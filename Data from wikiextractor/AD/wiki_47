{"id": "296236", "url": "https://ta.wikipedia.org/wiki?curid=296236", "title": "வடக்கு 24 பர்கனா மாவட்டம்", "text": "வடக்கு 24 பர்கனா மாவட்டம்\n\nவடக்கு 24 பர்கனா மாவட்டம் (North 24 Parganas district) (Pron: pɔrɡɔnɔs) கிழக்கு இந்தியாவின் மேற்கு வங்காளம் \nமாநிலத்தின் இருபது மாவட்டங்களில் ஒன்றாகும். இராஜதானி கோட்டத்தில் அமைந்த ஏழு மாவட்டங்களில் இம்மாவட்டமும் ஒன்றாகும். இம்மாவட்டத்தின் நிர்வாகத் தலைமையிட நகரம் \"பரசாத்\" ஆகும். \n\nஇம்மாவட்டத்தில் முப்பத்து ஐந்து காவல் நிலையங்களும், இருபத்து இரண்டு ஊராட்சி ஒன்றியங்களும் இருநூறு ஊராட்சி மன்றங்களும், 1,599 வருவாய் கிராமங்களும் கொண்டது.\nஇது மேற்கு வங்காள மாநிலத்தில் அதிக மக்கள்தொகை மிக்க மாவட்டமாகும்.\n\nSection::::மாவட்ட எல்லைகள்.\nஇம்மாவட்டத்தின் வடக்கில் நதியா மாவட்டம், கிழக்கில் வங்காள தேசம், தெற்கில் வங்காள விரிகுடா மற்றும் மேற்கில் ஹூக்லி மாவட்டம், கொல்கத்தா மாவட்டம் மற்றும் தெற்கு 24 பர்கனா மாவட்டம் எல்லைகளாக அமைந்துள்ளது.\n\nSection::::புவியியல்.\n4,094 சதுர கிலோ மீட்டர் பரப்பளவு கொண்ட இம்மாவட்டம், வெப்ப வலையத்தில் உள்ளது. இம்மாவட்டம் கங்கை ஆறு மற்றும் பிரம்மபுத்திரா ஆறு வடிநிலப் பகுதிகளில் அமைந்துள்ளது. இம்மாவட்டத்தின் மேற்கு பகுதியில் கங்கை ஆறு பாய்கிறது. மேலும் இச்சாமதி ஆறு, ஜமுனா ஆறு, வைத்தியதாரி ஆறுகள் இம்மாவட்டத்தில் பாய்கிறது.\n\nSection::::தட்ப வெப்பம்.\nவெப்ப வலையத்தில் இம்மாவட்டம் அமைந்துள்ளது. சூன் மாதம் முற்பகுதியிலிருந்து செப்டம்பர் மாதம் நடுப்பகுதி வரை மழைக்காலம் ஆகும். இம்மாவட்டத்தில் நவம்பர் மாதம் நடுவிலிருந்து பிப்ரவரி மாதம் இடைப்பட்ட காலம் வரை குளிர் நிலவுகிறது. ஆண்டு சராசரி மழையளவு 1,579 மில்லி மீட்டராகும். \nமே மாத கோடை கால அதிகபட்ச வெப்பம் 41 °C ஆகும். சனவரி மாத குறைந்த பட்ச வெப்பம் 10 °C நிலவுகிறது.\n\nSection::::பொருளாதாரம்.\nஇம்மாவட்ட மக்களில் பெரும்பான்மையானவர்கள் வேளாண்மை, மீன் பிடித்தல் மற்றும் பிற உழவு வேலைகளை செய்கின்றனர். இம்மாவட்டத்தின் தெற்கில் அமைந்த சுந்தரவனக்காடுகள் பகுதிகள் பொருளாதாரத்தில் மிகவும் பின் தங்கியதாக உள்ளது.\n\nSection::::மாவட்ட நிர்வாகம்.\nஇம்மாவட்டம் பராக்பூர், பரசாத் சதர், பசிராத், பாங்கோன் மற்றும் விதான்நகர் என ஐந்து உட்கோட்டங்களாக பிரிக்கப்பட்டுள்ளது.\n\nSection::::பராக்பூர் உட்கோட்டம்.\nஇக்கோட்டம் கஞ்சரபாரா, ஹாலிஸ்சார், நய்ஹாதி, பாட்பரா, கருலியா, பராக்பூர், வடக்கு பராக்பூர், புது பராக்பூர், டிட்டாகர், கர்தஹா, பனிஹட்டி, கமர்ஹட்டி, பராங்நகர், டம்டம், வடக்கு டம்டம் மற்றும் தெற்கு டம்டம் என பதினாறு நகராட்சி மன்றங்களும், பராக்பூர்–I, பராக்பூர்–II என இரண்டு வட்டார வளர்ச்சி அலுவலகங்களையும் கொண்டுள்ளது.\n\nSection::::பரசாத் சதர் உட்கோட்டம்.\nபரசாத் சதர் உட்கோட்டம் பரசாத், ஹப்ரா, ராஜ்கர்ஹத் கோபால்புர், அசோக்நகர் கல்யாண்கர், மத்தியாம்கிராம் மற்றும் கோபர்தங்கா என ஆறு நகராட்சி மன்றங்களையும், பரசாத்–I, பரசாத்–II, அம்தங்கா, தேகங்கா, ஹப்ரா–I, ஹப்ரா–II மற்றும் ராஜ்கர்ஹத் என ஏழு ஊராட்சி ஒன்றியங்களை கொண்டுள்ளது. \nSection::::பாங்கோன் உட்கோட்டம்.\nஇந்த உட்கோட்டம் பாங்கோன் நகராட்சி மன்றம் மற்றும் பாக்தா, பாங்கோன் மற்றும் கைதா என மூன்று வட்டார வளர்ச்சி அலுவலகங்களை கொண்டுள்ளது.\n\nSection::::பசிராத் உட்கோட்டம்.\nஇந்த உட்கோட்டம் பசிராத், பதுரியா மற்றும் தாகி என மூன்று நகராட்சி மன்றங்களும், பதுரியா, பசிராத்;I, பசிராத்;II, ஹரோ, ஹஸ்னாபாத், ஹிங்கல்கஞ்ச், மினாகான், சந்தேஷ்காலி-I, சந்தேஷ்காலி-II, மற்றும் சொரூப்நகர் என பத்து ஊராட்சி ஒன்றியங்களையும் கொண்டுள்ளது. \n\nSection::::விதான்நகர் உட்கோட்டம்.\nநகர்புறத்தை மட்டும் கொண்டுள்ள இந்த உட்கோட்டத்தில் விதான்நகர் நகராட்சி மன்றம் உள்ளது.\n\nSection::::அரசியல்.\nSection::::சட்டமன்ற தொகுதிகள்.\nவடக்கு 24 பர்கனா மாவட்டம் இருபத்து எட்டு சட்டமன்ற தொகுதிகளை கொண்டது. அவைகள்; பாக்தா சட்டமன்ற தொகுதி (பட்டியல் சமூகம்), பாங்கோன் வடக்கு சட்டமன்ற தொகுதி, கைகாதா சட்டமன்ற தொகுதி, ஹரோ சட்டமன்ற தொகுதி (பட்டியல் சமூகம்), அசோக்நகர் சட்டமன்ற தொகுதி, அம்தங்கா சட்டமன்ற தொகுதி, பரசாத் சட்டமன்ற தொகுதி, இராஜ்காட் கோபால்பூர் சட்டமன்ற தொகுதி, ராஜ்காட் சட்டமன்ற தொகுதி (பட்டியல் சமூகம்), தேகங்கா சட்டமன்ற தொகுதி, சொரூபநகர் சட்டமன்ற தொகுதி, பதுரியா சட்டமன்ற தொகுதி, பசிராத் வடக்கு சட்டமன்ற தொகுதி, ஹஸ்னாபாத் சட்டமன்ற தொகுதி, சந்தோஷ்காளி சட்டமன்ற தொகுதி (பட்டியல் சமூகம்), ஹிங்கல்கஞ்ச் (பட்டியல் சமூகம்), பிஜ்பூர் சட்டமன்ற தொகுதி, நைய்ஹட்டி சட்டமன்ற தொகுதி, பட்பரா சட்டமன்ற தொகுதி, ஜெகதல் சட்டமன்ற தொகுதி, நோவபரா சட்டமன்ற தொகுதி, டிடாகர் சட்டமன்ற தொகுதி, கர்தாஹா சட்டமன்ற தொகுதி, பனிஹட்டி சட்டமன்ற தொகுதி, கமர்ஹட்டி சட்டமன்ற தொகுதி, பரநக சட்டமன்ற தொகுதி ர், டம் டம் சட்டமன்ற தொகுதி மற்றும் பெல்கச்சியா கிழக்கு சட்டமன்ற தொகுதி ஆகும்.\n\nSection::::மக்களவை தொகுதிகள்.\nபரசாத் மக்களவை தொகுதி, பராக்பூர் மக்களவை தொகுதி, டம்டம் மக்களவை தொகுதி மற்றும் பசிர்ஹட் மக்களவை தொகுதி என நான்கு மக்களவை தொகுதிகளை கொண்டுள்ளது.\n\nSection::::போக்குவரத்து.\nSection::::தரைவழி.\nதேசிய நெடுஞ்சாலை 34 & தேசிய நெடுஞ்சாலை 35 மாநிலத்தின் மற்றும் நாட்டின் அனைத்து பகுதிகளையும் தரை வழியாக இணைக்கிறது.\n\nSection::::தொடருந்து.\nஇம்மாவட்ட்த் தலைமையிட நகரமான பராசத் நகரத்தை சியால்டா நகரத்துடன் இணைக்கும் மின்சார மெட்ரோ தொடருந்து இயங்குகிறது. \nபராசத் நகரத்திலிருந்து 22 கிலோ மீட்டர் தொலைவில் உள்ள மாநிலத் தலைநகர் கொல்கத்தாவை இணைக்கும் தொடருந்துகள் பராசத் தொடருந்து நிலையத்திலிருந்து இயங்குகிறது. \n\nSection::::விமான நிலையம்.\nஇம்மாவட்டத் தலைமையிட நகரத்தின் இருபத்தி இரண்டு கிலோ மீட்டர் தொலைவில் உள்ள விமான நிலையம் நேதாஜி சுபாசு சந்திரபோசு பன்னாட்டு வானூர்தி நிலையம் ஆகும்.\nSection::::மக்கள் வகைப்பாடு.\n2011 ஆம் ஆண்டு இந்திய மக்கள் தொகை கணக்கெடுப்பின் படி இம்மாவட்டத்தின் மொத்த மக்கள் தொகை 10,009,781 ஆக உள்ளது. அதில் ஆண்கள் 5,119,389 மற்றும் பெண்கள் 4,890,392 ஆகவும் உள்ளனர். பாலின விகிதம் ஆயிரம் ஆண்களுக்கு பெண்கள் 955 வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டரில் 2,445 பேர் வீதம் வாழ்கின்றனர். இம்மாவட்டத்தின் சராசரி படிப்பறிவு 84.06 % ஆகவும், ஆண்களின் படிப்பறிவு 87.61 % ஆகவும், பெண்களின் படிப்பறிவு 80.34 % ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 957,973 ஆக உள்ளது.\n\nSection::::சமயம்.\nஇம்மாவட்டத்தில் இந்து சமயத்தவரின் மக்கள்தொகை 7,352,769 ஆகவும், [இசுலாம்| இசுலாமியர்]] மக்கள்தொகை 2,584,684 ஆகவும், கிறித்தவ சமயத்தினரின் மக்கள்தொகை 26,933 ஆகவும், சமயம் குறிப்பிடாதவர்கள் 22,801 ஆகவும், பிற சமயத்து மக்கள்தொகை கணிசமாக உள்ளது.\n\nSection::::கல்வி.\nஇம்மாவட்டம் 3,594 ஆரம்பப் பள்ளிகள், 974 நடுநிலைப் பள்ளிகள், 204 உயர்நிலைப்பள்ளிகளும், 153 மேனிலைப் பள்ளிகளும், 237 கல்லூரிகளும், 16 தொழில்நுட்ப கல்லூரிகளும் மற்றும் இரண்டு பல்கலைக்கழகங்களும் கொண்டுள்ளது.\n\nSection::::அரசு மருத்துவ மனைகள்.\nஇம்மாவட்டம் பத்து மாவட்ட மருத்துவமனைகள், 14 உட்கோட்ட மருத்துவமனைகள், 18 அரசு பொது மருத்துவமனகள், ஒரு அரசு தொழிலாளர் நல மருத்துவ மனை மற்றும் 15 ஊராட்சி ஒன்றிய மருத்துவ மனைகள் கொண்டுள்ளது.\n\n\nSection::::மேற்கோள்கள்.\nIssues Related to Over Utilization of Ground Water, Special Reference to District-North 24 Parganas, West Bengal, India\nIJSR Archive Volume 4 Issue 3 March 2015: International Journal of Science and Research (IJSR)\nhttp://www.ijsr.net/archive/v4i3/SUB152284.pdf…\n\n"}
{"id": "296244", "url": "https://ta.wikipedia.org/wiki?curid=296244", "title": "இருகந்தக ஓராக்சைடு", "text": "இருகந்தக ஓராக்சைடு\n\nஇருகந்தக ஓராக்சைடு \"(Disulfur monoxide or sulfur suboxide)\" என்பது SO என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மம் ஆகும். இச்சேர்மம் டைசல்பர் மோனாக்சைடு, கந்தக கீழாக்சைடு என்ற பெயர்களாலும் அழைக்கப்படுகிறது. கீழ்நிலை கந்தக ஆக்சைடுகளில் ஒன்றான இது நிறமற்ற ஒரு வாயுவாகும். வாயு நிலையிலிருந்து ஒடுக்கமடையும் போது, அறை வெப்பநிலையில் நிலைப்புத்தன்மையற்ற வெளிர் நிற திண்மமாக இவ்வாயு மாறுகிறது . S-S-O பிணைப்புக் கோணம் 117.88° , S-S பிணைப்பு நீளம் 188.4 பைக்கோ மீட்டர், S-O பிணைப்பு நீளம் 146.5 பைக்கோ மீட்டர் என்ற அளவுகள் கொண்ட ஒரு வளைவு மூலக்கூறாக இதன் கட்டமைப்பு உள்ளது\n\nSection::::தயாரிப்பு.\nஇருகந்தக ஓராக்சைடை பல்வேறு வழிகளில் தயாரிக்க இயலும். கந்தகத்தை குறைவான அளவு ஆக்சிசனில் எரியவைத்து இருகந்தக ஓராக்சைடு தயாரிக்கலாம். கந்தகத்தை தாமிர ஆக்சைடுடன் சேர்த்து ஆக்சிசனேற்றம் செய்வதன் மூலமும் இதைத் தயாரிக்கலாம்:\n\nதயோனைல் குளோரைடுடன் வெள்ளி சல்பைடு சேர்த்து வினைபுரியச் செய்வதன் மூலமாகவும் இதைத் தயாரிக்க முடியும்.:\n\nகந்தக டை ஆக்சைடை ஒளிர்விறக்கத்தில் வெப்பச்சிதைவுக்கு உட்படுத்துவதன் மூலமாகவும் இதைத் தயாரிக்க முடியும்.\nகார்பன் நாற்குளோரைடில் மஞ்சள் நிறக் கரைசலாக இருகந்தக ஓராக்சைடு உருவாகிறது. திரவ நைட்ரசன் வெப்பநிலையில் திடப்பொருளாக இதைப் பெறவியலும். பெரும்பாலும் மாசுக்கள் கலந்து அடர்த்தியான நிறத்தில் காணப்படும். அறை வெப்பநிலையில் இருகந்தக ஓராக்சைடு சிதைவடைந்து பலகந்தக ஆக்சைடுகள் தோன்றுவதன் வழியாக கந்தக டை ஆக்சைடாக இது உருவாகிறது\n\nSection::::கண்டுபிடிப்பு.\nகந்தக ஆவி மற்றும் கந்தக டை ஆக்சைடு வாயு ஆகியனவற்றை ஒளிர்விறக்கம் செய்து 1933 ஆம் ஆண்டில் பீட்டர் டபிள்யூ செங்கு இருகந்தக ஓராக்சைடைக் கண்டறிந்தார் இவ்வாயுவை அவர் கண்டறிந்த பொழுது, சில மணி நேரங்கள் மட்டுமே நிலைத்து இருக்கும் தன்மையும் தூய கண்ணாடியில் ஒற்றை இலக்க அளவு பாதரச அழுத்தமும் கொண்ட வாயுவாகவே அறிந்தார். சிதைவடையும் பொழுது இவ்வாயு கிட்டத்தட்ட 30 மி.மீ பாதரச அழுத்தத்தை வெளிப்படுத்தியதால் செங்கு இவ்வாயுவின் மூலக்கூற்று வாய்ப்பாட்டை SO என நிர்ணயம் செய்து கந்தக ஓராக்சைடு எனப் பெயரிட்டார். 1940 ஆம் ஆண்டில் கே.கொந்திராட் இவா மற்றும் வி. கொந்திராட் இவ் இருவரும் இவ்வாயுவின் மூலக்கூற்று வாய்ப்பாட்டை S2O2 என நிர்ணயம் செய்து இருகந்தக ஈராக்சைடு என்ற பெயரைப் பரிந்துரை செய்தனர். 1956 ஆம் ஆண்டில் ஆர்.யே. மையர்சு மற்றும் டி.யே.மெச்சி ஆகியோர் இவ்வாயுவை ஆய்வு செய்தனர். சரியான பகுதிப்பொருட்களும் S2O என்ற மூலக்கூறு வடிவமைப்பும் உறுதி செய்யப்பட்டன\n\nSection::::இயற்கையில் தோற்றம்.\nடிசல்ஃபோவைப்ரியோ வகை பாக்டிரியாக்கள் இருகந்தக ஓராக்சைடை உற்பத்தி செய்வதாக அறியப்படுகிறது\nS<su. பெரும்பாலும் இவ்வாயு ஐ.ஓ (சந்திரன்) எரிமலையில் இருந்து வருவதாக நம்பப்படுகிறது\n. கந்தகம் மற்றும் கந்தக டை ஆக்சைடு வாயுக்கள் எரிமலையில் இருந்து வெளிப்படும்பொழுது அதிக வெப்பத்திலும் 100 பார் அழுத்தத்திலும் 1 முதல் 6 % வாயு உருவாவதாக கூறப்படுகிறது. ஐ.ஓ (சந்திரன்) மீதுள்ள பீலெ எரிமலை திடநிலையில் இருக்கும் இருகந்தக ஓராக்சைடால் சூழப்பட்டுள்ளதாக நம்பப்படுகிறது.\n\nSection::::பண்புகள்.\nசெறிவான S2O திண்மம் 420 மற்றும் 530 நானோமீட்டர்களில் உட்கவர் பட்டைகளை காட்சிப்படுத்துகிறது. சேர்மத்தில் S3 மற்றும் S4 அமைப்புகளின் இருப்பு இதற்கான காரணமாகும்\nS2O இன் நுண்ணலை அலைக்கற்றையானது ஏ=41915.44, பி=5059.07, மற்றும் C=4507.19 மெகா எர்ட்சு என்ற சுழல் வரைகூறுகளைப் பெற்றுள்ளது.\n"}
{"id": "296337", "url": "https://ta.wikipedia.org/wiki?curid=296337", "title": "கொல்கத்தா மாவட்டம்", "text": "கொல்கத்தா மாவட்டம்\n\nகொல்கத்தா மாவட்டம் (Kolkata district) () கிழக்கு இந்தியாவின் மேற்கு வங்காளம் \nமாநிலத்தின் 23 மாவட்டங்களில் ஒன்றாகும். இராஜதானி கோட்டத்தில் அமைந்த ஏழு மாவட்டங்களில் இம்மாவட்டமும் ஒன்றாகும். இது பரப்பளவில், மேற்கு வங்காள மாநிலத்தில் அமைந்த, மிகச்சிறிய மாவட்டம் ஆகும்\n\nஇம்மாவட்டத்தின் மையத்தில் மேற்கு வங்காள மாநிலத்தின் தலைநகரும், இம்மாவட்டத்தின் நிர்வாகத் தலைமையிடமான கொல்கத்தா நகரம் அமைந்துள்ளது. இம்மாவட்டத்தின் பெரும் பகுதி கொல்கத்தா மாநகராட்சிப் பகுதியில் அமைந்துள்ளது. \n\nஇம்மாவட்டத்தில் ஹூக்லி ஆறு பாய்கிறது.\n\nஇம்மாவட்டத்தின் குடிநீர் மற்றும் வடிகால் நிர்வாகத்தை கொல்கத்தா மாநகராட்சியே மேற்கொள்கிறது.\n\nSection::::மாவட்ட எல்லைகள்.\n185 சதுர கிலோ மீட்டர் பரப்பளவு கொண்ட கொல்கத்தா மாவட்டத்தின் வடகிழக்கில் வடக்கு 24 பர்கனா மாவட்டம், தெற்கில் தெற்கு 24 பர்கனா மாவட்டம் மற்றும் வடமேற்கில் ஹவுரா மாவட்டம் எல்லைகளாக அமைந்துள்ளது.\n\nSection::::அரசியல்.\nSection::::சட்டமன்ற தொகுதிகள்.\nகொல்கத்தா மாவட்டம் பதினொன்று சட்டமன்ற தொகுதிகளை கொண்டுள்ளது. அவைகள்; \nகொல்கத்தா துறைமுகம் சட்டமன்ற தொகுதி, பவானிபூர் சட்டமன்ற தொகுதி, இராஷ்பிகாரி சட்டமன்ற தொகுதி, சௌரங்கி சட்டமன்ற தொகுதி, எந்தாலி சட்டமன்ற தொகுதி, பெலகட்டா சட்டமன்ற தொகுதி, \nஜோர்சங்கோ சட்டமன்ற தொகுதி, ஷியாம்புக்கூர் சட்டமன்ற தொகுதி, மணிக்தலா சட்டமன்ற தொகுதி மற்றும் காசிப்பூர்-பெல்கச்சியா சட்டமன்ற தொகுதி. \n\nSection::::மக்களவை தொகுதிகள்.\nகொல்கத்தா வடக்கு மக்களவை தொகுதி, கொல்கத்தா தெற்கு மக்களவை தொகுதி என இரண்டு மக்களவை தொகுதிகளை இம்மாவட்டம் கொண்டுள்ளது.\n\nSection::::மக்கள் வகைப்பாடு.\n2011 ஆம் ஆண்டு இந்திய மக்கள் தொகை கணக்கெடுப்பின் படி இம்மாவட்டத்தின் மொத்த மக்கள் தொகை 4,496,694 ஆக உள்ளது. அதில் ஆண்கள் 2,356,766 மற்றும் பெண்கள் 2,139,928 ஆகவும் உள்ளனர். பாலின விகிதம் ஆயிரம் ஆண்களுக்கு பெண்கள் 908 வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டரில் 24,306 பேர் வீதம் வாழ்கின்றனர். இம்மாவட்டத்தின் சராசரி படிப்பறிவு 86.31% ஆகவும், ஆண்களின் படிப்பறிவு 88.34% ஆகவும், பெண்களின் படிப்பறிவு 84.06% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 339,323 ஆக உள்ளது.\n\nSection::::சமயம்.\nஇம்மாவட்டத்தில் இந்து சமயத்தவரின் மக்கள்தொகை 3,440,290 (76.51 %) ஆகவும், [இசுலாம்|இசுலாமியர்]] மக்கள்தொகை 926,414 (20.60 %) ஆகவும், கிறித்தவ சமயத்தினரின் மக்கள்தொகை 39,758 (0.88 %) ஆகவும், சீக்கிய சமயத்தவரின் மக்கள்தொகை 13,849 ஆகவும், சமண சமயத்தவரின் மக்கள்தொகை 21,178 ஆகவும், பௌத்த சமயத்தவரின் மக்கள்தொகை 4,771 ஆகவும், பிற சமயத்தவரின் மக்கள்தொகை 1,452 ஆகவும், சமயம் குறிப்பிடாதவர்கள் எண்ணிக்கை 48,982 (1.09 %) ஆகவும் உள்ளது.\n\nSection::::மாவட்ட எல்லைகள்.\n185 சதுர கிலோ மீட்டர் பரப்பளவு கொண்ட கொல்கத்தா மாவட்டத்தின் வடகிழக்கில் வடக்கு 24 பர்கனா மாவட்டம், தெற்கில் தெற்கு 24 பர்கனா மாவட்டம் மற்றும் வடமேற்கில் ஹவுரா மாவட்டம் எல்லைகளாக அமைந்துள்ளது.\n"}
{"id": "296341", "url": "https://ta.wikipedia.org/wiki?curid=296341", "title": "காக்காயன் தோப்பு", "text": "காக்காயன் தோப்பு\n\nகாக்காயன் தோப்பு \"(Kakkayanthope)\" என்பது இந்தியாவின் புதுச்சேரி பிரதேசத்தில் அமைந்துள்ள அரியாங்குப்பம் ஒன்றியத்தில் உள்ள ஒரு கிராமம் ஆகும்.\n\nSection::::புவியியல்.\nவடக்கில் அரியாங்குப்பம் ஆறும், கிழக்கில் வீராம்பட்டிணம் என்ற பெரிய கடற்கரை கிராமமும், தெற்கில் மனவெளி என்ற கணக்கெடுப்பில் உள்ள ஊரும் மேற்கில் அரியாங்குப்பமும் காக்காயன் தோப்புக்கு எல்லைகளாக அமைந்துள்ளன.\n\nSection::::மக்கள் தொகையியல்.\nகாக்காயன் தோப்பு கிராமத்தின் படிப்பறிவு சராசரி 81.49% ஆகும். இதில் ஆண்களின் படிப்பறிவு சதவீதம் 88.89% ஆகவும் பெண்களின் படிப்பறிவு சதவீதம் 74.13% ஆகவும் இருக்கிறது.மக்கள் தொகையில் 10% எண்ணிக்கையினர் 6 வயதுக்கு உட்பட்டவர்கள் ஆவர்.\n\nSection::::போக்குவரத்து.\nஅரியாங்குப்பம் – வீராம்பட்டிணம் சாலையில் அரியாங்குப்பத்திலிருந்து 1.5 கி.மீ தொலைவில் காக்காயன் தோப்பு அமைந்துள்ளது. பாண்டிச்சேரியிலிருந்து வீராம்பட்டிணம் செல்லும் உள்ளூர் பேருந்துகள் எல்லாவற்றிலும் காக்காயன் தோப்பு கிராமத்தைச் சென்று அடையலாம்.\n\nSection::::சாலை இணைப்புகள்.\nஅரியாங்குப்பம் – வீராம்பட்டிணம் சாலை வழியாக காக்காயன் தோப்பு பாண்டிச்சேரியுடன் இணைகிறது.\n\nSection::::சுற்றுலா.\nSection::::அரிக்கமேடு.\nஅரிக்கமேடு என்ற தொல்லியல் தளம் புதுவையிலிருந்து நான்கு கிலோமீட்டர் தொலைவிலும் அரியாங்குப்பத்திலிருந்து 1 கிலோமீட்டர் தொலைவிலும் அமைந்துள்ளது. 1940 ஆம் ஆண்டுகளில் இங்குதான் மார்ட்டின் வீலர் தன்னுடைய புகழ்பெற்ற அகழ்வாராய்ச்சியை மேற்கொண்டார். இவரது கூற்றுப்படி அரிக்கமேடு பண்டைத் தமிழர்களின் ஒரு மீன்பிடி கிராமமாக இருந்துள்ளது. முற்காலத்தில் அரிக்கமேடு ஒரு முக்கிய துறைமுகமாக செயல்பட்டு வந்ததாக அறியப்படுகிறது. வேலைப்பாடு மிகுந்த மணிகள் தயாரித்து இத்துறைமுகத்தின் வழியாக ரோமானியர்களுடன் வர்த்தகம் புரிந்த வரலாறு தெளிவாகிறது. ரோமானியர்கள் இவ்வூரை விட்டு வெளியேறும் காலம் வரை இக்கிராமம் செழிப்புடன் விளங்கியுள்ளது.\n\nSection::::வீராம்பட்டிணம் கோவில்.\nசெங்கழுநீர் அம்மன் கோவில், வீராம்பட்டிணத்தில் உள்ள ஒரு புகழ்மிக்க அம்மன் கோவிலாகும். பழமையான இக்கோவில் அரியாங்குப்பத்திலிருந்து 2.5 கிலோமீட்டர் தொலைவில் அமைந்துள்ளது. இக்கோயிலுள்ள ஏழு தெய்வங்கள் வடக்கு நோக்கி இருக்கையில் செங்கழுநீர் அம்மன் மட்டும் கருவறையிலிருந்து கடலை நோக்கியிருப்பது இக்கோவிலின் சிறப்பாகும். சிவன், கணபதி, முருகன் ஆகிய தெய்வங்களுக்கும் இக்கோவிலில் இடமுண்டு. \nமகத்தானதொரு திருவிழா ஒவ்வோர் ஆண்டும் தமிழ் மாதமான ஆடியில் தொடங்கி தொடர்ச்சியாக ஆறு வெள்ளிக்கிழமைகளும் கொண்டாடப்பட்டு வருகிறது. ஆறு வெள்ளிக்கிழமைகளில் ஐந்தாவது வெள்ளிக்கிழமை மிகவும் சிறப்பு மிக்க நாளாக கொண்டாடப்பட்டு வருகிறது. புதுச்சேரி அரசு இந்நாளை பொது விடுமுறை நாளாக அறிவித்து சிறப்பு சேர்க்கிறது. ஆயிரக்கணக்கான யாத்திரிகர்கள் இப்பண்டிகையை கொண்டாட இங்கு வருகை தருகின்றனர்.\n\nபிரஞ்சுக் காலம் முதலாகவே இங்கு நடைபெறும் தேரோட்டத்தினை கயிறு இழுத்து தொடங்கி வைக்க புதுச்சேரி கவர்னர் அழைக்கப்படுவது வழக்கமாக இருந்து வருகிறது.\n\nSection::::அரசியல்.\nகாக்காயன் தோப்பு அரியாங்குப்பம் சட்டப்பேரவைத் தொகுதியிலும் பாண்டிச்சேரி மக்களவைத் தொகுதியிலும் இடம்பெறும் ஊராக விளங்குகிறது.\n\n"}
{"id": "296342", "url": "https://ta.wikipedia.org/wiki?curid=296342", "title": "காஞ்சிபுரம் உபமன்னீசுவரர் கோயில்", "text": "காஞ்சிபுரம் உபமன்னீசுவரர் கோயில்\n\nகாஞ்சிபுரம் உபமன்னீசுவரர் கோயில் (தான்தோன்றீசம் (தான்தோன்றி என்பது சுயம்பு ஆகும்) என்று அறியப்படும் இக்கோயில், காஞ்சிபுரத்திலுள்ள சிவன் கோயில்களில் ஒன்றாகும். மேலும், உபமன்யு முனிவர் வழிபட்டதால் இத்தலம் உபமன்னீசம் என்றும்; பெயர் பெற்ற, இத்தல குறிப்புகள், காஞ்சிப் புராணத்தில் தனிப்படலமாகச் சொல்லப்பட்டு காணப்படுகிறது.\n\n\nSection::::தல வரலாறு.\nவியாக்ரபாத முனிவரின் இளம் புதல்வரான உபமன்யு முனிவர் மிகுதியும் பாலுண்ண விருப்பங்கொண்டு, இத்தலத்து இறைவனை வழிபட்டார். பெருமான் உபமன்யு முன்பு தோன்றி, திருப்பாற்கடலையே அழைத்துதவி, சிறந்த ஞானமும், மூப்படையாத இளமையும் தந்தருளினார்.\n\nSection::::தல விளக்கம்.\nதான்தோன்றீச தல விளக்கமானது, உயிர்கள் மலக்கட்டினின்றும் நீங்கி முத்தியைப் பெறும்பொருட்டு இறைவன் சிவலிங்க வடிவமாகத்தானே தோன்றி யருளினமையால் தான்தோன்றீசன் என்னும் திருப்பெயருடைய அவ்விலிங்கத்தை, ஒரு சிறுவர் வழிபாடு செய்து, இனியபால் பெற்ற வரலாறிதுவாகும்.\n\nவியாக்கிர பாதமுனிவர் வசிட்டர் தங்கையை மணந்தார். அவ்வம்மையிடமாகத் தோன்றிய உபமன்னியன் என்கின்ற சிறு குழவி, தனது மாமன் வீட்டில் காமதேனுவின் பாலைத் தேக்கெறிய உண்டு வருநாளில் தந்தை தாயார் தம்மில்லிற்குத் தம்மகவைக் கொண்டு சென்றனர். அங்கு மாவை நீரிற் குழைத்தூட்டப் பருகாது அழுதனர், முன்னைத் தவம் செய்யாதார் விரும்பிய போகங்களை இப்பொழுது. எங்ஙனம் பெற இயலும் என்னும் அன்னை சொற்கேட்டு வினவியறிந்து காஞ்சியை அடைந்து தான்தோன்றீசப் பெருமானைப் பூசனை புரிந்து பெருமான் திருப்பாற்கடலைக் கொண்டூட்ட உண்ட உபமன்னிய முனிவர் கண்ணபிரானுக்குத் திருவடி தீக்கை செய்து சிறந்தனர். தீக்கைபெற்ற கண்ணபிரானார் திருநீற்றுடன் உருத்திராக்க முதலிய பூண்டு ‘சிவநேசர்’ எனப் போற்றப்பெற்றனர். இத்தலம் ஏகாம்பரநாதர் சந்நிதி வீதியில் உள்ளது.\n\nSection::::அமைவிடம்.\nதமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரத்தின் வடமேற்கு பகுதியான பெரிய காஞ்சிபுரம் எனப்படும் சிவ காஞ்சியின் ஏகாம்பரநாதர் சந்நிதி தெருவில் இக்கோயில் அமைந்துள்ளது. மேலும் தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்துநிலையத்திலிருந்து வடமேற்கில் ½ கிலோமீட்டர் தொலைவில் காஞ்சி சங்கர மடம் அருகில் இக்கோயில் தாபிக்கப்பட்டுள்ளது.\n\n"}
{"id": "296348", "url": "https://ta.wikipedia.org/wiki?curid=296348", "title": "சான்டா குரூசு தெ டெனிரீஃபே", "text": "சான்டா குரூசு தெ டெனிரீஃபே\n\nசான்டா குரூசு தெ டெனெரீஃப் (\"Santa Cruz de Tenerife\") அல்லது வழமையாக சான்டா குரூசு எனச் சுருக்கமாக அழைக்கப்படும் நகரம் (லாசு பல்மாசுடன் இணைந்து) கேனரித் தீவுகளின் தலைநகரமாகவும் சான்டா குரூசு தெ டெனெரீஃப் மாநிலத்தின் தலைநகரமாகவும் டெனெரீப் தீவின் தலைநகரமாகவும் உள்ளது. சான்டா குரூசின் மக்கள்தொகை 206,593 (2013) ஆகும். சான்டா குரூசு பெரும் நகரிய மண்டலம் நகர எல்லைகளுக்கு அப்பால் விரிந்துள்ளது; இதன் மக்கள்தொகை 507,306 ஆகும். மேனரித் தீவுகளில் உள்ள நகரங்களில் சான்டா குரூசு இரண்டாவது பெரிய நகரமாகும். டெனெரீஃப் தீவின் முதன்மை நகரமாக விளங்கும் சான்டா குரூசின் மக்கள்தொகை தீவின் மக்கள்தொகையில் பாதியாகும். \n\n2012இல், பிரித்தானிய செய்தித்தாள் \"தி கார்டியன்\" வாழ்வதற்கு சிறப்பான உலகின் ஐந்து இடங்களில் ஒன்றாக சான்டா குரூசை தெரிந்தெடுத்துள்ளது.\n\n"}
{"id": "296351", "url": "https://ta.wikipedia.org/wiki?curid=296351", "title": "பீடோங்", "text": "பீடோங்\n\nபீடோங் (\"Bedong\") மலேசியா, கெடா மாநிலத்தின் கோலா மூடா மாவட்டத்தில் ஒரு சிறு நகரம் ஆகும். இந்த நகரம் சுங்கை பட்டாணி நகரில் இருந்து 12 கி.மீ. வடக்கே உள்ளது. பீடோங் ஒரு துணை மாவட்டமாகவும் செயல்பட்டு வருகிறது. இங்குதான் ம.இ.காவின் கல்விக் கழகமான ஏய்ம்ஸ்ட் மருத்துவப் பல்கலைக்கழகமும் \"(AIMST University)\" உள்ளது.\n\nலெம்பா பூஜாங் எனும் வரலாற்றுப் புகழ் பூஜாங் பள்ளத்தாக்கு, ஜெராய் மலை ஆகியவற்றின் நுழைவாயிலாகவும் பீடோங் நகரம் விளங்கி வருகிறது. 1900 களில் பீடோங் புறநகர்ப் பகுதியில் நிறைய ரப்பர் தோட்டங்கள் தோற்றுவிக்கப்பட்டன. இந்தத் தோட்டங்களில் வேலை செய்வதற்குத் தமிழ்நாட்டில் இருந்து ஆயிரக் கணக்கான தமிழர்கள் சஞ்சிக்கூலிகளாய் கொண்டு வரப்பட்டனர். \n\n1970 ஆம் ஆண்டுகளுக்கு முன்னால் பீடோங்கைச் சுற்றிலும் நிறைய செம்பனைத் தோட்டங்களும் இருந்தன. நில மேம்பாட்டுத் திட்டங்கள், நகரமயத் திட்டங்கள், நவீனமயமாக்க நடைமுறைகளினால் இப்போது அந்தத் தோட்டங்கள் மூடப் பட்டு விட்டன. அங்கு வேலை செய்தவர்களில் பெரும்பாலோர் நகர்ப்புறங்களுக்குப் புலம் பெயர்ந்தனர். \n\nSection::::ஏய்மிஸ்ட் மருத்துவப் பல்கலைக்கழகம்.\nஇந்திய மாணவர்களுக்கு உயர்க் கல்வியில் அதிக வாய்ப்பை வழங்க வேண்டும் என்ற நோக்கத்தில் அமைக்கப்பட்டது ‘ஏய்ம்ஸ்ட்” (\"AIMST - Asian Institute of Medicine, Science and Technology)\" பல்கலைக்கழகம் ஆகும். இங்கிலாந்தின் பிரிஸ்டல் பல்கலைக்கழகம் \"(University of Bristol)\", ஆஸ்திரேலியாவின் \"லா துரோபே (La Trobe University)\" பல்கலைக்கழகம், \"கிரிபித் (Griffith University)\" பல்கலைக்கழகம், குயின்ஸ்லேண்ட் தொழில்நுட்பப் பலகலைக்கழகம் \"(Queensland University of Technology for Biotechnology)\" போன்றவற்றுடன் இணைந்து மருத்துவர்களையும் மருத்துவத் தொழில்நுட்பர்களையும் உருவாக்கி வருகிறது. \n\nம.இ.காவின் கல்விக் கரமாக விளங்கி வரும் மாஜு கல்வி வளர்ச்சிக் கழகத்தினால் \"(Maju Institute of Educational Development (MIED)\" 2001 மார்ச் 21ஆம் தேதி இந்தப் பல்கலைக்கழகம் உருவாக்கப்பட்டது. ம.இ.காவின் முன்னாள் தலைவர் டத்தோ ஸ்ரீ உத்தாமா ச. சாமிவேலு அவர்களின் அரும் முயற்சிகளினால் இந்த மருத்துவப் பல்கலைக்கழகம் உருவாக்கப்பட்டது. \n\nசுங்கை பட்டாணி அருகே செமிலிங் என்ற இடத்தில் இந்தப் பல்கலைக்கழகம் இப்போது செயல்பட்டு வருகிறது. ஆங்கில மொழியைப் போதனா மொழியாகக் கொண்ட இந்தப் பல்கலைக்கழகத்தில், தற்சமயம் 3200 மாணவர்கள் இங்கு கல்வி பயின்று வருகின்றனர்.\n\nசுங்கை பட்டாணி நகரில் இருந்து 18 கி.மீ. தொலைவிலும், அலோர் ஸ்டார் நகரில் இருந்து 20 கி.மீ. தொலைவிலும் இந்தக் கல்விக்கழகம் அமைந்து உள்ளது. \n\nSection::::பீடோங் வட்டாரத் தமிழ்ப்பள்ளிகள்.\nகோலா மூடா மாவட்டத்தில் 23 தமிழ்ப்பள்ளிகள் உள்ளன. துணை மாவட்டமான பீடோங்கில் மட்டும் 11 தமிழ்ப்பள்ளிகள் உள்ளன. அவற்றின் விவரங்கள்\n\n"}
{"id": "296353", "url": "https://ta.wikipedia.org/wiki?curid=296353", "title": "ஹவுரா மாவட்டம்", "text": "ஹவுரா மாவட்டம்\n\nஹவுரா மாவட்டம் (Howrah district) (Pron:ɦauːɽaː) () \nகிழக்கு இந்தியாவின் மேற்கு வங்காளம் மாநிலத்தின்\n23 மாவட்டங்களில் ஒன்றாகும். இராஜதானி கோட்டத்தில் அமைந்த ஏழு மாவட்டங்களில் இம்மாவட்டமும் ஒன்றாகும். இம்மாவட்ட நிர்வாகத் தலைமையிட நகரம் ஹவுரா ஆகும்.\n\nSection::::மாவட்ட எல்லைகள்.\n1,467 சதுர கிலோ மீட்டர் பரப்பளவு கொண்ட ஹவுரா மாவட்டம் ஹூக்லி மாவட்டம், கிழக்கில் கொல்கத்தா மாவட்டம், தென்கிழக்கில் தெற்கு 24 பர்கனா மாவட்டம், தென் மேற்கில் கிழக்கு மிட்னாபூர் மாவட்டம் மற்றும் மேற்கில் மேற்கு மிட்னாபூர் மாவட்டம் எல்லைகளாக கொண்டுள்ளது.\n\nSection::::புவியியல்.\nஇம்மாவட்டத்தின் மேற்கிலும், தென்மேற்கிலும் ரூப்நாராயணன் ஆறும், கிழக்கிலும், தென்கிழக்கிலும் பாகீரதி ஹூக்லி ஆறும் பாய்கிறது.\n\nSection::::தட்ப வெப்பம்.\nஇம்மாவட்டத்தின் ஆண்டு சராசரி மழை அளவு 1461 மில்லி மீட்டராகும். கோடைகாலத்தில் வெப்பநிலை 32°C முதல் 39° செல்சியஸ் வரை ஆகும். குளிர்காலத்தில் வெப்பநிலை 8 முதல் 10° செல்சியஸ் வரை ஆகும். \n\nSection::::மாவட்ட நிர்வாகம்.\n1,467 சதுர கிலோ மீட்டர் பரப்பளவு கொண்ட ஹவுரா மாவட்டம், ஹவுரா சதர் மற்றும் உலுபெரியா என இரண்டு உட்கோட்டங்களாக பிரிக்கப்பட்டுள்ளது.\n\nSection::::ஹவுரா சதர் உட்கோட்டம்.\nஹவுரா சதர் உட்கோட்டம் பாலி மற்றும் ஹவுரா மாநகராட்சிகளையும், பாலி–ஜெகச்சா, டொம்ஜுர், பாஞ்சலா, சங்க்ரயில், மற்றும் ஜெகத்வல்லபூர் என ஐந்து ஊராட்சி ஒன்றியங்களை கொண்டுள்ளது.\nSection::::உலுபெரியா உட்கோட்டம்.\nஉலுபெரியா உட்கோட்டம் உலுபெரியா நகராட்சி மற்றும் உலுபெரியா–I, உலுபெரியா–II, ஆம்தா–I, ஆம்தா–II, உதய்நாராயண்பூர், பாக்நன்–I, பாக்நன்–II, சியாம்பூர்–I மற்றும் சியாம்பூர்–II என ஒன்பது ஊராட்சி ஒன்றியங்களை கொண்டுள்ளது.\n\nSection::::அரசியல்.\nSection::::சட்டமன்ற தொகுதிகள்.\nஹவுரா மாவட்டம் பதினாறு சட்டமன்ற தொகுதிகளை கொண்டுள்ளது.அவைகள்; பாலி சட்ட மன்ற தொகுதி, ஹவுரா வடக்கு சட்டமன்ற தொகுதி, ஹவுரா மத்திய சட்டமன்ற தொகுதி, ஹவுரா தெற்கு சட்டமன்ற தொகுதி, சிப்பூர் சட்டமன்ற தொகுதி, டொம்ஜூர் சட்டமன்ற தொகுதி, ஜெகத்வல்லபபூர் சட்டமன்ற தொகுதி, பாஞ்சலா சட்டமன்ற தொகுதி, சங்க்ரயில் சட்டமன்ற தொகுதி (தலித்-SC)\n, உலுபெரியா சட்டமன்ற தொகுதி (தலித்-SC)\n, சியாம்பூர் சட்டமன்ற தொகுதி, பாக்நன் சட்டமன்ற தொகுதி, கல்யாண்பூர் சட்டமன்ற தொகுதி, ஆம்தா சட்டமன்ற தொகுதி மற்றும் உதய்நாராயண்பூர் சட்டமன்ற தொகுதி ஆகும்.\n\nSection::::மக்களவை தொகுதிகள்.\nஹவுரா மக்களவை தொகுதி, உலுபெரியா மக்களவை தொகுதி மற்றும் செரம்பூர் மக்களவை தொகுதி என மூன்று மக்களவை தொகுதிகளை இம்மாவட்டம் கொண்டுள்ளது.\n\nSection::::மக்கள் வகைப்பாடு.\n2011 ஆம் ஆண்டு இந்திய மக்கள் தொகை கணக்கெடுப்பின் படி இம்மாவட்டத்தின் மொத்த மக்கள் தொகை 4,850,029 ஆக உள்ளது. அதில் ஆண்கள் 2,500,819 மற்றும் பெண்கள் \n2,349,210\nஆகவும் உள்ளனர். பாலின விகிதம் ஆயிரம் ஆண்களுக்கு 939 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டரில் 3,306 பேர் வீதம் வாழ்கின்றனர். இம்மாவட்டத்தின் சராசரி படிப்பறிவு 83.31 ஆகவும், ஆண்களின் படிப்பறிவு 86.95 ஆகவும், பெண்களின் படிப்பறிவு 79.43 ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 522,802 ஆக உள்ளது.\n\nSection::::சமயம்.\nஇம்மாவட்டத்தில் இந்து சமயத்தவரின் மக்கள்தொகை 3,535,844 (72.90 %) ஆகவும், இசுலாமியர் மக்கள்தொகை 1,270,641 (26.20 %) ஆகவும், கிறித்தவ சமயத்தினரின் மக்கள்தொகை 8,666 (0.18 %) ஆகவும், சீக்கிய சமயத்தவரின் மக்கள்தொகை 4,380 ஆகவும், சமண சமயத்தவரின் மக்கள்தொகை 9,699 ஆகவும், பௌத்த சமயத்தவரின் மக்கள்தொகை 1,258 ஆகவும், பிற சமயத்தவரின் மக்கள்தொகை 1,265 ஆகவும், சமயம் குறிப்பிடாதவர்கள் எண்ணிக்கை 18,276 (0.38 %) ஆகவும் உள்ளது.\n\nSection::::போக்குவரத்து வசதிகள்.\nSection::::தரைவழி.\nஇம்மாவட்டத்தின் வழியாக செல்லும் தேசிய நெடுஞ்சாலை 6 நாட்டின் அனைத்து நகரங்களை தரைவழியாக இணைக்கிறது.\n\nSection::::தொடருந்து சேவைகள்.\nஇம்மாவட்ட நிர்வாகத் தலைமையிடமான ஹவுரா நகரத்தில் உள்ள ஹவுரா தொடருந்து நிலையத்திலிருந்து நாட்டின் அனைத்து பகுதிகளையும் இருப்புப்பாதையால் இணைக்கிறது. \nSection::::வானூர்தி.\nஹவுரா தொடருந்து நிலையத்திலிருந்து இருபது கிலோ மீட்டர் தொலைவில் நேதாஜி சுபாசு சந்திரபோசு பன்னாட்டு வானூர்தி நிலையம்\nஅமைந்துள்ளது. இவ்வானூர்தி நிலையம் இந்திய நாட்டின் அனைத்து பகுதிகளையும், பன்னாட்டு நகரங்களையும் இணைக்கிறது.\n\n"}
{"id": "296360", "url": "https://ta.wikipedia.org/wiki?curid=296360", "title": "மனவெளி", "text": "மனவெளி\n\nமனவெளி \"(Manavely)\" என்பது இந்தியாவின் புதுச்சேரி பிரதேசத்தில் அமைந்துள்ள அரியாங்குப்பம் ஒன்றியத்தில் உள்ள ஒரு கணக்கெடுப்பில் உள்ள ஊர் ஆகும்.\n\nSection::::புவியியல்.\nவடக்கில் காக்காயன் தோப்பும், கிழக்கில் வீராம்பட்டிணம் என்ற பெரிய கடற்கரை கிராமமும், தெற்கில் சங்கரபரணி ஆறும் மேற்கில் அரியாங்குப்பம்(மேற்கும்) மனவெளிக்கு எல்லைகளாக அமைந்துள்ளன.\n\nSection::::மக்கள் தொகையியல்.\nமனவெளி நகரத்தின் படிப்பறிவு சராசரி 81.49% ஆகும். இதில் ஆண்களின் படிப்பறிவு சதவீதம் 88.89% ஆகவும் பெண்களின் படிப்பறிவு சதவீதம் 74.13% ஆகவும் இருக்கிறது.மக்கள் தொகையில் 10% எண்ணிக்கையினர் 6 வயதுக்கு உட்பட்டவர்கள் ஆவர்.\n\nSection::::போக்குவரத்து.\nஅரியாங்குப்பம் – சின்ன வீராம்பட்டிணம் சாலையில் அரியாங்குப்பத்திலிருந்து 1.5 கி.மீ தொலைவில் மனவெளி அமைந்துள்ளது. பாண்டிச்சேரியிலிருந்து அரியாங்குப்பம் வழியாக பாகூர்,மடுகரை, கரையாம்புதூர் செல்லும் உள்ளூர் பேருந்துகள் எல்லாவற்றிலும் மனவெளி நகரத்தைச் சென்று அடையலாம். அரியாங்குப்பத்திலிருந்து கிழக்கு நோக்கி 1.5 கிலோமீட்டர் தொலைவு நடந்து சென்றாலும் மனவெளியை அடையலாம். பாண்டிச்சேரியிலிருந்து சின்ன வீராம்பட்டிணம் செல்லும் பாண்டிச்சேரி சாலை போக்குவரத்துக் கழகப் பேருந்தான, தடம் எண் 2ஏவில் பயணம் செய்தும் மனவெளி சென்றடையலாம்\n\nSection::::சாலை இணைப்புகள்.\nஅரியாங்குப்பம் – சின்னவீராம்பட்டிணம் சாலை வழியாக மனவெளி பாண்டிச்சேரியுடன் இணைகிறது. இதைத் தவிர தேசிய நெடுஞ்சாலை எண் 45ஏ , மனவெளி பிரதான சாலை என்ற பெயரில் அரியாங்குப்பம் காவல் நிலையத்திற்கு அருகிலிருந்து மற்றொரு சாலை புறப்படுகிறது.\n\nSection::::சுற்றுலா.\nSection::::சின்னவீராம்பட்டிணம் கடற்கரை.\nமனவெளியிலிருந்து 1.5 கிலோமீட்டர் தொலைவில் சின்னவீராம்பட்டிணம் அமைந்துள்ளது. பிரபலமான விண்ட்பிளவர் தங்குமிடம் & சிபா சின்னவீராம்பட்டிணத்தில் அமைந்துள்ளது. சின்னவீராம்பட்டிணத்தில்தான் சங்கரபரணி ஆறு வங்காள விரிகுடா கடலுடன் கலக்கிறது.\n\nSection::::அரசியல்.\nதொகுதி வரையறுத்தலுக்குப் பின்னர், மனவெளி நகரம் ஒரு சட்டப்பேரவைத் தொகுதியாகவும் புதுச்சேரி மக்களவைத் தொகுதியின் ஒரங்கமாகவும் விளங்குகிறது.\n\n"}
{"id": "296366", "url": "https://ta.wikipedia.org/wiki?curid=296366", "title": "லாசு பல்மாசு", "text": "லாசு பல்மாசு\n\nலாசு பல்மாசு (\"Las Palmas\", அலுவல்முறையாக லாசு பல்மாசு தெ கிராண் கேனரியா, கேனரித் தீவுகளின் அங்கமாக உள்ள கிராண் கேனரியா தீவின் தலைநகரமும், எசுப்பானியாவின் தன்னாட்சி சமூகமான கேனரித் தீவு அரசின் இணைத் தலைநகரமும் (சான்டா குரூசு தெ டெனிரீஃபேயுடன் கூட்டாக) ஆகும். இதுவே கேனரித் தீவுகளில் உள்ள நகரங்களில் மிகப் பெரியதாகும். எசுப்பானியாவில் ஒன்பதாவது பெரிய நகரமாகவும் விளங்குகின்றது. 2010 கணக்கெடுப்பின்படி இதன் மக்கள் தொகை 383,308 ஆகும். தீவில் கிட்டத்தட்ட பாதிபேர் (45.9%) இந்த நகரத்தில் வாழ்கின்றனர்; அனைத்து கேனரித் தீவுகளில் வாழ்வோரில் இந்நகரின் மக்கள்தொகை 18.35% ஆகும். தவிரவும் நகரியப் பகுதியில் 700,000 பேர் வசிப்பதால் எசுப்பானியாவில் மிகுந்த மக்கள்தொகை உடைய நகரியப் பகுதிகளில் இது ஐந்தாவதாக உள்ளது. ஐரோப்பியக் கண்டத்திற்கு வெளியே ஐரோப்பிய ஒன்றியத்தின் மிகப்பெரிய நகரமாக லாசு பல்மாசு விளங்குகின்றது. இது கிராண் கேனரியாத் தீவின் வடகிழக்குப் பகுதியில் அமைந்துள்ளது; ஆபிரிக்காவின் கடலோரத்திலிருந்து வடமேற்கே அத்திலாந்திக்குப் பெருங்கடலில் தொலைவில் அமைந்துள்ளது.\n\nலாசு பல்மாசில் அயன அயல் மண்டல வானிலை நிலவுகின்றது; ஆண்டு முழுமையும் மிதமான வெப்பம் உள்ளது. சிரக்கியூசு பல்கலைக்கழகத்தின் வானிலை ஆய்வு மைய இயக்குநர் தாமசு விட்மோர் நடத்திய ஆய்வுகளின்படி, லாசு பல்மாசு \"உலகின் சிறந்த வானிலையைக் கொண்டுள்ளது\".\n\n1478இல் நகரமாக நிறுவப்பட்ட லாசு பல்மாசு, 17ஆம் நூற்றாண்டு வரை கேனரித் தீவுகளின் நடைமுறைப்படியான தலைநகரமாக விளங்கியது. இன்று, சான்டா குரூசுடன் இணைந்து கேனரித் தீவுகளின் தலைநகரமாக உள்ளது. கேனரித் தீவுகளின் ஆட்சித்தலைவர் நான்கு ஆண்டுகளுக்கு ஒருமுறை இவ்விரு நகரங்களுக்கிடையே மாறுகிறார். கேனரித் தீவு அரசின் பாதி அமைச்சகங்களும் வாரியத் தலைமையகங்களும் இங்குள்ளன. உயர்நீதி மன்றம் இங்குதான் உள்ளது. எனவே இதனை கேனரித் தீவுகளின் நீதித்துறை மற்றும் வணிகத் தலைநகரம் எனக் கூறலாம்.\n\nSection::::மேலோட்டம்.\nலாசு பல்மாசின் பழைமையான நகரப்பகுதியில் (வேகுயெட்டா) 16ஆவது நூற்றாண்டு முதல் 19ஆவது நூற்றாண்டு வரையான பல தொன்மையானக் கட்டிடங்களைக் காணலாம். 1492இல் கொலம்பசு தங்கியிருந்த வீடு பாதுகாக்கப்பட்டுள்ளது. அமெரிக்காக்களைக் கண்டுபிடிப்பதற்கு முன்னதாக அவர் இங்கு தங்கியிருந்தார். இங்குள்ள பேராலயம் 1500ஆம் ஆண்டு கட்டப்பட்டது.\n\nஇங்குள்ள துறைமுகம் எசுப்பானியாவின் நெருக்கடி மிக்க துறைமுகங்களில் ஒன்றாகும். ஐரோப்பாவிற்கும் தென்னாப்பிரிக்காவின் கேப் டவுனுக்கும் இடையே மிகப் பெரிய துறைமுகமாகவும் உள்ளது.\n\nசுற்றுலாப் பயணிகள் ஆண்டு முழுமையும் இங்குள்ள இதமான வானிலை கருதி வருகின்றனர்; இங்குள்ள லாசு கேன்டெரெசு கடற்கரையும் புகழ்பெற்றது. இந்தக் கடற்கரை 3 கிமீ நீளமானது. \n\nமுதன்மை தொழில்களாக வணிகம், சுற்றுலா, பெட்டியில் அடைத்த உணவு, மீன் பிடித்தல், கப்பல் கட்டுதல் உள்ளன.\n\n"}
{"id": "296372", "url": "https://ta.wikipedia.org/wiki?curid=296372", "title": "டி. எல். மகராஜன்", "text": "டி. எல். மகராஜன்\n\nடி. எல். மகராஜன் (பிறப்பு: 9 மார்ச் 1954) தமிழகத்தைச் சேர்ந்த தமிழ்த் திரைப்பட பின்னணிப் பாடகர்.\n\nSection::::வாழ்க்கைக் குறிப்பு.\nஇவரின் பெற்றோர், புகழ்பெற்ற தமிழ்த் திரைப்பட பின்னணிப் பாடகர் திருச்சி லோகநாதன் - ராஜலக்சுமி ஆவர். தனது 10ஆவது வயதில் \"வள்ளலார்\" எனும் நாடகத்தில் மகராஜன் முதன்முதலாகப் பாடினார். தனது 12ஆவது வயதில் திருவருட்செல்வர் திரைப்படத்தில் \"காதலாகிக் கசிந்து...\" எனும் பாடலை பின்னணியில் பாடினார்.\n\nSection::::இசைப் பணி.\nதிரைப்படங்களில் குறைந்த அளவில் பாடியுள்ள மகராஜன், நிறைய பக்திப் பாடல்களைப் பாடியுள்ளார். இவர் பாடிய பக்திப் பாடல்கள் தொகுப்புகளாக வெளி வந்துள்ளன. தொலைக்காட்சிகளில் இடம்பெறும் பாடலிசைப் போட்டிகள் பலவற்றில் நீதியரசராக செயலாற்றி வருகிறார்.\n\n"}
{"id": "296381", "url": "https://ta.wikipedia.org/wiki?curid=296381", "title": "ஆற்று நீர்நாய்", "text": "ஆற்று நீர்நாய்\n\nஆற்று நீர்நாய் (\"smooth-coated otter\") இது நீர்நாய் வகையைச் சேர்ந்தது ஆகும். இது தோற்றத்தில் பெரிய உடலைக்கொண்டிருக்கிறது.\nஇது பொதுவாக லெட்ரொகலே இனத்தின் ஒன்றாகக் கருதப்படுகிறது. இது இந்திய துணைக்கண்டத்திலும் மேலும் தென்கிழக்காசியப்பகுதியில் அமைந்துள்ள நாடுகளிலும் காணப்படுகிறது. மற்ற நீர் நாய்களைவிட இதன் மேல் உள்ள முடிகள் குறைவாகவும் மிருதுவாகவும் காணப்படுகிறது. இவை ஆற்றில் நீந்தி மீன்களை பிடிக்க ஏதுவாக இவற்றின் கால்களில் வாத்துக்களுக்குப் போல விரலிடைத் தோல் உண்டு. இவற்றின் பட்டையான நீண்ட வாலானது துடுப்புபோல நீந்தப் பயன்படுகிறது. \n"}
{"id": "296385", "url": "https://ta.wikipedia.org/wiki?curid=296385", "title": "அளுந்தூர் ஊராட்சி", "text": "அளுந்தூர் ஊராட்சி\n\nஅளுந்தூர் தமிழ்நாடு, திருச்சிராப்பள்ளி மாவட்டம், திருவரங்கம் வட்டம், மணிகண்டம் ஊராட்சி ஒன்றியத்தில் உள்ள ஒரு ஊராட்சி.\n\nதிருச்சியில் இருந்து மதுரை செல்லும் தேசிய நெடுஞ்சாலையில் 14-வது கிலோமீட்டர் தொலைவில் அமைந்துள்ள ஊர்தான் அளுந்தூர். கிராமங்கள் பல உள்ளடக்கி ஒரு ஊராட்சியாக விளங்குகிறது. இந்த ஊராட்சிக்குள் உள்ளடங்கும் கிராமங்கள் பெயர்:\n\n"}
{"id": "296386", "url": "https://ta.wikipedia.org/wiki?curid=296386", "title": "யாகப்புடையான்பட்டி", "text": "யாகப்புடையான்பட்டி\n\nயாகப்புடையான்பட்டி (\"Yagappudayan Patti\") திருச்சி மாவட்டம், திருவரங்கம் வட்டம், மணிகண்டம் ஊராட்சி ஒன்றியம், அளுந்தூர் ஊராட்சிக்கு உட்பட்ட சிற்றூர் ஆகும். கிறித்தவர்கள் வாழும் இந்த ஊரில் ”உபகார மாதா ஆலயம்” அமைந்துள்ளது. அரசு ஆரம்ப பள்ளி முதல் நடுநிலை வகுப்பு வரை பள்ளி வளாகம் அமைந்துள்ளது.\n"}
{"id": "296387", "url": "https://ta.wikipedia.org/wiki?curid=296387", "title": "காட்டு நீர்நாய்", "text": "காட்டு நீர்நாய்\n\nகாட்டு நீர்நாய் (\"Oriental small-clawed otter\") இது ஒரு பாலூட்டி இனம் ஆகும் இது காடுகளில் உள்ள குட்டைகளில் வசிக்கிறது இது தோற்றத்தில் கீரிப்பிள்ளையைப் போல் தோன்றினாலும் நீர்நாய் வகைகளில் ஒன்றாகும். \"காட்டு நீர்நாய்\" ஆற்று நீர்நாயை விட சிறிதாகக் காணப்படுகிறது. இது பொதுவாக லெட்ரொகலே இனத்தின் ஒன்றாகக் கருதப்படுகிறது.\n\nஇது இந்திய துணைக்கண்டத்திலும் மேலும் தென்கிழக்காசியப்பகுதியில் அமைந்துள்ள நாடுகளிலும் காணப்படுகிறது. இது கூச்ச சுபாவம் கொண்டதாக இருப்பதால் மனிதர்களைக் கண்டால் ஒளிந்து கொள்ளும் குணத்தைக்கொண்டுள்ளது. தற்போதைய நிலையில் விலங்குகள் பாதுகாப்பு அமைப்பு இந்த விலங்கினை அழிந்துவரும் இனமாக அறிவித்து, இதனைப் பாதுகாக்க வலியுறுத்தியுள்ளது. இதனை மனிதர்கள் வேட்டையாடுவதாலும், இயற்கை சூழ்நிலையினாலும் இது அழிந்துவரும் இனமாகக் கருதப்படுகிறது\n"}
{"id": "296389", "url": "https://ta.wikipedia.org/wiki?curid=296389", "title": "கேசனி", "text": "கேசனி\n\nகேசனி தமிழ்நாடு மாநிலம், சிவகங்கை மாவட்டம், தேவகோட்டை வட்டம், கண்ணங்குடி ஊராட்சி ஒன்றியம், கங்கனி ஊராட்சிக்குட்பட்ட சிற்றூர் ஆகும். கப்பலூருக்கு மிக அருகில் அமைந்துள்ளது. கப்பலூரிலிருந்து ஏம்பல் செல்லும் சாலையை ஒட்டி இக்கிராமம் அமைந்துள்ளது.\n\nஇங்கு 2016 நிலவரப்படி மொத்தம் 35 வீடுகளே உள்ளன. இவர்கள் அனைவரும் முக்குலத்தோரில் ராஜகுல அகமுடையார் பிரிவைச் சார்ந்தவர்கள். இந்தக் கிராமத்தில் வேறு ஜாதியினர் யாரும் இல்லை. இங்குள்ள மக்களின் பூர்வீகம் ராமநாதபுரம் எனக் கருதப்படுகிறது. ராமநாதபுரம் அருகே உள்ள ஸ்ரீ அங்காளபரமேஸ்வரிதான் இவர்களின் குலதெய்வம். \n\nதற்போது ஏரியாக இருக்கும் கண்மாய்ப் பகுதியின் வடபகுதியில் பெரும் கல் மண்டங்கள் புதைந்த நிலையில் உள்ளன. கல்லால் வடிவமைக்கப்பட்ட பல்வேறு சிலைகள், தேர்ச் சக்கரங்கள் கண்மாய்க்குள் புதைந்த நிலையில் உள்ளன. கல்வெட்டுகளில் காணப்படும் எழுத்துகள் வாசிக்கும் நிலையில் இல்லை.\n\nவிவசாயம் மட்டுமே பூர்வீகத் தொழில்.\n"}
{"id": "296392", "url": "https://ta.wikipedia.org/wiki?curid=296392", "title": "குந்தி மாவட்டம்", "text": "குந்தி மாவட்டம்\n\nகுந்தி மாவட்டம் (Khunti district) () கிழக்கு இந்தியாவின் ஜார்கண்ட் மாநிலத்தின், சோட்டாநாக்பூர் கோட்டத்தில் அமைந்த, ஜார்கண்ட் மாநிலத்தின் இருபத்து நான்கு மாவட்டங்களில் ஒன்றாகும்.\n\nஇம்மாவட்டம் ராஞ்சி மாவட்டத்தின் சில பகுதிகளை பிரித்து 12 செப்டம்பர் 2007-ஆம் ஆண்டில் புதிதாக துவக்கப்பட்டது. குந்தி மாவட்டத்தின் நிர்வாகத் தலைமையிடம் குந்தி நகரத்தில் செயல்படுகிறது. \nஜார்கண்ட் மாநிலத்தின் இருபத்து நான்கு மாவட்டங்களில், மக்கள்தொகை குறைந்த மாவட்டங்களில் லோஹர்தக்கா மாவட்டத்திற்கு அடுத்து இரண்டாம் இடத்தில் உள்ளது.\n\nபட்டியல் பழங்குடி மக்கள் அதிகம் வாழும் இம்மாவட்டத்தின் பல பகுதிகள் மாவோயிஸ்டுகளின் ஆதிக்கத்தில் உள்ளது.\n\nSection::::மாவட்ட நிர்வாகம்.\n2,535 சதுர கிலோ மீட்டர் பரப்பளவு கொண்ட் குந்தி மாவட்டம் அர்க்கி, குந்தி, முர்கு, ராணியா, டோர்பா மற்றும் கர்ரா என ஆறு வட்டார வளர்ச்சி அலுவலகங்களை கொண்டுள்ளது. \n\nSection::::மக்கள் வகைப்பாடு.\n2011 ஆம் ஆண்டு இந்திய மக்கள் தொகை கணக்கெடுப்பின் படி இம்மாவட்டத்தின் மொத்த மக்கள் தொகை 5,31,885 ஆக உள்ளது. அதில் 2,66,335 ஆண்கள் மற்றும் 2,65,550 பெண்கள் ஆகவும் உள்ளனர். பாலின விகிதம் ஆயிரம் ஆண்களுக்கு 9,97 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டரில் 210 பேர் வீதம் வாழ்கின்றனர். இம்மாவட்டத்தின் சராசரி படிப்பறிவு 63.86% ஆகவும், ஆண்களின் படிப்பறிவு 74.08% ஆகவும், பெண்களின் படிப்பறிவு 53.69% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 86,292 ஆக உள்ளது.\n\nSection::::சமயம்.\nஇம்மாவட்டத்தில் இந்து சமயத்தவரின் மக்கள்தொகை 1,38,863 (26.11 %) ஆகவும், இசுலாமியர் மக்கள்தொகை 13,122 (2.47 %)ஆகவும், கிறித்தவ சமயத்தினரின் மக்கள்தொகை 136,438 (25.65 %) ஆகவும், சமயம் குறிப்பிடாதவர்கள் 1,708 ஆகவும், பிற சமயத்து மக்கள்தொகை 2,41,292 (45.37%) உள்ளது.\n\n"}
{"id": "296398", "url": "https://ta.wikipedia.org/wiki?curid=296398", "title": "எலிசபெத் ஆர்டன்", "text": "எலிசபெத் ஆர்டன்\n\nபுளாரன்சு நைட்டிங்கேல் கிரகாம் (\"Florence Nightingale Graham\", திசம்பர் 31, 1878 – அக்தோபர் 18, 1966) ஒரு கனடிய அமெரிக்கப் பெண்வணிகர். இவரது வணிகப் பெயர் எலிசபெத் ஆர்டன் \"(Elizabeth Arden\"). இவர் எலிசபெத் ஆர்டன் எனும் நிறுவனத்தை நிறுவி, அமெரிக்க மணப்பொருள் பெருவணிகத்தை கட்டியாண்டார். தன் வாழ்வின் உச்சத்தில் இவர் உலகச் செல்வந்தருள் ஒருவராக விளங்கினார்.\n\nSection::::வாழ்க்கை.\nஆர்டன் 1878 இல் கனடா, ஒண்டரியோ, வுட்பிரிக்ஜில் பிறந்தார். இவரது பெற்றோர் 1870களில் அமெரிக்கா, கார்னிவாலில் இருந்து கனடாவுக்குப் புலம்பெயர்ந்தனர்..இவரின் தந்தi ஓர் இசுகட்டியர். தாயார் ஒரு கார்னியப் பெண். இவர்கள் தன் மகளது கல்வியை கர்னிவாலில் இருந்த அவரது பணக்கார அத்தை வாயிலாக ஏற்பாடு செய்தனர். ஆர்டன் தன் செவிலிப்பள்ளியில் இருந்து இடையிலேயே நின்றுவிட்டார்.\n\nபிறகு இவர் தன் அண்ணனுடன் இணைந்து மன்ஃஆட்டனில் உள்ள மருந்தாக்கக் குழுமமான பிரிசுட்டல் மேயரின் ஈ.ஆர். இசுகுவிப்பில் புத்தகவைப்புப் பொறுப்பாளராக பணிபுரிந்தார். அங்கு ஆர்டன் பலமணி நேரம் ஆய்வகத்தில் தன் பொழுதைச் செலவழித்து தோல்காப்பு பற்றி விரிவாக அறிந்துள்ளார். பின்னர் இவர் எலீனார் அடேர் குழுமத்தில் சிறிது காலம் அழகுக்கலைப் பெண்ணாக இருந்துள்ளார்\".\n\nதன் முடிதிருத்தகத்திலும் சந்தை விரிவாக்க பரப்புரையிலும், ஆர்டன் பெண்களின் அழகுபுனைவு குறித்து அறிவியல்முறையில் பயிற்றுவித்துள்ளார். நறுமணவியல், அழகு புனைவு, கண், உதடு, முகம் சார்ந்த வனப்பூட்டல் குறித்த அறிவியல் கருத்துப் படிமங்களை உருவாக்கியுள்ளார் .\n\nஎலிசபெத் தான் முதன்முத்லில் ஆளுமைமிக்க இடைநிலை வகுப்புப் பெண்களுக்கான முறையான, சரியான, கட்டாயத் தேவையாக அழகூட்டல் கலையை நிறுவியவராவார். முன்பெல்லாம் இவை பரத்தையரிடமும் அடித்தட்டு பெண்களிடமும் மட்டுமே நிலவியது. இவர் அழகூட்டலை நடுஅகவையுள்ள எளிய பெண்களிடம் நறுமணப்பொருள்களால்அவர்களுக்கு இளமையோடு வனப்பையும் கூட்டினார். ஆனால் அரசியலில் மரபுமீறாத குடியரசுவாதியாகவே இருந்துள்ளார்.\n\nSection::::வாழ்க்கைப்பணி.\nஆர்டன் 1909 இல் அழுக்கலை வல்லுனராகிய எலிசபெத் ஃஅப்பார்டுடன் கூட்டு சேர்ந்தார். இந்த கூட்டு முயற்சி முறிந்ததும் எலிசபெத் ஆர்டன் எனும் புதிய வணிகப் பெயரை உருவாக்கினார். இது முந்தைய கூட்டாளியான எலிசபெத் ஃஅப்பார்டு பெயரில் இருந்தும் ஆல்ஃபிரெடு தென்னிசனின் கவிதையான \"எனோக் ஆர்டன் (Enoch Arden)\" பெயரில் இருந்தும் உருவாக்கினார். இவர் தன் அண்ணனிடம் 6,000 டாலர் கடன்பெற்று தொடங்கினார். பின்னர் இவர் தனது முதல் முடிதிருத்தகத்தை 5 ஆம் வளாகத்தில் கடையிடம் எடுத்து தொடங்கினார்.\n\nஆர்டன் 1912 இல் பிரான்சு சென்று அழகுக்கலையையும் முக வனப்பூட்டலையும் பிடித்துவிடலையும் அங்குள்ள அழகு வனப்பகங்களில் இருந்து கற்றுக்கொண்டுள்ளார். இவர் அங்கிருந்து அவ்ரே புனைந்த நறுமணப்பொருள்களையும் வண்ணப்பொடிகளையும் திரட்டிவந்து 1915 இல் உலக அளவில் தன் வணிகப்பணியை விரிவாக்கி பல இடங்களில் அழகு வனப்பகங்களைத் தொடங்கியுள்ளார். இவர் 1934 இல் மெய்ன் சான்சு வீட்டக வனப்பு நிறுவனத்தை மெய்ன் நகர உரோமேவில் திறந்துள்ளார்.இது 1970 வரை இயங்கியுள்ளது.\n\nஇவரின் நறுமணவியல் தொழில்துறைப் பங்களிப்புக்காக பிரெஞ்சு அரசு இவருக்கு Légion d'Honneur –ஐ 1962 இல் அளித்துப் பாராட்டியது.\n\nஇவர் 1966 இல் மன்ஃஆட்டனில் உள்ள இலினாக்சு கில் மருத்துவமனையில் இறந்தார். இவர் நியூயார்க்கில் உள்ள இசுலீப்பி ஃஆலோ கல்லறையில் எலிசபெத் என். கிரகாம் என்ற பெயரில் அடக்கம் செய்யப்பட்டார்.\n\n"}
{"id": "296404", "url": "https://ta.wikipedia.org/wiki?curid=296404", "title": "ஜெனியாங்", "text": "ஜெனியாங்\n\nஜெனியாங் (\"Jeniang\") மலேசியா, கெடா மாநிலத்தின் சிக் மாவட்டத்தில் உள்ள ஒரு சிறு நகரம் ஆகும். இந்த நகரம் சுங்கை பட்டாணி நகரில் இருந்து 41 கி.மீ. வடக்கே உள்ளது. மிக அருகாமையில் உள்ள நகரங்கள் குரூண், பீடோங்.\n\nஜெனியாங் நகரம் 1948 இல் உருவாக்கப்பட்ட ஒரு சிறு நகரம் ஆகும். மலாயாவில் கம்யூனிஸ்டுகளின் செயல்பாடுகளைக் கட்டுப்படுத்தும் வகையில் பிரிட்டிஷார் புதுக் கிராமங்களையும் புது நகரங்களையும் உருவாக்கினார்கள். அந்த வகையில் ஜெனியாங் நகரம் உருவாக்கப்பட்டது.\n\nSection::::வரலாறு.\nஇரண்டாம் உலகப் போர் முடிவடைந்ததும் பாலிங்கில் கம்யூனிஸ்டுகளின் ஆதிக்கம் அதிகரித்தது. ஜப்பானியர்களை எதிர்த்தப் போராளிப் படையினருக்கு, பிரித்தானியர்கள் ஏற்கனவே சுடும் ஆயுதங்களை வழங்கி இருந்தனர். அந்தக் காலகட்டத்தில் ஜப்பானிய ஆதிக்கத்தை எதிர்த்து மலாயாவில் பல கொரில்லா போராளிக் குழுக்களும் உருவாகின. அவற்றுள் ஒன்றுதான் மலாயா மக்களின் ஜப்பானிய எதிர்ப்பு இராணுவம்.\n\nஇந்தக் கொரில்லா போராளிக் குழுக்கள் பேராக், கெடா, சிலாங்கூர், பகாங், ஜொகூர், மலாக்கா மாநிலங்களில் பரவி இருந்தன. பேராக் மாநிலத்தில் தான் அதிகமான போராட்ட வெளிப்பாடுகள் இருந்தன.\n\nSection::::பிரிக்ஸ் திட்டம்.\nமலாயா தேசிய விடுதலை படையின் அச்சுறுத்தல்களைச் சமாளிக்க சில முக்கிய தீவிர நடவடிக்கைகளை மலாயா பிரித்தானியா அரசாங்கம் மேற்கொண்டது. ஈயச் சுரங்கங்கள், ரப்பர் தோட்டங்கள் போன்றவற்றைப் பாதுகாக்கும் முயற்சிகளில் ஈட்டுபட்டது. புதிய திட்டமான ’பிரிக்ஸ்’ திட்டத்தையும் (\"Briggs Plan\") அமல் செய்தது. மலாயா தேசிய விடுதலை படையினருக்கு பொதுமக்களிடம் இருந்து கிடைக்கும் பொருளுதவிகளைத் துண்டிப்பதுதான் ’பிரிக்ஸ்’ திட்டத்தின் தலையாய நோக்கமாகும்.\n\n’பிரிக்ஸ்’ திட்டத்தை உருவாக்கியவர் ஹெரால்ட் பிரிக்ஸ் (\"General Sir Harold Briggs\") என்பவர். இவர் அப்போது மலாயாவின் பிரித்தானிய இராணுவத்தின் நடவடிக்கை இயக்குநராக இருந்தார்.\n\nSection::::பிரிக்ஸ் திட்ட முகப்புக் கூறுகள்.\n’பிரிக்ஸ்’ திட்டம் பல முகப்புக் கூறுகளைக் கொண்டது. அவற்றில் மிக முக்கியமானது பொதுமக்களை வேறு புதிய குடியிருப்புப் பகுதிகளுக்கு மறுக் குடியேற்றம் செய்வதாகும். அந்த வகையில் அப்போது மலாயாவின் கிராமப்புறங்களில் வாழ்ந்த பொது மக்களில் 470,509 பேர் வெவ்வேறு இடங்களில் மறுக் குடியேற்றம் செய்யப்பட்டனர்.\n\nபொதுவாகவே கிராமப்புற மக்கள் மலைக்காடுகளின் விளிம்புப் பகுதிகளில் தான் வாழ்ந்து வந்தனர். அப்படி வாழ்ந்தவர்களில் பெரும்பாலோர் புதுக்கிராமங்களில் மறுக் குடியேற்றம் செய்யப்பட்டனர். மறுக்குடியேற்றத்திற்காகப் பல புதுக்கிராமங்கள் புதிதாக உருவாக்கப் பட்டன. புதுக்கிராமங்கள் முள்வேலிகளால் பாதுகாக்கப் பட்டன. புதுக்கிராமங்களைக் கண்காணிக்கக் காவல் சாவடிகள் இருந்தன. இரவு நேரங்களில் ஒளிவிளக்குகள் பிரகாசமாக எரிந்தன. தொடக்கக் காலங்களில் மக்கள் அந்தத் திட்டத்தை விரும்பவில்லை. அவர்களின் இயல்பான வாழ்க்கைநிலையில் கட்டுப்பாடுகள் திணிக்கப் படுவதாகக் கருதினர். மறுக்குடியேற்றம் செய்யப்பட்டவர்களில் 400,000 சீனர்களும் அடங்குவர்.\n\nSection::::ஜெனியாங் புதுக்கிராமம்.\nஇருப்பினும் நல்ல ஆரோக்கியமான இருப்பிட வசதிகள் அமைத்துக் கொடுக்கப் பட்டதால், காலப் போக்கில் அந்தத் திட்டத்தை மக்கள் ஏற்றுக் கொண்டனர். அவர்கள் வாழ்ந்த மனைப்பகுதிகளுக்குச் சொத்துரிமைகளும் வழங்கப்பட்டன. பண உதவியும் செய்யப்பட்டது.\n\nமலாயாவின் அவசரகாலம் ஒரு முடிவிற்கு வரும்போது ஏறக்குறைய 40,000 பிரித்தானிய, பொதுநலவாயத் துருப்புகள், மலாயாவில் போராட்டத்தில் ஈடுபட்டிருந்த 8,000 கம்யூனிஸ்டுக் கொரில்லாக்களுக்கு எதிராக நடவடிக்கைகளில் ஈடுபட்டிருந்தனர். கெடா மாநிலத்தில் பிரிக்ஸ் திட்டத்தின் மறுசீரமைப்புக் கொள்கையினால் தான் ஜெனியாங் புதுக்கிராமமும் உருவாக்கப்பட்டது.\n\nஜெனியாங் இப்போது ஒரு சிறு கிராமப்புற நகரமாக விளங்குகிறது. ஏறக்குறைய 400 பேர் வாழ்கிறார்கள். பெரும்பாலோர் சீனர்களாகும். தாய்லாந்து மக்களும் மலாய் மக்களும் சிறுபான்மை இனத்தவர்களாக உள்ளனர். பெரும்பாலான கிராமத்து மக்கள் புத்த மதத்தையும் பின்பற்றி வருகின்றனர்.\n"}
{"id": "296407", "url": "https://ta.wikipedia.org/wiki?curid=296407", "title": "தொலை அளப்பியல்", "text": "தொலை அளப்பியல்\n\nதொலை அளப்பியல் \"(Telemetry)\" என்பது ஓர் தானியங்கி தகவல் தொடர்பு செயல்பாடாகும். அணுக இயலாத தொலைதூர பொருள்களிலிருந்து சாதாரண முறைகளில் பெற இயலாத தகவல்களை அளந்தறியும் தொழில்நுட்பமே தொலை அளப்பியல் எனப்படும். இவ்வாறு பெறப்படும் தகவல்கள் கண்காணிப்பதற்காக தகவல் ஏற்பிக் கருவிகளுக்கு அனுப்பப்படுகின்றன.தொலை என்ற சொல் tele என்ற கிரேக்கச் சொல்லில் இருந்தும் அளப்பியல் என்ற சொல், அளவு என்ற பொருள் கொண்ட metron என்ற சொல்லில் இருந்தும் பெறப்பட்டவையாகும். திட்டம் செயல்படுவதற்குத் தேவையான வெளிப்புற அறிவுறுத்தல்களும் தரவுகளும் தொலை அளப்பியலை ஒத்த ஒருபகுதியேயாகும்.\nபொதுவாக இச்சொல் கம்பியில்லா தகவல் மாற்ற வழிமுறைகளைக் குறிக்கிறது. (எ.க. வானொலி, மீயொலி அல்லது அகச்சிவப்பு அமைப்புகள்). என்றாலும், தொலைபேசி, கணிப்பொறி வலையமைப்பு, ஒளியியல் இணைப்புகள் அல்லது பிற கம்பிவழி தகவல்தொடர்பு சாதனங்கள் வழியாக மேற்கொள்ளப்படும் தகவல் மாற்றங்களையும் இச்சொல் உள்ளடக்கியுள்ளது எனலாம்.உலகளாவிய நடமாடும் தகவல் தொடர்புகள் திட்டம், குறுஞ்செய்தி போன்ற அதிநவீனமான, குறைந்த செலவில் எங்கும் இருக்கின்ற தொலை அளப்பியல் அமைப்புகள் தற்பொழுது தகவல் பெறுதல் மற்றும் மாற்றுதல் செயலில் பெருஞ் செல்வாக்கு பெற்று வருகின்றன. \n\nதொலையளவி என்பது தொலைவிலுள்ள எந்த அளவையும் அளக்கக்கூடிய ஒரு கருவியாகும். இக்கருவியில் உணரி, செலுத்தப் பாதை, காட்சிமுறை, பதிவு செய்தல் அல்லது கட்டுப்படுத்தும் அமைப்பு ஆகிய பகுதிகள் உள்ளன. தொலை அளப்பியலில் பயன்படுத்தப்படும் இயற்கருவிகள் தொலையளவிகள் எனப்படுகின்றன. மின்னணு அமைப்புகள் பெரும்பாலும் தொலை அளப்பியலில் பயன்படுத்தப்படுகின்றன. இவ்வமைப்புகளுக்கு கம்பிவழி அல்லது கம்பியிலா அமைப்புகள், ஒப்புமை அல்லது இலக்க முறைகள் போன்ற நுட்பங்கள் பயன்படுகின்றன. இவை தவிர இயந்திரவியல், நீரியல் மற்றும் ஒளியியல் நுட்பங்களை தொலை அளப்பியலில் பயன்படுத்துவதும் சாத்தியமேயாகும்\n\nSection::::வரலாறு.\nதொலை அளப்பியல் தகவல்கள் கம்பி வழியாக அனுப்பும் வழக்கம் 19 ஆம் நூற்றாண்டில் தோற்றம் பெற்றது. முதல் தரவு-பரப்பு சுற்றுகள் முதன்முதலில் 1845 ஆம் ஆண்டு உருசியாவின் சார் குளிர்கால அரண்மனைக்கும் இராணுவத் தலைமையகத்திற்கும் இடையே உருவாக்கப்பட்டது. 1874 ஆம் ஆண்டில், பிரஞ்சு பொறியாளர்கள் மோண்ட் பிளாங்க் என்ற மலைமீது ஒரு தரவு பரப்பு சுற்றமைப்பை உருவாக்கினர். இந்த அமைப்பின் உணரிகள் மூலமாக வானிலை மற்றும் பனியாழம் முதலியவற்றின் தரவுகள் நேரலையாக பாரிசுக்கு அனுப்பப்பட்டன.1901-ஆம் ஆண்டில் அமெரிக்க கண்டுபிடிப்பாளர் சி மிச்சாக் செல்சின், ஒருங்கிணைக்கப்படும் சுழற்சி தகவலை அனுப்பும் ஒரு சுற்றை உருவாக்கி அதற்கு காப்புரிமை் பெற்றார். 1906 ஆம் ஆண்டில், உருசியாவிலுள்ள புல்கோவோ வானிலை ஆய்வகத்திற்கு தொலை அளப்பியல் தகவல்களை அனுப்ப சில அதிர்வு நிலையங்கள் கட்டப்பட்டன. 1912 ஆம் ஆண்டில், பொதுநலவாய எடிசன் தனது பொறியியல் மின்கட்டமைப்பைக் கண்காணிப்பதற்காக ஒரு தொலை அளப்பியல் அமைப்பை உருவாக்கினார். 1913 மற்றும் 1914 ஆம் ஆண்டுகளில் கட்டி முடிக்கப்பட்ட பனாமா கால்வாயின் நீரிருப்பு நிலை மற்றும் பூட்டுகளை கண்காணிக்க விரிவான தொலை அளப்பியல் அமைப்பைப் பயன்படுத்தினார்.\n\n1930 ஆம் ஆண்டில் பிரான்சைச் சேர்ந்த இராபர்ட் பியுரோவும் உருசியாவைச் சேர்ந்த பாவெல் மோல்ச்சனோவும் ஒருங்கே உருவாக்கிய கம்பியிலி வானிலைத் தரவுப் பதிவுக் கருவிகளில் கம்பியிலா தொலை அளப்பியல் முறை முதலில் தோற்றம் கண்டது. கம்பியிலா மோர்சு தந்திக்குறிப்புக்கு ஏற்றவாறு வெப்பம் மற்றும் அழுத்த அளவுகள் மோல்ச்சனோவின் அமைப்பு முறையில் ஒழுங்குபடுத்தப்பட்டன. செருமனியின் வி2 ஏவூர்தி மிகப்பழமையான மெசினா எனப்படும் பல்கூட்டுச் செலுத்துகை வானொலி குறியீட்டு அமைப்புகளை பயன்படுத்தி தகவல்களை அனுப்பி வந்தது. ஆனால் இத்தரவுகளில் நம்பகத்தன்மை இல்லை என்று வெர்ன்னெர் வான் பிராவ்ன் சுட்டிக் காட்டினார். அதுமட்டுமின்றி இருகண் தொலைநோக்கிகளால் ஏவுகணையை கண்காணிப்பதற்கு அவை மிகவும் பயனுள்ளதாக இருக்குமெனவும் குறிப்பிட்டார். அமெரிக்கா மற்றும் உருசியாவில் மெசினா குறியீட்டு அமைப்பு விரைவில் புதிய திட்டங்களால் கைவிடப்பட்டது. இவ்விரு நாடுகளும் துடிப்புநிலைக் குறிப்பேற்றம் என்ற நவீன அமைப்புமுறையை பயன்பாட்டுக்குக் கொண்டுவந்தன. \n\n1940 களின் பிற்பகுதியில் உருவாக்கப்பட்ட தொடக்கக் கால சோவியத் ஏவுகணைகள் மற்றும் விண்வெளித் தொலை அளப்பியல் அமைப்புகள் துடிப்பு நிலை குறிப்பேற்றம் அல்லது துடிப்பு அகல குறிப்பேற்றம் என்ற முறையைப் பயன்படுத்தின. அமெரிக்காவிலும் தொடக்க காலங்களில் இதே முறைகள் பயன்படுத்தப்பட்டன. ஆனால் பின்னர் துடிப்பு குறி குறிப்பேற்றம் என்ற முறைக்கு மாறிவிட்டது. சோவியத்தின் பிற்காலத்தைய கிரகங்களுக்கு இடையேயான சோதனைகள் தேவையான வானொலி அமைப்புகளைப் பயன்படுத்தின. தொலை அளப்பியல் தரவுகளை டெசிமீட்டர் பட்டையெனில் துடிப்பு குறி குறிப்பேற்ற முறையிலும் சென்டிமீட்டர் பட்டையெனில் துடிப்பு நிலை குறிப்பேற்ற முறையிலும் பரப்பின.\n\n"}
{"id": "296408", "url": "https://ta.wikipedia.org/wiki?curid=296408", "title": "காஞ்சிபுரம் வீரராகவேசுவரர் கோயில்", "text": "காஞ்சிபுரம் வீரராகவேசுவரர் கோயில்\n\nகாஞ்சிபுரம் வீரராகவேசுவரர் கோயில் (வீரராகவேசம் லட்சுமணேசம்) என்று அறியப்படும் இக்கோயில், காஞ்சிபுரத்திலுள்ள சிவன் கோயில்களில் ஒன்றாகும். மேலும், இலக்குமணன் வழிபட்ட லிங்கமும் இராமபிரான் வழிபட்ட லிங்கமும் அருகருகே உள்ள இத்தல குறிப்புகள், காஞ்சிப் புராணத்தில் தனிப்படலமாகச் சொல்லப்பட்டு காணப்படுகிறது.\n\n\nSection::::தல வரலாறு.\nசீதாபிராட்டியைப் பிரிந்திருந்த இராபிரான், அகத்தியமுனிவரின் அறிவுரைப்படி, காஞ்சிக்கு வந்து \"வீரராகவேசர்\" என்ற பெயரில் சிவலிங்கம் பிரதிட்டை செய்து வழிபட்டார். இறைவன் காட்சி தந்து, இராமபிரானுக்கு பாசுபதம், பிரமாத்திரம், நாராயணாத்திரம் முதலிய படைக்கலங்களையும், வலிமையையும் தந்தருளி பகைவரை வென்று சீதையை மீட்க அருள்புரிந்தார் என்பது தல வரலாறாகும்.\n\nSection::::தல விளக்கம்.\nவீரராகவேசம் எனும் இத்தல விளக்கத்தால் அறிவது, இராமன் தன் மனைவியாகிய சீதையை இராவணன் கவர்ந்து சென்றமையால் வருந்தி அம்மனைவியைப் பெறுமாறும் இராவணனை வெல்லுமாறும் உபாயமும் உபதேசமும் புரிந்த அகத்தியர் சொல்வழி ‘வீரராகவேசன்’ என்னும் பெயரால் சிவலிங்கம் நிறுவிப் போற்றினன்.\n\nபிரானார், வெளிநின்று வீரம் வேண்டினை ஆகலின் வீரராகவன் என்னும் பெயரொடும் விளங்குக’ எனவும், பாசுபதப்படையை வழங்கித் தேவர் பிறரைக்கொண்டு அவரவர் படைகளை வழங்குவித்து இலக்குவனொடும் சுக்கிரிவன் முதலாம் படைத் தலைவனொடும் இலங்கை புகுந்து இராவணனை அவன் சுற்றத்தோடும் அழித்துச் சீதையை மீட்டுக் கொண்டுபோய் அயோத்தியை அடைந்து அரசு செய்க’ எனவும் அருள் புரிந்தனர்.\n\nஅகத்தியர் உணர்த்திய தத்துவங்களின் ஐயங்களை இராமனுக்குப் போக்கிய சிவபிரானார், இங்கு வணங்கினோர் பகைவரை வென்று வாழ்ந்து திருவருளை எய்துவர் என அருளி மறைந்தனர். இத்தலம் புத்தேரி தெருவிற்குத் தெற்கிலுள்ள வயலில் அமைந்துள்ளது..\n\nSection::::அமைவிடம்.\nதமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரத்தின் மேற்கு பகுதியான பெரிய காஞ்சிபுரம் எனப்படும் சிவ காஞ்சியின் புத்தேரி தெருவின் தென்திசை வயல்வெளியில் இக்கோயில் அமைந்துள்ளது. மேலும் தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்திலிருந்து மேற்கில் 1 கிலோமீட்டர் தொலைவில் காஞ்சிபுரம் கைலாசநாதர் கோயில் செல்லும் சாலையில் இக்கோயில் தாபிக்கப்பட்டுள்ளது.\n\n"}
{"id": "296412", "url": "https://ta.wikipedia.org/wiki?curid=296412", "title": "நாராயண்பூர் மாவட்டம்", "text": "நாராயண்பூர் மாவட்டம்\n\nநாராயண்பூர் மாவட்டம் (Narayanpur district) (இந்தி:नारायणपुर जिला) மத்திய இந்தியாவின் சத்திஸ்கர் மாநிலத்தின் இருபத்து ஏழு மாவட்டங்களில் ஒன்றாகும். இதன் நிர்வாகத் தலைமையிட நகரம் நாராயண்பூர் ஆகும்.\n\nநக்சலைட் - மாவோயிஸ்ட் போராளிகளால் அரசுக்கும், பொது மக்களுக்கு பெரிதும் அச்சுறுத்தல்கள் கொண்ட சிவப்பு தாழ்வாரப் பகுதி என அறிவிக்கப்பட்ட இந்தியாவின் எழுபத்தி எட்டு மாவட்டங்களில் இம்மாவட்டமும் ஒன்றாகும். \n\nநிர்வாக வசதிக்காக பஸ்தர் மாவட்டத்தின் சில பகுதிகளை பிரித்தெடுத்து நாராயண்பூர் மாவட்டம் 11 மே 2007-ஆம் ஆண்டில் புதிதாக துவக்கப்பட்டது. இம்மாவட்டத்தின் நிர்வாகத் தலைமையிட நகரம் நாராயண்பூர் ஆகும். இம்மாவட்டம் 4,653 சதுர கிலோ மீட்டர் பரப்பு கொண்டது. இம்மாவட்டத்தின் ஆண்டு சராசரி மழை பொழிவு 1300 மில்லி மீட்டராகும்.\n\nSection::::மாவட்ட எல்லைகள்.\nவடக்கில் காங்கேர் மாவட்டம், வடகிழக்கிலும், கிழக்கிலும் கொண்டகவான் மாவட்டம், தெற்கில் தந்தேவாடா மாவட்டம், தென்கிழக்கில் தந்தேவாடா மாவட்டம், மேற்கில் கட்சிரோலி மாவட்டம், மகாராஷ்டிரம், வடமேற்கில் காங்கேர் மாவட்டம் நாராயண்பூர் மாவட்ட எல்லைகளாக உள்ளது.\n\nSection::::மாவட்ட நிர்வாகம்.\nபஸ்தர் கோட்டத்தில் உள்ள இம்மாவட்டம் நாராயண்பூர் வருவாய் வட்டம் மற்றும் ஓர்ச்சா வருவாய் வட்டம் என இரண்டு வருவாய் வட்டங்களை கொண்டது. நானூற்று பதின்மூன்று கிராமங்களை கொண்ட இம்மாவட்டத்தின் ஊரக வளர்ச்சி திட்டங்களை நிறைவேற்ற நாராயண்பூர் ஊராட்சி ஒன்றியம் மற்றும் ஓர்ச்சா ஊராட்சி ஒன்றியங்களை கொண்டுள்ளது.\n\nSection::::மக்கள் வகைப்பாடு.\nஇம்மாவட்ட மக்கள்தொகையில் எழுபது விழுக்காட்டிற்கு மேல், கோண்ட், மரிய, முரியா, துருவா, பத்ரா மற்றும் ஹல்பா பழங்குடி மக்கள் அதிகம் உள்ளனர்.\n\n2011 ஆம் ஆண்டு இந்திய மக்கள் தொகை கணக்கெடுப்பின் படி இம்மாவட்டத்தின் மொத்த மக்கள் தொகை 1,39,820 ஆக உள்ளது. அதில் ஆண்கள் 70,104 மற்றும் பெண்கள் 69,716 ஆகவும் உள்ளனர். பாலின விகிதம் ஆயிரம் ஆண்களுக்கு பெண்கள் 994 வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டரில் 30 பேர் வீதம் வாழ்கின்றனர். இம்மாவட்டத்தின் சராசரி படிப்பறிவு 48.62% ஆகவும், ஆண்களின் படிப்பறிவு 57.31% ஆகவும், பெண்களின் படிப்பறிவு 39.88% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 23,358 ஆக உள்ளது.\n\nSection::::சமயம்.\nஇம்மாவட்டத்தில் இந்து சமயத்தவரின் மக்கள்தொகை 129,161 (92.38 %)ஆகவும், இசுலாமியர் மக்கள்தொகை 776 ஆகவும், கிறித்தவ சமயத்தினரின் மக்கள்தொகை 600 ஆகவும், சமயம் குறிப்பிடாதவர்கள் 165 ஆகவும், பிற சமயத்து மக்கள்தொகை கணிசமாக உள்ளது.\n\n\n"}
{"id": "296419", "url": "https://ta.wikipedia.org/wiki?curid=296419", "title": "சங்லூன்", "text": "சங்லூன்\n\nசங்லூன் (\"Changlun\") மலேசியா, கெடா மாநிலத்தின் குபாங் பாசு மாவட்டத்தில் உள்ள ஒரு சிறு நகரம் ஆகும். இந்த நகரம் அலோர் ஸ்டார் நகரில் இருந்து 42 கி.மீ. வடக்கே உள்ளது. மிக அருகாமையில் உள்ள நகரம் புக்கிட் காயூ ஈத்தாம். இந்தச் சங்லூன் சிறுநகரம் தாய்லாந்து நாட்டிற்குத் தெற்கே 8 கி.மீ. தொலைவில் அமைந்து உள்ளது.\n\nஇந்த நகரின் வழியாகத் தான் மலேசியாவின் வடக்கு தெற்கு விரைவுசாலை செல்கின்றது. தவிர சங்லூன் நகரையும் கோலா பெர்லிஸ் நகரையும் இணைக்கும் நெடுஞ்சாலையும் நிர்மாணிக்கப்பட்டு உள்ளது. அதனால் இந்நகரம் அண்மைய காலங்களில் துரிதமான வளர்ச்சியையும் கண்டு வருகிறது. \n\nஇந்த விரைவு நெடுஞ்சாலைகளைப் பயன்படுத்தி சிந்தோக் நகரில் இருக்கும் வடக்கு மலேசியப் பல்கலைக்கழகம் \"(Universiti Utara Malaysia),\" மாரா தொழிநுட்பப் பல்கலைக்கழகம் \"(Universiti Technology Mara),\" மலேசியப் பெர்லிஸ் பல்கலைக்கழகம் \"(Universiti Malaysia Perlis (UniMAP)\" போன்ற உயர்க்கல்விக் கழகங்களுக்கு விரைவாகச் சென்று அடையலாம். கட்டணம் இல்லாத கூட்டரசு நெடுஞ்சாலையைப் பயன்படுத்தி லங்காவி, கோலா பெர்லிஸ் போன்ற இடங்களுக்கும் விரைவாகச் செல்ல முடியும்.\n\nSection::::வரலாறு.\nதாய்லாந்து மொழியில் இருந்து சங்லூன் எனும் பெயர் உருவாகி இருக்கலாம் என்று நம்பப்படுகிறது. சங் \"(Chang)\" என்றால் யானை. லூன் \"(Lun)\" என்றால் விழுந்தது அல்லது வீழ்ச்சி. முன்பு காலத்தில் இந்தப் பகுதியில் யானைகள் மிகுதியாக வாழ்ந்தன. அவை இந்த இடத்திற்கு வந்ததும் சேறும் சகதியுமான சதுப்பு நிலங்களில் தடுமாறி விழுவது வழக்கம். அதனால் அந்த இடத்திற்கு யானைகள் விழுந்து செல்லும் இடம் என்று பெயர் வந்து இருக்கலாம் என்றும் சொல்லப்படுகிறது.\n\nசங்லூன் எனும் பெயர் வந்ததற்கான இன்னொரு காரணமும் சொல்லப் படுகிறது. முன்பு காலத்தில் சங்லூன் பகுதியில் நிறைய காட்டு யானைகள் இருந்துள்ளன. காட்டில் இருந்து அந்த யானைகளைப் பிடித்து வந்து பழக்கி இருக்கிறார்கள். பக்குவம் அடைந்த யானைகளை நன்கு கவனித்து முறையாகப் பேணி வளர்த்து இருக்கிறார்கள். பின்னர் மனிதர்களை ஏற்றிச் செல்வதற்கும் பொருட்களைச் சுமந்து செல்வதற்கும் பயன்படுத்தப்படுத்தி இருக்கிறார்கள். \n\nSection::::மூத்த யானை மயங்கி விழுந்ததால்.\nயானைகள் போக்குவரத்துச் சாதனங்களாகப் பயன்படுத்தப்பட்ட காலத்தில், ஒரு சமயம் யானைகளில் மூத்த யானை ஒன்று ஆற்று நீரைக் குடித்ததால் மயங்கி விழுந்து விட்டது. மயக்கமான நிலையில் ஒரு நாள் முழுவதும் அப்படியே கிடந்து இருக்கிறது. சங்லூன் கிராமத்திற்கு அருகில் ஓர் ஆற்றோரத்தில் அந்த நிகழ்ச்சி நடந்து இருக்கிறது. \n\nஅதன் பின்னர் அந்த இடத்திற்கு யானைப் பாகர்கள் வந்ததும் சாங் லூன் என்று சயாமிய மொழியிலேயே சொல்லி வந்து இருக்கிறார்கள். சங்லூன் சங்லூன் என்று அடிக்கடி சொல்லி வந்ததால் பின்னர் நாட்களில் சங்லூன் எனும் பெயரும் நிலைத்து விட்டது.\n\nSection::::மக்கள் வகைப்பாடு.\n</br>\n2010 ஆம் ஆண்டு புள்ளிவிவரங்களின்படி சங்லூன் நகரின் மக்கள் தொகை 1506. மற்ற மலேசிய நகரங்களைப் போல இங்கேயும் மலாய்க்காரர்கள் மிகுதியாகவே வாழ்கின்றனர். \n\nஇந்தியர்களில் பெரும்பாலோர் தமிழர்கள். இவர்கள் அருகாமையில் உள்ள ரப்பர், செம்பனைத் தோட்டங்களில் வேலை செய்கின்றனர். தவிர சிலர் சிறு தொழில் வியாபாரங்கள் செய்கின்றனர். மேலும் சிலர் அரசாங்கத் துறை ஊழியர்களாகவும், தனியார் நிறுவனச் சேவையாளர்களாகவும் பணிபுரிகின்றனர். தாய்லாந்து நாட்டின் எல்லை அருகே இந்தச் சங்லூன் நகரம் அமைந்து இருப்பதால், இங்குள்ள தமிழர்களிடையே சயாமிய கலாசாரத் தாக்கங்கள் பரவலாகக் காணப் படுகின்றன.\n\nSection::::குடியிருப்பு வளாகங்கள்.\nசங்லூன் நகரம் அண்மைய காலங்களில் துரிதமான வளர்ச்சிகளைக் கண்டு வருகிறது. பழைய சங்லூன் நகரத்தில் இடப் பற்றாக்குறை ஏற்பட்டதால், சங்லூன் 2 \"(Pekan Changlun 2)\" எனும் புதிய நகரம் உருவாக்கப்பட்டு உள்ளது.\n\n\n\n\n\nSection::::சங்லூன் தமிழ்ப்பள்ளி.\nசங்லூன் தமிழ்ப்பள்ளி 30 மாணவர்களுடன் 1947 ஜூன் 01 ஆம் தேதி தோற்றுவிக்கப்பட்டது. முதன்முதலில் சங்லூன் பகுதியில் இருந்த கியெட் லூங் \"(Ladang Kiet Loong Changlun)\" எனும் ரப்பர் தோட்டத்தில் உருவானது. ஒரே ஓர் ஆசிரியர்தான் பணிபுரிந்தார். 1948 இல் மாணவர்களின் எண்ணிக்கை 49 ஆக உயர்வு கண்டது. அடுத்து வந்த காலங்களில் தமிழ்மொழியின் மீது ஏற்பட்ட தாக்கத்தினால் பெற்றோர்கள் பலர் தங்களின் பிள்ளைகளைச் சாங்லூன் தமிழ்ப்பள்ளியிலேயே பதிவு செய்தனர்.\n\n1969 ஆம் ஆண்டு பள்ளியின் கட்டுமானத்தில் சேதங்கள் ஏற்பட்டன. மாணவர்கள் தொடர்ந்து அப்பள்ளியில் கல்வி கற்றால் உயிர் ஆபத்துகள் ஏற்படலாம் என கல்வி இலாகா அதிகாரிகள் எச்சரிக்கை செய்தனர். அதனால் அங்கு பயின்ற மாணவர்களை வேறு ஓர் இடத்திற்கு மாற்ற வேண்டும் என கட்டளை பிறப்பிக்கப்பட்டது. அந்த வகையில் பள்ளி மாணவர்கள் சங்லூன் டத்தோ வான் கெமாரா தேசியப் பள்ளிக்கு மாற்றப் பட்டனர்.\n\nSection::::புதிய நான்கு மாடிக் கட்டடம்.\nசில ஆண்டுகள் சங்லூன் தமிழ்ப்பள்ளி, டத்தோ வான் கெமாரா தேசியப் பள்ளியில் இயங்கி வந்தது. பின்னர் இட் மின் சீனப்பள்ளிக்கு மாற்றம் கண்டது. 1981 ஆம் ஆண்டு சங்லூன் தமிழ்ப்பள்ளிக்கு ஒரு புதிய பள்ளி கட்டுவதற்குத் தனியாக ஒரு நிலம் கிடைத்தது. அந்தப் புதிய நிலத்தில் தான் இப்போதைய பள்ளியும் அமைந்து உள்ளது.\n\n1987 ஆம் ஆண்டு சங்லூன் சட்டமன்ற உறுப்பினர் ஆதரவின் பேரில் சங்லூன் தமிழ்ப்பள்ளிக்கு ஒரு புதிய இணைக் கட்டமும் கிடைத்தது. 2015 ஆம் ஆண்டு புதிய நான்கு மாடிக் கட்டடத்திற்கு அடிக்கல் நாட்டுவிழா நடைபெற்றது. இந்த நிலத்தைச் சங்லூன் தமிழ்ப்பள்ளியின் பெற்றோர் ஆசிரியர் சங்கம் வாங்கிக் கொடுத்தது.\n\n\nஆகியோரும் உள்ளூர்ப் பிரமுகர்களும் கலந்து கொண்டனர்.\n"}
{"id": "296423", "url": "https://ta.wikipedia.org/wiki?curid=296423", "title": "காஞ்சிபுரம் பலபத்திரராமேசுவரர் கோயில்", "text": "காஞ்சிபுரம் பலபத்திரராமேசுவரர் கோயில்\n\nகாஞ்சிபுரம் பலபத்திரராமேசுவரர் கோயில் (பலபத்திரராமேசம்) என்று அறியப்படும் இக்கோயில், காஞ்சிபுரத்திலுள்ள சிவன் கோயில்களில் ஒன்றாகும். மேலும், திருமால் பலராம (8) அவதாரத்தின் போது வழி பட்ட இத்தல குறிப்புகள், காஞ்சிப் புராணத்தில் தனிப்படலமாகச் சொல்லப்பட்டு காணப்படுகிறது.\n\n\nSection::::தல வரலாறு.\nதீர்த்த யாத்திரை சென்ற பலராமர் சரசுவதி தீரத்தை அடைந்து அங்குள்ள முனிவர்களிடம் காஞ்சியின் பெருமைகளைக் கேட்டறிந்து, பின்னர் காஞ்சி வந்து திருவேகம்பத்தை பணிந்து, அங்கு வீற்றிருந்தருளும் உபமன்யு முனிவரிடம் தீட்சையும்பெற்று, தன் பெயரில் பலபத்திரராமேசுவரர் என்று சிவலிங்கமொன்றை பிரதிட்டை செய்து வழிபட்டார். மகிழ்ந்த இறைவன் அவர்முன் தோன்றி நீங்காத பக்தியை அருளிச் செய்தார். மேலும் அச்சிவலிங்கத்திடத்தே எழுந்தருளியிருந்து அதனை வழிபடுவோருக்கு வேண்டிய போக மோட்சங்களை அருளவும் இசைந்தருளினார் என்பது வரலாறு.\n\nSection::::அமைவிடம்.\nதமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரத்தின் மேற்கு பகுதியான பிள்ளையார் பாளையத்தில், திருமேற்றித் தெருவில் இக்கோயில் அமைந்துள்ளது. மேலும் தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்திலிருந்து மேற்கில் 2 கிலோமீட்டர் தொலைவில் பசுமையான சூழலில் இக்கோயில் தாபிக்கப்பட்டுள்ளது.\n\n"}
{"id": "296428", "url": "https://ta.wikipedia.org/wiki?curid=296428", "title": "மலாயா வங்கி நிறுவனம்", "text": "மலாயா வங்கி நிறுவனம்\n\nமலாயா வங்கி நிறுவனம்(\"Malayan Banking Berhad\", பங்கு வர்த்தகத்தில் மேபாங்க், ) மலேசியாவைச் சேர்ந்த அனைத்துச் சேவைளையும் வழங்கும் தனியார் வங்கி நிறுவனமாகும். இது முதன்மையாக மலேசியா, சிங்கப்பூர், இந்தோனேசியா பகுதிகளில் இயங்குகின்றது.\nSection::::பின்னணி.\nமேபாங்க்கின் மொத்த பங்குகளின் மதிப்பின்படியும் மொத்த சொத்துக்களின் அடிப்படையிலும், இது மலேசியாவின் மிகப் பெரும் வங்கியாக விளங்குகின்றது. 2014ஆம் ஆண்டில் அமெரிக்க$ 183 பில்லியன் மொத்தச் சொத்துக்களையும் நிகர இலாபமாக அமெரிக்க$ 1.92 பில்லியனையும் கொண்டுள்ள இந்த வங்கி தெற்காசியாவில் உள்ள மிகப் பெரும் வங்கிகளில் ஒன்றாகவும் விளங்குகின்றது. \n\nஉலகளவில் முதல் 1000 வங்கிகளில் 103வது நிலையிலும் (2014) போர்ப்சு குளோபலின் 2000 வங்கிகளின் பட்டியலில் 371வது இடத்திலும் (2015) உள்ளது. \n\nமலேசியப் பங்குச் சந்தையில் (புர்சா மலேசியா) பட்டியலிடப்பட்டுள்ள பெரிய நிறுவனமாகவும் உள்ளது. இதன் மொத்தப் பங்குகளின் மதிப்பு திசம்பர் 31, 2014இல் அமெரிக்க$ 24.4 பில்லியனாக இருந்தது. \nபுளூம்பெர்கு நிறுவனம் இதனை முதல் 20 வலிமையான வங்கிகளில் ஒன்றாக மதிப்பிட்டுள்ளது.\n\nமேபாங்கின் இசுலாமியத் துணை நிறுவனம், மேபாங்க் இசுலாமிக்கு, ஆசியா பசிபிக் மண்டலத்தில் உள்ள இசுலாமிய வங்கிகளில் முதலிடத்தில் மதிப்பிடப்படுகின்றது. \n\nஇந்த வங்கியின் கிளைகள் 10 தென்கிழக்காசிய நாடுகளின் கூட்டமைப்பு நாடுகளிலும் முக்கிய ஆசிய நாடுகளிலும் பரந்துபட்டுள்ளது. இந்த வங்கி 2400 உலகளாவிய அலுவலகங்களுடனும் 47,000க்கும் கூடுதலான ஊழியர்களுடனும் இயங்கி வருகின்றது.\nSection::::மலாயா வங்கியின் கிளைகள் உள்ள நாடுகள்.\nவிவரங்களுடனான முழுமையான பட்டியல்:அனைத்து நாடுகள்\n\n\n"}
{"id": "296432", "url": "https://ta.wikipedia.org/wiki?curid=296432", "title": "மவுன்ட் அர்லிங்டன், நியூ செர்சி", "text": "மவுன்ட் அர்லிங்டன், நியூ செர்சி\n\n﻿மவுன்ட் அர்லிங்டன் ( Mount Arlington ) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் மோரிசு கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.\n\nSection::::பரப்பளவு.\n2010இன் மதிப்பீட்டின் அடிப்படையில் இது 2.92 சதுர கிலோ மீற்றர் பரப்பளவைக் கொண்டுள்ளது. இதில் 2.17 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.75 சதுர கிலோ மீற்றர் பிரதேசம் நீரினால் சூழப்பட்டுள்ளது.\n\nSection::::மக்கள் தொகை.\n2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 5,050 ஆகும். ﻿மவுன்ட் அர்லிங்டன் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 2,325.2 குடிமக்கள் ஆகும்.\n"}
{"id": "296433", "url": "https://ta.wikipedia.org/wiki?curid=296433", "title": "மவுன்ட் ஒலிவ் நகரியம், நியூ செர்சி", "text": "மவுன்ட் ஒலிவ் நகரியம், நியூ செர்சி\n\nமவுன்ட் ஒலிவ் நகரியம் ( Mount Olive Township ) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் மோரிசு கவுன்டியில் அமைந்துள்ள ஒரு நகரியம் ஆகும்.\n\nSection::::பரப்பளவு.\n2010இன் மதிப்பீட்டின் அடிப்படையில் இது 31.08 சதுர கிலோ மீற்றர் பரப்பளவைக் கொண்டுள்ளது. இதில் 29.41 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 1.67 சதுர கிலோ மீற்றர் பிரதேசம் நீரினால் சூழப்பட்டுள்ளது.\n\nSection::::மக்கள் தொகை.\n2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 28,117 ஆகும். மவுன்ட் ஒலிவ் நகரியம் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 956.1 குடிமக்கள் ஆகும். \n"}
{"id": "296434", "url": "https://ta.wikipedia.org/wiki?curid=296434", "title": "மவுன்டின் லேக்சு, நியூ செர்சி", "text": "மவுன்டின் லேக்சு, நியூ செர்சி\n\nமவுன்டின் லேக்சு ( Mountain Lakes ) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் மோரிசு கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.\n\nSection::::பரப்பளவு.\n2010இன் மதிப்பீட்டின் அடிப்படையில் இது 2.89 சதுர கிலோ மீற்றர் பரப்பளவைக் கொண்டுள்ளது. இதில் 2.62 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.27 சதுர கிலோ மீற்றர் பிரதேசம் நீரினால் சூழப்பட்டுள்ளது.\n\nSection::::மக்கள் தொகை.\n2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 4,160 ஆகும். மவுன்டின் லேக்சு பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 1,590.3 குடிமக்கள் ஆகும். \n"}
{"id": "296435", "url": "https://ta.wikipedia.org/wiki?curid=296435", "title": "நேற்காங், நியூ செர்சி", "text": "நேற்காங், நியூ செர்சி\n\nநேற்காங் ( Netcong ) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் மோரிசு கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.\n\nSection::::பரப்பளவு.\n2010இன் மதிப்பீட்டின் அடிப்படையில் இது 0.92 சதுர கிலோ மீற்றர் பரப்பளவைக் கொண்டுள்ளது. இதில் 0.84 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.07 சதுர கிலோ மீற்றர் பிரதேசம் நீரினால் சூழப்பட்டுள்ளது.\n\nSection::::மக்கள் தொகை.\n2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 3,232 ஆகும். நேற்காங் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 3,828.4 குடிமக்கள் ஆகும். \n"}
{"id": "296436", "url": "https://ta.wikipedia.org/wiki?curid=296436", "title": "பர்சிபன்னி-துரோய் கில்சு நகரியம், நியூ செர்சி", "text": "பர்சிபன்னி-துரோய் கில்சு நகரியம், நியூ செர்சி\n\nபர்சிபன்னி-துரோய் கில்சு நகரியம் ( Parsippany-Troy Hills Township ) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் மோரிசு கவுன்டியில் அமைந்துள்ள ஒரு நகரியம் ஆகும்.\n\nSection::::பரப்பளவு.\n2010இன் மதிப்பீட்டின் அடிப்படையில் இது 25.39 சதுர கிலோ மீற்றர் பரப்பளவைக் கொண்டுள்ளது. இதில் 23.56 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 1.83 சதுர கிலோ மீற்றர் பிரதேசம் நீரினால் சூழப்பட்டுள்ளது.\n\nSection::::மக்கள் தொகை.\n2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 53,238 ஆகும். பர்சிபன்னி-துரோய் கில்சு நகரியம் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 2,259.3 குடிமக்கள் ஆகும். \n"}
{"id": "296437", "url": "https://ta.wikipedia.org/wiki?curid=296437", "title": "மார்செல்லோ முசுட்டோ", "text": "மார்செல்லோ முசுட்டோ\n\nமார்செல்லோ முசுட்டோ ( Marcello Musto 1976) இத்தாலியில் பிறந்த மார்க்சிய அறிஞர் ஆவார். கனடாவின் டொரோண்டோ நகரில் உள்ள யோர்க் பல்கலைக்கழகத்தில் சமூகவியல் கற்பித்து வருகிறார். இத்தாலி, ஆங்கிலம், பிரெஞ்சு, எசுப்பானியம், போர்ச்சுக்கியம், செருமன் ஆகிய மொழிகளில் புலமை பெற்றவர். இவர் எழுதிய நூல்களும் கட்டுரைகளும் 22 மொழிகளில் மொழியாக்கம் செய்யப் பெற்றுள்ளன. தென் கொரியா, சீனா, ஆர்ஜென்டினா, அமெரிக்கா, இத்தாலி, பிரான்சு ஆகிய நாடுகளிலிருந்து வெளிவரும் மார்க்சிய ஆய்வு ஏடுகளின் ஆசிரியர் குழுவில் உறுப்பினராக உள்ளார்.\n"}
{"id": "296438", "url": "https://ta.wikipedia.org/wiki?curid=296438", "title": "பெகுவனோக் நகரியம், நியூ செர்சி", "text": "பெகுவனோக் நகரியம், நியூ செர்சி\n\nபெகுவனோக் நகரியம் ( Pequannock Township ) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் மோரிசு கவுன்டியில் அமைந்துள்ள ஒரு நகரியம் ஆகும்.\n\nSection::::பரப்பளவு.\n2010இன் மதிப்பீட்டின் அடிப்படையில் இது 7.17 சதுர கிலோ மீற்றர் பரப்பளவைக் கொண்டுள்ளது. இதில் 6.75 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.42 சதுர கிலோ மீற்றர் பிரதேசம் நீரினால் சூழப்பட்டுள்ளது.\n\nSection::::மக்கள் தொகை.\n2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 15,540 ஆகும். பெகுவனோக் நகரியம் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 2,302.7 குடிமக்கள் ஆகும். \n"}
{"id": "296440", "url": "https://ta.wikipedia.org/wiki?curid=296440", "title": "ரண்டோல்ப் நகரியம், நியூ செர்சி", "text": "ரண்டோல்ப் நகரியம், நியூ செர்சி\n\nரண்டோல்ப் நகரியம் ( Randolph ) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் மோரிசு கவுன்டியில் அமைந்துள்ள ஒரு நகரியம் ஆகும்.\n\nSection::::பரப்பளவு.\n2010இன் மதிப்பீட்டின் அடிப்படையில் இது 21.07 சதுர கிலோ மீற்றர் பரப்பளவைக் கொண்டுள்ளது. இதில் 20.82 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.25 சதுர கிலோ மீற்றர் பிரதேசம் நீரினால் சூழப்பட்டுள்ளது.\n\nSection::::மக்கள் தொகை.\n2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 25,734 ஆகும். ரண்டோல்ப் நகரியம் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 1,235.9 குடிமக்கள் ஆகும். \n"}
{"id": "296441", "url": "https://ta.wikipedia.org/wiki?curid=296441", "title": "ரிவேர்டேல், நியூ செர்சி", "text": "ரிவேர்டேல், நியூ செர்சி\n\nரிவேர்டேல் ( Riverdale ) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் மோரிசு கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.\n\nSection::::பரப்பளவு.\n2010இன் மதிப்பீட்டின் அடிப்படையில் இது 2.09 சதுர கிலோ மீற்றர் பரப்பளவைக் கொண்டுள்ளது. இதில் 2.01 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.07 சதுர கிலோ மீற்றர் பிரதேசம் நீரினால் சூழப்பட்டுள்ளது.\n\nSection::::மக்கள் தொகை.\n2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 3,559 ஆகும். ரிவேர்டேல் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 1,766.5 குடிமக்கள் ஆகும். \n"}
{"id": "296443", "url": "https://ta.wikipedia.org/wiki?curid=296443", "title": "ரொக்கவே, நியூ செர்சி", "text": "ரொக்கவே, நியூ செர்சி\n\nரொக்கவே ( Rockaway ) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் மோரிசு கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.\n\nSection::::பரப்பளவு.\n2010இன் மதிப்பீட்டின் அடிப்படையில் இது 2.12 சதுர கிலோ மீற்றர் பரப்பளவைக் கொண்டுள்ளது. இதில் 2.07 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.05 சதுர கிலோ மீற்றர் பிரதேசம் நீரினால் சூழப்பட்டுள்ளது.\n\nSection::::மக்கள் தொகை.\n2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 6,438 ஆகும். ரொக்கவே பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 3,106.7 குடிமக்கள் ஆகும். \n"}
{"id": "296445", "url": "https://ta.wikipedia.org/wiki?curid=296445", "title": "ரொக்கவே நகரியம், நியூ செர்சி", "text": "ரொக்கவே நகரியம், நியூ செர்சி\n\nரொக்கவே நகரியம் ( Rockaway Township ) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் மோரிசு கவுன்டியில் அமைந்துள்ள ஒரு நகரியம் ஆகும்.\n\nSection::::பரப்பளவு.\n2010இன் மதிப்பீட்டின் அடிப்படையில் இது 45.55 சதுர கிலோ மீற்றர் பரப்பளவைக் கொண்டுள்ளது. இதில் 41.40 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 4.14 சதுர கிலோ மீற்றர் பிரதேசம் நீரினால் சூழப்பட்டுள்ளது.\n\nSection::::மக்கள் தொகை.\n2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 24,156 ஆகும். ரொக்கவே நகரியம் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 583.4 குடிமக்கள் ஆகும். \n"}
{"id": "296446", "url": "https://ta.wikipedia.org/wiki?curid=296446", "title": "பெரிய ஏலக்கி", "text": "பெரிய ஏலக்கி\n\nபெரிய ஏலக்கி (\"AMOMUM SUBLATUM\") என்பது ஒரு பூக்கும் தாவர இனம் ஆகும். இது இஞ்சி குடும்பத்தைச் சேர்ந்த தாவரம் ஆகும். இதன் காய்ந்த விதைகளைத் தீயிலிட்டால் கற்பூரம் போன்ற வாடையைக் கொடுக்கும். இத்தாவரம் மூலிகை மருத்துவத்தில் பயன்படுத்தப்படுகிறது. இந்திய நாட்டில் இவற்றின் விதைகளை மசாலாவாக உணவில் பயன்படுத்துகிறார்கள். இதனை கருப்பு ஏலக்காய் என்று தவறுதலாகக் கூறுகிறார்கள்.\n"}
{"id": "296447", "url": "https://ta.wikipedia.org/wiki?curid=296447", "title": "டிரீம்ஸ்பார்க்", "text": "டிரீம்ஸ்பார்க்\n\nடிரீம்ஸ்பார்க் (\"DreamSpark\") என்பது மாணவர்களுக்கு மென்பொருள் வடிவமைப்பு மற்றும் மேம்பாட்டுக் கருவிகளை இலவசமாக வழங்கும் மைக்ரோசாப்ட் திட்டமாகும். இத்திட்டம் பெலருஸ், பெல்ஜியம், சீனா, பின்லாந்து, பிரான்சு, ஜெர்மனி, இந்தியா, இத்தாலி, நெதர்லாந்து, எசுப்பானியா, சுவீடன், சுவிட்சர்லாந்து, தூனிசியா, ஐக்கிய இராச்சியம் மற்றும் அமெரிக்க ஐக்கிய நாடு நாடுகளில் பல்கலைக்கழக மாணவர்களுக்கு நேரடியாகக் கிடைப்பதுடன் இத்திட்டத்தை மேலும் 80 நாடுகளுக்கு விரிவாக்க எதிர்பார்க்கப்படுகின்றது.\n\n"}
{"id": "296451", "url": "https://ta.wikipedia.org/wiki?curid=296451", "title": "காட்டுச்சேனை", "text": "காட்டுச்சேனை\n\nகாட்டுச்சேனை (\"Amorphophallus sylvaticus\") இது ஒரு பூக்கும் தாவர வகையைச் சேர்ந்த தாவரம் ஆகும். இத்தாவரம் மூலிகை மருத்துவத்தில் பயன்படுகிறது.\n"}
{"id": "296457", "url": "https://ta.wikipedia.org/wiki?curid=296457", "title": "மலாயா வங்கிக் கோபுரம்", "text": "மலாயா வங்கிக் கோபுரம்\n\nமலாயா வங்கிக் கோபுரம் அல்லது மேபாங்க் கோபுரம் (\"Maybank Tower\", ) மலேசியத் தலைநகர் கோலாலம்பூரில் உள்ள முதன்மையான வானளாவியும் அடையாளவிடமும் ஆகும். பழைய கோலாலம்பூரின் நகர மையத்தின் கிழக்கெல்லையில் புதுராயா பேருந்து நிலையம் அருகே அமைந்துள்ளது. இக்கட்டிடம் மலாயா வங்கி நிறுவனத்தின் தலைமை அலுவலகமாக உள்ளது. இந்தக் கட்டிடத்தில் மேபாங்க் நாணயவியல் அருங்காட்சியகமும் இடம் பெற்றுள்ளது.\nSection::::வரலாறு.\nஅறமன்றக் குன்றில் குடியேற்றக் காலத்து அமர்வு நீதிமன்றங்கள் இருந்தவிடத்தில் 1984இல் மேபாங்க் கோபுரம் கட்டத் தொடங்கப்பட்டது; 1987இல் இக்கட்டிடம் நிறைவுற்றது. 1995இல் பெட்ரோனாஸ் கோபுரங்கள் கட்டப்படும்வரை, இதுவே கோலாலம்பூரிலும் மலேசியாவிலும் மிக உயரமானக் கட்டிடமாக இருந்தது. இதன் உயரம் பெட்ரோனாஸ் கோபுரங்களின் பாதியாக, உள்ளது. நகரத்தின் வான்வரையில் குறிப்பிடத்தக்கதாக இந்தக் கோபுரம் விளங்குகின்றது.\n\n"}
{"id": "296464", "url": "https://ta.wikipedia.org/wiki?curid=296464", "title": "சதகுப்பி", "text": "சதகுப்பி\n\nசதகுப்பை அல்லது சதகுப்பி (\"Dill\", தாவர வகைப்பாடு : \"Anethum graveolens\") என்பது ஒரு பூக்கும் தாவர வகையாகும். அபிசியே குடும்பத்தைச் சார்ந்த இத்தாவரம் ஆண்டுக்கு ஒரு தரம் வளரும் தன்மைகொண்டது ஆகும். ஆயுர்வேத மூலிகையாகப் பயன்படுகிறது. இது பேரின வகையைச் சேர்ந்தது ஆகும்.\n"}
{"id": "296467", "url": "https://ta.wikipedia.org/wiki?curid=296467", "title": "காட்டுக் காடைக்கண்ணி", "text": "காட்டுக் காடைக்கண்ணி\n\nகாட்டுக் காடைக்கண்ணி (\"Animated oat\") என்பது புல் வகையைச் சார்ந்த ஒரு தாவரம் ஆகும். இவை பயிர்களின் நடுவில் களை போல் முளைத்து வளரும் தன்மை கொண்டது. இதில் ஒரு வகை காடைக்கண்ணி என்று அழைக்கப்படுகிறது. இதன் விதைகள் உண்ணும் பொருளாகப் பயன்படுகிறது.\n\n"}
{"id": "296470", "url": "https://ta.wikipedia.org/wiki?curid=296470", "title": "சூரியா சென்", "text": "சூரியா சென்\n\nசூரியா சென் (Surya Sen) (22 மார்ச் 1894 - 12 சனவரி 1934) பிரித்தானிய இந்தியாவின் வங்காளத்தில் உள்ள சிட்டகாங் நகரத்தில் பிறந்த இந்திய விடுதலை இயக்க வீரர் ஆவார். பிரித்தானிய இந்திய அரசுக்கு எதிராக, 1930-இல் சிட்டகாங் ஆயுத கிடங்கை சூறையாடும் புரட்சியில் ஈடுபட்டதன் மூலம் அறியப்பட்டவர். சிட்டகாங் நகரத்தில் சூரியா சென் ஆசிரியராக பணியாற்றியவர். வங்காள மக்கள் சூரியா சென்னை மாஸ்டர் என்று மரியாதையுடன் அழைத்தனர்.\n\nமுர்சிதாபாத் மாவட்டத்தின் தலைமையிட நகரமான பெஹரம்பூரில் 1916-இல் கல்லூரியில் இளங்கலை பட்டப்படிப்பு படித்துக் கொண்டிருக்கும் போதே இந்திய விடுதலை இயக்கத்தின் பால் ஈர்க்கப்பட்டவர்.\n\nSection::::இளமை வாழ்க்கை.\nசூரியகுமார் சென் 22 மார்ச் 1894-இல் சிட்டகாங் பகுதியில் உள்ள நவபரா கிராமத்தில் பிறந்தவர். \nஇவரது தந்தை \"இரமணிரஞ்சன் சென்\" பள்ளிக்கூட ஆசிரியர் ஆவார். சூரியகுமார் சென் கல்லூரி படிப்பின் போதே இளைஞர்களின் புரட்சிகர அமைப்பான அனுசீலன் சமிதியில் சேர்ந்தார். கல்லூரி படிப்பு முடிந்த பின் சிட்டகாங் மாவட்டத்தில் உள்ள நந்தன்கனான் பகுதியில் அமைந்த தேசியப் பள்ளியில் ஆசிரியராகச் சேர்ந்தார்.\n\nSection::::சிட்டகாங் ஆயுத கிடங்கி சூறையாடல்.\nசூரியா சென் தனது புரட்சிகர குழுவினருடன் 18 ஏப்ரல் 1930 அன்று சிட்டகாங் நகரத்தில் உள்ள காவல்துறையினரின் ஆயுத கிடங்கை சூறையாட திட்டமிட்டார்.\n\nஇத்திட்டத்தை நிறைவேற்ற இவரது தலைமையிலான குழு ஒன்று முதலில் தொலைபேசி, தந்தி மற்றும் தொடருந்து வசதிகளை செயலிழக்க செய்தித் தொடர்பு அமைப்புகளை முற்றிலும் அழித்து விட்டனர். இதனால் சிட்டகாங் நகரம் நாட்டின் பிற பகுதிகளுடன் செய்தித் தொடர்பு வசதிகளை இழந்தது. சூரியா சென் குழுவினர் ஆயுத கிடங்கில் இந்திய தேசியக் கொடியை ஏற்றிய பின்னர் ஆயுத கிடங்கை சூறையாடினர். பிரித்தானியக் காவல் துறையினருக்கும் புரட்சிகர குழுவினருக்கும் இடையே நடந்த மோதலில் பன்னிரண்டு இந்திய விடுதலை இயக்கத்தினர் இறந்தனர், பலர் கைது செய்யப்பட்டனர், சூரியா சென்னும் மற்றும் சிலரும் அங்கிருந்து ஓடி மறைந்து விட்டனர்.\n\nSection::::சூரியா சென்னின் கைதும் மரணமும்.\nசூரியா சென் பிரித்தானிய காவல்துறையிடம் அகப்படாது தலைமறைவாக இருந்து கொண்டே இந்திய விடுதலை இயக்கத்திற்குப் புத்துணர்வு ஊட்டிக்கொண்டே இருந்தார். ஒரு முறை அவரது உறவினரான நேத்திரா சென் என்பவரின் வீட்டில் தலைமறைவாக இருந்த போது, பிப்ரவரி 1933 இல் பிரித்தானியக் காவல்துறையால் கைது செய்யப்பட்டார்.\n\nசூரியா சென்னைத் தூக்கில் இடுவதற்கு முன்பாக, அவரது ஒவ்வொரு பற்களையும் குறடால் பிடுங்கி எறிந்தனர். பின்னர் கால்கள் மற்றும் கைகளில் உள்ள அனைத்து மூட்டெலும்புகளை சுத்தியால் உடைத்தனர். உணர்விழந்த நிலையில் இருந்த சூரியா சென்னை தூக்கு மேடையில் ஏற்றினர்.\n\nஅவரது இறப்பிற்குப் பின் சடலத்தை தடிமனான இரும்புப் பெட்டியில் வைத்து, பிரித்தானிய காவல் துறையினர், வங்காள விரிகுடாவில் எறிந்தனர்.\n\nSection::::பிரபல கலாச்சாரத்தில் கருத்தோவியம்.\nஇந்திய திரைப்பட இயக்குனர் \"அசுதேஷ் கவுரிகர்\" 2010-ஆம் ஆண்டில் \"கேலின் ஹம் ஜி ஜான் சே\" எனும் (Khelein Hum Jee Jaan Sey) திரைப்படத்தில் சூரியா சென்னின் வாழ்க்கை படம் பிடித்து காட்டியுள்ளார். இத்திரைப்படத்தில் அபிஷேக் பச்சன் சூரியா சென்னாக நடித்துள்ளார்.\n\nசூரியா சென் நடத்திய சிட்டகாங் ஆயுத கிடங்கி சூறையாடல் நிகழ்வை விளக்கும் வகையில், 2012-ஆம் ஆண்டில் \"தேவவிரத பெயின்\" என்பவர் இயக்கிய \"சிட்டகாங்\" எனும் திரைப்படத்தில் \"மனோஜ் வாஜ்பாய்\" என்ற திரைப்பட நடிகர் முக்கிய கதாபாத்திரத்தில் நடித்துள்ளார்.\n\n"}
{"id": "296472", "url": "https://ta.wikipedia.org/wiki?curid=296472", "title": "மரியா சூபர்", "text": "மரியா சூபர்\n\nமரியா டி. சூபெர் (\"Maria D. Zuber\"; பிறப்பு ஜூன் 27, 1958) ஓர் அமெரிக்க வானியலாளரும் கோளியலாலரும் ஆவார். இவர்தேசிய அறிவியல் குழும உறுப்பினர். மசாசூசட் தொழில்நுட்ப நிறுவனத்தின் ஆய்வுத் துனைத் தலைவரும் ஆவார். இங்கு இவர் புவி, வளிமண்டலம், கோளியல் துறையில் ஈ.ஏ. கிரிசுவோல்டு புவி இயற்பியல் பேராசிரியராகவும் பணிபுரிந்தார். சூபர் நாசாவின் ஆறுக்கும் மேற்பட்ட கோளாய்வுத் திட்டங்களில், குறிப்பாக நிலா, செவ்வாய், அறிவன் (புதன் கோள்), பிற பல சிறுகோளாய்வுத் திட்டங்களில் அவற்றின் நிலவரைப் பணிகளில் பங்கேற்றார். அண்மையில் இவர் நாசாவின் தாரைச் செலுத்த ஆய்வகம் ஆளுகை செய்யும் ஈர்ப்பு மீட்பு மற்றும் உள் ஆய்வகத் திட்ட்த்தில் முதன்மை ஆய்வாலராகப் பணிபுரிகிறார்.\n\nSection::::கல்வியும் தொழில்முறைப் பணியும்.\nசூபர் பெனிசில்வேனியா பல்கலைக்கழகத்தில் வானியலிலும் புவியியலிலும் இளவல் பட்டம் பெற்றார். மேலும் பிரவுன் பல்கலைக்கழகத்தில் புவி இயற்பியலில் முதுவர் பட்டமும் முனைவர் பட்டமும் பெற்றார் . பின்னர் ஜான்சு ஃஆப்கின்சு பல்கலைக்கழத்தில் பணிபுரிந்தார். அப்போது மேரிலாந்தில் இருந்த நாசாவின் கோடார்டு விண்வெளி பறத்தல் மையத்தில் ஆய்வு அறிவியலாளராகவும் இருந்துள்ளார். இவர் 1998 இல் மசாசூசட் தொழில்நுட்ப நிறுவனத்தில் ஆசிரியராகச் சேர்ந்துள்ளார். அங்கு 2003 முதல் 2012 வரை புவி, வளிமண்டலம், கோளியல் துறையின் தலைவராக இருந்துள்ளார்.\n\nசூபரின் தொழில்முறைப் பணி சூரிய மண்டலக் கோள்களின் கட்டமைப்பிலும் கண்டத்தட்டு ஆய்விலும் குவிந்திருந்தது. இவர் ஈர்ப்பையும் ஒருங்கொளி குத்துயர அளப்பையும் பயன்படுத்தி கோள்களின் உட்கட்டமைப்பையும் அவற்றின் படிமலர்ச்சியையும் ஆய்ந்தார். இவர் பத்து நாசா கோளாய்வுத் திட்டங்களில் குழுவுறுப்பினராக இருந்துள்ளார். இவற்றில் செவ்வாய்க் கோளக அளக்கை, டான் திட்டம், மெசஞ்சர் (MESSENGER) ஆகியவையும் அடங்கும்.\n\nசூபரின் ஆர்வம் கோளியலில் இளமை முதலே கவிந்திருந்தது. இந்த ஆர்வத்துக்கு உரமூட்டவே இவர் முந்தைய விண்வெளி வலவரான சால்லி இரைடுடன் இணையச் செய்தது. இதனால் இளம் மாணவரைக் கவர்ந்திழுக்கும் ஈர்ப்பு மீட்பு மற்றும் உள் ஆய்வகத் திட்டத்தின் (GRAIL) உறுப்புகள் ஆய்வில் ஈடுபடவைத்தது. எப், ஃபுலோ எனும் இரண்டு விண்கலங்களின் கோளாய்வுத் திட்டத்துக்கு மாணவர்களுக்குப் போட்டி வைத்து பெயர்கள் பெறப்பட்டன. மேலும் இந்த இடைநிலைப்பள்ளி மாணவர்கள் GRAIL திட்டத்தின் மூன்காம் கருவியைப் பயன்படுத்திப் பெறப்பட்ட நிலா பற்றிய அறிவைப் பயன்படுத்தலாம் எனவும் அறிவிக்கப்பட்டது.\n\nசூபர் கீழ்வரும் தொழில்சார் கழகங்களில் ஆய்வு உறுப்பினர் ஆவார்:\n\nSection::::தகைமைகளும் விருதுகளும்.\nசூபர் நாசாவின் தகவுறு பொது சேவைப் பதக்கத்தை 2004 இல் பெற்றார். இவர் 2008 இல் பிரவுன் பல்கலைக்கழகத்தில் இருந்து அறிவியலில் தகவுறு முதுமுனைவர் பட்டத்தைப் பெற்றார்.அதே ஆண்டின் இறுதியில் அமெரிக்கச் செய்திகள் மற்றும் உலக அறிக்கை இதழால் கலிபோர்னியா தொழில்நுட்ப நிறுவனத்தின் இயற்பியல் பேராசிரியரான ஃபியோனா ஃஃஆரிசன் உடன் இணைந்து உலகின் சிறந்த தலைவர்களில் ஒருவராகத் தேர்வு செய்யப்பட்டார். சூபரும் ஆரிசனும் நாசாவின் எந்திரன் இலக்கியக்கத் திட்டங்களுக்காக முதன்முதலாகத் தேர்வு செய்யப்பட்ட முதல் இரண்டு பெண்மணிகள் ஆவர் .\n\n\n"}
{"id": "296480", "url": "https://ta.wikipedia.org/wiki?curid=296480", "title": "கோலாலம்பூர் நகரக் கூடம்", "text": "கோலாலம்பூர் நகரக் கூடம்\n\nகோலாலம்பூர் நகரக் கூடம் (\"Kuala Lumpur City Hall\", , டிபிகேஎல்) கோலாலம்பூரை நிர்வகிக்கும் உள்ளாட்சி மன்றமாகும். இது மலேசிய கூட்டாட்சிப் பகுதிகளின் அமைச்சகத்தின் கீழ் இயங்குகின்றது.\n\nபொதுநலம் மற்றும் சுகாதாரம், குப்பை நீக்கம் மற்றும் மேலாண்மை, நகரத் திட்டமிடல், சூழல் பாதுகாப்பு, கட்டிடப் பாதுகாப்பு, சமூக,பொருளியல் மேம்பாடு, நகரியக் கட்டமைப்பின்பொதுப் பராமரிப்பு பணிகள் ஆகியவற்றிற்கு இந்த நகர மன்றம் பொறுப்பாகும். இதற்கான செயலாற்று அதிகாரம் நகரக் கூடத்தின் மேயருக்கு வழங்கப்பட்டுள்ளது; 1970 முதல் உள்ளாட்சித் தேர்தல்கள் இடைநிறுத்தம் செய்யப்பட்டுள்ளதால் கூட்டாட்சிப் பகுதி அமைச்சு மேயரை மூன்று ஆண்டு பதவிக்காலத்துடன் நியமிக்கின்றது. கோலாலம்பூரின் தற்போதைய மேயராக மொகமது அமின் நோர்டின் அப்துல் அசீசு பொறுப்பிலுள்ளார்; இவர் சூலை 18, 2015இல் பதவியேற்றார்.\n\nஇந்த நகர மன்றத்தின் தலைமை அலுவலகம் ஜலான் ராஜா லவுட்டில் உள்ள கோலாலம்பூர் நகரக் கூட கட்டிடத்தில் இயங்குகின்றது. மற்றுமொரு கட்டிடம் \"மினாரா டிபிகேஎல் 2\" கட்டிடம் இதன் பின்புறம் உள்ளது; மேலுமொரு கட்டிடம், மினாரா டிபிகேஎல் 3 ஜலான் ராஜா அப்துல்லாவில் உள்ளது. கோலாலம்பூரில் இதற்கு 11 கிளை அலுவலகங்கள் உள்ளன.\nSection::::வரலாறு.\nஇந்த அமைப்பு முன்னதாக கோலாலம்பூர் நகராட்சி மன்றம் (மலாய் மொழியில்: மஜிலிசு பந்தரன் கோலாலம்பூர்) என்றழைக்கப்பட்டு வந்தது. பிரித்தானிய குடியேற்றக் காலங்களிலும் விடுதலைக்கு பின்னரும் கோலாலம்பூர் நாட்டின் தலைநகரமாகவும் சிலாங்கூரின் தலைநகரமாகவும் இருந்துள்ளது. \n\nஏப்ரல் 1, 1961இல் இவ்வமைப்பின் பெயர் கோலாலம்பூர் கூட்டாட்சி தலைநகர் ஆணையம் (மலாய் மொழியில்: சுருகஞ்சய இபு கோட்டா) என மாற்றப்பட்டது.\n\nகோலாலம்பூர் பெப்ரவரி 1, 1972இல் நகரத்திற்கானத் தகுதியை எட்டியது. விடுதலைக்குப் பிறகு மலேசியாவில் இத்தகுதி பெற்ற முதல் குடியிருப்பாக கோலாலம்பூர் விளங்கியது. அப்போது இதன் பெயர் கோலாலம்பூர் நகரக் கூடம் (மலாய் மொழியில்: திவான் பந்தராய கோலாலம்பூர்) எனப்பட்டது. பின்னர், பெப்ரவரி 1, 1974இல் கோலாலம்பூர் கூட்டாட்சிப் பகுதியானது. 1978 முதல் சிலாங்கூரின் புதிய தலைநகரமாக ஷா ஆலாம் அறிவிக்கப்பட்டு கோலாலம்பூர் அத்தகுதியை இழந்தது.\n\nஏப்ரல் 1, 1961 முதல் \"கூட்டாட்சி தலைநகர ஆணையர்\" (மலாய் மொழியில்: \"பெர்சுருஜய இபு கோட்டா\") என அழைக்கப்பட்ட ஒற்றை நகராட்சியரால் ஆளப்பட்டது. பெப்ரவரி 1, 1972இல் நகரமாக தகுதி வழங்கப்பட்ட பின்னர் நிர்வாக அதிகாரம் \"மேயருக்கு\" (மலாய் மொழியில்: \"தாதுக் பந்தர்\") வழங்கப்பட்டது.\n\nமேயரை மூன்றாண்டுகளுக்கு ஒருமுறை கூட்டாட்சிப் பகுதிகளுக்கான அமைச்சர் நியமிக்கின்றார். 1970இல் உள்ளாட்சித் தேர்தல்களுக்கு இடைநிறுத்தம் ஏற்பட்டதிலிருந்து இந்த முறைமை நிலுவையில் உள்ளது.\n\nமே 14, 1990இல் கோலாலம்பூர் உள்ளாட்சி மன்றத்தின் 100 ஆண்டுகளைக் கொண்டாடியது. அச்சமயத்தில் கோலாலம்பூருக்கான கொடியும் நகரப் பண்ணும் அறிமுகப்படுத்தப்பட்டன. \nSection::::கோலாலம்பூரின் மேயர்கள்.\n1972 முதல் பத்து மேயர்கள் பதவியில் இருந்துள்ளனர். தற்போதைய மேயராக மொகமது அமின் நோர்டின் அப்துல் அசீசு உள்ளார்; இவர் சூலை 18, 2015இல் பதவியேறினார். முன்னாள் மேயர்களின் பட்டியல்:\n\n"}
{"id": "296483", "url": "https://ta.wikipedia.org/wiki?curid=296483", "title": "காட்மியம்(I) நாற்குளோரோ அலுமினேட்டு", "text": "காட்மியம்(I) நாற்குளோரோ அலுமினேட்டு\n\nகாட்மியம்(I) நாற்குளோரோ அலுமினேட்டு \"(Cadmium(I) tetrachloroaluminate)\" என்பது Cd(AlCl) என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். காட்மியம் +1 ஆக்சினேற்ற நிலையில் இருக்கும் முதல் சேர்மம் காட்மியம்(I) நாற்குளோரோ அலுமினேட்டு என்று 1961 ஆம் ஆண்டில் கண்டறியப்பட்டது. அடுத்தடுத்த அதிர்வு அலைமாலை ஆய்வுகள் இச்சேர்மத்தில் காட்மியம் - காட்மியம் பிணைப்பு இருப்பதாகத் தெரிவிக்கின்றன.. தனியான படிகத்தில் இரண்டு தனித்தனியான எக்சு கதிர் விளிம்புவளைவு ஆய்வுகள் இதை உறுதிப்படுத்துகின்றன. எனவே இச்சேர்மம் பாதரசம்(I) சேர்மங்களுடன் ஒப்பிடப்படுகிறது. அதாவது பாதரச(I) குளோரைடில் பாதரசம் Hg2 ஆக்சிசனேற்ற நிலையில் காணப்படுகிறது.\nSection::::தயாரிப்பு மற்றும் பண்புகள்.\nகாட்மியம் உலோகத்தை உருகிய காட்மியம் குளோரைடில் (CdCl) வில் கரைத்து பின்னர் அலுமினியம் குளோரைடு (AlCl) சேர்த்து காட்மியம்(I) நாற்குளோரோ அலுமினேட்டு தயாரிக்கப்படுகிறது.\n\nCd(AlCl) ஒரு எதிர்காந்தப் பண்பு கொண்ட சேர்மமாகும். இணையில்லாத எலக்ட்ரான்கள் எதுவும் இச்சேர்மத்தில் இல்லை. தண்ணீரில் உடனடியாக வினைபுரிந்து Cd மற்றும Cd என விகிதச்சமமாதலின்றி பிரிகையடைகிறது.\n\nஇச்சேர்மத்தினுடைய மெய்புனை கட்டமைப்பில் ஈத்தேனைப் போன்ற Cd2Cl6 அலகுகள் AlCl அலகுகளுடன் உச்சியைப் பகிர்ந்து கொள்கின்றன. இவ்வமைப்பிலுள்ள Cd–Cd பிணைப்பின் பிணைப்பு நீளம் 257.6 பைகோமீட்டர் அல்லது 256.1 பைகோமீட்டர் ஆகும். or 256.1pm. \n"}
{"id": "296485", "url": "https://ta.wikipedia.org/wiki?curid=296485", "title": "கிளைட் டோம்பா", "text": "கிளைட் டோம்பா\n\nகிளைட் வில்லியம் டோம்பா (\"Clyde .W. Tombaugh\", பெப்ரவரி 4, 1906ஜனவரி 17, 1997) ஓர் அமெரிக்க வானியல் வல்லுநர். இவர் 1930-ஆம் ஆண்டு புளூட்டோ கோளை கண்டுபிடித்தார். கோள் அந்தஸ்தை பெற்றிருந்த ப்ளுடோ பின்பு குறுங்கோள் ஆனது. மேலும் பல சிறுகோள்களை இவர் கண்டுபிடித்தார். பறக்கும் தட்டுகளை பற்றி விஞ்ஞான பூர்வமாக ஆராய குரல் விடுத்தார்.\n\nSection::::புளூட்டோ கண்டுபிடிப்பு.\nஅரிசோனா மாகாணத்தில் உள்ள ஃபலாகச்டாப் எனும் இடத்தில் அமைந்துள்ள லோவல் வானாய்வகத்தில் இளம் ஆராய்ச்சியாளராக பணிபுரிகையில், பெர்சீவல் லோவல் மற்றும் வில்லியம் பிக்கரிங் முன்னுரைத்த X கோள் பற்றிய ஆய்வை நிகழ்த்துமாறு டோம்பாவிற்கு பணி வழங்கப்பட்டது.\n"}
{"id": "296490", "url": "https://ta.wikipedia.org/wiki?curid=296490", "title": "சங்லூன் தமிழ்ப்பள்ளி", "text": "சங்லூன் தமிழ்ப்பள்ளி\n\nசங்லூன் தமிழ்ப்பள்ளி மலேசியா கெடா மாநிலத்தின் குபாங் பாசு மாவட்டத்தில் உள்ள ஒரு தமிழ்ப்பள்ளி ஆகும். இது கெடா மாநிலத்தின் வட பகுதியில் அமைந்துள்ளது. சங்லூன் வாழ் மக்களிடையே இந்தப் பள்ளிக்கூடம் மிகவும் பிரசித்திப் பெற்றது. இதுவே சங்லூன் பகுதியில் அமைந்துள்ள ஒரே தமிழ்ப்பள்ளியும் ஆகும்.\n\nசங்லூன் தமிழ்ப்பள்ளி 30 மாணவர்களுடன் 1947 ஜூன் 01 ஆம் தேதி தோற்றுவிக்கப்பட்டது. முதன்முதலில் சங்லூன் பகுதியில் இருந்த கியெட் லூங் \"(Ladang Kiet Loong Changlun)\" எனும் ரப்பர் தோட்டத்தில் உருவானது. அப்போது ஒரே ஓர் ஆசிரியர்தான் அப்பள்ளியில் பணிபுரிந்தார். \n\n1948 இல் மாணவர்களின் எண்ணிக்கை 49 ஆக உயர்வு கண்டது. அடுத்து வந்த காலங்களில் தமிழ்மொழியின் மீது ஏற்பட்ட தாக்கத்தினால் பெற்றோர்கள் பலர் தங்களின் பிள்ளைகளைச் சங்லூன் தமிழ்ப்பள்ளியிலேயே பதிவு செய்தனர்.\n\n2015 ஆம் ஆண்டு புதிய நான்கு மாடிக் கட்டடத்திற்கு அடிக்கல் நாட்டுவிழா நடைபெற்றது. 2016 ஆம் ஆண்டு இறுதிவாக்கில் புதிய பள்ளியின் புகுபள்ளி விழா நடைபெற உள்ளது.\n\nSection::::வரலாறு.\n1947 ஜூன் 01 ஆம் தேதி சங்லூன் தமிழ்ப்பள்ளி அப்பகுதியில் இருந்த \"கியெட் லூங்\" எனும் ரப்பர் தோட்டத்தில் உருவானது. அந்தக் கட்டத்தில் ஒரே ஓர் ஆசிரியர்தான் அந்தப் பள்ளியில் பணிபுரிந்தார். 1948 இல் மாணவர்களின் எண்ணிக்கை 49 ஆக உயர்வு கண்டது. தமிழ்மொழியின் மீது ஏற்பட்ட தாக்கத்தினால் சங்லூன் வாழ் பெற்றோர்கள் பலர் தங்களின் பிள்ளைகளைச் சங்லூன் தமிழ்ப்பள்ளியிலேயே பதிவு செய்தனர்.\n\n1969 ஆம் ஆண்டு பள்ளியின் கட்டுமானத்தில் சேதங்கள் ஏற்பட்டன. மாணவர்கள் தொடர்ந்து அப்பள்ளியில் கல்வி கற்றால் அவர்களுக்கு ஆபத்துகள் ஏற்படலாம் என கல்வி இலாகா அதிகாரிகள் அஞ்சினர். அதனால் அங்கு பயின்ற மாணவர்களை வேறு ஓர் இடத்திற்கு மாற்றுவதற்கு ஏற்பாடுகள் செய்தனர். அந்த வகையில் பள்ளி மாணவர்கள் சங்லூன் டத்தோ வான் கெமாரா தேசியப் பள்ளிக்கு மாற்றப் பட்டனர்.\n\nSection::::புதிய நான்கு மாடிக் கட்டடம்.\nசில ஆண்டுகள் சங்லூன் தமிழ்ப்பள்ளி, டத்தோ வான் கெமாரா தேசியப் பள்ளியில் மாலை நேரத்தில் இயங்கி வந்தது. பின்னர் இட் மின் சீனப்பள்ளிக்கு மாற்றம் கண்டது. 1981 ஆம் ஆண்டு சங்லூன் தமிழ்ப்பள்ளிக்கு ஒரு புதிய கட்டடத்தைக் கட்டுவதற்குத் தனியாக ஒரு நிலம் கிடைத்தது. அந்தப் புதிய நிலத்தில் தான் இப்போதைய பள்ளியும் அமைந்து உள்ளது.\n\n1987 ஆம் ஆண்டு சங்லூன் சட்டமன்ற உறுப்பினர் ஆதரவின் பேரில் சங்லூன் தமிழ்ப்பள்ளிக்கு ஒரு புதிய இணைக் கட்டமும் கிடைத்தது. 2015 ஆம் ஆண்டு புதிய நான்கு மாடிக் கட்டடத்திற்கு அடிக்கல் நாட்டுவிழா நடைபெற்றது. இந்த நிலத்தைச் சங்லூன் தமிழ்ப்பள்ளியின் பெற்றோர் ஆசிரியர் சங்கம் வாங்கிக் கொடுத்தது.\n\n\nஆகியோரும் உள்ளூர்ப் பிரமுகர்களும் கலந்து கொண்டனர்.\n"}
{"id": "296501", "url": "https://ta.wikipedia.org/wiki?curid=296501", "title": "பிஜப்பூர் மாவட்டம், சத்தீஸ்கர்", "text": "பிஜப்பூர் மாவட்டம், சத்தீஸ்கர்\n\nபிஜப்பூர் மாவட்டம், சத்தீஸ்கர் (Bijapur district, Chhattisgarh) (இந்தி|बीजापुर जिला}}) மத்திய இந்தியாவின் சத்தீஸ்கர் மாநிலத்தின்\nஇருபத்து ஏழு மாவட்டங்களில் ஒன்றாகும். பஸ்தர் கோட்டத்தில் உள்ள ஏழு மாவட்டங்களில் இம்மாவட்டமும் ஒன்றாகும். \nஇம்மாவட்டத்தின் நிர்வாகத் தலைமையிட நகரமான பிஜப்பூர் நகரம், தந்தேவாடா மாவட்டத்திலிருந்து 90 கிலோ மீட்டர் தொலைவில் உள்ளது. \nதந்தேவாடா மாவட்டத்தின் சில பகுதிகளைக் கொண்டு 11 மே 2007இல் புதிதாக இம்மாவட்டம் துவக்கப்பட்டது.\nSection::::மாவட்ட எல்லைகள்.\nசத்தீஸ்கர் மாநிலத்தின் தென்மேற்கு பகுதியில், பஸ்தர் கோட்டத்தில் அமைந்துள்ள இம்மாவட்டம், வடக்கில் நாராயண்பூர் மாவட்டம், கிழக்கில் தந்தேவாடா மாவட்டம் , தென்மேற்கில் ஆந்திர பிரதேசம் மற்றும் மேற்கில் மகாராஷ்டிரம் மாநிலம் எல்லைகளாக கொண்டது.\n\nSection::::புவியியல்.\n8,530 சதுர கிலோ மீட்டர் பரப்பளவு கொண்ட இம்மாவட்டத்தில் இந்திராவதி ஆறு பாய்கிறது. இம்மாவட்டம் 675 கிராமங்கள் கொண்டது. மாவட்டத்தின் பெரும்பான்மையான பகுதிகள் மலைக்காடுகளால் சூழ்ந்துள்ளது. \n\nSection::::மாவட்ட நிர்வாகம்.\nபிஜப்பூர் மாவட்டம், பிஜப்பூர் மற்றும் போபால்பட்டினம் என இரண்டு உட்கோட்டங்களாக பிரிக்கப்பட்டுள்ளது. இம்மாவட்டம் பிஜப்பூர், பைரம்கர், போபால்பட்டினம் மற்றும் உஸ்சூர் என நான்கு வட்டார வளர்ச்சி அலுவலகங்களை கொண்டுள்ளது. 696 கிராமங்களைக் கொண்ட இம்மாவட்டத்தில் 169 கிராமப் பஞ்சாயத்துக்களை கொண்டுள்ளது. பைரம்கர் மற்றும் போபால்பட்டினம் என இரண்டு நகரப்பஞ்சாயத்துக்களும் மற்றும் ஒரு பிஜப்பூர் நகராட்சி மன்றமும் கொண்டது. மாவட்டத்தில் பதினெட்டு காவல் நிலையங்கள் உள்ளது.\nSection::::அரசியல்.\nபிஜப்பூர் மாவட்டம் பஸ்தர் மக்களவை தொகுதியிலும் (பழங்குடி மக்கள்-ST), பிஜப்பூர் சட்டமன்ற தொகுதியிலும் அமைந்துள்ளது.\n\nSection::::போக்குவரத்து.\nஇம்மாவட்ட நிர்வாகத் தலைமையிட நகரமான பிஜப்பூர் வழியாக செல்லும் தேசிய நெடுஞ்சாலை 16, நாட்டின் பெரும்பான்மையான நகரங்களை தரை வழியாக இணைக்கிறது. தேசிய நெடுஞ்சாலை எண் 63 பிஜப்பூரையும், வாரங்கல் மற்றும் ஹைதராபாத் செல்லும் தேசிய நெடுஞ்சாலை எண் 202 உடன் இணைக்கிறது.\n\nஅருகில் உள்ள தொடருந்து நிலையம் தந்தேவாடா நகரத்திலும், அருகில் உள்ள விமான நிலையம் ராய்ப்பூர் நகரத்திலும் மற்றும் விசாகப்பட்டினம் நகரத்திலும் அமைந்துள்ளது.\n\nSection::::காடுகளும் காட்டுயிரகளும்.\n8,530 சதுர கிலோ மீட்டர் பரப்பளவு கொண்ட இம்மாவட்டத்தின் வடக்கு பகுதிகள் வறண்ட பகுதிகளும், தெற்கு பகுதிகள் அடர்ந்த மலைக்காடுகளும் கொண்டது. காட்டுப்பகுதிகளில் புலிகளும் சிறுத்தைகளும், வேங்கைகள் அதிகம் கொண்டது. \n\nSection::::மக்கள் வகைப்பாடு.\n2011-ஆம் ஆண்டு இந்திய மக்கள்தொகை கணக்கெடுப்பின் படி சத்தீஸ்கர் மாநிலத்தின் நாராயண்பூர் மாவட்டத்திற்கு அடுத்து மிகக் குறைந்த மக்கள்தொகை கொண்ட மாவட்டங்களில் இரண்டாம் இடத்தில் இம்மாவட்டம் உள்ளது.\n\nமேலும் இந்தியாவில் மிகக் குறைந்த படிப்பறிவு கொண்ட மாவட்டங்களில், மத்தியப் பிரதேச மாநிலத்தின் அலிராஜ்பூர் மாவட்டத்திற்கு அடுத்து இம்மாவட்டம் 41.58 விழுக்காட்டுடன் இரண்டாம் இடத்தில் உள்ளது. \n\n2011 ஆம் ஆண்டு இந்திய மக்கள் தொகை கணக்கெடுப்பின் படி இம்மாவட்டத்தின் மொத்த மக்கள் தொகை 2,55,230 ஆக உள்ளது. அதில் ஆண்கள் 128,663 மற்றும் பெண்கள் 126,567 ஆகவும் உள்ளனர். பாலின விகிதம் ஆயிரம் ஆண்களுக்கு பெண்கள் 984 வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டரில் 30 பேர் வீதம் வாழ்கின்றனர். இம்மாவட்டத்தின் சராசரி படிப்பறிவு 40.86% ஆகவும், ஆண்களின் படிப்பறிவு 50.46% ஆகவும், பெண்களின் படிப்பறிவு 31.11% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 42,495 ஆக உள்ளது.\n\nSection::::சமயம்.\nஇம்மாவட்டத்தில் இந்து சமயத்தவரின் மக்கள்தொகை 245,151 (96.05 %) ஆகவும், இசுலாமியர் மக்கள்தொகை 1,617 ஆகவும், கிறித்தவ சமயத்தினரின் மக்கள்தொகை 2,709 ஆகவும், பௌத்த சமயத்தவர் 1,649 ஆகவும், சமயம் குறிப்பிடாதவர்கள் 228 ஆகவும், பிற சமயத்து மக்கள்தொகை கணிசமாக உள்ளது.\n\nSection::::மாவட்ட பிரச்சனைகள்.\nநக்சலைட் - மாவோயிஸ்ட் போராளிகளால் அரசுக்கும், பொது மக்களுக்கு பெரிதும் அச்சுறுத்தல்கள் கொண்ட சிவப்பு தாழ்வாரப் பகுதி என அறிவிக்கப்பட்ட இந்தியாவின் எழுபத்தி எட்டு மாவட்டங்களில் இம்மாவட்டமும் ஒன்றாகும். இந்திய அரசின் பஞ்சாயத்து ராஜ் அமைச்சகம், மிகவும் பின் தங்கிய மாவட்டங்களில் ஒன்றாக அறிவித்துள்ளது. \n\n\n"}
{"id": "296512", "url": "https://ta.wikipedia.org/wiki?curid=296512", "title": "யூரோப்பியம்(III) குளோரைடு", "text": "யூரோப்பியம்(III) குளோரைடு\n\nயூரோப்பியம்(III) குளோரைடு \"(Europium(III) chloride)\" EuCl என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். நீரிலிவகைச் சேர்மமான இது மஞ்சள் நிறத்தில் காணப்படுகிறது. நீருறிஞ்சும் தன்மையுடன் இருப்பதால் இது விரைவாக தண்ணீரை ஈர்த்துக்கொண்டு வெண்மை நிற அறுநீரேற்றுப் படிகமாக (EuCl•6HO) உருவாகிறது. ஆய்வுக்காக இச்சேர்மம் பெரிதும் பயன்படுகிறது.\n\nSection::::தயாரிப்பு.\nயூரோப்பியம் (III) ஆக்சைடை ( EuO) ஐதரோகுளோரிக் அமிலநீர்க் கரைசலுடன் சேர்த்து சூடுபடுத்தினால் அறுநீரேற்று யூரோப்பியம்(III) குளோரைடு (EuCl•6HO) உருவாகிறது. சூடுபடுத்துவதால் இவ்வுப்பு நீரிலி வகை உப்பைக் கொடுக்காமல் ஆக்சிகுளோரைடைத் தருகிறது. EuO அல்லது நீரேறிய யூரோப்பியம் குளோரைடில் இருந்து அமோனியம் குளோரைடு வழியாக நீரிலி வகை யூரோப்பியம்(III) குளோரைடு தயாரிக்க இயலும். இம்முறைகளில் (NH)[EuCl]: உற்பத்தி செய்யப்படுகிறது.\n\nஇந்த ஐங்குளோரைடு வெப்பத்தால் சிதைவடைகிறது, \n\nவெப்ப முறிவு வினை (NH)[EuCl] என்ற இடைவினைப் பொருள் வழியாக தொடர்கிறது.\n\nSection::::வினைகள்.\nமற்ற யூரோப்பியம் சேர்மங்கள் தயாரிப்பதற்கு யுரோப்பியம்(III) குளோரைடு ஒரு முன்னோடியாக விளங்குகிறது. பிணைப்பு இடமாற்ற வினை வழியாக இலித்தியம் பிசு(மும்மெத்தில்சிலில்) அமைடுடன் சேர்த்து, தொடர்புடைய உலோக பிசு(மும்மெத்தில்சிலில்)அமைடாக இதை மாற்றமுடியும். நான்கு ஐதரோ பியுரோனில் மீட்சிக்கான சிறிய இடைவெளியுடன் இவ்வினை மேற்கொள்ளப்படுகிறது.\nஉலோக பிசு(மும்மெத்தில்சிலில்)அமைடை (Eu(N(SiMe3)2)3 ) தொடக்கப் பொருளாகக் கொண்டு மிகவும் சிக்கல் நிறைந்த அணைவுச் சேர்மங்களைத் தயாரிக்கலாம்.\n\nஐதரசன் வாயுவுடன் சேர்த்து சூடுபடுத்தலுடன் கூடிய ஒடுக்க வினை யூரோப்பியம்(III) குளோரைடைக் கொடுக்கிறது. இது யூரோப்பியம்(II) வகை கரிம உலோகச் சேர்மங்களைத் தயாரிக்க பயன்படுகிறது.\n\nSection::::கட்டமைப்பு.\nதிண்மநிலையில் இச்சேர்மம் UCl3 நோக்குருவில் படிகமாகிறது. யூரோப்பியம் மையங்கள் ஒன்பது ஒருங்கிணைவுகளாகின்றன. \n"}
{"id": "296514", "url": "https://ta.wikipedia.org/wiki?curid=296514", "title": "காஞ்சிபுரம் வன்மீகநாதர் கோயில்", "text": "காஞ்சிபுரம் வன்மீகநாதர் கோயில்\n\nகாஞ்சிபுரம் வன்மீகநாதர் கோயில் (வன்மீகநாதேசம்) என்று அறியப்படும் இக்கோயில், காஞ்சிபுரத்திலுள்ள சிவன் கோயில்களில் (கோயில் அல்லாத சிவலிங்கம்) ஒன்றாகும். மேலும், இந்திரன் புற்றினிடத்தில் எழும் வரத்தைப் பெற்றுவழிபட்டமையால், இப்பெருமான் வன்மீகநாதர் வன்மீகம் (கரையான் (புற்று) என்று வழங்கப்பட்ட இத்தலக் குறிப்புகள், காஞ்சிப் புராணத்தில் தனிப்படலமாகச் சொல்லப்பட்டுள்ளது.\n\nSection::::தல வரலாறு.\nஇத்தல (கோயில் அல்லாத சிவலிங்கம்) வரலாறு கூறுவது யாதெனில், ஒரு சமயம் தேவர்கள் அனைவரும் ஒன்று கூடி பெரும் புகழ் வேண்டி யாகம் செய்தனர். யாகத்தில் புகழானது பெரும் பளிங்கு மலையாக உண்டாகி நின்றது. அதை தான் ஒருவரேயாக திருமால் கவர்ந்து சென்றார். தன்னை எதிர்த்தவர்களையெல்லாம் வென்று, வில்லைக் கழுத்தில் ஊன்றியவாறே நின்று கொண்டிருந்தார். இந்திரன் காஞ்சிக்கு வந்து சிவலிங்கம் பிரதிட்டை செய்து வழிபட்டு, இறைவன் பணித்தவாறு புற்றின் இடையில் 'கரையான்' உரு கொண்டு எழுந்து சென்று, திருமால் கழுத்தில் ஊன்றிருந்த வில்லின் நாணை அரித்தான், இதனால் வில்லானது திடீரென நிமிர, திருமாலின் தலையறுந்து வீழ்ந்தது. தேவர்கள் அனைவரும் புகழையடைந்தனர். இந்திரன் இறைவனை மீண்டும் வழிபட்டு திருமாலை உயிர்ப்பித்து தருமாறு வேண்டி நிற்க, இறைவனும் அவ்வாறே செய்தருளினார் என்பது இத்தல வரலாறாக உள்ளது.\n\nSection::::அமைவிடம்.\nதமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரத்தின் மேற்கு பகுதியான சாலாபோகம் தெருவில் சென்று வயல் வெளியில் இக்கோயில் அல்லாத (சிவலிங்கம்) அமைந்துள்ளது. மேலும் தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்திலிருந்து மேற்கில் சுமார் 4 கிலோமீட்டர் தொலைவில் இக்கோயில் அல்லாத (சிவலிங்கம்) தாபிக்கப்பட்டுள்ளது.\n\n\n"}
{"id": "296515", "url": "https://ta.wikipedia.org/wiki?curid=296515", "title": "கோலாலம்பூர் கால்பந்துச் சங்கம்", "text": "கோலாலம்பூர் கால்பந்துச் சங்கம்\n\nகோலாலம்பூர் காற்பந்துச் சங்கம் (\"Kuala Lumpur Football Association\", ), மலேசிய கூட்டாட்சிப் பகுதியான கோலாலம்பூரில் காற்பந்துச் செயற்பாடுகளை மேற்பார்வையிடும் காற்பந்துச் சங்கமாகும். \n\nகோலாலம்பூர் காற்பந்துச் சங்கம் 1974இல் கோ ஆ சாய் மற்றும் கே. இராசலிங்கத்தால் நிறுவப்பட்டது. துவக்கத்தில் இது கூட்டாட்சிப் பகுதி காற்பந்துச் சங்கம் எனப்பட்டது. 1979இலிருந்து மலேசிய காற்பந்துப் போட்டிகளில் பங்கேற்று வரும் இச்சங்கம் 1986இல் தற்போதுள்ள பெயருக்கு மாறியது. \n\n1980களில் அச்சங்கம் சாதனைகளை நிகழ்த்தியது; 1986இலும் 1988இலும் லீக் வெற்றியாளராக விளங்கியது. 1987, 1988,1989 எனத் தொடர்ச்சியாக மூன்றாண்டுகள் மலேசியக் கோப்பையை வென்றனர். 1990களிலும் கோப்பை போட்டிகளில் வெற்றிகளை ஈட்டியது. 1993, 1994, 1999இல் மலேசிய கோப்பையை வென்றது. மலேசிய அறக்கட்டளை கேடயத்தையும் சுல்தான் ஆஜி அகமது ஷா கோப்பையையும் 1988, 1995, 2000ஆம் ஆண்டுகளில் வென்றுள்ளது. \n\nஇந்தச் சங்கத்திற்கும் செலாங்கூர் காற்பந்துச் சங்கத்திற்கும் கடுமையான போட்டி நிலவுகின்றது. இவை இரண்டுக்கும் இடையேயான போட்டிகள் கிளாங் பள்ளத்தாக்கு டெர்பி என்றழைக்கப்படுகின்றன. 2012இல் கோலாலம்பூர் கூட்டிணைவுப் போட்டிகளில் இரண்டாம் நிலைக்குத் தள்ளப்பட்டது; 2013இல் தனது வரலாற்றில் முதன்முறையாக மேலும் தாழ்ந்து மூன்றாம் நிலைக்கு வந்துள்ளது.\n"}
{"id": "296516", "url": "https://ta.wikipedia.org/wiki?curid=296516", "title": "ஜித்ரா", "text": "ஜித்ரா\n\nஜித்ரா (\"Jitra\") மலேசியா, கெடா மாநிலத்தின் குபாங் பாசு மாவட்டத்தில் உள்ள ஒரு நகரம் ஆகும். இந்த நகரம் அலோர் ஸ்டார் நகருக்கும் சங்லூன் நகருக்கும் இடையாக அமைந்து உள்ளது. அலோர் ஸ்டார், சுங்கை பட்டாணி, கூலிம் நகரங்களுக்கு அடுத்த படியாக நான்காவது பெரிய நகரமாக ஜித்ரா விளங்குகிறது.\n\nஇங்கு வாழும் மக்களில் பெரும்பாலோர், மலேசியர்களாக இருந்தாலும் தாய்லாந்து மொழியில் பேசக் கூடியவர்கள். தாய்லாந்து எல்லைக்கு அருகில் வாழ்ந்து வருவதால் அவர்களால் தாய்லாந்து மொழியில் நன்கு உரையாட முடிகிறது. இதைத் தவிர இங்கு சயாமிய இனத்துடன் ஒன்றரக் கலந்துவிட்ட மலேசியர் பலரும் உள்ளனர். அந்த வகையில் ஒரு மலேசிய - தாய்லாந்து கலப்பினச் சமுதாயம் உருவாகி வருகிறது.\n\nSection::::பொது.\nஅண்மைய காலங்களில் ஜித்ரா நகரம் மிகத் துரிதமான வளர்ச்சிகளைக் கண்டு வருகிறது. அதன் விளைவாக சுற்று வட்டாரங்களில் நிறைய குடியிருப்புப் பகுதிகள் தோன்றியுள்ளன. மலேசியாவின் வடக்கு-தெற்கு நெடுஞ்சாலைக்கு மிக அருகாமையில் ஜித்ரா நகரம் இருக்கிறது. இங்கு இருந்து வடக்கு எல்லையில் இருக்கும் புக்கிட் காயூ ஈத்தாம், தெற்கில் இருக்கும் கோலாலம்பூர், மலாக்கா, ஜொகூர் பாரு, சிங்கப்பூர் நகரங்களுக்கு எளிதாகச் சென்று அடைய முடியும்.\n\nஇரண்டாம் உலகப்போரின் தொடக்கக் காலத்தில் ஜப்பானியர்கள் மலாயாவைத் தாக்கிய போது, பிரித்தானியருக்கு இந்த ஜித்ரா நகரம் தான் மிகப்பெரிய தடுப்பு அரணாக விளங்கியது. ஜப்பானியர்களுக்கும் பிரித்தானியர்களுக்கும் இந்த இடத்தில் தான் மிகக் கொடூரமான மோதல்கள் நடைபெற்றன. \n\n1941 டிசம்பர் 11 இல் இருந்து 13 ஆம் தேதி வரை அந்தப் போர் நடைபெற்றது. ஜப்பானியர்கள் தாய்லாந்து வழியாக மலாயாவிற்குள் நுழையும் போது கங்கார், ஜித்ரா, அலோர் ஸ்டார், சங்லூன், நகரங்கள் மலாயா நிலப்பகுதியின் முகப்பு நகரங்களாக விளங்கின. அந்த நகரங்களைத் கடந்த பிறகுதான் ஜப்பானியர்கள் மலாயாவின் இதர பகுதிகளில் கால் வைக்க முடியும். \n\nமலேசிய வரலாற்றில் ஜித்ரா போர் \"(Battle of Jitra)\" என்று சொல்லப்படுகிறது. மலாயா தற்காப்புத் தரப்பில் பிரித்தானியப் படைக்கு உதவிக்கு இந்திய, பஞ்சாப் படைகளும் களம் இறங்கின. இருப்பினும் ஜப்பானியர்களின் தாக்குதல்களுக்கு எதிராகப் பிரித்தானியர்களால் சமாளிக்க முடியவில்லை. இறுதியில் சிங்கப்பூரில் பிரித்தானியர்கள் சரண் அடைந்தனர்.\n\n"}
{"id": "296519", "url": "https://ta.wikipedia.org/wiki?curid=296519", "title": "ஆர். கே. கரஞ்சியா", "text": "ஆர். கே. கரஞ்சியா\n\nஆர். கே. கரஞ்சியா (Rustom Khurshedji Karanjia, செப்டம்பர் 15, 1912 – பிப்ரவரி 1, 2008) என்பவர் இந்திய எழுத்தாளர், இதழாளர் என அறியப்படுகிறார். பிளிட்ஸ் என்னும் இதழின் ஆசிரியராக இருந்தவர் 1941 இல் பிளிட்ஸ் இதழைத் தொடங்குவதற்கு முன்னர் டைம்சு ஆப் இந்தியா நாளிதழின் உதவி ஆசிரியராக இருந்தார்.\n\nஆர். கே. கரஞ்சியா இப்போதைய பாகித்தானின் ருவெட்டா என்னும் ஊரில் பிறந்தார். இரண்டாம் உலகப் போர் நடந்த போது பர்மா மற்றும் அசாம் போர் முனையில் இருந்து போர் தொடர்பான செய்திகளைத் தொகுத்து செய்தித்தாளுக்கு அனுப்பினார். 1945 ஆம் ஆண்டில் சுபாசு சந்திர போசுவின் நிழற் படங்களை வெளியிட்டார். வின்ஸ்டன் சர்ச்சில், சார்லஸ் டி கோல், ஜமால் அப்துல் நாசிர், குருசேவ், பிடல் காஸ்ட்ரோ, சூ யென் லாய் போன்ற உலகத் தலைவர்களிடம் பேட்டி கண்டு அப்பேட்டி விவரங்களைத் தம் இதழில் வெளியிட்டார்.\n\n"}
{"id": "296522", "url": "https://ta.wikipedia.org/wiki?curid=296522", "title": "தாய்லாந்தின் புத்தாண்டு", "text": "தாய்லாந்தின் புத்தாண்டு\n\nசோங்க்ரான் விழாவானது (தாய்: สงกรานต์, உச்சரிப்பு [sǒŋ.krāːn], listen) தாய்லாந்தில் ஏப்ரல் 13 - 15 தேதிகளுக்கு இடையில் கொண்டாடப்படும் பாரம்பரிய புத்தாண்டு தினமாகும்.<br>\n\"சோங்க்ரான்\" வார்த்தை சமசுகிருத சொல் saṃkrānti (தேவநாகரி:संक्रांति), ல் இருந்து வருகிறது. இவ்வார்த்தை \"மாற்றம்\" என பொருள்கொள்ளப்படுகிறது. இது பௌத்த/ இந்து சூரிய நாட்காட்டிகளின் புத்தாண்டு தினமான சூரியன் மேஷ ராசியில் சஞ்சரிக்கும் தினத்திலேயே வருகிறது . </div></div>\n"}
{"id": "296523", "url": "https://ta.wikipedia.org/wiki?curid=296523", "title": "தேசிய அருங்காட்சியகம், மலேசியா", "text": "தேசிய அருங்காட்சியகம், மலேசியா\n\nதேசிய அருங்காட்சியகம் () மலேசியாவின் கோலாலம்பூரில் ஜலான் தமன்சராவில் அமைந்துள்ளது. இது பெர்டானா ஏரிப் பூங்காவின் அருகில் உள்ளது. இங்கு மலேசிய வரலாறு, பண்பாடு குறித்து அறியலாம். மினாங்கபாவு கட்டிடவியலின் ரூமா கடாங் பாணியில் கட்டப்பட்டுள்ள அரண்மனை போன்ற கட்டிடம் ஆகும். இதன் முகப்பு மலாய் மற்றும் தற்காலக் கூறுகளைக் கொண்டுள்ளது. இந்த தேசிய அருங்காட்சியகம் ஆகத்தி 31, 1963இல் திறக்கப்பட்டது. \n\nதேசிய அருங்காட்சியகம் மூன்று மாடிகளைக் கொண்டுள்ளது; 109.7 மீட்டர்கள் நீளமும் 15.1 மீட்டர்கள் அகலமும் நடுப்பகுதியில் 37.6 மீட்டர்கள் உயரமும் கொண்டுள்ளது. அருங்காட்சியகத்தில் நான்கு முதன்மை காட்சியகங்கள் இன ஒப்பாய்வியலுக்கும் இயற்கை வரலாற்றுக்கும் ஒதுக்கப்பட்டுள்ளன. பண்பாட்டுக் கூறுகளான திருமணங்கள், விழாக்கள், உடைகள் அரங்கக் காட்சிகளாக வைக்கப்பட்டுள்ளன. வழமையான ஆயுதங்கள், இசைக்கருவிகள், கலை மற்றும் கைவினைப் பொருட்கள், மண்பாண்டப் பொருட்கள், விலங்குகள், தாவரங்கள் ஆகியனவும் காட்சிப்படுத்தப்பட்டுள்ளன.\n\n"}
{"id": "296529", "url": "https://ta.wikipedia.org/wiki?curid=296529", "title": "2016 இந்திய இருப்புப் பாதை நிதியறிக்கை", "text": "2016 இந்திய இருப்புப் பாதை நிதியறிக்கை\n\n2016- 2017ஆம் ஆண்டுக்கான இரும்புவழி நிதியறிக்கை பிப்ரவரி 25, 2016 அன்று இந்திய இரும்புவழி அமைச்சர் சுரேஷ் பிரபுவால் தாக்கல் செய்யப்பட்டது.\n\n\n\n\n"}
{"id": "296541", "url": "https://ta.wikipedia.org/wiki?curid=296541", "title": "பல்லுயிர் சாகுபடி", "text": "பல்லுயிர் சாகுபடி\n\nபல்லுயிர் சாகுபடி (\"polyculture\") என்பது விவசாயத்தில் ஒர் இடத்தில் ஒரே பயிரைப் பயிரிடாமல் பலபயிர்களைப் பயிரிடும் முறையைக் குறிக்கும். இவற்றில் ஓரினப்பயிர் முறை, பல பயிர் முறை, ஊடுபயிர் முறை, துணை நடவு முறை, நன்மை களை முறை, மற்றும் வேளாண்காடு வளர்ப்பு ஆகியவையும் அடங்கும். இம் முறைச் சாகுபடியினால் நிலத்தில் சத்து உயர்ந்து மகசூலூம் அதிகரிக்கும். அதோடு \"பல்லுயிர் சாகுபடி\" முறையின் மூலம் தாவர மற்றும் விலங்குகளின் வாழ்வு முறையிம் சிறக்கும்.\n"}
{"id": "296542", "url": "https://ta.wikipedia.org/wiki?curid=296542", "title": "ஓரினப்பயிர் முறை", "text": "ஓரினப்பயிர் முறை\n\nஓரின சாகுபடி முறை (\"Monoculture\") என்பது விவசாயத்தில் ஓர் இடத்தில் ஒரே நேரத்தில் ஒரே தாவர இனத்தை பல்லுயிர் சாகுபடியின் உத்தியைக் கையாண்டு பயிர்களைப் பெருக்கும் முறை ஆகும். இவற்றின் மூலம் நிலத்தில் சத்து கூடுவதுடன் பயிர்கள் செழித்து வளர்ந்து கால்நடைகளுக்கும் பெரும் உதவியாக அமைகின்றது. இவற்றில் வேளாண்காடு வளர்ப்பும் அடங்கும்.\n"}
{"id": "296543", "url": "https://ta.wikipedia.org/wiki?curid=296543", "title": "பல பயிர் முறை", "text": "பல பயிர் முறை\n\nபல பயிர் முறை (\"Multiple cropping\") என்பது விவசாயத்தில் ஓர் இடத்தில் பல பயிர்களை பல்லுயிர் சாகுபடி முறையின் மூலம் நிலத்தில் சத்தை நிலைத்து இருக்கச் செய்வது மட்டுமின்றி , உற்பத்தியைப் பெருமளவிற்கு பெருக்கி நன்மை அடைய உதவும் ஒரு முறை ஆகும். இவ்வாறு செய்யும் முறையில் ஓரின சாகுபடி முறையும் ஒன்றாகும். இந்தியா போன்ற நாடுகளில் பசுமைப் புரட்சியின் போது இந்த மாதிரியான உத்தியின் மூலம் 100 நாட்களில் பலன் கொடுக்கும் பலவித நெல் ரகங்களைக் கண்டுபிடித்து பயிரிட்டனர்.\n"}
{"id": "296544", "url": "https://ta.wikipedia.org/wiki?curid=296544", "title": "ஊடுபயிர் முறை", "text": "ஊடுபயிர் முறை\n\nஊடுபயிர் முறை (\"Intercropping\") இந்தியா போன்ற வளரும் நாடுகளில் பசுமைப் புரட்சியின் போது மண் வளத்தையும் காத்து, உற்பத்தியையும் பெருக்க கையாண்ட முறைகளில் இதுவும் ஒன்றாகும். ஓர் இடத்தில் பல பயிர்களை ஊடுபயிராக நடவு செய்து வேளாண்மை செய்யும் முறையை இது குறிக்கும். எடுத்துக்காட்டாக வாழை மரம் நடவு செய்த வயலில் பயறு, அல்லது வேர்க்கடலை போன்ற இனங்களைப் பயிரிடும் முறையைக் குறிப்பிடலாம். இவ்வாறு பயிரிடும் முறையைப் பல்லுயிர் சாகுபடி முறையின் உத்திகொண்டே கடைப்பிடிக்கப்படுகிறது. இவ்வாறான \"ஊடுபயிர் முறை\" மூலம் நீர் மேலாண்மையைக் கடைப்பிடித்து வருமானத்தைப் பெருக்கி நீரைச் சேமிக்கலாம்.\n"}
{"id": "296545", "url": "https://ta.wikipedia.org/wiki?curid=296545", "title": "துணை நடவு முறை", "text": "துணை நடவு முறை\n\nதுணை நடவு முறை (\"Companion planting\") தோட்டப்பயிர்களை நடவு செய்யவும் போது பூச்சிகள் உற்பத்தியைக் கட்டுப்படுத்தவும், மகரந்தச் சேர்க்கை அதிக அளவு நடக்கவும் வேறுபட்ட பயிர்களை நடவு செய்யும் முறையே \"துணை நடவு முறை\" ஆகும். இதன் மூலம் பயிர்கள் செழிப்பாக வளர்ந்து அதிக மகசூல் கொடுக்க ஆரம்பிப்பதுடன் விவசாயிகளுக்கு அறுவடை நேரத்தை மிச்சப்படுத்தவும் இந்த முறை உறுதுணையாக இருக்கிறது. விவசாய நுணுக்கங்களில் பல்லுயிர் சாகுபடி முறையில் இதுவும் அடங்கும்.\n"}
{"id": "296546", "url": "https://ta.wikipedia.org/wiki?curid=296546", "title": "நன்மை களை முறை", "text": "நன்மை களை முறை\n\nநன்மைக் களை முறை (\"Beneficial weed\") என்பது பயிர்களில் ஊடால் வீணாக வளரக்கூடிய பயிர்களையும் பிடுங்கி எறியாமல் வேறு விதமான பயன்களுக்கு உபயோகப்படுத்திக் கொள்ளும் ஒரு முறை ஆகும். பல பயிர்களின் ஊடால் முளைக்கௌம் காடுப் பூவை நகரங்களில் பூங்குத்தாகப் பயன்படுத்திக்கொள்ளவும், களைகளை வளர்ப்பு மிருகங்களுக்கும் கொடுப்பதின் மூலம் பல நன்மைகளைப் பெறமுடிகிறது. இவற்றில் வளரும் தாவரமானது அந்த அந்த இடத்தில் தானாக வளரும் நிலையைப்பெற்றிருக்கும். இம்முறை பல்லுயிர் சாகுபடி முறையில் அடங்கும்.\n"}
{"id": "296551", "url": "https://ta.wikipedia.org/wiki?curid=296551", "title": "சாருசீதா சக்கரவர்த்தி", "text": "சாருசீதா சக்கரவர்த்தி\n\nசாருசீதா சக்கரவர்த்தி \"(Charusita Chakravarty)\" ஓர் இந்தியக் கல்வியியலாளரும் அறிவியலாளரும் ஆவார். இவர் 1999 இல் இருந்து தில்லி இந்தியத் தொழில்நுட்பக் கழகத்தில் வேதியியல் பேராசிரியராக உள்ளார். இவர் 2009 இல் வேதியியலுக்காக சாந்தி சுவரூப் பட்நாகர் அறிவியல் தொழில்நுட்ப விருதைப் பெற்றார். இவர் 1999 இல் பி. எம். பிர்லா அறிவியல் விருதைப் பெற்றுள்ளார். இவர் பங்களூருவில் உள்ள உயர் அறிவியல் ஆராய்ச்சிக்கான சவகர்லால் நேரு மையத்தின் பொருள் அறிவியல் கணிப்பு மையத்தின் இணை உறுப்பினர் ஆவார்.\n\nSection::::ஆய்வுப் புலங்கள்.\nசாருசீதா பின்வரும் அறிவியல் தொழில்நுட்பப் புலங்களில் பணிபுரிகிறார்:\n\n\nSection::::கல்வியும் சொந்த வாழ்க்கையும்.\nசக்கரவர்த்தி அமெரிக்காவில் உள்ள மசாசூசட்டில் கேம்பிரிட்ஜில் பிறந்தார். இவர் இளம் வேதியியல் பட்டத்தை தில்லி பல்கலைக்கழகத்தைச் சார்ந்த புனித இசுட்டீபன் கல்லூரியில் பெற்றார். பின்னர் இவர் தன் இயற்கை முப்புலப் படிப்பைப் படிக்க இரண்டு ஆண்டுகள் கேம்பிரிட்ஜுக்குச் சென்றார். இவர் டேவிட் கிளேரியின் கீழ் குவையச் சிதறலிலும் கதிநிரலியலிலும் முனைவர் பட்ட்த்தைக் கேம்பிரிட்ஜில் முடித்தார்.\n\n\n"}
{"id": "296571", "url": "https://ta.wikipedia.org/wiki?curid=296571", "title": "பட்டியல் சமூகத்தினருக்கான தேசிய ஆணையம்", "text": "பட்டியல் சமூகத்தினருக்கான தேசிய ஆணையம்\n\nபட்டியல் சமூகத்தினருக்கான தேசிய ஆணையம் (National Commission for Scheduled Castes) பட்டியல் சாதி சமூக மக்களைப் பொருளாதாரச் சுரண்டல்களிலிருந்து பாதுகாக்கவும்,அவர்கள் மீதான தாக்குதல்களைத் தடுக்கவும், அத்தகைய வன்முறைகள் குறித்து சுயேச்சையாக விசாரித்து உரிய நடவடிக்கைகளுக்கு ஆலோசனைகளை வழங்கவும் , சமூக, கல்வி, பொருளாதாரம் மற்றும் கலாச்சார, பண்பாடு மற்றும் குடியுரிமைகளை பாதுகாக்கவும் மற்றும் மேம்படுத்தவும் இந்திய அரசியல் அமைப்பு சட்டத்தின் கீழ் நிறுவப்பட்ட ஆணையம் ஆகும்.\n\nSection::::வரலாறு.\nஇந்திய அரசமைப்புச் சட்டத்தின் பிரிவு 338ன் படி 1952ம் ஆண்டு தேசிய பட்டியல் சாதியினர் ஆணையம் அமைக்கப்பட்டது. இதன் கீழ் நாடு முழுவதும் 12 மாநில (மண்டல) ஆணையங்கள் இயங்குகின்றன. தமிழ்நாடு, புதுச்சேரிக்கென்று சென்னையில் தமிழ்நாடு பட்டியல் சாதியினர் ஆணையம் செயல்படுகிறது.\n\nSection::::பட்டியல் சாதியினரும் பட்டியல் பழங்குடியினத்திற்கான ஆணையம்.\nமுதல் பட்டியல் சாதிகள் மற்றும் பட்டியல் பழங்குடி மக்களின் ஆணையம், ஆகஸ்டு 1978ஆம் ஆண்டில் போலோ பாஸ்வான் சாஸ்திரி தலைமையில் நான்கு உறுப்பினர்கள் கொண்ட ஆணையமாக நிறுவப்பட்டது. \n1990-ஆம் ஆண்டில் இவ்வாணையத்தின் பெயர் பட்டியல் சாதிகள் மற்றும் பட்டியல் பழங்குடி மக்களுக்கான தேசிய ஆணையம் என திருத்தி அமைக்கப்பட்டு, பட்டியல் சாதிகள் மற்றும் பட்டியல் பழங்குடி மக்களின் நலன்கள், மேம்பாடு மற்றும் பாதுகாப்பு, குடியுரிமைகளை காத்தல் போன்றவைகளில் பரந்த கொள்கைகளை இந்திய அரசுக்கு விளக்கும் தேசிய ஆலோசனை குழுவாகவும் செயல்பட்டது.\nமுதல் ஆணையம் 1992-ஆம் ஆண்டில் எஸ். எச். இராம்தன் தலைமையில் நிறுவப்பட்டது. இரண்டாவது ஆணையம் அக்டோபர் 1995-ஆம் ஆண்டில் எச். அனுமந்தப்பா தலைமையில் செயல்பட்டது. மூன்றாவது ஆணையம் டிசம்பர் 1998-ஆம் ஆண்டில் திலீப் சிங் பூரியா தலைமையில் செயல்பட்டது. நான்காவது ஆணையம் மார்ச் 2002-ஆம் ஆண்டில் டாக்டர். விஜய் சங்கர் சாஸ்திரி தலைமையில் செயல்பட்ட்து.\n\nSection::::ஆணயத்தை இரண்டாக பிரித்தல்.\n89-வது இந்திய அரசியல் அமைப்பு திருத்தச் சட்டம், 2003-இன் படி முன்பிருந்த பட்டியல் சாதிகள் மற்றும் பட்டியல் பழங்குடி மக்களுக்கான ஆணையத்தை (1) பட்டியல் சாதிகளுக்கான தேசிய ஆணையம் (2) பட்டியல் பழங்குடி மக்களுக்கான தேசிய ஆணையம் என இரண்டு ஆணையங்கள் அமைக்கப்பட்டது. \n\nSection::::பட்டியல் சாதியினருக்கான தேசிய ஆணையங்கள்.\nபட்டியல் சமூகத்தினருக்கான முதல் தேசிய ஆணையம் சூரஜ் பான் தலைமையில் 2004-ஆம் ஆண்டில் நிறுவப்பட்டது.\n\nஇரண்டாவது ஆணையம் பூட்டாசிங் தலைமையில் மே 2007-ஆம் ஆண்டில் நிறுவப்பட்டது. \n\nமூன்றாவது ஆணையம் அக்டோபர் 2010-ஆம் ஆண்டில் பி. எல். புனியா தலைமையில் நிறுவப்பட்டது.\n\nSection::::ஆணையத்தின் பணிகள்.\nபட்டியல் சமூகத்தினருக்கான தேசிய ஆணையத்தின் கடமைகள் மற்றும் பணிகள்;\n\n\n\n\n\n\n\n\n\n"}
{"id": "296572", "url": "https://ta.wikipedia.org/wiki?curid=296572", "title": "தமிழ்நாடு தொழில் கூட்டுறவு வங்கி", "text": "தமிழ்நாடு தொழில் கூட்டுறவு வங்கி\n\nதமிழ்நாடு தொழில் கூட்டுறவு வங்கி (Tamilnadu Industrial Cooperative Bank Ltd., ) இதனை சுருக்கமாக தாய்கோ வங்கி (“TAICO Bank”) என்று அழைப்பர். இந்தியாவின் தமிழ்நாடு அரசின் கூட்டுறவு நிறுவனமான தாய்கோ வங்கி, தொழிற்கூட்டுறவு சங்கங்களின் வளர்ச்சிக்காக நிதி வசதிகள் வழங்க துவக்கப்பட்டது. தமிழ்நாடு மாநிலத்தில் மட்டும் செயல்படும் இவ்வங்கி நாற்பத்து நான்கு கிளைகள் கொண்டது. \nதமிழ்நாட்டில் ஆரம்ப தொழிற் கூட்டுறவு சங்கங்களின் மேம்பாட்டிற்காக நிதி வசதிகள் வழங்க தனியாக ஒரு வங்கி நிறுவனம் வேண்டியதின் அவசியத்தை கருதி, \"மெட்ராஸ் மாகாண தொழிற் கூட்டுறவு வங்கி\" என்ற பெயரில் 13 செப்டம்பர் 1961-ஆம் ஆண்டில் தமிழ்நாடு கூட்டுறவு சங்கங்களின் சட்டம், 1961-இன் படி பதிவு செய்யப்பட்டது. பின்னர் தமிழ்நாடு தொழில் கூட்டுறவு வங்கி என பெயர் மாற்றம் செய்யப்பட்டது.\n\nதமிழ்நாடு அரசு இவ்வங்கி மூலதனத்தில் பெரும் தொகை முதலீடு செய்துள்ளது. இவ்வங்கி தொழில் மற்றும் வணிகத்துறையின் கட்டுப்பாட்டில் இயங்குகிறது. இவ்வங்கியின் தலைமையகம் சென்னை எழும்பூர் தொடருந்து நிலையம் எதிரில் அமைந்த சென்னை பெருநகர வளர்ச்சி முகமையின் வளாகத்தில் தரை தளத்தில் இயங்குகிறது.\nSection::::நோக்கம்.\nதமிழ்நாடு அரசின் தொழில் & வணிக ஆணையாளர் கட்டுப்பாட்டில் உள்ள அனைத்து தொழிற் கூட்டுறவு சங்கங்களுக்கு தேவையான தொழில் மேம்பாட்டுக் கடன் வசதிகள் அளிப்பதே தமிழ்நாடு தொழிற் கூட்டுறவு வங்கியின் முக்கிய நோக்கமாகும். \n\n\n\n"}
{"id": "296577", "url": "https://ta.wikipedia.org/wiki?curid=296577", "title": "சேஷ்நாக் ஏரி", "text": "சேஷ்நாக் ஏரி\n\nசேஷ்நாக் ஏரி (Sheshnag Lake) (சமசுகிருதம்: शेषनाग झील) இந்தியாவின் ஜம்மு காஷ்மீர் மாநிலத்தின் அனந்தநாக் மாவட்டத்தில் இமயமலையில் அமைந்த நன்னீர் ஏரியாகும். இந்த ஏரி இமயமலையின் அடிவார நகரமான பகல்காமிலிருந்து 23 கிலோ மீட்டர் தொலைவில் அமர்நாத் செல்லும் வழியில் இமயமலையில் 3,590 மீட்டர் உயரத்தில் அமைந்துள்ளது. சேஷ்நாக் ஏரி 1.1 கிலோ மீட்டர் நீளம், 0.07 கிலோ மீட்டர் அகலம் கொண்டது.\n\nSection::::புராண வரலாறு, புவியியல்.\nஇந்து சமய புராணங்களின் படி, சேஷ்நாக் எனில் பாம்புகளின் அரசனான ஆதிசேஷன் இந்த ஏரியில் உறைந்து வாழ்பவர் என இந்துக்களின் தொன்மை நம்பிக்கை ஆகும். சேஷ்நாக் ஏரி இந்துக்களின் தொன்மையான புனித யாத்திரை தலங்களில் ஒன்றான அமர்நாத் குகைக் கோயிலுக்கு செல்லும் பாதையில் அமைந்துள்ளது.\n\nசேஷ்நாக் ஏரி பல வகையான மீன் இனங்களை கொண்டது. குளிர்காலத்தில் கடும் பனிப் பொழிவினால் இந்த ஏரி பனியால் உறைந்து விடுகிறது. \nகோடைகாலத்தில் இவ்வேரியின் பனிகட்டிகள் உருகி பகல்காம் நகரத்தில் லித்தர் ஆறாக பாய்கிறது.\n\nSection::::போக்குவரத்து.\nசேஷ்நாக் ஏரி காஷ்மீரிலிருந்து 120 கிலோ மீட்டர் தொலைவிலும், அனந்தநாக் நகரத்திலிருந்து 50 கிலோ மீட்டர் தொலைவிலும், அமர்நாத் செல்லும் இமயமலையின் அடிவார நகரமான பகல்கம் நகரத்திலிருந்து 23 கிலோ மீட்டர் தொலைவிலும், பஞ்சதரணிக்கு தெற்கே 15 கிமீ தொலைவிலும் அமைந்துள்ளது.பகல்காம் நகரத்திலிருந்து அமர்நாத் அடிவாரப் பகுதியான சந்தன்வாரி எனுமிடதிற்கு சிற்றுந்துகள் மூலம் அடைந்து, பின் சந்தன்வாரியிலிருந்து ஏழு கிலோ தொலைவில் உள்ள சேஷ்நாக் ஏரியை குதிரைகள் அல்லது பல்லக்குகள் மூலம் அடையலாம். அமர்நாத் குகைக் கோயில் சேஷ்நாக் ஏரியிலிருந்து இருபது கிலோ மீட்டர் தொலைவில் அமைந்துள்ளது. சூன் மாதம் முதல் செப்டம்பர் முடிய சேஷ்நாக் ஏரியை பார்க்க நல்ல காலம் ஆகும். டிசம்பர் முதல் மார்ச்சு மாதம் வரை ஏரி பனிகட்டியால் உறைந்து விடும்.\n"}
{"id": "296593", "url": "https://ta.wikipedia.org/wiki?curid=296593", "title": "எருசலேம் முற்றுகை (637)", "text": "எருசலேம் முற்றுகை (637)\n\nஎருசலேம் முற்றுகை பைசாந்தியப் பேரரசிற்கும் ராசிதீன் கலீபாக்களுக்கும் இடையில் இடம் பெற்ற படை முரண்பாட்டின் ஒரு பகுதியாக 637 இல் இடம்பெற்றது. இது ராசிதீன் படை 636 நவம்பரில் எருசலேமை சூழ்ந்து கொண்டதுடன் ஆரம்பமாகியது. ஆறு மாதங்களுக்குப் பின், நகரத் தலைவர் சரணடைய உடன்பட்டார். 637 ஏப்ரல், கலிப்பா உமர் எருசலேமிற்கு பயணம் சென்று, நகரின் சரணடைவை ஏற்றுக் கொண்டார். நகரத் தலைவர் உமரிடம் சரணடைந்தார்.\n\n"}
{"id": "296594", "url": "https://ta.wikipedia.org/wiki?curid=296594", "title": "எருசலேம் முற்றுகை (1099)", "text": "எருசலேம் முற்றுகை (1099)\n\nஎருசலேம் முற்றுகை சூன் 7 முதல் சூலை 15, 1099 வரையான முதலாம் சிலுவைப் போர் காலத்தில் இடம் பெற்றது. முதலாம் சிலுவைப் போரின் உச்ச கட்டத்தில், வெற்றிகரமான முற்றுகை பாத்திம கலீபகத்திடமிருந்து நகரைக் கைப்பற்றவும் எருசலேம் பேரரசுக்கான அத்திவாரம் இடவும் உதவியது.\n"}
{"id": "296597", "url": "https://ta.wikipedia.org/wiki?curid=296597", "title": "எருசலேம் முற்றுகை (1187)", "text": "எருசலேம் முற்றுகை (1187)\n\nஎருசலேம் முற்றுகை என்பது செப்டம்பர் 20 முதல் ஒக்டோபர் 2, 1187 வரையான காலப்பகுதியில், இபெலின் பலியன் சலாகுத்தீனிடம் நகரை சரணடையச் செய்யும் வரை இடம்பெற்ற எருசலேம் நகர் மீதான முற்றுகையாகும். நகரைவிட்டு வெளியேற விரும்பிய மக்கள் பிணைய மீட்புப் பணம் செலுத்தினார்கள். எருசலேம் தோல்வி முதலாம் எருசலேம் பேரரசு வீழ்ச்சிக்கு அடையாளமாகியது.\n"}
{"id": "296601", "url": "https://ta.wikipedia.org/wiki?curid=296601", "title": "பதின்ம உருவகிப்பு", "text": "பதின்ம உருவகிப்பு\n\nகணிதத்தில் ஒரு எதிர்மமிலா மெய்யெண் \"r\" இன் பதின்ம உருவகிப்பு (\"decimal representation\" தொடராக அமைகின்ற ஒரு கோவையாகும்:\n\nஇதில் \n\nசில கணிதவியலாளர்கள் ஒரு பதின்ம உருவகிப்பை நீளும் \"9\"களைக் கொண்ட முடிவுறா தொடராக எழுதுவதை ஏற்பதில்லை.. இவர்களது கருத்தால், ஒவ்வொரு எதிர்மமில்லா மெய்யெண்ணுக்கும் ஒரு தனித்த பதின்ம உருவகிப்புக் கொண்டதாக இருக்கும்.\n\nபதின்ம உருவகிப்பில் ஒரு எண்ணைக் கீழுள்ளவாறும் சுருக்கமாக எழுதலாம்:\n\nஇதில், \n\nமேலே தரப்பட்டுள்ள இருவகைகளும் ஒரு தொடர்வரிசையின் எல்லையாக அமைகின்றன:\n\nSection::::முடிவுறு பதின்மத் தோராயங்கள்.\nஎந்தவொரு மெய்யெண்ணையும், முடிவுறு பதின்ம உருவகிப்புகள் கொண்ட விகிதமுறு எண்கள் மூலம் தேவையான துல்லிய அளவுக்குத் தோராயப்படுத்தலாம்.\n\nformula_4 ஒரு மெய்யெண்; முழுஎண் formula_5 எனில்,\n\nநிறுவல்:\nformula_11 ஆல் வகுக்க:\n\nSection::::பதின்ம உருவகிப்பு தனித்தன்மை கொண்டதல்ல.\nசில மெய்யெண்கள் இருவிதமான முடிவுறா பதின்ம உருவகிப்புகளைக் கொண்டிருக்கும்.\n\nஎடுத்துக்காட்டு: \n1 = 1.000... = 0.999...\n\n9களைக் கொண்ட அமைப்பைவிட, பூச்சிய இலக்கங்கள் கொண்ட உருவகிப்பே அதிகம் கையாளப்படுகிறது.\n\nSection::::முடிவுறு பதின்ம உருவகிப்புகள்.\nஒரு எதிர்மமிலா மெய்யெண் \"x\" ஆனது, ஒரு விகிதமுறு எண்ணாகவும் அதன் பகுதி 25 ஆகவும் (\"m\" , \"n\" எதிர்மமிலா முழுஎண்கள்) இருந்தால், இருந்தால் மட்டுமே, \"x\" இன் பதின்ம உருவகிப்பானது பூச்சியங்கள் அல்லது 9 களைக் கொண்டு முடிவடையும்.\n\nநிறுவல்:\n\"x\" இன் பதின்ம விரிவு பூச்சியங்களில் முடிவடைகிறது எனில்:\n\nஇதில் \"x\" இன் பகுதியான 10 = 25 வடிவில் அமைகிறது.\n\nமறுதலையாக \"x\" இன் பகுதி 25 வடிவில் அமைந்தால் அதன் பதின்ம விரிவு பூச்சியங்களில் முடிவடையும் என்பதையும் நிறுவலாம்.\n\nSection::::மீளும் பதின்ம உருவகிப்புகள்.\nசில மெய்யெண்களின் பதின்ம உருவகிப்புகள் முடிவில்லாத, ஒன்று அல்லது ஒன்றுக்கும் மேற்பட்ட மீளும் இலக்கங்களைக் கொண்டதாக அமையும்.\n\nஎடுத்துக்காட்டுகள்:\n\nஇவ்வாறு மீளும் பதின்ம அமைப்புடைய மெய்யெண்கள், விகிதமுறு எண்களாக இருக்கும். இதன் மறுதலையும் மெய்யாகும். அதாவது எந்தவொரு விகிதமுறு எண்ணின் பதின்ம வடிவமானது முடிவுறு பதின்மம் அல்லது முடிவிலா, மீளும் பதின்மமாகும்.\n\n\n\n"}
{"id": "296602", "url": "https://ta.wikipedia.org/wiki?curid=296602", "title": "வனத்தோட்ட வளர்ப்பு முறை", "text": "வனத்தோட்ட வளர்ப்பு முறை\n\nவனத்தோட்ட வளர்ப்பு முறை (\"Forest gardening\") அடுக்குமுறை சாகுபடி, அல்லது அடிசில் சோலைகள் என்பது பொதுவாக வேளாண்காடு வளர்ப்பு முறையில் ஒன்றாக எடுத்துக்கொண்டு விவசாயப் பண்ணை போல் மரங்கள், மூலிகைகள், காய், மற்றும் கனி போன்றவற்றைக் கொடுக்கும் தாவரங்கள் போன்றவற்றை ஒரே சூழலில் வளர்க்கும் முறை ஆகும். இதன் மூலம் அதிகச் செலவுகள் செய்ய வேண்டியது இல்லை. ஒரு தாவரத்தின் துணையுடன் மற்ற தாவரங்களும் பெரிய அளவில் பலன் கொடுக்க ஆரம்பிக்கும். அதோடு பறவைகள், விலங்குகள் போன்றவற்றின் பாதுகாப்பு மண்டலமாக இவை மாறுகின்றன. இம்முறையில் துணை நடவை பயன்படுத்துகிறார்கள். \n\"வனத் தோட்ட வளர்ப்பு முறையானது\" வெப்பமண்டல காலநிலையில் பழங்காலத்திலிருந்து கடைப்பிடிக்கப்பட்டு வரும் ஒரு வழிமுறையாகும். 1980 ஆம் ஆண்டுகளில் மித வெப்ப மண்டல காடுகளிலும் இந்த வகை சாகுபடி முறையை ராபர்ட் ஹார்ட் என்பவர் புகுத்தினார்.\n"}
{"id": "296605", "url": "https://ta.wikipedia.org/wiki?curid=296605", "title": "போர்னியோ மழைக்காடுகள்", "text": "போர்னியோ மழைக்காடுகள்\n\nபோர்னியோ மழைக்காடுகள் (\"Borneo lowland rain forest\") தென்கிழக்காசியா கண்டத்தில் இந்தோனேசியா, மலேசியா, புருணை போன்ற நாடுகளை உள்ளடக்கிய மலாய் தீபகற்பப் பகுதியில் அமைந்துள்ள பசுமையான காடு ஆகும். இக்காடுகள் அமேசான் காடுகளைவிடப் பழமையான காடுகளாகும். தற்போதைய சூழலில் (Ecoregion) உயிரியல் ஆய்வாளர்களுக்கு இக்காடுகள் பெரும் சவாலாக திகழ்கிறது. மேலும் பாலூட்டிகள், மரங்கள், பறவைகள், பூச்சி இனங்கள், என பலதரப்பட்ட அபூர்வ இனங்கள் இங்கு வாழுகின்றன. இப்பகுதியில் காணப்படும் காடுகள் வெப்பமண்டல மற்றும் துணை வெப்பமண்டல மற்றும் ஈரமான அகலமான இலைகளைக் கொண்டவையான மரங்கள் உள்ளன. இக்காடுகள் ஆங்கிலேயர்களின் ஆட்சிக்குப் பின்னர் இந்தோனேசியா, மலேசியா, புருணை போன்ற நாடுகளின் பகுதிகளாகப் பிரித்துக் கொடுக்கப்பட்டுவிட்டன.\n\nSection::::உயிரினங்கள்.\nஇத்தீவில் காணப்படும் 15,000 தாவரங்களில் இங்கு மட்டும் 6,000 வகை தாவரங்களும், 420 வகையானப் பறவையினங்களையும் காணமுடியும். மேலும் 222 வகையான பாலூட்டிகள் வாழுகின்றன, இவற்றின் 44 வகையானவை ஓரிட வாழ்விகளாக வாழுகின்றன. பறவைகளில் 37 வகையான பறவைகள் நீரிலும் நிலத்திலும் வாழும் தன்மையைக் கொண்டுள்ளன. அதேபோல் இங்கு மீன்கள் மட்டும் 393 வகையானவை வாழுகின்றன. இவற்றில் ஓர் இடத்தில் மட்டும் மீன்கள் மட்டும் 19 வகையாகக் காணப்படுகின்றன.\n\nSection::::அரியவகைப் பூச்சிகள்.\nஇக்காடுகளில் காணப்படும் பிசின் நிறந்த மரம் ஒன்றில் மட்டுமே 100 வகையான பூச்சி இனங்களைக் காணமுடியும். இங்குக் காணப்படும் \"சான் மெகாஸ்டிக்\" என்ற ஒருவகையான பூச்சி அரை மீட்டருக்கும் (56.7 செ.மீ) மேல் வளரும் தன்மை கொண்டது. இப்பூச்சி உலகில் வேறு எங்கும் காணப்படுவதில்லை. மேலும் உலகிலேயே பெரிய மலரான \"ரஃப்ளேசியா\" என்ற மலர் இங்குதான் தரையில் மலருகிறது. \"துபையா\" என்னும் பாலூட்டி வகை விலங்கு தொன்மைக்கால பூச்சிகளை உண்ணும் தன்மை கொண்டதாக உள்ளது. அதோடு உலகிலேயே குள்ளமான \"பிக்மி யானை\" என்று அழைக்கப்படும் யானைகள் இங்குதான் வாழுகின்றன. அதோடு வௌவாலுக்கு முந்திய நிலை என்று கருதப்படும் \"பறக்கும் லீவர்\" என்னும் உயிரினம் இங்குதான் காணப்படுகிறது.\n\n"}
{"id": "296607", "url": "https://ta.wikipedia.org/wiki?curid=296607", "title": "பகட்டுக் கோழி", "text": "பகட்டுக் கோழி\n\nபகட்டுக் கோழி (\"Great argus\") இது ஒருவகையான காட்டுக்கோழி இனம் ஆகும். இதன் இனமாகக் கருதப்படும் ஒரு பறவை போசன்ட் (Pheasant) என்பதாகும். இவை தோற்றத்தில் மயிலைப் போல் காணப்படுகிறது. இக்கோழிகள் தென்கிழக்காசியா கண்டத்தில் அமைந்துள்ள போர்னியா மழைக்காடுகளில் காணப்படுகிறது. ﻿\n"}
{"id": "296609", "url": "https://ta.wikipedia.org/wiki?curid=296609", "title": "போர்னியோ ஒராங்குட்டான்", "text": "போர்னியோ ஒராங்குட்டான்\n\nபோர்னியோ ஒராங்குட்டான் (\"Bornean orangutan\") எனபது தென்கிழக்காசியா கண்டத்தில் போர்னியோ என்னும் நாட்டிற்கு உட்பட்ட காடுகளில் வாழும் ஒரு விலங்கினம் ஆகும். வேறு பல நாடுகளில் காணப்படும் \"ஓராங்குட்டானைப்\" போல் இவையும் புத்திசாலிகளாகக் காணப்படுகிறது. மரபியல் சார்புப்படி மனித இனத்தின் டி. என். ஏ. போல் 95% இதன் டி.என்.ஏ ஒத்துப்போவதாக உள்ளது. ﻿\n"}
{"id": "296611", "url": "https://ta.wikipedia.org/wiki?curid=296611", "title": "பேய்க்குரங்கு", "text": "பேய்க்குரங்கு\n\nபேய்க்குரங்கு (\"Horsfield's tarsier\") என்ற இந்த குரங்கு ஒரு இரவாடி விலங்கு ஆகும். இரவில் மட்டுமே இதனை வெளியில் காணமுடியும். இக்குரங்கை மற்ற குரங்குகளின் மூதாதையர் என்று அழைக்கிறார்கள். இக்குரங்கின் தோற்றம் மற்ற குரங்கை விட வித்தியாசமாக ஆந்தையைப் போல கண்ணும், வௌவாலைப் போல் இதன் காதும், தவளையைப் போல் இதன் கால்களும், குரங்கைப் போன்ற வாலும் கொண்டு அபூர்வ தோற்றத்தில் காணப்படுகிறது. இதன் உயரம் ஒரு சாண் மட்டுமே. இவை தென்கிழக்காசியா கண்டத்தில் போர்னியோ நாட்டின் காடுகளில் வாழுகிறது.﻿\n"}
{"id": "296612", "url": "https://ta.wikipedia.org/wiki?curid=296612", "title": "போர்னியோ தேவாங்கு", "text": "போர்னியோ தேவாங்கு\n\nபோர்னியோ தேவாங்கு (\"Nycticebus borneanus\") என்பது தேவாங்கு வகைகளில் ஒன்றாகும். இவை மிகவும் சோம்பேரியான விலங்குள் ஆகும். இவை ஒரு இரவாடியாக உள்ளன. பூச்சி புழுக்களை விரும்பி உட்கொள்ளுகின்றன. இந்தியாவில் காணப்படும் தேவாங்கை விட வித்தியாச குனம் கொண்டவையாகஇவை உள்ளன. ஓரிட வாழ்விகளான இவை தேவாங்கு வகைகளில் ஒரு சிற்றினம் ஆகும். இவை போர்னியோ நாட்டின் காடுகளில் காணப்படுகின்றன. ﻿ \n"}
{"id": "296613", "url": "https://ta.wikipedia.org/wiki?curid=296613", "title": "பலராம்பூர் மாவட்டம், சத்தீஸ்கர்", "text": "பலராம்பூர் மாவட்டம், சத்தீஸ்கர்\n\nபலராம்பூர் மாவட்டம் (Balrampur district) மத்திய இந்தியாவின் சத்தீஸ்கர் மாநிலத்தின் இருபத்து ஏழு மாவட்டங்களில் ஒன்றாகும். சர்குஜா கோட்டத்தில் உள்ள ஐந்து மாவட்டங்களில் இம்மாவட்டமும் ஒன்றாகும். இம்மாவட்ட நிர்வாகத் தலைமையிடம் பலராம்பூர் நகரத்தில் அமைந்துள்ளது.\nசர்குஜா மாவட்டத்தின் சில பகுதிகளைக் கொண்டு இம்மாவட்டம் 1 சனவரி 2012-இல் துவக்கப்பட்டது. \n\nஇம்மாவட்டம் சத்தீஸ்கர் மாநிலத்தின் வடக்கு பகுதியில் அமைந்துள்ளது.\nஇம்மாவட்டத் தலைமையிட நகரமாக பலராம்பூர், சர்குஜா மாவட்டத்தின் வடக்கில் எண்பது கிலோ மீட்டர் தொலைவில் உள்ளது.\n\nஇம்மாவட்டத்தின் பெரும் பகுதிகள் மலைக்காடுகளுடன் கூடியது. இம்மாவட்டத்தின் \"இராமானுஜகஞ்ச்\" பகுதி வரலாற்று சிறப்பு மிக்க பகுதியும், மாவட்டத்தின் மக்கள்தொகை அதிகம் கொண்ட நகரமும் ஆகும். இந்நகரம் சத்தீஸ்கர்-ஜார்கண்ட் மாநிலங்களின் எல்லைப்புறத்தில் அமைந்துள்ளது.\nSection::::போக்குவரத்து வசதிகள்.\nSection::::தொடருந்துகள்.\nஅருகில் உள்ள தொடருந்து நிலையம் கார்வா மற்றும் அம்பிகா தொடருந்து நிலையம் ஆகும் \nSection::::வானூர்தி நிலையம்.\nஅருகில் உள்ள வானூர்தி நிலையம் ராஞ்சி மற்றும் ராய்ப்பூர் ஆகும்.\n\nSection::::சாலைகள்.\nதேசிய நெடுஞ்சாலை 343 (இந்தியா) இம்மாவட்டத்தின் வழியாக செல்வதால், பேருந்துகள் மற்றும் சரக்கூந்துகள் மாநிலத்தின் அனைத்து நகரங்களுடன் பலராம்பூர் மாவட்டத்தை இணைக்கிறது.\n\nSection::::கல்வி.\nபலராம்பூர் மாவட்டத்தில் ஒரு கல்லூரி உள்ளது. சர்குஜா பல்கலைக் கழகம் 2 செப்டம்பர் 2008-இல் நிறுவப்பட்டது. \n\nSection::::மாவட்ட நிர்வாகம்.\n3806.08 கிலோ மீட்டர் பரப்பளவு கொண்ட இம்மாவட்டம் 645 கிராமங்களும், 340 கிராமப் பஞ்சாயத்துகளும், ஐந்து நகரப் பஞ்சாயத்துக்களும் மற்றும் பலராம்பூர், இராஜ்பூர், சங்கர்கர், குஷ்மி, இராமச்சந்திராபுரம் மற்றும் வத்ராப்நகர் என ஆறு ஊராட்சி ஒன்றியங்களும், ஆறு வருவாய் வட்டங்களையும், நான்கு உட்கோட்டங்களையும் கொண்டுள்ளது.\n\nSection::::மக்கள் வகைப்பாடு.\n2001 இந்திய மக்கள் தொகை கணக்கெடுப்பின் படி, இம்மாவட்ட மொத்த மக்கள்தொகை 5,98,855 ஆகும். அதில் ஆண்கள் 3,04,367 ஆகவும்,பெண்கள் 2,94,488 ஆகவும் உள்ளனர். பாலின விகிதம் ஆயிரம் ஆண்களுக்கு 970 பெண்கள் வீதம் உள்ளனர். மொத்த மக்கள்தொகையில் முரியா, மரியா மற்றும் ஹல்பா பழங்குடி மக்கள் 81.38 சதவீதமாக உள்ளனர். பட்டியல் சமூக மக்கள் 4.01 சதவீதமாக உள்ளனர். மக்கள் அடர்த்தி ஒரு சதுர கிலோ மீட்டரில் 157 வீதம் வாழ்கின்றனர். மாவட்ட மொத்த படிப்பறிவு 54.24%ஆக உள்ளது. அதில் ஆண்களின் படிப்பறிவு விகிதம் 67.27 % ஆகவும்; பெண்களின் படிப்பறிவு 51.79 % ஆக உள்ளது.\n\nSection::::பொருளாதாரம்.\nபலராம்பூர் மாவட்டம் வளமையான மண் வளம் கொண்டதால் நெல் மற்றும் கோதுமை அதிக அளவில் பயிரிடப்படுகிறது.\n\nSection::::அரசியல்.\nசர்குஜா மக்களவை தொகுதியில் பலராம்பூர் மாவட்டம் உள்ளது. பலராம்பூர் மாவட்டத்தின் பிரதாப்பூர் சட்டமன்ற தொகுதி, இராமானுஜகஞ்ச் சட்டமன்ற தொகுதி மற்றும் சம்ரி சட்டமன்ற தொகுதிகள் மூன்றும் பழங்குடி மக்களுக்கு ஒதுக்கப்பட்டுள்ளது. \n\n"}
{"id": "296615", "url": "https://ta.wikipedia.org/wiki?curid=296615", "title": "ரோக்சுபுரி நகரியம், நியூ செர்சி", "text": "ரோக்சுபுரி நகரியம், நியூ செர்சி\n\nரோக்சுபுரி நகரியம் ( Roxbury Township ) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் மோரிசு கவுன்டியில் அமைந்துள்ள ஒரு நகரியம் ஆகும்.\n\nSection::::பரப்பளவு.\n2010இன் மதிப்பீட்டின் அடிப்படையில் இது 21.89 சதுர கிலோ மீற்றர் பரப்பளவைக் கொண்டுள்ளது. இதில் 20.83 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 1.06 சதுர கிலோ மீற்றர் பிரதேசம் நீரினால் சூழப்பட்டுள்ளது.\n\nSection::::மக்கள் தொகை.\n2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 23,324 ஆகும். ரோக்சுபுரி நகரியம் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 1,119.9 குடிமக்கள் ஆகும். \n"}
{"id": "296616", "url": "https://ta.wikipedia.org/wiki?curid=296616", "title": "விக்டரி கர்டின்சு, நியூ செர்சி", "text": "விக்டரி கர்டின்சு, நியூ செர்சி\n\nவிக்டரி கர்டின்சு ( Victory Gardens ) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் மோரிசு கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.\n\nSection::::பரப்பளவு.\n2010இன் மதிப்பீட்டின் அடிப்படையில் இது 0.15 சதுர கிலோ மீற்றர் பரப்பளவைக் கொண்டுள்ளது. இதில் மொத்த பரப்பான 0.15 சதுர கிலோ மீற்றரும் நிலத்தினாலேயே சூழப்பட்டுள்ளது. இங்கு நீரினால் சூழப்பட்ட பிரதேசமே இல்லை.\n\nSection::::மக்கள் தொகை.\n2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 1,520 ஆகும். விக்டரி கர்டின்சு பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 10,419.2 குடிமக்கள் ஆகும். \n"}
{"id": "296618", "url": "https://ta.wikipedia.org/wiki?curid=296618", "title": "வாசிங்டன் நகரியம், மோரிசு, நியூ செர்சி", "text": "வாசிங்டன் நகரியம், மோரிசு, நியூ செர்சி\n\nவாசிங்டன் நகரியம் ( Washington Township ) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் மோரிசு கவுன்டியில் அமைந்துள்ள ஒரு நகரியம் ஆகும்.\n\nSection::::பரப்பளவு.\n2010இன் மதிப்பீட்டின் அடிப்படையில் இது 44.77 சதுர கிலோ மீற்றர் பரப்பளவைக் கொண்டுள்ளது. இதில் 44.39 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.38 சதுர கிலோ மீற்றர் பிரதேசம் நீரினால் சூழப்பட்டுள்ளது.\n\nSection::::மக்கள் தொகை.\n2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 18,533 ஆகும். வாசிங்டன் நகரியம் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 417.5 குடிமக்கள் ஆகும். \n"}
{"id": "296619", "url": "https://ta.wikipedia.org/wiki?curid=296619", "title": "வார்டன், நியூ செர்சி", "text": "வார்டன், நியூ செர்சி\n\nவார்டன் ( Wharton ) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் மோரிசு கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.\n\nSection::::பரப்பளவு.\n2010இன் மதிப்பீட்டின் அடிப்படையில் இது 2.22 சதுர கிலோ மீற்றர் பரப்பளவைக் கொண்டுள்ளது. இதில் 2.15 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.07 சதுர கிலோ மீற்றர் பிரதேசம் நீரினால் சூழப்பட்டுள்ளது.\n\nSection::::மக்கள் தொகை.\n2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 6,522 ஆகும். வார்டன் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 3,039.0 குடிமக்கள் ஆகும். \n"}
{"id": "296620", "url": "https://ta.wikipedia.org/wiki?curid=296620", "title": "தேசிய நூலகம், மலேசியா", "text": "தேசிய நூலகம், மலேசியா\n\nதேசிய நூலகம், மலேசியா (மலாய்: \"பெர்புஸ்தகான் நெகரா மலேசியா\") (PNM) தேசிய நூலகச் சட்டம் 1972இன்படி (சட்டம் 80) நிறுவப்பட்டுள்ள ஐஎசுஓ 9001:2008 சான்றிதழ் பெற்ற நூலகமாகும். இதன் கட்டிட வடிவமைப்பு மலாய்களின் மரபார்ந்த தலைப்பாகை, \"டெங்கோலோக்\" (tengkolok) போன்று அமைந்துள்ளது; இந்தத் தலைப்பாகை மலேசிய பண்பாட்டில் அறிவார்ந்த பெருமையையும் மதிப்பையும் குறிப்பதாக உள்ளது. கூரையின் ஓடுகள் கூட \"கைன் சொங்கெத்\" (Kain Songket) எனப்படும் மரபார்ந்த கையால் நெய்யப்படும் துணி போன்று தனித்தன்மை வாய்ந்தனவாக உள்ளன. \n\nதேசியளவில் தற்கால, எதிர்கால தலைமுறையினருக்கு அறிவுப் பெட்டகங்களை பாதுகாக்கும் பொறுப்பை தேசிய நூலகம் கொண்டுள்ளது. இதற்காக நூல்களை சேகரிக்க நூலகப் பொருட்கள் வைப்பு சட்டம், 1986ஐ பயன்படுத்தி கட்டாயமாக கையகப்படுத்தியோ, கொடையாகவோ, மாற்றீடாகவோ பெறுகின்றது. இந்த நூலகத்தில் 4.05 மில்லியன் பொருட்கள் உள்ளன; இதில் 3.85 மில்லியன் பொருட்கள் அச்சிடப்பட்டவையாகவும் 98,364 அச்சிடாதப் பொருட்களாகவும் 4,660 மலாய் கையெழுத்துப் பிரதிகளாகவும் 95,984 எண்மியப் பொருட்களாகவும் உள்ளன. தேசிய நூலகத்தின் எண்மியமாக்கப்பட்டவற்றை இத்தளத்தில் காணலாம்.\n\nஇத்தேசிய நூலகத்தின் பெருமையாக மலேசியானா தொகுப்பு உள்ளது; மலேசியாவில் அல்லது வெளிநாடுகளில் வெளியான இவற்றின் முழுமையான அல்லது பெரும்பகுதியான உள்ளடக்கம் அச்சிடப்பட்ட நாள் அல்லது பயன்படுத்தப்பட்ட மொழி தொடர்புடையது. மற்றுமொரு சிறப்புக்கூறாக மலாய் கையெழுத்துப் படிகள் மற்றும் இகாயத் ஹேங் துயா உள்ளன; இவற்றை யுனெசுக்கோ “உலகப் பதிவேட்டின் நினைவகம்” எனக் குறிப்பிடுகின்றது.\n"}
{"id": "296622", "url": "https://ta.wikipedia.org/wiki?curid=296622", "title": "மெங்காரிஸ் மரம்", "text": "மெங்காரிஸ் மரம்\n\nமெங்காரிஸ் மரம் (\"Koompassia excelsa\") என்பது தென்கிழக்காசியா கண்டத்தில் போர்னியோ, மலேசியா, தாய்லாந்து, பிலிபைன்ஸ், இந்தோனேசியா போன்ற நாடுகளில் மிக உடரமாக வளரம் ஒரு மரம் ஆகும். இவை போர்னியோ நாட்டின் காடுகளில் அதிக அளவில் காணப்படுகிறது. பொதுவாக இவை 83 மீட்டர்கள் முதல் 88 மீட்டர்கள் வரை வளரக்கூடியது. இதன் வேர்கள் நிலத்தில் பரந்து விரிந்து காணப்படுகிறது.﻿\n"}
{"id": "296623", "url": "https://ta.wikipedia.org/wiki?curid=296623", "title": "டார்லீன் சி. ஆப்மேன்", "text": "டார்லீன் சி. ஆப்மேன்\n\nடார்லீன் சி. ஆஃப்மேன் (\"Darleane C. Hoffman\", பிறப்பு: நவம்பர் 8, 1926) ஓர் அமெரிக்க அணுக்கரு வேதியியலாளர். இவர் சீபோர்கியம் என்ற 106-வது தனிமத்தின் நிலவலை உறுதிப்படுத்திய ஆய்வாளர்களில் ஒருவராவார். இவர் இலாரன்சு பி. பெர்க்கேலி ஆய்வகத்தின் முதுபுல அறிவியலாளர். மேலும் பெர்க்கேலி கலிபோர்னியா பல்கலைக்கழகப் பட்டதாரிப் பள்ளியின் பேராசிரியரும் ஆவார்.\n\nSection::::இளமையும் கல்வியும்.\nடார்லீன் அயோவா மாநிலத்தில் டெரில் எனும் சிறுநகரில் பி. கார்ல், எல்வெர்னா குளூட் கிறித்தியான் ஆகிய இருவரின் மகளாகப் பிறந்தார். இவரின் தந்தையார் கணிதவியல் ஆசிரியரும் பள்ளிகளின் மேற்பார்வை அலுவலரும் ஆவார். இவரது தாயார் நடகங்களை எழுதி இயக்குபவராக விளங்கினார். இவர் அயோவா மாநிலப் பல்கலைக்கழக்க் கல்லூரியில் சேர்ந்து நெல்லி மே நாய்லரிடம் வேதியியல் பாடம் பயின்றுள்ளார். மேலும் இதே துறையில் மெல்படிப்பும் பயில முடிவு செய்துள்ளார். இவர் 1948 இல் வேதியியல் இளவல் பட்டமும் 1951 இல் அணுக்கரு வேதியியல் முட்னைவர் பட்டமும் அப்பல்கலைக்கழகத்தில் பெற்றார்.\n\nSection::::வாழ்க்கைப்பணி.\nடார்லீன் ஓராண்டுக்கு ஓக்ரிட்ஜ் தேசிய ஆய்வகத்தில் பணிபுரிந்தார். பின்னர் தன்கணவருடன் இலாசு அலமோசு அறிவியல் ஆய்வகத்தில் இணைந்தார். இங்கு இவர் 1953 இல் பணியாளராகச் சேர்ந்தார்.இவர் 1979 இல் ஓரகத்தி, அணுக்கரு வேதியியல் பிரிவின் தலைமை ஏற்றுள்ளார்.இவர் 1984 இல் இங்கிருந்து விலகி ப்ர்க்கேலி பல்கலைக்கழக வளாகத்தில் வேதியியல் துறையில் சேர்ந்துள்ளார். மேலும் இவர் அங்கு இலாரன்சு பெர்க்கேலி அணுக்கரு ஆய்வகத்தில் அடர்தனிம அணுக்கரு, கதிரியக்க்க் குழுத் தலைமையும் ஏற்றுள்ளார். கூடுதல் பணியாக சீபோர்கு கதிர்வீச்சியல் நிறுவனத்தை நிறுவும் பணியும் 1991 இல் மேற்கொண்டுள்ளார். பின் அதன் முதல் இயக்குநராகவும் 1996 வரை செயல்பட்டுள்ளார். பிறகு ஓய்வு பெற்றதும் மூதறிவுரைஞராகவும் பட்டய இயக்குநராகவும் இருந்துள்ளார்.\n\nSection::::சொந்த வாழ்க்கை.\nமுனைவர் பட்டம் பெற்றதுமே இவர் மார்வின் எம். ஃஆஃப்மேன் என்ற இயற்பியலாளரை மணந்தார். இவர்களுக்கு இருகுழந்தைகள் பிறந்தனர். மவுரீன், டாரில் எனும் இவ்விருவரும் இலாசு அலமாசில் பிறந்தனர்.\n\n\n"}
{"id": "296624", "url": "https://ta.wikipedia.org/wiki?curid=296624", "title": "சி. திருநாவுக்கரசு", "text": "சி. திருநாவுக்கரசு\n\nஎஸ். ரி. அரசு என அழைக்கப்படும் சிவக்கொழுந்து திருநாவுக்கரசு (28 ஏப்ரல் 1926 - 17 பெப்ரவரி 2016) இலங்கையின் பிரபலமான நாடகக் கலைஞரும், நாடக இயக்குனரும், ஒப்பனைக் கலைஞரும், ஒளிப்பதிவாளரும், சிற்பக் கலைஞரும், தமிழ்ப் பற்றாளரும் ஆவார். 75 இற்கும் மேற்பட்ட நாடகங்களில் இவர் நடித்துள்ளார்.\n\nSection::::வாழ்க்கைக் குறிப்பு.\n1926 ஏப்ரல் 28 இல் யாழ்ப்பாணம், நல்லூரில் பிறந்த அரசு பரி. யோவான் கல்லூரியில் கல்வி கற்றார். இந்தியா சென்று சிற்பக் கலையில் பயிற்சி பெற்றார். அப்போது இரண்டாம் உலகப் போர் நடந்து கொண்டிருந்த காலம். கட்டாய இராணுவ சேவையில் நான்கு ஆண்டுகள் ஈடுபட்டு நாடு திரும்பினார். தமிழகத்தில் தங்கியிருந்த போது திராவிடர் கழகத்தின் கருத்துகளால் கவரப்பட்டார். யாழ்ப்பாணத்தில் இளைஞர் கழகம் ஒன்றை ஆரம்பித்து, அண்ணா, மு. கருணாநிதி ஆகியோரின் நாடகங்களை யாழ்ப்பாணத்தில் மேடையேற்றினார். 1948 ஆம் ஆண்டில் \"தூக்குமேடை\" என்ற நாடகத்தில் முதன் முதலில் நடித்தார். ‘திப்புசுல்தான்’, ‘தமிழன் கதை’, ‘வீரமைந்தன்’, ‘வீரத்தாய்’ ஆகிய வரலாற்று நாடகங்களை மேடையேற்றினார்.\n\nகாரை சுந்தரம்பிள்ளை, தாசீசியஸ், நா.சுந்தரலிங்கம், சிவானந்தன், வள்ளிநாயகி ராமலிங்கம், குழந்தை ம. சண்முகலிங்கம் ஆகியோருடன் இணைந்து யாழ் நாடக அரங்கக் கல்லூரி என்னும் அமைப்பை உருவாக்கினார். \"பொறுத்தது போதும்\", \"புதியதோர் வீடு\", \"எந்தையும் தாயும்\" ஆகிய நாடகங்களை தமிழக மேடைகளிலும் மேடையேற்றியுள்ளார்.\n\nSection::::திரைப்படங்களில்.\nஎஸ். ரி. அரசு இலங்கையில் தயாரிக்கப்பட்ட குத்துவிளக்கு, டாக்சி டிரைவர் ஆகிய தமிழ்த் திரைப்படங்களில் நடித்துள்ளார். கடமையின் எல்லை திரைப்படத்தின் உதவி ஒளிப்பதிவாளராகப் பணியாற்றினார்.\n\n"}
{"id": "296632", "url": "https://ta.wikipedia.org/wiki?curid=296632", "title": "என்மரபுவழி", "text": "என்மரபுவழி\n\nஎன்மரபுவழி (\"MyHeritage\") மரபாய்வுக்கான மென்பொருட்களையும் சேவைகளையும் வலைத்தளத்திலும் நகர்பேசியிலும் வழங்கும் இணைய மரபாய்வுத் தளமாகும். இந்தத் தளத்தைப் பயன்படுத்துபவர்கள் குடும்ப மரத்தை உருவாக்கவும் ஒளிப்படங்களை பதிவேற்றவும் உலவவும் உலகளவிலுள்ள வரலாற்றுத் தரவுகளைத் தேடவும் இயலும். 2015 நிலவரப்படி இச்சேவை 42 மொழிகளில் செயற்படுகின்றது; உலகெங்கும் ஏறத்தாழ 80 மில்லியன் பயனர்கள் உள்ளனர். இந்நிறுவனத்தின் தலைமையகம் இசுரேலில் உள்ள ஓர் எகுடாவில் உள்ளது. கூடுதல் அலுவலகங்கள் டெல் அவீவ், யூட்டாவின் லெகி, கலிபோர்னியாவின் பர்பேங்கில் உள்ளன.\n\n"}
{"id": "296634", "url": "https://ta.wikipedia.org/wiki?curid=296634", "title": "எருசலேம் முற்றுகை (1244)", "text": "எருசலேம் முற்றுகை (1244)\n\n1244 எருசலேம் முற்றுகைஆறாவது சிலுவைப் போரின் பின், எருசலேம் நகரை கவாரிசிம்கள் 15 சூலை 1244 வெற்றி கொண்டதும் இடம்பெற்றது. நகர் வெற்றி கொள்ளப்பட்டாலும் ஆகத்து 23 வரை கோட்டைப்படையினர் சரணடையும்வரை பாதுகாத்துக் கொண்டு இருந்தனர். முடிவில் கிறித்தவர்களை நகருக்குள் அனுமதிப்பது என்ற உடன்பாட்டுடன் சண்டை நிறைவு பெற்றது.\n\n"}
{"id": "296640", "url": "https://ta.wikipedia.org/wiki?curid=296640", "title": "பாலோட் மாவட்டம்", "text": "பாலோட் மாவட்டம்\n\nபாலோட் மாவட்டம் (Balod district) மத்திய இந்தியாவின் சத்தீஸ்கர் மாநிலத்தின் இருபத்து ஏழு மாவட்டங்களில் ஒன்றாகும். துர்க் கோட்டத்தில் உள்ள ஆறு மாவட்டங்களில் இம்மாவட்டமும் ஒன்றாகும். இம்மாவட்ட நிர்வாகத் தலைமையிட நகரம் \"பலோட்\" ஆகும். பலோட் நகரம் தம்தரிலிருந்து நாற்பத்து நான்கு கிலோ மீட்டர் தொலைவிலும், துர்க்கிலிருந்து ஐம்பத்து எட்டு கிலோ மீட்டர் தொலைவிலும், மாநிலத் தலைநகர் ராய்ப்பூரிலிருந்து 101 கிலோ மீட்டர் தொலைவிலும் உள்ளது.\n\nஇம்மாவட்டம் 1 சனவரி 2012-ஆம் ஆண்டில் புதிதாக துவக்கப்பட்ட ஒன்பது மாவட்டங்களில் இதுவும் ஒன்றாகும். \n\nSection::::மாவட்ட எல்லைகள்.\nஇம்மாவட்டத்தின் கிழக்கே தம்தரி மாவட்டம், மேற்கே ராஜ்நாந்துகாவ் மாவட்டம், வடக்கே துர்க் மாவட்டம் மற்றும் தெற்கே காங்கேர் மாவட்டம் எல்லைகளாக அமைந்துள்ளது.\n\nSection::::அரசியல்.\nஇம்மாவட்டம் சஞ்ஜாரி பாலோட் சட்டமன்ற தொகுதி, தௌண்டி லோகரா சட்டமன்ற தொகுதி மற்றும் குந்தேர்தேகி சட்டமன்ற தொகுதி என மூன்று சட்டமன்ற தொகுதிகளைக் கொண்டது. \n\nஇம்மாவட்டம் காங்கேர் மக்களவை தொகுதிக்கு உட்பட்டது. \n\nSection::::நிர்வாகம்.\nஇம்மாவட்டம் \"பாலோட் உட்கோட்டம்\" மற்றும் \"குரூர் உட்கோட்டம்\" , \"தௌண்டி லொகரா உட்கோட்டம்\" என மூன்று உட்கோட்டங்களாக பிரிக்கப்பட்டுள்ளது. பாலோட், குரூர், குந்தர்தேகி, தௌண்டி லொகரா மற்றும் தௌண்டி என ஐந்து வருவாய் வட்டங்களை கொண்டது.\n\nபாலோட் மற்றும் தல்லி ராஜ்கரா நகராட்சி மன்றங்களும், ஆறு நகரப் பஞ்சாயத்துக்களும்,\n\nSection::::நிலப்பரப்பு.\n3,52,700 ஹெக்டர் நிலப்பரப்பு கொண்ட பாலோடு மாவட்டம், காட்டுப் பரப்பு 74,911 ஹெக்டர் கொண்டுள்ளது.\nSection::::பொருளாதாரம்.\nசெழிப்பான காடுகள், கனிம வளங்கள் மூலம் மாவட்ட வருவாயில் 78% கிடைக்கிறது. நெல், தானியங்கள், கரும்பு, கோதுமை பயிரிடப்படுவதால், வேளாண் தொழில்கள் இம்மாவட்டத்தில் பெருகியுள்ளது. தந்துலா நீர்த்தேக்கம், கார்காரா நீர்த்தேக்கம் மற்றும் கோண்டிலி நீர்த்தேக்கம் வேளாண்மை நீர் பாசானத்திற்கு உதவுகிறது.\n\nSection::::மக்கள் வகைப்பாடு.\nஇம்மாவட்டத்தின் மொத்த மக்கள் தொகை 8,26,165 ஆக உள்ளது. அதில் ஆண்கள் 4,08,638 மற்றும் பெண்கள் 4,17,527 ஆகவும் உள்ளனர். மொத்த மக்கள்தொகையில் பட்டியல் பழங்குடி மக்கள் 2,59,043 ஆகவும், பட்டியல் சமூகத்தினரின் மக்கள்தொகை 68,431 ஆகவும் உள்ளது. பாலின விகிதம் ஆயிரம் ஆண்களுக்கு பெண்கள் 1022 வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டரில் 234 பேர் வீதம் வாழ்கின்றனர்.\n\n"}
{"id": "296643", "url": "https://ta.wikipedia.org/wiki?curid=296643", "title": "எருசலேம் முற்றுகை (1834)", "text": "எருசலேம் முற்றுகை (1834)\n\n1834 எருசலேம் முற்றுகை என்பது எகிப்தியத் தளபதி இப்றாகீம் பாசா துருக்கிய சிரியாவினுள் நுழைந்து அப்பகுதி அராபியர்களை படைத்தரப்புக்கு சேர அழைத்தபோது ஏற்பட்ட பாலத்தீனத்தில் உழவர் புரட்சியின் போது இடம் பெற்றது. இவ் முற்றுகையின்போது உள்ளூர் அராபிய உழவர் புரட்சியாளர்களும் கிட்டத்தட்ட 2,000 பேரைக் கொண்ட எகிப்திய படைக்குமிடையே மே 21 தொடங்கி இப்றாகீம் பாசாவின் பிரதான படை சூன் 7 வரும்வரை இடம் பெற்றது. இப்றாகீம் பாசாவினால் வழிநடத்தப்பட்ட படை புரட்சியாளர்களை சூன் 9 இல் சேதப்படுத்தியது.\n"}
{"id": "296644", "url": "https://ta.wikipedia.org/wiki?curid=296644", "title": "பலோடா பஜார் மாவட்டம்", "text": "பலோடா பஜார் மாவட்டம்\n\nபலோடா பஜார் மாவட்டம் (Baloda Bazar district) மத்திய இந்தியாவின் சத்தீஸ்கர் \nமாநிலத்தின் இருபத்து ஏழு மாவட்டங்களில் ஒன்றாகும். ராய்ப்பூர் கோட்டத்தில் உள்ள ஐந்து மாவட்டங்களில் இம்மாவட்டமும் ஒன்றாகும். இம்மாவட்டத் தலைமையிட நகரம் பலோடா பஜார் ஆகும்.\n\nஇம்மாவட்டம் ராய்ப்பூர் மாவட்டத்தின் சில பகுதிகளை கொண்டு உருவாக்கப்பட்டது. \nமாநிலத் தலைநகரம் ராய்ப்பூரிலிருந்து வடகிழக்கே எண்பத்து ஆறு கிலோ மீட்டர் தொலைவில் பலோடா பஜார் நகரம் அமைந்துள்ளது. \n\nSection::::மாவட்ட நிர்வாகம்.\nஇம்மாவட்டம் பலோடா பஜார் உட்கோட்டம், பாட்டபார உட்கோட்டம், பிலாய்கர் உட்கோட்டம் என மூன்று உட்கோட்டங்களாக பிரிக்கப்பட்டுள்ளது. உட்கோட்டங்கள் பலாரி, பலோடா பஜார், கஸ்டோல், பிலாய்கர், பாட்டபாரா மற்றும் சிக்மா என ஆறு வருவாய் வட்டங்களை கொண்டது. \n\nSection::::மாவட்ட எல்லைகள்.\nபலோடா பஜார் மாவட்டத்தின் எல்லைகளாக வடக்கில் பிலாஸ்பூர் மாவட்டம், கிழக்கில் ராய்கர் மாவட்டம் மற்றும் மகாசமுந்து மாவட்டம், தெற்கில் ராய்ப்பூர் மாவட்டம் மற்றும் துர்க் மாவட்டம், மேற்கில் பெமேதரா மாவட்டம் அமைந்துள்ளது.\n\n"}
{"id": "296646", "url": "https://ta.wikipedia.org/wiki?curid=296646", "title": "காஞ்சிபுரம் சோளீசுவரர் கோயில்", "text": "காஞ்சிபுரம் சோளீசுவரர் கோயில்\n\nகாஞ்சிபுரம் சோளீசுவரர் கோயில் (வயிரவேசம்) என்று அறியப்படும் இக்கோயில், காஞ்சிபுரத்திலுள்ள சிவன் கோயில்களில் ஒன்றாகும். இத்தல குறிப்புகள், காஞ்சிப் புராணத்தில் தனிப்படலமாகச் சொல்லப்பட்டு காணப்படுகிறது.\n\n\nSection::::தல வரலாறு.\nஇத்தல வரலாற்றில் அறியப்படுவது யாதெனில், ஒரு சமயம் பிரம்மா மேருமலைச் சிகரத்திலுள்ள முஞ்சமான் மலையில் வாழ்ந்துவந்த முனிவர்களிடம் சென்று, \"தானே பரப்பிரம்மம்\" என்றுரை செய்துகொண்டிருந்தான். முனிவர்கள், இதை மறுத்து, சிவபெருமானின் பெருமைகளை எடுத்தியம்பின. அவ்வேளையில் திருமாலும் அங்குத் தோன்றி \"நானே கடவுள்\" என்று கூறி பிரமனுடன் போர்புரிந்தார். இச்சமயத்தில் சிவபெருமான் அங்கே தோன்றிட, திருமால் அஞ்சி அவ்விடத்தினின்றும் அகன்றோடினார். ஆனால் பிரமனோ, இறைவனைப் பார்த்து \"என் புத்திரனே வருக\" என்று அழைத்தான். பெருமான் சினங்கொண்டார்; அவர் திருவுருவிலிருந்து வயிரவர் தோன்றி, பிரமனை வதம் செய்து, அவனது ஐந்தாவது சிரத்தை நகத்தால் கிள்ளியெறிந்தார். பின்பு, சிவனருளால் பிழைத்தெழுந்த பிரமன் தன் பிழைப் பொறுத்தருள வேண்டி நின்றான்.\n\nஅதன்பின், சிவபெருமான் வயிரவரிடம், \"திருமால் உள்ளிட்டோர்களிடம் சென்று குருதிப்பலி ஏற்று அவர்களுடைய செருக்கை அடக்கி வருக\" என்று பணித்தார். வயிரவரும் அவ்வாறே சென்று திருமாலுக்கு வாயிற்காவலில் இருந்த விடுவச்சேனரை சூலத்தால் குத்தி கோர்த்துக்கொண்டு, உட்சென்று திருமாலிடம் ரத்தப்பலி யேற்று அவர் மூர்ச்சையாகுமாறு செய்து திருமாலின் செருக்கை அடக்கினார். வயிரவர் இத்துடன் நில்லாது ஏனைய தேவர்களிடமும் சென்று அவர்கள்தம் செருக்கையடக்குவித்தார். இறைவனிடம் வந்த வயிரவர் வழிபட்டு பணிந்து, பெருமானின் ஆணைப்படி, நகரை காக்கும் காவல் பொறுப்பை ஏற்று, விடுவச்சேனரை (விஷ்வக்சேனர்) சூலத்தினின்றும் விடுவித்து திருமாலிடம் அனுப்பிவிட்டார் என்பது வரலாறு.\n\n= தல விளக்கம் =\nவயிரவேசம் கூறும் தல விளக்கம் யாதெனில், மேருமலைச் சிகரத்தில் தவஞ்செய்த முனிவரர் சிலர் முன் பிரமன் தோன்றினான். ஐந்து முகங்களையுடைய பிரமனை முனிவரர் பின்வருமாறு வினாவினர்; ‘காணப்படும் இவ்வுலகம் யாரை முதல்வனாக உடையது? இது எவரிடத்துத் தோன்றி நின்றொடுங்கும்? பலவாய பசுக்களினுடைய பாசத்தை நீக்கி அருள்செய்யும் தலைவன்யாவன்? இவற்றை விரித்துரைத்தருள்க’ என வேண்டினர்.\n\nபிரமன், மூவகை வினாவிற்கும் உரிய முதற்பொருள் தானே எனத் தருக்கினன். அப்போது வேதங்கள் வெளிப்பட்டு ஒருங்கும் தனித்தனியும் மேருமலையை வில்லாகவுடைய சிவபிரானே தலைவன் எனப் பல சாத்திரங்களும் வேதங்களும், புராண இதிகாசங்களும் விரிக்கின்றன’ என விளம்பின. பிரணவமும் எதிர்நின்று பகரவும் கொள்ளானாயினன் பிரமன்.\n\nதிருமால் அங்குத் தோன்றித் தானே தலைவன் என, பிரமன் யானே தலைவன் என இங்ஙனம் இருவரும் மாறுபடும்பொழுது சூரிய மண்டிலத்தினின்றும் வயிரவர் எழுந்தருளினர். கண்ட அளவே வெருவிய திருமால் ஓட்டெடுத் துய்ந்தனர்.\n\n‘என் மகனே! வருக’ என அழைத்த பிரமனின் பழித்துப் பேசிய ஐந்தாம் தலையை வயிரவர் நகத்தினாற் கொய்தனர். மலர்மிசையோன் உயிர்போய் மீள அருளால் உயிர்பிழைத்து மயக்க நீங்கி அம்மை அப்பரை வணங்கிப் போற்றி நான்முகனாய் வாழவும், தான் செய்த பிழையைப் பொறுக்கவும் வரம்பெற்றுச் சென்றனன்.\n\nசிவபெருமான் கட்டளைப்படி இரத்தப் பிச்சை ஏற்கப் புகுந்து கைகுந்தத்தில் விடுவச்சேனனைச் சூலத்திற் றூக்கினர். திருமால் தன் நெற்றி நரம்பைப் பிடுங்கி இரத்தத்தைக் கபாலத்தில் நூறாயிரம் வருடம் பெய்தும் நிரம்பாத அந்நிலையில் மூர்ச்சையுற்று விழுந்த மாலை வயிரவர் கையால் தடவி மயக்கம் நீக்கினர்.\n\nதிருமாலுக்கு அபயமும், அருளும் வழங்கிப்போய் முனிவர் மனைவியரைப் புன்முறுவலால் மயலுறுத்தித் தேவர்தம் செருக்கை முற்றவும் இரத்தப் பலி தேர்தலால் போக்கிய வயிரவர் காஞ்சியை அணுகிக் கபாலத்தை ஓர்மருங்கு வைத்துச் சூலநுதியினின்றும் விடுவச்சேனைத் திருமாலின் வேண்டுகோளின்படி விடுத்தனர். பின்பு தம் பெயரால் வயிரவேசர் எனச் சிவலிங்கம் நிறுவிப் போற்றி வெளிநின்ற பெருமானை உமையம்மையொடும் அருட்குறியில் இருந்து யாவர்க்கும் அருளவும், தாம் திருமுன்பிருந்து தொண்டு செய் துய்யவும் வேண்டிப் பெற்றனர் வயிரவர்.\n\nமேலும், இறைவனார் ஆணைப்படி இரத்தத்தைக் கணங்களுக் களிக்கச் சிலவற்றிற்கும் பருகப் போதாமை கண்டு போர்க்களத்தில் உயிர்விடுவோரைத் துறக்கம் சேர்த்து அவர் இரத்தத்தைக் கணங்களைப் பருகுவித்து இரணமண்டில வயிரவராகக் காஞ்சியைக் காவல் புரிவர்.\n\nSection::::அமைவிடம்.\nதமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரத்தின் மேற்கு பகுதியான பிள்ளையார்பாளையம் கடைகோடி சோளீஸ்வரர் கோயில் தெருவில் இக்கோயில் அமைந்துள்ளது. மேலும் தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்திலிருந்து மேற்கில் சுமார் 3 கிலோமீட்டர் தொலைவில் இக்கோயில் தாபிக்கப்பட்டுள்ளது.\n\n"}
{"id": "296649", "url": "https://ta.wikipedia.org/wiki?curid=296649", "title": "கொண்டகவான் மாவட்டம்", "text": "கொண்டகவான் மாவட்டம்\n\nகொண்டகவான் மாவட்டம் (Kondagaon district) மத்திய இந்தியாவின் சத்தீஸ்கர் \nமாநிலத்தின்\nஇருபத்து ஏழு மாவட்டங்களில் ஒன்றாகும். பஸ்தர் கோட்டத்தில் உள்ள ஏழு மாவட்டங்களில் இம்மாவட்டமும் ஒன்றாகும்.\n\nஇம்மாவட்டம் 01 சனவரி 2012-இல் பஸ்தர் மாவட்டத்தின் சில பகுதிகளை பிரித்தெடுத்து சத்தீஸ்கர் மாநிலத்தின் 27-வது மாவட்டமாக உருவாக்கப்பட்டது.\nஇம்மாவட்டத்தின் நிர்வாகத் தலைமையிடம் கொண்டகவான் நகரம் ஆகும்.\n\nபழங்குடி மக்கள் பெரும்பான்மையாக கொண்ட இந்திய மாவட்டங்களில் கொண்டகவான் மாவட்டமும் ஒன்றாகும்.\n\nSection::::மாவட்ட வரலாறு.\nகோண்டகான் கடந்த காலத்தில், பண்டைய பெயரான கந்தனார் என்று நடைமுறையில் இருந்தது. அதன் மரார் மக்கள், கோலேட் வண்டிக்குச் சென்று கொண்டிருந்ததாகக் கூறப்படுகிறது. பின்னர் பழைய கொண்டகானின் காந்தி சதுக்கம் அருகே, பழைய நாராயன்பூர் சாலையில் இருந்து வரும், கிழங்குகளின் கொடிகளில் வாகனம் சிக்கிக்கொண்டதாகக் கூறப்படுகிறது. அதனால் அந்த இரவில், அவர்கள் கட்டாயமாக, அங்கே தங்கி, ஓய்வெடுக்க வேண்டிய சூழல் எழுந்த்து. அவர்களின் முக்கியவருக்கு, ஒரு கனவு இருந்தது என்று கூறப்படுகிறது. அந்த கனவில், தேவி இங்கே குடியேற வேண்டும் என்ற உறுதி கேட்டதால், அந்த முக்கியவர் உறுதி கொடுத்தார். அந்த இடத்தின் நிலம் மிகவும் வளமானதாக இருப்பதால், தேவி இயக்கியபடி, அந்நிலத்தில் ஆட் கொள்ளவது சரியெனக் கருதப்பட்டது. அந்த நேரத்தில், இது காண்ட்னருக்கு, கிழங்கின் தேங்காய் தளப் பொருளின் அடிப்படையில், பிறருக்கு அறிமுகப்படுத்தப்பட்டது. இந்த 'கலந்தர்' என்பதே, பின்னர் கந்தனராக மாறியது.\n\nஇதற்கிடையில், பஸ்தார் அதிபரின் அதிகாரி, அனுமன் கோவிலில் நடைபெற்ற மூத்த நபர்களின் கூட்டத்தில், கலந்தரை, கந்தனாரருக்கு பதிலாக, மிகவும் பொருத்தமானது என கூறப்பட்டது. அக்காலத்தின் பழைய பாதை, பழைய நாராயன்பூர் சாலை என்பதாகும். எனவே, மராவின் முக்கிய குடும்பங்களின் குடியேற்றம் ஒரே சாலையின் இருபுறமும் உள்ளது. இது பழைய கொண்டகான் கிராமம் ஆகியது. 1905 ஆம் ஆண்டில், கேஷகல் பள்ளத்தாக்கு கட்டப்பட்ட பின்னர், காந்தி துதுக்கம் அருகே, பழைய நாராயன்பூர் சாலையைச் சந்திக்கும் முக்கியச் சாலை உருவாக்கப்பட்டது. இந்த புதிய பாதை உருவாக்கப் பட்டபோது, அதன் இருபுறமும் புதிய குடியேற்றங்கள் உருவாகத் தொடங்கின. வேலைவாய்ப்புகளும், இந்த 'மெர்குரி' புதிய பாதையின் இருபுறமும் ஏற்பட்டதால், குடியேற்றங்களும் தோன்றின. கேசக் பள்ளத்தாக்குக்கு சாலை அமைக்கப்பட்ட பின்னர், கிசக்கலின் பகுதி மால்குசாரியில் உள்ள ரத்தோர் குடும்பத்திற்கு சிறப்புரிமை வழங்கப்பட்டது. அந்த குடும்பமும் அவர்களுடன் தொடர்புடைய பிற மக்களும், பின்னர் கோண்டகாவின் முக்கியச் சாலையில் குடியேறினர். இந்த முக்கியச் சாலை, தம்தாரிக்கு சகதல்பூருக்குச் சென்றது. இதனால் கோண்டகாவின் முக்கியச் சாலை, பசுதாரின் தலைநகரான சக்தல்பூருடன் இணைக்கப் பட்டது. 1980 களில், இது தேசிய நெடுஞ்சாலை எண் 43 என அறிவிக்கப்பட்டு இருக்கிறது. 2010 ஆம் ஆண்டில், இது தேசிய நெடுஞ்சாலை எண் 30 என அறிவிக்கப்பட்டு இருக்கிறது. கிங்காவோன் படடோங்கர் தெக்சிலின் கீழ் இருந்தது. அதன் காவல் நிலையம் படடோங்கரில் இருந்தது. பின்னர், 1943 இல், தெக்சில் தலைமையகம் கொண்டகானுக்கு வந்தது.\n\nகோராவும், பட்டியல் சாதிகளான, பழங்குடி காந்தா, காசியா, சல்பா போன்றவைகள் ஆகும். இங்கு குடியேறிய மிகப் பழமையான குடியேறிகள் ஆவர். கோண்டகான் குடியேறிய பின்னர், இது 1930 ஆம் ஆண்டில் ஒரு தொடக்கப் பள்ளியாக மாறியது. சில ஆண்டுகளுக்குப் பிறகு, ஆங்கிலோ வெர்னாகுலர் நடுநிலைப் பள்ளி நிறுவப்பட்டது. 1953 இல், பதின்நிலைப் தேர்வு நடுவமும் நிறுவப்பட்டது. 1955 ஆம் ஆண்டில், கிழக்கு வங்காள மக்களின் குடியேற்றத்திற்காக, நிர்வாக கட்டிடங்களும், ஊழியர்களின் வீடுகளும் கட்டப்படத் தொடங்கின. புனர்வாழ்வு அமைச்சின் கீழ், ஒடிசாவிலிருந்து பசுத்தரின் இந்த பகுதி வரை, தண்டகரண்யா திட்டம் நீட்டிக்கப்பட்டு செயற்படுத்தப் பட்டது. 1958 ஆம் ஆண்டில், அப்போதைய முதல்வர் இங்கு வந்து, உயர்நிலைப் பள்ளியைத் திறந்து வைத்தார்.\n\nSection::::மாவட்ட எல்லைகள்.\n368 783 ஹெக்டேர் பரப்பளவு கொண்ட கொண்டகவான் மாவட்டம், வடக்கில் காங்கேர் மாவட்டம் மற்றும் தம்தரி மாவட்டம், கிழக்கில் பஸ்தர் மாவட்டம், மற்றும் தந்தேவாடா மாவட்டம், தென்மேற்கில் நாராயண்பூர் மாவட்டம் எல்லைகளாக கொண்டது.\n\nSection::::புவியியல்.\nஇம்மாவட்டம் மலைகளும் காடுகளுடன் கூடியது.\n\nSection::::போக்குவரத்து.\nகொண்டகவான் மாவட்டம், தேசிய நெடுஞ்சாலை எண் 30-இல் அமைந்திருப்பதால், ராய்ப்பூர், ஜெகதல்பூர் நகரங்களுடன் பேருந்து சேவைகள் உள்ளது.\n\nஅருகில் உள்ள தொடருந்து நிலையம் 73 கி. மீ. தொலைவில் உள்ள ஜெகதல்பூர் நகரம் ஆகும்.\n\nSection::::பொருளாதாரம்.\nவெண்கலத்தால் செய்யப்படும் சிற்பங்கள் மற்றும் கைவினைப் பொருட்கள் தயாரிப்பில் இம்மாவட்டம் சிறப்பிடம் வகிக்கிறது. தென்னைத் தோட்டங்கள், மர அறுவை ஆலகள் அதிகம் கொண்டது.\nஇந்தியத் துணை கண்டத்தில் பெரிய வனக் கோட்டம் கொண்ட பெருமை கொண்டகவான் மாவட்டத்திற்கு உண்டு.\n\n"}
{"id": "296650", "url": "https://ta.wikipedia.org/wiki?curid=296650", "title": "நியோரா பள்ளத்தாக்கு தேசியப் பூங்கா", "text": "நியோரா பள்ளத்தாக்கு தேசியப் பூங்கா\n\nநியோரா பள்ளத்தாக்கு தேசிய பூங்கா \"(Neora Valley National Park)\" என்பது இந்தியாவின் மேற்கு வங்காளம் மாநிலத்திலுள்ள டார்சிலிங் மாவட்டத்தில் இருக்கும் காலிம்பாங் உட்பிரிவில் அமைந்துள்ள ஒரு பெரிய பூங்காவாகும். 1986 ஆம் ஆண்டில் உருவாக்கப்பட்ட இப்பூங்கா 88 சதுர கிமீ பரப்பளவிற்கு விரிந்துள்ளது. வடகிழக்கு மாநிலங்களில் காணப்படும் பெரிய உயிரியல் மண்டலங்களில் ஒன்றாக இப்பூங்காவும் உள்ளது. சிவப்புப்பாண்டாக்கள் வாழும் நிலப்பகுதி என்று இப்பகுதி மிகுந்த சிறப்பைப் பெற்றுள்ளது. மற்றும், தொந்தரவுகள் ஏதுமற்ற முரட்டுத்தனமான, அணுக இயலாத இயற்கையான காட்டுப் பிரதேசத்தில் சிவப்புப் பாண்டாக்கள் காணப்படுகின்றன. இங்கு காணப்படும் அதிகமான பல்வேறு தாவரங்கள் மற்றும் விலங்கினங்களால் இந்த பூங்கா மிகமுக்கியமான ஒரு விலங்கியல் மண்டலம் என்ற சிறப்புடன் காணப்படுகிறது.\n\nSection::::புவியியல்.\nநியோரா பள்ளத்தாக்கில் உள்ள காட்டில் சூரிய ஒளி கூட தரையைத் தொடுவது கடினம் என்பது போன்ற அடர்த்தியான வளர்ச்சி மிக்க காடாக உள்ளது. இப்பூங்காவின் பெரும்பகுதி இன்னும் சென்றடைய முடியாத பகுதியாகவே உள்ளது. இதனால், இயற்கை ஆர்வலர்களுக்கும் மலையேறுகின்றவர்களுக்கும் காலிம்பொங் மலைகளின் இன்னும் பெயர் தெரியாத நிலப்பரப்புகளை ஆராய்வதற்கான சவாலுடன் இப்பூங்காவிற்குள் பயணம் செய்கின்றனர். இயற்கையான காடு, அடர்ந்த மூங்கில் தோப்புகள், வண்ணமயமான உச்சிகளுடன் ரோடோடென்ரான் மரங்கள், பசுமையான பள்ளத்தாக்கு, வளைந்து நெளிந்து செல்கிற நதிகள் மற்றும் பின்னணியில் பனி மூடிய மலைகள், நீரோடைகள் என ஒர் அழகிய இயற்கைச் சூழல் இங்கு அமைந்துள்ளது.\nராச்செலா தண்டா என்னும் இடத்தில், இப்பூங்கா கடல்மட்டத்திலிருந்து 10600 அடிவரை உயர்ந்துள்ளது. சிக்கிம் மற்றும் பூட்டான் எல்லையில் உள்ள இப்பகுதியே நியோரா பள்ளத்தாக்கு தேசிய பூங்காவின் உயரமான பகுதியாகும். நியோரா நதி காலிம்பொங் நகரத்திற்கான முக்கியமான நீர் ஆதாரமாக விளங்குகிறது.\n\nSection::::பல்லுயிர்ப் பெருக்கம்.\nஇப்பூங்காவின் பறவை வளமானது ஏ1,ஏ2,ஏ3 பிரிவுகளுடன் மேற்கு வங்கத்தின் முக்கியமான பறவைப் பகுதிகள் தளத்தின் IN-WB-06 என்ற குறியீட்டுடன் பட்டியலிடப்பட்டுள்ளது.\n\nSection::::இயற்கை வரலாறு.\nSection::::உயிரிக்குழுமம்.\nஇந்த வனவிலங்கு சரணாலயத்தின் உள்ளே, சூழல் மண்டலத்திற்குத் தக்கபடி முதன்மை உயிர்க்குழுமங்கள் உள்ளன:\n\n\nஇவையாவும் பூட்டான் – நேபாளம் - இந்திய மலைப்பாங்கான பகுதியின் 1000 மீட்டர் முதல் 3,600 மீட்டர் உயர அடிவாரத்தில் குறிப்பிடத்தக்க வகை காடுகளாக உள்ளன.\n\nSection::::தாவரயினம்.\nநியோரா பள்ளத்தாக்கு நாட்டில் எஞ்சியிருக்கும் இயற்கைக் காடுகளில் ஒன்றாகும். வெப்பமண்டல, துணை வெப்பமண்டல, துணை மிதவெப்ப மண்டல மற்றும் மிதவெப்ப மண்டல வகை தாவரங்கள் மற்றும் விலங்கினங்களுக்கு ஒரு புகலிடமாக இப்பகுதி திகழ்கிறது. ரோடோடென்ரான், மூங்கில், ஓக், தாவரங்களை, பெரணிகள் மற்றும் சால் போன்ற இனங்களின் மலரகமாக இப்பகுதி இருக்கிறது. \n\nSection::::விலங்கினம்.\nஇந்திய சிறுத்தை, புனுகு இனங்கள், கருப்புக் கரடி, கரடி, தங்கநிறப் பூனை, காட்டுப்பன்றி, சிறுத்தைப் பூனை, காட்டாடு, மான், இமாலய பறக்கும் அணில் போன்ற பாலூட்டிகள் இப்பகுதியில் உள்ளன. இவை அனைத்தையும் விட மிகவும் கவர்ச்சியான சிவப்பு பாண்டாவும் இங்கு உள்ளது. மற்ற அருகிவரும் பாலூட்டி விலங்கினங்களுக்கு மத்தியில் சிறுத்தைப்புலிகள் எப்போதாவது காணப்படுகின்றன. இன்னும் இப் பூங்காவில் இருக்க வாய்ப்புள்ளதாக கருதப்படுகிறது.\n\nSection::::பறவைகள்.\nபல்வேறு பேரினத்தைச் சேர்ந்த பறவைகள்' இப் பூங்காவில் காணப்படுகின்றன. நியோரா பள்ளத்தாக்கு தேசியப் பூங்கா பறவைகளுக்கான சொர்க்கமாக கருதப்படுகிறது. இந்திய நாட்டிற்கேயுரிய சில தனிச்சிறப்பு மிக்க பறவைகள் குளிர்கால மாதங்களில் இங்கு காணப்படுகின்றன. 1600 மீ மற்றும் 2700 மீ இடையிலான பகுதி பசுமைமாறா காடுகள் பலபறவைகளுக்குப் புகலிடமாக உள்ளன.\n\n"}
{"id": "296655", "url": "https://ta.wikipedia.org/wiki?curid=296655", "title": "காஞ்சிபுரம் தக்கேசுவரர் கோயில்", "text": "காஞ்சிபுரம் தக்கேசுவரர் கோயில்\n\nகாஞ்சிபுரம் தக்கேசுவரர் கோயில் (தக்கேசம்) என்று அறியப்படும் இக்கோயில், காஞ்சிபுரத்திலுள்ள சிவன் கோயில்களில் ஒன்றாகும். மேலும், தக்கன் என்பவன் தன் பெயரில் சிவலிங்கம் பிரதிட்டை செய்து வழிபட்டு, இறைவனை மதியாத பாவத்தினின்றும் விடுபட்டதாக இத்தல குறிப்புகள், காஞ்சிப் புராணத்தில் தனிப்படலமாகச் சொல்லப்பட்டு காணப்படுகிறது.\n\n\nSection::::தல வரலாறு.\nஇத்தல வரலாற்றின் அறியப்படுவது, சிவபெருமானை மதியாது தக்கன் செய்த வேள்வியில், திருமால் உள்ளிட்ட அனைத்த தேவர்களும் கலந்து கொண்டனர். இறைவனின் கட்டளையின்படி வீரபத்திரர் சென்று வேள்வி முழுவதையும் அழித்து, திருமால் உள்ளிட்ட அனைத்துத் தேவர்களும் தண்டிக்கப்பட்டனர். மனம் வருந்திய திருமால் உள்ளிட்ட அனைவரும் ஒன்றுகூடி தாங்கள் அடிக்கடி இவ்வாறு சிவபெருமானை மறந்து மயங்குதற்குக் காரணம் யாதென்றெண்ணி, சிவபெருமானை வேண்டி நின்றனர். இறைவன் அவர்கள் முன்தோன்றி அவர்கள் அனைவரையும் தக்கனுடன் சென்று காஞ்சியில் வழிபடுமாறு அருளினார். அவர்களும் அவ்வாறே சென்று வழிபட்டனர். என்பது தல வரலாறு.\n\nSection::::தல விளக்கம்.\nதக்கேசம் எனும் தல விளக்க கூற்றுப்படி, வேள்வி நாயகனான சிவபிரானை மதியாது வேள்வி வடிவினராம் திருமால் முதலியோரைக் கொண்டொரு வேள்வியைத் தொடங்கினன் தக்கன். உமையம்மையார் காணச் சென்று பழித்த தந்தையாகிய தக்கன் யாகம் பாழ்படச் சாபமிட்டுக் கயிலையை அடைந்த வழிச் சிவபிரான் தன் கூற்றில் வீரபத்திரரையும் அம்மையார் தன் கூற்றில் காளியையும் தோற்றுவித்து வேள்வியை அழிக்குமாறு செலுத்தப் பூதகணங்களுடன் போய்த் ததீசி முனிவர் நன்மொழியைக் கேளாத தக்கனையும், அவையையும் நோக்கிச் சிவபிரானுக்குரிய அவியைக் கொடுக்குமாறு தூண்டினர்.\n\nமறுத்தமையால் பூத கணங்களைக் காவற் படுத்திய வீரபத்திரர் உள்ளே புகுந்து சூரியர் கண்களைப் பறித்தும் பற்களைத் தகர்த்தும், சந்திரனைக் காலாற்றேய்த்தும், அக்கினியின் கையையும் நாவையும் துண்டுபடுத்தியும் ஏனைத் தேவரையும் பொருந்திய தண்டங்களைச் செய்தும் செய்வித்தும் நிறுத்தினர்.\n\nஉடன்சென்ற காளியும் சரசுவதியின் கொங்கையையும், மூக்கையும் அரிந்தும் பெண்டிர்பிறரைத் தண்டித்தும் நின்றனள். அந்நிலையில் காக்க நின்ற திருமால் விடுத்த சக்கரப்படையை வீரபத்திரர் அணிந்திருந்த தலைமாலையுள் ஓர்தலை விழுங்கியது. இவ்வாறாகப் பெருமானார் அம்மையொடும் விடைமேற்றோன்றி போற்றி அடைக்கலம் புக்க விண்ணோரைக் காத்து அருள் புரிந்தனர். தக்கனை ஆட்டுத்தலையைப் பொருத்தி உயிர்பெறச் செய்தனர் பிரானார்.\n\nபெருமான் திருமால் முதலாம் விண்ணோரை நோக்கித் தக்கன் யாகத்திற் பங்குகொண்ட பாவம்தீர எம்மைப் பூசனைபுரிவீராக. புரியுங்காறும் சூரபதுமன் முதலான அவுணர் நுமக்குப் பகைவராய் நலிவு செய்வர்’ என அருளித் திருவுருக் கரந்தனர். தக்கன் தன் மக்கள் பூசனை புரிந்த அச் சூழலை அடுத்துச் சிவலிங்கம் தாபித்துப் பூசனைபுரிந்து சிவகணத் தலைமை பெற்றனன். பூசனையை மறந்த விண்ணோர் சூரபதுமன் ஆட்சியில் துன்பக் கடலில் மூழ்கினர். பிரமனால் அறிந்த விண்ணோர் யாவரும் சிவபூசனை புரிந்து அச்சூரன் முதலானோரை முருகப்பெருமான் தொலைவு செய்தமையால் மகிழ்ந்து வாழ்ந்தனர்.\n\nSection::::அமைவிடம்.\nதமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரத்தின் மேற்கு பகுதியான பிள்ளையார்பாளையம் கச்சியப்பன் தெருவில் இக்கோயில் அமைந்துள்ளது. மேலும் தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்திலிருந்து மேற்கில் சுமார் 3 கிலோமீட்டர் தொலைவில் இக்கோயில் தாபிக்கப்பட்டுள்ளது.\n\n"}
{"id": "296682", "url": "https://ta.wikipedia.org/wiki?curid=296682", "title": "எம். உதயகுமார் (நடிகர்)", "text": "எம். உதயகுமார் (நடிகர்)\n\nஎம். உதயகுமார் (1938 - 25 சனவரி 2014) இலங்கைத் தமிழ்த் திரைப்பட, நாடக நடிகர் ஆவார்.\n\nSection::::வாழ்க்கைச் சுருக்கம்.\nஎம். உதயகுமார் யாழ்ப்பாண மாவட்டம், புங்குடுதீவில் பிறந்தார். தனது 13வது அகவையில் நாடகங்களில் நடிக்க ஆரம்பித்தார். கிங்ஸ்லி எஸ். செல்லையா தயாரித்த \"தாலிக்கொடி\", \"மலர்ந்தும் மலராத\" ஆகிய நாடகங்களில் நடித்தார். 1966 ஆம் ஆண்டில் கடமையின் எல்லை என்ற தமிழ்த் திரைப்படத்தில் நடித்தார். இதுவே இவர் நடித்து வெளிவந்த முதல் படமாகும். 1970 இல் வெளியான மஞ்சள் குங்குமம் திரைப்படத்தில் இரண்டு கதாநாயகர்களில் ஒருவராக உதயகுமார் நடித்தார். தென்னிந்திய நடிகர்கள் இலங்கையில் நடித்து வெளியான \"மாமியார் வீடு\" (1977) திரைப்படத்தில் நடிகை ஜெயாவின் காதலனாக நடித்தார். 1993 இல் வெளியான சர்மிளாவின் இதய ராகம் திரைப்படத்தில் காவல்துறை அதிகாரியாக நடித்தார். இதுவே இவரது கடைசித் திரைப்படம் ஆகும். இவற்றை விட சில சிங்களத் திரைப்படங்களிலும் இவர் நடித்துள்ளார்.\n\nஇறுதிக் காலங்களில் இவர் சில தொலைக்காட்சி நாடகங்களிலும் நடித்திருந்தார். மொழிவாணன் இயக்ககத்தில் வெளிவந்த காதலுக்கு என்ன விலை என்ற நாடகத்தில் ஜெயகௌரியுடன் நடித்தார்.\n"}
{"id": "296683", "url": "https://ta.wikipedia.org/wiki?curid=296683", "title": "பின்னப்பகுதி", "text": "பின்னப்பகுதி\n\nகணிதத்தில் ஒரு எதிர்மமிலா மெய்யெண்ணின் பின்னப்பகுதி (\"fractional part\") என்பது அவ்வெண்ணின் முழுஎண் பகுதி போக மீதமுள்ள பகுதியைக் குறிக்கும்.\n\nformula_1 ஒரு எதிர்மமிலா மெய்யெண் எனில்,\nஇதிலுள்ள formula_3 என்பது, \"x\" ஐ விடச் சிறிய முழுஎண்களுக்குள் மிகப்பெரிய முழு எண்ணைக் குறிக்கிறது. அதாவது, \"x\" இன் கீழ்மட்டச் சார்பாகும்.\n\nஇரும அல்லது பதின்மம் போன்ற இடஞ்சார் குறியீட்டு எண்முறையில் வழமையாக எழுதப்படும் ஒரு நேர்ம மெய்யெண்ணுக்கு, அதன் பின்னப்புள்ளிக்கு வலப்பக்கம் அமைவது பின்னப்பகுதியாகும்.\n\nஒரு எதிர்ம எண்ணின் பின்னப்பகுதி மாறுபட்ட வழிகளில் வரையறுக்கப்படுகிறது:\n\n\n\nஇதிலுள்ள, formula_7 என்பது \"x\" ஐ விடப் பெரிய முழுஎண்களுக்குள் மிகச் சிறிய முழுஎண்ணை, அதாவது மீச்சிறு முழுஎண் சார்பைக் குறிக்கும்.\n\nஎடுத்துக்காட்டு: \n\nமுதல்வரையறைப்படி அனைத்து மெய்யெண்களையும் formula_8வடிவில் எழுதலாம். இதில் formula_9 ஆனது பின்னப்புள்ளிக்கு இடப்பக்கமுள்ள எண்ணைக் குறிக்கும்; வலப்பக்கமுள்ள பின்னப்பகுதி formula_10 இன் மதிப்பு 1 ஐ விடச் சிறிய எதிர்மமில்லா மெய்யெண்ணாக இருக்கும். formula_11 ஒரு நேர்ம விகிதமுறு எண்ணாக இருந்தால், formula_11 இன் பின்னப்பகுதியை formula_13 (formula_14 formula_15 முழுஎண்கள்; formula_16) வடிவில் எழுதலாம். எடுத்துக்காட்டாக, \"x\" = 1.05 எனில், இதன் பின்னப்பகுதியான 0.05 ஐ 5 / 100 = 1 / 20 என எழுதலாம்.\n\nஒவ்வொரு மெய்யெண்ணையும் ஒரு தனித்த தொடரும் பின்னமாக எழுதலாம். அந்த மெய்யென்ணின் முழுஎண் பகுதி மற்றும் அதன் பின்னப்பகுதியின் தலைகீழியின் கூட்டலாக எழுதலாம். மீண்டும் அத்தலைகீழியை அதன் முழுஎண் பகுதி மற்றும் பின்னப்பகுதியின் தலைகீழியின் கூட்டலாக எழுதலாம். இதேமுறையில் தொடர எடுத்துக்கொள்ளப்பட்ட மெய்யெண்ணானது ஒரு தனித்த தொடரும் பின்னமாக அமையும்.\n\nஎடுத்துக்காட்டு:\n\n\n"}
{"id": "296689", "url": "https://ta.wikipedia.org/wiki?curid=296689", "title": "போடுலினம் மருந்துப் பொருள்", "text": "போடுலினம் மருந்துப் பொருள்\n\nபோடுலினம் மருந்துப் பொருள் என்பது ஒரு நியூரோடாக்சிக் புரதம் ஆகும். இது பாக்டீரியம் கிளாஸ்ட்ரிடியம் பொட்டுலினம் மற்றும் அவை தொடர்புடைய இனங்களால் உருவாக்கப்படுகின்றன. மருத்துவத் தேவைகள், அழகுப் பொருட்கள் மற்றும் ஆராய்ச்சி தேவைகளுக்காக இவை உருவாக்கப்படுகின்றன. இதில் போடுலினம் மருந்துப் பொருள் ஏ மற்றும் போடுலினம் மருந்துப் பொருள் பி என இருவகைகள் உள்ளன. இதனால் பாதிக்கப்பட்டால் கிளாஸ்டிரிடியம் நச்சேற்றம் ஏற்படும். \n\nஇதுவரை அறியப்பட்ட மருந்துப் பொருள்களில் மிகவும் அபாயகரமான இந்த நஞ்சானது, உடலுக்குள் 1.3 – 2.1 என்ஜி/கிலோ சிரைகளின் வழியாகவோ, தசைகளின் வழியாகவோ மற்றும் 10 – 13 என்ஜி/கிலோ சுவாசித்தலின் வழியாகவோ செல்லும்போது இறப்பு ஏற்படும்.\n\nஇதன் ஏ மற்றும் பி வகைகள் மருத்துவ தேவைகளில் பயன்படுத்தப்படுகின்றன. மருத்துவ உதவிகள் தவிர அழகுப் பொருட்களிலும் இவை பயன்படுத்தப்படுகின்றன. அமெரிக்க அரசு இது தொடர்பாக உணவு மற்றும் மருத்துவ கழகத்தின் மூலம் இதனை ஊசி அல்லது பிறவற்றின் மூலமாக பரவ விடாமல் தடுக்கின்றனர். இதனை முறையற்றவாறு பயன்படுத்தினால் உயிரிழப்பு ஏற்படும். ஆனால், இவை பிற வணிக பயன்பாடுகளில் போடோக்ஸ் என்ற பெயருடன் பயன்பட்டு வருகின்றன. \n\nSection::::போடுலினம் ஊசி.\nபோடுலினம் ஊசி என்பது வயது முதிர்தலைத் தடுக்கும் பயன்பாடுகளில் மருத்துவத் துறையில் உதவுகிறது. ஆண் மற்றும் பெண் இருபாலருக்கும் முகத்தின் சுருக்கங்களைக் குறைக்கவும், வயது முதிர்ந்த நிலையில் இருக்கும் சருமத்தினை புத்துணர்ச்சி பெறச் செய்யவும் இந்த மருத்துவ ஊசி செயல்முறை பயன்படுகிறது. ஆனால் இவற்றினை தகுதிபெற்ற மருத்துவர்கள் மட்டுமே பயன்படுத்த வேண்டும்.\n\nSection::::செயல்பாடு.\nகிளாஸ்டிரிடியம் போடுலினம் பாக்டீரியாவினால் உருவாக்கப்படுகிறது. இதில் மிகச்சிறிய அளவு ஊசியின் மூலம் உடலில் செலுத்தப்படும்பொழுது, அது தசைகள் சுருங்குவதற்கான உடல் சமிக்ஞைகளைத் தடுக்கிறது. இதன் விளைவு சிறிது காலம் மட்டுமே, அதுவும் சிறிதளவு மட்டுமே தசைகளை பலவீனமாக்கும். இது சருமம் மிருதுவாகவும் அல்லது சுருக்கங்களை நீக்கி புதிய சரும வரிகளை உருவாக்கவும் உதவும்.\n\nஇந்த போடுலினம் மருத்துவ ஊசி முழுவதுமாகச் செயல்பட 15 முதல் 20 நிமிடங்கள் வரை காலம் எடுத்துக்கொள்ளும். ஆனால் ஊசி செலுத்தப்பட்ட சில நிமிடங்களிலேயே செயல்படத் தொடங்கிவிடும். \n\nSection::::குணப்படுத்தும் பகுதிகள்.\nஇந்த மருத்துவச் செயல்முறையினை வயது மற்றும் பாலினத்தின் அடிப்படையில் யாருக்கு வேண்டுமென்றாலும் செலுத்தலாம். இதனை செயல்படுத்தும்போது கீழ்க்கண்ட உடற்பகுதிகள் மற்றும் சருமப் பிரச்சினைகள் குணப்படுத்தப்படுகின்றன.\n\n1. புருவங்களுக்கிடைப்பட்ட சிறிய வரிகள்\n\n2. நெற்றியில் ஏற்படும் கிடைமட்ட கோடுகள்\n\n3. புருவங்களின் சமச்சீரின்மை\n\n4. கண்களைச் சுற்றி தோன்றும் புன்னகைக் கோடுகள்\n\n5. கண்கள் சோம்பேறித்தனமாகத் தோன்றுதல்\n\n6. பொம்மைகளைப் போன்று முகத்தில் உள்ள வரிகள்\n\n7. கிடைமட்ட கழுத்து வரிகள்\n\n8. செங்குத்து கழுத்து பட்டைகள்\n\n9. மூக்கில் ஏற்படும் கோடுகள்\n\nகைக்கு அடியில் மற்றும் உள்ளங்கையில் அதிகப்படியாக வியர்வை ஏற்படுவதையும் இந்த சிகிச்சையின் உதவியினால் குணப்படுத்த இயலும். சருமத்தின் மேலடுக்கில் உள்ள தோலானது இந்த சிகிச்சையில் இடம்பெறுவதால், வியர்வை சுரப்பிகளில் இது மாற்றத்தினை ஏற்படுத்தவல்லது. அத்துடன் இந்த விளைவு ஆறு மாத காலத்திற்கு நீடித்திருக்கும்.\n\nSection::::அபாயகரமானது.\nஇந்த மருத்துவ சிகிச்சை முறையினால் அனைத்து முகச் சுருக்கங்களையும் குணப்படுத்த இயலாது. இந்த போடுலினம் மூலம் சரிசெய்ய முடியாத சில பின்வருமாறு:\n\n1. சூரியனின் கதிர்வீச்சினால் உருவாகக் கூடிய நிலையான சுருக்கங்கள் (இவை அனைத்து நேரங்களிலும் தென்படும்)\n2. ஆழமான சுருக்கங்கள்\n3. முகத்தின் அடிபாக தசையில் இருக்கும் கோடுகள் \n4. மிகவும் கீழே அமையும் கிடைமட்ட நெற்றி கோடுகள்\n\nSection::::பொருளாதாரம்.\n2013 இன் படி, போடுலினம் மருத்துவ ஊசியானது, அழகுபடுத்துதலில் மிக முக்கியமான சிகிச்சை முறையாக வளர்ந்து வருகிறது. இதில் 6.3 மில்லியன் செயல்முறைகள் அமெரிக்காவில் செயல்படுத்தப்படுகிறது. இதனை அமெரிக்கன் பிளாஸ்டிக் அறுவை சிகிச்சை நிபுணர்கள் சமூகம் தெரிவித்துள்ளது. இந்த மருத்துவ முறைக்கு தகுதியான மருத்துவர்களைத் தேர்ந்தெடுக்கும் முறை நாடு, மாநிலம் மற்றும் இடங்களைப் பொறுத்து மாறுபடுகிறது. இந்த வகையான ஒப்பனை வழங்குநர்களில் சரும நிபுணர்கள், பிளாஸ்டிக் அறுவை சிகிச்சை நிபுணர்கள், அழகியல் நிபுணர்கள், செவிலியர்கள் மற்றும் மருத்துவ உதவியாளர்கள் ஆகியோர் அடங்குவர்.\n\nபோடுலினம் மருத்துப் பொருள் உலகளவிலான சந்தையில் அழகுப் பொருளுக்கான பயன்பாட்டிற்கு செயல்படுத்தப்பட்டு வருகிறது. இதன் மூலம் இதன் பயன்பாட்டு மதிப்பு சுமார் 2.9 பில்லியன் டாலர்களை 2018 ஆம் ஆண்டில் தொடும் என எதிர்பார்க்கப்படுகிறது. முக அழகுக்காக இது பயன்படுத்தப்படுவதன் அடிப்படையில் இதன் மதிப்பு அதே கால இடைவெளியில் 4.7 பில்லியன் டாலர்களாக இருக்கும் (அமெரிக்காவில் 2 பில்லியன் டாலர்கள்) என எதிர்பார்க்கப்படுகிறது.\n\nSection::::பாதுகாப்பு.\nஇந்த மருத்துவ செயல்முறை மிகவும் பாதுகாப்பானது. அழகு மற்றும் ஒப்பனைத் துறையில் பல ஆண்டுகள் இவற்றினைப் பயன்படுத்த முடியும். ஒப்பனை மற்றும் அழகியல் வல்லுனர்கள் கொடுக்கும் முறையான சிகிச்சை முறைகளினால் முழுத் திருப்தியுடன் கூடிய, பக்க விளைவில்லாத சருமம் கிடைக்கும். \n"}
{"id": "296691", "url": "https://ta.wikipedia.org/wiki?curid=296691", "title": "நீர்க்கடம்ப மரம்", "text": "நீர்க்கடம்ப மரம்\n\nநீர்க்கடம்பு (\"Mitragyna parvifolia\") இது ஆசியா கண்டத்தில் காணப்படும் ஒரு வகையான மரம் ஆகும். இம்மரத்தின் இலைகளை கம்பளிப் பூச்சி, பட்டாம்பூச்சி, மற்றும் வரியன் பூச்சிகளும் உணவாக உட்கொள்ளுகின்றன.\n"}
{"id": "296692", "url": "https://ta.wikipedia.org/wiki?curid=296692", "title": "மஞ்சக்கடம்பு", "text": "மஞ்சக்கடம்பு\n\nமஞ்சக்கடம்பு (\"Haldina Cordifolia\") இது ஆசியா கண்டத்தில் இந்தியா, இலங்கை போன்ற நாடுகளில் காணப்படும் ஒரு வகையான மரம் ஆகும். மேலும் இது கடம்ப மரத்தைச் சேர்ந்த ஒரு இனம் ஆகும். இது ஒரு பூக்கும் தாவரம் ஆகும். இம்மரத்தின் இலைகளை கம்பளிப் பூச்சி, பட்டாம்பூச்சி, மற்றும் வரியன் பூச்சிகளும் உணவாக உட்கொள்ளுகின்றன.\n"}
{"id": "296694", "url": "https://ta.wikipedia.org/wiki?curid=296694", "title": "செங்கடம்ப மரம்", "text": "செங்கடம்ப மரம்\n\nசெங்கடம்பு (\"Barringtonia acutangula\") இது ஒரு பூக்கும் தாவரம் ஆகும். இது ஆசியா கண்டத்தில் இந்தியா, ஆஸ்திரலேசியா, ஆப்கானித்தான், பிலிப்பைனஸ், குயின்ஸ்லாந்து போன்ற நாடுகளில் காணப்படும் ஒரு வகையான மரம் ஆகும். இவை அதிகமாக கடற்கறை ஓரங்களில் காணப்படுகிறது. மேலும் இது கடம்ப மரத்தைச் சேர்ந்த ஒரு இனம் ஆகும்.இம்மரத்தின் இலைகளை கம்பளிப் பூச்சி, மற்றும் பட்டாம்பூச்சி, உணவாக உட்கொள்ளுகின்றன.\n"}
{"id": "296696", "url": "https://ta.wikipedia.org/wiki?curid=296696", "title": "வெள்ளைக்கடம்பு", "text": "வெள்ளைக்கடம்பு\n\nவெள்ளைக்கடம்பு ﻿ (அறிவியல் பெயர் : \"Hymenodictyon Orixense\") (ஆங்கில பெயர் : \"Bridal Couch Tree\") இது ஒரு பூக்கும் தாவரம் ஆகும். இது ஆப்பிரிக்கா கண்டத்தில் மடகாஷ்கர் நாட்டில் காணப்படும் ஒரு வகையான மரம் ஆகும். மேலும் இது கடம்ப மரத்தைச் சேர்ந்த ஒரு இனம் ஆகும்.இம்மரத்தின் இலைகளைக் கம்பளிப் பூச்சிகளும், பட்டாம் பூச்சிகளும், உணவாக உட்கொள்ளுகின்றன.\n"}
{"id": "296697", "url": "https://ta.wikipedia.org/wiki?curid=296697", "title": "மெக்சிக்கோ மாநிலம்", "text": "மெக்சிக்கோ மாநிலம்\n\nமெக்சிக்கோ மாநிலம் (\"State of Mexico\", ) மெக்சிக்கோவின் 31 மாநிலங்களில் ஒன்றாகும். மெக்சிக்கோ நகரம் 32ஆவது கூட்டரசு மாவட்டமாக 32வது நிர்வாகப் பிரிவாக உள்ளது. மிகுந்த மக்கள்தொகை உள்ள மாநிலமாக உள்ளது. இதில் 125 நகராட்சிகளும் தலைநகரமான டோலுக்காவும் அடங்கியுள்ளன. \n\nமெக்சிக்கோ மாநிலத்தின் எசுப்பானியப் பெயரான \"எசுட்டோடா டெ மெக்சிக்கோ\" என்பதை சுருக்கமாக \"எடோமெக்சு\" என்கின்றனர். இது மெக்சிக்கோவின் தெற்கு-மத்திய பகுதியில் அமைந்துள்ளது. இதன் வடக்கில் குயெரெடரோ, இடால்கோ மாநிலங்களும் தெற்கில் மோரெலோசு, குயிர்ரெரோ மாநிலங்களும் மேற்கில் மிக்கோகான் மாநிலமும் கிழக்கில் டிலாக்சாலா, புவெப்லா மாநிலங்களும் உள்ளன; இந்த மாநிலம் கூட்டரசு மாவட்டதை சூழ்ந்துள்ளது.\n\nஇந்த மாநிலம் ஆசுடெக் பேரரசின் ஆட்சிப்பகுதியாக இருந்தது. எசுப்பானியாவின் குடியேற்றக் காலத்தில் இது புதிய எசுப்பானியாவின் அங்கமாக இருந்தது. விடுதலைக்குப் பிறகு, புதிய நாட்டிற்கு மெக்சிக்கோ நகரம் தலைநகரமானது; தலைநகரப்பகுதி மாநிலத்திலிருந்து பிரிக்கப்பட்டது. பல ஆண்டுகளுக்குப் பின்னர், மாநிலம் மேலும் பிரிக்கப்பட்டு இடால்கோ, குயெர்ரெரோ, மோரெலோசு மாநிலங்கள் உருவாக்கப்பட்டன. இந்தப் பிரிவினைகளுக்குப் பறகு மாநிலம் தற்போதைய அளவை எட்டியுள்ளது. \n\nமெக்சிக்கோவின் 1917ஆம் ஆண்டு அரசியலமைப்புச் சட்டத்தின்படி இந்த மாநிலத்தின் பெயர் \"மெக்சிக்கோ\" என்பது மட்டுமே; ஆனால் நாட்டின் பெயரிலிருந்தும் நகரத்தின் பெயரிலிருந்தும் வேறுபடுத்துவதற்காக இது பரவலாக \"எசுட்டாடொ டெ மெக்சிக்கோ\" என்றே அழைக்கப்படுகின்றது. \n\n"}
{"id": "296701", "url": "https://ta.wikipedia.org/wiki?curid=296701", "title": "சீரியம்(III) குளோரைடு", "text": "சீரியம்(III) குளோரைடு\n\nசீரியம்(III) குளோரைடு \"(Cerium(III) chloride)\" என்பது CeCl என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். சீரியம் மற்றும் குளோரின் சேர்ந்து உருவாகும் இச்சேர்மம் சீரசு குளோரைடு அல்லது சீரியம் முக்குளோரைடு என்றும் அழைக்கப்படுகிறது. நீருறிஞ்சும் தன்மை கொண்டுள்ள சீரியம்(III) குளோரைடு வெண்மை நிறத் திண்மமாக காணப்படுகிறது. சுற்றுச்சூழலில் உள்ள ஈரக்காற்றை உறிஞ்சி விரைவாக நீரேற்றாக மாறுகிறது. CeCl•7 HO என்ற அறியப்பட்டுள்ள இந்நீரேற்றில் பல பகுதிப்பொருட்கள் கலந்திருக்கின்றன. எழுநீரேற்று என்றழைக்கப்படும் இச்சேர்மம் தண்ணீரில் கரையக்கூடியதாக உள்ளது. நிரிலியாக உள்ளபோது இது எத்தனால் மற்றும் அசிட்டோனில் கரைகிறது.\n\nSection::::நீரிலி வகை சீரியம்(III) குளோரைடு தயாரித்தல்.\nநீரேற்றுகளை எளிய வெப்பப்படுத்தல் வினைக்கு மட்டும் உட்படுத்தினால் நீராற்பகுத்தல் மூலம் மிகக் குறைவான அளவு சீரியம்(III) குளோரைடே கிடைக்கிறது. நீரிலி வகை சீரியம்(III) குளோரைடு தயாரிக்க வேண்டுமெனில் சீரியம்எழுநீரேற்றை படிப்படியாக வெற்றிடத்தில் 140 பாகை செல்சியசு வெப்பநிலைக்கு பல மணி நேரங்கள் சூடுபடுத்த வேண்டும். அவ்வாறு சூடாக்கும் போது நீராற்பகுப்பின் மூலமாக CeOCl சிறிதளவு உருவாவதற்கான வாய்ப்புகள் உண்டு. ஆனாலும், கரிம இலித்தியம் அல்லது கிரிக்னார்டு காரணியுடன் வினைபுரியத் தேவையான வினைபொருள் தயாரிக்க இம்முறையே சிறந்ததாக கருதப்படுகிறது.\n\nஎழுநீரேற்றை 4-6 பங்கு அமோனியம் குளோரைடு சேர்த்து உயர் வெற்றிடத்தில் 400 பாகை செல்சியசு வெப்பநிலைக்கு சிறிது சிறிதாக சூடுபடுத்தி ஐதரசன் நீக்கம் செய்வதன் மூலம் அல்லது அதிமான அளவு தயோனைல் குளோரைடு எனப்படும் கந்தகக் குளோரைடுடன் சேர்த்து மூன்று மணி நேரத்திற்கு சூடுபடுத்துவதன் மூலம் தூய்மையான நீரிலி வகை சீரியம்(III) குளோரைடு தயாரிக்க முடியும். மாறாக ஐதரசன் குளோரைடுடன் சீரியம் உலோகத்தைச் சேர்த்து வினைபுரியச் செய்தும் நீரற்ற இந்த ஆலைடை தயாரித்துக் கொள்ள முடியும்.இவ்வாறு தயாரிக்கப்படும் சீரியம் முக்குளோரைடு உயர் வெற்றிடத்தில் உயர் வெப்பநிலை பதங்கமாதல் வினையின் மூலம் தூய்மைப்படுத்தப்படுகிறது.\n\nSection::::பயன்கள்.\nபிரைடல் கிராப்ட் அசைலேற்ற வினைகளில் பயனாகும் இலூயிக் அமிலம், சீரியம்(III) முப்புளோரோமெத்தேன்சல்போனேட்டு போன்ற பல்வேறு சீரியம் உப்புகளை தயாரிப்பதற்கு தேவையான தொடக்கப் பொருளாக சீரியம்(III) குளோரைடு பயன்படுகிறது. வினையூக்கியான சீரியம்(III) குளோரைடு , பிரைடல் கிராப்ட் அல்கைலேற்ற வினையில் தானே ஒரு இலூயிக் அமிலமாகச் செயல்படுகிறது.\n\nSection::::லுச்செ ஒடுக்கம்.\nஆல்பா, பீட்டா – நிறைவுறா கார்பனைல் சேர்மங்களை லுச்செ ஒடுக்க வினைக்கு உட்படுத்தும் கரிமத் தொகுப்பு வினைகள் தற்காலத்தில் அனைவரது கவனத்தையும் ஈர்க்கும் தயாரிப்பு முறையாக அறியப்படுகிறது. இவ்வினையில் சீரியம் எழுநீரேற்றுடன் இணைப்பாக சோடியம் போரோஐதரேட்டு பயன்படுகிறது. உதாரணமாக, கார்வோன் நிறைவுற்ற ஆல்ககால் 2 வைத் தராமல் , அல்லைலிக் ஆல்ககாகாலை மட்டுமே தருகிறது சீரியம்(III) குளோரைடு இல்லாத வினையெனில் இவ்விரண்டு சேர்மங்களின் கலவை உருவாகிறது.\n\nகீட்டோன்களை அல்கைலேற்றம் செய்யும் வினை மற்றொரு முக்கியமான பயனாகும். எளிய கரிம இலித்தியம் சேர்மங்களைப் பயன்படுத்தினால் இவ்வினையில் இனோலேட்டுகள் மட்டுமே உருவாகும். உதாரணமாக CeCl இல்லாமல் ஈனோலேட்டைலிருந்து 3 என எண்ணிடப்பட்ட சேர்மம் உருவாகலாம் என எதிர்பார்க்கப்படுகிறது. ஆனால் CeCl இடம்பெற்றிருக்கும் வினைகளில் இயல்பான அல்கைலேற்ற வினை நிகழ்கிறது.:\n\nஇவ்வினையில் கரிம இலித்தியம் வினைப்பொருள் கிரிக்னார்டு வினைப்பொருளை விட நன்றாக பயனளிப்பதாக அறியப்படுகிறது.\n\n"}
{"id": "296713", "url": "https://ta.wikipedia.org/wiki?curid=296713", "title": "காஞ்சிபுரம் முப்புராரீசர் கோயில்", "text": "காஞ்சிபுரம் முப்புராரீசர் கோயில்\n\nகாஞ்சிபுரம் முப்புராரீசர் கோயில் (முப்புராரி கோட்டம்) என்று அறியப்படும் இக்கோயில், காஞ்சிபுரத்திலுள்ள சிவன் கோயில்களில் ஒன்றாகும். மேலும், ஈயப்பிள்ளையார் கோயில் மண்டபம் உள்ள; இத்தல குறிப்புகள், காஞ்சிப் புராணத்தில் தனிப்படலமாகச் சொல்லப்பட்டு காணப்படுகிறது.\n\n\nSection::::தல வரலாறு.\nஇத்தல வரலாற்றில் அறியப்படுவது, எயிற்கோட்டம் என்பது மருவி முறையே ஈயக்கோட்டம் - ஈயக்கோஷ்டம் - ஈயக்கோட்டேசுவரர்கோயில் என்றாகி தற்போது ஈயப் பிள்ளையார்கோயில் மண்டபம் என்பது வழங்குகிறது.\n\nதிரிபுரத்தவர்களை புத்தன் மயக்கிய காலத்தில், சுசீலன், சுபத்தி, சுதன்மன் ஆகிய மூவரும் மயங்காது இருந்து சிவபெருமானைத் துதித்து நின்றனர்; இறைவன் காட்சி தந்து யாதென வினம்ப, மூவரும் இறைவனின் கோயில் வாயில்காக்கும் பணியை வேண்டி நின்றனர். இறைவனும் அவர்களை காஞ்சிக்கு சென்று தம்மை வழிபடுமாறு பணித்தார். அவர்கள் மூவரும் அவ்வாறே காஞ்சிக்கு சென்று முப்புராரீசன் என்ற திருப்பெயரில் சிவலிங்கம் நிறுவி வழிபட்டு பேறடைந்தனர் என்பது தல வரலாறு.\n\nSection::::அமைவிடம்.\nதமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரத்தின் மேற்கு பகுதியில் 'கீழம்பி' செல்லும் சாலையில் 3 கி.மீ. தொலைவில் இக்கோயில் அமைந்துள்ளது. மேலும் தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்திலிருந்து மேற்கில் சுமார் 4 கிலோமீட்டர் தொலைவில் இக்கோயில் தாபிக்கப்பட்டுள்ளது.\n\n"}
{"id": "296714", "url": "https://ta.wikipedia.org/wiki?curid=296714", "title": "தீவனப் பயிர்கள்", "text": "தீவனப் பயிர்கள்\n\nதீவனப் பயிர்கள் கால்நடைகளுக்கு உணவாகப் பயன்படுத்தபடுகின்றன. கால்நடை வளர்ப்புக்கும், அதிக வருமானம் பெறவும் தீவனப் பயிர்கள் சாகுபடி செய்யப்படுகின்றன. தீவனப் பயிர்களில் பலவகைகள் உள்ளன.\n\nSection::::பயறு வகை தீவனப் பயிர்கள்.\nபயறு வகை தீவனத்தில் 3 சதம் முதல் 4 சதம் வரை புரதச் சத்தும், கால்சியமும் செறிந்துள்ளது. தானிய வகை பசுந்தீவனத்துடன், பயறு வகை தீவனத்தை 70:30 விகிதத்தில் கலந்து கொடுக்க வேண்டும். இவ்வகைப் பயறுகளின் வேர்கள் மூலம் மண்ணில் நைட்ரசன் நிலைப்படுத்தப்பட்டு தழைச்சத்து வளம் அதிகரிக்கிறது.\n\nSection::::தானிய வகை தீவனப் பயிர்கள்.\nபயறு வகை தீவனப் பயிர்களையும், தானிய வகைத் தீவனப் பயிர்களையும் கலப்புப் பயிராகக் கலந்து பயிரிடும்போது தனித்தனியே கிடைக்கும் மகசூலை விடவும் கூடுதலாக மகசூல் கிடைக்கும்.\n\nSection::::புல் வகை தீவனப் பயிர்கள்.\nபுல் வகைத் தீவனத்தில் புரதச்சத்து 1.5 சதம் முதல் 2 சதம், நார்ச்சத்து 6.25 சதம் முதல் 9 சதம் வரை இருக்கும்.\n\n\n\nSection::::தீவனப் பயிர்கள் அபிவிருத்தித் திட்டம்.\nதமிழ்நாட்டில் கால்நடைகளைப் பெருக்கவும், பால் உற்பத்தியை அதிகப்படுத்தவும் தீவனப் பயிர்கள் அபிவிருத்தித் திட்டம் என்ற திட்டத்தை 2011-ம் ஆண்டிலிருந்து தமிழக அரசு, மத்திய அரசுடன் இணைந்து செயல்படுத்தி வருகிறது. தமிழ்நாட்டில் உள்ள அனைத்து விவசாயிகளும் இத்திட்டத்தின் கீழ் பயன் பெறலாம். அந்தந்த மாவட்டத்தில் உள்ள கால்நடைப் பெருக்கம் மற்றும் தீவனப்பயிர்கள் அபிவிருத்தி அலுவலகம், கால்நடைப் பராமரிப்புத் துறையைச் சேர்ந்த கிளை நிலையங்கள், கால்நடை மருந்தகம் ஆகிய அலுவலகங்களில் இத்திட்டத்திற்கான வழிகாட்டுதல்கள் வழங்கப்படுகிறது.\n\nSection::::பயிற்சி.\nதமிழ்நாட்டில் தீவனப் பயிர் சாகுபடி தொழில்நுட்பம் குறித்து வேளாண் அறிவியல் நிலையங்களில் பயிற்சி அளிக்கப்படுகிறது.\n"}
{"id": "296717", "url": "https://ta.wikipedia.org/wiki?curid=296717", "title": "ஜோன் பெர்கசன்", "text": "ஜோன் பெர்கசன்\n\nஜோன் பெர்கசன் (\"John Ferguson\", 1842 - 1913) இலங்கை ஊடகவியலாளரும், எழுத்தாளரும், அரசியல்வாதியும் ஆவார். இவர் இலங்கையில் வெளியான சிலோன் ஒப்சர்வர் பத்திரிகையின் ஆசிரியராகவும், பிரித்தானிய இலங்கையின் முதலாவது சட்டவாக்கப் பேரவையின் உறுப்பினராகவும் இருந்தவர்.\n\nSection::::வாழ்க்கைக் குறிப்பு.\nஜோன் பெர்கசன் இசுக்கொட்லாந்து, ஈஸ்டர் ரொசு பிரதேசத்தில் டெயின் என்ற ஊரில் 1842 ஆம் ஆண்டில் பிறந்தவர். டெயின் ரோயக் அக்காதமியில் கல்வி கற்ற இவர் இன்வெர்னெசு, இலண்டன் ஆகிய இடங்களில் ஊடகவியலாளராகப் பயிற்சி பெற்றார். பின்னர் 1861 ஆம் ஆண்டில் இலங்கை சென்றார். இலங்கையில் கொழும்பு ஒப்சர்வர் பத்திரிகையின் உரிமையாளரும், அதன் பிரதம ஆசிரியராகவும் இருந்த அலிஸ்டர் மெக்கன்சி பெர்கசன் (1816 - 1892) ஜோன் பெர்கசனின் மாமாவாவார். அவரிடம் உதவி ஆசிரியராகப் பணியைத் தொடங்கினார். இப்பத்திரிகையில் இவர் 50 ஆண்டு காலம் பணியாற்றினார். 1867 இல் இப்பத்திரிகையின் பெயர் சிலோன் ஒப்சர்வர் என மாற்றப்பட்டது. ஆரம்பத்தில் அலிஸ்டர் மெக்கன்சிக்கு உதவி ஆசிரியராக இருந்து, படிப்படியாக உயர்ந்து, அப்பத்திரிகையில் உரிமையாளரானார். 1892 இல் அலிஸ்டர் மெக்கன்சி இறந்ததை அடுத்து ஒப்சர்வர் பத்திரிகையின் பிரதம ஆசிரியரானார்.\n\nஜோன் பெர்கசன் இலங்கையில் அரசியல், வர்த்தக, மற்றும் கலாசாரத் துறைகளில் பெரிதும் ஆர்வம் காட்டினார். குறிப்பாக, இலங்கையில் தொடருந்து சேவை அபிவிருத்திக்கு ஆதரவாக நிறைய எழுதினார். அத்துடன், தேயிலை, கோப்பி, தென்னை போன்ற வேளாண்மை வணிகங்களில் ஆர்வம் காட்டினார். ஆண்டு தோறும் \"Directory of Ceylon\" என்ற பெயரில் ஆண்டுதோறும் கையேடுகளை எழுதி வெளியிட்டு வந்தார். இவற்றின் தொகுப்பு 1930 ஆம் ஆண்டில் கொழும்பு கொமர்சல் கம்பனி Ferguson's Ceylon Directory – 1930 என்ற பெயரில் வெளியிட்டது. இந்நூல் 1595 பக்கங்களில் 48 விடயங்களை விரிவாக விளக்கி எழுதப்பட்டது.\n\n1881 ஆம் ஆண்டு முதல் 1904 அம் ஆண்டு வரை \"ட்ரொப்பிக்கல் அக்ரிகல்ச்சரிஸ்டு\" (\"Tropical Agriculturalist\") என்ற ஆங்கில இதழை வெளியிட்டு வந்தார். கொழும்பு கறுவாத் தோட்டத்தில் அமைந்திருந்த பாப்டிசத் தேவாலயத்தில் முக்கிய உறுப்பினராக இருந்து செயலாற்றினார். இலங்கையில் இருந்த காலத்தில் ஆத்திரேலியா, நியூசிலாந்து, ஜப்பான், சீனா, வட அமெரிக்கா, பிரித்தானியா ஆகிய நாடுகளுக்கும் சென்று வந்திருந்தார்.\n\nSection::::இறுதிக் காலம்.\nஜோன் பெர்கசன் 1903 ஆம் ஆண்டில் இலங்கை சட்டவாக்கப் பேரவையின் உறுப்பினராக நியமிக்கப்பட்டார். இவர் உறுப்பினராக இருந்த காலத்தில் இலங்கையின் தொடருந்து சேவைகளை விரிவாக்குவதில் பெரும் பங்காற்றினார். 1908 ஆம் ஆண்டில் பேரவை உறுப்பினர் பதவியைத் துறந்தார். 1912 ஆம் ஆண்டில் பிரித்தானியா திரும்பினார். அங்கு அவர் 1913 ஆம் ஆண்டில் காலமானார். ஜோன் பெர்கசன் இரண்டு தடவைகள் திருமணம் புரிந்தார். 1871 ஆம் ஆண்டில் சார்லொட் ஏடன் (இறப்பு: 103) என்பவரைத் திருமணம் புரிந்தார். இவர்களுக்கு இரண்டு மகன்களும், இரண்டு மகள்களும் இருந்தனர். 1905 இல் எல்லா சிமித் என்பவரைத் திருமணம் புரிந்தார்.\n\nSection::::விருதுகள்.\nஜோன் பெர்கசனுக்கு பிரித்தானிய அரசின் செயிண்ட் மைக்கேல் மற்றும் செயிண்ட் ஜோர்ஜ் விருது (\"Order of St Michael and St George\") வழங்கப்பட்டது. இலங்கையில் இவரது நினைவாக கொழும்பு, மட்டக்குளியில் வீதி ஒன்றிற்கு பெர்கசன் வீதி எனப் பெயரிடப்பட்டுள்ளது.\n"}
{"id": "296726", "url": "https://ta.wikipedia.org/wiki?curid=296726", "title": "ஆல்பிரட் இ மான்", "text": "ஆல்பிரட் இ மான்\n\nஆல்பிரட் இ மான் (\"Alfred E. Mann\") (1925 – பிப்ரவரி 25, 2016), ஒரு அமெரிக்கத் தொழில் முனைவோர் மற்றும் கொடையாளி ஆவார்.\n\nSection::::வாழ்க்கைக் குறிப்பு.\nமான் போர்ட்லண்டில் யூதக் குடும்பத்தில் பிறந்து வளர்ந்தவர். மளிகைக் கடைக்காரரான அவரது தந்தை இங்கிலாந்திலிருந்து புலம் பெயர்ந்தவர். அவரது தாய் பியானோ இசைக்கலைஞரும் பாடகருமான அவரது தாய் போலந்திலிருந்து புலம் பெயர்ந்தவர். 1946 இல் மான் லாஸ் ஏஞ்சலசுக்குப் குடிபெயர்ந்தார்.\n\nமான் பல தொழில்களைத் தொடங்கி வெற்றி பெற்றார். மருத்துவ உபகரணங்கள் தயாரிப்புத் தொழிலில் ஈடுபட்டார். இதய நோயாளிகளுக்கான பேஸ் மேக்கர், சர்க்கரை நோயாளிகளுக்கான சுவாசிக்கக்கூடிய இன்சுலின் மருந்து போன்றவற்றை இவரது மான்கைன்ட் நிறுவனம் கண்டுபிடித்தது. பின்னர், அமெரிக்க விண்வெளி ஆராய்ச்சிக்கு அவசியமான சோலார் பேட்டரிகள் இவரது தயாரிப்புகளுள் ஒன்றாகும். இவர் கொடையாளியாகவும் விளங்கினார்.\n\nSection::::இறப்பு.\nபிப்ரவரி 25, 2016 இல் ஆல்பிரட் இ மான் தனது 90-வது வயதில் மரணம் அடைந்தார்.\n\n"}
{"id": "296729", "url": "https://ta.wikipedia.org/wiki?curid=296729", "title": "பெமேதரா மாவட்டம்", "text": "பெமேதரா மாவட்டம்\n\nபெமேதரா மாவட்டம் (Bemetara district) மத்திய இந்தியாவின் சத்தீஸ்கர் \nமாநிலத்தின் இருபத்து ஏழு மாவட்டங்களில் ஒன்றாகும். துர்க் கோட்டத்தில் உள்ள ஐந்து மாவட்டங்களில் இம்மாவட்டமும் ஒன்றாகும். சனவரி 2012-ஆம் ஆண்டில் புதிதாக துவக்கப்பட்ட ஒன்பது மாவட்டங்களில் இம்மாவட்டமும் ஒன்றாகும். இம்மாவட்டத்தின் நிர்வாகத் தலைமையிடமான \"பெமேதரா நகரம்\" ஒரு நகராட்சி மன்றமும் ஆகும்.\n\nSection::::மாவட்ட எல்லைகள்.\nஇம்மாவட்டத்தின் வடக்கில் முங்கேலி மாவட்டம், மேற்கில் கவர்தா மாவட்டம், கிழக்கில் ராய்ப்பூர் மாவட்டம் மற்றும் பலோடா பஜார் மாவட்டம் மற்றும் தெற்கில் துர்க் மாவட்டம் எல்லைகளாக கொண்டுள்ளது.\n\nSection::::பொருளாதாரம்.\nவேளாண்மை பொருளாதாரத்தை அடிப்படையாகக் கொண்ட பெமேதரா மாவட்டத்தில், எண்பது விழுக்காடு மக்கள் வேளாண்மை நிலத்தை அடிப்படையாகக் கொண்டு வாழ்கின்றனர். பத்து விழுக்காடு மக்கள் மாத ஊதியத்திலும், பத்து விழுக்காடு மக்கள் வணிகத்தில் ஈடுபட்டுள்ளனர்.\n\nகல்வித் துறை இம்மாவட்டத்தில் சிறப்பாக செயல்படுகிறது. பெமேதரா நகராட்சி மன்றம் ஆண்டுக்கு ஐந்து கோடி ரூபாய் கலால் வரியாக பெறுகிறது. தேசிய நெடுஞ்சாலை எண் 12 இம்மாவட்டம் வழியாக செல்கிறது.\n\nSection::::மாவட்ட நிர்வாகம்.\nபெமேதரா மாவட்ட ஆட்சித் தலைவர் தலைமையில் பெமேதரா மாவட்டம் சஜா மற்றும் பெமேதரா என இரண்டு வருவாய் உட்கோட்டங்களையும், நவாகர், பெமேதரா, சஜா, தான் காம்கரியா மற்றும் பெர்லா என ஐந்து வருவாய் வட்டங்களையும் கொண்டது.\nஇம்மாவட்டம் 700 கிராமங்களும் 387 கிராமப் பஞ்சாயத்து மன்றங்களும் கொண்டது. \nநவகர், பெமேதரா, சஜா மற்றும் பெரலா என நான்கு வட்டார வளர்ச்சி அலுவலகங்களைக் கொண்டது.\n\nSection::::இனக்குழுக்கள்.\nசத்தீஸ்கர் மாநிலத்தின் மையத்தில் அமைந்த இம்மாவட்டத்தில், ஆரிய-திராவிட இனக் குழு மக்கள் வாழ்கின்றனர். மேலும் சிறிய அளவிலான பழங்குடி மக்களும் வாழ்கின்றனர்.\n\n"}
{"id": "296731", "url": "https://ta.wikipedia.org/wiki?curid=296731", "title": "முங்கேலி மாவட்டம்", "text": "முங்கேலி மாவட்டம்\n\nமுங்கேலி மாவட்டம் (Mungeli district) மத்திய இந்தியாவின் சத்தீஸ்கர் \nமாநிலத்தின் இருபத்து ஏழு மாவட்டங்களில் ஒன்றாகும். பிலாஸ்பூர் கோட்டத்தில் உள்ள ஐந்து மாவட்டங்களில் இம்மாவட்டமும் ஒன்றாகும். சனவரி 2012-ஆம் ஆண்டில் புதிதாக துவக்கப்பட்ட ஒன்பது புதிய மாவட்டங்களில் முங்கேலி மாவட்டமும் ஒன்றாகும்.\nமுங்கேலி மாவட்டத்தின் நிர்வாகத் தலைமையிடம் \"முங்கேலி நகரம்\" ஆகும்.\nமாநிலத் தலைநகரம் ராய்ப்பூரிலிருந்து 104 கி. மீ., தொலைவிலும், பிலாஸ்பூரிலிருந்து 52 கி. மீ., தொலைவிலும் முங்கேலி நகரம் உள்ளது.\n\nஇம்மாவட்டப் பகுதியில் அச்சனக்மர் வனவிலங்கு சரணாலயம் உள்ளது.\n\nSection::::மாவட்ட எல்லைகள்.\nஇம்மாவட்டத்தின் வடக்கில் மத்தியப் பிரதேசம் கிழக்கில் பிலாஸ்பூர் மாவட்டம், மேற்கில் கவர்தா மாவட்டம் மற்றும் தெற்கில் பெமேதரா மாவட்டம் எல்லைகளாக அமைந்துள்ளது.\n\n"}
{"id": "296733", "url": "https://ta.wikipedia.org/wiki?curid=296733", "title": "கரியாபந்து மாவட்டம்", "text": "கரியாபந்து மாவட்டம்\n\nகரியாபந்து மாவட்டம் (Gariaband District) மத்திய இந்தியாவின் சத்தீஸ்கர் \nமாநிலத்தின்\nஇருபத்து ஏழு மாவட்டங்களில் ஒன்றாகும். ராய்ப்பூர் கோட்டத்தில் உள்ள ஐந்து மாவட்டங்களில் இம்மாவட்டமும் ஒன்றாகும். சனவரி 2012-ஆம் ஆண்டில் புதிதாக துவக்கப்பட்ட ஒன்பது மாவட்டங்களில் கரியாபந்து மாவட்டமும் ஒன்றாகும்.\n\nஇம்மாவட்டம் ராய்ப்பூர் மாவட்டத்தின் சில வருவாய் வட்டங்களைக் கொண்டு புதிதாக துவக்கப்பட்டது. \nஇம்மாவட்டத்தின் நிர்வாகத் தலைமையிடம் கரியாபந்து நகரம் ஆகும். அருகில் உள்ள நகரங்கள் மகாசமுந்து மற்றும் ராஜிம் ஆகும்.\nகரியாபந்து நகரம், மாநிலத் தலைநகரம் ராய்ப்பூரிலிருந்து 93 கி. மீ., தொலைவில் உள்ளது.\n\nSection::::மாவட்ட எல்லைகள்.\nஇம்மாவட்டத்தின் வடக்கில் மகாசமுந்து மாவட்டமும், கிழக்கிலும், தெற்கிலும் ஒரிசா மாநிலமும் மற்றும் மேற்கில் தம்தரி மாவட்டமும் எல்லைகளாக அமைந்துள்ளது.\n\n"}
{"id": "296737", "url": "https://ta.wikipedia.org/wiki?curid=296737", "title": "சூரஜ்பூர் மாவட்டம்", "text": "சூரஜ்பூர் மாவட்டம்\n\nசூரஜ்பூர் மாவட்டம் (Surajpur District) மத்திய இந்தியாவின் சத்தீஸ்கர் \nமாநிலத்தின் இருபத்து ஏழு மாவட்டங்களில் ஒன்றாகும். சூரஜ்பூர் கோட்டத்தில் உள்ள ஐந்து மாவட்டங்களில் இம்மாவட்டமும் ஒன்றாகும்.\n\n1 சனவரி 2012-ஆம் ஆண்டில் புதிதாக துவக்கப்பட்ட ஒன்பது மாவட்டங்களில் ஒன்றாகும்.\nஇம்மாவட்டத்தின் நிர்வாகத் தலைமையிட நகரம் சூரஜ்பூர் ஆகும். சத்தீஸ்கர் மாநிலத் தலைநகர் ராய்ப்பூரிலிருந்து வடக்கே 256 தொலைவில் \"சூரஜ் நகரம்\" அமைந்துள்ளது.\n\nதமோர் பிங்களா காட்டுயிர் காப்பகம் இம்மாவட்டத்தின் முக்கிய சுற்றுலா இடமாகும். \"தேசிய நெடுஞ்சாலை எண் 43\" இம்மாவட்டத்தின் வழியாக செல்கிறது.\n\nசத்தீஸ்கர் மாநிலத்தில் அதிக எழுத்தறிவு கொண்ட மாவட்டங்களில் முதல் இடத்தில் சூரஜ்பூர் மாவட்டம் உள்ளது.\n\nSection::::மாவட்ட எல்லைகள்.\nஇம்மாவட்டத்தின் வடகிழக்கில் ஜார்கண்ட் மாநிலமும், வடமேற்கில் உத்தரப் பிரதேசம் மாநிலமும், கிழக்கில் பலராம்பூர் மாவட்டமும், தெற்கில் கோர்பா மாவட்டமும் மற்றும் மேற்கில் கோரியா மாவட்டமும் எல்லைகளாக அமைந்துள்ளது.\n\nSection::::மக்கள் வகைப்பாடு.\n2011 ஆம் ஆண்டு இந்திய மக்கள் தொகை கணக்கெடுப்பின் படி இம்மாவட்டத்தின் மொத்த மக்கள் தொகை 6,60,280 ஆக உள்ளது. அதில் ஆண்கள் 53 விழுக்காடாகவும் மற்றும் பெண்கள் 47 விழுக்காடாகவும் உள்ளனர். சூரஜ்பூர் மாவட்டத்தின் படிப்பறிவு, தேசிய சராசரி படிப்பறிவான 59.5%-ஐ விட கூடுதலாக, 89 விழுக்காடாக உள்ளது. ஆண்களின் படிப்பறிவு 90% ஆகவும், பெண்களின் படிப்பறிவு 88% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை, மொத்த மக்கள்தொகையில் 16 விழுக்காடாக உள்ளது.\n\nSection::::மாவட்ட நிர்வாகம்.\nசூரஜ்பூர் மாவட்டம் பிரதாப்பூர், ஒடகி, பையாத்தான், இராமானுஜ்நகர், பிரேம் நகர் மற்றும் சூரஜ்பூர் என ஆறு வருவாய் வட்டங்களை கொண்டது. \n\nSection::::பார்க்க வேண்டிய இடங்கள்.\nசூரஜ் மாவட்டத்தில் உள்ள \"தமோர் பிங்களா காட்டுயிர் காப்பகம்\" , தேவ்கர், ராம்கரில் உள்ள சீதாகுளம், சீதா பெங்குரா குகைகள், காளிதாஸ் மேகதூதம், குடர்கரில் உள்ள பாகேஸ்வரி தேவி கோயில், பையாத்தானில் உள்ள படால் பைரவர் கோயில், பிரேம்நகரில் உள்ள மகேஸ்வரி கோயில் ஆகும். \n\n"}
{"id": "296738", "url": "https://ta.wikipedia.org/wiki?curid=296738", "title": "மெக்சிக்கோவின் மாநிலங்கள்", "text": "மெக்சிக்கோவின் மாநிலங்கள்\n\nமெக்சிக்கோவின் மாநிங்கள் மெக்சிக்கோ நாட்டின் முதல்நிலை நிர்வாகப் பிரிவுகளாகும். மெக்சிக்கோவில் 31 மாநிலங்கள் உள்ளன.மெக்சிக்கோவின் தலைநகரப் பகுதியான மெக்சிக்கோ கூட்டரசு மாவட்டம் தனி மாநிலமாக, 32ஆவது மாநிலமாக, கருதப்படுகின்றது.\n\nமாநிலங்கள் அடுத்த நிலையில் நகராட்சிகளாகப் பிரிக்கப்பட்டுள்ளன.\nSection::::மாநிலங்கள்.\nகுறிப்புகள்:\n"}
{"id": "296742", "url": "https://ta.wikipedia.org/wiki?curid=296742", "title": "தீனாநாத் புல்", "text": "தீனாநாத் புல்\n\nதீனாநாத் புல் (Pennisetum pedicellatum) எத்தியோப்பிய நாட்டுப் புல் வகைகளுள் ஒன்றாகும். கால்நடைகளுக்கு ஏற்ற இயற்கைத் தீவனமான தீனாநாத் புற்களை சிறிய நிலப் பகுதிகளிலும் சாகுபடி செய்ய இயலும் தீனாநாத் புல் ரகம், கோ 1ஐ இறவையில் வருடம் முழுவதும் பயிரிடலாம். பொதுவாக, தீனாநாத் புல் மானாவாரியில் பருவ மழை காலத்தில் பயிரிடப்படுகிறது.\n"}
{"id": "296746", "url": "https://ta.wikipedia.org/wiki?curid=296746", "title": "கினியா புல்", "text": "கினியா புல்\n\nகினியா புல் (Megathyrsus maximus) ஆப்பிரிக்கா, பாலஸ்தீன், ஏமன் நாடுகளைத் தாயகமாகக் கொண்ட, கால்நடைகளால் விரும்பி உண்ணக்கூடிய, பசுந்தீவனப் பயிராகும். இது விதைப்பு செய்தோ அல்லது வேர் விட்ட கரணைகள் ஊன்றியோ பயிரிடப்படுகிறது. இப்புற்கள் மிகவும் தடிமனாகவும், பனிப்பொழிவைத் தாங்க முடியாததாகவும் உள்ளன என்றாலும், இது வறட்சியை தாங்கி வளரக்கூடிய புல் வகையாகும்.\n\nSection::::பயிரிடும் முறை.\nவடிகால் வசதியுள்ள அனைத்து நிலங்களிலும் கினியாப்புல் வளரும் என்றாலும், களிமண் பாங்கான நிலங்களிலும், தண்ணீர் தேங்கக்கூடிய இடங்களிலும் கினியா புல் நன்றாக வளராது. கினியா புற்களை வளர்க்க ஏக்கருக்கு 20:20:60 கிலோ முறையே தழைச்சத்து, மணிச்சத்து, சாம்பல் சத்துக்களும், மேலுரமாக 10 கிலோ தழைச்சத்தும் இட வேண்டும். ஏக்கருக்கு விதையென்றால் ஒரு கிலோவும், வேர்க் கரணையென்றால் 20,640-ம் தேவைப்படுகிறது. விதைத்த உடன் முதல் தண்ணீர் மூன்றாம் நாளும், பின்னர் 15 முதல் 20 நாட்களுக்கு ஒருமுறையும் நீர்ப் பாய்ச்ச வேண்டும். 50 முதல் 55 நாட்களில் அறுவடை செய்யலாம். அடுத்தடுத்த அறுவடைகள் 45 நாட்கள் இடைவெளியில் செய்யலாம். ஒரு எக்டேர் நிலத்தில் 175 டன்கள் கினியா புல் பசுந்தீவனத்தை 5 அறுவடைகளில் பெறலாம்.\n"}
{"id": "296747", "url": "https://ta.wikipedia.org/wiki?curid=296747", "title": "தாமல் நரசிங்கேசுவரர் கோயில்", "text": "தாமல் நரசிங்கேசுவரர் கோயில்\n\nதாமல் நரசிங்கேசுவரர் கோயில் (நரசிங்கேசம்) என்று அறியப்படும் இக்கோயில், காஞ்சிபுரம் அடுத்த தாமல் எனும் கிராமத்திலுள்ள கோயில்களில் சிவன் கோயிலாகும். மேலும், திருமால் தனித்து தாபிக்கப்பட்டு வழிபட்ட இத்தல குறிப்புகள், காஞ்சிப் புராணத்தில் தனிப்படலமாகச் சொல்லப்பட்டு காணப்படுகிறது.\n\n\nSection::::தல வரலாறு.\nஇரணியனை அழித்த நரசிம்மன் அவனின் ரத்தத்தைக் குடித்ததால் வெறிகொண்டு, உலகை துன்புறுத்தியது. அவ்வெறியை அடக்க இறைவன் சரபமாக வந்து நரசிம்மத்தை அழித்து அதன் தோலைப் போர்த்திக்கொண்டு காட்சி தந்தார். பின் திருமால் காஞ்சிக்கு வந்து நரசிங்கப்பெருமான் பெயரில் சிவலிங்கம் நிறுவி வழிபட்டு இறைவனருள் பெற்றார் என்பது வரலாறாகும்.\n\nSection::::அமைவிடம்.\nதமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரத்தின் மேற்கு பகுதியில் சென்னை - பெங்களூர் நெடுஞ்சாலையிலுள்ள \"தாமல்\" என்னும் கிராமத்தில் குளத்தின் வடமேற்குக் கரையில் இக்கோயில் அமைந்துள்ளது. மேலும் தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்திலிருந்து மேற்கில் சுமார் 14 கிலோமீட்டர் தொலைவிலுள்ள திருப்புட்குழி மணிகண்டீசுவரர் கோயிலை ஒரு கிலோமீட்டர் கடந்தால் இக்கோயில் தாபிக்கப்பட்டுள்ளது.\n\n"}
{"id": "296750", "url": "https://ta.wikipedia.org/wiki?curid=296750", "title": "நேப்பியர் புல்", "text": "நேப்பியர் புல்\n\nநேப்பியர் புல் (Pennisetum purpureum), யானைப் புல் அல்லது உகாண்டா புல், ஆப்பிரிக்க நாடுகளைத் தாயகமாகக் கொண்டது. இப் புற்களுக்கு குறைந்த அளவே தண்ணீரும், சத்துக்களும் தேவைப்படுவதால் சாதரணமாகப் பயிரிடப்பட முடியாத நிலங்களிலும் வளரக் கூடியது. இப் புற்கள் அடர்த்தியான புதராக நீண்ட மிருதுவான இலைகளை உடையதாக வளருகின்றன. ஒரு முறை பயிரிட்டால் நான்கு, ஐந்து வருடங்களுக்கு தொடர்ந்து அறுவடை செய்யலாம். இதன் இலைகளை ஆடுகளும், முயல்களும் விரும்பி உட்கொள்கின்றன.\n"}
{"id": "296751", "url": "https://ta.wikipedia.org/wiki?curid=296751", "title": "விசுவா வர்ணபால", "text": "விசுவா வர்ணபால\n\nபேராசிரியர் விசுவா வர்ணபால (\"Wiswa Warnapala\", 26 டிசம்பர் 1936 – 27 பெப்ரவரி 2016) இலங்கை அரசியல்வாதியும், கல்விமானும், முன்னாள் அமைச்சரும், முன்னாள் நாடாளுமன்ற உறுப்பினரும் ஆவார்.\n\nSection::::வாழ்க்கைக் குறிப்பு.\n1936 ஆம் ஆண்டில் பிறந்த வர்ணபால பொருளியலில் இளங்கலை சிறப்புப் பட்டத்தை பேராதனைப் பல்கலைக்கழகத்தில் 1964 ஆம் ஆண்டில் பெற்றார். 1967 இல் அமெரிக்காவில் பிட்சுபர்க் பல்கலைக்கழகத்தில் முதுகலைப் பட்டத்தையும், 1970 இல் இங்கிலாந்து லீட்சு பல்கலைக்கழகத்தில் கலாநிதிப் பட்டமும் பெற்றார். இவர் பேராதனைப் பல்கலைக்க்ழகத்தில் அரசறிவியலில் பேராசிரியராகவும், அரசறிவியல் துறையின் தலைவராகவும் பணியாற்றினார்.\n\nSection::::அரசியலில்.\nபேராதனைப் பல்கலைக்கழகத்தில் கல்வி கற்ற காலத்திலேயே தீவிர அரசியலில் ஈடுபட்டார் வர்ணபால. 1980 ஆம் ஆண்டில் இலங்கை சுதந்திரக் கட்சியின் மத்திய குழு உறுப்பினராக சிறிமாவோ பண்டாரநாயக்காவினால் நியமிக்கப்பட்டார். 2004 ஆம் ஆண்டில் ஐக்கிய மக்கள் சுதந்திரக் கூட்டணியின் தேசியப் பட்டியல் உறுப்பினராக நாடாளுமன்றம் சென்றார். இவர் பிரதி வெளியுறவுத்துறை அமைச்சராகவும், நாடாளுமன்ற அலுவல்கள் அமைச்சராகவும், பின்னர் 2007 முதல் 2010 வரை மகிந்த ராசபக்சவின் அமைச்சரவையில் உயர் கல்வி அமைச்சராகவும் பணியாற்றினார்.\n\n2015 ஆம் ஆண்டில் இடம்பெற்ற ஆட்சிமாற்றத்தின் பின்னர் புதிய அரசுத் தலைவர் மைத்திரிபால சிறிசேனவுடன் இணைந்து செயற்பட்டார். அத்துடன் ஐக்கிய மக்கள் சுதந்திர முன்னணியின் பொதுச் செயலாளராக 2015 ஆகத்து மாதத்தில் நியமிக்கப்பட்ட்டார்.\n"}
{"id": "296756", "url": "https://ta.wikipedia.org/wiki?curid=296756", "title": "கெல்லி கிளார்க்சன்", "text": "கெல்லி கிளார்க்சன்\n\nகெல்லி பிரைன்னி கிளார்க்சன் (பிறப்பு ஏப்பிரல் 24, 1982) ஒரு அமெரிக்க பாடகி, பாடலாசிரியர் மற்றும் குழந்தைகள் புத்தக ஆசிரியராவர். இவர் 2002ல் அமெரிக்க ஐடல் என்னும் முதல் பருவ நிகழ்ச்சியில் வெற்றிபெற்றதனால் பிரபலமானவர். \n\n"}
{"id": "296757", "url": "https://ta.wikipedia.org/wiki?curid=296757", "title": "கோமாரி நோய்", "text": "கோமாரி நோய்\n\nகோமாரி நோய் (\"Foot-and-mouth disease\") ஒரு தொற்று நோயாகும். பிகொர்ணா எனும் நச்சுயிரியால் இந்த நோய் ஏற்படுகின்றது. இந்த நோயை கரணை நோய், குளம்பு வாய் நோய் என்றும் கூறுகிறார்கள். இந்த நோய் பிளவு பட்ட குளம்பு உள்ள அனைத்து விலங்குகளையும் தாக்குகின்றது. ஆடுகளை விட, மாடுகள் மற்றும் பன்றிகள் பெரிதும் பாதிக்கப்படுகின்றன. அசை போடும் வன விலங்குகளும் பாதிக்கப்படும் வாய்ப்பு உண்டு. ஒட்டகம், குதிரை, ஆய்வுக்கூட விலங்குகள் மற்றும் மனிதர்கள் இந்த நோயால் அதிகம் பாதிக்கப்படுவதில்லை.\n\nSection::::நோயரும்பு காலம்.\nமாடுகளில் சில மணிகளிலிருந்து சில நாட்கள் வரையும், செம்மறியாடுகளில் மூன்றிலிருந்து எட்டு வாரங்கள் வரையும் பன்றிகளில் ஒரு வாரமும் நோயரும்பு காலம் காணப்படும்.\n\nSection::::நோய் கடத்திகள்.\nகுணமடைந்த செம்மறியாடுகள் நச்சுயிரியினை 5 மாதங்கள் வரையும், குணமடைந்த மாடுகள் நச்சுயிரியினை 6 மாதங்கள் வரையும் தாங்கி கடத்தும்.\n\n\n\n\n\nSection::::தடுப்பு முறைகள்.\nநோய் வராமல் தடுக்க நோய் வருவதற்கு முன்பே கோமாரி நோய் தடுப்பூசியை ஆண்டுக்கு இரு முறை போட வேண்டும். பண்ணையிலிருக்கும் மாடுகளுக்கு கோமாரி நோய்க்கான முதல் தடுப்பூசியினை மூன்றாம் மாத வயதிலும், இரண்டாம் தடுப்பூசியினை முதல் தடுப்பூசி கொடுத்து 30 நாள் கழித்தும் கொடுக்கவேண்டும். பிறகு ஆறு மாதத்திற்கு ஒரு முறை அதாவது ஏப்ரல்- மே மாதம் தடுப்பூசியினை தொடர்ந்து அளிக்கவேண்டும். ஒரு பகுதியிலிருக்கும் அல்லது ஒரு கிராமத்திலிருக்கும் அனைத்து மாடுகளுக்கும் ஒரே சமயத்தில் தடுப்பூசி கொடுக்கவேண்டும்.\n\n"}
{"id": "296765", "url": "https://ta.wikipedia.org/wiki?curid=296765", "title": "கமலாதேவி சட்டோபாத்யாய்", "text": "கமலாதேவி சட்டோபாத்யாய்\n\nகமலா சட்டோபாத்தியாயா (\"Kamaladevi Chattopadhyay\") 3 ஏப்ரல் 1903–29 அக்டோபர் 1988) என்பவர் ஒரு இந்திய சமூக சீர்திருத்தவாதி, பெண்ணியவாதி மற்றும் சுதந்திரப் போராட்ட வீரர் ஆவார். இவர் இந்திய விடுதலை இயக்கத்தில் ஈடுபட்டதற்காக நினைவு கூரப்படுகிறார். மேலும் இந்திய கைவினைப் பொருள்கள், கைத்தறி வளர்ச்சி, சுதந்திர இந்தியாவில் நாடக மறுமலர்ச்சி ஆகியவற்றிற்கு உந்து சக்தியாக இருந்தார். மேலும் கூட்டுறவு இயக்கத்தின் முன்னோடியாகவும், இந்திய பெண்களின் சமூக, பொருளாதார மேம்பாட்டுக்காக உழைத்தவர்.\n\nசங்கீத நாடக அகாதெமியின் துணைத்தலைவர், பாரதீய நாட்டிய சங்கத்தின் தலைவர், அகில இந்திய கைவினைஞர்கள் வாரியத் தலைவர், யுனெஸ்கோவின் உறுப்பினர் எனப் பல பதவிகளை வகித்து சிறப்பாகப் பணியாற்றியவர்.\n\nSection::::வாழ்க்கை.\nஇவர் 3 ஏப்ரல் 1903 அன்று மங்களூரில் இவரது பெற்றோருக்கு நான்காவது மகளாகப் பிறந்தார். இவரின் தந்தை ஆனந்தையா தரேஸ்வர் மாவட்ட ஆட்சியராக மங்களூரில் இருந்தார், இவரின் தாயார் பெயர் கிரிஜாபாய் ஆகும்.\n\nகமலாதேவி படிப்பில் கெட்டிக்காராக இருந்தார் இவரது பெற்றோர்களைப் பார்க்க வீட்டிற்கு வரும் மகாதேவ கோவிந்த ராணடே, கோபாலகிருஷ்ண கோகலே, ராமாபாய் ராணடே, அன்னிபெசண்ட் அம்மையார் போன்ற தலைவர்களின் உரையாடல்களைக் கேட்டு, இளம் வயதிலேயே சுதேச இயக்கத்தில் ஆர்வம் கொண்டார்.\n\nஇவர் சமசுகிருத பாரம்பரிய நாடக்கலையான கேரள- கூடியாட்டத்தை, அதில் சிறந்த ஆசிரியரும் அபிநயத்தில் சிறந்த நடன ஆசிரியரான பத்மசிறீ மணி மாதவ சாக்கியார் என்பவரின் ஊரான கிள்ளிக்குரிசிமங்களத்தில் உள்ள அவரது வீட்டில் தங்கியிருந்து கற்றார்.\n\nஇவரது இளமைக் காலம் சோகம் நிறைந்ததாக இருந்தது. இவரது முன்மாதிரியாக இருந்த இவரது அக்காள், சகுணா, அவரது இளம் வயதில் திருமணம் முடிந்த உடனேயே, இறந்து போனார். கமலாவின் தந்தை அவருக்கு ஏழு வயதிருக்கும் போதே இறந்தார்.\n\nSection::::முதல் திருமணம்.\nஇவருக்கு 1917இல், 14 வயதானபோது திருமணம் நடந்தது ஆனால் இரண்டாண்டுகளில் கணவர் இறந்தார்.\n\nSection::::1920களில்.\nSection::::அரிந்திரநாத்துடனான திருமணம்.\nஇதற்கிடையில், சென்னை ராணி மேரி கல்லூரியில் தன் படிப்பைத் தொடர்ந்தார். அப்போது அவருடன் படித்த சக மாணவரான சுஹாசினி சட்டோபாத்யாவின் இளைய சகோதரி சரோஜினி நாயுடு, அறிமுகமானார். பின்னர் தங்கள் திறமையான சகோதரனான அரியை கமலாதேவிக்கு அறிமுகப்படுத்தினர். அவர் நன்கு அறியப்பட்ட ஒரு கவிஞர்- எழுத்தாளர், நடிகர் போன்ற பன்முகத்தன்மை உடையவராக இருந்தார். கலைகளில் ஈடுபாடு உடைய இருவருக்கும் நல்ல புரிதல் உண்டாயிற்று.\n\nகமலாதேவிக்கு இருபது வயது இருக்கும்போது அரிந்திரநாத் சட்டோபாத்யாய உடன் திருமணம் நடந்த்து. இந்த விதவை திருமணத்திற்கு சமூகத்தில் எதிர்ப்பு கடுமையாக இருந்தது. இந்த தம்பதியினரின் ஒரே மகன் ராமா அடுத்த ஆண்டு பிறந்தார்.\n\nபிற்காலத்தில் இவர் சில திரைப்படங்களில் நடித்தார். அக்காலத்தில் நல்ல குடும்ப்ப் பெண்கள் திரைப்படங்களில் நடிப்பது ஆதரிக்கப்படாத காலம் என்பது குறிப்பிடத்தக்கது. இவர் முதலில் ஊமைப்படங்களில் நடித்தார். இதில் ஒன்று கன்னடத் திரையுலகின் முதல் படமான, மிரிச்சகட்டிகா (வசந்தசேனா) (1931). இரண்டாவது படமாக தான்சேன் என்ற இந்தி படத்தில் 1943இல் நடித்தார். உடன் நடித்தவர்கள் கே.எல் சய்கல் மற்றும் குர்ஷீத் , தொடர்ந்து ஷங்கர் பார்வதி (1943), மற்றும் தான்னா பஹத் (1945) ஆகிய படங்களில் நடித்தார்.\n\nதிருமணமான பல ஆண்டுகளுக்கு பிறகு, கமலாதேவியும் அவர் கணவரும் பிரிந்தனர். கமலாதேவி விவாகரத்து பெற்றார். அந்நாளில் இது பெண்கள் பின்பற்ற அஞ்சும், தயங்கும் மிகப் புதிதான ஒரு நடைமுறை. எனவே இதைக் குறித்தும் கமலா தேவி மீது மிகுந்த விமர்சனங்கள் எழுந்தன.\n\nSection::::இலண்டன் செல்லல்.\nஅவர்களது திருமணத்திற்கு கொஞ்ச காலத்திற்கு பிறகு அரிந்திரநாத் தனது முதல் வெளிநாட்டு பயணத்தை மேற்கோண்டு, லண்டன் சென்றார். ஒரு சில மாதங்கள் கழித்து கமலாதேவி, அங்கு சென்று அவருடன் சேர்ந்தார், அவருடன் சேர்ந்து இலண்டன் பல்கலைக்கழகத்தின் பெட்ஃபோர்ட் கல்லூரியில் சமூகவியல் பாடத்தில் டிப்ளோமா பட்டம் பெற்றார்.\n\nSection::::விடுதலை இயக்கத்திற்கான அழைப்பு.\nகமலாதேவி இலண்டனில் இருந்தபோது, இந்தியாவில் காந்தி ஒத்துழையாமை இயக்கத்துக்கு 1923இல் அழைப்புவிடுத்ததை அறிந்து இந்தியா திரும்பி, சேவாதளத்தளம் என்னும் காந்திய அமைப்பில் இணைந்தார். விரைவில் கமலாதேவி தளத்தின் மகளிர் பிரிவின் பொறுப்பாளராக ஆனார். சேவாதளத்தின் சார்பில் அனைத்திந்திய அளவில் ஆளெடுப்பது பெண்களுக்கு பயிற்சி அளிப்பது ஆகிய பணிகளில் ஈடுபட்டார்.\n\n1926, இல் இவர் அனைத்திந்திய மகளிர் மாநாடு (AIWC) அமைப்பின் நிறுவனரான மார்கரெட் கசின்சு என்பவரை சந்தித்தார். அவரின் தாக்கத்தால் சென்னை மாகாண சட்டசபைக்கு போட்டியிட்டார். இவர்தான் இந்தியாவில் சட்டமன்றத்துக்கு போட்டியிட்ட முதல் பெண் ஆவார். இவர் தேர்தல் வேலைகளை சில நாட்கள்தான் பார்க்கதான் இயன்றது. ஆனாலும் இவர் 55 வாக்குகள் வித்தியாசத்தில் தோல்வியுற்றார்.\n\nSection::::அனைத்திந்திய மகளிர் மாநாடு.\nஅடுத்த ஆண்டில், அனைத்து-இந்திய மகளிர் மாநாடு (AIWC) நிறுவப்பட அதன் முதல் அமைப்புச் செயலாளராக ஆனார். தொடர்ந்து வந்த ஆண்டுகளில், அ.இ.ம.மா. கிளைகள் நாடு முழுவதும் இயங்கத் துவங்கின, தன்னார்வ திட்டங்கள் கொண்டு மதிப்புள்ள தேசிய அமைப்பானது. கமலாதேவி, இந்தியா மட்டுமின்றி அய்ரோப்பிய நாடுகளிலும் விரிவாகச் சுற்றுப்பயணம் மேற்கொண்டு பெண்களுக்கான கல்வி, சமுதாய வளர்ச்சிக்கான திட்டங்கள் முதலியவை குறித்து ஆராய்ந்தார். அதன் பயனாக டெல்லியில் பெண்களுக்கான ஹோம் சயின்ஸ் (Lady Irvin College for Home Science) கல்லூரியை ஆரம்பித்தார்.\n\nSection::::1930களில்.\nகாந்தியடிகளால் 1930-ஆம் ஆண்டு அறிவிக்கப்பட்ட உப்பு சத்தியாகிரகக் குழு உறுப்பினர்களான ஏழு பேர்களில் இவரும் ஒருவராக இருந்து மும்பை கடற்கரையில் பெண்கள் பிரிவில் உப்பு சத்தியாக்கிரகம் செய்தார். உப்பு சத்தியாகிரகப் போராட்டத்தின்போது சுதேசி உப்பை மும்பையை பங்கு சந்தையில் விற்க முயன்றபோது கைது செய்யப்பட்டார். இதற்கு ஓராண்டு கழித்து 1936இல் காங்கிரஸ் சோசலிஸ்ட் கட்சியின் தலைவராக தேர்ந்தெடுக்கப்பட்டு, ஜெயபிரகாஷ் நாராயணன், ராம்மனோகர் லோகியா, மினுமசானி முதலிய தலைவர்களுடன் இணைந்து பாடுபட்டார்.\n\nSection::::1940களில்.\nஇரண்டாம் உலகப்போர் துவங்கிய காலத்தில் கமலாதேவி இங்கிலாந்தில் இருந்தார், அவர் உடனடியாக மற்ற நாடுகளுக்கு இந்தியாவின் நிலைமையை இந்தியாவின் பிரதிநிதியாக சென்று இந்தியாவின் விடுதலைக்கு ஆதரவைத் திரட்டினார்.\n\nSection::::விடுதலைக்கு பிந்தைய பணிகள்.\nஇந்தியா சுதந்திரமடையும்போது இந்தியா – பாகிஸ்தான் என இரண்டு நாடுகளான பிரிந்தன. இதனையொட்டி நாட்டில் இந்து –முஸ்லீம் கலவரம் ஏற்பட்டது. இக்கலவரத்தில் பல்லாயிரம்பேர் படுகொலை செய்யப்பட்டனர். ஏராளமானவர்கள் படுகாயமடைந்தனர். பல லட்சம் இந்துக்களும், முஸ்லீம்களும் அகதிகளாக்கப்பட்டனர். இந்த வேளையில் மக்களுக்கு பரிதாபாத் நகரத்தில் சேவை மையம் அமைத்து 50,000 மக்களுக்கு மருத்துவ உதவியும், உணவு வசதியும், தங்குமிடமும் செய்து கொடுத்தார்.\n\nஇவ்வாறு மக்கள் மறுவாழ்வுக்கும் அதே சமயம் அவர்கள் இழந்த கைவினைத் தொழிலுக்கு உதவும் பணியினை இரண்டாம் கட்டமாக தொடங்கினார். இந்திய கைவினைப் பொருள்கள் மற்றும் கைத்தறி ஆகியவற்றிற்கு சுதந்திரத்திற்கு பிந்தைய காலத்தில் பெரும் புத்துயிர் அளிக்க வேண்டும் என பொறுப்பெடுத்து நவீன இந்தியாவில் அதன் மிகப்பெரிய மரபை காக்க பாடுபட்டார்.\n\nSection::::விருதுகள்.\nஇவரது பணிகளை அங்கீகரிக்கும் விதமாக இந்திய அரசு பத்ம பூசன் விருதை 1955இல் அளித்தது. பின்னர் இரண்டாவது மிக உயரிய விருதான, பத்ம விபூசன் விருதை 1987லிலும், ராமன் மகசேசே விருதை 1966இல் பெற்றார். மேலும் சங்கீத் நாடக அகாடமி விருது , இசை, நடனம், நாடகம் ஆகியவற்றுக்காக இந்தியாவின் தேசிய அகாடமி, 1974 இல் வாழ்நாள் சாதனைக்கான விருது வழங்கியது.\n\nயுனெஸ்கோ அமைப்பு கைவினைப். ஊக்குவிக்கும் இவரது பணிகளுக்காக 1977 இல் விருது வழங்கியது. சாந்தி நிகேதனும், அதன் மிக உயர்ந்த விருதை அளித்து இவரைப் பாராட்டியது.\n\n\nSection::::வெளி இணைப்புகள்.\nகலைத் துறையிலும் ஆர்வம் கொண்ட ‘பெண் உரிமைப் போராளி’ கமலாதேவி!\n"}
{"id": "296769", "url": "https://ta.wikipedia.org/wiki?curid=296769", "title": "அசுடெக் பேரரசு", "text": "அசுடெக் பேரரசு\n\nமெக்சிகா அசுடெக் பேரரசு (\"Aztec Empire\") அல்லது மும்மடி கூட்டணி மூன்று நவ்வா நகர அரசுகளின் (\"ஆல்தெபெட்டில்\") கூட்டணியாகும்; மெக்சிக்கோ-டெனோச்டீட்லான், டெக்ச்கோகோ, மற்றும் இட்லாகோபான் நகர அரசுகளின் கூட்டணியாகும். இந்த மூன்று நகர அரசுகளும் மெக்சிக்கோ பள்ளத்தாக்கிலும் அடுத்த பகுதிகளையும் 1428 முதல் ஆண்டு வந்தன. 1521இல் எர்னான் கோட்டெஸ் தலைமையிலான எசுப்பானிய \"வெற்றியாளர்களும்\" அவர்களது உள்ளூர் தோழமைகளும் தோற்கடிக்கும் வரை இவ்வாட்சி நிலைபெற்றிருந்தது. \n\nஅசுகபோட்சால்கோ நகர அரசுக்கும் அதன் முன்னாள் மாகாணங்களுக்கும் இடையே எழுந்த உள்நாட்டுப் போரில் வெற்றி பெற்ற கூட்டத்தால் இந்தக் கூட்டணி நிறுவப்பட்டது. தன்னாட்சியுடைய மூன்று நகர அரசுகளின் கூட்டணியாக துவக்கத்தில் திட்டமிடப்பட்டபோதும் டெனோச்டீட்லான் முதன்மையான படைத்துறை கூட்டாளியாக விளங்கியது. 1520இல் எசுப்பானியர்கள் வந்தடைந்தபோது, கூட்டணியின் நிலப்பகுதியை டெனோச்டீட்லான் தான் செயற்பாட்டளவில் ஆண்டு வந்தது; மற்றக் கூட்டாளிகள் துணைப்பொறுப்புகளையே வகித்தனர். \nஇக்கூட்டணி உருவான பின்னர் கைப்பற்றும் வண்ணம் பல போர்களை நடத்தி தனது ஆட்பகுதிகளை விரிவாக்கியது. உச்சத்தில் இருந்தபோது பெரும்பாலான மத்திய மெக்சிக்கோவை ஆண்டு வந்தது; தொலைவில் இருந்த தற்கால குவாத்தமாலாவின் எல்லையிலிருந்த, இடையமெரிக்கப் பண்பாட்டுப் பகுதியான சோகோனோச்கோ மாகாணத்தையும் தன்னாட்சியில் கொண்டு வந்தது. இந்த ஆட்சியை வரலாற்றாசிரியர்கள் \"தலைமையேற்பு\" அல்லது \"மறைமுக\" ஆட்சியாக விவரிக்கின்றனர். கூட்டணிக்கு அரையாண்டுக்கொருமுறை திறை செலுத்தவும் அசுடெக் பேரரசுக்குத் தேவைப்பட்டபோது படைகளை அனுப்பவும் உடன்பட்டால், கைப்பற்றப்பட்ட நகரங்களின் ஆட்சியாளர்கள் அதிகாரத்துடன் செயல்பட அனுமதிக்கப்பட்டனர். இதற்கு மாற்றாக, கூட்டணி அரசு பாதுகாப்பையும் அரசியல் நிலைத்தன்மையையும் அளித்தது. இந்த அரசியலமைப்பு பரந்த நிலப்பகுதியில் பொருளியல் ஒத்துழைப்பிற்கு வழிவகுத்த அதேசமயம் குறிப்பிடத்தக்க உள்ளூர் தன்னாட்சியை வழங்கியது. \n\nஇந்தப் பேரரசின் சமயக் கொள்கை பல கடவுட் கொள்கையைத் தழுவியது. மெக்சிகா அசுடெக்கின் போர்க்கடவுள் \"உய்ட்சிலோபோச்ட்லி\"யை முதன்மை கடவுளாக வழிபட்டனர். கைப்பற்றபட்ட நகர அரசுகளிலும் அவர்களது கடவுள்களை வணங்க சுதந்திரம் வழங்கப்பட்டது; அவர்களது கடவுள்களுடன் உய்ட்சிலோபோச்ட்லியும் சேர்க்கப்பட வற்புறுத்தப்பட்டனர்.\n\n"}
{"id": "296772", "url": "https://ta.wikipedia.org/wiki?curid=296772", "title": "கம்பு நேப்பியர் ஒட்டுப்புல்", "text": "கம்பு நேப்பியர் ஒட்டுப்புல்\n\nகம்பு நேப்பியர் ஒட்டுப்புல், தீவனக்கம்பு மற்றும் நேப்பியர் புல் ஆகிய இரண்டு புல் இனங்களை ஒட்டு சேர்த்து உருவாக்கப்பட்டது. இப் புற்கள், பூச்சி மற்றும் நோய் எதிர்ப்பு தன்மை கொண்டவை. கம்பு நேப்பியர் ஒட்டுப்புல்லில் ஆக்சலேட்டு என்ற நச்சுப்பொருள் அதிகமாக இருப்பதால் இத்தீவனத்துடன் 5 கிலோ பயறு வகை தீவனத்தை கலந்தோ, சுண்ணாம்பு தண்ணீர் அல்லது தாது உப்பு கலவையை கலந்தோ கால்நடைகளுக்கு கொடுக்க வேண்டும். கம்பு நேப்பியர் ஒட்டுப்புல், அதிகத் தூர்களுடன் வளரக்கூடிய ஒரு பல்லாண்டு தீவனப் பயிராகும். ஆண்டுக்கு ஏழு முறை அறுவடை செய்யலாம். இதனால் ஏக்கருக்கு 350 முதல் 400 டன் அளவுக்கு மகசூல் பெறலாம். தமிழ்நாடு வேளாண்மைப் பல்கலைக்கழகத்தால் வெளியிடப்பட்ட கம்பி நேப்பியர் ஒட்டுப்புல்லை (சி.என். 4 ரகம்) கால்நடைகளுக்கு கொடுப்பதால் பால் உற்பத்தியைப் பெருக்கலாம்.\n\n\n"}
{"id": "296775", "url": "https://ta.wikipedia.org/wiki?curid=296775", "title": "நீலக் கொழுக்கட்டைப்புல்", "text": "நீலக் கொழுக்கட்டைப்புல்\n\nநீலக் கொழுக்கட்டைப்புல் வறண்ட நிலங்களில் நீர்ப்பாசனம் அளிக்கப்படும்போது நன்றாக வளரக்கூடியப் பயிராகும். இது வறட்சிகளை தாங்கி வளரும் புல் வகையாகும். ஒரு எக்டேர் நிலத்திற்கு 6-8 கிலோ விதைகள் தேவைப்படும். விதைப்பு செய்து 70-75 நாட்கள் கழித்து முதல் அறுவடையும் பிறகு 4-6 முறையும் இப்பயிரை அறுவடை செய்யலாம். ஒரு எக்டேர் நிலத்தில் வருடத்திற்கு 40 டன்கள் வரை சாகுபடி செய்யலாம். \n\n"}
{"id": "296777", "url": "https://ta.wikipedia.org/wiki?curid=296777", "title": "கொழுக்கட்டைப்புல்", "text": "கொழுக்கட்டைப்புல்\n\nகொழுக்கட்டைப்புல் (Cenchrus ciliaris, fox tail grass, buffel grass) சுண்ணாம்புச்சத்து நிறைந்துள்ள நிலங்களில் மட்டுமே வளரக் கூடியது. இது, வறட்சி வெப்பத்தைத் தாங்கி வளரக்கூடியது. கால்நடைகளுக்குத் தீவனமாகக் கொடுக்க உகந்தது. காங்கேயம், வெள்ளக்கோயில், மூலனூர், ஒட்டன்சத்திரம் பகுதிகளில் கொழுக்கட்டைப்புல் நன்றாக வளரும். நல்ல நிலத்தில் இப் புற்கள் முழங்கால் உயரத்திற்கு மேலாக வளரக் கூடியது.\n"}
{"id": "296779", "url": "https://ta.wikipedia.org/wiki?curid=296779", "title": "இலித்தியம் ஐதராக்சைடு", "text": "இலித்தியம் ஐதராக்சைடு\n\nஇலித்தியம் ஐதராக்சைடு \"(Lithium hydroxide)\" என்பது LiOH என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மம் ஆகும். வெண்மை நிறத்துடன் காணப்படும் இச்சேர்மம் நீருறிஞ்சும் திறன் கொண்ட படிகமாகக் காணப்படுகிறது. தண்ணீரில் நன்றாகவும் எத்தனாலில் சிறிதளவும் இலித்தியம் ஐதராக்சைடு கரைகிறது. காரவுலோக ஐதராக்சைடுகளில் மிகவும் வலிமை குறைந்த காரமாக இது செயல்படுகிறது. வர்த்தகரீதியாக இச்சேர்மம் நீரிலி வகையாகவும் ஒருநீரேற்று வடிவிலும் கிடைக்கிறது. இவ்விரண்டுமே வலிமையான காரங்களாகும்.\n\nSection::::தயாரிப்பு.\nஇலித்தியம் கார்பனேட்டு மற்றும் கால்சியம் ஐதராக்சைடு சேர்மங்கள் இணைந்து இரட்டை இடப்பெயர்ச்சி வினையின் மூலமாக இலித்தியம் ஐதராக்சைடை உருவாக்குகின்றன.\n\nதொடக்கத்தில் உற்பத்தியாகும் நீரேற்றானது வெற்றிடத்தில் 180 பாகை செல்சியசு வெப்பநிலைக்கு சூடுபடுத்தி நீர்நீக்கம் செய்யப்படுகிறது.\nஆய்வகத்தில் இலித்தியம் அல்லது இலித்தியம் ஆக்சைடுடன் தண்ணீர் சேர்த்து வினைப்படுத்துவதால் இலித்தியம் ஐதராக்சைடு தோன்றுகிறது. இவ்வினைக்கான சமன்பாடுகள் இங்கு தரப்பட்டுள்ளன.:\n\nகுறிப்பாக இவ்வினைகள் தவிர்க்கப்படுகின்றன. \nஇலித்தியம் கார்பனேட்டு பரவலாகப் பயன்படுத்தப்பட்டாலும் இலித்தியம் ஐதராக்சைடு சேர்மமே இலித்தியம் உப்புகள் தயாரிப்பதற்கான முன்னோடியாக பயன்படுத்தப்படுகிறது. எ.கா:\n\nSection::::பயன்பாடுகள்.\nஇலித்தியம் மசகு தயாரிப்பதற்கு இலித்தியம் ஐதராக்சைடு பிரதானமாக பயன்படுத்தப்படுகிறது. இலித்தியம் சிடியரேட்டு என்ர மசகு மிகவும் பிரபலமானதொரு மசகு ஆகும். தண்ணீர் மீதான உயர் எதிர்ப்பு தன்மை காரணமாகவும் உயர் மற்றும் தாழ் வெப்பநிலைகளில் மிகவும் உபயோகமுள்ளதாகவும் இருப்பதால் இம்மசகு எண்னெய் பொதுப் பயன்பாட்டு உயவு எண்ணெயாகப் பயன்படுத்தப்படுகிறது. \n\nSection::::வளிமக் கழுவல்.\nவிண்கலன்கள், நீர்மூழ்கிக்கப்பல்கள் மற்றும் சுவாசக் கருவிகள் போன்றவற்றிற்குத் தேவையான சுவாசக் காற்றை தூய்மைப்படுத்தும் அமைப்புகளில் இலித்தியம் ஐதராக்சைடு பயன்படுத்தப்படுகிறது. இலித்தியம் கார்பனேட்டு மற்றும் தண்ணீரை உருவாக்குவதன் மூலம் வெளிவிடப்படும் கார்பன் டை ஆக்சைடை இச்சேர்மம் நீக்குகிறது.:\nஅல்லது, \n\nநீரிலி வகை இலித்தியம் ஐதராக்சைடு அதனுடைய குறைவான எடை மற்றும் குறைவான நீர் உற்பத்தித் திறன் போன்ற காரனங்களால் விண்கலன் சுவாசக் கருவிகளில் பயன்படுத்தப் பரிந்துரைக்கப்படுகிறது. ஒரு கிராம் நீரிலி வகை இலித்தியம் ஐதராக்சைடு 450 செ.மீ3 கார்பன் டை ஆக்சைடை வெளியேற்றுகிறது. ஒரு நீரேற்றானது 100 -110 பாகை செல்சியசு வெப்பநிலையில் அதனுடைய தண்ணீரை இழக்கிறது. \n\nSection::::பிற பயன்கள்.\nவெப்பநிலை மாற்றும் ஊடகம் மற்றும் சேமிப்புமின்கல மின்பகுளியாகவும் இச்சேர்மம் பயன்படுத்தப்படுகிறது. இது மட்பாண்டத் தொழில் மற்றும் சில வகை சிமெண்ட் கலவைகளிலும் பயன்படுத்தப்படுகிறது. அழுத்த நீர் உலைகளிலும் இலித்தியம் ஐதராக்சைடு பயனாகிறது. \n\nSection::::விலை.\n2012 ஆம் ஆண்டில் இலித்தியம் ஐதராக்சைடு ஒரு டன் சுமார் 5000 முதல் 6000 அமெரிக்க டாலர்கள் வரை விற்பனை செய்யப்பட்டது.\n\n"}
{"id": "296780", "url": "https://ta.wikipedia.org/wiki?curid=296780", "title": "பாலன்பூர் வட்டம்", "text": "பாலன்பூர் வட்டம்\n\nபாலன்பூர் வட்டம், இந்திய மாநிலமான குஜராத்தின் பனாஸ்காண்டா மாவட்டத்தில் உள்ள நிருவாகப் பகுதியாகும். இந்த வட்டத்தில் பாலன்பூர் நகரம் உள்ளது. இந்த வட்டத்துக்குள் 117 ஊர்கள் இடம்பெற்றுள்ளன.\n\nSection::::அரசியல்.\nதனேரா, வட்காம், பாலன்பூர் ஆகிய சட்டமன்றத் தொகுதிகளில் இந்த வட்டத்தில் உள்ள ஊர்கள் அடங்குகின்றன. பனாஸ்காண்டா, பத்தான் ஆகிய மக்களவைத் தொகுதிகளிலும் உள்ளது.\n\nSection::::ஊர்கள்.\nஇந்த வட்டத்தில் உள்ள ஊர்கள் கீழே பட்டியலிடப்பட்டுள்ளன.\n\n"}
{"id": "296782", "url": "https://ta.wikipedia.org/wiki?curid=296782", "title": "முன்னறிவாக்கம்", "text": "முன்னறிவாக்கம்\n\nமுன்னறிவாக்கம் (ஆங்கிலம்: Forecasting) என்பது கடந்த மற்றும் நிகழ் கால நிலையைப் பகுப்பாய்வு செய்து எதிர்கால நிலையைக் கணிக்கும் ஒரு முறையாகும். உலகம் எல்லாம் பொதுவாக அனைத்து தொழிலிலும் இந்த முன்னறிவாக்க முறையைப் பயன்படுத்தி எதிர்கால தேவைகளைக் கணக்கெடுக்கும் முறையாக ஏற்றுகொள்ளப்பட்டுள்ளது. இது பெரும்பாலும் புள்ளியியல் முறையினை பயன்படுத்தியே கணிக்கப்படுகிறது.\n\nஇக்கட்டு மற்றும் சீரின்மை, முன்னறிவாக்கத்தின் ஒரு முக்கிய அங்கமாகும். பொதுவாக முன்னறிவாக்கத்துடன் அதன் சீரின்மையையும் கூடவே குறிப்பிடுவது வழக்கமான ஒன்றாகும். எப்படியாயினும், முன்னறிவாக்கம் மிகச்சரியானதாக இருக்க பகுப்பாய்விற்கு உட்படுத்தப்படும் தரவுகள் எப்பொழுதும் முறைப்படுத்தப்பட்டதாக இருக்க வேண்டும்.\n\nSection::::சராசரி முறை.\nஇந்த முறையில் கடந்த கால தரவுகள் அனைத்தின் இடைநிலை (mean) மதிப்பையே எல்லா எதிர்கால மதிப்பிற்கு கணிப்பதாகும். இந்த முறையில் கடந்த கால தரவு இருக்கும் எந்த ஒரு விடயத்தையும் முன்னறிவாக்கம் செய்ய இயலும்.\n\nகாலத் தொடர்ச்சி குறிப்பீட்டில் :\n\nformula_1 \n\nஇங்கு formula_2 கடந்த கால தரவாகும்.\n"}
{"id": "296783", "url": "https://ta.wikipedia.org/wiki?curid=296783", "title": "புதிய காற்று (1975 திரைப்படம்)", "text": "புதிய காற்று (1975 திரைப்படம்)\n\nபுதிய காற்று 1975 ஆம் ஆண்டு வெளிவந்த ஈழத்து தமிழ்த் திரைப்படம். தொழிற்சங்கத் தலைவர்களில் ஒருவரான வி. பி. கணேசன் தயாரிப்பில் வெளிவந்த முதலாவது திரைப்படம் இதுவாகும். எஸ். இராமநாதன் இத்திரைப்படத்தை இயக்கினார்.\n\nவி. பி. கணேசன் கதாநாயகனாகவும், பிரபல சிங்களத் திரைப்பட நடிகை பரீனா லை கதாநாயகியாகவும் நடித்தனர். இவர்களுடன் நகைச்சுவை நடிகர் எஸ். ராம்தாஸ், மற்றும் டீன் குமார், எஸ். என். தனரத்தினம், கே. ஏ. ஜவாஹர், சிலோன் சின்னையா, செல்வம் பெர்னாண்டோ உட்படப் பலர் நடித்தனர். திரைக்கதையை பிரபல மலையக எழுத்தாளர் தெளிவத்தை ஜோசப் எழுதினார்.\n\nடீ. எஃப். லத்தீபின் இசையமைப்பில் வி. முத்தழகு, கலாவதி சின்னசாமி, சுண்டிக்குளி பாலச்சந்திரன், சுஜாதா அத்தநாயக்க, புத்தூர் கனகாம்பாள் சதாசிவம், ஏ. ஈ. மனோகரன் ஆகியோர் பாடினர். பாடல்களை கண்ணதாசன் (\"மே தினம்\" என்ற பாடல்), பூவை செங்குட்டுவன் (\"ஓ என்னாசை\"), மற்றும் சாது, கௌரி ஆகியோர் எழுதினர்.\n\nSection::::படப்பிடிப்பு.\nமலைநாட்டில் 1975 ஏப்ரல் 20 அன்று படப்பிடிப்பு ஆரம்பமானது. அதனைத் தொடர்ந்து யாழ்ப்பாணம், மட்டக்களப்பு, வவுனியா, கொழும்பு எனப் பல பகுதிகளிலும் படப்பிடிப்பு நடத்தப்பட்டு ஐந்து மாதங்களில் படம் திரையிடப்பட்டது.\n\n"}
{"id": "296786", "url": "https://ta.wikipedia.org/wiki?curid=296786", "title": "கமலா சகானி", "text": "கமலா சகானி\n\nகமலா சகானி \"(Kamala Sohonie)\" (1912–1998) ஓர் இந்திய உயிர்வேதியியலளர் ஆவார். அறிவியல் புலத்தில் முதன்முதலாக முனைவர் பட்டம் பெற்ற இந்தியப் பெண்மணி இவரே.\n\nSection::::இளமை.\nகமலா சகானி 1912 இல் பிறந்தார். இவரதந்தையார் நாராயன ராவ் பாகவதர் ஒரு வேதியியலாலர். கமலா பம்பாய் (மும்பை) பல்கலைக்கழகத்தில் இயற்பியலிலும் வேதியியல்லும் இள்வல் பட்டம் பெற்றார். இவர் ஆய்வு உதவிக்காக இந்திய அறிவியல் கழகத்தில் விண்ணப்பித்துள்ளார். ஆனால் இவரது விண்ணப்பம் அன்றைய இயக்குநர் சி. வி. இராமனால் பெண்களுக்கு ஆராய்ச்சி தகுதி இல்லையென ஏற்கப்படவில்லை. பின்னர் ஓராண்டுக்கு இவர் தகுதிகாண் நிலையில் வைக்கும் கட்டுத்தளையோடு அங்கே ஆய்வு செய்ய ஏற்கப்பட்டுள்ளார்.\n\nSection::::வாழ்க்கைப்பணியும் ஆய்வும்.\nஇராமனின் கட்டுத்தளைகளையேற்று 1933 இல் இந்திய அறிவியல் நிறுவனத்தில் பணியேற்றுள்ளார். இவ்ரது வழிகாட்டி சிறீ. சிறீனிவாசய்யா. பேர. இராமன் இவரது தகுதி கண்டு வியந்து மேலும் தொடர்ந்து ஆய்வில் தொடர ஏற்பு அளித்துள்ளார். இவர் உணவுப்பொருள்களில் உள்ள புரதங்களைக் குறித்து ஆய்வு மேற்கொண்டுள்ளார். இது இவருக்கு உயிர்வேதியியல் முதவர் பட்டத்திற்கு வழிவகுத்துள்ளதுnd. பிறகு இவர் முனைவர் டெரிக் இரிச்சுட்டரின் க்கிழ் ஆய்வு செய்ய கேம்பிரிட்ஜ் பல்கலைக்கழகத்தால் அழைக்கப்பட்டுள்ளார். பின்னர் இவர் உயிர்வேதியியலாலர் இராபின் கில்லிடம் ஆய்வு செய்து உயிர்க்கல நொதியான சைட்டொகுரோம் சி யைக் கண்டுபிடித்துள்ளார். இந்த ஆய்வுக்காக கேம்பிரிட்ஜ் பல்கலைக்கழகத்தில் இருந்து இவர் தன் முனைவர் பட்டத்தைப் பெற்றுள்ளார். இவர் ஆய்வு முடிபுகள் சுருக்கமாக 40 பக்கங்கள் அளவில் அமைந்தது.\n\nகமலா 1939 இல் இந்தியாவுக்குத் திரும்பினர். இவர் புது தில்லி சீமாட்டி ஆர்டிஞ்சே மருத்துவக் கல்லூரியில் பேராசிரியராகவும் துறைத்தலைவராகவும் அமர்த்தப்பட்ட்டார். பின்னர், குன்னோர் ஊட்டச் சத்து ஆய்வகத்தில் பணிபுரிந்தார். சகானியை 1947 இல் மண்ந்த பிறகு, இவர் பம்பாய்க்கு (மும்பைக்கு) இடம்பெயர்ந்தார். பாமாய் அரசு அறிவியல் நிறுவனத்தில் உயிர்வேதியியல் துறையில் பேராசிரியராகச் சேர்ந்தார. அங்கு இவர் பருப்புகளின் ஊட்டக் கூறுபாடுகள் பற்றிய ஆய்வில் ஈடுபட்டார். இவர் குழந்தைகளுக்கன அரிய ஊட்டச் சத்தான நீரா பற்றிய ஆய்வுக்காக குடியரசுத் தலைவர் விருதைப் பெற்றார். இவர் பங்களூரு இந்திய அறிவியல் கழகத்தில் இயக்குராக பணிபுரிந்துள்ளார்.\n\nகமலா சகானி புது தில்லி இந்திய மருத்துவாஅராய்ச்சி மன்றம் நிகழ்த்திய விழாவில் பாராட்டப்பட்டுத் திரும்பியதும் உடல்நல்ம் குலையவே விரைவில் இரப்பெய்தினார்.\n"}
{"id": "296787", "url": "https://ta.wikipedia.org/wiki?curid=296787", "title": "அசுடெக் பேரரசை எசுப்பானியர் கைப்பற்றுதல்", "text": "அசுடெக் பேரரசை எசுப்பானியர் கைப்பற்றுதல்\n\nஅசுடெக் பேரரசை எசுப்பானியர் கைப்பற்றுதல் (\"Spanish conquest of the Aztec Empire\", பெப்ரவரி 1519இல் துவங்கியது) அமெரிக்காக்களில் எசுப்பானியக் குடியேற்றத்தில் மிகவும் முதன்மையான நிகழ்வுகளில் ஒன்றாகும். இதன்மூலம் எசுப்பானியா அசுடெக்குகளை அடக்கியதும் மத்திய மெக்சிக்கோவை கைப்பற்றியதும் முக்கிய தாக்கங்களாகும்.\n\n711 முதல் ஐபீரிய மூவலந்தீவில் ஆட்சி புரிந்துவந்த முசுலிம்களை தோற்கடித்து மீள்பற்றுகை நிகழ்த்திய கிறித்தவர்களின் பின்னணியில் இந்த கைப்பற்றுகையும் கவனிக்கப்பட வேண்டும்.எசுப்பானியாவின் இந்த முயற்சிகள் கரிபியனில் கொலம்பசு நிரந்தர ஐரோப்பிய குடியேற்றங்களை நிறுவியதைத் தொடர்ந்து அங்கும் பரவியது. ஏற்கெனவே இருந்த எசுப்பானியப் பகுதிகளை அடித்தளமாகக் கொண்டு புதிய பகுதிகளை கண்டறியவும் கைப்பற்றவும் குடியேற்றங்களை நிறுவவும் எசுப்பானியா \"ஊடுருவாளர்களை\" (entradas) அனுப்பியது. 1519ஆம் ஆண்டின் கோட்டெசு தேடல்குழுவில் இருந்தோர் அதற்கு முன்னதாக சண்டை எதையும் கண்டதில்லை. கோட்டெசும் அதற்கு முன்னர் சண்டை எதற்கும் தலைமை ஏற்றதில்லை. இருப்பினும் கரீபியனிலும் மத்திய அமெரிக்காவிலும் தேடலில் ஈடுபட்டிருந்த புதியத் தலைமுறை எசுப்பானியர்கள் வியூகமைப்பதிலும் வெற்றிக்கான வழிமுறைகளையும் கற்றனர். மெக்சிக்கோவின் கைப்பற்றுகை முன்னதாக நிறுவப்பட்டிருந்த செயல்முறைகளைப் பின்பற்றியது. \n\nஇந்த எசுப்பானிய போர் முயற்சி பெப்ரவரி 1519இல் தொடங்கியது. ஆகத்து 13, 1521இல் எர்னான் கோட்டெஸ் தலைமையிலான எசுப்பானியப் படைகளும் சிகொடென்காட்டில் தலைமையிலான உள்ளூர் இட்லாக்சுகலான் படைகளும் கூட்டாக இணைந்து அசுடெக் பேரரசின் தலைநகரமான டெனோச்டீட்லானையும் பேரரசர் குயுடெமோக்கையும் பிடித்தபிறகு வெற்றி பெற்றதாக அறிவிக்கப்பட்டது. \n\nஇந்தப் போரின்போது கோட்டெசிற்கு அசுடெக்குகளுக்கு எதிரிகளும் பல குறுமன்னர்களும் ஆதரவளித்தனர். குறிப்பாக டோடொனாக், இட்லாக்சுகால்டெகா, டெக்கோகேன்கள், மற்றும் டெக்கோகோ ஏரியின் கரையிலிருந்த நகர அரசுகள் உதவி புரிந்தன. இந்தக் கூட்டணிப் படைகள் முன்னேறியபோது பலமுறை எதிராளிகளால் திடீரென வழிமறுக்கப்பட்டனர். எட்டு மாத சண்டைகளுக்கும் உரையாடல்களுக்கும் பின்னர் பேரரசர் மோக்டெசுமா அனுமதி பெற்று கோட்டெசு நவம்பர் 8, 1519 அன்று தலைநகர் டெனொச்டீட்லான் வந்தடைந்தார். அங்கு தங்கியிருந்தபோது வெராகுரூசில் இருந்த தனது படைவீரர்கள் அசுடெக்கின் தாகுத்தலில் இறந்ததை அறிந்த கோட்டெசு பேரரசரை அவரது அரண்மனையிலேயே சிறைபிடித்து அவர் மூலமாகவே பல மாதங்கள் ஆட்சி புரியத் தொடங்கினார். உள்ளூர் அரசரை கைப்பற்றுவதை எசுப்பானியர்கள் கரீபியனில் ஓர் செய்முறையாகவே வைத்திருந்தனர். முசுலிம்களிடமிருந்து தங்கள் நிலப்பகுதியை மீள்பற்றுகை செய்த காலத்திலிருந்தே இத்தகைய முறைகளை எசுப்பானியர்கள் பின்பற்றியிருந்தனர்.\n\nகோட்டெசு டெனோச்டீட்லானை நீங்கியபோது பெத்ரோ டெ அல்வராடொ தலைமையேற்றார். அல்வராடொ தலைநகரில் பெரும் விழாவொன்றை நிகழ்த்த அசுடெக்குகளுக்கு அனுமதி வழங்கினார்; முன்பு சோலுலாவில் நிகழ்த்திய இனப்படுகொலை போன்று இங்கும் நகரச் சதுக்கத்தை சூழ்ந்து கொண்டாடிக்கொண்டிருந்த அசுடெக் மக்களை கொன்று குவித்தார். இந்த இனப்படுகொலை கோட்டெசின் வாழ்க்கை வரலாற்றில் விவரமாக பதியப்பட்டுள்ளது. டெனோச்டீட்லானின் முதன்மைக் கோவிலில் நடந்த இந்த இனப்படுகொலையைத் தொடர்ந்து உள்ளூர் மக்கள் கிளர்ந்தெழுந்தனர். புரட்சியாளர்களை அமைதிபடுத்த முயன்ற மோக்டெசுமா வீசப்பட்ட ஆயுதமொன்றால் கொல்லப்பட்டார். இதனால் ஊர் திரும்பிய கோட்டெசு சூன் 1520இல் தலைநகரிலிருந்து போராடித் தப்பிச் சென்றனர். இருப்பினும் எசுப்பானியர்களும் இட்லாக்சுகலான் படைகளும் மீண்டும் வலு பெற்று தாக்கினர்; இவர்களின் முற்றுகையால் ஓராண்டுக்குப் பிறகு ஆகத்து 13, 1521இல் டெனோச்டீட்லான் வீழ்ந்தது. \n\nஅசுடெக் பேரரசின் வீழ்ச்சி எசுப்பானியாவின் கடல்கடந்த பேரரசு, புதிய எசுப்பானியா உருவாகக் காரணமானது. இதுவே பின்னாளில் மெக்சிக்கோ ஆனது.\n\n"}
{"id": "296794", "url": "https://ta.wikipedia.org/wiki?curid=296794", "title": "ஓமி கே பாபா", "text": "ஓமி கே பாபா\n\nஓமி கே பாபா (\"Homi K Bhabha\" பிறப்பு 1949) ஆனே எப் ரோத்தன்பெர்க் ஆங்கிலப் பேராசிரியராகவும் அமெரிக்க இலக்கியப் பேராசிரியராகவும் ஆர்வர்டு பல்கலைக் கழகத்தில் மாந்தவியல் நடுவத்தின் இயக்குநராகவும் உள்ளார்.\nபின்னைக் குடியேற்றவியல் ஆய்வில் நன்கு அறியப்பட்டவர். இந்திய நடுவணரசு இவருக்கு 2012 இல் பத்ம பூசண் விருது வழங்கிக் கவுரவித்தது.\n\nமும்பையில் பார்சிக் குடும்பத்தில் பிறந்த ஓமி பாபா மும்பை எல்பின்சுடன் கல்லூரியிலும் பின்னர் ஆக்சுபோர்டில் கிறித்தவ சர்ச்சில் கல்லூரியிலும் ஆங்கில இலக்கியம் படித்தார். காலனிய மக்களின் நாகரிகம், பண்பாடு, அடையாளங்கள், தடைகள், சிக்கல்கள் ஆகியன பற்றிய சில நூல்கள் எழுதியுள்ளார்.\n\nஓமி கே பாபாவின் தூரத்து உறவினர் அணுவியல் அறிஞர் ஓமி பாபா ஆவார்.\n\n\n"}
{"id": "296801", "url": "https://ta.wikipedia.org/wiki?curid=296801", "title": "கொடியாங்", "text": "கொடியாங்\n\nகொடியாங் (\"Kodiang\") மலேசியா, கெடா மாநிலத்தின் குபாங் பாசு மாவட்டத்தில் உள்ள ஒரு சிறு நகரம். இந்த நகரம் பெர்லிஸ் மாநிலத்தின் தலைநகரமான ஆராவ் நகருக்கு மிக அருகாமையில் 5 கி.மீ. தொலைவில் உள்ளது. அந்த வகையில் கெடா, பெர்லிஸ் மாநிலங்களின் எல்லையோர நகரமாகவும் விளங்குகின்றது.\n\nமலேசியாவில் மிகப் பழைமை வாய்ந்த வரலாற்றுப் படிவங்களைக் கொண்ட நகரங்களில் கொடியாங் நகரமும் ஒன்றாகும். பூஜாங் பள்ளத்தாக்கை ஆய்வு செய்த வரலாற்று அறிஞர்கள் கொடியாங் நகரிலும் மிகப் பழமையான மண்பாத்திரங்களை அகன்று எடுத்துள்ளனர். \n\nடாக்டர் வான் ஸ்டேயின் காலன்பெல்ஸ் \"(Dr van Stein Callenfels),\" பி.எஸ்.ஆர். வில்லியம்ஸ் ஹண்ட் \"(P.S.R. Williams-Hunt),\" பி.ஏ.வி. பீகோக் \"(B.A.V. Peacock),\" லியோங் சாவ் ஹெங் \"(Leong Sau Heng),\" போன்ற வரலாற்று அறிஞர்கள் மலாயாவில் தொல்பொருள் ஆய்வுகள் செய்தவர்கள் ஆகும்.\n\nSection::::வரலாறு.\nகொடியாங் எனும் பெயர் தாய்லாந்து மொழியில் இருந்து வந்து இருக்கலாம் என்று நம்பப் படுகிறது. தாய்லாந்து மொழியில் \"’கொ’\" என்றால் தீவு அல்லது காட்டுப்புதர். \"‘டியாங்’\" என்றால் சிவப்பு நிறம். கொ டியாங் எனும் இரு சொற்களையும் இணைக்கும் போது கொடியாங் எனும் தனிச்சொல் உருவாகிறது. \"சிவப்பு நிறத் தீவு\" அல்லது \"சிவப்பு நிறக் காட்டுப்புதர்\" என்றும் பொருள் கொள்கிறது.\nகொடியாங் சிறுநகரத்தின் பழைய பெயர் கம்போங் கொடியாங் லாமா \"(Kampung Kodiang Lama).\" மலாய் மொழியில் \"பழைய கொடியாங் லாமா\" என்று பொருள்படும். ஜித்ராவில் இருந்து கொடியாங் சிறுநகரத்திற்கு வரும் வழியில் சிம்பாங் அம்பாட் எனும் இடத்தில் தான் இந்தக் கொடியாங் லாமா இருக்கிறது. அந்த இடத்திற்கு புக்கிட் கெப்லு என்றும் மற்றொரு பெயரும் உண்டு. இங்குதான் மலேசியப் புகழ் கெர்பாவ் குகையும் \"(Gua Kerbau)\" உள்ளது.\n\nSection::::கெர்பாவ் குகை.\nகொடியாங் லாமாவில் மலாய்க்காரர்கள் மிகுதியாக வாழ்கின்றனர். பெரும்பாலோர் நெல் சாகுபடி, ரப்பர் மரம் சீவுதல், காய்கறிகள் பயிரிடுதல் போன்ற விவசாயத் தொழில்களில் ஈடுபட்டுள்ளனர். சீனர்கள் சிறு வியாபாரத் தொழில்களில் ஈடுபட்டுள்ளனர். இந்தியர்களை மிக அரிதாகக் காண முடியும். இங்கு நிறைய நெல் வயல்கள் உள்ளன. அதே சமயத்தில் ஆங்காங்கே சிறிய பெரிய சுண்ணாம்புக் குகைக் குன்றுகளும் உள்ளன. இந்தக் குன்றுகள் 300 லிருந்து 500 மில்லியன் ஆண்டுகள் பழைமை வாய்ந்தவையாகும்.\n\nகெர்பாவ் எனும் எருமைக் குகை \"(Gua Kerbau)\" பல வரலாற்றுப் படிவங்களைக் கொண்டுள்ளது. இங்குள்ள சுண்ணாம்புக் குகைக் குன்றுகளில் இன்னும் சில குகைகளும் உள்ளன. கோங் குகை \"(Gua Gong),\" மீன் குகை \"(Gua Ikan),\" இருண்ட குகை \"(Gua Gelap),\" மணல் குகை \"(Gua Pasir),\" மணப் படுக்கை குகை \"(Gua Pelamin),\" வெளவால்கள் குகை \"(Gua Kelawar)\" என பலக் குகைகள் உள்ளன. ஆதிகால மனிதர்கள் இந்தக் குகைகளில் வாழ்ந்ததற்கான சான்றுகள் கிடைத்துள்ளன.\n"}
{"id": "296803", "url": "https://ta.wikipedia.org/wiki?curid=296803", "title": "தங்கத்தேர் (தொடர்வண்டி)", "text": "தங்கத்தேர் (தொடர்வண்டி)\n\nதங்கத் தேர் (Golden Chariot), இந்தியாவின் தென்னக மாநிலங்களில் இயக்கப்படும் ஆடம்பர விரைவு வண்டியாகும். இது கருநாடகம், கோவா, கேரளம், தமிழ்நாடு, புதுச்சேரி ஆகிய மாநிலங்களில் உள்ள சுற்றுலாத் தலங்களின் வழியாக செல்லும். கருநாடகத்தின் ஹம்பியில் உள்ள கல்லால் ஆன தேரின் நினைவாக இந்த வண்டிக்கு இப்பெயர் இடப்பட்டுள்ளது. இந்த வண்டியில் 19 பெட்டிகள் இருக்கும். இந்த வண்டி 2015/2016ஆம் ஆண்டுகளில் அக்டோபர் முதல் மார்ச்சு வரை இயக்கப்படும். ஒவ்வொரு திங்களன்றும் புறப்படும்.\n\n2013ஆம் ஆண்டில், சிறந்த ஆடம்பர வண்டிக்கான விருதுக்கு இந்த வண்டி தேர்வு செய்யப்பட்டது.\n\nSection::::சேரும் இடங்கள்.\nஇந்த வண்டி இரண்டு வழிகளில் இயங்குகிறது.\nஇந்த வண்டி ஏழு இரவு, 8 பகல் நேரத்துக்கு பயணிக்கும்.இந்த வண்டி முதல் நாளில் பெங்களூரிலும், இரண்டாம் நாளில் மைசூரிலும், மூன்றாம் நாளில் நாகர்ஹொளே தேசியப் பூங்காவிலும், நான்காம் நாளில் ஹாசன், பேளூர், ஹளேபீடு ஆகிய இடங்களிலும், நைதாம் நாளில் ஹம்பியிலும், ஆறாம் நாளில் ஐஹொளே, பட்டடக்கல், பாதமி ஆகிய இடங்களிலும், ஏழாம் நாளில் கோவாவிலும் நிற்கும். எட்டாம் நாளில் பெங்களூருக்கு திரும்பும்.\n\nஇந்த வண்டி ஏழு இரவு, எட்டு பகல் நேரத்துக்கு பயணிக்கும். முதல் நாளில் பெங்களூரிலும், இரண்டாம் நாளில் சென்னையிலும், மூன்றாம் நாளில் புதுச்சேரியிலும், நான்காம் நாளில் தஞ்சாவூரிலும், ஐந்தாம் நாளில் மதுரையிலும், ஆறாம் நாளில் திருவனந்தபுரத்திலும், ஏழாம் நாளில் ஆலப்புழா, கொச்சி ஆகிய இடங்களிலும் நிற்கும். எட்டாம் நாளில் பெங்களூருக்கு திரும்பும்.\n\n\n"}
{"id": "296805", "url": "https://ta.wikipedia.org/wiki?curid=296805", "title": "அரசு சட்டக் கல்லூரி, கோழிக்கோடு", "text": "அரசு சட்டக் கல்லூரி, கோழிக்கோடு\n\nஅரசு சட்டக் கல்லூரி, கோழிக்கோடு ( സർക്കാർ നിയമ കലാലയം, കോഴിക്കോട്; Government Law College, Kozhikode) இந்தியாவில் கோழிக்கோட்டின் எல்லைப்புறத்தில் அமைந்துள்ளது. இது கேரள அரசிற்கு சொந்தமானதும், கோழிக்கோடு பல்கலைக்கழகத்துடன் இணைக்கப்பட்டதும் ஆகும். கேரளத்தின் வடக்கு மலபாரின் தேவைக்காக இக்கல்லூரி அமையப் பெற்றுள்ளது. மாநில அளவிலான நுழைவுத்தேர்வின் வாயிலாக மாணவர்கள் சேர்க்கை நடத்தப்படுகிறது. இந்தக் கல்லூரி சட்டங்களில் இளையர் (LL.B) மற்றும் சட்டங்களில் நிறைஞர் (LL.M) பாடத் திட்டக் கல்வியை வழங்குகிறது.\n\nSection::::தொடக்கம்.\nஇரண்டு நூற்றாண்டு பழைமையான நீதிமன்ற வளாகத்தைக் கொண்டது கோழிக்கோடு மாநகரம். 1970-ல் கேரள அரசு மாநிலத்தின் மூன்றாவது சட்டக் கல்லூரியை இந்த மாநகரில் தொடங்கியது. இதுவே கேரள மாநிலத்தின் வடக்கு பகுதியில் நிறுவப்பட்ட முதல் சட்டக் கல்லூரி ஆகும். இந்தக் கல்லூரி மாநகரின் மையப்பகுதியில் அமைந்துள்ள அரசு பயிற்சிக் கல்லூரி கட்டிடத்தில் தொடங்கப்பட்டது. பேராசிரியர் எம். கிருஷ்ணன் நாயர் முதல் முதல்வரும், பேராசிரியர் இராமகிருஷ்ணன் முதல் விரிவுரையாளரும் ஆவர். முதல் பாடத்திட்டமாக சட்டங்களின் இளையர் (LL.B) தொடங்கப்பட்டு 1973 ஆம் ஆண்டு முதல் பட்டதாரிகள் வெளியே வந்தனர். 1976-ல் வரிச் சட்டத்தை சிறப்புப் பாடமாகக் கொண்ட சட்டங்களின் நிறைஞர் (LL.M) பாடத்திட்டம் தொடங்கப்பட்டது.\n\nSection::::தற்போது.\n1982-ல் கல்லூரி அதன் சொந்த வளாகத்திற்கு மாற்றப்பட்டது. புதிய வளாகத்தில் ஒரு அகாதமிக் கட்டிடம், ஆராய்ச்சி கட்டிடம் மற்றும் இருபாலருக்குமான தனித்தனி விடுதிகளும் உள்ளன. 1984-ல் ஐந்தாண்டு சட்டங்களில் இளையர் (5 ஆண்டு LL.B) படிப்பு தொடங்கப்பட்டது. தற்போது கல்லூரியில் ஐந்தாண்டு மற்றும் மூன்றாண்டு இளையர் படிப்பும் இரண்டாண்டு முதியர் படிப்பும் உள்ளன.\n\n"}
{"id": "296811", "url": "https://ta.wikipedia.org/wiki?curid=296811", "title": "திருப்புட்குழி மணிகண்டீசுவரர் கோயில்", "text": "திருப்புட்குழி மணிகண்டீசுவரர் கோயில்\n\nதிருப்புட்குழி மணிகண்டீசுவரர் கோயில் (அந்தகேசம்) என்று அறியப்படும் இக்கோயில், திருப்புட்குழியிலுள்ள சிவன் கோயிலாகும். மேலும், இத்தல குறிப்புகள், காஞ்சிப் புராணத்தில் தனிப் படலமாகச் சொல்லப்பட்டு காணப்படுகிறது.\n\n\nSection::::தல வரலாறு.\nஅந்தகாசுரனை வென்று அவனைத் தன் சூலாயுதத்தில் கோர்த்துக் கொண்டு வயிரவர் நடனமாடிக் கொண்டிருந்தார். தன் பிழையுணர்ந்து தெளிவுபெற்ற அந்தகாசுரன் வயிரவரை வேண்டித் துதிக்க, மகிழ்ந்த வயிரவர், அவ்வசுரனை சூலத்தினின்றும் விடுவித்து சிவகங்கையில் மூழ்குவித்தார். இதனால் பாசம் நீங்கப்பெற்று பேறு பெற்றான் என்பது வரலாறாகும்.\n\nSection::::தல விளக்கம்.\nஅந்தகேசம் தல விளக்கத்தின்படி, இரணியாட்சன் மகன் அந்தகாசுரன் அந்தகேசப் பெருமானைப் பூசனை புரிந்து பெற்ற வரத்தினால் திருமால் முதலான தேவர்களைப் புறங்கண்டு அரசாண்டு வந்தனன். தேவர்கள் அவனுக்குப் பயந்து பெண்ணுருக்கொண்டு திருக்கயிலையில் இறைவியின் கணங்களொடும் இருந்தனர். அறிந்த அசுரன் அங்குப் போர் செய்தற்குச் செல்ல அம்மையார் அருளைப்பெற்றுத் திருமால் அளவில் மகளிர் சேனையைச் சிருட்டித்து அனுப்பத் தோற்றோடினன்.\n\nஅதுகாலை இறைவனார் பேரழகுடைய பிட்சாடனகோலம் பூண்டு தாருகாவன முனிவர் மனைவியர்பாற் சார்ந்து மயல் பூட்டினமையால் அப்பெண்டிர் கற்பினை இழந்தனர். அறிந்த முனிவர் சிவபெருமானை அழித்தற் பொருட்டு வேள்வி ஒன்றியற்றி அவ் வாபிசாரயாகத்திற்றோன்றிய முயலகன், புலி, பாம்பு, மான், பூதம், மழு, யாகத்தீ இவற்றை ஏவினர். பெருமானார் அவற்றை அடக்கி ஏன்றுகொண்டனர்; மேலும் அம்முனிவரர் முன் திருக்கூத்தியற்றி நல்லறிவு அருள் செய்தனர். பிழை பொறுத்து முத்தியளிக்க வேண்டிய முனிவரர்க்குக் ‘காஞ்சியில், புல்பூடு முதலாம் எத்துணைத் தாழ்ந்த பிறப்பிற் றோன்றினும் முத்தி கைகூடும். ஆகலின், நீங்கள் காஞ்சியில் பிறந்து இல்லறமினிது நடாத்தி முத்தி அடைக’ என்றருளினர். பெருமானார் திருவாணைப்படி பிருகு முனிவர் முதலாம் நாற்பத்தொண்ணாயிரவரும் காஞ்சியில் பிறந்து சிவபூசை செய்து வாழ்ந்தமையால் காஞ்சியில் உள்ளார் யாவரும் முனிவர்களே; அத்தலத்துள்ள கல்லெல்லாம் இலிங்கமே; நீரெல்லாம் கங்கையே; பேசுகின்ற பேச்செல்லாம் மந்திரங்களே; செய்யும் செயல்கள் யாவும் இறைவனுக்கு ஆம் திருப்பணியே; எனவே, இயமனுக்கு அந்நகரில் புக உரிமையில்லை.\n\nபெருமானார் திருக்கயிலைக் கெழுந்தருளிய பின் மீண்டும் அந்தகாசுரன் போருக்குச் சென்றனன். இறைவனார் வயிரவ மூர்த்தியை அனுப்பினர். அவர் எதிர்சென்று அந்தகனைச் சூலத்தில் ஏந்தி திருநடம் புரிந்தனர். அசுரன் அறிவுபெற்றுச் சூலத்திற் கிடந்தவாறே துதித்தனன். வயிரவர் மகிழ்ந்து வேண்டும் வரம் கேள் என்றருளி முத்தி வேண்டினன் அசுரன். வயிரவர் இறைவன் திருக்குறிப்பின்படி காஞ்சியை அடைந்து சூலத்திற் கிடக்கும் அந்தகனைத் திருவேகம்பர் திருக்கோயிற் சிவகங்கையில் மூழ்குவித்துத் திருவருளை நல்கிப் பாசத்தைப் போக்கினர். அந்தகன் தான் முன்பு வழிபட்டு வரம்பெற்ற இலிங்கத்துள் கலந்து ஒன்றுபட்டனன். இத்தலம் காஞ்சிபுரத்திற்கு மேற்கே எட்டுக் கல் தொலைவில் திருப்புட்குழியில் உள்ளது.\nSection::::அமைவிடம்.\nதமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரத்தின் மேற்கு பகுதியிலும், பாலுசெட்டி சத்திரம் எனும் ஊரிலிருந்து தெற்கிலும் சென்னை - பெங்களூர் நெடுஞ்சாலையிலுள்ள \"திருப்புட்குழி\" என்னும் கிராமத்தில் இக்கோயில் அமைந்துள்ளது. மேலும் தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்திலிருந்து மேற்கில் சுமார் 15 கிலோமீட்டர் தொலைவில் இக்கோயில் தாபிக்கப்பட்டுள்ளது.\n\n"}
{"id": "296816", "url": "https://ta.wikipedia.org/wiki?curid=296816", "title": "இலங்கையில் பகடிவதை", "text": "இலங்கையில் பகடிவதை\n\nஒரு கல்வி நிலையத்தின் மாணவருக்கோ ஊழியருக்கோ உடல் அல்லது உள ஊறுவிளைவிக்கும் அல்லது மனவலியையோ அச்சத்தையோ ஏற்படுத்தும் எந்தவொரு செயலும் இலங்கையில், பகடிவதை (\"Ragging in Sri Lanka\") என அழைக்கப்படுகின்றது. அரசு சார்பற்ற அமைப்பான கியூரின் (CURE) நிறுவுநர்களில் ஒருவரான அருசு அகர்வால், பகிடிவதையால் மிகமோசமான தாக்கத்திற்குள்ளாகிய நாடாக இலங்கையைக் குறிப்பிடுகின்றார்.\n\nSection::::வரலாறு.\nஇலங்கையின் பண்டைய கல்வி நிலையங்களில் பகடிவதையோ அதற்கொத்த செயற்பாடோ நிலவியமைக்கான எந்தப் பதிவுகளும் இல்லை. இலங்கையில் பகடிவதையானது பிரித்தானிய ஆதிக்கத்தின்போது அறிமுகப்படுத்தப்பட்டது.\n\nSection::::தற்போதைய நிலை.\nஇலங்கையில் பகடிவதைக்கு எதிரான சட்டங்கள் இருந்தாலும், தற்போதும் பல பல்கலைக்கழகங்களில் பகடிவதை இடம்பெற்று வருகின்றது. பொதுவாக, புதுமுக மாணவர்கள் பகடிவதைக் காலம் என அழைக்கப்படும் காலப்பகுதிக்கு மேனிலை மாணவர்களால் பகடிவதைக்குள்ளாக்கப்படுகின்றனர். இது பொதுவாக ஆறு மாதங்களுக்கு மேல் நீடிக்கும்.\n\nSection::::அறிமுகம்.\nபகடிவதையின்போது, மேனிலை மாணவர்களுக்கும் புதுமுக மாணவர்களுக்குமிடையில் புரிந்துணர்வை மேம்படுத்துவதற்காக, அறிமுக நிகழ்வுகள் இடம்பெறுவதுண்டு.\n\nSection::::உடைக் குறிமுறைப் பகடிவதை.\nபகடிவதைக் காலத்தின்போது, புதுமுக மாணவர்கள் குறித்த உடைக் குறிமுறையைப் பின்பற்றும்படி மேனிலை மாணவர்களால் வற்புறுத்தப்படுவதுண்டு. கொழும்புப் பல்கலைக்கழகத்தில் மேனிலை மாணவர்கள் விதித்த உடைக் குறிமுறைப்படி, பாவாடை (Skirt) அணிய மறுத்த மாணவிகள் சிலர், மேனிலை மாணவர்களால் அறையப்பட்ட நிகழ்வை உடைக் குறிமுறைப் பகடிவதைக்கு எடுத்துக்காட்டாகக் கூறலாம்.\n\nSection::::பாலியல் துன்புறுத்தல்.\nபாலியல் வசைச் சொற்களால் திட்டுதல், அவற்றைக் கூறும்படி வற்புறுத்துதல், ஆடைகளைக் களையும்படி வற்புறுத்துதல் போன்ற பாலியல் துன்புறுத்தல்கள் பகடிவதையில் மேற்கொள்ளப்படுகின்றன.\n\nSection::::உடலியல் துன்புறுத்தல்.\nஅதிகப்படியான உடற்பயிற்சிகளைச் செய்ய வற்புறுத்துதல், தோப்புக்கரணம் போடச் செய்தல், மின்னேற்றுதல், தாக்குதல் போன்ற உடலியல் துன்புறுத்தல்கள் பகடிவதையில் மேற்கொள்ளப்படுகின்றன.\n\nSection::::அரசியலின் பங்கு.\nபல்கலைக்கழக மாணவர் ஒன்றியங்களில் உள்ள அரசியல் தலையீட்டுக்கும் பகடிவதைக்கும் தொடர்பு இருப்பதாகச் சுட்டிக்காட்டப்படுகின்றது.\n\n\n\nSection::::சட்டம்.\nஇலங்கையில், 1998ஆம் ஆண்டின் 20ஆம் இலக்க, கல்வி நிறுவனங்களில் பகிடிவதை மற்றும் ஏனைய வடிவங்களிலான வன்முறைகளைத் தடைசெய்யும் சட்டத்தின்படி, பகடிவதை ஒரு குற்றச்செயல் ஆகும்.\n\nSection::::பகடிவதை எதிர்ப்பு.\nஇலங்கையிலுள்ள ஒவ்வொரு பல்கலைக்கழகத்திலும் பகடிவதை எதிர்ப்புக் குழு அமைக்கப்பட்டுள்ளது. அத்துடன், பல்கலைக்கழக மானியங்கள் ஆணைக்குழுவின் 919ஆம் இலக்கச் சுற்றறிக்கைப்படி, உயர்கல்வி நிறுவனங்களிற்கு அனுமதி பெறும் மாணவர் ஒவ்வொருவரும் பகடிவதையைத் தொடங்கவோ தூண்டவோ செய்யவோ மாட்டேன் எனவும் பகடிவதைக்கு உதவமாட்டேன் எனவும் கட்டாயம் கையொப்பமிடவேண்டும்.\n\n\n"}
{"id": "296826", "url": "https://ta.wikipedia.org/wiki?curid=296826", "title": "அப்துல் கலாம் இலட்சிய இந்தியா கட்சி", "text": "அப்துல் கலாம் இலட்சிய இந்தியா கட்சி\n\nஅப்துல் கலாம் இலட்சிய இந்தியா கட்சி (\"Abdul Kalam Vision India Party\") 2016ஆம் ஆண்டு புதிதாக தொடங்கப்பட்ட ஒரு அரசியல் கட்சி ஆகும். இக்கட்சியைத் தொடங்கியவர் அப்துல் கலாமின் முன்னாள் அறிவியல் ஆலோசகர் பொன்ராச் ஆவார். 28 பிப்ரவரி 2016 அன்று புதிய கட்சியின் பெயர் மற்றும் கொடியின் அறிமுக விழா இராமநாதபுரம் பேக்கரும்பு பகுதியில் அமைக்கப்பட்டுள்ள அப்துல்கலாம் சமாதி வளாகத்தில் நடைபெற்றது.\n\n"}
{"id": "296842", "url": "https://ta.wikipedia.org/wiki?curid=296842", "title": "பத்ராதேவி", "text": "பத்ராதேவி\n\nபத்ராதேவி என்னும் நகரம், இந்திய மாநிலமான கோவாவின் வடக்கு கோவா மாவட்டத்தில் உள்ளது. இந்த நகரம் பெர்னேம் வட்டத்துக்கு உட்பட்டது. இது கோவாவின் மகாராஷ்டிர எல்லையை ஒட்டி அமைந்துள்ளது.\n\nSection::::அரசியல்.\nஇந்த நகரம் வடக்கு கோவா மக்களவைத் தொகுதிக்கு உட்பட்டது.\n"}
{"id": "296843", "url": "https://ta.wikipedia.org/wiki?curid=296843", "title": "அய்யனேரி", "text": "அய்யனேரி\n\nஅய்யனேரி என்ற ஏரி வடலூர் பேரூராட்சிக்கு உட்பட்ட சேராகுப்பம் கிராம எல்லைக்கு உட்பட்டது. தெற்கு வடக்காக பிறைவடிவில் ஏரி வெட்டப்பட்டள்ளது. கடலூர் சேலம் ரயில் பாதைக்கு தென்புறத்தில் அதாவது சேராகுப்பம் கிராமத்துக்கு தென்மேற்கில் அமைந்துள்ளது. நாடு விடுதலை அடைந்தபின் கடலூர் சேலம்நெடுஞ்சாலை அமைக்கும் போது இந்த ஏரி குறுக்கிட்டது. அதனால் ஏரிக்கு பாதிப்பு ஏற்படாமல் ஏரியின் நடுவழியாக சாலையை அமைத்துவிட்டனர். அம்புடன் கூடிய வில்போன்ற அமைப்பில் இந்த ஏரி அமைந்துள்ளது. சாலையின்\nகுறுக்கே சிமெண்ட் குழாய்களை வைத்துள்ளதால் சாலையால் துண்டிக்கப்பட்ட ஏரியின் நீர் இருபுறமும் தொடர்பில் இருக்கிறது.\n\nSection::::வரலாறு.\n13 ஆம் நூற்றாண்டில் கிபி 1243 முதல் கிபி 1279 வரை சேந்தமங்கலத்தைத் தலைநகராக கொண்டு புதுச்சேரி, கடலூர் மாவட்ட பகுதிகளை ஆட்சி புரிந்த பிற்கால பல்லவ மன்னனான இரண்டாம் கோப்பெருஞ்சிங்கன் என்ற மன்னனால் வெட்டப்பட்டது. மன்னனின் சிறப்பு பெயர் அயன்பெருமாள். அவருடைய சிறப்பு பெயரிலுள்ள அயன் பெயரால் இந்த ஏரி அழைக்கப்பட்டு வந்தது. பின்னர் அது மருவி அய்யனேரி என வழங்கப்பட்டு வருகிறது, இம்மன்னனே பெருமாள் ஏரியையும் வெட்டினான் என்று வரலாறு கூறுகின்றது.\n\nSection::::பரப்பு.\nஇந்த ஏரி ஏறக்குறைய 55 ஏக்கர் பரப்பளவு கொண்டது. 200 ஏக்கர் நிலம் பாசன வசதி பெறுகிறது. 40 ஆண்டுகளுக்கு மேலாக தூர் வாரப்படாமல் இருப்பதால் ஏரியின் கொள்ளளவில் மூன்றில் இரண்டு பங்கு தூர்ந்து விட்டது. இந்த ஏரி அமைந்துள்ள இடம் மேற்கு கிழக்காக\nசரிந்துள்ளதால் கோட்டக்கரை, காட்டுகொல்லை போன்ற இடங்களில் பெய்யும் மழையால் இந்த ஏரி நிரம்புகிறது.\n\nSection::::பயன்பாடு.\nஇந்த ஏரி 200 ஏக்கர் நிலத்துக்கு பாசன வசதி அளிக்கிறது. நெல பயிரிடப்பட்டு வருகிறது. நிலத்தடி நீருக்கு இந்த ஏரி ஆதாரமாக உள்ளது. ஒரு போகம் நெல் மட்டுமே பயிரிட தேவையான நீர் இங்கு கிடைக்கும். தற்பொழுது நெய்வேலி நிலக்கரி சுரங்கத்திலிருந்து வெளியேற்றப்படும் நீர்\nஇந்த ஏரிக்கு வருவதால் மூன்று போகமும் நெல் பயிரிடப்படுகிறது. இந்த ஏரியில் மீன் வளர்க்க பொதுப்பணி துறையினாரால் ஏலம் விடப்பட்டு\nமீன் வளர்க்கப்படுகிறது.\n"}
{"id": "296845", "url": "https://ta.wikipedia.org/wiki?curid=296845", "title": "மப்பூசா", "text": "மப்பூசா\n\nமப்பூசா என்னும் நகரம், இந்திய மாநிலமான கோவாவின் வடக்கு கோவா மாவட்டத்தில் உள்ளது. இது பர்தேஸ் வட்டத்துக்கு உட்பட்டது. இங்கிருந்து வடக்கு நோக்கில் 13 கி.மீ தொலைவில் சென்றால் பானஜியை சென்றடையலாம். இது பதினேழாம் தேசிய நெடுஞ்சாலையை ஒட்டி அமைந்துள்ளது.\n\nSection::::அரசியல்.\nஇந்த நகரத்தின் பெரும்பகுதி மப்பூசா சட்டமன்றத் தொகுதியிலும், நான்காவது வார்டு அல்டோனா சட்டமன்றத் தொகுதியிலும் சேர்க்கப்பட்டுள்ளன. இந்த நகரம் வடக்கு கோவா மக்களவைத் தொகுதிக்கு உட்பட்டது.\n"}
{"id": "296847", "url": "https://ta.wikipedia.org/wiki?curid=296847", "title": "வாஸ்கோட காமா, கோவா", "text": "வாஸ்கோட காமா, கோவா\n\nவாஸ்கோட காமா என்னும் நகரம், இந்திய மாநிலமான கோவாவின் தெற்கு கோவா மாவட்டத்தில் உள்ளது. போர்த்துகல் நாட்டில் இருந்து வந்த நாடுகாண் பயணியான வாஸ்கோ ட காமா என்பவரின் நினைவாக இந்த நகரத்துக்கு இப்பெயர் சூட்டப்பட்டது. இந்த நகரம் மர்மகோவா வட்டத்துக்கு உட்பட்டது.\n\n\nSection::::அரசியல்.\nஇந்த நகரம் வாஸ்கோ சட்டமன்றத் தொகுதிக்கும், தெற்கு கோவா மக்களவைத் தொகுதிக்கும் உட்பட்டது.\n"}
{"id": "296858", "url": "https://ta.wikipedia.org/wiki?curid=296858", "title": "குமரிமுத்து", "text": "குமரிமுத்து\n\nகுமரிமுத்து (இறப்பு: 28 பிப்ரவரி 2016) தமிழ்த் திரைப்பட நடிகர் ஆவார். இவர் தனது 30 ஆண்டுகால திரையுலக வாழ்க்கையில் தமிழ், தெலுங்கு, மலையாளம், கன்னடம் உள்ளிட்ட மொழிகளில் ஏறத்தாழ 1000 திரைப்படங்களில் நடித்தவர்.. பெரும்பாலான திரைப்படங்களில் நகைச்சுவை வேடங்களில் தனது நடிப்பினை வெளிப்படுத்தினார்.\n\nSection::::மறைவு.\nநடிகர் குமரிமுத்து உடல்நலக் குறைவு காரணமாக 29 பிப்ரவரி 2016 அன்று தனது 77ஆவது வயதில் சென்னையில் காலமானார்.\n"}
{"id": "296859", "url": "https://ta.wikipedia.org/wiki?curid=296859", "title": "முன்-கொலம்பியக் காலம்", "text": "முன்-கொலம்பியக் காலம்\n\nமுன்-கொலம்பியக் காலம் அல்லது கொலம்பசுக்கு முந்தையக் காலம் (\"pre-Columbian era\") என்பது குறிப்பிடத்தக்க அளவில் ஐரோப்பியர்கள் வந்திறங்கி அமெரிக்கக் கண்டங்களில் தாக்கமேற்படுத்துவதற்கு முன்பிருந்த அமெரிக்காக்களின் வரலாற்றிலும் முன்வரலாற்றிலும் உள்ள காலப் பிரிவினைகளைக் குறிக்கும். இது பின்னைப் பழங்கற்காலத்தில் ஆசியர்கள் இடம் பெயர்ந்ததிலிருந்து நடுக்காலத்தைத் தொடர்ந்த துவக்க தற்காலத்தில் ஐரோப்பிய குடியேற்றம் வரையிலானது.\n\n\"முன்-கொலம்பியக் காலம்\" என்ற சொற்றொடர் 1492இல் கொலம்பசின் கடற்பயணங்களுக்கு முந்தைய என்ற பொருள்பட்டாலும் பொதுவாக இச்சொற்றொடர் ஐரோப்பியத் தாக்கத்தால் குறிப்பிடத்தக அளவில் மாற்றமடையும் வரையிலான அமெரிக்க முதற்குடி நாகரிகங்களின் முழுமையான வரலாற்றைக் குறிக்கின்றது; இத்தகைய மாற்றம் கொலம்பிசின் காலடி பதித்ததற்கு பல்லாண்டுகள் அல்லது நூறாண்டுகள் கழித்ததாக இருக்கலாம். இக்காரணத்தால் மாற்றுச் சொற்றொடர்களாக தொடர்புக்கு முந்தைய அமெரிக்காக்கள், குடியேற்றத்திற்கு முந்தைய அமெரிக்காக்கள் அல்லது வரலாற்றுக்கு முந்தைய அமெரிக்காக்கள் என்பனவும் பயனில் உள்ளன. இலத்தீன் அமெரிக்கா பகுதிகளில் இக்காலம் முன்-இசுபானிய (\"Pre-Hispanic\") எனப்படுகின்றது.\n\nபல முன்-கொலம்பிய நாகரிகங்கள் குறிப்பிடத்தக்க தனிக்குறியீடுகளைக் கொண்டிருந்தன; நிரந்த குடியிருப்புக்கள், நகரங்கள், வேளாண்மை, நகரிய, நினைவுச்சின்னகட்டிட அமைப்புகள், பெரும் மண்ணாழ்வு பணிகள், சிக்கலான சமூக அடுக்கதிகாரங்களைக் கொண்டிருந்தன. இவற்றில் சில நாகரிகங்கள் முதல் நிரந்தர ஐரோப்பிய/ஆபிரிக்க மக்கள் வந்திறங்கும் முன்னரே (கி.பி 15ஆம் நூற்றாண்டு பின்பகுதி - 16ஆம் நூற்றாண்டு முன்பகுதி) மறைந்து விட்டன. இவற்றைக் குறித்த குறிப்புகள் தொல்லியல் அகழ்வாய்வுகள் மற்றும் கேள்விவழி வரலாறுகள் மூலமே பெறப்படுகின்றன. குடியேற்றக் காலத்து சமகால பிற நாகரிகங்கள் அக்கால ஐரோப்பிய வரலாற்றுப் பதிவுகளில் இடம் பெற்றுள்ளன. வெகுசில நாகரிகங்கள், மாயா நாகரிகம் போன்றவை, தங்கள் வரலாற்றுப் பதிவுகளை எழுதிவிட்டுச் சென்றுள்ளன. இவற்றை கிறித்தவ ஐரோப்பியர் தப்பிதமான நோக்குள்ளவையாகக் கருதியதால், டியோகோ டெ லாண்டா போன்றவர்கள் இந்த உரைகளை தீயிட்டுக் கொளுத்தி அழித்தனர். ஒளித்து வைக்கப்பட்டிருந்த சில ஆவணங்களே தப்பித்தன; வேறுசில எழுதப்பட்ட மொழியிலிருந்து எசுப்பானியத்திற்கு மொழிபெயர்க்கப்பட்டு அல்லது ஒலிபெயர்க்கப்பட்டு காப்பாற்றப்பட்டன. அக்கால நாகரிகங்களைக் குறித்தும் அவர்களது பண்பாடு, அறிவு குறித்தும் இவை மூலமே வரலாற்றாளர்கள் சற்றேனும் அறிய முடிகின்றது. \n\nஇடையமெரிக்கப் பண்பாட்டுப் பகுதியில் நிலவிய அசுடெக், மாயா நாகரிகங்களும்) அந்தீசு மலைத்தொடர் பகுதியில் இருந்த (இன்கா, மோச்சே மற்றும் சிப்சா நாகரிகங்களும் குறிப்பிடத்தக்கன. \n\nமுன்-கொலம்பியக் காலத்திற்கு பின்னரும் தொல்குடி அமெரிக்கரின் பண்பாடு தொடர்ந்து முன்னேறி வருகின்றது. இவர்களில் பெரும் பாலோர் தங்கள் வழமையானச் சடங்குகளை தொடர்வதோடு புதிய பண்பாட்டுக் கூறுகளையும் தொழினுட்பங்களையும் தங்களுக்கேற்ப மாற்றிக் கொள்கின்றனர். \n\n"}
{"id": "296889", "url": "https://ta.wikipedia.org/wiki?curid=296889", "title": "அமாணா (தேசிய நம்பிக்கை கட்சி)", "text": "அமாணா (தேசிய நம்பிக்கை கட்சி)\n\n\" அமாணா \" அல்லது \" தேசிய நம்பிக்கை கட்சி \" என்பது மலேசியாவில் உள்ள ஓர் அரசியல் எதிர்க் கட்சியாகும்.\nபொதுவாக, இதனைப் அமாணா என்று அழைப்பார்கள். இந்தக் கட்சியின் தலைவராக முகமது சாபு இருக்கிறார். \nஅடிப்படையில் ஆளும் பாரிசான் நேசனல் கூட்டணியை எதிர்க்கும் ஆற்றல் மிக்க கட்சியாக அமாணா கட்சி விளங்கி வருகிறது.\n2015ஆம் ஆண்டில் தேசிய நம்பிக்கை கட்சியும், ஜனநாயக செயல் கட்சியும், மக்கள் நீதிக் கட்சியும் ஒன்றிணைந்து, பாக்காத்தான் ஹரப்பான் கூட்டணியை உருவாக்கின.\n"}
{"id": "296925", "url": "https://ta.wikipedia.org/wiki?curid=296925", "title": "பாக்காத்தான் ஹரப்பான்", "text": "பாக்காத்தான் ஹரப்பான்\n\nபாக்காத்தான் ஹரப்பான் அல்லது நம்பிக்கை கூட்டணி மலேசியாவின் ஆளும் கட்சி கூட்டணியாகும். \n\n22 செப்டம்பர் 2015 ஆம் ஆண்டில் அமாணா (தேசிய நம்பிக்கை கட்சி)யும், ஜனநாயக செயல் கட்சியும், மக்கள் நீதிக் கட்சியும் ஒன்றிணைந்து, பாக்காத்தான் ஹரப்பான் கூட்டணியை உருவாக்கின.பின் 2017 ஆம் ஆண்டில் மலேசிய ஐக்கிய மக்கள் கட்சி கூட்டணியில் ஒன்றிணைந்தது. 2018 ஆம் ஆண்டில் இந்து உரிமைகள் போராட்டக் குழு அல்லது இண்ட்ராப் பாக்காத்தான் ஹரப்பான் கூட்டணியை ஆதரித்தது.\n\n14-வது மலேசியப் பொதுத் தேர்தல் (\"14th Malaysian general election\") மலேசியாவின் 140வது நாடாளுமன்றத்திற்கான உறுப்பினர்களைத் தேர்ந்தெடுக்க 2018 மே 9 அன்று நடத்தப்பட்டது. மக்களவையின் 222 இடங்களுக்கும், 12 மாநில சட்டமன்றங்களின் 505 இடங்களுக்கும் தேர்தல்கள் இடம்பெற்றன. 13-வது நாடாளுமன்றம் 2018 ஏப்ரல் 7 இல் கலைக்கப்பட்டது.\n\nஇத்தேர்தலில் மலேசிய நாடாளுமன்றத்தின் முக்கிய எதிர்க்கட்சிக் கூட்டணியான பாக்காத்தான் ஹரப்பான் வெற்றி பெற்றது. இக்கூட்டணி மக்களவையில் 113 இடங்களைக் கைப்பற்றி, சாதாரணப் பெரும்பான்மையுடன் ஆட்சியமைத்தது. இக்கூட்டணி அரசுக்கு 8 இடங்களை வென்ற சபா மரபுக் கட்சி தனது ஆதரவை வழங்க முன்வந்தது.\n\nமலேசியா 1957 இல் விடுதலை பெற்ற பின்னர் 61 ஆண்டுகளாகப் பதவியில் இருக்கும் ஆளும் தேசிய முன்னணி கூட்டணிக்கு இத்தேர்தல் பெரும் தோல்வியாகக் கருதப்படுகிறது. 92 வயதான மகாதீர் பின் முகமது புதிய பிரதமராகப் பதவியேற்றார். உலகின் மிக வயதான அரசுத்தலைவர் என்ற பெருமையும் இவரைச் சேருகிறது. சிறைப்படுத்தப்பட்டிருக்கும் எதிர்க்கட்சித் தலைவர் அன்வர் இப்ராகீம் பொது மன்னிப்புப் பெற்று விடுதலை ஆகும் பட்சத்தில், அவருக்கு பிரதமர் பதவியை விட்டுக் கொடுப்பதாக மகாதீர் அறிவித்தார்.\n\nSection::::கொள்கைகள்.\nபாக்காத்தான் ஹரப்பானின் அடிப்படை கட்டமைப்பு கொள்கைகள்:\n\n\n\n\n\n\n\n\n\n\n\n"}
{"id": "296949", "url": "https://ta.wikipedia.org/wiki?curid=296949", "title": "தமிழ்த் திரைப்படங்களின் பட்டியல், 2016", "text": "தமிழ்த் திரைப்படங்களின் பட்டியல், 2016\n\nSection::::அதிக வசூலானவை.\nSection::::மலேசியா.\nஅதிகமாக மலேசியாவில் வசூலாகிய முதல் 10 தமிழ்த் திரைப்படங்கள் இங்கு கீழே குறிப்பிடப்பட்டுள்ளது.\n"}
{"id": "296952", "url": "https://ta.wikipedia.org/wiki?curid=296952", "title": "செல்யூக் அரசமரபு", "text": "செல்யூக் அரசமரபு\n\nசெல்யூக் அரசமரபு (\"Seljuq dynasty\") துருக்கிய சுன்னி இசுலாம் அரசமரபாகும். இடைக்காலத்தில் மேற்கு, நடு ஆசியாக்களில் இம்மரபினர் பெர்சியப் பண்பாட்டை உள்வாங்கியதுடன் துருக்கிய-பெர்சிய மரபிற்கு பங்களித்துள்ளனர். செல்யூக்குகள் செல்யூக் பேரரசை நிறுவியதுடன் ரூம் சுலுதானகத்தையும் நிறுவினர்; அவர்களது ஆட்சியின் உச்சகாலத்தில் ஆட்சிப்பரப்பு அனத்தோலியா முதல் ஈரான் ஊடாக பரவியிருந்தது. முதலாம் சிலுவைப் போரில் இவர்களே தாக்கப்பட்டனர்.\n\n"}
{"id": "296964", "url": "https://ta.wikipedia.org/wiki?curid=296964", "title": "வெள்ளீயம்(IV) சல்பைடு", "text": "வெள்ளீயம்(IV) சல்பைடு\n\nவெள்ளீயம்(IV) சல்பைடு \"(Tin(IV) sulfide)\" என்பது SnS என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். இச்சேர்மம் காட்மியம் அயோடைடின் நோக்குருவில் படிகமாகிறது. ஆறு சல்பைடு மையங்களால் வரையறுக்கப்பட்டுள்ள \"எண்முகத் துளைகளில் வெள்ளீயம்(IV) அயனிகள் 'அமைந்துள்ளன. இயற்கையில் இவ்வமைப்பு அரியவகை கனிமமான பெர்ண்டைட்டில் காணப்படுகிறது. 2.2 எலக்ட்ரான் வோல்ட் ஆற்றல் இடைவெளி கொண்ட குறைகடத்திப் பொருளாக இச்சேர்மம் பயன்படுத்தப்படுகிறது.\n\nSection::::வினைகள்.\nவெள்ளீயம்(IV) இனத்தைச் சார்ந்த கரைசல்களுடன் H2S சேர்க்கும் பொழுது இச்சேர்மம் பழுப்புநிற திண்மமாக வீழ்படிவாகிறது. காரகாடித்தன்மைச் சுட்டெண் (pH) குறைவாக உள்ளபோது இவ்வினை தலைகீழாகிறது. படிகவடிவ வெள்ளீயம்(IV) சல்பைடு வெண்கலத்தின் நிறத்தில் இருப்பதால் அழகுக்காக மேற்பூச்சாகப் பூசப்படுகிறது. இப்பயன்பாட்டால் இதை தரைவிரிப்புத் தங்கம் என்கிறார்கள். \n\nவெள்ளீயம்(IV) சல்பைடு சல்பைடு உப்புகளுடன் வினைபுரிந்து வரிசையாக [SnS][S] என்ற மூலக்கூற்று வாய்ப்பாடு கொண்ட கந்தக வெள்ளீயனேட்டுகளைத் தருகிறது. பல்படியகற்றல் வினையின் எளிய சமன்பாடு இங்கே தரப்படுகிறது.\n"}
{"id": "296965", "url": "https://ta.wikipedia.org/wiki?curid=296965", "title": "காஞ்சிபுரம் வாணேசுவரர் கோயில்", "text": "காஞ்சிபுரம் வாணேசுவரர் கோயில்\n\nகாஞ்சிபுரம் வாணேசுவரர் கோயில் (வாணேசம்) என்று அறியப்படும் இக்கோயில், காஞ்சிபுரம் சிவிஎம் அண்ணாமலை நகரிலுள்ள சிவன் கோயிலாகும். மேலும், இத்தல குறிப்புகள், காஞ்சிப் புராணத்தில் தனிப்படலமாகச் சொல்லப்பட்டு காணப்படுகிறது.\n\n\nSection::::தல வரலாறு.\nவாணாசுரன் இப்பெருமானை வழிபட்டு முத்தி தரும்படி வேண்டினான். இறைவனின் திருவருளால் வாணாசூரன் கணங்களுக்கு தலைமையைப் பெற்றான் என்பது வரலாறு.\n\nSection::::தல விளக்கம்.\nவாணேசம், வாணன் தவத்தினுக்கு எளிவந்து சிவபிரானார் திருநடனம் செய்தனர். திருநந்திதேவரொடு வாணனும் குடமுழா முழக்கினன். பெருமானார். ஆயிரங் கைகளை அவ்வசுரனுக்கு அளித்து மேலும், அவன் விரும்பிய நெருப்புவடிவமான கோட்டையையும் மூவுலகையும் ஆளும் வல்லமையையும், அழியாத இயல்பையும் பிறவற்றையும் வழங்கினர்.\n\nயாவரையும் அடிப்படுத்து அவ்வசுரன் ஆளும் நாளில் கயிலைக்குச் சென்று பெருமானை வணங்க ‘நினக்கு வேண்டும் வரம் யாதென’ வினவிய கயிலைநாயகர்பால் நாளும் திருக்காட்சி தர அம்மையொடும்குமரர்களோடும் என் இல்லத்தில் எழுந்தருளி இருத்தல் வேண்டும் என்றனன்.\n\nமனக்கருத்தை முற்றுவிக்க வாயிலில் வீற்றிருக்கும் பெருமானாரைத் தோள்தினவு தீரப்போருக்கு அழைத்தனன் வாணன். பெருமான் புன்முறுவலுடன் ‘முப்பதுமுறை உன்னிடத்துத் தோற்ற கண்ணன் உபமன்னியர்பால் சிவதீக்கை பெற்று எம்மைப் பூசித்துப் பெருவலி பெற்று நின்னை வெல்லும் வலியினனாய் நின்மகள் உஷைக்கோர் பழிவருங்கால் மதிற் கொடியும் அற்றுவிழும் துன்னிமித்தத்தில் போர்க்கு வருவன்’ என்றனர்.\n\nஅங்ஙனே, உஷை (விடியற்காலை) கனாக் கண்டு நனவில் வருந்தும்போது சித்திரலேகை என்னும் தோழி தீட்டிய அரசிளங்குமரர்களுள் தன்னைக் கனவிற் கலந்தவனைக் காட்டக் கண்டு கண்ணபிரான் பெயரனும் பிரத்தியும்நன் மகனுமான அநிருத்தனைத் துயிலும் அணையொடும் கொணர்ந்தனள் தோழி. அந்தப்புரத்தில் அவனொடும் இருந்த உஷை கருவுற்றமை அறிந்த வாணன் அநிருத்தனை அரிதிற் சிறைப்படுத்தினன்.\n\nஅநிருத்தன் சிறைப்பட்டமை நாரதரால் அறிந்த கண்ணன் சோணிதபுரத்தின்மேற் படையெடுத்துழி வாயிலில் காவல்கொண்டிருந்த சிவபிரானார் பல்வகையாகத் தேற்றி என்னையும் வெல்லும் ஆற்றலை முன்னொருகால் மந்தரமலையில் வழங்கியுள்ளோம் அதனை மறந்தனை’ ஏனத் துவாரகை மன்னனைத் தெருட்ட வேறு வழியின்மையால் எதிர்நின்று போர்செய்கையில் கண்ணனுக்கு வெற்றியை வழங்கினர்.\n\nஇவ்வாறே உமையம்மையார், விநாயகர், முருகப்பெருமானார் இருந்த ஏனைய மூன்று வாயில்களையும் கடந்தபோது வாணன் கண்ணனுடன் போர்செய்து முடிவில் தொளாயிரத்துத் தொண்ணூற்றாறு கரங்களை அறுபட்டிழந்துழிச் சிவபெருமான் எதிரெழுந்தருளிக் ‘கண்ணனே நின்போல் என்பால் அன்பனாகிய வாணன் நம்மை வழிபட இரு கரங்களை விடுக’ என அருளினர். கேட்ட கண்ணன் ‘நும் அன்பர் எனக்கும் அன்பரேயாவர்’ என நாற்கரம் விடுத்தனர்.\n\nசிவபிரான் புன்முறுவல் பூத்து வாணனை நோக்கி ‘தோள் தினவு தீர்ந்தது போலும்’ என வினவி உஷையை அநிருத்தனுக்கு மணம் புரிவித்துத் துவாரகைக் கனுப்பினர். வாணனுக்குக் குடமுழா முழக்கும் பேறு அளித்துக் கைலைக்கேகினர் பெருமானார். இத்தலம் திருவோணகாந்தன் தளிக்கு மேற்கில் ஒரு பர்லாங்கு தொலைவில் வயற்கண் உள்ளது.\n\nSection::::அமைவிடம்.\nதமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரத்தின் வடமேற்கு பகுதியில், காஞ்சிபுரத்திலிருந்து அரக்கோணம் செல்லும் சாலையில் உள்ள சி.வி.எம் அண்ணாமலை நகரில் \nஇக்கோயில் அமைந்துள்ளது. மேலும் தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்திலிருந்து வடமேற்கில் சுமார் 5 கிலோமீட்டர் தொலைவில் இக்கோயில் தாபிக்கப்பட்டுள்ளது.\n\n"}
{"id": "296966", "url": "https://ta.wikipedia.org/wiki?curid=296966", "title": "மகிழ்மதி", "text": "மகிழ்மதி\n\nமகிழ்மதி அல்லது மகிஷ்மதி (Mahishmati) இராமாயணம், மகாபாரதம் காவியங்கள் மற்றும் சமஸ்கிருத இலக்கியங்கள் கூறும் மத்திய இந்தியாவில் தற்கால மத்தியப் பிரதேசத்தில் இருந்த அவந்தி நாட்டின் பண்டைய நகரம் ஆகும். அனுப நாட்டின் தலைநகராக மகிழ்மதி நகரம் இருந்ததாகக் கருதப்படுகிறது. இந்நகரத்தின் தற்காலப் பெயர் மஹேஷ்வர் நகரம் ஆகும்.\n\nபலர் மகிழ்மதி நகரம் தற்கால மத்தியப் பிரதேச மாநிலத்தில் பாயும் நர்மதா ஆற்றின் கரையில் அமைந்திருந்ததாக கருதுகிறார்கள். \n\nSection::::இருந்ததாக கருதப்படும் பகுதிகள்.\nமத்திய இந்தியாவில் மகிழ்மதி நகரம் இருந்ததாக கருதப்படும் பகுதிகள்;\nSection::::இராமாயணத்தில்.\nபரசுராமரால் கொல்லப்பட்ட சந்திர வம்சத்தின் யது குல மன்னர் கார்த்தவீரிய அருச்சுனன் ஆண்ட ஹேஹேய நாட்டின் தலைநகராக மகிழ்மதி இருந்ததாக மகாபாரத காவியம் (13:52) குறிப்பிடுகிறது.\nஇராமாயண காவியத்தில் அரக்கர்களின் தலைவனான இராவணனின் ஆளுகைக்குட்பட்ட மத்திய இந்தியாவின் விந்திய மலைப் பகுதியின் தெற்கே உள்ள பஞ்சவடி, தண்டகாரண்யம் போன்ற பகுதிகளை ஆண்ட கர தூஷணாதிகளின் தலைநகராகவும் மகிழ்மதி இருந்தது என கூறுகிறது.\nSection::::மகாபாரதத்தில்.\nகுருச்சேத்திரப் போரில் மகிழ்ஷ்மதி நாட்டு மன்னர் (2:30) நீலன் கௌரவர் சார்பாக பாண்டவர்களுக்கு எதிராகப் போரிட்டு சகாதேவனால் மாண்டவர் என மகாபாரதம் (5:19,167) கூறுகிறது.\n\nமௌரியப் பேரரசுக்கும் அதற்குப் பின்பும் வட இந்தியாவிற்கும் தென்னிந்தியாவிற்கும் இடையே மகிழ்மதி, வணிகர்களின் சந்திப்பு நகரமாக விளங்கியது.\n\nSection::::வரலாற்றில்.\nகாலச்சூரி பேரரசு காலத்தில் மகிழ்மதி நகரம் காலச்சூரி நாட்டின் தலைநகராக விளங்கியது. \nஆதிசங்கரர் மகிழ்மதி நகரத்தில் வாழ்ந்த குமரிலபட்டரின் சீடரான மந்தன மிஸ்ரரை வாதப் போரில் வென்று சுரேஷ்வரர் எனப் பெயரிட்டு, தனது சீடராக்கிக் கொண்டார்.\n\nSection::::திரைப்படத்தில்.\nபாகுபலி திரைப்படத்தில் காண்பிக்கப்படும் ஒரு நாட்டின் பெயருக்கு \"மகிழ்மதி\" என வைத்துள்ளனர்.\n\n"}
{"id": "296976", "url": "https://ta.wikipedia.org/wiki?curid=296976", "title": "பள்ளூர் பரசுராமேசுவரர் கோயில்", "text": "பள்ளூர் பரசுராமேசுவரர் கோயில்\n\nபள்ளூர் பரசுராமேசுவரர் கோயில் (பரசுராமேச்சரம்) என்று அறியப்படும் இக்கோயில், காஞ்சிபுரம் அருகிலுள்ள பள்ளூர் சிவன் கோயிலாகும். மேலும், கச்சியப்ப சிவாச்சாரியார், தான் இயற்றிய காஞ்சி புராணத்தில் இவ்வாலயம், 1500 ஆண்டுகள் தொன்மையானது என்று குறிப்பிட்டுள்ள இத்தல குறிப்புகள், காஞ்சிப் புராணத்தில் தனிப்படலமாகச் சொல்லப்பட்டு காணப்படுகிறது.\n\n\nSection::::தல வரலாறு.\nபரசுராமர் இவ்விறைவனை வழிபட்டு, தாம் எண்ணிவாறு அரசர்களை அழித்து, அக்குருதியினாலேயே தன் தந்தைக்கு தர்ப்பணம் செய்தார் என்பது தல வரலாறாகும்.\n\nSection::::அமைவிடம்.\nதமிழ்நாட்டிலுள்ள வேலூர் மாவட்டம் காஞ்சிபுரம் மாவட்டத்தின் வடக்கு எல்லை பகுதியில், காஞ்சிபுரத்திலிருந்து அரக்கோணம் செல்லும் சாலையில் உள்ள திருமால்பூரையடுத்துள்ள பள்ளூர் என்னும் கிராமத்தில் இக்கோயில் அமைந்துள்ளது. மேலும் தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்திலிருந்து வடக்கே சுமார் 15 கிலோமீட்டர் தொலைவில் இக்கோயில் தாபிக்கப்பட்டுள்ளது.\n\n"}
{"id": "296993", "url": "https://ta.wikipedia.org/wiki?curid=296993", "title": "குவாண்டக் கணினியியல்", "text": "குவாண்டக் கணினியியல்\n\nகுவாண்டக் கணினியியல் (\"Quantum computing\" அல்லது \"quantum computer science\") என்பது குவாண்டவியற்பியல் கொள்கைகளைக் கொண்டு கோட்பாட்டுரீதியாகவும், ஒளித்துகள், அணுக்கரு, அணு, அயனிப் பொறிகள், குவாண்ட மின்னியக்கப் பொறிகள், கருந்துளைகள் என வெவ்வேறு வகையான இயற்பியல் அமைப்புகளையும் கோட்பாட்டினையும் கொண்டு அமையக் கூடியக் கணினிகளாகும். இது ஒரு வளர்ந்துவரும் துறையாகும். குவாண்டக் கணினிகளை ஒப்பிடும்பொழுது எலக்ட்ரானியலைக் கொண்டு உருவாக்கப்படும் தற்கால கணினிகள் பழங்கோட்பாட்டுவழி உருவாக்கப்பட்ட கணினிகள் என்பதால், மரபார்ந்த கணினிகள் என்றும், மேலும் பழமையான கோட்பாட்டில் உருவானவை சார்ந்த தொடர்பியல், செய்திப்பரிமாற்றங்கள் அனைத்தும், மரபார்ந்த தொடர்பியல், மரபார்ந்த செய்திப் பரிமாற்றங்கள் எனவும் அழைக்கப்படுகிறது.\n\nமரபுசார் கணினிகள் மிகவும் பெரிய மற்றும் கடுமையான சிக்கலான இயற்பியல், கணித, வானியற்பியல் வினாக்களைத் தீர்ப்பதில் மிகவும் காலம் எடுக்கும். அந்தக் குறையைத் தீர்க்க குவாண்டக் கோட்பாடுகளான, நிலை கூடியமைதல், தொடர்பில்லாத் தொடர்பு, குவாண்ட இயைவு போன்ற குவாண்டவியலுக்கே உரியப் பண்புகள், மிகவும் உதவிகரமாக இருக்கும் எனக் கருதப்பட்டது. குவாண்டக் கணினியின் முதல் கருதுகோளை பால் பெனியோஃப் மற்றும் ரிச்சர்ட் பெயின்மேன் பரிந்துரைத்தனர். அதன் பின் ஆர்தர் எக்கர்ட், டேவிட் இடாய்ச், சார்லஸ் பென்னட் போன்ற அறிவியலர்களின் கோட்பாட்டுரீதியான கருத்துகள் குவாண்டத் தொடர்பியல், சேதியை ஒளித்தல், தொலை உருவாக்கம் சார்ந்த விசயங்களிலும் ஆய்வுகள் செய்யப்பட்டு வருகின்றன. இன்றையத் தொழில்நுட்ப வளர்ச்சியில் இத்துறைப் பெரிதானத் தாக்கம் உருவாக்கும் என எதிர்பார்க்கப்படுகிறது.\n\nSection::::குவாண்ட நிலைகள்.\nமராபார்ந்தக் கணினிகள் ஈரும நிலைகளான, 0 மற்றும் 1 நிலைகளைக் கொண்டு தகவலைச் சேமிக்கவும் பரிமாறவும் செய்கின்றன. அதே போல, குவாண்டக் கணினிகளும் ஈரும நிலைகளையும், அதுமட்டுமல்லாது, இரண்டுக்கும் மேற்பட்ட நிலைகளையும் கொண்டு இயங்கக் கூடியன. மேலும் மரபார்ந்தக் கணினிகள் காந்தத்தகடுகளின் மூலமாகவும், ஒளித்தட்டுகளின் மூலமும் சேதிகளைச் சேமிக்கும், குவாண்டக் கணினிகளில் கணினியின் தன்மையைப் பொறுத்து, ஒளிவடிவிலோ, அணு, அணுக்கரு, அல்லது குவாண்டத் துகள்களின் மின்னியல் காந்தத் தூண்டலின் நிலைகளைப் பொறுத்து, அதாவது, மின் மற்றும் காந்தத் திருப்புத்திறன்களைப் பொறுத்து அமையும்.\n\nகுவாண்டத் துகளின் சுழல் பண்பானது, மின் அல்லது காந்த இருமுனைத் திருப்புத்திறனால் உண்டாவது, அதன் சுழல் குவாண்டம் எண் 1/2 ஆக இருக்கும் பட்சத்தில், குவாண்டவியலின் அடிப்படைப் படி, -1/2, +1/2 ஆகிய இரு ஆற்றல் நிலைகளை அத்துகள் பெற முடியும். பெரும்பாலும் இந்நிலைகள் தாழ்சக்தி நிலை, முதல் சக்திநிலை எனக் குறிப்பிடப்படுகிறது. இவை இருமநிலையாக எழுதப்படும் பட்சத்தில் 0, 1 எனவும் குறிப்பிடப் படுகிறது. மேலும் இவை டிராக் குறியீட்டின் மூலம், இருமநிலைப் படி formula_1, formula_2 எனவும் சுழல் அடிப்படையில் மேற்சுழல், கீழ்ச்சுழல் formula_3, formula_4 என்றும் இடத்திற்குத் தகுந்தமாதிரி குறிக்கப்படுகிறது. இவை குவாண்ட இருமநிலைகள் (quantum bit or qubit) க்யூபிட் என அழைக்கப்படும்.\n\nஇதே போல், மற்ற குவாண்ட எண்களின் அடிப்படையிலும் குவாண்ட நிலைகளை நிறுவி, குவாண்டக்கணினிகளின் அடிப்படைப் பண்புகளை உண்டு பண்ண முடியும். அவை, குவாண்ட இருமநிலை, மும்மநிலை, ..., பலபடிநிலை கொண்டதாக அமைவதால், க்யூபிட், க்யூட்ரிட் (qutrit)..., க்யூடிட் (qudit) என குறிப்பிடப்படுகின்றன. d என்பது ஒரு மாறி. ஆகையால், எந்தவொரு நிலைகளைக் கொண்ட குவாண்ட அமைப்பையும் குறிக்கப் பயன்படுவது.\n\nSection::::குவாண்டக் கருவிகள்.\nகுவாண்டக் கணினியிலும் அல்லது எந்தவொரு குவாண்டச் செயலியானாலும் அவை அதனுள்ளே உள்ள அணு, அணுக்கரு, ஒளித்துகள் என்ற அந்தந்த குவாண்டத்துகளின் தன்மையினைக் கொண்டு அமைவன. மரபார்ந்த கணினியினுள் மின்னோடாத்தைச் சார்ந்து, அதாவது எதிர்மின் துகள்கள் எனப்படும் எலக்றான்களின் ஓட்டத்தைச் சார்ந்து கணிக்கப்படுகிறது. ஆனால், குவாண்டக் கணினியைப் பொறுத்தமட்டில், ஒவ்வொரு எதிர்மின் துகளும் ஒரு க்யூபிட் செய்தி அளவாகக் கருதலாம். ஆகவே, குவாண்டக் கருவிகளின் செய்தி கொள்திறன் மிகவும் அதிகம். ஆனால், அவை அந்த செய்திகளை சேமித்து வைக்கும் நேரம், சூழல் சார்ந்த விளைவுகளான, வெப்பநிலை, அருகில் உள்ள மற்றக் கருவிகளின் குறுக்கீடுப் போன்றவற்றால் மிகவும் பாதிக்கப்படும் நிலைகள் இருப்பதால், இச்சோதனைகள் மிகவும் கடினமானதாகவும் மிகப் பெரிய சவாலாகவும் அமைகின்றன.\n\nSection::::குவாண்ட சோதனைகள்.\nஓரியல் ஒளிக்கற்றைகளில் உள்ள ஒளித்துகள்கள், அணுக்கரு காந்த ஒத்திசைவுச் சோதனைகளில் அணுக்கரு, அயனிப் பொறிகளில் கட்டுப்படுத்தப்பட அயனிகள், போஸ் ஐன்ஸ்டைன் ஒடுக்கத்தில் உண்டான அணுக்கள் மூலக்கூறுகள், மீயுயர் கடத்தி க்யூபிட்கள் எனப் பலதரப்பட்ட சோதனைகளில் ஆய்வுகள் நடந்து வருகின்றன, குவாண்டக் கருவிகளைக் கொண்டு ஒளியிழைகளின் வழித் தொடர்பை சுவிட்சர்லாந்தில் அமைத்து வருகின்றனர். மேலும், சீன நாட்டு ஆய்வாளர்கள் குவாண்ட தொலைதூர மீஉருவாக்கத்தை ஒளித்துகள்களின் தளவிளைவுநிலைகளை நூறு கிலோமீட்டர் இடைவெளியிலான தூரத்தில் அனுப்பி வெற்றியடைந்துள்ளனர்.\n"}
{"id": "296999", "url": "https://ta.wikipedia.org/wiki?curid=296999", "title": "நேத்ராவளி", "text": "நேத்ராவளி\n\nநேத்ராவளி, இந்திய மாநிலமான கோவாவின் தெற்கு கோவா மாவட்டத்தில் உள்ளது. இந்த ஊர் சாங்க்யும் வட்டத்துக்கு உட்பட்டது.\n\nஇந்த சரணாலயம் 211.05 சதுர கி.மீ பரப்பளவில் அமைந்துள்ளது. இங்கு கரும்புலி, அணில், ஹார்ன்பில் உள்ளிட்டவற்றை காணலாம்.\n\n\nSection::::அரசியல்.\nஇந்த ஊர் தெற்கு கோவா மக்களவைத் தொகுதிக்கும், சங்குயெம் சட்டமன்றத் தொகுதிக்கும் உட்பட்டது.\n"}
{"id": "297000", "url": "https://ta.wikipedia.org/wiki?curid=297000", "title": "மர்மகோவா", "text": "மர்மகோவா\n\nமர்மகோவா என்னும் நகரம், இந்திய மாநிலமான கோவாவின் தெற்கு கோவா மாவட்டத்தில் உள்ளது. இது மர்மகோவா வட்டத்தின் தலைமையகமாகவும் உள்ளது.\n\nSection::::அரசியல்.\nஇந்த நகரம் மர்மகோவா, வாஸ்கோடகாமா, டாபோலிம் ஆகிய சட்டமன்றத் தொகுதிகளில் சேர்க்கப்பட்டுள்ளது. இது தெற்கு கோவா மக்களவைத் தொகுதிக்கு உட்பட்டது.\n"}
{"id": "297002", "url": "https://ta.wikipedia.org/wiki?curid=297002", "title": "மட்காவ்", "text": "மட்காவ்\n\nமட்காவ், இந்திய மாநிலமான கோவாவின் தெற்கு கோவா மாவட்டத்தில் உள்ள நகரம். இது மட்காவ் வட்டத்தின் தலைநகரமாகும். பணஜியில் இருந்து தொலைவிலும், வாஸ்கோட காமாவில் இருந்து தொலைவிலும் அமைந்துள்ளது.\n\n"}
{"id": "297004", "url": "https://ta.wikipedia.org/wiki?curid=297004", "title": "பள்ளூர் இரேணுகேசுவரர் கோயில்", "text": "பள்ளூர் இரேணுகேசுவரர் கோயில்\n\nபள்ளூர் இரேணுகேசுவரர் கோயில் (இரேணுகேச்சரம்) என்று அறியப்படும் இக்கோயில், காஞ்சிபுரம் அருகிலுள்ள பள்ளூர் சிவன் கோயிலாகும். மேலும், இத்தல குறிப்புகள், காஞ்சிப் புராணத்தில் தனிப்படலமாகச் சொல்லப்பட்டு காணப்படுகிறது.\n\n\nSection::::தல வரலாறு.\nபரசுராமரை இழந்த ரேணுகாதேவி, காஞ்சிக்கு வந்து இவ்விறைவனை வழிபட்டு உலகுக்கு ஒரு தெய்வமாக ஆனாள் என்பது வரலாறாகும்.\n\nSection::::அமைவிடம்.\nதமிழ்நாட்டிலுள்ள காஞ்சிபுரம் மாவட்டத்தின் வடக்கு எல்லை பகுதியில், [[காஞ்சிபுரம்|காஞ்சிபுரத்திலிருந்து [[அரக்கோணம்]] செல்லும் சாலையில் உள்ள திருமால்பூரையடுத்துள்ள [[வேலூர் மாவட்டம்]] [[பள்ளூர்]] என்னும் கிராமத்தில் இக்கோயில் அமைந்துள்ளது. மேலும் [[தமிழ்நாடு|தமிழ்நாட்டின்]] தலைநகர் [[சென்னை]]யிலிருந்து 75 கிலோமீட்டர் தொலைவிலுள்ள, [[காஞ்சிபுரம்]] [[பேருந்து]] நிலையத்திலிருந்து வடக்கே சுமார் 15 கிலோமீட்டர் தொலைவில் இக்கோயில் தாபிக்கப்பட்டுள்ளது.\n\n\nSection::::புற இணைப்புகள்.\n[[பகுப்பு:வேலூர் மாவட்டத்திலுள்ள சிவன் கோயில்கள்]]"}
{"id": "297006", "url": "https://ta.wikipedia.org/wiki?curid=297006", "title": "கொத்தடிமை முறை", "text": "கொத்தடிமை முறை\n\nகொத்தடிமை முறை (\"Debt bondage\", \"debt slavery\" அல்லது \"bonded labour\") என்பது பணத்திற்காக ஒரு குடும்பமோ அல்லது ஊரோ தலைமுறை தலைமுறையாக பணம் படைத்தவர்களிடம் அடிமைப்பட்டுக் கிடப்பது ஆகும். தற்போது, \"பன்னாட்டு தொழிலாளர் நலக்கழகம் 2005\" இன், கணக்கெடுப்பின் படி 8.1 மில்லியன் மக்கள் கொத்தடிமைகளாக உலகெங்கும் வாழ்ந்து வருவது என்று உறுதிப்படுத்தப்பட்டுள்ளது. கொத்தடிமை முறைக்கெதிராக, ஐக்கிய நாடுகள் அமைப்பு \"கொத்தடிமை முறை ஒழிப்பு மாநாடு\" நடத்தி இம்முறையின் \"தற்காலநிலை\" பற்றி தெளிவாக வரையறுத்து கூறுகிறது. \n\nதெற்காசிய நாடுகள் மற்றும் ஆப்பிரிக்காவின் பெரும்பாலான பகுதிகள் கொத்தடிமை முறையை இன்றளவும் நடைமுறையில் வைத்திருப்பதை ஐ.நா வின் கொத்தடிமை முறை ஒழிப்பு மாநாடுகள் உறுதிப்படுத்துகின்றன.. உலகத்திலுள்ள கொத்தடிமைகளில் 84 %முதல் 88% தெற்காசியாவில் இருப்பதாக கணிக்கப்படுகிறது.\n\nகொத்தடிமை முறைக்கு எதிராக அதிகளவில் குற்றச்சாட்டுகள் வெளியுலகத்திற்கு வருவதில்லை மேலும் கடுமையான தண்டனைகள் இந்தக் கொடுஞ்செயலைச் செய்பவருக்கு வழங்கப்படுவதில்லை. இதனால் இக்குற்றம் தொடர்ந்து நீடித்து வருகிறது.\n\nஉலக நாடுகளில் அதிக கொத்தடிமைகளை கொண்ட நாடாக இந்தியா முதலிடத்திலும், இலங்கை 42 ஆவது இடத்தையும் பெற்றுள்ளதாக ஆய்வில் தெரியவந்துள்ளது. இந்தியா முழுவதும் ஏறக்குறைய 18 மில்லியன் பேரும், இலங்கையில் 45 ஆயிரத்து 900 பேரும் கொத்தடிமைகளாக வாழ்கின்றனர். இந்தத் தகவல்கள் வோல்க் பிரி அறக்கட்டளையின் 2016 உலக அடிமைத்தன அட்டவணையில் வெளியாகியுள்ளது.\n\nSection::::கொத்தடிமை முறை ஒழிப்பு சட்டம்.\nகொத்தடிமை முறையை ஒழிப்பதற்காக இந்தியாவில் 1976இல் சிறப்புச் சட்டம் இயற்றப்பட்டது. இதன்படி மீட்கப்படும் கொத்தடிமைகளுக்கு மறுவாழ்வு அளிக்கும் விதமாக கொத்தடிமைகளுக்கு உடனடியாக 1,000 ரூபாயும் அடுத்ததாக 19,000 ரூபாயும் நிவாரணம் வழங்குவது மட்டுமல்லாது அவர்களின் மறுவாழ்வுக்காக வேளாண் நிலமும் அளிக்க வேண்டும். தலித்தாக இருந்தால் வன்கொடுமைத் தடுப்புச் சட்டத்தின் கீழ் அவர்களுக்குக் கூடுதலாக 90,000 ரூபாய் வழங்க வேண்டும் என சட்டம் கூறுகிறது.\n\n"}
{"id": "297046", "url": "https://ta.wikipedia.org/wiki?curid=297046", "title": "அமெரிக்காக்களில் ஐரோப்பியக் குடியேற்றம்", "text": "அமெரிக்காக்களில் ஐரோப்பியக் குடியேற்றம்\n\nஅமெரிக்காக்களில் ஐரோப்பியக் குடியேற்றம் (\"European colonization of the Americas\") 1492இல் கொலம்பசு அமெரிக்காவைக் கண்டறிந்ததிலிருந்து தொடங்குகின்றது. இருப்பினும், கொலம்பசிற்கு ஏறத்தாழ 500 ஆண்டுகளுக்கு முன்னரே, அமெரிக்காவிற்கு வந்தடைந்த முதல் ஐரோப்பியர்கள் வைக்கிங் ஆவர். எசுக்காண்டினாவியாவைச் சேர்ந்த இந்த வலுமிகு மாலுமிகளும் போர்வீரர்களும் கி.பி 1000களில் வட அமெரிக்காவை அடைந்தனர். இந்த நோர்சுகள் அமெரிக்காவில் வந்திறங்கி வைன்லாந்தை உருவாகியிருந்தனர். ஆனால், அவர்கள் தொடர்ந்து இருக்கவில்லை. எனவே, நடைமுறையில், அமெரிக்காக்களின் குடியேற்றம் கொலம்பசின் வரவுடனேயே தொடங்கியது.\n\nSection::::வரலாறு.\nகி.பி 1300களிலும் 1400களிலும் மேற்கு ஐரோப்பியர் கிழக்கிந்தியத் தீவுகளை வந்தடைய புதிய ஒழிகளைக் கண்டறிவதில் ஈடுபட்டனர்; ஏற்கெனவே இருந்த நிலவழி மிகவும் கடினமாகவும் நீளமானதாகவும் இருந்தமையால் கடல்வழிகளை நாடினர். மேலும் இடைத்தரகர்கள் மூலமாக பொருட்கள் வந்தடைந்ததால் விலைகள் மிகவும் கூடுதலாக இருந்தன; நேரடி வணிகம் மூலம் விலைகளைக் கட்டுப்படுத்த முயன்றனர். சில புவியிலாளர்கள் உலகத்தின் சுற்றளவை சிறியதாக மதிப்பிட்டு மேற்கில் சென்றால் உலகைச் சுற்றிக்கொண்டு கிழக்காசியாவை அடையலாம் என கருத்துக்களை வெளியிட்டிருந்தனர். இதனை ஏற்ற செனோவாவின் கப்பல்தலைவர் கொலம்பசு முதலாம் இசபெல்லா அரசியை இத்தகைய கடற்பயணத்தை மேற்கொள்ள நிதி தர வேண்டினார். \n\nஆகத்து 1492இல் கொலம்பசு எசுப்பானியாவின் தென்பகுதியிலிருந்து மூன்று கப்பல்களுடன் புறப்பட்டார்: நினா, பின்டா , சான்டா மாரியா. கடலில் பல வாரங்கள் பயணித்த பிறகு அக்டோபர் 12 அன்று கப்பல்கள் பகாமாசில் இருந்த தீவொன்றை அடைந்தன. இத்தீவை கொலம்பசு சான் சால்வடார் எனப் பெயரிட்டார். இதனை ஓர் இந்தியத் தீவாக கருதிய கொலம்பசு அங்கிருந்தவர்களை \"இந்தியர்\" என்றார். கரிபியனில் மேலும் பயணித்து கியூபா வந்தடைந்தார்; இங்கு மக்கள் புகையிலை புகைப்பதைக் கண்டார். பிறகு எசுப்பானியாவிற்குத் திரும்பினார். அங்கு இராணியும் அரசரும் பல விருதுகளை வழங்கி கௌரவித்தனர். \n\nகொலம்பசின் மீள் பயணங்களில் கூடுதலான ஆட்களையும் கிறித்தவ பரப்புரையாளர்களையும் கூட்டிச் சென்றார்.இக்கப்பல்களில் குடியேற்றங்களை நிறுவ பண்ணை விலங்குகளும் விளைபொருட்களும் எடுத்துச் செல்லப்பட்டன. தற்போதைய டொமினிக்கன் குடியரசு அமைந்துள்ள தீவில் புதிய குடியேற்றத்தை நிறுவினார்.\n\nதாங்கள் கண்டறிந்தது ஆசியாவிற்கான புதிய வழியல்ல, “புதிய உலகம்” என்பதை உணர்ந்தபின் எசுப்பானியர்களின் இலக்கு புதிய பகுதிகளை கைப்பற்றுவதாக இருந்தது. கைப்பற்றுகையாளர்கள் புதிய உலகின் நிலப்பகுதிகளை தேடவும் கைப்பற்றவும் அரசியியால் அனுமதிக்கப்பட்டனர். \n\nசில நூறு படைவீரர்களைக் கொண்டே எசுப்பானிய கைப்பற்றுகையாளர்கள் பெரும் உள்ளூர் பேரரசுகளை வாகை கொண்டனர். 1519இல் எர்னான் கோட்டெசும் சிலநூறு வீரர்களும் அசுடெக் தலைநகரில் உள்நுழைந்து நகரத்தை அழித்தனர். இவ்விடத்தில் மெக்சிக்கோ நகரம் கட்டமைக்கப்பட்டது. பிரான்சிஸ்கோ பிசாரோ இன்கா பேரரசை வீழ்த்தினார். எசுப்பானியர்கள் பல காரணங்களால் வெற்றி பெற்றனர் - உள்ளூர் குடிகள் அவர்களை கடவுள்கள் என்று நம்பினர்; குதிரைகளையும் துப்பாக்கிகளையும் கண்டு பயந்தனர். \n\nSection::::குடியேற்ற நாடுகள்.\nஎசுப்பானியாவும் போர்த்துகல்லும் 16ஆம் நூற்றாண்டில் தென் அமெரிக்காவிலும் நடு அமெரிக்காவிலும் பெரும்பகுதிகளில் குடியேறியவர்களாவர். வட அமெரிக்காவிலும் பல பகுதிகளை வென்றனர். அடுத்த நூற்றாண்டில் ஐரோப்பாவின் பல நாடுகளிலிருந்தும் மக்கள் அமெரிக்க ஐக்கிய நாடு பகுதிகளில் குடியேறினர். எசுப்பானியர்களும் போர்த்துகேயர்களும் ஏற்கெனவே வெப்பமான தென் பகுதிகளை பிடித்திருந்ததனால் இவர்கள் பெரும்பாலும் வட அமெரிக்காவில் குடியேறினர். இவர்களில் பிரான்சும் இங்கிலாந்தும் முதன்மையானவர்களாக இருந்தனர். இங்கிலாந்து கிழக்கு வட அமெரிக்காவின் நடுப்பகுதியையும், பிரான்சியர்கள் வடக்கிலும் ஆதிக்கம் செலுத்தினர். இறுதியில் ஆங்கிலேயர்கள் பெரும்பாலான பிரான்சியப் பகுதிகளை கைப்பற்றினர்.\n\nதெற்கத்திய ஆங்கிலேய குடியேற்றவாதிகள் தங்கம் தேடி அலைந்தனர். இருப்பினும், வளமான நிலமாக இருந்ததால் புகையிலை போன்ற பணப்பயிர்களை வேளாண்மை செய்தனர். வடக்கிலிருந்த ஆங்கிலேய குடியேற்றவாதிகள் அங்கு இவற்றை பயிரிட இயலவில்லை. எனவே தென்பகுதி மக்கள் செல்வந்தர்களாயினர். நியூ இங்கிலாந்தை நிறுவிய தூய்மையாளர்கள் தாய்நாட்டின் ஆங்கிலிக்க ஒன்றியத்திலிருந்து விடுபட விரும்பி வந்தவர்களாவர். நடு வட அமெரிக்காவில் இருந்த குடியேற்றங்கள் வணிக இலக்கு கொண்டவையாக இருந்தன. இவர்கள் விலங்குகளின் மென்மயிர்களில் வணிகம் புரிந்தனர்; தங்களுக்கான உணவு உற்பத்தியில் ஈடுபட்டதோடு மற்ற ஆங்கிலேயக் குடியேற்றங்களுக்கும் விற்பனை செய்தனர். பின்னாளில் இங்கிலாந்திற்கும் ஏற்றுமதி செய்தனர்.\n\nஎசுப்பானியர்கள் நடு அமெரிக்காவிலும் தென் அமெரிக்காவிலும் குடியேற்றங்களை நிறுவினர். தங்கம், வெள்ளி அகழ்வு, புகையிலை வேளாண்மை போன்றவற்றில் உள்ளூர் குடிகளைப் பணியாளர்களாக ஈடுபடுத்தி வந்தனர். பழக்கமில்லாதப் பணிகளால் பல உள்ளூர் குடிகள் உயிரிழந்தனர். இதனால் ஆபிரிக்காவிலிருந்து அடிமைகள் இறக்குமதி செய்யப்பட்டனர். போர்த்துகேயர்கள் பிரேசிலில் கரும்பு போன்ற பணப்பயிர்களை விளைவித்தனர். இதற்காக அத்திலாந்திக் அடிமை வணிகத்தின் பெரும்பகுதி இப்பகுதிகளில் நடைபெற்றது. \n\nபிரான்சிற்கு கரிபியனிலும் வட அமெரிக்காவின் வடக்கிலும் (கனடா), குடியேற்றங்கள் அமைந்தன. வடக்கில் வடமேற்குப் பெருவழி மூலமாக ஆசியாவிற்குச் செல்ல இவர்கள் வழிதேடினர். மிகக் குறைந்த எண்ணிக்கையில் இருந்ததால் பிரான்சியர்கள் உள்ளூர் மக்களுடன் உடன்பட்டு வாழ்ந்தனர். விலங்கு மென்மயிர் வணிகத்தில் பிரான்சு பெரும் இலாபம் ஈட்டியது. பிரான்சியக் கரிபியன் குடியேற்றங்கள் வேளாண்மைக்கு ஏற்றவையாக இருந்தன. கனடாவின் விளைநிலங்களில் அடிமைகளைப் பயன்படுத்தாத பிரான்சியர்கள் இங்கு ஆபிரிக்க அடிமைகளை பயன்படுத்தினர்.\n"}
{"id": "297054", "url": "https://ta.wikipedia.org/wiki?curid=297054", "title": "தேவன் நாயர்", "text": "தேவன் நாயர்\n\n' 'தேவன் நாயர் ' \", என அழைக்கப்படும் வி தேவன் நாயர் \" (5 ஆகஸ்ட் 1923- 6 டிசம்பர் 2005), ஒரு மலேசிய \nமற்றும் சிங்கப்பூர் அரசியல்வாதி ஆவார். இவர் மலேசியாவின் ஜனநாயக செயல் கட்சியின் நிறுவனரும் பின் , மூன்றாவது சிங்கப்பூர் அதிபர் ஆவார்.\n\nSection::::குடும்பம்.\nதேவன் நாயர் ஒரு மகளும், மூன்று மகன்கள், மற்றும் ஐந்து பேரப்பிள்ளைகள் உள்ளனர்.\n"}
{"id": "297056", "url": "https://ta.wikipedia.org/wiki?curid=297056", "title": "ஓசுமியம் அறுபுளோரைடு", "text": "ஓசுமியம் அறுபுளோரைடு\n\nஓசுமியம் அறுபுளோரைடு \"(Osmium hexafluoride)\" என்பது OsF என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். இச்சேர்மம் ஓசுமியம்(VI) புளோரைடு என்றும் அழைக்கப்படுகிறது. ஓசுமியம் மற்றும் புளோரின் அயனிகள் சேர்ந்து உருவாகும் இச்சேர்மம் அறியப்பட்டுள்ள பதினேழு இரட்டை அறுபுளோரைடுகளில் ஒன்றாகும். \n\nSection::::தயாரிப்பு.\nஓசுமியம் உலோகம் அதிக அளவு தனிமநிலை புளோரின் வாயுவுடன் 300 பாகை செல்சியசு வெப்பநிலையில் வினைபுரிந்து ஓசுமியம் அறுபுளோரைடு உருவாகுகிறது.\n\nOs + 3 F → OsF\n\nSection::::பண்புகள்.\nஓசுமியம் அறுபுளோரைடு மஞ்சள் நிறப் படிகத்திண்மமாக காணப்படுகிறது. 33.4 பாகை செல்சியசு வெப்பநிலை உருகுநிலையும் 47.5 பாகை செல்சியசு வெப்பநிலையை கொதிநிலையும் கொண்டுள்ளது. இச்சேர்மத்தின் கட்டமைப்பு -140 பாகை செல்சியசு வெப்பநிலையில் சாய்சதுர அமைப்பும் Pnma இடக்குழுவும் a = 9.387 Å, b = 8.543 Å, மற்றும் c = 4.944 Å என்ற அணிக்கோவை அளபுருக்களும் கொண்டுள்ளது. ஓர் அலகு கூட்டிற்குள் இருக்கும் நான்கு அனுபவக் குறியீட்டு அலகுகள் (இச்சேர்மத்தில், பிரிநிலை மூலக்கூறுகள்) 5.09 கி.செ.மீ என்ற அடர்த்தியைக் கொடுக்கின்றன\n\nஓசுமியம் அறுபுளோரைடு மட்டும் எண்முக மூலக்கூற்று வடிவமைப்பைக் (வாயுநிலை அல்லது திரவ நிலைக்கு ஏற்ற முக்கியமான வடிவம்) கொண்டுள்ளது. இவ்வமைப்பில் (Oh) இடக்குழுவும், Os–F பிணைப்பு நீளம் 1.827 Å ஆகவும் இருக்கிறது.\nஓசுமியம் அறுபுளோரைடை பகுதியான நீராற்பகுப்பிற்கு உட்படுத்தினால் OsOF4.சேர்மத்தை உற்பத்தி செய்கிறது.\n\n\n"}
{"id": "297057", "url": "https://ta.wikipedia.org/wiki?curid=297057", "title": "மகாகாசியபர்", "text": "மகாகாசியபர்\n\nமகாகாசியபர் (Mahākāśyapa) (சமசுகிருதம்; பாலி: \"Mahākassapa\"; ஜப்பான்: 摩訶迦葉 \"Maha Kasho\" or \"Makakasho\" or Kāśyapa) புத்தரின் பத்து முதன்மை சீடர்களில் ஒருவர். இவரே புத்த சங்கத்தின் பிக்குகளின் முதல் பேரவையை கூட்டியவர். வட இந்தியாவின் மகத நாட்டைச் சேர்ந்தவர்.\n\nSection::::தொன்ம வரலாறு.\nவேதிய சமூகத்தைச் சார்ந்த துறவியான மகாகாசியபர், புத்தர் ஞானம் பெற்றவுடன், புத்தரின் முதல் சீடராகி சாரநாத்தில் மக்கள் முன்னிலையில் புத்தர் ஆற்றிய முதல் சொற்பொழிவில் கலந்து கொண்டவர். இவரும் புத்தரின் வேறு முதன்மை சீடரான ஆனந்தருடன் அறியப்படுபவர்.\n\nSection::::தாமரை சூத்திரம்.\n\"தாமரை சூத்திரம்\" (Lotus Sutra) அத்தியாயம் ஆறில் மகாகாசியபர், மௌத்கல்யாயனர், காத்தியாயனர் போன்ற புத்தரின் முதன்மைச் சீடர்கள் ஞானம் பெற்ற நிகழ்வு கூறப்படுகிறது. \n\nSection::::ஜென் புத்த சமயப் பிரிவு.\nபோதி தருமன் துவக்கியதாக கருதப்படும் ஜென் பௌத்த மரபு கௌதம புத்தரிடமிருந்து முதலில் ஞானத்தை பெற்றவர் மகாகாசியபர் கூறுகிறது. \n\n"}
{"id": "297059", "url": "https://ta.wikipedia.org/wiki?curid=297059", "title": "சாரிபுத்திரர்", "text": "சாரிபுத்திரர்\n\nசாரிபுத்திரர் (Sāriputta) (பாலி) & சமசுகிருதம் Śāriputra) புத்தரின் பத்து முதன்மைச் சீடர்களில் ஒருவராவர். நாலந்தாவில் பிறந்து இறுதியில் நாலந்தாவிலே இறந்தவர். \n\nSection::::வாழ்க்கை.\nசாரிபுத்திரர் வேதிய குலத்தைச் சேர்ந்தவர். ஞானத்தை அடைய ஆர்வமாக இருந்த சாரிபுத்திரர் இல்லறத்தை துறந்து துறவு வாழ்க்கை மேற்கொண்டவர். புத்தரின் ஞானத்தால் ஈர்க்கப்பட்ட சாரிபுத்திரர், புத்தரின் முதன்மைச் சீடர்களில் ஒருவராக விளங்கினார். \n\nபௌத்த தர்மத்தை உபதேசிப்பதிலும் விளக்குவதிலும் சிறப்பான இடத்தைப் பெற்றதாலும், பௌத்த சமய அபிதம்மம் (Abhidharma) தத்துவத்தை உருவாக்கியதற்காக சாரிபுத்திரருக்கு, தரும சேனாதிபதி (General of the Dharma) விருது வழங்கி மரியாதை செய்யப்பட்டது. \n\nகௌதம புத்தர், சாரிபுத்திரரை தன்னுடைய \"ஆன்மிக மகன்\" என்றும் தன்னுடன் ஆன்மிக தர்மச் சக்கரத்தை சுழற்றுவதில் தனது \"தலைமை உதவியாளர்\" என அறிவித்தார்.\n\nSection::::இறப்பு.\nபாலி மொழி பௌத்த நூல்களின் படி, கௌதம புத்தர் இறப்பதற்கு சில மாதங்களுக்கு முன்பு, சாரிபுத்திரர் தான் பிறந்த நாலந்தா நகரத்திலேயே, கார்த்திகை மாதம் முழுநிலவு நாளில் பரிநிர்வாணம் அடைந்தார்.\n\nSection::::நினைவுத் தூண்.\n \n\nசாரிபுத்திரர் இறப்பதற்கு முன் மகத நாட்டில், தான் பிறந்த நாலந்தாவிற்குச் சென்று, தன் தாயை பௌத்த சமய தீட்சை வழங்கி பிக்குணி ஆக்கினார். கௌதம புத்தரின் அறிவுரைப் படி இறந்த சாரிபுத்திரரின் சடலம் எரிக்கப்பட்டப் பின்னர் சாம்பலை மகத மன்னன் அஜாதசத்ருவுக்கு அனுப்பினார். கி. மு. 261-இல் சாரிபுத்திரரின் சாம்பலை வைத்து நாலந்தாவில் நினைவுத் தூண் அமைக்கப்பட்டது.\n\n"}
{"id": "297062", "url": "https://ta.wikipedia.org/wiki?curid=297062", "title": "காஞ்சிபுரம் தவளேசுவரர் கோயில்", "text": "காஞ்சிபுரம் தவளேசுவரர் கோயில்\n\nகாஞ்சிபுரம் தவளேசுவரர் கோயில் (தவளேஸ்வரம், லகுளீசம்) என்று அறியப்படுவது, காஞ்சிபுரத்திலுள்ள சிவன் கோயில்களில் ஒன்றாகும். மேலும், இவ்விறைவர்க்கு லகுளீசர் எனும் மற்றொரு திருப்பெயராலும் அழைக்கப்படும் இக்கோயிலின் குறிப்புகள், காஞ்சிப் புராணத்தில் தனிப்படலமாகச் சொல்லப்பட்டுள்ளது.\n\n\nSection::::தல வரலாறு.\nசுவேதன், சுவேதகேது, சுதாகரன், சுவேதலோகிதன், சுவேதசீகன், சுவேதாச்சுவன், துந்துமி ஆகிய இவர்கள் முதற்கொண்டு லகுளீசன் ஈறாகவுள்ளவர்களும் மற்றம் ஏனைய ருத்ர அம்சமாக தோன்றிய யோகாசாரியர்கள், கயிலையில் தவம் செய்து, இறைவன் திருவருளால் காஞ்சியில் தத்தம் திருப்பெயர்களில் சிவலிங்கம் பிரதிட்டை செய்து வழிபட்டனர் என்பது வரலாறாகும். இவற்றில், ஒன்றிரண்டைத் தவிர நம் தவக்குறைவவினால் ஏனைய சிவலிங்கங்கள் நமக்குக் கிடைக்கப்பெறவில்லை.\n\nSection::::அமைவிடம்.\nதமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரம் மேற்கு பகுதியில், சர்வ தீர்த்தத்தின் வடக்கு கரையில் இக்கோயில் அமைந்துள்ளது. மேலும் தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்தின் வடமேற்கே சுமார் 1½ கிலோமீட்டர் தொலைவில் வேலூர் செல்லும் சாலையில் இக்கோயில் தாபிக்கப்பட்டுள்ளது.\n\n"}
{"id": "297069", "url": "https://ta.wikipedia.org/wiki?curid=297069", "title": "டான் கோக் வேய்", "text": "டான் கோக் வேய்\n\nடான் கோக் வேய் மலேசியாவின் ஜனநாயக செயல் கட்சியின் (டிஏபி) தற்காலிகத் தேசிய தலைவர் ஆவார்.\n\nஇவர் கோலாலம்பூர், சேராஸ் நாடாளுமன்ற தொகுதியில் ஐந்து முறை போட்டியிட்டு வெற்றி பெற்றவர்.\n\n"}
{"id": "297070", "url": "https://ta.wikipedia.org/wiki?curid=297070", "title": "உபாலி", "text": "உபாலி\n\nஉபாலி (Upali) (சமசுகிருதம் उपालि \"upāli\") தொழில் முறையில் இவர் அரண்மனை நாவிதர் ஆவார். பின்னர் கௌதமபுத்தரின் சீடர்களில் ஒருவராகச் சேர்ந்து தனது அறநெறியாலும், ஞானத்தினாலும் புத்தரின் பத்து முதன்மைச் சீடர்களில் ஒருவராக விளங்கினார். கௌதம புத்தர் காலத்தில் பௌத்த நெறிகள் மற்றும் பிக்குகள் பின்பற்ற வேண்டிய விதிமுறைகள் அடங்கிய வினய பீடகத்தை தொகுத்தவர் ஆவார்.\n\nஒரு முறை கௌதம புத்தருக்கு உபாலி முடி வெட்டும் போது, உபாலி வேகமாக மூச்சிறைத்தார். மூச்சு காற்றை கட்டுப்படுத்துவதன் மூலம் மூச்சிறைப்பை நீக்கும் முறையை புத்தர் அறிந்து கூறினார். ஒரு முறை கௌதம புத்தர் ஏழு இளவரசர்களை, சமூகத்தின் மிகவும் பிற்படுத்தப்பட்ட வகுப்பைச் சேர்ந்த உபாலியை, வணக்கம் செலுத்தக் கூறினார். அவர்களும் உபாலியின் குறைந்த பிறப்பைக் கருதாமல் வணக்கம் செலுத்தியதன் மூலம் உபாலி கௌரவிக்கப்பட்டார்.பௌத்த பிக்குகள் சமுதாயத்துடன் சேர்ந்து வாழும் விதிமுறைகளை உபாலி தொகுத்தார். பின்னர் திரி பீடகங்களில் ஒன்றான வினய பீடகம் எனும் பௌத்த தத்துவ நூலை உபாலி தொகுத்தார்.\n\n"}
{"id": "297072", "url": "https://ta.wikipedia.org/wiki?curid=297072", "title": "பிக்குணி", "text": "பிக்குணி\n\nபிக்குணி (bhikkhunī) (பாலி bhikṣuṇī) பௌத்த சமயத்தை சார்ந்த மடத்தின் பெண் துறவியை பிக்குணி என்பர். ஆண் துறவியை பிக்கு என்பர். \n\nபிக்குகள் மற்றும் பிக்குணிகள் கௌதம புத்தரின் முதன்மைச் சீடர்களில் ஒருவரான உபாலி என்பவர் வகுத்த விநயபிடகம் என்ற பௌத்த துறவிகள் பின்பற்ற வேண்டிய நெறிகளின்படி தங்கள் வாழ்க்கையை அமைத்துக் கொள்ள வேண்டும். \nSection::::முதல் பிக்குணிகள்.\nகௌதம புத்தர் காலத்தில் ஒரு சில பிக்குனிகள் மட்டுமே இருந்தனர். அவர்களில் புகழ் பெற்ற பிக்குணிகளில் பௌத்த சாத்திரங்களின்படி, கௌதம புத்தரின் மனைவி யசோதரை, அத்தை மற்றும் புத்தரின் வளர்ப்புத் தாயான மகாபிரஜாபதி கௌதமி ஆகியோர் முதன் முதலில் பௌத்த சமயத்தில் சேர்ந்து பிக்குணீகளாக வாழ்ந்தனர்.\n\nSection::::தமிழ்நாடு.\nகி.பி. இரண்டாம் நூற்றாண்டில் வாழ்ந்த கோவலன்-கண்ணகி இணையரின் மகள் மணிமேகலை தமிழ்நாட்டின் முதல் பௌத்த பிக்குணியாக அறியப்பட்டவள்.\n\nSection::::பிக்கு நெறிகள்.\nமகாயாண பௌத்தப் பிரிவில் மட்டுமே பெண்கள் பிக்குணிகளாக சேர்க்கப்படுகிறார்கள். பிக்குணிகளுக்கென தனி மடாலயங்கள் உள்ளன. பிக்குணிகள் சமைத்து உண்ணாது பிச்சை எடுத்து உண்ண வேண்டும் என்பது வினய பீடகத்தின் விதிகளில் ஒன்றாகும்.\n\nமகாயாண பௌத்தப் பிரிவை பின்பற்றும் கொரியா, வியட்நாம், சீனா மற்றும் தைவான் போன்ற நாடுகளில் மட்டுமே சிறிய அளவில் பெண்களை பௌத்த மடாலயத்தில் பிக்குணி என்ற பெயரில் சீடர்களாக சேர்த்துக் கொள்ளப்படுகிறார்கள். திபெத்திய பௌத்தப் பிரிவில் பெண்களை பிக்குணிகளாக மடங்களில் சேர்த்துக் கொள்கிறார்கள்.\n\nபௌத்த சமயத்தில் ஆண் பிக்குகள் போன்று பெண் பிக்குணிகள் நிர்வாணத்தை அடையமுடியும்.\n\nதற்காலத்தில் பெண்களை பிக்குணிகளாக பௌத்த சமயப் பிரிவுகள் ஏற்பது குறைந்து கொண்டே வருகிறது.\n\n"}
{"id": "297074", "url": "https://ta.wikipedia.org/wiki?curid=297074", "title": "இல்லந்தோறும் இணையம்", "text": "இல்லந்தோறும் இணையம்\n\nஇல்லந்தோறும் இணையம் என்பது தமிழக அரசு கேபிள் நிறுவனத்தின் ஒரு திட்டம் ஆகும். இத்திட்டத்தை தமிழ்நாட்டு முதலமைச்சர் செயலலிதா, மார்ச்சு 01, 2016 அன்று தொடங்கி வைத்தார். அரசு கேபிள் இயக்குபவர்கள் வாயிலாக மாநிலம் முழுவதும் அதிவேக அகண்ட அலைவரிசை சேவைகள் மற்றும் இதர இணைய சேவைகள் குறைந்த கட்டணத்தில் அரசு கேபிள் டிவி மூலம் பொதுமக்களுக்கு வழங்கப்படும் எனத் தெரிவிக்கப்பட்டுள்ளது.\n"}
{"id": "297075", "url": "https://ta.wikipedia.org/wiki?curid=297075", "title": "அஸ்மின் அலி", "text": "அஸ்மின் அலி\n\nடத்தோ ஸ்ரீ முகமது அஸ்மின் அலி (பிறப்பு 25 ஆகஸ்ட் 1964) மலேசியாவின் சிலாங்கூர் மாநிலத்தின் தற்போதைய முதலமைச்சரும் மலேசியாவின் மக்கள் நீதிக் கட்சியின் (பி.கே.ஆர்.) துணை தலைவரும் ஆவார்.\n\nஇவர் சிலாங்கூர் மாநிலத்தின் கோம்பாக் நகரின் நாடாளுமன்ற உறுப்பினர் ஆவார். சிலாங்கூர்த் தமிழர்கள் மத்தியில் மிகப் பிரபலம் ஆன முதலமைச்சர்.\n"}
{"id": "297076", "url": "https://ta.wikipedia.org/wiki?curid=297076", "title": "ராபிஸி ராம்லி", "text": "ராபிஸி ராம்லி\n\nராபிஸி ராம்லி (பிறப்பு: செப்டம்பர் 14 1977) ஒரு மலேசிய அரசியல்வாதி ஆவார்.\n\nஇவர் மலேசியாவின் மக்கள் நீதிக் கட்சியின் (பி.கே.ஆர்.) பொதுச் செயலாளர் \nமற்றும் சிலாங்கூர் பன்டாண் நாடாளுமன்ற உறுப்பினர் ஆவார்.\n"}
{"id": "297081", "url": "https://ta.wikipedia.org/wiki?curid=297081", "title": "ஆறாது சினம்", "text": "ஆறாது சினம்\n\nஆறாது சினம், ஶ்ரீ தேனான்டாள் பிலிம்ஸ் தயாரித்து அறிவழகன் எழுதி, இயக்கியக் குற்றம்-பரபரப்புத் தமிழ்த் திரைப்படமாகும். ஜீது ஜோசப்பின் மெமரீஸ் (2013) என்னும் மலையாளப் படத்தின் மறுவுருவாக்கத்தில் அருள்நிதி, ஐஸ்வர்யா ராஜேஷ், ஐஸ்வர்யா தத்தா ஆகியோர் முன்னனி கதாப்பாத்திரத்தில் நடித்துள்ளனர்.\n\n\nSection::::கதைக்களம்.\nகுடும்பத்தை இழந்த வேதனையால் குடிநோயாளியாக மாறிவிட்டவர் முன்னாள் காவல்துறை அதிகாரியான அரவிந்த் (அருள்நிதி). ஒரு தொடர் கொலை வழக்கைப் புலனாய்வு செய்யும் பொறுப்பை அவரிடம் ஒப்படைக்கிறார் மாவட்ட காவல்துறை அதிகாரி ராதாரவி. அமைச்சரின் எதிர்ப்பையும் மீறி ஒரு குடிகாரரிடம் ஏன் அந்த வழக்கை ஒப்படைத்தார்? கொலைகாரனை அருள்நிதி எப்படிக் கண்டுபிடிக்கிறார்? இந்தக் கொலை வழக்கு அவரது வாழ்க்கையில் மாற்றத்தை ஏற்படுத்தியதா, இல்லையா என்பதுதான் ஆறாது சினம் படத்தின் கதை.\n\nSection::::வெளியீடு.\n'தி இந்து' ஊடகத்தில் இப்படத்திற்கு 5ற்கு 3 எனத் தரமதிப்பீடு செய்யப்பட்டுள்ளது. 'நீளமான என்கவுன்ட்டர் காட்சி எரிச்சலை ஏற்படுத்தினாலும் அடுத்து வரும் காட்சிகளில் நிமிர்ந்து உட்கார வைக்கிறார் இயக்குநர் அறிவழகன்', 'இதுபோன்ற குறைகளை மீறி, அனைத்துத் தரப்பினருக்குமான த்ரில்லர் படமாக ஈர்க்கிறது ஆறாது சினம்' போன்றவை முக்கிய விமர்சனங்கள்.\n"}
{"id": "297093", "url": "https://ta.wikipedia.org/wiki?curid=297093", "title": "கண்டாங்கி", "text": "கண்டாங்கி\n\nகண்டாங்கி (\"Kandangi\") என்பது 250 ஆண்டுகள் பழைமையான பட்டு நூலினால் நெய்யப்படும் ஒரு தனித்துவம் வாய்ந்த சேலையாகும். \"செட்டிநாடு கண்டாங்கி\" இந்தியாவின் தமிழ்நாடு மாநிலத்தில் உள்ள காரைக்குடியினை ஆதாரமாகக் கொண்டதாகும். \n\nஇந்த ரகச் சேலைகள் இரண்டு ஓரம் கொண்டதாகவும், நடுவில் கட்டம் போட்டதாகவும் இருக்கும். காரைக்குடியில் மட்டுமே புகழ் வாய்ந்த இந்தச் சேலைகள், நகரத்தார் மூலம், பல நாடுகளில் பிரபலமானது. வேறு எந்த சேலையிலும் இல்லாத வகையில், 48 அங்குலம் அகலம், 5.5 மீட்டர் நீளம் கொண்டது.\n\nகாரைக்குடி பகுதியில் இப்போது, உற்பத்தி செய்யப்படும் 60 எஸ்.சி., X 60 எஸ்.சி., ரக சேலைகளை ஆய்வு செய்த, என்.ஐ.எப்.டி., பேராசிரியர்கள், அவை \"கண்டாங்கி\" சேலையின் திரிபு என கூறுகின்றனர். 1920 ஆம் ஆண்டு நெய்யப்பட்ட, 40எஸ் X 40எஸ் எண் நூல் ரகம் கொண்டு நெய்யப்பட்ட சேலையை வைத்து செய்த ஆய்வில் மூலம் இதைக் கண்டுபிடித்துள்ளனர். கண்டாங்கி சேலைக்கு புவிசார் குறியீடு வழங்கப்பட்டு சர்வதேச அங்கீகாரம் பெற்றுள்ளது.\n"}
{"id": "297096", "url": "https://ta.wikipedia.org/wiki?curid=297096", "title": "மீரா காந்தி", "text": "மீரா காந்தி\n\nமீரா காந்தி (பிறப்பு 28 சனவரி1963) \"கிவிங்க்கு பேக் பவுண்டேசன்\" என்ற அமைப்பை நிறுவியவர் மற்றும் தலைமை நிர்வாக அதிகாரி ஆவார்.\n\nSection::::இளமையும் கல்வியும்.\nமீரா காந்தி ஐரிசு தாய்க்கும் ஒரு இந்திய தந்தைக்கும் மும்பையில் பிறந்தார். அவரது 16 வது வயதில் அன்னை தெரசா அவர்களை சந்தித்தார். அவருடன் மும்பையிலுள்ள ஆசா டான் என்ற இடத்தில் குழந்தைக்கு உதவி செய்யும் பணி புரிந்தார். அவரால் கவரப்பட்டு மீரா காந்தி, இந்தியா, நியூயார்க், ஆங்காங், துருக்கி மற்றும் ஐக்கிய இராச்சியம் முதலிய நாடுகளில் செயலாக்கத்திட்டங்களுடன் கிவிங்க் பேக் ஆபிசசு என்னும் அமைப்பை நிறுவினார்.\n\nஇந்தியாவின் மும்பையிலுள்ள தி கதீட்ரல் அண்ட் ஜான் கான்னன் ஸ்கூல்ஸ் பள்ளியில் படித்தார். பின்பு கனடாவிலுள்ள தி லெஸ்டர் பி பயர்ஸன் யுனைடடு வேர்ல்டு காலேஜ் ஆப் தி பசிபிக் -என்ற கல்லூரியில் யூடபள்யுசி படித்தார். பிறகு டெல்லி பல்கலைக்கழகத்தில் பொருளாதாரத்தில் இளநிலைப்பட்டம் பெற்றார். அங்கு தலைவராக இருந்தார். போசுடன் யுனிவர்சிடி சுகூல் ஆப் மேனேச்மென்ட்டில் சேர்ந்து எம்பிஏ பட்டம் பெற்றார். பிறகு 2007-ல் ஆர்வர்டு பிசினசு சுகூலில் சேர்ந்து கல்வி திட்ட நிர்வாகம் என்ற படிப்பு முடித்தார்.. மீரா காந்தி தற்போது ஆர்வர்டு யூனிவர்சிடி சவுத்து ஏசியா போர்டில் உள்ளார். அது சமீபத்தில் இலக்ஸ்மீ மிட்டல் சவுத் ஏசியா இன்ஸ்டிட்யூட் என்று பெயர் மாற்றம் செய்யப்பட்டுள்ளது.\n\nSection::::தொண்டு நடவடிக்கைகள்.\nகாந்தி , கிவிங்கு பேக் பவுண்டேசன் என்ற நிறுவனத்தின் தலைமை நிர்வாக அதிகாரி ஆவார்.   இந்த நிறுவனம் உலகெங்கிலும் நோய், வறுமை, துன்பம் இவற்றோடு  பெண்கள் மற்றும் குழந்தைகளைப்பாதிக்கும் கல்வி பிரச்சினைகளையும்  நீக்குவதை நோக்கி முடுக்கப்பட்டுள்ளது. கிவிங்கு பேக் பவுண்டேசனின் பணியில் மூன்று தளங்கள் உள்ளன.  முதலாவது நிலைமாற்றம் செய்யவல்ல கல்வி மூலமாக பெண்களுக்கு அதிக சக்தி வழங்குதல். இரண்டாவது சமூக மாற்றத்தை ஏற்படுத்தும்படி இளைஞர்களை ஊக்குவிப்பதற்கு நேர்மறையான பேச்சுகள், விவாதங்கள் இவற்றிற்கு ஒரு தளமாக செயல்படுதல். மூன்றாவதாக கவனம், மகிழ்ச்சி இவற்றைப் பரப்புதல்.\n\nபவுன்டேசனின் முதன்மை திட்டங்களுள் ஒன்று இந்தியாவிலுள்ள புது டில்லியின் செயின்ட் மைக்கேல் பள்ளி ஆகும். இந்த திட்டத்தின் பயனாக செயின்ட் மைக்கேல் பள்ளியின் குழந்தைகளுக்கு தினந்தோறும் உணவு வழங்கப்படுகிறது. மேலும் பள்ளி மற்றும் திடல் முழுவதும் புதுப்பிக்கப்பட்டது. இத்திட்டம் புதிய விடுதி ,விளையாட்டுத்திடல் மற்றும் புதிய வகுப்பறைகள் நிறைந்த பள்ளிக்கட்டிடம் இவற்றை வழங்கியது.\n\nஇது, கிவிங்கு பேக் பவுன்டேசன் மேற்கொண்ட மிகத்தேவையான முன்னுரிமை அடிப்படையில் ஒவ்வொன்றையும் பூர்த்தி செய்யும் 10 ஆண்டு கால காரியமாகும். கிவிங்கு பேக் பவுன்டேசன் மிக்க எச்சரிக்கையுடன் பல நிறுவனங்களைத் தேர்வு செய்து , உதவித்தொகை மற்றும் மானியம் இவற்றை , 5 ஆண்டு உறுதியுடன் வழங்கி ஆதரவு அளிக்கிறது. அவரின் பவுன்டேசன் மூலம் தேவையுள்ளவர்களுக்கு உதவி செய்து, குறிப்பாக தவறாக நடத்தப்பட்ட பசியுடன் உள்ள குழந்தைகள், விதவைகள், நோயுற்றவர், காது கேளாதவர் மற்றும் கண்பார்வையற்றவர் களுக்கு உதவி செய்து தன் வாழ்க்கையை அர்ப்பணிக்கிறார். அவர் குறிப்பாக வெற்றிக்கு ப் படிக்கல்லாக விளங்கும் கல்வி யில் ஈடுபாடு கொண்டிருக்கிறார்.\n\nதன் வாழ்வில் முன்மாதிரியாகத் திகழும் இலரி கிளின்டன் , செரி ப்ளேர் மற்றும் இந்தியாவில் வசிக்கும் ஐரிஷ் பெண்ணான தன் சொந்தத் தாய்,இவர்களின் பாதிப்பினால், பெண் தலைமை திட்டங்கள் மற்றும் பணிப்பட்டறைகள் கூடிய தொண்டு நிறுவனங்களுக்கு ஆதரவு அளித்திருக்கிறார். அந்தத் தொண்டு நிறுவனங்களுள் சில ஐக்கிய இராச்சியம் நாட்டிலுள்ள செரி ப்ளேர் பவுன்டேசன் மற்றும் அமெரிக்க ஐக்கிய நாடு உள்ள எலியனோர் ரூஸ்வெல்ட் இலீடர்சிப் சென்டர் ஆகும்.\n\nகாந்தி அவர்களின் கிவிங்க்கு பேக் பவுண்டேசன் பல மனித நேயத்திட்டங்களில் ஈடுபாடுகொண்டுள்ளது. அவையாவன:  எலியனோர் ரூசுவெல்ட்டு இலீடர்ஷிப்பு சென்டரில் படிக்கும் இளம் பருவ மாணவர்களுக்கு  ஆண்டுதோறும் விருதுகள் மற்றும் வெகுமானம் வழங்குதல்;    தெற்காசிய கல்லூரி மாணவர்களுக்கு நியூயார்க்கில் உள்ள பரூச்சு கல்லூரியில் மேற்கொண்ட ஆய்வுகளுக்காக வருடாந்தர மானியங்கள் வழங்குதல் ; சமுதாய மாற்றம்  ஏற்படும் வண்ணம் பணி செய்து வரும், திரைப்படம் தயாரித்தலில் ஈடுபட்டுள்ளோர்களுக்கு உட் சுடாக்கு பிலிம்  விழாவில் வருடாந்தர வெகுமானம் மற்றும் விருதுகள் வழங்குதலில் ஐந்தாண்டு உறுதியளித்தல். 2011 -ல் காந்தி , மார்க்கு இரப்பல்லோ என்பவருக்கு முதல் வருடத்துக்கான மீரா காந்தி கிவிங்கு பேக் விருது அளித்தார். இந்த  விருது ஒவ்வொரு ஆண்டும் உட் சுடாக்கு பிலிம்  விழாவில்  இயக்குநர், தயாரிப்பாளர் அல்லது  சமுதாய மாற்றம் தேவை என்ற செய்தியை  சிறப்பாக சொல்லும்,  மனிதநேயத்தில் ஆர்வம் மிக்க நடிகருக்கு கொடுக்கப்படுகிறது. அடுத்து இவ்விருதை வென்றவர்கள் 2011-ஆம் ஆண்டில் நடிதர்,இயக்குநர் மற்றும்  திரைக்கதை எழுத்தாளர் இடிம் பிளேக்கு நெல்சன், 2013 ஆம் ஆண்டில், பாராட்டுகள் பல பெற்ற திரைப்பட தயாரிப்பாளர் மற்றும் ஆர்வலர் மீரா நாயர் ஆவார்.\n\nபின் வரும் இதர  தொண்டு  நிறுவனங்களில் காந்தி நேரடியாகவோ அல்லது அவரது பவுண்டேசன் மூலமாகவோ ஈடுபட்டார். அவை தி ஆப்பி ஓம் ,மும்பையிலுள்ள பார்வையற்றோர் பள்ளி, தி இராபர்ட் எஃப் கென்னடி சென்டர் ஃபார் சசுடிசு & இயூமன் இரைட்சு(justice and human rights), தி கம்போடியன்  இலேண்ட்மைன் இரிலீஃபு ஃபண்டு , சென்டர்பாயின்டு, கிவ் டு கொலம்பியா, தி அமெரிக்கன் ஃப்ரண்ட்சு ஆஃப் பிரின்சு வில்லியம் அண்டு பிரின்சு ஏரி.\n\nகாந்தியின் பவுண்டேசன் மேலும் சில கல்வி நிறுவனங்களுக்கும் தனது  பங்கை அளித்துள்ளது.  2012-ஆம் ஆண்டு, மிகவும் சக்திவாய்ந்ததும்,  அதி நவீனமான ஒரு தொலைநோக்கியை , இலண்டன் இல் உள்ள தி ஆர்ரோ சுகூல்  மேற்கூரையில் நிறுவ இந்த பவுண்டேசன்  நிதி வழங்கியுள்ளது.\n\nSection::::நூல் பதிப்புகளும் தயாரிப்புகளும்.\n2017-ல் மீரா காந்தி பி4யூ டிவி நெட்வர்க்கில் மற்றும் இணைய தளங்களில் (themeeragandhishow.com , southasiantimes.com) ஒளி பரப்பப்பட்ட \"தி மீரா காந்தி சோ\" என்னும் தொலைக்காட்சி நிகழ்ச்சியை தயாரித்தார். ஒவ்வொரு அத்தியாயமும் மன அழுத்ததை நீக்கி மேலும் மகிழ்ச்சிகரமானதும் நேர்மறையானதுமான வாழ்க்கை வாழ பயன்படும் அத்தியாவசியமானதும் வாழ்வையே மாற்றக்கூடிய தலைப்பை அடிப்படையாகக் கொண்டதாகும். இந்த தொலைக்காட்சி நிகழ்ச்சி வாழ்க்கையில் பயணிக்கும் குறிப்பிடத்தக்க செல்வாக்குள்ள பின்வரும் ஒவ்வொரு நபரிடமும் நேர்காணல் செய்வதன் மூலம் ஆழ்ந்து செல்கிறது: நண்பர்கள், குணப்படுத்துபவர்கள்,ஆன்மிக குருக்கள்,அரசியல்வாதிகள், தூதர்கள்,நடிகர்கள்,வழக்கறிஞர்கள். காந்தி வெற்றியடைந்தோர்,ஆன்மீகத்தைத் தழுவியவர்கள் வாழ்க்கை, தற்போதைய மற்றும் பிரபலமான தலைப்புகள் ,புதிய வரவிருக்கும் இசை இவற்றை நெருங்கிய கோணத்திலிருந்து காண்பிக்கிறார்.\n\n2016-ல் காந்தி \"தி கிவிங்க்கு கேண்டில்\" என்ற உலகத்தரம் கொண்ட மெழுகுவர்த்தியை அறிமுகப்படுத்தினார். மேலும் 2016-ல் வெளியிட த்திட்டமிட்டபடி கிவிங்க்கு பிராக்ரன்சு வை வெளியிடுவார். இவை இரண்டும் GivingBackFragrance.com மற்றும் Amazon.com என்ற இணைய தளங்களில் கிடைக்கும்.\n\nதி கிவிங்க்கு பேக் என்ற தலைப்பில் மார்கோ பிக்யூ, லூசியா இவோங் கோர்டோன், சூலியட் ஏன்லான், டேவிடு அரிலேலா மற்றும் சந்த்ரிகா டேன்டன் முதலிய அகில உலக கலைஞர்கள் இடம் பெறும் குறுந்தகடுகள் தயாரித்து இயக்கினார். அவர் ஒரு காபி டேபிள் புத்தகம் படைத்தார். ஒரு ஆவணப்படம் தயாரித்தார். இவையும் \"தி கிவிங்க்கு பேக்\"\nஎன்று தலைப்பிடப்பட்டது.\n\nஆவணப்படம், புத்தகம் ஆகிய இரண்டும் தன் நண்பர்கள் மற்றும் ஊக்குவித்தவர்களுக்கு தனது மனித நேய முயற்சிகளை நிரூபிப்பதற்காகவேயாகும்.\n\nஆசிய சமூகம் தொகுத்து நடத்திய விவாதக் குழுவில் மீரா பங்கு பெற்றார். அக்குழுவிலுள்ள மற்றொரு உறுப்பினர், இராக்பெல்லர் பிலந்த்ரோபி அட்வைசர்சு என்ற அமைப்பின் மூத்த ஆலோசகரான டோன்செலினா பர்ரோசோ என்பவர் ஆவார். இந்த குழுவின் மதிப்பீட்டாளர், ஃபாக்சு அண்டு ஃப்ரெண்ட்சு வீக்கு எண்டு என்ற நிகழ்வின் தொகுப்பாளரான அலிசின் கேமரோட்டா ஆவார். விவாதத்தில் , கிவ்பேக்கு அதாவது திருப்பி அளித்தல் என்னும் கருத்தை பருவ வயதினருக்கும், குழந்தைகளுக்கும் குறைந்த வயதிலிருந்தே ஊக்கப்படுத்தும் வழிமுறைகள் அடங்கியிருந்தது.\n\nSection::::குடும்பம்.\nமீரா காந்தி பெரும்பாலும் நியூயாரக் நகரத்திலேயே தங்குகிறார். மேலும் முன்னாள் அமெரிக்க முதன்மைப் பெண்மணியான எலியனோர் இரூசுவெல்ட் அவர்களுடைய வரலாற்று சிறப்பு மிக்க டவுன் அவுசு, இவருக்குச் சொந்தமானதாகும். இவருக்கு நன்கு வளர்ந்த  29,24,20 வயதுள்ள மூன்று குழந்தைகள் உண்டு. இருவர் பெண் , ஒருவர் ஆண் ஆகும். இவர் யோகா, தியானம் மற்றும் வரலாற்றை விரும்புகிறார்.  இவர் ஆரோக்கியம், மகிழ்ச்சி மனவழுத்தம் இல்லாத வாழ்க்கை பற்றி மீரா காந்தி டிவி என்னும் தொலைக்காட்சி  தொடரை தயாரித்து ஒவ்வொரு ஞாயிறன்றும் பி4 யூ டிவி நெட்வொர்க்கில் ஒளிபரப்புகிறார். மிகவும் வெற்றியடைந்த இந்த காட்சியை www.TheMeeraGandhiShow.com என்ற இணைய தளத்தில் காணலாம். இத்தொடரின் இரண்டாவது சீசன் படப்பிடிப்பு தொடங்கப்பட்டுள்ளது.  இந்த அற்புதமான நிகழ்ச்சியிலிருந்து குறிப்புகள் எடுக்கப்பட்டு ஒரு புத்தகம் விரைவில் வெளிவர இருக்கிறது. கிவிங்கு வரிசையில் மன அமைதி தரும், உலகத்திலேயே மிக ஆடம்பரமான வாசனைப் பொருட்களுள் ஒன்றாகக் கருதப்படும் வாசனை,உடம்பு,குளியல் மற்றும் செல்(gel) முதலிய பொருட்கள் இவருக்கு சொந்தமாகும்.   மேலும் பாம் பீச்சு புளாரிடா , ஐடு பார்க்கு நியூயார்க்கு இந்த இரண்டு சொத்துக்கள் மீரா காந்தி அவர்களின் குடும்பத்துக்கு சொந்தமானதாகும்.\n\nSection::::விருதுகளும் அங்கீகாரங்களும்.\nகடந்த பல வருடங்களில் , காந்தியும் அவரது பவுண்டேசனும் எண்ணற்ற விருதுகளைப் பெற்றுள்ளனர்.\n\n\n"}
{"id": "297102", "url": "https://ta.wikipedia.org/wiki?curid=297102", "title": "ரெட் (திரைப்படத் தொடர்)", "text": "ரெட் (திரைப்படத் தொடர்)\n\nரெட் (ஆங்கிலம்: Red) அமெரிக்க சிரிப்பு-அதிரடித் திரைப்படத் தொடராகும். டீசீ காமிக்ஸ் இன் காமிக்கினை வைத்து எடுக்கப்பட்டது. புருஸ் வில்லிஸ், மார்கன் ஃபிரீமன், சான் மால்கொவிச், மேரி லூயீஸ் பார்க்கர், ஹெலன் மிர்ரென், கார்ல் அர்பன் ஆகியோர் நடித்துள்ளனர். சான் ஹோபர் மற்றும் எரிக் ஹோபர் ஆகியோர் எழுதிய திரைக்கதையினை செருமானிய திரைப்பட இயக்குனர் ராபெர்ட் சுவென்ட்க் இயக்கியுள்ளார். இத்தொடரின் முதல் திரைப்படம் ரெட் அக்டோபர் 15, 2010 அன்று வெளியிடப்பட்டது. இதன் தொடர்ச்சியாக, \"ரெட் 2\", ஜூலை 19, 2013 இல் வெளியிடப்பட்டது.\n"}
{"id": "297103", "url": "https://ta.wikipedia.org/wiki?curid=297103", "title": "ரெட் (2010 திரைப்படம்)", "text": "ரெட் (2010 திரைப்படம்)\n\nரெட் (ஆங்கிலம்: Red) 2010 ஆம் ஆண்டு வெளிவந்த அமெரிக்க சிரிப்பு-அதிரடித் திரைப்படமாகும். \nடீசீ காமிக்ஸ் இன் காமிக்கினை வைத்து எடுக்கப்பட்டது. புருஸ் வில்லிஸ், மார்கன் ஃபிரீமன், சான் மால்கொவிச், மேரி லூயீஸ் பார்க்கர், ஹெலன் மிர்ரென், கார்ல் அர்பன் ஆகியோர் நடித்துள்ளனர். சான் ஹோபர் மற்றும் எரிக் ஹோபர் ஆகியோர் எழுதிய திரைக்கதையினை செருமானிய திரைப்பட இயக்குனர் ராபெர்ட் சுவென்ட்க் இயக்கியுள்ளார்.\nஅக்டோபர் 15, 2010 அன்று இத்திரைப்படம் வெளியானது. இதன் தொடர்ச்சியாக, \"ரெட் 2\", ஜூலை 19, 2013 இல் வெளியிடப்பட்டது. \"ரெட் 3\" தயாரிப்பில் உள்ளது.\n\n\n"}
{"id": "297109", "url": "https://ta.wikipedia.org/wiki?curid=297109", "title": "குரூண்", "text": "குரூண்\n\nகுரூண் (\"Gurun\") மலேசியா, கெடா மாநிலத்தின் கோலா மூடா மாவட்டத்தில் உள்ள ஒரு நகரம். தொழிற்துறையில் துரிதமாக வளர்ச்சி பெற்று வரும் இந்த நகரத்தில் 1980களில் ஓர் உயர் தொழில்நுட்பப் பூங்கா உருவாக்கப்பட்டது. அந்தப் பூங்காவில் நாசா \"(Naza)\" மொடெனாஸ் \"(Modenas)\", பெர்வாஜா ஸ்டீல் \"(Perwaja Steel),\" பெட்ரோனாஸ் கெடா உரத் தொழில் \"(Petronas Fertilizer Kedah)\" போன்ற முக்கியமான தொழிற்சாலைகள் இயங்கி வருகின்றன.\n\nசுங்கை பட்டாணி நகரத்தில் இருந்து 22 கி.மீ. தொலைவில் உள்ள இந்த நகரத்தின் வடக்கே குவார் செம்படாக் நகரமும் தெற்கே பீடோங் நகரமும் உள்ளன. மலேசியாவின் வடக்கு-தெற்கு விரைவுசாலை அருகாமையில் உள்ளதால் இந்த நகரை மிக எளிதாகச் சென்றடையலாம்.\n\nகுரூணுக்கு மேற்கே குனோங் ஜெராய் \"(Gunung Jerai)\" என அழைக்கப்படும் ஜெராய் மலை உள்ளது. கெடா மாநிலத்தில் உள்ள மலைகளில் இந்த ஜெராய் மலை தான் மிக உயர்ந்த மலையாகும். இதன் உயரம் 1,175 மீட்டர் (3,854 அடி). இந்த மலையைப் பற்றி நிறைய வரலாற்றுக் கருத்துகளும் புராணக் கதைகளும் உள்ளன.\n\nஏறக்குறைய ஆயிரம் ஆண்டுகளுக்கு முன்பு கெடா மாநிலத்தில் இந்து - பௌத்தப் பேரரசுகள் கோலோச்சித் தடம் பதித்துள்ளன. அந்த வரலாற்றுக் காலகட்டத்தில் ஜெராய் மலையை ஒரு புனிதமான மலையாகப் போற்றி வந்துள்ளனர். அண்மைய காலத்தில் மலையின் அடிவாரத்தில் சிதைந்து போன இந்துக் கோயில்களின் கற்படிவங்களையும் சிலை வடிவங்களையும் மலேசியத் தொல்பொருள் ஆய்வாளர்கள் கண்டெடுத்து உள்ளனர். முற்காலத்தில் வெளிநாடுகளில் இருந்து இங்கு வந்த வணிகர்களுக்கு வழிகாட்டும் ஒரு திசைக்காட்டி மலையாகவும் இந்த மலை விளங்கி வந்துள்ளது.\n\nSection::::வரலாறு.\nகுரூண் எனும் சொல் \"கெரூண்\" என்கிற தாய்லாந்து மொழிச் சொல்லாகும். யானை என்பது அதன் பொருள். அந்தச் சொல் உருவானதற்கான ஒரு வரலாற்றுத் தகவலும் உள்ளது. 1874லிருந்து 1876 வரை சுல்தான் அப்துல்லா முகமட் ஷா II இப்னி சுல்தான் ஜாபார் முசாம் ஷா என்பவர் குரூண் நிலப்பகுதியை ஆட்சி செய்து வந்தார்.\n\nஅந்தக் காலகட்டத்தில் அருகாமையில் இருந்த பேராக் சுல்தானகத்தின் கண்காணிப்பில் கெடா அரசு இருந்து வந்தது. கெடாவின் வணிக வளர்ச்சியைத் தன்னகப்படுத்த தாய்லாந்து அரசு கெடாவின் மீது படை எடுத்தது.\n\nஅந்தப் படையெடுப்பில் சுல்தான் அப்துல்லா தோல்வி அடைந்தார். பின்னர் சிறைபிடிக்கப் பட்டார். சுல்தான் அப்துல்லாவினால் பிரச்சினைகள் வரலாம் என்று தாய்லாந்து அரசு கருதியது. அந்த ஆதங்கத்தில் அவரை ஒரு யானையினால் மிதிக்கச் செய்து கொலை செய்யப் பட்டார். இப்போது குரூண் போலீஸ் நிலையம் இருக்கும் இடத்தில் தான் அந்தத் துர்நிகழ்ச்சி நடந்தது. அதன் விளைவாக பின்னர் அந்த இடத்திற்கு குரூண் எனும் பெயர் வந்ததாக ஆய்வாளர்கள் கூறுகின்றனர்.\n"}
{"id": "297110", "url": "https://ta.wikipedia.org/wiki?curid=297110", "title": "88ஆவது அகாதமி விருதுகள்", "text": "88ஆவது அகாதமி விருதுகள்\n\n88ஆவது அகாதமி விருதுகள் விழா (ஆஸ்கார்கள் என்று பொதுவாக அழைக்கப்படுகிறது), 2015 ஆம் ஆண்டில் வெளிவந்த திரைப்படங்களில் சிறந்தவற்றைப் பாராட்டுவதற்காகப் பிப்ரவரி 28, 2016 அன்று நடந்தது, 24 பிரிவுகளில் விருதுகள் வழங்கப்பட்டது. கிரிசு ரொக் இவ்விழாவினை இரண்டாவது முறையாக நடத்தினார்.\n\n\"\" ஆறு விருதுகளை வென்றது. \"த ரெவெனன்ட்\" நியமிக்கப்பட்ட 12 விருதுகளில் மூன்று விருதுகளை வென்றது. சிறந்த திரைப்படத்திற்கான விருதினை ஸ்பாட்லைட் திரைப்படம் வென்றது.\n\nSection::::விருதுகள்.\n</div>\n"}
{"id": "297121", "url": "https://ta.wikipedia.org/wiki?curid=297121", "title": "நையப்புடை", "text": "நையப்புடை\n\nநையப்புடை, (ஆங்கில எழுத்துரு: \"Nayyappudai\") விஜய் கிரண் இயக்கிய தமிழ் சண்டை-நாடகத் திரைப்படம் ஆகும்.\n\n"}
{"id": "297123", "url": "https://ta.wikipedia.org/wiki?curid=297123", "title": "பூர்", "text": "பூர்\n\nபூர் (\"Boer\", பன்னாட்டு ஒலிப்பு: /bur/ ) அல்லது போயர் என்பது டச்சு மொழியில் உழவர் என்ற பொருளுடையச் சொல்லாகும்; இச்சொல் தென்னாப்பிரிக்காவில் 1700களில் இருந்த கிழக்கு கேப் முனையில் குடியேறிய டச்சு உழவர்களின் வழித்தோன்றல்களை குறிப்பிடப் பயன்படுத்தபடுகின்றது. . சிலகாலம் கேப் குடியேற்றம் டச்சுக் கிழக்கிந்தியக் கம்பனியின் கட்டுப்பாட்டில் இருந்தது; பின்னாளில் இதனை ஐக்கிய இராச்சியம் கைப்பற்றியது. பிரித்தானியாவின் ஆட்சியிலிருந்தும் கிழக்கு முனையில் பிரித்தானிய பேரினவாத அரசுக்கும் உள்ளகக் குடிகளுக்கும் இடையே நிகழ்ந்த போர்களிலிருந்தும் தப்பிப்பதற்காக இவர்கள் 1800களில் கேப் குடியேற்றத்திலிருந்து இடம்பெயர்ந்து டிரான்சுவாலிலும் ஆரஞ்சு விடுதலை இராச்சியத்திலும் வாழத் துவங்கினர். இவை கூட்டாக போயர் குடியரசுகள் என்றும் இவர்களும் \"பூர்\" என்றும் குறிப்பிடப்படுகின்றனர். சிறிதளவில் நதால் பகுதியிலும் இவர்களைக் காணலாம்.\n\nSection::::வரலாறு.\n1657இல் டச்சு கிழக்கிந்திய கம்பனியின் சில வீரர்களும் மாலுமிகளும் கேப் பகுதியிலேயே தங்கி வாழ அனுமதி அளிக்கப்பட்டனர். இவர்களே தென்னாப்பிரிக்காவில் முதலில் குடியேறியவர்களாவர். இவர்கள் ஆபிரிக்கானர்களாக அறியப்படவில்லை. அதேநேரத்தில் தங்களை ஐரோப்பியர்களாகவும் அடையாளப்படுத்திக் கொள்ள இவர்கள் விரும்பவில்லை. மென்மேலும் ஐரோப்பாவிலிருந்து வந்தேறிகள் வரத்தொடங்க இவர்களுக்குள் பன்னாட்டு கலப்புத் திருமணங்கள் நிகழத் தொடங்கின. எனவே இவர்களது மொழி, பண்பாட்டு அடையாளங்களைத் தொலைத்தனர். தங்களைப் புதிய நாடாகக் கருதத் தொடங்கினர். இவர்கள் போயர் குடியரசுகளை நிறுவினர். இந்தக் குடியரசுகளை 1880-1881இலும் 1899–1902இலும் நடந்த ஆங்கில-போயர் போர்களில் தோற்றனர். இதன் பின்னர் இவர்கள் பிரிந்து பல நாடுகளில் குடியேறினர். பெரும்பாலோர் இன்னமும் தற்கால தென்னாப்பிரிக்கா, சுவாசிலாந்து மற்றும் சிம்பாப்வே நாடுகளில் வாழ்ந்து வருகின்றனர்.\n"}
{"id": "297125", "url": "https://ta.wikipedia.org/wiki?curid=297125", "title": "கொட்டலாங்கோ லியோன்", "text": "கொட்டலாங்கோ லியோன்\n\nகொட்டலாங்கோ லியோன் (\"Cottalango Leon\", பிறப்பு: 1971) இந்திய-அமெரிக்க, தமிழ் கணினி வரைகலை தொழினுட்பவியலாளர் ஆவார். இவருக்கு 2016 ஆம் ஆண்டுக்கான அறிவியல் மற்றும் தொழினுட்பத்துக்கான அகாதமி விருது வழங்கப்பட்டது. லியோனுக்கு \"வடிவமைப்பு, பொறியியல் மற்றும் தொடர்ச்சியான வளர்ச்சி\"க்காக அகாதமி விருது அறிவிக்கப்பட்டது.\n\n"}
{"id": "297128", "url": "https://ta.wikipedia.org/wiki?curid=297128", "title": "இரா. செல்வக்கணபதி", "text": "இரா. செல்வக்கணபதி\n\nஇரா. செல்வக்கணபதி (1940 - மார்ச் 2, 2016) தமிழறிஞரும், தமிழ்ப் பேராசிரியரும், பேச்சாளரும், எழுத்தாளரும் ஆவார். சைவசமயக் கலைக்களஞ்சியம் எனும் பெருந்தொகுப்பு நூலை வெளியிட்டவர்.\n\nSection::::வாழ்க்கைச் சுருக்கம்.\nதமிழ்நாடு, மயிலாடுதுறையைச் சேர்ந்த இரா. செல்வகணபதி திருவாரூரில் 1940-ஆம் ஆண்டு பிறந்தார். தருமபுரம் ஆதீனம் கலைக் கல்லூரியில் படித்துப் பட்டம் பெற்றார். சென்னைப் பல்கலைக்கழகத்தில் 1965 ஆம் ஆண்டில் தமிழ் வித்துவான் பட்டம் பெற்றார். பின்னர், முதுகலை, முனைவர் பட்டங்களும் பெற்றார். தருமபுரம் ஆதீனம் கலைக் கல்லூரியில் 25 ஆண்டுகள் பேராசிரியராகப் பணியாற்றினார். 1992 முதல் 94 வரை அக்கல்லூரியின் முதல்வராகவும் பணியாற்றினார். 1996-இல் பணி ஓய்வு பெற்றார். மலேசியா, சிங்கப்பூர், இலங்கை, இலண்டன், ஆத்திரேலியா போன்ற நாடுகள் சென்று இவர் சொற்பொழிவுகளை ஆற்றியுள்ளார்.\n\nசெல்வக்கணபதிக்கு மனைவி சந்திரா, மற்றும் மகன் அருண், மகள் பாரதி ஆகியோர் உள்ளனர்.\n\n\n\n"}
{"id": "297131", "url": "https://ta.wikipedia.org/wiki?curid=297131", "title": "சூலு இராச்சியம்", "text": "சூலு இராச்சியம்\n\nசூலு இராச்சியம் (\"Zulu Kingdom\"), சில சமயங்களில் சூலு பேரரசு, தென்னாப்பிரிக்காவில் இந்தியப் பெருங்கடல் கடலோரமாக தெற்கில் டுகெலா ஆறு முதல் வடக்கில் பொங்கோலா ஆறு வரை விரிந்திருந்த முடியாட்சி ஆகும்.\n\nதற்கால குவாசுலு-நதால் மற்றும் தென்னாப்பிரிக்காவில் இந்த இராச்சியம் ஆதிக்கம் பெற்றிருந்தது. 1870களில் ஆங்கில-சூலு போரின் போது பிரித்தானியப் பேரரசுடன் முரண்பட்டபோது தோற்கடிக்கப்பட்டது; துவக்கத்தில் ஐசாண்டில்வானா சண்டையில் சூலு இராச்சியம் வெற்றி பெற்றிருந்தது. இப்பகுதி நதால் குடியேற்றத்துடன் இணைத்துக் கொள்ளப்பட்டது; பின்னாளில் இது தென்னாப்பிரிக்க ஒன்றியத்தின் அங்கமாயிற்று.\n\n"}
{"id": "297135", "url": "https://ta.wikipedia.org/wiki?curid=297135", "title": "2016 இந்திய ஒன்றியத்தின் வரவு செலவுத் திட்டம்", "text": "2016 இந்திய ஒன்றியத்தின் வரவு செலவுத் திட்டம்\n\n2016- 2017ஆம் ஆண்டுக்கான வரவு செலவுத் திட்டத்தை பிப்ரவரி 29, 2016 அன்று நிதியமைச்சர் அருண் ஜெட்லி தாக்கல் செய்தார்.\n\n\n\n\n\n"}
{"id": "297137", "url": "https://ta.wikipedia.org/wiki?curid=297137", "title": "ஆங்கில-சூலூ போர்", "text": "ஆங்கில-சூலூ போர்\n\nஆங்கில-சூலு போர் (\"Anglo-Zulu War\") பிரித்தானியப் பேரரசுக்கும் சூலு இராச்சியத்திற்கும் இடையே 1879ஆம் ஆண்டு நடந்தது. 1867இல் கனடாவில் அறிமுகப்படுத்தப்பட்ட கூட்டாட்சி சட்டத்தைப் போன்று தென்னாப்பிரிக்காவிலும் ஆபிரிக்க இராச்சியங்கள், பழங்குடி பகுதிகள், பூர் குடியரசுகளை ஒன்றிணைக்கும் அரசியல் முயற்சியில் பிரித்தானியா ஈடுபட்டது. இம்முயற்சியில் வெற்றிபெற்ற போர்முறைகளையும் பின்பற்றியது. 1874ஆம் ஆண்டு இத்தகைய ஒன்றிணைப்பை உருவாக்கும் இலக்குடன் சர் என்றி பார்டில் பிரெரே பிரித்தானிய அரசின் உயர் ஆணையராக அனுப்பப்பட்டார். இந்த முயற்சிக்கு தன்னாட்சியுடன் விளங்கிய தென்னாப்பிரிக்க குடியரசும் சூலுலாந்து முடியாட்சியும் தடையாக இருந்தன.\n\nபிரெரே, பிரித்தானிய அரசின் அனுமதி பெறாமலே, தன்னிச்சையாகவும் ஏற்கவியலாது என அறிந்தும் சூலுவுடன் போர் மூளத் தூண்டுதலாக சூலு அரசர் செட்சுவாயோவிற்கு திசம்பர் 11, 1878க்குள் உடன்படுமாறு ஓர் இறுதி எச்சரிக்கை விடுத்தார். இதன் தொடர்ச்சியாக, இறுதி நாள் முடிந்தபிறகு செம்சுபோர்டு கோமானை சுலுலாந்தின்மீது படையெடுக்க அனுப்பினார். இந்தப் போரில் பல கடுமையான, குருதிதோய்ந்த, சண்டைகள் நடந்தன. துவக்கத்தில் ஐசாண்டில்வானா சண்டையில் சூலுக்கள் வெற்றி பெற்றனர். இச்சண்டைகள் இப்பகுதியில் பேரரசுவாதத்திற்கான குறியீடுகளாக விளங்குகின்றன. இந்தப் போரில் இறுதியில் பிரித்தானியர் வென்று சூலு நாடு தனது தன்னாட்சியை இழந்தது. சூலு இராச்சியப் பகுதி நதால் குடியேற்றத்துடன் இணைத்துக் கொள்ளப்பட்டது; பின்னாளில் இது தென்னாப்பிரிக்க ஒன்றியத்தின் அங்கமாயிற்று.\n"}
{"id": "297143", "url": "https://ta.wikipedia.org/wiki?curid=297143", "title": "பரிணாமித்த விண் சீரொளி குறுக்கீட்டுமான உணரி", "text": "பரிணாமித்த விண் சீரொளி குறுக்கீட்டுமான உணரி\n\nபரிணாமித்த விண் சீரொளி குறுக்கீட்டுமான உணரி அல்லது எலீசா (Evolved Laser Interferometer Space Antenna or eLISA) (இது விண் சீரொளி குறுக்கீட்டுமான உணரி (Laser Interferometer Space Antenna) என அறியப்பட்டது) என்பது ஐரோப்பிய விண்வெளி நிறுவனத்தால் (ஈசா) ஈர்ப்பு அலைகளை துல்லியமாக அளக்க முன்வைக்கப்பட்ட செயல்திட்டமாகும்.\n\nஇது விண்ணில் அமையும் முதலாவது ஈர்ப்பு அலைகளை கண்டறியும் கருவியாக இருக்கும். இது ஈர்ப்பு அலைகளை சீரொளி குறுக்கீட்டுமானி மூலம் நேரடியாக அளக்கும். மூன்று விண்கலங்கள், ஒன்றுகொன்று 1 மில்லியன் கிலோமீட்டர் தூரத்தில், சமபக்க முக்கோண வடிவில் பூமியைப்போல் சூரியனை சுற்றிவரும். இந்த மூன்று விண்கலங்களுக்கிடையேயான தூரத்தை துல்லியமாக அளவிடுவதன் மூலம் கடக்கும் ஈர்ப்பு அலைகள் அளவிடப்படும்.\n\nஇத்திட்டத்தின் முன்னோடியாக லீசா வழிதேடி (LISA Pathfinder) விண்கலம் 2015 டிசம்பர் 3 ஏவப்பட்டது. லீசா வழிதேடி ஈர்ப்பு அலைகளை அவதனிக்காது, இது எலீசாவில் பயன்படுத்தவுள்ள புதிய தொழில்நுட்பங்களை பரிசோதிக்கும்.\n\nலீசா திட்டம் நாசா மற்றும் ஈசா வின் கூட்டு முயற்சியாக ஆரம்பித்தது. நிதி நெருக்கடி காரணமாக 2011 இல் நாசா இத்திட்டத்தை கைவிட்டது. ஈசா திட்டத்தை சுருக்கி எலீசா என்ற பெயரில் முன்னேடுக்கிறது. ஈசா விண்கலங்களை 2034 இல் ஏவ திட்டமிட்டுள்ளது.\n"}
{"id": "297148", "url": "https://ta.wikipedia.org/wiki?curid=297148", "title": "படாங்", "text": "படாங்\n\nபடாங் (\"Padang\") இந்தோனேசியாவின் மேற்கு சுமாத்திரா மாகாணத்தின் தலைநகரமாகும். சுமாத்திராவின் மேற்குக் கடலோரத்தில் உள்ள மிகப் பெரும் நகரமாக இது உள்ளது. இந்தோனேசியாவின் விடுதலைக்கு முன்னர் படாங் டச்சுக் கிழக்கிந்தியாவின் முதன்மை நகரங்களில் ஒன்றாக விளங்கியது. தற்போது சுமாத்திராவில் மெதான், பதாம், பலெம்பாங் and பெக்கான்பாரு நகரங்களை அடுத்து ஐந்தாவது மிகப்பெரும் நகரமாக உள்ளது. படாங் பரப்பளவும் 1,000,096 மக்கள்தொகையும் (2004) உடையது.\n\nஇந்தோனேசியாவின் மிகத் தூய்மையான பெரிய நகரங்களில் ஒன்றாக படாங் விளங்குகின்றது. 2009 வரை பெரிய நகரங்களில் மிகத் தூய்மையான, பசுமையான நகரத்திற்கு வழங்கப்படும் \"ஆதிப்புரா\" விருதை 17 முறையும் \"ஆதிப்புரா கென்கானா\" விருதை 3 முறையும் வென்றுள்ளது.\n\nபுவியில் படாங்கிற்கு நேர் எதிர் முனையில் எக்குவடோரின் எசுமெரால்டசு உள்ளது.\n\n"}
{"id": "297153", "url": "https://ta.wikipedia.org/wiki?curid=297153", "title": "சிவாயம் சிவபுரீசுவர் கோவில்", "text": "சிவாயம் சிவபுரீசுவர் கோவில்\n\nசிவாயம் சிவபுரீசுவர் கோவில் ஐயர் மலை அருகே அமைந்திருக்கும் சிவாலயம் ஆகும். இக்கோவிலின் மூலவர் சிவபுரீசுவரர், அம்பாள் பெரியநாயகி.\n\nஇக்கோயிலின் மூலவரான சிவபுரீசுவரருக்கும் கைலாச நந்திக்கும் இடையே விநாயகர் சிற்பம் அமைந்துள்ளது. மூலவர் உக்கிரமாக இருப்பதால் விநாயகர் அதன் தாக்கம் குறைக்க இவ்வாறு அமர்ந்திருப்பதாக தளபுராணம் கூறுகிறது.\n\nஇக்கோவிலில் மாத அசுடமி நாளில் பைரவருக்கு யாகம் நடைபெறுகிறது.\n"}
{"id": "297154", "url": "https://ta.wikipedia.org/wiki?curid=297154", "title": "மேற்கு சுமாத்திரா", "text": "மேற்கு சுமாத்திரா\n\nமேற்கு சுமாத்திரா (\"West Sumatra\", சுருங்க சும்பார்) இந்தோனேசியாவின் மாகாணமாகும். சுமாத்திராத் தீவின் மேற்கு கடலோரத்தில் அமைந்துள்ளது. 2010ஆம் ஆண்டு கணக்கெடுப்பின்படி மக்கள்தொகை 4,846,909 ஆக இருந்தது; சனவரி 2014இல் வெளியிடப்பட்ட அலுவல்முறை மதிப்பீடுகளில் இது 5,098,790ஆக மதிப்பிடப்பட்டுள்ளது. இதன் தலைநகரமாக படாங் உள்ளது.\n\nஇதன் வடக்கே வடக்கு சுமாத்திரா மாகாணமும் கிழக்கில் ரியாவு மற்றும் ஜம்பி மாகாணமும் தென்கிழக்கில் பெங்குலு மாகாணமும் உள்ளன. இந்தியப் பெருங்கடலில் உள்ள மென்டாவாய் தீவுகள் இந்த மாகாணத்தைச் சேர்ந்தவை.\n\n"}
{"id": "297156", "url": "https://ta.wikipedia.org/wiki?curid=297156", "title": "கோபால்ட்(III) புளோரைடு", "text": "கோபால்ட்(III) புளோரைடு\n\nகோபால்ட்(III) புளோரைடு \"(Cobalt(III) fluoride)\" என்பது CoF என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். அதிக வினைத்திறன் மிக்க இச்சேர்மம் பழுப்பு நிறத்தில் நீருறிஞ்சும் திறனுடன் காணப்படுகிறது. கரிம புளோரின் சேர்மங்களைத் தொகுப்பு முறையில் தயாரிக்க கோபால்ட்(III) புளோரைடு பயன்படுகிறது . மேலும் வலிமைமிக்க புளோரினேற்றும் முகவராக இருக்கும் இச்சேர்மம் CoF2 வை உடன் விளைபொருளாக வெளிவிடுகிறது.\n\nSection::::தயாரிப்பு.\nஆய்வகத்தில் கோபால்ட்(II) குளோரைடுடன் (CoCl2) 250 பாகை வெப்பநிலையில் புளோரின் வாயுவைச் சேர்த்து வினைபுரியச் செய்தால் கோபால்ட்(III) புளோரைடு உருவாகிறது:\n\nஇவ்வேதி மாற்றம் ஒரு ஆக்சிசனேற்றவொடுக்க வினையாகும்.: Co மற்றும் Cl அயனிகள் முறையே Co மற்றும் Cl வாக ஆக்சிசனேற்றம் அடைகின்றன. அதேவேளையில் F ஆனது F ஆக ஒடுக்கமடைகிறது. கோபால்ட்(II) ஆக்சைடு (CoO) மற்றும் கோபால்ட்(II) புளோரைடு (CoF2) போன்றனவற்றையும் புளோரினைப் பயன்படுத்தி கோபால்ட் (III) புளோரைடாக மாற்ற முடியும்.\nSection::::வினைகள்.\nதண்ணீருடன் வினை புரிய நேரிட்டால் CoF3 சிதைவடைந்து ஆக்சிசனைக் கொடுக்கிறது. \n\nநீர் உறிஞ்சும் தன்மையுடன் உள்ள CoF3 ஒரு இருநீரேற்றாக உருவாகிறது.(சி.ஏ.எசு.எண் #54496-71-8). புளோரைடு மூலங்களுடன் வினைபுரிந்து [CoF], என்ற எதிர்மின் அயனியைத் தருகிறது. உயர்சுழற்சி எண்முக கோபால்ட்(III) அணைவுச் சேர்மத்திற்கு இதுவொரு அரிய உதாரணமாகும்.\n\nSection::::பயன்கள்.\nஅரை திரவநிலை வேதிப்பொருளாக இச்சேர்மம் பயன்படுகிறது. ஐதரோகார்பன்களை CoF3 பெர்புளோரோகார்பன்களாக மாற்றுகிறது. \n\nஇத்தகைய வினைகள் சில சமயங்களில் மறுசீராக்கல் அல்லது வேறு வினைகளுடன் உடன் நிகழ்கின்றன. தொடர்புடைய வினைப்பொருளான KCoF4 அதிகமாக தேர்ந்தெடுக்கப்படுகிறது.\n\n"}
{"id": "297165", "url": "https://ta.wikipedia.org/wiki?curid=297165", "title": "பிச்சையெடுத்தல்", "text": "பிச்சையெடுத்தல்\n\nபிச்சையெடுத்தல் (Begging) என்பது ஒரு மனிதர் பிறரிடம் தனது பிழைப்பிற்கு தேவையான பணமோ அல்லது பிற பொருளோ கேட்டல் ஆகும். இவ்வாறு கேட்டு பெறும் பணமோ அல்லது ஏதேனும் பொருளோ திருப்பி கொடுக்க வேண்டியதில்லை. இவ்வாறு பிச்சையெடுப்போரை \"பிச்சைக்காரன்\" என அழைப்பர்.\n\nகனடிய மருத்துவ அமைப்பின் ஆய்வுப்படி, 70% பிச்சைக்காரர்கள் தனக்கு குறைந்த பட்ச சம்பள பணிக் கிட்டினாலும் தான் அதனைச் செய்ய விருப்பம் இல்லையென்றும் தெருக்களில் தான் இருக்க விரும்புவதாக கூறுகிறது. எப்படியாயினும், பலர் அவர்கள் மனநிலை பாதிப்பு காரணமாகவும், திறனற்ற நிலையினாலுமே இவ்வாறான நிலையில் தள்ளப்பட்டுள்ளனர் என எண்ணுகின்றனர்.\nSection::::தடைச் சட்டங்கள்.\nதமிழ்நாட்டில் 1945இல் பிச்சையெடுப்பதைத் தடைசெய்யும் சட்டம் இயற்றப்பட்டது. அதுபோலவே, இந்திய ஒன்றியத்தின் பல பகுதிகளிலும் பிச்சையெடுப்பதற்குத் தடைச் சட்டம் இயற்றப்பட்டது. குற்றவியல் நடைமுறைச் சட்டத் திருத்தம் 2013 கீழ் பிச்சையெடுப்பவரைப் பிடியாணை இல்லாமல் கைதுசெய்ய வழிசெய்யப்பட்டுள்ளது. இதில் விசாரணையின்றி சிறை அல்லது முகாம்களில் அடைக்கும்வகையில் சட்டங்களைக் கடுமையாக்கப்பட்டுள்ளன.\n"}
{"id": "297166", "url": "https://ta.wikipedia.org/wiki?curid=297166", "title": "காஞ்சிபுரம் ஏகாம்பரநாதர் கோயில் குளம்", "text": "காஞ்சிபுரம் ஏகாம்பரநாதர் கோயில் குளம்\n\nகாஞ்சிபுரம் ஏகாம்பரநாதர் குளம் (சர்வதீர்த்தம்) என்று அறியப்படுவது, காஞ்சிபுரத்திலுள்ள ஏகாம்பரநாதர் கோயில் குளமாகும். மேலும், சிறப்புப் பெற்ற முத்திமண்டபமும் இத்திருக்குளத்தின் கரையில் அமைந்துள்ளதோடு இக்குளத்தின் பெருமையைக் காஞ்சிபுராணம் \"சருவதீர்த்தப் படலம்\" என்று தனிப்படலமாகவே வைத்துப் போற்றிப் புகழ்கிறது. \n\n\nSection::::தல வரலாறு.\nஇத்திருக்குளம் மிகவும் பிரசித்தி பெற்றத் திருக்குளமாகும். காசிவிசுவநாதர், ராமேசுவரர் முதலிய அநேக கோயில்கள் இதன்கரையில் அமைந்துள்ளன. அம்மையின் மன உறுதியை உலகம் அறியும் பொருட்டு இறைவனார் நதிகளை அழைத்தபோது, எல்லாத் தீர்த்தங்களும் திரண்டு, நதியுருவம் பூண்டு காஞ்சிக்குப் பிரவாகங்கொண்டு வந்தன. இப்பெரும் வெள்ளத்திற்கு அஞ்சிய அம்பிகை பெருமானைக் காக்கும் பொருட்டு தாம் அமைத்த மணல் லிங்கத்தை (திருவேகம்பத்துப் பெருமானை) ஆரத்தழுவி, கைளாற் பற்றிக் காத்தார். இதன் காரணமாகவே திருவேகம்பர் தழுவக் குழைந்தவராகி, அம்மையின் வளைத்தழும்பும், முலைச்சுவடும் திருமேனியில் ஏற்றார். அதன்பின்னர் அனைத்துத் தீர்த்தங்களும் இங்கியே தங்கி இறைவனை தீர்த்தேஸ்வரர் என்ற பெயரில் வழிபட்டன. இவ்வழிபாட்டை அனைத்துத் தீர்த்தங்களும் செய்தமையினால் இதுவே சர்வதீர்த்தம் எனப் பெயர் பெற்றது.\n\nஇறைவன் நதிகளின் வழிபாட்டினை மெச்சி வெளிப்பட்டு \"உம்மிடத்தில் (சர்வதீர்த்தத்தில்) நீராடி எம்மை வழிபட்டு, தேவர்கள் முதற்கொண்டு பித்ருக்கள் ஈராக உள்ளோருக்கு தர்ப்பணம் செய்து தானம் தந்து வணங்குவோருக்கு யாம் முத்திப்பேற்றை அருளுவோம். மேலும் உம்மிடத்தில் நீராடியோர் பல பாவங்களினின்றும் நீங்கப் பெறுவர். அத்துடன் உம்மில் நீராடி எம்மை (ஏகாம்பரநாதர்) வணங்குவோர் அறம், பொருள், இன்பம், வீடு என்னும் நால்வகைப் பயன்களும் பெற்று, தாயின் வயிற்றில் புகாது எம் திருவருளில் வாழ்ந்து மகிழ்வர்\" என்று அருளினார் என்பது தலவரலாறாகும்.\n\nSection::::அமைவிடம்.\nதமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரம் மேற்கு பகுதியில், வேலூர் செல்லும் சாலையில் இப்பெருங்குளம் அமைந்துள்ளது. மேலும் தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்தின் வடமேற்கே சுமார் 1 கிலோமீட்டர் இக்இக்குளம் அமைக்கப்பட்டுள்ளது.\n\n\n"}
{"id": "297167", "url": "https://ta.wikipedia.org/wiki?curid=297167", "title": "பிச்சைக்காரன் (திரைப்படம்)", "text": "பிச்சைக்காரன் (திரைப்படம்)\n\nபிச்சைக்காரன் () என்பது 2016 இல் வெளிவந்த தமிழ்த் திரைப்படமாகும். இது அதிரடித் திரைப்படம் வகையைச் சார்ந்ததாகும். இதனை சசி இயக்கியுள்ளார். இசையமைப்பாளர் விஜய் ஆண்டனி நாயகனாக நடித்துள்ளார்.\n\n4 மார்ச் 2016 இல் இப்படம் வெளிவந்தது. தெலுங்கு மொழியில் பிச்சாகடு என்ற பெயரில் 13 மே 2016 இல் வெளிவந்தது. 2017 இல் இப்படம் ரோட்சைட் ரவுடி என்ற பெயரில் இந்தியில் மொழிமாற்றம் செய்யப்பட்டு வெளியானது.\n\nSection::::கதை.\nஅருள் (விஜய் ஆண்டனி) திருப்பூர் மாவட்டத்தில் பல்லடத்தை சேர்ந்த பணக்கார வியாபாரி ஆவார். அவரது தாயார் புவனேஷ்வரி (தீபா ராமானுஜம்). அவரது கணவர் ஆரம்ப கால மரணத்தைத் தொடர்ந்து அவர்களின் ஜவுளி தொழிலை கவனித்துக் கொண்டிருக்கிறார். அவினாசி (முத்துராமன்) அவரது மாமனார் ஆவார், அவர் பணத்தாசை கொண்டவர் மற்றும் அருள் சொத்துக்களை அடைய திட்டமிட்டுள்ளார். அருள் பட்டப்படிப்பு முடிந்த பின் வெளிநாட்டில் இருந்து வருகிறார் மற்றும் அவரது தாயிடமிருந்து அனைத்து வணிக பொறுப்புக்களையும் அருள் எடுத்துக் கொள்கிறார். இதற்கிடையில், புவனேஷ்வரி தொழிற்சாலையில் விபத்து ஒன்றினை சந்தித்து அவளை குணப்படுத்த, அமுல் எடுத்த எல்லா முயற்சியும் வீணாகிவிட்டது. இறுதியாக அவரது தாயாரை மீட்க , அருள் ஸ்வாமிஜியை சந்திக்கிறார் 48 நாட்களுக்கு துறவி வாழ்க்கையை வாழ வேண்டும் என்று கூறும் ஸ்வாமிஜி, இதை யாரிடமும் தெரிவிக்க கூடாது என்று கூறுகிறார். அருள் அதனை ஏற்றுக் கொண்டார். எந்த ஒரு தகவலையும் தெரிவிக்காமல், சென்னைக்கு செல்கிறார். அவரது நண்பர் ராஜேஷ் (பகவதி பெருமாள்) மட்டுமே உண்மை அறிந்திருக்கிறார். அருள் ஒரு ஆலயத்தின் முன்பாக ஒரு சில பிச்சைக்காரர்களுடன் சேர்ந்து உட்கார்ந்து பிச்சை எடுக்கிறார். அவர் Magizhini (சத்னா தீத்து) சந்திக்கிறார். தனது நல்ல குணங்களை பார்த்து காதல் உருவாகிறது. உண்மையில் அருள் மற்றும் அவரது தாயார் ஆரம்பத்தில் ஒரு திருமணதகவல் தளம் மூலம் ஒரு Magizhini ஐ திருமணம் செய்யஅனுகினர். Magizhini ஒரு சில சூழ்நிலைகளில் அருள் ஐ சந்திக்கிறார் ஆனால் அவர் ஒரு பிச்சைக்காரன் என்று தெரியாமல் பிடித்திருக்கிறது. அவரது தாயார் மற்றும் அருள் இப்போது இல்லாததால் அருள்-ன் வணிகங்களை அவினாஷி எடுத்துக் கொள்ள முயற்சிக்கிறார். அருள் ஒரு பிச்சைக்காரர் என்று Magizhini க்கு தெரியவருகிறது, அருள் அவளை ஏமாற்றி விட்டதாகவும், ஆனால் அவரது நல்ல குணங்கள மிகவும் கவர்ந்ததால் இன்னும் அவரைத் தவிர்க்க முடியாது என்று Magizhini உணர்ந்தார். ஒரு நாள் Magizhini தாயார் தனது மடிக்கணினி உள்ள Arul புகைப்படம் பார்க்கிறார் அவர் ஒரு பணக்கார தொழிலதிபர் மற்றும் கூட அவர் ஒரு சில மாதங்களுக்கு முன் திருமணம் வலைத்தளத்தில் மூலம் அவரது புகைப்படங்கள் அனுப்பியுள்ளார். அர்ஜுனையும் ராஜுஷையும் சந்திப்பதற்காக அர்ஜுனை சந்திக்கிறார் மகுஜினி. அதிர்ச்சியடைந்த அர்ஜுனன், அர்ஜுனின் அக்காவின் உயிரைக் காப்பாற்றிக் கொள்வது அவளுடைய தாயைக் காப்பாற்றுவதாகும். ஒரு பிச்சைக்காரர் தனது வாழ்க்கையை முடிக்கும் வரை அர்ஜுனைத் தொந்தரவு செய்யக்கூடாது என்று மஜிசினி தீர்மானிக்கிறார்.இதற்கிடையில், ஒரு மனநல சுகாதார மையத்தை நிர்வகிக்கும் டாக்டர்களின் குழு உள்ளது, ஆனால் மருத்துவ பரிசோதனைக்காக மருத்துவமனையில் அனுமதிக்கப்பட்ட நோயாளிகளைப் பயன்படுத்துகிறார்கள் மற்றும் அருள் ஒரு பிச்சைக்காரனின் உதவியுடன் ஒரு மனநிலை சவாலான பெண்ணாக நடித்துக்கொண்டிருக்கும் ஒரு பிச்சைக்காரனின் உதவியுடன் இதை அறிந்திருக்கிறார். இதை அறிந்த மருத்துவர்கள், அருள் படுகொலை செய்யும்படி கேட்டுஒரு கும்பலை அணுகுவர். அருள் கும்பலிடமிருந்து தப்பிக்க நினைக்கிறான். ஒரு பிச்சைக்காரனின் கடைசி நாளில், அருளை அவினாஷியால் கண்டு பிடிக்கப்பட்டு, அவனைக் கொல்ல முயற்சிக்கிறான், ஆனால் தற்செயலாக, மஜிசினி அவள் கழுத்தில் குத்தி, மருத்துவமனையில் அனுமதிக்கப்படுகிறார். ஆனால், பிச்சைக்காரர் இன்னும் முடிக்கப்படாததால், அவரது கடைசி நாளான மருத்துவமனைக்கு செலவிட முடியவில்லை. அவரது பிச்சைக்காரன் நண்பர்கள் அருள் உதவ சில பணத்தை கொண்டு வர. அவனஷி பொலிஸால் கைது செய்யப்பட்டுள்ளார். ராஜேஷ் தனது தாயை சந்திக்க 48 நாட்களுக்கு பிறகு அருள் பெற்றுள்ளார். அவரது உடல்நிலையில் எந்த முன்னேற்றமும் இல்லை என்று தெரிந்து கொள்ளலாம். அருள் தனது தாயின் கைகளை வைத்திருப்பதோடு நீண்ட காலமாக வாழ வேண்டுமென்றும் கெஞ்சுகிறார். திடீரென்று அவர் தனது தாயின் கைகள் நகரும் கையை வைத்திருப்பதைக் காண்கிறார். ஆறு மாதங்களுக்குப் பிறகு, அவரது தாயார் மீட்கப்பட்டு, அருள் மற்றும் மஜிஜினி இருவரும் ஒருவருக்கொருவர் திருமணம் செய்துகொள்கின்றனர். ஒரு பிச்சைக்காரன் கோயில் முன் அபுல்னிடம் மன்றாடிக் கொண்டிருக்கிறான், ஆனால் அர்லுல் பிச்சைக்காரனைக் காணாத ஒரு தொலைபேசி அழைப்பில் பிஸியாகிறான். அருள் அம்மையார் பிச்சைக்காரரிடம் பணம் கொடுத்து, ஒரு பிச்சைக்காரனின் வாழ்க்கை மிகவும் பரிதாபகரமானதெனவும், அவர்களை ஒருபோதும் காயப்படுத்தக்கூடாது என்றும் அருள் சொல்கிறார். நம்மைப் போன்றவர்கள் ஒரு பிச்சைக்காரனின் வாழ்க்கை முறையை கூட ஒரு நாள் கூட நடத்த முடியாது என்று அவர் கூறுகிறார். அருள் தனது தாயிடம் பிச்சைக்காரனைக் கவனிக்காததற்காக மன்னிப்புக் கேட்கிறார். அருள் தாயார் தனது மகனின் போராட்டத்தைப் பற்றி சாதாரணமான வாழ்க்கைக்கு திரும்புவதற்கு ஒரு பிச்சைக்காரனைப் பற்றி ஒருபோதும் தெரியாதிருந்தது என்று சமிக்ஞை செய்தார். அவரது கணவர் அருள் பற்றி மகாசினி மிகவும் பெருமைப்படுகிறார்.பட்டப்படிப்பு முடிந்த பின் வெளிநாட்டில் இருந்து வருகிறார் மற்றும் அவரது தாயிடமிருந்து அனைத்து வணிக பொறுப்புக்களையும் அருள் எடுத்துக் கொள்கிறார். இதற்கிடையில், புவனேஷ்வரி தொழிற்சாலையில் விபத்து ஒன்றினை சந்தித்து அருள் எடுத்த எல்லா முயற்சியும் அவளை குணப்படுத்த வீணாகிவிட்டது. இறுதியாக, அருள் 48 நாட்களுக்கு ஆயுர்வேத வாழ்க்கையை வாழ வேண்டும் என்று கூறும் ஸ்வாமிஜியை சந்திக்கிறார், இது அவரது தாயார் மீட்க உதவுகிறது. அருள் இதை யாரும் வெளிப்படக் கூடாது என்று அவர் கூறுகிறார்.அருள் ஷெர்ஷாவை ஏற்றுக் கொண்டார். சென்னையிடமிருந்து எந்த ஒரு தகவலையும் தெரிவிக்காமல், அவரது நண்பர் ராஜேஷ் (பகவதி பெருமாள்) உண்மையை மட்டுமே அறிந்திருக்கிறார். அருள் ஒரு ஆலயத்தின் முன்பாக ஒரு சில பிச்சைக்காரர்களுடன் சேர்ந்து உட்கார்ந்து பிச்சைக்காரன் தொடங்குகிறார். அவர் Magizhini (சத்னா தீத்து) சந்தித்து தனது நல்ல தன்மையை பார்த்து பாசம் உருவாகிறது. உண்மையில் அருள் மற்றும் அவரது தாயார் ஆரம்பத்தில் மஜிசினி ஒரு திருமண தளம் மூலம் ஒரு கூட்டணியை அணுக தீர்மானித்தனர். Magizhini ஒரு சில சூழ்நிலைகளில் Arul எதிர்கொள்கிறது மற்றும் அவரது பாத்திரம் அவர் ஒரு பிச்சைக்காரன் என்று தெரியாமல் பிடிக்கும். அருள் மற்றும் அவரது தாயார் இப்போது கிடைக்காததால் அவுலுவின் வணிகங்களை அவினாஷி எடுத்துக் கொள்ள முயற்சிக்கிறார். அர்ஜுல் ஒரு பிச்சைக்காரர் என்றும், அபுல் அவளை ஏமாற்றி விட்டதாகவும், ஆனால் அவரது நல்ல தன்மையால் அவள் மிகவும் கவர்ந்ததால் இன்னும் அவரைத் தவிர்க்க முடியாது என்று மஜிஜினி உணர்ந்தார். ஒரு நாள் Magizhini தாயார் தனது மடிக்கணினி உள்ள Arul புகைப்படம் பார்க்கிறார் அவர் ஒரு பணக்கார தொழிலதிபர் மற்றும் கூட அவர் ஒரு சில மாதங்களுக்கு முன் திருமணம் வலைத்தளத்தில் மூலம் அவரது புகைப்படங்கள் அனுப்பியுள்ளார். அர்ஜுனையும் ராஜுஷையும் சந்திப்பதற்காக அர்ஜுனை சந்திக்கிறார் மகுஜினி. அதிர்ச்சியடைந்த அர்ஜுனன், அர்ஜுனின் அக்காவின் உயிரைக் காப்பாற்றிக் கொள்வது அவளுடைய தாயைக் காப்பாற்றுவதாகும். ஒரு பிச்சைக்காரர் தனது வாழ்க்கையை முடிக்கும் வரை அர்ஜுனைத் தொந்தரவு செய்யக்கூடாது என்று மஜிசினி தீர்மானிக்கிறார்.இதற்கிடையில், ஒரு மனநல சுகாதார மையத்தை நிர்வகிக்கும் டாக்டர்களின் குழு உள்ளது, ஆனால் மருத்துவ பரிசோதனைக்காக மருத்துவமனையில் அனுமதிக்கப்பட்ட நோயாளிகளைப் பயன்படுத்துகிறார்கள் மற்றும் அருல் ஒரு பிச்சைக்காரனின் உதவியுடன் ஒரு மனநிலை சவாலான பெண்ணாக நடித்துக்கொண்டிருக்கும் ஒரு பிச்சைக்காரனின் உதவியுடன் இதை அறிந்திருக்கிறார். இதை அறிந்த மருத்துவர்கள், அருள் படுகொலை செய்யும்படி கேட்டு ஒரு கும்பலை அணுகுவார். அருள் அந்த கும்பலிடமிருந்து தப்பிக்க பிச்சைக்காரனாகிறான். ஒரு பிச்சைக்காரனின் கடைசி நாளில், அவுலினி அவினாஷியால் கண்டு பிடிக்கப்பட்டு, அவனைக் கொல்ல முயற்சிக்கிறான், ஆனால் தற்செயலாக, மஜிசினி அவள் கழுத்தில் குத்தி, மருத்துவமனையில் அனுமதிக்கப்படுகிறார். ஆனால், பிச்சைக்காரர் இன்னும் முடிக்கப்படாததால், அவரது கடைசி நாளான மருத்துவமனைக்கு செலவிட முடியவில்லை. அவரது பிச்சைக்காரன் நண்பர்கள் அபுல் உதவ சில பணத்தை கொண்டு வர. அவனஷி பொலிஸால் கைது செய்யப்பட்டுள்ளார்.ராஜேஷ் தனது தாயை சந்திக்க 48 நாட்களுக்கு பிறகு அருள் பெற்றுள்ளார். அவரது உடல்நிலையில் எந்த முன்னேற்றமும் இல்லை என்று தெரிந்து கொள்ளலாம். அருள் தனது தாயின் கைகளை வைத்திருப்பதோடு நீண்ட காலமாக வாழ வேண்டுமென்றும் கெஞ்சுகிறார். திடீரென்று அவர் தனது தாயின் கைகள் நகரும் கையை வைத்திருப்பதைக் காண்கிறார். ஆறு மாதங்களுக்குப் பிறகு, அவரது தாயார் மீட்கப்பட்டு, அருள் மற்றும் மஜிஜினி இருவரும் ஒருவருக்கொருவர் திருமணம் செய்துகொள்கின்றனர். ஒரு பிச்சைக்காரன் கோயில் முன் அபுல்னிடம் மன்றாடிக் கொண்டிருக்கிறான், ஆனால் அர்லுல் பிச்சைக்காரனைக் காணாத ஒரு தொலைபேசி அழைப்பில் பிஸியாகிறான். அபுல் அம்மையார் பிச்சைக்காரரிடம் பணம் கொடுத்து, ஒரு பிச்சைக்காரனின் வாழ்க்கை மிகவும் பரிதாபகரமானதெனவும், அவர்களை ஒருபோதும் காயப்படுத்தக்கூடாது என்றும் அருள் சொல்கிறார். நம்மைப் போன்றவர்கள் ஒரு பிச்சைக்காரனின் வாழ்க்கை முறையை கூட ஒரு நாள் கூட நடத்த முடியாது என்று அவர் கூறுகிறார். அபுல் தனது தாயிடம் பிச்சைக்காரனைக் கவனிக்காததற்காக மன்னிப்புக் கேட்கிறார். அபுல் தாயார் தனது மகனின் போராட்டத்தைப் பற்றி சாதாரணமான வாழ்க்கைக்கு திரும்புவதற்கு ஒரு பிச்சைக்காரனைப் பற்றி ஒருபோதும் தெரியாதிருந்தது என்று சமிக்ஞை செய்தார். அவரது கணவர் அருள் பற்றி மகாசினி மிகவும் பெருமைப்படுகிறார். எடுத்துக் கொள்கிறார். இதற்கிடையில், புவனேஷ்வரி தொழிற்சாலையில் விபத்து ஒன்றினை சந்தித்து அமுல் எடுத்த எல்லா முயற்சியும் அவளை குணப்படுத்த வீணாகிவிட்டது. இறுதியாக, அருள் 48 நாட்களுக்கு ஆயுர்வேத வாழ்க்கையை வாழ வேண்டும் என்று கூறும் ஸ்வாமிஜியை சந்திக்கிறார், இது அவரது தாயார் மீட்க உதவுகிறது. அர்லுல் இதை யாரும் வெளிப்படக் கூடாது என்று அவர் கூறுகிறார்.அபுல் ஷெர்ஷாவை ஏற்றுக் கொண்டார். சென்னையிடமிருந்து எந்த ஒரு தகவலையும் தெரிவிக்காமல், அவரது நண்பர் ராஜேஷ் (பகவதி பெருமாள்) உண்மையை மட்டுமே அறிந்திருக்கிறார். அபுல் ஒரு ஆலயத்தின் முன்பாக ஒரு சில பிச்சைக்காரர்களுடன் சேர்ந்து உட்கார்ந்து பிச்சைக்காரன் தொடங்குகிறார். அவர் Magizhini (சத்னா தீத்து) சந்தித்து தனது நல்ல தன்மையை பார்த்து பாசம் உருவாகிறது. உண்மையில் அபுல் மற்றும் அவரது தாயார் ஆரம்பத்தில் மஜிசினி ஒரு திருமண தளம் மூலம் ஒரு கூட்டணியை அணுக தீர்மானித்தனர். Magizhini ஒரு சில சூழ்நிலைகளில் Arul எதிர்கொள்கிறது மற்றும் அவரது பாத்திரம் அவர் ஒரு பிச்சைக்காரன் என்று தெரியாமல் பிடிக்கும். அபுல் அபுல் மற்றும் அவரது தாயார் இப்போது கிடைக்காததால் அவுலுவின் வணிகங்களை அவினாஷி எடுத்துக் கொள்ள முயற்சிக்கிறார். அர்ஜுல் ஒரு பிச்சைக்காரர் என்றும், அபுல் அவளை ஏமாற்றி விட்டதாகவும், ஆனால் அவரது நல்ல தன்மையால் அவள் மிகவும் கவர்ந்ததால் இன்னும் அவரைத் தவிர்க்க முடியாது என்று மஜிஜினி உணர்ந்தார். ஒரு நாள் Magizhini தாயார் தனது மடிக்கணினி உள்ள Arul புகைப்படம் பார்க்கிறார் அவர் ஒரு பணக்கார தொழிலதிபர் மற்றும் கூட அவர் ஒரு சில மாதங்களுக்கு முன் திருமணம் வலைத்தளத்தில் மூலம் அவரது புகைப்படங்கள் அனுப்பியுள்ளார். அர்ஜுனையும் ராஜுஷையும் சந்திப்பதற்காக அர்ஜுனை சந்திக்கிறார் மகுஜினி. அதிர்ச்சியடைந்த அர்ஜுனன், அர்ஜுனின் அக்காவின் உயிரைக் காப்பாற்றிக் கொள்வது அவளுடைய தாயைக் காப்பாற்றுவதாகும். ஒரு பிச்சைக்காரர் தனது வாழ்க்கையை முடிக்கும் வரை அர்ஜுனைத் தொந்தரவு செய்யக்கூடாது என்று மஜிசினி தீர்மானிக்கிறார்.இதற்கிடையில், ஒரு மனநல சுகாதார மையத்தை நிர்வகிக்கும் டாக்டர்களின் குழு உள்ளது, ஆனால் மருத்துவ பரிசோதனைக்காக மருத்துவமனையில் அனுமதிக்கப்பட்ட நோயாளிகளைப் பயன்படுத்துகிறார்கள் மற்றும் அருல் ஒரு பிச்சைக்காரனின் உதவியுடன் ஒரு மனநிலை சவாலான பெண்ணாக நடித்துக்கொண்டிருக்கும் ஒரு பிச்சைக்காரனின் உதவியுடன் இதை அறிந்திருக்கிறார். இதை அறிந்த மருத்துவர்கள், அபுல் படுகொலை செய்யும்படி கேட்டுக் கொண்டிருக்கும் ஒரு கும்பல் அணுகுமுறையை அணுகுவர். அபுல் கும்பல் இருந்து தப்பிக்க நிர்வகிக்கிறது. ஒரு பிச்சைக்காரனின் கடைசி நாளில், அவுலினி அவினாஷியால் கண்டு பிடிக்கப்பட்டு, அவனைக் கொல்ல முயற்சிக்கிறான், ஆனால் தற்செயலாக, மஜிசினி அவள் கழுத்தில் குத்தி, மருத்துவமனையில் அனுமதிக்கப்படுகிறார். ஆனால், பிச்சைக்காரர் இன்னும் முடிக்கப்படாததால், அவரது கடைசி நாளான மருத்துவமனைக்கு செலவிட முடியவில்லை. அவரது பிச்சைக்காரன் நண்பர்கள் அபுல் உதவ சில பணத்தை கொண்டு வர. அவனஷி பொலிஸால் கைது செய்யப்பட்டுள்ளார்.ராஜேஷ் தனது தாயை சந்திக்க 48 நாட்களுக்கு பிறகு அருள் பெற்றுள்ளார். அவரது உடல்நிலையில் எந்த முன்னேற்றமும் இல்லை என்று தெரிந்து கொள்ளலாம். அருள் தனது தாயின் கைகளை வைத்திருப்பதோடு நீண்ட காலமாக வாழ வேண்டுமென்றும் கெஞ்சுகிறார். திடீரென்று அவர் தனது தாயின் கைகள் நகரும் கையை வைத்திருப்பதைக் காண்கிறார். ஆறு மாதங்களுக்குப் பிறகு, அவரது தாயார் மீட்கப்பட்டு, அருள் மற்றும் மஜிஜினி இருவரும் ஒருவருக்கொருவர் திருமணம் செய்துகொள்கின்றனர். ஒரு பிச்சைக்காரன் கோயில் முன் அபுல்னிடம் மன்றாடிக் கொண்டிருக்கிறான், ஆனால் அர்லுல் பிச்சைக்காரனைக் காணாத ஒரு தொலைபேசி அழைப்பில் பிஸியாகிறான். அபுல் அம்மையார் பிச்சைக்காரரிடம் பணம் கொடுத்து, ஒரு பிச்சைக்காரனின் வாழ்க்கை மிகவும் பரிதாபகரமானதெனவும், அவர்களை ஒருபோதும் காயப்படுத்தக்கூடாது என்றும் அருள் சொல்கிறார். நம்மைப் போன்றவர்கள் ஒரு பிச்சைக்காரனின் வாழ்க்கை முறையை கூட ஒரு நாள் கூட நடத்த முடியாது என்று அவர் கூறுகிறார். அபுல் தனது தாயிடம் பிச்சைக்காரனைக் கவனிக்காததற்காக மன்னிப்புக் கேட்கிறார். அபுல் தாயார் தனது மகனின் போராட்டத்தைப் பற்றி சாதாரணமான வாழ்க்கைக்கு திரும்புவதற்கு ஒரு பிச்சைக்காரனைப் பற்றி ஒருபோதும் தெரியாதிருந்தது என்று சமிக்ஞை செய்தார். அவரது கணவர் அருள் பற்றி மகாசினி மிகவும் பெருமைப்படுகிறார்.பட்டப்படிப்பு முடிந்த பின் வெளிநாட்டில் இருந்து வருகிறார் மற்றும் அவரது தாயிடமிருந்து அனைத்து வணிக பொறுப்புக்களையும் ஆருல் எடுத்துக் கொள்கிறார். இதற்கிடையில், புவனேஷ்வரி தொழிற்சாலையில் விபத்து ஒன்றினை சந்தித்து அமுல் எடுத்த எல்லா முயற்சியும் அவளை குணப்படுத்த வீணாகிவிட்டது. இறுதியாக, அருள் 48 நாட்களுக்கு ஆயுர்வேத வாழ்க்கையை வாழ வேண்டும் என்று கூறும் ஸ்வாமிஜியை சந்திக்கிறார், இது அவரது தாயார் மீட்க உதவுகிறது. அர்லுல் இதை யாரும் வெளிப்படக் கூடாது என்று அவர் கூறுகிறார்.அபுல் ஷெர்ஷாவை ஏற்றுக் கொண்டார். சென்னையிடமிருந்து எந்த ஒரு தகவலையும் தெரிவிக்காமல், அவரது நண்பர் ராஜேஷ் (பகவதி பெருமாள்) உண்மையை மட்டுமே அறிந்திருக்கிறார். அபுல் ஒரு ஆலயத்தின் முன்பாக ஒரு சில பிச்சைக்காரர்களுடன் சேர்ந்து உட்கார்ந்து பிச்சைக்காரன் தொடங்குகிறார். அவர் Magizhini (சத்னா தீத்து) சந்தித்து தனது நல்ல தன்மையை பார்த்து பாசம் உருவாகிறது. உண்மையில் அபுல் மற்றும் அவரது தாயார் ஆரம்பத்தில் மஜிசினி ஒரு திருமண தளம் மூலம் ஒரு கூட்டணியை அணுக தீர்மானித்தனர். Magizhini ஒரு சில சூழ்நிலைகளில் Arul எதிர்கொள்கிறது மற்றும் அவரது பாத்திரம் அவர் ஒரு பிச்சைக்காரன் என்று தெரியாமல் பிடிக்கும். அபுல் அபுல் மற்றும் அவரது தாயார் இப்போது கிடைக்காததால் அவுலுவின் வணிகங்களை அவினாஷி எடுத்துக் கொள்ள முயற்சிக்கிறார். அர்ஜுல் ஒரு பிச்சைக்காரர் என்றும், அபுல் அவளை ஏமாற்றி விட்டதாகவும், ஆனால் அவரது நல்ல தன்மையால் அவள் மிகவும் கவர்ந்ததால் இன்னும் அவரைத் தவிர்க்க முடியாது என்று மஜிஜினி உணர்ந்தார். ஒரு நாள் Magizhini தாயார் தனது மடிக்கணினி உள்ள Arul புகைப்படம் பார்க்கிறார் அவர் ஒரு பணக்கார தொழிலதிபர் மற்றும் கூட அவர் ஒரு சில மாதங்களுக்கு முன் திருமணம் வலைத்தளத்தில் மூலம் அவரது புகைப்படங்கள் அனுப்பியுள்ளார். அர்ஜுனையும் ராஜுஷையும் சந்திப்பதற்காக அர்ஜுனை சந்திக்கிறார் மகுஜினி. அதிர்ச்சியடைந்த அர்ஜுனன், அர்ஜுனின் அக்காவின் உயிரைக் காப்பாற்றிக் கொள்வது அவளுடைய தாயைக் காப்பாற்றுவதாகும். ஒரு பிச்சைக்காரர் தனது வாழ்க்கையை முடிக்கும் வரை அர்ஜுனைத் தொந்தரவு செய்யக்கூடாது என்று மஜிசினி தீர்மானிக்கிறார்.இதற்கிடையில், ஒரு மனநல சுகாதார மையத்தை நிர்வகிக்கும் டாக்டர்களின் குழு உள்ளது, ஆனால் மருத்துவ பரிசோதனைக்காக மருத்துவமனையில் அனுமதிக்கப்பட்ட நோயாளிகளைப் பயன்படுத்துகிறார்கள் மற்றும் அருல் ஒரு பிச்சைக்காரனின் உதவியுடன் ஒரு மனநிலை சவாலான பெண்ணாக நடித்துக்கொண்டிருக்கும் ஒரு பிச்சைக்காரனின் உதவியுடன் இதை அறிந்திருக்கிறார். இதை அறிந்த மருத்துவர்கள், அபுல் படுகொலை செய்யும்படி கேட்டுக் கொண்டிருக்கும் ஒரு கும்பல் அணுகுமுறையை அணுகுவர். அபுல் கும்பல் இருந்து தப்பிக்க நிர்வகிக்கிறது. ஒரு பிச்சைக்காரனின் கடைசி நாளில், அவுலினி அவினாஷியால் கண்டு பிடிக்கப்பட்டு, அவனைக் கொல்ல முயற்சிக்கிறான், ஆனால் தற்செயலாக, மஜிசினி அவள் கழுத்தில் குத்தி, மருத்துவமனையில் அனுமதிக்கப்படுகிறார். ஆனால், பிச்சைக்காரர் இன்னும் முடிக்கப்படாததால், அவரது கடைசி நாளான மருத்துவமனைக்கு செலவிட முடியவில்லை. அவரது பிச்சைக்காரன் நண்பர்கள் அபுல் உதவ சில பணத்தை கொண்டு வர. அவனஷி பொலிஸால் கைது செய்யப்பட்டுள்ளார்.ராஜேஷ் தனது தாயை சந்திக்க 48 நாட்களுக்கு பிறகு அருள் பெற்றுள்ளார். அவரது உடல்நிலையில் எந்த முன்னேற்றமும் இல்லை என்று தெரிந்து கொள்ளலாம். அருள் தனது தாயின் கைகளை வைத்திருப்பதோடு நீண்ட காலமாக வாழ வேண்டுமென்றும் கெஞ்சுகிறார். திடீரென்று அவர் தனது தாயின் கைகள் நகரும் கையை வைத்திருப்பதைக் காண்கிறார். ஆறு மாதங்களுக்குப் பிறகு, அவரது தாயார் மீட்கப்பட்டு, அருள் மற்றும் மஜிஜினி இருவரும் ஒருவருக்கொருவர் திருமணம் செய்துகொள்கின்றனர். ஒரு பிச்சைக்காரன் கோயில் முன் அபுல்னிடம் மன்றாடிக் கொண்டிருக்கிறான், ஆனால் அர்லுல் பிச்சைக்காரனைக் காணாத ஒரு தொலைபேசி அழைப்பில் பிஸியாகிறான். அபுல் அம்மையார் பிச்சைக்காரரிடம் பணம் கொடுத்து, ஒரு பிச்சைக்காரனின் வாழ்க்கை மிகவும் பரிதாபகரமானதெனவும், அவர்களை ஒருபோதும் காயப்படுத்தக்கூடாது என்றும் அருள் சொல்கிறார். நம்மைப் போன்றவர்கள் ஒரு பிச்சைக்காரனின் வாழ்க்கை முறையை கூட ஒரு நாள் கூட நடத்த முடியாது என்று அவர் கூறுகிறார். அபுல் தனது தாயிடம் பிச்சைக்காரனைக் கவனிக்காததற்காக மன்னிப்புக் கேட்கிறார். அபுல் தாயார் தனது மகனின் போராட்டத்தைப் பற்றி சாதாரணமான வாழ்க்கைக்கு திரும்புவதற்கு ஒரு பிச்சைக்காரனைப் பற்றி ஒருபோதும் தெரியாதிருந்தது என்று சமிக்ஞை செய்தார். அவரது கணவர் அருள் பற்றி மகாசினி மிகவும் பெருமைப்படுகிறார்.\n\n"}
{"id": "297170", "url": "https://ta.wikipedia.org/wiki?curid=297170", "title": "போக்கிரி ராஜா (2016 திரைப்படம்)", "text": "போக்கிரி ராஜா (2016 திரைப்படம்)\n\nபோக்கிரி ராஜா (\"Pokkiri Raja) என்பது 2016 ஆம் ஆண்டில் வெளிவந்த தமிழ் நகைச்சுவைத் திரைப்படம். இதனை ராம்பிரகாசு ராயப்பா இயக்கினார். இதில் ஜீவா, சிபிராஜ் மற்றும் ஹன்சிகா மோட்வானி ஆகியோர் முன்னணிக் கதாப்பாத்திரங்களில் நடித்துள்ளனர். இந்தத் திரைப்படம் மார்ச் 4, 2016 இல் வெளியாகி கலவையான விமர்சனங்களைப் பெற்றது.\"\n\nSection::::கதைச் சுருக்கம்.\nஇந்தக் கதையின் நாயகன் சஞ்சீவிக்கு ஜீவா (திரைப்பட நடிகர்) கொட்டாவி விடுவதில் பிரச்சினை உள்ளது. அதனாலேயே அவரின் வேலை பறிபோகிறது. மேலும் இவரின் காதலி சுஜிதாவும் இவரை விட்டுப் பிரிந்து செல்கிறார். எனவே புதியதாக ஒரு நிறுவனத்தில் வேலைக்குச் சேர்கிறார். அங்கு ராகவைச் (மனோபாலா) சந்திக்கிறார். ஒருநாள் சுனிதாவைப் (ஹன்சிகா மோட்வானி) பார்க்கிறார். தனது நண்பன் மோஜோ (யோகி பாபு) சுனிதா போதைப்பொருளுக்கு அடிமையானவர் என சஞ்சீவியிடம் தெரிவிக்கிறார். பின்புதான் சாலை ஓரங்களில் சிறுநீர் கழிப்பவர்களின் மீது நீர் தெளிப்பவர் எனத் தெரிந்துகொள்கிறார். குணா (சிபிராஜ்) ஒருவரைக் கொலை செய்வதற்காக செல்லும் போது சஞ்சீவி அவரின் மீது நீரைத் தெளித்துவிடுகிறார். அதனால் அவர் கைது செய்யப்படுகிறார். சிறையிலிருந்து வெளிவரும் குணா , சஞ்சீவியை பழிவாங்கினாரா என்பதனை இறுதியில் காட்சிப்படுத்தியிருப்பார்கள்.\n\n\nSection::::தயாரிப்பு.\nஇந்தப் படத்திற்கான அதிகாரப்பூர்வ அறிவிப்பானது சூன், 2015 இல் வெளியானது. அதில் ஜீவா (திரைப்பட நடிகர்) கதாநாயகனாக நடிக்க , ராம்பிரகாஷ் ராயப்பா இப்படத்தை இயக்குவதாக தகவல் இருந்தது. இவர் 2015 ஆம் ஆண்டில் வெளியான தமிழுக்கு எண் ஒன்றை அழுத்தவும் எனும் திரைப்படத்தை இயக்கியவர் ஆவார். சிபிராஜ் முக்கிய எதிராளிக் கதாப்பாத்திரத்தில் ஒப்பந்தம் ஆனார். துவக்கத்தில் ஹாரிஸ் ஜயராஜ் இந்தத் திரைப்படத்திற்கு இசையமைப்பதாக கூறப்பட்டது. ஆனால் இறுதியில் டி. இமான் பின்னணி மற்றும் பாடல்களுக்கான இசையமைக்க ஒப்பந்தம் ஆனார். ஜீவாவே இந்தப் படத்தினை தயாரிப்பதாக நினைத்தார். பின் பி. டி. செல்வக்குமார் தயாரித்தார்.\n\nஹன்சிகா மோட்வானி நாயகியாக ஒப்பந்தம் ஆனார். செப்டம்பர்,2015 இல் இதன் படப்பிடிப்பு துவங்கப்பட்டது. இந்தத் திரைப்படத்தை ஒளிபரப்பு செய்வதற்கான உரிமையை ஜெயா தொலைக்காட்சி பெற்றது.\n\nSection::::விமர்சனம், வரவேற்பு.\nஇந்தத் திரைப்படத்திற்கு கலவையான விமர்சனம் கிடைத்தது. விமர்சகர்கள் இதற்கு எதிர்மறையான விமர்சனங்களைத் தந்தனர். இயக்குநர் ராயப்பா தேர்வு செய்த கதைகளத்தைப் பாராட்டினார்கள். ஆனால் காட்சி மாந்தர்களின் பின்புலம் மற்றும் திரைக்கதை தொய்வாக இருந்ததாக அவர்கள் விமர்சனம் செய்தனர். சிஃபி வலைத்தளத்தில் பின்வருமாறு விமர்சனம் வழங்கப்பட்டது. ராயாப்பாவின் கதை நிச்சயமாக பாராட்டப்படவேண்டிய ஒன்று. ஆனால் அதற்கான பொருத்தமான , வலிமையான திரைக்கதை அமைக்கத் தவறியுள்ளார். மேலும் கணினி வரைகலை ஏமாற்றத்தை அளிக்கும் வகையில் உள்ளதாகத் தெரிவித்திருந்தது. இந்தியாகிளிட்ஸ் இந்தத் திரைப்படத்திற்கு ஐந்திற்கு 1.8 புள்ளிகள் வழங்கியது. தி டைம்ஸ் ஆஃப் இந்தியாவின் எம். சுகுநாத் நேர்மறையான விமர்சனங்களைத் தந்தார். அவர் ஐந்திற்கு மூன்று புள்ளிகள் வழங்கினார். இதன் முதல் பாதி கொட்டாவி விடும் வகையில் உள்ளதாகவும் ஆனால், இரண்டாம் பாதி தொடர்ந்து சிரிக்க வைத்திருக்கிறார்கள் எனத் தெரிவித்திருந்தார். பிஹைண்ட் உட்ஸ் , ஐந்திற்கு இரண்டு புள்ளிகள் வழங்கியது. சிறப்பான கதை ஆனால் திரைக்கதையை இன்னும் சிறப்பாக அமைத்திருக்கலாம் எனத் தெரிவித்தது. ரெடிஃப் வலைத்தளம் 1.5 புள்ளிகள் வழங்கி இதனைப் பார்ப்பது கால விரயம் எனத் தெரிவித்தது.\n"}
{"id": "297179", "url": "https://ta.wikipedia.org/wiki?curid=297179", "title": "குடியேற்ற விலக்கம்", "text": "குடியேற்ற விலக்கம்\n\nகுடியேற்ற விலக்கம் (\"Decolonization\") என்பது பிறநாட்டைச் சார்ந்து அதன் குடியேற்றமாக இருந்த நாடு தன்னை அத்தகைய கட்டுப்பாட்டிலிருந்து விடுவித்துக் கொண்டு விடுதலை பெறுவதாகும். எனவே குடியேற்ற விலக்கம் என்பது குடியேற்றவாதத்திற்கு நேரெதிரானது. சிலசமயங்களில் குடியேற்ற நாடு ஒன்றிற்கு முழுமையான தன்னாட்சி கிடைக்காது; மற்றொரு நாட்டின் அங்கமாகவோ அல்லது தன்னை குடிப்படுத்திய நாட்டுடன் இணைந்து அதன் அங்கமாகவோ ஆகலாம். இத்தகைய விலக்கம் அமைதியான உரையாடல்களின் தொடர்ச்சியாக நிகழலாம். சில நாடுகளுக்கு ஆயுதப் புரட்சிகள் மூலம் விடுதலை கிடைத்துள்ளது. இருப்பினும், குடியேற்ற விலக்கம் கைப்பற்றப்பட்ட புவியியல் பகுதிகளிலும் நிறுவனங்களிலும் \"உள்நாட்டு இறையாண்மையில் வெளிநாட்டு ஆதிக்கத்தை நீக்குவது\" மட்டுமல்லாது குடிபடுத்தப்பட்ட நாடு தாங்கள் கீழானவர்கள் என்ற குடியேற்றவாத நாட்டின் கருத்தியலை \"உள்ளங்களிலிருந்து அகற்றுவதும்\" இதன்பால் அடங்கும்.\n\nகுடியேற்ற விலக்கம் என்பது மங்கோலியப் பேரரசு அல்லது உதுமானியப் பேரரசு போன்ற வழமையான பெரும் பேரரசுகள் உடைந்து உருவாகும் அங்கநாடுகளிலிருந்து மாறானது. பொதுவாக ஐரோப்பியர் ஆட்சியிலிருந்து விடுதலை பெறுவது குடியேற்ற விலக்கம் எனப்படுகின்றது. இருபதாம் நூற்றாண்டில் பெரும்பாலான குடியேற்ற விலக்கங்கள் நிகழ்ந்துள்ளன. இது 1947இல் இந்தியாவும் பாக்கித்தானும் பிரித்தானியப் பேரரசிடமிருந்து விடுதலை பெற்றதை யடுத்து தொடங்கியது. தொடர்ந்து ஆப்பிரிக்காவில் ஐரோப்பாவின் குடியேற்றங்களாக இருந்த பல நாடுகள் விடுதலைப் பெறத் தொடங்கின.\n\nஓர் கருதுகோளாக, \"குடியேற்ற விலக்கம்\" மனச்சார்பற்று மேற்கத்திய நோக்கு கலக்காது ஐரோப்பியரல்லாத பண்பாடுகளை அவதானிக்கவும் விவாதிக்கவும் உள்ள திறனைக் குறிப்பதாகும்.\n\n"}
{"id": "297187", "url": "https://ta.wikipedia.org/wiki?curid=297187", "title": "1918 இன்ஃபுளுவென்சா தொற்றுப்பரவல்", "text": "1918 இன்ஃபுளுவென்சா தொற்றுப்பரவல்\n\n1918 இன்ஃபுளுவென்சா தொற்றுப்பரவல் (சனவரி 1918 – திசம்பர் 1920) எனப்படுவது வழமையல்லா கொல்லியாக இன்ஃபுளுவென்சா தொற்றுப்பரவல் ஏற்பட்ட நிகழ்வு குறிப்பதாகும். \nஇது எச்1.என்1 சளிக்காய்ச்சல் நுண்ணுயிரியால் ஏற்பட்டது. இந்நோய் உலகெங்கும், தொலைபகுதிகளில் உள்ள அமைதிப் பெருங்கடல் தீவுகளும் ஆர்க்டிக் பகுதிகளையும் உள்ளிட்ட, 500 மில்லியன் மக்களை பாதித்தது; 50 முதல் 100 மில்லியன் மக்கள் (உலக மக்கள்தொகையில் 3 முதல் 5%) இத்தொற்றால் உயிரிழந்தனர்.) எனவே இதுவே மனித வரலாற்றில் நிகழ்ந்த மிகப்பெரும் இயற்கைப் பேரழிவாகக் கருதப்படுகின்றது.\n\nபெரும்பாலான சளிக்காய்ச்சல்கள் குழந்தைகளையும் பெரியவர்களையும் ஏற்கெனவே வலிவிழந்துள்ள நோயாளிகளையும் வெவ்வேறு வீதத்தில் கொல்லும். மாறாக,1918இல் ஏற்பட்ட தொற்று பெரும்பாலும், நோய்க்கு முன்னர் உடல்நலம் நன்றாக இருந்த இளைஞர்களைக் கொன்றது. பாதிக்கப்பட்டோரின் உறைநிலை உடல்களிலிருந்து எடுக்கப்பட்ட நுண்ணுயிரிகளைக் கொண்டு நடத்தப்பட்ட தற்கால ஆராய்ச்சிகளில் சைட்டோகைன் தாக்கம் (\"cytokine storm\", உடலின் நோய் எதிர்ப்பாற்றல் முறைமையின் அதீத எதிர்வினை) மூலம் உயிரிழப்பு நிகழ்ந்ததாக அறிகிறார்கள். எனவேதான் உடல்நலமிக்க இளைஞர்களின் வலிவான எதிர்ப்பாற்றல் செய்வினைகள் உடலைப் புரட்டிப்போட்டு உயிரிழக்க வைத்தன; சிறுவர்கள், முதியோரின் எதிர்ப்பாற்றல்கள் வலுவிழந்து இருந்ததால் இத்தகையோரில் குறைவான பேர்கள் உயிரிழந்தனர்.\n\nகுறைவான வரலாற்றுத் தரவுகளும் நோய்ப் பரவலியல் தரவுகளும் கொண்டு இத்தொறு எந்த புவிப்பகுதியிலிருந்து தொடங்கியது என்பதை அடையாளம் காணவியவில்லை. 1920களில் ஏற்பட்ட சோம்பேறித்தன மூளையழற்சி நோய்த்தொற்றிற்கு இதுவும் காரணமாக கூறப்படுகின்றது.\n\nஉலகப் போரின் போது கலவரப்படாமல் இருப்பதற்காக செருமனி, பிரித்தானியா, பிரான்சு, ஐக்கிய அமெரிக்கா போன்ற நாடுகளில் இந்நோய்த்தொற்றைக் குறித்த துவக்க அறிக்கைகளும் உயிரிழந்தோர் எண்ணிக்கையும் தணிக்கை செய்யப்பட்டன. \nஇப்போரில் ஈடுபடாத நடுநிலை எசுப்பானியாவில் நாளிதழ்கள் இந்நோய்த்தொற்றைக் குறித்த செய்திகளை வெளியிட்டனர். அரசர் பதின்மூன்றாம் அல்போன்சோவும் நோய்வாய்ப்பட்டிருந்ததை செய்தியாக வெளியிட்டன. இதனால் எசுப்பானியாதான் மிகவும் மோசமாக பாதிப்பிற்குள்ளானதைப் போன்ற தோற்றப்பிழை எழுந்தது. எனவே இந்நோய்ப்பரவலை எசுப்பானிய சளிக்காய்ச்சல் என்றனர்.. \n\n\n"}
{"id": "297195", "url": "https://ta.wikipedia.org/wiki?curid=297195", "title": "மார்ச் 2016", "text": "மார்ச் 2016\n\nமார்ச் 2016 (\"March 2016\"), 2016 நெட்டாண்டின் மூன்றாவது மாதமாகும்.\n\n"}
{"id": "297198", "url": "https://ta.wikipedia.org/wiki?curid=297198", "title": "அகமது ஸாயித் ஹமீட்", "text": "அகமது ஸாயித் ஹமீட்\n\nடத்தோ ஸ்ரீ டாக்டர் அகமது ஸாயித் ஹமீட் (பிறப்பு: ஜனவரி 1953 4) மலேசியாவின் அரசியல்வாதி ஆவார். இவர் பேராக் மாநிலத்தின் பாகான் டாதோ நகரிண் நாடாளுமன்ற உறுப்பினர் ஆவார். மலேசியாவின் எதிர்கட்சி அம்னோ மற்றும் பாரிசான் நேசனல் கட்சியின் தற்போதைய தலைவர் ஆவார்.\n"}
{"id": "297200", "url": "https://ta.wikipedia.org/wiki?curid=297200", "title": "கொட்டிக்கிழங்கு", "text": "கொட்டிக்கிழங்கு\n\nகொட்டிக்கிழங்கு (\"Aponogeton natans\") இது ஒரு பூக்கும் தாவரம் ஆகும். இது பொதுவாக நீர் நிலைகளில் காணப்படுகிறது. இதன் குடும்ப பெயர் அபொனொகெசன் (Aponogeton) என்பதாகும். இவை இந்தியா, இலங்கை போன்ற நாடுகளில் காணப்படுகிறது.\n"}
{"id": "297201", "url": "https://ta.wikipedia.org/wiki?curid=297201", "title": "துடைப்பப்புல்", "text": "துடைப்பப்புல்\n\nதுடைப்பப்புல் (\"Aristida\") இது ஒரு பரந்த நோக்குடையை புல் வகையைச் சார்ந்த பூக்கும் தாவரம் ஆகும். உலகெங்கிலும் சூடான மற்றும் வறண்ட நிலங்களில் 300 வகையான புல் வகைகள் காணப்படுகின்றன. இவற்றின் பூக்கள் தொடர்ந்து காணப்படுகிறது. \n"}
{"id": "297202", "url": "https://ta.wikipedia.org/wiki?curid=297202", "title": "சுல்தான் அப்துல் ஹாலிம்", "text": "சுல்தான் அப்துல் ஹாலிம்\n\nஅல்மு தசிமு பில்லாகி முகிபுதீன் துவான்கு அல்ஹாஜ் அப்துல் ஹலீம் முவாட்சாம் ஷா இப்னி அல்மக்ரூம் சுல்தான் பட்ளிஷா (ஆங்கிலம்: Abdul Halim of Kedah, பிறப்பு: 28 நவம்பர் 1927) தற்போதைய மாட்சிமை தங்கிய மலேசிய பேரரசர் மற்றும் கடாரம் சுல்தான் ஆவார்.\n\nமலேசிய மாநிலங்களின் ஆட்சியாளர்களின் மாநாட்டில் இவர் தேர்வு செய்யப்பட்டார். இவருடைய ஆட்சிகாலம் 13 டிசம்பர் 2011-இல் தொடங்கியது. சுல்தான் அப்துல் ஹாலிம் அவர்கள், இரு முறைகள் பேரரசர் பதவிக்கு தேர்வு செய்ய்பட்டுள்ளார். முதல் முறையாக 1970 லிருந்து 1975 வரை பதவி வகித்தார். இப்போது இரண்டாவது முறையாக தேர்வு செய்யப்பட்டுள்ளார். இவருக்கு வயது 83. 11 ஏப்ரல் 2012-இல் பதவியேற்பு சடங்கு நடைபெற்றது.\n\n"}
{"id": "297211", "url": "https://ta.wikipedia.org/wiki?curid=297211", "title": "ஞானபுரம்", "text": "ஞானபுரம்\n\nஞானபுரம், இந்திய மாநிலமான ஆந்திரப்பிரதேசத்தின் விசாகப்பட்டினத்தில் உள்ள ஒரு நகரப்பகுதியாகும். இது விசாகப்பட்டினத் தொடருந்து நிலையத்துக்கு அருகில் உள்ளது. இந்த நகர்ப்பகுதியில் 2,000 வீடுகள் உள்ளன. இது விசாகப்பட்டினம் நகராட்சியின் 44வது வார்டுக்குள் அடங்கும். இங்கு ரயில்வே பணியாளர்களின் குடும்பங்களும், துறைமுகப் பணியாளர்களின் குடும்பங்களும் வசிக்கின்றன. இந்த நகர்ப்பகுதிக்கு அருகில் விசாகப்பட்டினத் துறைமுக நிறுவனம் அமைந்துள்ளது.\n\nSection::::அரசியல்.\nஇந்த நகர்ப்பகுதி வடக்கு விசாகப்பட்டினம் சட்டமன்றத் தொகுதிக்கும், விசாகப்பட்டினம் மக்களவைத் தொகுதிக்கும் உட்பட்டது.\n"}
{"id": "297213", "url": "https://ta.wikipedia.org/wiki?curid=297213", "title": "ஆபிரிக்காவுக்கான போட்டி", "text": "ஆபிரிக்காவுக்கான போட்டி\n\n\"ஆபிரிக்காவுக்கான போட்டி\" (\"Scramble for Africa\") புதிய பேரரசுவாதக் காலத்தில் 1881க்கும் 1914க்கும் இடையே ஐரோப்பிய அரசுகள் படையெடுப்பு, ஆக்கிரமிப்பு, குடியேற்றம், கைப்பற்றுகை மூலமாக ஆபிரிக்க பகுதிகளை பிடிக்க நடந்த போட்டியைக் குறிப்பிடுவதாகும். இதனை ஆபிரிக்காவின் பங்கீடு என்றும் ஆபிரிக்காவின் வெற்றிப்பேறு எனவும் குறிப்பிடப்படுகின்றன. 1870இல் 10 விழுக்காடு ஆபிரிக்கா மட்டுமே ஐரோப்பியர் கட்டுப்பாட்டில் இருந்தது; 1914இல் இது 90 விழுக்காட்டிற்கு உயர்ந்தது. எதியோப்பியாவும் (அபிசீனியா) லைபீரியாவும் மட்டுமே சுதந்திரமாக இருந்தன. அமெரிக்க ஐக்கிய நாடு உரிமை கொண்டாடிய ஒரே குடியேற்றமாக லைபீரியா இருந்தது; அமெரிக்க குடியேற்றச் சமூகம் இதனை சனவரி 7, 1822இல் நிறுவப்பட்டது. \n\n1884ஆம் ஆண்டு நடந்த பெர்லின் மாநாடு ஆபிரிக்காவின் குடியேற்றத்தையும் வணிகத்தையும் ஒழுங்குபடுத்தியது; இதுவே ஆபிரிக்க பங்கீட்டிற்கான துவக்க நிகழ்வாக கருதப்படுகின்றது.19வது நூற்றாண்டின் கடைசி காற்பகுதியில் ஐரோப்பிய பேரரசுகளிடையே நிலவிய அரசியல், பொருளியல் போட்டாப்போட்டி பின்னணியில் ஆபிரிக்காவின் பங்கீடு மூலம் தங்களுக்கிடையே சண்டையிட்டுக் கொள்வதை தவிர்த்தன. 19வது நூற்றாண்டின் பிற்பகுதியில் \"முறைசாரா பேரரசுவாதத்திலிருந்து\" (ஆதிக்க அரசியல்), படைகளின் தாக்கத்தாலும் பொருளியல் ஆதிக்கத்தாலும் நேரடி ஆட்சிக்கு, குடியேற்றவாதப் பேரரசுவாதத்திற்கு மாறியது.\n"}
{"id": "297216", "url": "https://ta.wikipedia.org/wiki?curid=297216", "title": "சி. பஞ்சரத்தினம்", "text": "சி. பஞ்சரத்தினம்\n\nசி. பஞ்சரத்தினம் (\"Sivaramakrishnan Pancharatnam\", 9 பெப்ரவரி 1934 – 28 மே 1969) என்பவர் இந்திய இயற்பியலாளர் ஆவார். பஞ்சரத்தினம் வடிவியற்கட்டம் எனப்படும் வெவ்வேறு தளவிளைவுற்ற ஒளிக்கதிர்கள் குறுக்கிட்டுவிளைவு ஏற்பட்டு வெளிவரும் ஒளிக்கதிரில், தளவிளைவு வடிவியலைச் சார்ந்து ஒரு கட்ட வேறுபாடு உள்ளதைக் கண்டறிந்தார். இவருடைய ஆய்வுகள் பெரும்பாலும், படிக ஒளியியற் துறையைச் சார்ந்தது,\n\nபஞ்சரத்தினம் புகழ்பெற்ற இயற்பியலர்களான, இராமன் விளைவுக்காக நோபல் பரிசு பெற்ற சர். சி.வி. இராமன் மற்றும் சந்திரசேகரின் விண்மீன் ஆயுள்வரையறைக்கான நோபல் பரிசு பெற்ற சு. சந்திரசேகர், நீர்மபடிகவியல் மற்றும் படிக ஒளியியல் ஆய்வுகளுக்காக அறியப்பட்ட சி. சந்திரசேகர், சி. இராமசேஷன் அவர்களின் உறவினர் ஆவார்.\n\nSection::::வாழ்க்கைக் குறிப்பு.\nபஞ்சரத்தினம் 1934 ஆம் ஆண்டு கல்கத்தாவில் பிறந்தார். இவரது 25ஆவது அகவையில் இந்திய அறிவியல் கழகத்தில் ஆய்வாளராக சேர்ந்தார். 1961 முதல் 1964 வரை மைசூர் பல்கலைக்கழகம் இயற்பியல் துறையில் விரிவுரையாளராகப் பணியாற்றினார். இவரின் ஆய்வுகள் சி. வி. இராமனின் மேற்பார்வையில் பெரும்பாலும் நடைபெற்றன. இராமன் பஞ்சரத்தினத்தின் திறமையினை மிக நன்றாக உணர்ந்திருந்ததாகக் கூறப்படுகிறது. ஒரு முறை ஜவகர்லால் நேரு இராமனைச் சந்திக்க இராமன் ஆய்வகத்திற்கு வந்த போது நேருவிடம் அந்த இளைஞன் இந்தியாவிற்கு நோபல் பரிசு பெற்றுத் தருவான் எனக் கூறினாராம். இராமன் ஆய்வகத்தைத் தொடர்ந்து, ஆக்ஸ்போர்ட் பல்கலைக் கழகத்துக்கு ஆய்வு மேற்கொள்ள சென்றிருந்த போது, உடல்நலக் குறைவால் தமது 35-ஆவது வயதில், 1969ஆம் ஆண்டு காலமானார்.\n\nதமது ஆய்வுப் பணிகளைத் தவிர்த்து, ஆசிரியப் பணியிலும் சமூக சேவையிலும் ஈடுபட்டிருந்தார். தமது சமூகப் பணிகளின் போது, ஏற்பட்ட கிருமித் தொற்றால், அவரின் உடல்நிலை பாதிக்கப்பட்டதாகவும் கூறப்படுகிறது.\n\nSection::::இயற்பியல் ஆய்வுகள்.\nபஞ்சரத்தினம் வடிவியல் கட்டம் எனும் படிக ஒளியியலில் நடைபெறும் விளைவினை, 1955 ஆம் ஆண்டு வாக்கில், கண்டறிந்தார். ஆயினும் அவர்தம் ஆய்வுகள் 1984 ஆம் ஆண்டு வரை உலகளாவிய அளவில் பெரிதும் அறியப்படாது இருந்தது. 1984-ஆம் ஆண்டு மைக்கேல் பெரி என்பார், இதே போன்ற ஒரு வடிவியற்கட்டத்தை குவாண்ட இயங்கியலில் கண்டறிந்து, ராயல் சொசைட்டி எனப்படும் வேந்தியக் குழும பனுவலில் வெளியிட்டிருந்ததன் பின், இந்திய இயற்பியலாளர்களான சி. இராமசேஷன், இராசாராம் நித்தியானந்தா, சைமன், முகுந்தா, ஜோசப் சாமுவேல், இராஜேந்திர பண்டாரி போன்றோர் ஒளியியலில் பஞ்சரத்தினம் அவர்கள் தந்த ஆய்வுகளை உலகம் அறியச் செய்ததோடு அவர்களும் வடிவியற்கட்டத்தில் பெரிய ஆய்வுகளைச் செய்தனர், அவை குவாண்டவியலிலும், அடிப்படை இயற்பியல் கட்டமைப்பிலும், கணிதத்திலும் முக்கியமானப் பொருளாக ஆய்வு செய்யப்படுகிறது. குவாண்டக்கணினியியலில் மிக முக்கியமான அம்சமாக, தவறிலாக் கணித்தலிலும், செய்திப் பரிமாற்றத்திலும் ஊகிக்கப்படுகிறது. மேலும் அறியப்பட்ட ஆய்வாளர்களான அகரனோவ், ஜீவா ஆனந்தன், அருண் குமார் பதி, வேத்ரால், ஸ்யோக்விஸ்ட் போன்றோர் இத்துறையில் மிகவும் முக்கியமானப் பங்களிப்பினைத் தந்துள்ளனர்.\n"}
{"id": "297220", "url": "https://ta.wikipedia.org/wiki?curid=297220", "title": "காஞ்சிபுரம் பிறவாதீசுவரர் கோயில்", "text": "காஞ்சிபுரம் பிறவாதீசுவரர் கோயில்\n\nகாஞ்சிபுரம் பிறவாதீசுவரர், பிறவாத்தானேசுவரர் (பிறவாத்தானம்) என்று அறியப்படுவது, காஞ்சிபுரத்திலுள்ள சிவன் கோயில்களில் ஒன்றாகும் . மேலும், சிவகாஞ்சி வெண்குளம் தென்கரையில் மேற்கு நோக்கி அமைந்துள்ள இக்கோவில் குறிப்புகள், காஞ்சிப் புராணத்தில் தனிப்படலமாகச் சொல்லப்பட்டு காணப்படுகிறது \n\n\nSection::::தல வரலாறு.\nவாமதேவ முனிவர் பிறப்புக்கு அஞ்சி, (பயந்து) பிறவாமையை அளிக்குமாறு தன் தாயின் கருவிலிருக்கும்போதே, இறைவனை எண்ணி (நினைத்து) வேண்டினார். இறைவன் கருவுக்குள் இருக்கும் வாமதேவ முனிவருக்கு காட்சி தந்து, \"காஞ்சிக்கு வந்து எம்மை பூசித்தால் பிறவியணுகா\"தென்று அருளிச்செய்தார். வாமதேவரும் அவ்வாறே பூமியிற் பிறந்து, காஞ்சிக்கு வந்து சிவலிங்கம் பிரதிட்டை செய்து வழிபட்டு பிறவி நீங்கப் பெற்றார் என்பது தல வரலாறாகும். இதனாலேயே இத்தலம் பிறவாத்தானம் எனப்பட்டது.\n\nSection::::அமைவிடம்.\nதமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரம் வடக்கு பகுதியில், பெங்களூர் - சென்னை தேசிய நெடுஞ்சாலைலிருந்து காஞ்சிபுரத்தை இணைக்கும் சாலையில், பெரிய காஞ்சிபுரம் கம்மாளத் தெரு காமராஜ் நகர் குடியுறுப்பு பகுதியில் உள்ளத. மேலும் தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்தின் வடக்கே சுமார் 1 கிலோமீட்டர் தொலைவில் இக்கோவில் அமைக்கப்பட்டுள்ளது.\n\n"}
{"id": "297236", "url": "https://ta.wikipedia.org/wiki?curid=297236", "title": "காஞ்சிபுரம் மகாலிங்கேசுவரர் கோயில்", "text": "காஞ்சிபுரம் மகாலிங்கேசுவரர் கோயில்\n\nகாஞ்சிபுரம் மகாலிங்கேசுவரர் கோயில் (மகா லிங்கேசம்) என்று அறியப்படும் இது, காஞ்சிபுரத்திலுள்ள சிவன் கோயில்களில் ஒன்றாகும் . மேலும், மூலவர் மகாலிங்கேசுவரர் - பேருக்கேற்ப பெரிய ஆவுடையாரில் மிகப்பெரிய மூர்த்தத்தில் கம்பீரமாக காட்சி தரும் இக்கோவில் குறிப்புகள், காஞ்சிப் புராணத்தில் தனிப்படலமாகச் சொல்லப்பட்டு காணப்படுகிறது \n\n\nSection::::தல வரலாறு.\nபிரம்மனும், திருமாலும் தம்மில் யார் பெரியவர் என்று செருக்குற்று போர் செய்தனர். சிவபெருமான் அவர்கள் முன்பு தோன்றி. போர் விளைத்த இருவரும் இறைவனாரின் அடியையும் முடியையும் காணும் பொருட்டு முயன்று தோற்றனர். பின்பு ஆனவ மயக்கந் தெளிந்து இறைவனைப் போற்றித் துதித்து, காஞ்சியில் மகாலிங்கம் எனும் பெயரில் சிவலிங்கம் பிரதிட்டை செய்து வழிபட்டனர் என்பது தல வரலாறு.\n\nSection::::தல விளக்கம்.\nமகாலிதானம் என்பதில் விளங்குவது, ஓர் ஊழிமுடிவில் துயிலெழுந்த பிரமன் உலகைப் படைக்க எண்ணுகையில் வெள்ளத்தில் பாம்பணைமேல் (ஆதிசேடன் படுக்கை) துயிலும் தன் தந்தையாகிய திருமாலை மயக்க உணர்வினால் ‘நீயாரென’ வினவினான். திருமால் ‘உலகிற்கு முதல்வன் யான்’ எனக் கூறக்கேட்ட பிரமன் நகைத்து ‘உலகிற்கு முதல்வன் நீயுமில்லை; பிறரும் அல்லர்; யானே முதல்வன்’ என்றனன். இவ்வாறு இருவரும் சொற்போர் புரிந்து முதிர்ந்து விற்போரால் தேவப் படைகளை வீசிப் பதினாயிரம் வருடம் போர் செய்தனர். பிரமன் விடுத்த பாசுபதமும் திருமால் விடுத்த உருத்திரக்கணையும் நிகழ்த்திய போரிடையே சிவபிரானார் தீப்பொறி சிதறச் சோதிலிங்க வடிவமாய்த் தோன்ற அவ்விரு படையும் இவ்விலிங்கத்துள் மறைந்தன.\n\nதிருமால் பன்றியாய் அச்சோதிலிங்கத்தின் அடியையும், பிரமன் அன்னமாய் அதன் முடியையும் காண்பான் முறையே பூமியை இடந்தும், விசும்பிற் பறந்தும் ஆயிரம் வருடம் தேடியும் வெற்றிகாணாமையால் மயங்கினர். அப்பொழுது நாதம் ஒலிவடிவமாய் ஓம் உம என இருபகுப்பாகி ஒன்று கலந்து இருக்கு, யசுர், சாமம் என்னும் மூன்று வேதமாய் விரிந்து இறைவன் இயல்பை விளக்கி அவனது அருட்குறியாகும் இது’ எனக் கூறின. மயக்கம் நீங்கி உண்மையை உணர்ந்த இருவரும் இறைவனைப் போற்றி செய்தனர். வெளி நின்ற சிவபிரானாரை இத்தகைய மயக்கம் அணுகாமையையும் பெருமான்பால் அன்புடைமையையும் திருமால் பிரமர் வேண்டிப் பெற்றனர். பின்பு சிருட்டித் தொழில் தனக்கு நிலைபெறத் தன்னிடத்துப் பெருமான் தோன்ற வேண்டுமெனப் பிரமன் வேண்டினன். அதனை அவனுக்கு வழங்கிய இறைவன் மேலும் சில அருள் செய்தனர்.\n\n‘நீவிர் இருவரும் காஞ்சியை அணுகி இதுபோலும் ஓர் சிவலிங்கம் தாபித்துப் பூசித்துப் படைத்தல் காத்தலுக்குரிய உரிமையைப் பெறுவீர்களாக. மானிடர் தேவர் யாவரும் சிவலிங்க பூசனையை மேற்கொள்வார்களாக. அவ்வாறு பூசனை புரிவார்க்கு மயக்கம், வறுமை, பயம், மனக்கவலை, பசி, நோய் முதலிய தோன்றி வருத்தும் பிறவி ஒழிவதாக. ஓர்கால் பிறப்பினும் வருத்தமின்றி மகிழ்ச்சி எய்தி அவர் வாழ்வாராக. இயமன் ஒருகாலும் அவர் தம்மை அணுகாதொழிக. பூசனை புரியாதார் தமக்கொரு களைகண் இல்லாதவ ராவார். அவர்களுடன் வார்த்தையாடுதலும் இழிஞரிலும் இழிஞர் ஆதற்கு ஏதுவாகும். வேள்வி, தானம், விரதம், முதலானவை தரும்பயன் பூசனையால் வருபயனுக்கு கோடியில் ஒரு பங்கிற்கும் நிகராகா. உலகம் உய்யுமாறு இத்தகு ஆணைகளை விதித்தோம்’ என்றருளி மறைந்தனர். திருமாலும், பிரமனும் காஞ்சியை அடைந்து சிவலிங்கம் நிறுவிப் பூசித்துப் பயன் பெற்றனர். சிவலிங்க பூசனையின் பயனை வரையறுத்துக் கூற வல்லவர் ஒருவர் உளரேயோ?\n\nமகாலிங்கத் தானம் என்னும் இத்தலம் கேசரிகுப்பம் அப்பாராவ் முதலியார் தெருவில் மேற்கு நோக்கிய தின்பினை உடைத்தாய் விளங்குகின்றது. மிகப் பெரிய திருவுருவம் விளங்கும் இம்மூர்த்தியை அண்டக நாயனார் எனவும் வழங்குவர்.\nSection::::அமைவிடம்.\nதமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரம் வடக்கு பகுதியில், (பெரிய காஞ்சிபுரம் (சிவகாஞ்சி) அப்பாராவ் முதலியார் தெருவில் பிரியும் குருந்தேரு (சந்தில்) பகுதியில் உள்ளது. மேலும் தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்தின் வடக்கே சுமார் 1 கிலோமீட்டர் தொலைவில் இக்கோவில் அமைக்கப்பட்டுள்ளது.\n\n"}
{"id": "297245", "url": "https://ta.wikipedia.org/wiki?curid=297245", "title": "கொண்டை ராகிசு", "text": "கொண்டை ராகிசு\n\nகொண்டை ராகிசு (\"Arum\") அல்லது (\"ARUM LYRATUM\") என்பது ஒரு பூக்கும் தாவர இனத்தைச் சேர்ந்த மூலிகைத் தாவரம் ஆகும். ஐரோப்பாவைப் பூர்வீகமாகக்கொண்ட இத்தாவரம் அரேசியா (Araceae) என்ற தாவரக் குடும்பத்தைச் சேர்ந்தது ஆகும். ஆப்பிரிக்கா, ஆசியா பகுதிகளில் இத்தாவரம் மூலிகை மருந்தாக உபயோகிக்கப்படுகிறது. இதன் பழம் விசத் தன்மை கொண்டதாக உள்ளது.\n"}
{"id": "297258", "url": "https://ta.wikipedia.org/wiki?curid=297258", "title": "நறுஞ்சுவைக் கீரை", "text": "நறுஞ்சுவைக் கீரை\n\nநறுஞ்சுவைக் கீரை (\"Asystasia gangetica\") என்ற இந்த தாவரம் முண்மூலிகைக் குடும்பம் என்ற தாவரப்பிரிவைச் சேர்ந்தது ஆகும். தென்னாப்பிரிக்கா பகுதியில் அதிகமாகக் காணப்படுகிறது. மேலும் இந்தியாவில் பல பகுதிகளிலும் காணப்படுகிறது. இத்தாவரம் தரையில் படர்ந்து காணப்படும்.\n"}
{"id": "297266", "url": "https://ta.wikipedia.org/wiki?curid=297266", "title": "இந்திய சட்டமன்றத் தேர்தல்கள், 2016", "text": "இந்திய சட்டமன்றத் தேர்தல்கள், 2016\n\nஇந்தியாவின் தமிழ்நாடு, மேற்கு வங்கம், கேரளா, அசாம் ஆகிய நான்கு மாநிலங்கள் மற்றும் பாண்டிச்சேரி ஒன்றியப் பகுதி இவைகளுக்கான சட்டமன்றத் தேர்தல்கள் 2016ஆம் ஆண்டின் ஏப்ரல், மே மாதங்களில் நடைபெற்றன. இந்த மாநிலங்களிலும் ஒன்றியப் பகுதியிலும் அனைத்து தேர்தல் செய்முறைகளும் மார்ச்சு 11இல் துவங்கி மே 21, 2016க்குள் முடிவுற்றன. இந்த தேர்தல் அறிவிக்கை வெளியிடப்பட்ட மார்ச் 4, 2016 முதல் தேர்தல் நன்னடத்தை விதிகள் இத்தொகுதிகளில் நடைமுறைக்கு வந்தன.\n\nSection::::தமிழ்நாடு.\n234 தொகுதிகளுக்கு ஒரே நாளில் வாக்குப்பதிவு நடைபெற்றது.\n\nSection::::மேற்கு வங்கம்.\nமேற்கு வங்க சட்டப்பேரவையின் 294 தொகுதிகளுக்கான தேர்தல் ஆறு கட்டங்களாக நடைபெற்றது.\n\nSection::::கேரளா.\n140 தொகுதிகளுக்கு ஒரே நாளில் வாக்குப்பதிவு நடைபெற்றது.\n\nSection::::அசாம்.\nஅசாம் சட்டப்பேரவைக்கு இரண்டு கட்டங்களாக தேர்தல் நடைபெற்றது. \n\nசில்சார், திசுப்பூர், கௌகாத்தி கிழக்கு, கௌகாத்தி மேற்கு உட்பட 10 தொகுதிகளில் வாக்கை தாளில் சரிபார்க்கும் வசதி செய்யப்பட்டது. பாசக போடோலாந்து மக்கள் முன்னணியுடன் கூட்டணி அமைத்தது. முதல் கட்டமாக ஏப்பிரல் 4 அன்று 65 தொகுதிகளுக்கும் இரண்டாம் கட்டமாக ஏப்பிரல் 11 அன்று 61 தொகுதிகளுக்கும் வாக்குப்பதிவு நடைபெற்றன. பாசகவும் அசாம் கன பரிசத்தும் கூட்டணி சேர்ந்துள்ளதாக அறிவித்தன. முதல் கட்டத்தில் தனக்கு ஒதுக்கப்படாத பிசுவந்து, காளிகோன் தொகுதிகளில் அசாம் கன பரிசித்து வேட்பாளர்களை அறிவித்தது. அங்கு பாசகவுடன் நட்பு ரீதியான போட்டியிருக்கும் என்று கூறியது. 126 உறுப்பினர் சட்டப்பேரவைக்கு பாசக 88 வேட்பாளர்களை அறிவித்தது. \n\nSection::::புதுச்சேரி.\n30 தொகுதிகளுக்கு ஒரே நாளில் வாக்குப்பதிவு நடைபெற்றது.\n\n\n"}
{"id": "297268", "url": "https://ta.wikipedia.org/wiki?curid=297268", "title": "மூங்கிலிரிசி", "text": "மூங்கிலிரிசி\n\nமூங்கிலிரிசி (தாவர வகைப்பாடு : \"Bambusa bambos\", ஆங்கிலம்:Giant Thorny Bamboo or Indian Thorny Bamboo) என்பது மூங்கில் இனங்களில் உள்ள ஒரு இனமாகும். மரம் போன்று காட்சியளிப்பினும், இது ஒரு புல்வகைத் தாவரம் ஆகும். இவை தெற்காசியப் பகுதியில் அதிகமாகக் காணப்படுகின்றன. இதன் முந்தைய தாவரவியல் பெயர் \" Bambusa arundinacea\" என்பதாகும். மேலும், சில தாவரவியல் பெயர்களைப் பெற்றுள்ளது. இதன் உறுதித்தன்மையால், கட்டிட கட்டுமானப்பணிகளுக்கு அதிகமாகப் பயன்படுத்துகின்றனர். பாண்டா கரடிகளின் முக்கிய உணவு, மூங்கில் தாவரங்களில் இருந்து கிடைக்கின்றன.\n\n\n"}
{"id": "297272", "url": "https://ta.wikipedia.org/wiki?curid=297272", "title": "காஞ்சிபுரம் வீராட்டகாசர் கோயில்", "text": "காஞ்சிபுரம் வீராட்டகாசர் கோயில்\n\nகாஞ்சிபுரம் வீராட்டகாசர் கோயில் (வீராட்டகாசம்) என்று அறியப்படும் இது, காஞ்சியிலுள்ள சிவக் கோயில்களில் ஒன்றாகும் . மேலும், சித்தர்கள் பலரும் இப்பெருமானை வழிபட்டு கிடைக்கற்கரிய சித்திகளைப் பெற்றுள்ளதும், திருமால் இப்பெருமானைப் பூசித்து தனக்கு பவளநிறத்தினைப் பெற்றுக்கொண்டதுமான இக்கோவில் குறிப்புகள், காஞ்சிப் புராணத்தில் தனிப்படலமாகச் சொல்லப்பட்டு காணப்படுகிறது \n\n\nSection::::தல வரலாறு.\nசங்கார காலத்தில் காலாக்னி ருத்ரர் நெற்றிக்கண் தீயினால் அனைத்தையும் அழித்தபோது, சிவபெருமான் ஆர்த்தெழுந்து வீரமாக பெருஞ்சிரிப்பு சிரித்தமையால் இத்தலம் வீராட்டகாசம் எனப்பட்டது. சாக்கிய நாயனார் கல்லெறிந்து வழிபட்டது இத்தலத்து மூர்த்தம் என்று சொல்லப்படுகிறது. (இத்தலத்தில் சாக்கிய நாயனார் கையில் கல்லுடன் உள்ள திருமேனி உள்ளது.)\n\nSection::::தல விளக்கம்.\nபஞ்ச திருமுகங்களைக் கொண்டுள்ள எம்பெருமான் நெற்றிக் கண்ணிலிருந்து அக்னி, வெளிப்பட்டு அண்டசராசரங்களையும் எரித்துச் சாம்பலாக்கியது. அந்த பிரளய காலத்திலும் அழியாது விளங்கும் காஞ்சிபுரத்தில் எழுந்தருளி ஆனந்த மிகுதியால் மென்மேலும் வீரநகையைச் செய்தார். ஆனால் அவ்விடம் வீராட்டகாசம் ஆனது.\n\nகொங்கண முனிவர் தன்னிடம் அதிசயக் குளிகை ஒன்றை வைத்திருந்தார். அந்தக் குளிகையை எந்தப் பொருளின் மீது வைத்தாலும் கண்ணிமைக்கும் நேரத்தில் அப்பொருளைச் சாம்பலாக்கிவிடும். காஞ்சியிலே வீராட்ட காசத்திலே கோவில் கொண்டிருக்கும் இறைவன் பெருமையைக் கேள்விபட்ட கொங்கண முனிவர் காஞ்சி வந்து வீராட்டகாசத்திலே லிங்கத்தைக் கண்டு அதன் திருமுடிமேல் தன்னிடம் உள்ள குளிகையை வைத்தார். அடுத்தகணமே சிவலிங்கம் குளிகையைத் தன்னுள் மறைத்துக் கொண்டு விட்டது. இதனைக் கண்ட முனிவர் பெரிதும் வியந்து அப்பெருமானை வணங்கி, அவர் முன்னிலையில் தவம் செய்ய தொடங்கினார். சில நாளில் கொங்கண முனிவர் சிவன் திருவருளை அடைந்து தாம் விரும்பிய பயன்களைப் பெற்றார். அவரைப் போலவே பலர் அத்தலத்திற்கு வந்து இறைவனை வழிபட்டுப் பேறு பெற்றார்கள். இத்தலத்து இறைவனைத் திருமால் வழிபட்டு பவள நிறம் பெற்றார்.\n\nSection::::அமைவிடம்.\nதமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரம் வடக்கு பகுதியில், (பெரிய காஞ்சிபுரம் (சிவகாஞ்சி) அப்பாராவ் முதலியார் தெருவில் உள்ளது. மேலும் தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்தின் வடக்கே சுமார் 1 கிலோமீட்டர் தொலைவில் பிறவாத்தானம் கோவிலுக்கு வடகிழக்கே இக்கோவில் அமைக்கப்பட்டுள்ளது.\n\n"}
{"id": "297275", "url": "https://ta.wikipedia.org/wiki?curid=297275", "title": "இந்தியாவில் பெண்கருக் கலைப்பு", "text": "இந்தியாவில் பெண்கருக் கலைப்பு\n\nஇந்தியாவில் பெண்கருக் கலைப்பு அல்லது பெண்கருக் கொலை (\"Female foeticide in India\") என்பது சட்டத்துக்குப் புறம்பான கருக்கலைப்பு வழிகளில் பெண்கருவைக் கொல்லும் செயலாகும். ஆண்டாடுகாலமாய்த் தொடரும் கலாச்சாரக் காரணங்களால் இந்தியாவில் இது நிகழ்கிறது.\n\nஇந்தியாவின் பிறப்புப் பாலின விகிதத்தை அடிப்படையாகக் கொண்டு பெண்கரு கலைப்பின் அளவு கணிக்கப்படுகிறது. 103 - 107 என்பது இயல்பான ஆண்-பெண் குழந்தைகளின் பிறப்புப் பாலின விகிதமாகக் கொள்ளப்படுகிறது. இதற்கு அதிகமான விகிதம் பெண்கரு கலைப்பை உணர்த்தும். இந்திய பத்தாண்டு மக்கட்தொகை கணக்கெடுப்பின்படி, 100 பெண் குழந்தைகளுக்கு 102.4 ஆண் குழந்தைகள் என 1961 இல் இருந்த 0-6 வயதினரின் பாலின விகிதம், 1980 இல் 104.2, 2001 இல் 107.5, 2011 இல் 108.9 என உயர்ந்துள்ளது. \nஇந்தியாவின் அனைத்து கிழக்கு, தெற்கு மாநிலங்களில் குழந்தைகள் பாலின விகிதம் இயல்பான நிலையிலேயே உள்ளது. ஆனால் சில மேற்கு மாநிலங்களிலும், குறிப்பாக பஞ்சாப், அரியானா சம்மு காசுமீர் (2011 கணக்கெடுப்பின்படி 118, 120, 116)) போன்ற வடமேற்கு மாநிலங்களிலும் குறிப்பிடத்தக்க அளவு அதிகமாக உள்ளது. . 2011 கணக்கெடுப்பின்படி, மகாராட்டிரம். இராஜஸ்தான் மாநிலங்களில் குழந்தைகள் பாலின விகிதம் 113 ஆகவும், குசராத்தில் 112, உத்திரப் பிரதேசத்தில் 111 ஆகவும் உள்ளது.\n\nஉயர் சமூகப் பொருளாதார நிலை மற்றும் கல்வியறிவுக்கும் பாலின விகித உயர்வுக்கும் ஒரு நேர் தொடர்பு இருப்பதை இந்திய மக்கட்தொகைக் கணக்கெடுப்பு காட்டுகிறது. பாலின விகித உயர்வுக்கு வரதட்சணை முறையும் ஒரு காரணமாகும். வரதட்சணைக் கொடுமையின் உச்சவிளைவாக வரதட்சணை மரணங்கள் நிகழ்கின்றன.\n1991, 2001, 2011 ஆம் ஆண்டு மக்கட்தொகைக் கணக்கெடுப்புகளின்படி குழந்தை பாலின விகித உயர்வு கிராமப்புறங்களைவிட நகர்ப்புறங்களில் அதிகமெனக் கணக்கிடப்பட்டுள்ளதால், பெண்கருக் கொலை கிராமப்புறங்களைவிட நகர்ப்புறங்களிலேயே அதிகம் நிகழ்கிறது என்பதை அறிந்து கொள்ளலாம். அதிகமான குழந்தை பாலின விகிதம், இயல்பான பாலின விகிதம் இரண்டுமே பெரும்பான்மையான இந்துக்கள், இசுலாமியர், சீக்கியர், கிறித்துவர்களிடையே காணப்படுகிறது. இந்த முரண்பாடான தரவால் கல்வியறிவிலாதவர், ஏழைகள் அல்லது குறிப்பிட்ட சமயத்தினர் ஆகியோரிடம்தான் குறிப்பிட்ட பாலினக் குழந்தைகளை விரும்பும் வழக்கமுள்ளது என்ற எண்ணம் உண்மையல்ல என்பதை உறுதிப்படுத்துகிறது.\n\nஇந்தியாவில் பாலின விகிதம் அதிகமாவதற்கு பெண்கருக் கலைப்பு மட்டுமே காரணமா இல்லை வேறு ஏதாவது இயற்கையான காரணங்களும் உள்ளனவா என்ற விவாதங்கள் நிகழ்ந்தவண்ணம் உள்ளன. 1994 இல் இந்திய அரசு குழந்தை பிறப்புக்கு முன்னரே அதன் பாலினம் அறிசோதனையையும் பெண்கருக் கலைப்பையும் தடை செய்து சட்டம் கொண்டு வந்துள்ளது. இப்போது இந்தியாவில் கருவின் பாலினத்தைக் கண்டுபிடித்துச் சொல்வது சட்டப்படிக் குற்றமாகும். எனினும் இச்சட்டம் சரியான முறையில் நடைமுறைப்படுத்தப்படுகிறதா என்பது குறித்த அக்கறையும் நிலவுகிறது.\n\nSection::::மூலம்.\n1990களின் தொடக்கத்தில் கிடைக்கப்பெற்ற தொழினுட்ப வசதி பெண்கருக் கலைப்புடன் தொடர்புபடுத்தப்படுகிறது. மகப்பேறு மீயொலி வரைவு கொண்டு கருவின் பாலினத்தை அறியமுடிந்தது. கருவுற்ற 12 வாரங்களுக்குப் பின் இதனைச் செய்யலாம். 2001 ஆண்டின் ஒரு ஆய்வறிக்கை இந்நிலையில் அறியப்படும் பாலின விவரம் 75 விழுக்காடு சரியானதாக இருக்குமெனத் தெரிவிக்கிறது. ஆண் கரு என்ற விவரம் 50% சரியானதாகவும், பெண்கரு என்ற விவரம் கிட்டத்தட்ட 100% சரியானதாகவும் இருக்கும். கருவுற்ற 13 வாரங்களுக்குப் பின்னர் எடுக்கப்படும் மீயொலி வரைவு அநேகமாக 100% துல்லியமான விவரத்தைத் தரும்.\n\nசீனாவிலும் இந்தியாவிலும் மீயொலி வரைவு தொழினுட்ப வசதி 1979இல் அறிமுகமானது. இந்தியாவில் இது மெதுவாகத்தான் பரவியது. 1980களில் இந்தியாவின் முக்கிய நகரங்களில் அறிமுகமான மீயொலி வரைவு தொழினுட்பப் பயன்பாடு 1990களில் பிற நகர்ப்பகுதிகளுக்குப் பரவிப் பின் 2000களில் எல்லா இடங்களுக்கும் பரவியது.\n\nSection::::பெண்கருக் கலைப்பின் மதிப்பீடு.\nபெண்கருக் கலைப்பின் அளவைக் கணக்கிடும் முறை அறிஞருக்கறிஞர் மாறுபடுகிறது. ஒரு குழுமம் 1990 களிலிருந்து இந்தியாவில் நடைபெற்ற சட்டத்துக்குப் புறம்பான பெண்கருக் கலைப்பின் எண்ணிக்கை 10 மில்லியனுக்கும் அதிகமானதென்றும், பெண்கருக் கலைப்பால் இழக்கப்படும் பெண்குழந்தைகளின் எண்ணிக்கை 500,000 எனவும் மதிப்பீடு செய்தது கருவிலுள்ளது பெண்குழந்தை என்ற காரணத்தால் ஆண்டுதோறும் இந்தியாவில் செய்யப்படும் கருக்கலைப்பின் எண்ணிக்கை 100,000 ஆகத் தொடர்கிறதென மாக்பெர்சன் மதிப்பிட்டுள்ளார்.\n\nSection::::இந்திய மாநிலவாரியான குழந்தை பாலின விகிதமும் பெண்கருக் கலைப்பும்.\nகீழுள்ள அட்டவணையில் இந்திய மாநில, ஒன்றியப்பகுதிகளின் 0-1 வயது பாலின விகிதம் 2011 கணக்கெடுப்பின்படி தரப்பட்டுள்ளது. இத்தரவின் படி இந்தியாவில் பிறப்பு பாலின விகிதம் 18 மாநிலங்கள்/ஒப இல் 107 க்கு அதிகமாகவும், 13 மாநிலங்கள்/ஒப இல் இயல்பானதாகவும், 4 மாநிலங்கள்/ஒப இல் பிறப்பு பாலின விகிதம் 103 க்குக் குறைவானதாகவும் உள்ளது. \nSection::::பெண்கருக் கலைப்பிற்கான காரணங்கள்.\nபல்வேறு காரணங்கள் பெண்கருக் கலைப்பிற்கானவையாக முன்வைக்கப்படுகின்றன. சில ஆய்வாளர்கள் கலாச்சாரத்தைக் காரணங்காட்டுகின்றனர். சிலர் முற்றிலும் வேறுபட்டு, பாலினப் பாகுபாட்டின் அடிப்படையில் வளங்கள் கிடைக்கும் குறைபாட்டைக் காரணமாய்க் கருதுகின்றனர். மேலும் சில மக்கட்தொகை ஆய்வாளர்கள் பாலினம் சார்ந்த கருக்கலைப்புதான் பாலினவிகித உயர்வுக்குக் காரணம் என்ற கூற்றை ஏற்றுக்கொள்ளாமல், பெண்குழந்தைகளின் பிறப்பு குறித்துத் தெரிவிக்காமல் இருப்பதும் இதன் காரணமாக இருக்கலாம் என்ற கருத்தினைக் கொண்டுள்ளனர். இயற்புக்கு மாறான பாலினவிகித உயர்வுக்கு இயற்கையான காரணங்களும் இருக்கலாம். ஆய்வாளர்கள் கிளேசன், விங்க் (Klasen and Wink) இருவரும் இந்தியாவிலும் சீனாவிலும் பாலின விகித உயர்வுக்கு, பாலினம்சார் கருக்கலைப்பே காரணம் என்கின்றனர்.\n\nSection::::கலாச்சாரக் காரணங்கள்.\nஒரு சில ஆய்வாளர்கள் பெண்கருக் கலைப்பு பழங்காலமாகவே வரலாற்றில் உள்ளதென்றும், அது கலாச்சாரப் பின்னணி கொண்டதென்றும் சுட்டுகின்றனர். பொதுவாக, உடல் உழைப்புக்காகவும் வம்ச விருத்திக்காகவும் பெண்குழந்தைகளைவிட ஆண் குழந்தைகளையே மக்கள் விரும்புகின்றனர். பல வெவ்வேறான சமூகப் பொருளாதாரக் காரணங்களுக்காக பெண் குழந்தைகளைவிட ஆண் குழந்தைகளைப் பெற்றுக் கொள்வதை விரும்பும் கலாச்சாரம் கொண்ட இடங்களில் பெண்கருக் கலைப்பு அதிகளவில் நிகழ்கிறது. பொருளீட்டி, குடும்பத்தைக் காப்பாற்றுவான் என்ற எண்ணத்தால் மகன் குடும்பத்தின் சொத்தாகவும், மகளானவள் திருமணமாகி வேறொரு குடும்பத்துக்குச் சென்று விடுவாள்; பொருளாதார ரீதியாக அவளால் குடும்பத்துக்கு எந்தவிதப் பலனும் கிடையாது என்பதால் அவள் குடும்பத்திற்கு ஒரு சுமையாகவுமே கருதப்படுகிறாள். பெண் சிசுக் கொலை, பெண் குழந்தைகள் பிறந்தபின் அவற்றின் நலனில் கவனம் செலுத்தாமல் இருத்தல் போன்ற செயல்கள் பெண்கருக் கலைப்பின் தொடர் நிகழ்வுகளாக உள்ளன. மேலும், சில கலாச்சாரங்களில் மகன்களே தனது பெற்றோரை அவரது முதுமையில் பேணும் கடமை கொண்டவர்களாவர். சில தொற்றும் மற்றும் தொற்றா நோய்கள் ஆண் குழந்தைகளையும் பெண் குழந்தைகளையும் தாக்கும் அளவு மாறுபடுவதால், நோய்களின் தாக்கமும் சேர்ந்து பாலின விகித உயர்வுக்கான காரணங்களை மேலும் சிக்கலாக்குகிறது.\n\nSection::::வள அணுக்கப் பாகுபாடு.\nபிறப்பு பாலின விகிதத்தின் மாறுபாட்டுக்கும் பெண்கருக் கொலைக்கும் வள அணுக்கத்திலுள்ள பாலினப் பாகுபாடும் ஒரு காரணமாக அமையும். பாலியல் வன்முறை நிகழ்வுகளில் காணப்படும் பாலின வேறுபாடும், பெண் குழந்தைகளுக்கும் ஆண் குழந்தைகளுக்கும் இடையே நிலவும் உணவு, உடல்நலம், நோய்த்தடுப்பு போன்ற வள அணுக்கப் பாகுபாடும், பாலின விகித மாற்றங்களை ஏற்படுத்துகிறது.\n\nசமூகப்பொருளாதாரநிலையுடன் நெருங்கிய தொடர்புள்ளதாக வள அணுக்கப் பாகுபாடு காணப்படுகிறது. சில ஏழைக் குடும்பங்களில் உணவுத் தட்டுப்பாடு காரணமாகப் பெண்குழந்தைகளைவிட, ஆண் குழந்தைகளுக்கே உணவளிப்பதில் முன்னுரிமை தரப்படுகிறது. எனினும் 2001 இல் கிளசென் நடத்திய ஆய்வில், இப்பழக்கம் மிகவும் ஏழைக் குடும்பங்களில் குறைவாகவும், அவர்களைவிட சற்றுக் குறைவான ஏழ்மையானவர்களிடம் உயர்ந்தும் காணப்பட்டது தெரியவந்தது 2003 இல் கிளசெனும் விங்கும் மேற்கொண்ட ஆய்வின்படி, மிகவும் ஏழைக் குடும்பங்களில் கலாச்சார விதிமுறைகள் அதிகளவில் கடைப்பிடிக்கப்படவில்லை; பெண்கள் வேலைக்குச் சென்று குடும்பத்தைப் பராமரிப்பவர்களாக இருப்பதால் அவர்கள் அதிகப்படியான சுதந்திரம் கொண்டவர்களாய் உள்ளனர் என்பதும் தெரியவந்தது.\n\nஒரேயளவில் வளங்கள் கிடைக்கப்பெறும்போது, ஆண் குழந்தைகளை விடப் பெண்குழந்தைகள்தான் அதிகநாள் உயிர்வாழ்கின்றனர் என்று லோபெசு மற்றும் ருசிகாவால் (Lopez and Ruzikah 1983) கண்டறியப்பட்டது. எனினும், உலகளவில் எல்லா இடங்களிலும் ஒரேயளவான வளங்கள் இருபாலருக்கும் கிடைப்பதில்லை. உடல்நலம் பேணல், கல்வி, சத்துணவு போன்ற வளங்கள் ஆண் குழந்தைகளுக்குக் கிடைக்குமளவு பெண்குழந்தைகளுக்கு கிடைப்பதில்லை என்பதால் உலகின் சில நாடுகளில் காணப்படும் உயர் பாலின விகிதத்திற்கு வள அணுக்கப் பாகுபாடும் காரணமாய் உள்ளது\n\nSection::::சட்டங்களும் ஒழுங்குமுறைவிதிகளும்.\nஇந்தியாவில் முதன்முறையாக 1971 இல் கருக்கலைப்புத் தொடர்பான சட்டம் கொண்டுவரப்பட்டது. இச்சட்டத்தின்படி பெரும்பான்மையான இந்திய மாநிலங்களில் சில குறிப்பிட்டக் காரணங்களுக்காக முறையான மருத்துவர்கள் மூலம் செய்து கொள்ளப்படும் கருக்கலைப்பு சட்டரீதியாக அனுமதிக்கப்பட்டது. அக்கருவால் தாயின் நலனுக்கு கேடாகக்கூடுமென மருத்துவர்களால் பரிந்துரைக்கப்பட்டாலோ, வன்புணர்வால் கருவுற்றோலோ அதனைக் கலைப்பதற்கு இச்சட்டம் அனுமதித்தது. கருக்கலைப்பு செய்யக்கூடிய முறையான மருத்துவர்களையும், மருத்துவமனைகளையும் வரைமுறைப்படுத்தியது. ஆனால் மேம்பட்ட தொழினுட்ப வளர்ச்சியால் கரு ஆணா அல்லது பெண்ணா என்று தெரிந்து கொண்டு, வேண்டாத கருவைக் கலைத்துவிடும் அபாயத்தை இச்சட்டமானது எதிர்நோக்கவில்லை. 1980களில் இந்திய நகர்ப்புறங்களில், கருவிலிருக்கும் குழந்தை ஆணா அல்லது பெண்ணா என்பதைத் தீர்மானம் செய்யக்கூடிய தொழினுட்ப வசதி பெருகியதால் பெண்கருக்கலைப்பு நிகழ்வுகளும் அதிகமானது. இதனால் 1994 ஆல் கருவின் பாலினமறிதலோ அல்லது தெரிவித்தலோ குற்றமென சட்டம் கொண்டுவரப்பட்டது. 2004 இல் இச்சட்டம் மேலும் திருத்தப்பட்டு, குழந்தை பிறக்குமுன் அதன் பாலினத்தை அறிய முயற்சிப்பதும் பெண்கருக் கலைப்பும் தண்டணைக்குரிய குற்றங்களாக்கப்பட்டன. என்றாலும் இச்சட்டம் சரியானபடி அமலாக்கப்படுவதில்லை என்ற குற்றச்சாட்டும் எழுந்துள்ளது.\n\nபெண்கலைப்பு தொடர்பான இந்தியச் சட்டங்களும் அவற்றின் அமலாக்கமும் தெளிவாக இல்லை. 2009 இல் இச்சட்டங்களின் தாக்கத்தை மதிப்பீடு செய்யுமாறு ஐக்கியநாடுகள் அவையின் மக்கட்தொகை நிதி (UNFPA) மற்றும் இந்திய மனித உரிமை ஆணையம் இரண்டும் இந்திய அரசைக் கேட்டுக்கொண்டன. 2010 இல் முன்னோடி ஆய்வு நிறுவனமான இந்திய பொது நல அமைப்பானது, இந்தியாவின் பலபகுதிகளில் இச்சட்டங்கள் குறித்த விழிப்புணர்வின்மை, தகுதிவாய்ந்த அதிகாரிகளின் செயற்பாடின்மை, குழந்தைப் பிறப்புக்குமுன் நலம்பேணும் சில சேவைமையங்களின் தெளிவின்மை, சட்டத்தை மீறும் சில மருத்துவர்களின் சட்ட மீறல்கள் ஆகியவற்றைத் தனது அறிக்கையில் தெரிவித்துள்ளது. ஊடக விளம்பரங்கள் மற்றும் கல்வியறிவின் மூலம் இச்சட்டம் குறித்த விழிப்புணர்வை மருத்துவர்களுக்கும் வருடி மையங்களுக்கும் ஏற்படுத்தும் முயற்சிகளை இந்திய சுகாதாரம் மற்றும் குடும்ப நலத்துறை அமைச்சகம் மேற்கொண்டது. இந்திய மருத்துக் கழகம் தனது கூட்டங்களிலும் மாநாடுகளிலும் ”பெண்மகவைக் காப்பாற்றுவோம்” (\"Beti Bachao\") என்ற வாசகங்கொண்ட அணிபட்டைகளைத் தனது உறுப்பினர்களுக்கு அளித்து, பெண்கருக் கலைப்பைப் தவிர்க்கும் விழிப்புணர்வை ஏற்படுத்த முயற்சி செய்தது. இருப்பினும் 2013 இல் நடத்தப்பட்ட ஒரு ஆய்வறிக்கையின்படி (Nandi and Deolalikar), 1994 இல் கொண்டுவரப்பட்டச் சட்டத்தால் பத்தாண்டுகளில் 106,000 பெண்கருக் கலைப்பை மட்டுமே தடுக்க முடிந்துள்ளது என்று அறியப்படுகிறது\n\n2007 இல் மேக்பெர்சன் நடத்திய ஆய்வின்படி அரசுசாரா அமைப்புகளும் அரசும் இச்சட்டம் குறித்த விளம்பரங்களை அதிகளவு மேற்கொண்டன. கருக்கலைப்பு ஒரு வன்செயலாக இவ்விளம்பரங்களில் காட்டப்பட்டு, கருக்கலைப்பு குறித்து மக்களிடையே ஒரு அச்சவுணர்வை ஏற்படுத்தின. சமயம் மற்றும் ஒழுக்கம் சாந்ந்த அவச்செயலாக கருக்கலைப்பை முன்னிறுத்தின. மேக்பெர்சனின் கூற்றுப்படி இவ்விளம்பரங்கள் மக்களிடையே தேவையான விழிப்புணர்வை ஏற்படுத்துவதற்குப் பதில், ஒழுக்கக்கேடான செயல் என்ற கருத்தை விதைத்து, மக்களை கருக்கலைப்பு குறித்து வெளிப்படையாகப் பேசவிடாமல் செய்தது. கருக்கலைப்பை ஒழுக்கம் சார்ந்த அவச்செயலாகக் காட்டியதன் விளைவாக, அச்சம் மற்றும் அவமானம் காரணமாய் பாதுகாப்பற்ற முறையில் நிகழும் கருக்கலைப்புகளின் எண்ணிக்கை அதிகமானது.\n\n2011 இன் ஆய்வறிக்கையின்படி, இந்திய அரசு கருவின் பாலினம் அறிதல் மற்றும் கருக்கலைப்பு தொடர்பான சட்டங்கள் குறித்த புரிதலை மக்களிடையே ஏற்படுத்த எல்லாநிலைகளிலும் செயற்பட்டது. முன்கூட்டியே கருவின் பாலினம் அறிதலே சட்டத்துக்குப் புறம்பானது; மருத்துவர்களின் பரிந்துரைப்படியான தகுந்த காரணங்களுக்காக கலைக்கலைவு செய்துகொள்வது சட்டத்துக்குட்பட்டதே என்ற கருத்தை மக்களிடையே நிலைப்படுத்தும் வகையில் பரப்புரைகள் மேற்கொள்ளப்பட்டன. பாலினப் பாகுபாட்டைக் களைவதற்காக மேற்கொள்ளப்படும் நடவடிக்கைகளையும், நிகழ்ச்சிகளையும், ஊடக விளம்பரங்களையும் இந்திய அரசு ஆதரிக்கிறது.\n\nநாட்டில் குழந்தைகள் பாலின விகித அதிகரிப்பும், பாலினம் அறிவதைத் தடைசெய்யும் சட்ட அமலாக்கம் குறித்து அறிக்கை தருமாறு 2003ல் உச்ச நீதிமன்றம் மாநில அரசுகளுக்கு உத்தரவிட்டதையும் தொடர்ந்து, இந்திய அமைச்சகம் ஒரு குழுவை (NIMC) ஏற்படுத்தியது. மருத்துவர் ரத்தன் சந்த் தலைமையில் ஏற்படுத்தப்பட்ட இந்தக் குழு மகாராட்டிரம், பஞ்சாப், அரியானா, இமாச்சலப் பிரதேசம், தில்லி, குசராத் உள்ளிட்ட மாநிலங்களில் சோதனை நடத்தியது. அந்தந்த மாநில முதன்மைச் செயலர்களுக்கு அனுப்பப்பட்ட சோதனை அறிக்கைகளில், பதிவு செய்யப்பட்ட மருத்துவமனைகளை அதிகாரிகள் முறையாக கண்காணிக்கவோ சோதனை நடத்தவோ இல்லையென்ற விபரம் குறிப்பிடப்பட்டிருந்தது.\n\nஅண்மைக்காலத்தில் பல இந்திய மாநிலங்களில் பொருளாதார வசதியற்ற குடும்பங்களிலுள்ள பெண் குழந்தைகளுக்கும் அவரது பெற்றோருக்கும் பயனிக்கக்கூடிய பல திட்டங்கள் நடைமுறைப்படுத்தப்பட்டு வருகின்றன. நிபந்தனையின்பேரில் அளிக்கப்படும் பணப்பரிமாற்றமும், பெண்குழந்தைகளுக்கு மட்டுமே அளிக்கப்படும் உதவித்தொகைகளும் வழங்கப்படுகின்றன. அவ்வாறு வழங்கப்படும் உதவித்தொகையானது ஒரு பெண்குழந்தையின் பிறப்பு, குழந்தைப் பருவம், பள்ளியில் முதலில் சேரும் காலம், ஆறாவது, ஒன்பதாவது, பனிரெண்டாவது வகுப்பு முடிக்கும் நிலைகள், 21 வயதடைந்த பின் நடைபெறும் திருமணமென அவள் வாழ்வின் ஒவ்வொரு காலகட்டங்களிலும் பிரித்தளிக்கப்படுகிறது. சில மாநிலங்களில் ஒன்று அல்லது இரண்டு பெண் குழந்தைகளைக் கொண்ட பெற்றோருக்கு அதிகப்படியான ஓய்வூதியப் பலன்கள் தரப்படுகின்றன. ஒவ்வொரு மாநிலமும் பெண்குழந்தைகளை நோக்கி செயற்படுத்தப்படும் வெவ்வேறான புதுப்புது உத்திகளைக் கையாளுகின்றன.\n"}
{"id": "297277", "url": "https://ta.wikipedia.org/wiki?curid=297277", "title": "அத்தேபள்ளி ராமமோகனராவு", "text": "அத்தேபள்ளி ராமமோகனராவு\n\nஅத்தேபள்ளி ராமமோகனராவு (தெலுங்கு:అద్దేపల్లి రామమోహనరావు) தெலுங்கு கவிஞரும், இலக்கிய விமர்சகரும் ஆவார்.\n\nSection::::வாழ்க்கை.\nஇவர் 1936ஆம் ஆண்டின் செப்டம்பர் ஆறாம் நாளில், இந்திய மாநிலமான ஆந்திரப்பிரதேசத்தில் உள்ள சிந்தகுண்டபாலெம் என்ற ஊரில் பிறந்தார். இவர் மனைவியின் பெயர் அன்னபூர்ணா.. இவருக்கு இவருக்கு உதயபாஸ்கர், பிரபாகர், ராதாகிருஷ்ணா, ராஜசேகர் ஆகிய நான்கு மகன்கள் உள்ளனர். இவர் ஸ்ரீ வெங்கடேஸ்வரா பல்கலைக்கழகத்தில் எம்.ஏ. படித்தார். இந்துக் கல்லூரியில் ஆசிரியராக பணிபுரிந்தார். பின்னர், இவர் 2016ஆம் ஆண்டின் ஜனவரி பதின்மூன்றாம் நாளில் இறந்தார்..\n\n\n"}
{"id": "297282", "url": "https://ta.wikipedia.org/wiki?curid=297282", "title": "சங்கத் தமிழ்க் காட்சிக் கூடம்", "text": "சங்கத் தமிழ்க் காட்சிக் கூடம்\n\nசங்கத் தமிழ்க் காட்சிக் கூடம் மதுரையில் பழந்தமிழரின் பெருமைகளையும், சிறப்புகளையும் விளக்கும் வகையில் ரூபாய் 1.45 கோடி மதிப்பில் அமைக்கப்பட்ட நிரந்தர சங்கத் தமிழ் காட்சிக் கூடத்தை தமிழக முதல்வர் செயலலிதா சென்னையில் இருந்து காணொளி காட்சி மூலம் 8 பிப்ரவரி 2016 அன்று திறந்து வைத்தார்.\n\nஇக்காட்சிக் கூடம் உலகத் தமிழ்ச் சங்கத்தின் ஒர் அலகாக செயல்படுகிறது.\n\nSection::::அமைவிடம்.\nசங்கத் தமிழ் காட்சிக் கூடம், மதுரை தல்லாகுளம், காந்தி அருங்காட்சியகம் எதிரில், காந்தி அருங்காட்சியகம் சாலையில், ஐம்பத்து எட்டு செண்ட் நிலத்தில் அமைக்கப்பட்டுள்ளது.\n\nSection::::சிறப்புகள்.\nசங்கத் தமிழ் காட்சிக் கூடத்தில் புறநானூறு, அகநானூறு, தொல்காப்பியம், திருக்குறள் பாடல்கள்; ஒளவையார், அங்கவை சங்கவை, திருவள்ளுவர், தொல்காப்பியர், சீத்தலை சாத்தனார், இளங்கோவடிகள், கம்பர், முதலிய கவிஞர்கள் மற்றும் சங்க கால கடையேழு வள்ளல்களான அவ்வைக்கு நெல்லிக் கனி அளித்த அதியமான், முல்லைக் கொடிக்கு தேர் தந்த பாரி, நாட்டோர் உவப்ப நடைப் பரிகாரம் நல்கிய நள்ளி, யாழ் மீட்டும் பாணர்களுக்கு நாட்டையே வழங்கிய ஓரி, ஈர நன்மொழிகள் வழங்கிய காரி, நீலநாகம் நல்கிய கலிங்கத்தை ஆலமர் செல்வனுக்கு (குற்றால நாதருக்கு) அணிவித்த ஆய் மற்றும் மயிலுக்கு போர்வை நல்கிய பேகன் போன்றவர்களின் உருவங்களைச் சிற்பங்களாகவும், ஓவியங்களாகவும், காணொலிக் காட்சிகளாகவும் அசைவுப் படங்களாகவும் காட்சிப்படுத்தும் வகையில் அமைக்கப்பட்டுள்ளது.\n\nகாட்சி கூடத்தின் முன் பக்க சுவரில், பாண்டிய அரசவையில் நக்கீரர் முதலான புலவர்கள் முன்னிலையில், தருமிக்கு பாண்டிய மன்னர் பொற்கிழி வழங்கும் காட்சியை புடைப்புச் சிற்பமாக செதுக்கப்பட்டப்பட்டுள்ளது.\n\nகாட்சிக் கூடத்தின் நுழைவு வாயிலில் கலித்தொகை பாட்டினை விளக்கும் வகையில் ஏறுதழுவல் ஓவியம் காட்சிப்படுத்தப்பட்டுள்ளது.\n\nசங்கத் தமிழ் காட்சிக் கூட வளாகத்தின் வெளிப்புறச் சுற்றுச் சுவர்களில் புறநானூறு, நெடுநல்வாடை, நற்றிணை, கலித்தொகை, சிறுபாணாற்றுப்படை, மலைபடுகடாம் போன்ற சங்க காலப் பாடல்களை விளக்கும் வகையில் வண்ண ஓவியங்கள் தீட்டப்பட்டுள்ளது.\n\n"}
{"id": "297296", "url": "https://ta.wikipedia.org/wiki?curid=297296", "title": "மனிதநேய ஜனநாயகக் கட்சி", "text": "மனிதநேய ஜனநாயகக் கட்சி\n\nமனிதநேய ஜனநாயக கட்சி தமிழ்நாடு மாநில அரசியற் கட்சியாகும். \nமனிதநேய மக்கள் கட்சியிலிருந்து கடந்த அக்டோபர் 6 2015 அன்று எம்.தமீமுன் அன்சாரி நீக்கப்பட்டதை தொடர்ந்து, தனது ஆதரவாளர்களுடன் சேர்ந்து இந்த அரசியல் கட்சியை தொடங்கினார்.\n\nSection::::தலைமை நிர்வாகிகள்.\nபொதுச்செயலாளர்: \n\nமு.தமிமுன் அன்சாரி எம்.எல்.ஏ\n\nபொருளாளர்: \n\nஎஸ்.ஹாருன் ரசீது\n\nஅவை தலைவர்: \n\nமௌலவி.நாசிர் உமரி\n\nதலைமை ஒருங்கிணைப்பாளர்: \n\nமௌலா நாசர்\n\nதுணை பொதுச்செயலாளர்கள்:\n\nமைதீன் உலவி\nமதுக்கூர் இராவுத்தர்ஷா\nஈரோடு பாரூக்\n\nகொள்கை பரப்பு செயலாளர்:\n\nமன்னை செல்லசாமி\n\nமாநில இளைஞரணி செயலாளர்:\n\nதிருமங்கலம் சமீம்\n\nஇஸ்லாமிய கலாசார பேரவை ஒருங்கிணைப்பாளர்:\n\nதைமிய்யா\n\nமாணவர் இந்தியா செயலாளர்:\n\nஅஸாருதீன்\n\n"}
{"id": "297311", "url": "https://ta.wikipedia.org/wiki?curid=297311", "title": "சௌகார்பேட்டை (திரைப்படம்)", "text": "சௌகார்பேட்டை (திரைப்படம்)\n\nசௌகார்பேட்டை (Sowkarpettai (film) சிறீகாந்த் மற்றும் லட்சுமி ராய் முன்னனி நடிகர்களாக நடித்து வி. சி. வடிவுடையான் இயக்கிய தமிழ்த் திகில் படமாகும். இப்படம் மார்ச்சு 4, 2016 அன்று வெளியானது.\n\nSection::::நடிகர்கள்.\nசிறீகாந்த், லட்சுமி ராய், சுமன், சரவணன், பவர் ஸ்டார் ஸ்ரீநிவாசன், சிங்கம்புலி, மனோபாலா, மீனாக்ஷி, தலைவாசல் விஜய், ரேகா, கஞ்சா கருப்பு, வடிவுக்கரசி, ஆர்த்தி, கஜேந்திரன், சுப்பாராஜ், வேன்கள் ராவ், மதன், லிங்கேஷ், ராகுல், ப்ரியங்கா\n\nSection::::கதைச்சுருக்கம்.\nவெற்றியும் மாயாவும் ஒருவரை ஒருவர் காதல் செய்தனர். வெற்றியும் சக்தியும் இரட்டை சகோதரர்கள். சக்தி மாயாவை விரும்பினான். அது தெரிய வந்த அவனின் பெற்றோர், சக்தியை வீட்டை விட்டு வெளியே அனுப்பினார். சில ஆண்டுகள் கழித்து, வெற்றியும், மாயாவும் அவனது பெற்றோரும் கொல்லப்படுகிறார்கள். இறந்த அவர்கள் ஆவியாக வந்து, குடும்பத்தை கொன்றவர்களை பழிவாங்குகிறார்கள். அந்நிலையில், சக்தி ஒரு மாத்திரவாதியாக மாறி தன் எதிரிகளை கொல்கிறான். மேலும் அவனது சக்தியை பயன்படுத்தி வெற்றியை கொன்று, மாயாவை அடைய முயற்சி செய்கிறான் சக்தி. இறுதியில், யாருக்கு வெற்றி கிடைத்தது என்பதே மீதிக் கதையாகும்.\n\nSection::::ஒலிப்பதிவு.\nஇப்படத்தின் இசை அமைப்பாளர் ஜான் பீட்டர் ஆவார். விவேகா, நா. முத்துக்குமார் மற்றும் சொற்கோ ஆகியோர் இப்படத்தின் பாடல் ஆசிரியர்கள் ஆவர்.\n\nSection::::தயாரிப்பு.\n2015 மார்ச் திரைப்படத்தின் படப்பிடிப்பு துவங்கியது. இந்தப் படம் ஹிந்தி மொழியில் \"தந்த்ர ஷக்தி\" என்றும், தெலுங்கு மொழியில் \"சிவ கங்கா\" என்றும் பெயரிடப்பட்டன.\n\nSection::::வரவேற்பு.\nஇந்த பேய்படத்தில் அவ்வளவாக பயம் ஏற்படவில்லை என்றும், குறைந்த செலவில் தயாரிக்கப்பட்டது போன்றும், ஒப்பனையும் இசையும் சரிவர அமையவில்லை என்றும் விமர்சனம் செய்யப்பட்டது.\n\nSection::::வெளி-இணைப்புகள்.\nhttps://www.imdb.com/title/tt5543488/\n"}
{"id": "297314", "url": "https://ta.wikipedia.org/wiki?curid=297314", "title": "காதலும் கடந்து போகும்", "text": "காதலும் கடந்து போகும்\n\nகாதலும் கடந்து போகும் (ஆங்கிலம் எழுத்துரு: Kadhalum Kadandhu Pogum) நளன் குமாரசாமி எழுதி இயக்கிய தமிழ்க் காதல் திரைப்படம் ஆகும். \"மை டியர் டெசுபராடோ\" என்னும் கொரிய மொழிப்படத்தின் மறுவுருவாக்கமான இப்படத்தில் விசய் சேதுபதி மற்றும் மடோனா செபாசுடியன் முக்கியக் கதாப்பாத்திரத்தில் நடித்துள்ளனர். இப்படம் மார்ச்சு 11, 2016 அன்று வெளியானது.\n\nSection::::கதை.\nநடிகர் : விஜய் சேதுபதிநடிகை : மடோனா செபஸ்டியான்இயக்குனர் : நலன் குமாரசாமிஇசை : சந்தோஷ் நாராயணன்ஓளிப்பதிவு : தினேஷ் கிருஷ்ணன்\n\nஇஞ்ஜினீயரிங் படித்த நாயகி மடோனா பெற்றோரின் எதிர்ப்பையும் மீறி சென்னையில் உள்ள ஐடி கம்பெனியில் வேலைக்கு சேர்கிறார். எதிர்பாராத விதமாக அவர் வேலை பார்த்த கம்பெனி மூடப்படுகிறது. இதனால் வேலையை இழக்கிறார். வீட்டுக்கு சென்றால் எங்கே தன்னை திருமணம் செய்து வைத்து விடுவார்கள் என்று எண்ணி சென்னையில் வாடகைக்கு வீடெடுத்து வேறு வேலைத்தேடி வருகிறார்.\n\nமடோனாவின் வீட்டருகே ரவுடி கும்பலிடம் வேலை செய்து வரும் விஜய் சேதுபதி வசிக்கிறார். இவர் பார் ஓனராக வேண்டும் என்ற ஆசையில் இருக்கிறார். இவருக்கும் மடோனாவிற்கும் பழக்கம் ஏற்படுகிறது.\n\nஇந்த பழக்கம் இவர்களுக்குள் காதலாக மாறியதா? விஜய் சேதுபதியின் பார் ஓனர் கனவு நிறைவேறியதா? மடோனாவிற்கு வேலை கிடைத்ததா? என்பவையே படத்தின் மீதிக்கதை.\n\n"}
{"id": "297317", "url": "https://ta.wikipedia.org/wiki?curid=297317", "title": "மத கஜ ராஜா", "text": "மத கஜ ராஜா\n\nமத கஜ ராஜா (ஆங்கில எழுத்துரு: Madha Gaja Raja) சுந்தர் சி எழுதி இயக்கிய தமிழ்க் கலவை திரைப்படம் ஆகும். நவம்பர் 2012 அன்று அறிவிக்கப்பட்டம் இப்படம் பல முறை தாமதமாகித் தற்போது மார்ச்சு 11, 2016 அன்று வெளியாகிறது.\n"}
{"id": "297324", "url": "https://ta.wikipedia.org/wiki?curid=297324", "title": "விட்பீல்டு டிஃபீ", "text": "விட்பீல்டு டிஃபீ\n\nபெய்லி விட்ஃபீல்டு \"விட்\" டிஃபீ (\"Bailey Whitfield 'Whit' Diffie\", பிறப்பு: சூன் 5, 1944) அமெரிக்க மறையீட்டாளரும் பொதுத்திறவி மறையீட்டியலின் முன்னோடிகளில் ஒருவரும் ஆவார்.\n\nடிஃபீயும் மார்ட்டின் எல்மேனும் இணைந்து ஆக்கிய \"மறையீட்டியலுக்கானப் புது திசைகள்\" என்ற ஆய்வுரை 1976இல் வெளியானது. இதில் மறையீட்டுத் திறவிகள் பரப்புகைக்கு புதிய நெறிமுறை விவரிக்கப்பட்டிருந்தது. இது மறையீட்டியலில் அடிப்படைச் சிக்கலாக இருந்த திறவிப் பரப்புகைக்கு தீர்வு கண்டது. இது டிஃபீ–எல்மேன் திறவிப் பரிமாற்றம் எனப்படுகின்றது. இந்த ஆய்வுரையைத் தொடர்ந்து புதிய வகை மறையாக்க நெறிமுறைகளான சமச்சீர்மையிலாத் திறவிப் படிமுறைகள் உருவாயின.\n\nசன் மைக்ரோசிஸ்டசில் பல்லாண்டுகள் பணிபுரிந்த டிஃபீக்கு சன் ஆய்தகையர் வழங்கப்பட்டது. பின்னர் \"வழங்கப்பட்ட பெயர், எண்களுக்கான இணைய நிறுவனத்தில்\" (ICANN) இரண்டரையாண்டுகள் (2010–2012) தகவல் பாதுகாப்பு மற்றும் மறையீட்டியல் துணைத் தலைவராகப் பணியாற்றினார். இசுட்டான்போர்டு பல்கலைக்கழகத்தின் பிரீமேன் இசுப்போக்லி கழகத்தின் பன்னாட்டு பாதுகாப்பு மற்றும் ஒத்துழைப்பு மையத்தில் வருகை அறிஞராகவும் (2009–2010) இணை ஆய்வாளராகவும் (2010–2012) பணியாறியுள்ளார்.\n\n"}
{"id": "297325", "url": "https://ta.wikipedia.org/wiki?curid=297325", "title": "மார்ட்டின் எல்மேன்", "text": "மார்ட்டின் எல்மேன்\n\nமார்ட்டின் எட்வர்டு எல்மேன் (\"Martin Edward Hellman\", அக்டோபர் 2, 1945) அமெரிக்க மறையீட்டியலாளர் ஆவார். விட்பீல்டு டிஃபீயுடனும் ரால்ஃப் மெர்க்லுடனும் பொதுத் திறவி மறையீட்டியலைக் கண்டறிந்ததற்காகப் பெரிதும் அறியப்படுகின்றார். கணினி தனியுரிமை விவாதங்களில் நெடுங்காலமாகப் பங்கெடுத்து வந்த எல்மேன் அண்மைக்காலமாக அணுவாற்றல் பயன்பாட்டின் தீவாய்ப்புகளைக் குறித்து விழிப்புணர்வை பரப்பி வருகின்றார்.\n\n"}
{"id": "297326", "url": "https://ta.wikipedia.org/wiki?curid=297326", "title": "அரட்டம்", "text": "அரட்டம்\n\nஅரட்டம் (அறிவியல் பெயர் : \"Barringtonia racemosa\") (ஆங்கில பெயர் : \"Fish-killer tree\"), இது ஒரு பூக்கும் தாவர இனம் ஆகும். இத்தாவரம் லெசிதிடெசிஎ (Lecythidaceae) என்ற தாவரக் குடும்பத்தைச் சேர்ந்தது ஆகும். இவை இந்தியாவின் கடலோர சதுப்புநில காடுகளிலும், ஆறுகள் கலக்கும் கயவாய் பகுதிகளிலும் அதிகமாகக் காணப்படுகிறது. மேலும் தென்னாப்பிரிக்காவின் மடகாஸ்கர் பகுதி, ஆசியாவில் இந்தியா, இலங்கை, மலேசியா, தாய்லாந்து, லாவோஸ், தெற்கு சீனா, வடக்கு ஆஸ்திரேலியா, தைவான் நாட்டின் கடற்கரை ஓரங்கள், மற்றும் ஓசியானியாவின் பகுதியான பொலினீசியா தீவுகளிலும் காணப்படுமிறது.\n\n"}
{"id": "297330", "url": "https://ta.wikipedia.org/wiki?curid=297330", "title": "மார்வெல் புல்", "text": "மார்வெல் புல்\n\nமார்வெல் புல் (Dichanthium annulatum) கால்நடைகளுக்குத் தீவனமாக உபயோகப்படுத்தப்படும் புல் வகையாகும். இப்புல் வட ஆப்பிரிக்கா, இந்தியாவைத் தாயகமாகக் கொண்டது. இந்தியாவில் அதிகளவு உபயோகப்படுத்தப்படுகிறது . உவர் நிலங்களிலும் வளரக் கூடியது. இப்புற்கள் வறட்சிகளைத் தாங்கி வளரக்கூடியவையாகும்\n"}
{"id": "297331", "url": "https://ta.wikipedia.org/wiki?curid=297331", "title": "திராங்கத்ரா வட்டம்", "text": "திராங்கத்ரா வட்டம்\n\nதிராங்கத்ரா வட்டம், இந்திய மாநிலமான குஜராத்தின் சுரேந்திரநகர் மாவட்டத்தி உள்ளது.\nஇந்த வட்டத்தின் தலைமையகம் திராங்கத்ராவில் உள்ளது.\n\nSection::::அரசியல்.\nஇது திராங்கத்ரா சட்டமன்றத் தொகுதிக்கும், சுரேந்திரநகர் மக்களவைத் தொகுதிக்கும் உட்பட்டது.\n\n\n\n\n"}
{"id": "297332", "url": "https://ta.wikipedia.org/wiki?curid=297332", "title": "முயல் மசால்", "text": "முயல் மசால்\n\nமுயல் மசால் (\"Stylosanthes hamata\") கால்நடைகளுக்கான பயறு வகை தீவனப் பயிராகும். இது பிரேசிலைத் தாயகமாகக் கொண்டது. வெப்ப மண்டலப் பிரதேசங்களில் வறட்சியினைத் தாங்கி, குறைந்த அளவு வளம் கொண்ட மண், அமிலத்தன்மை கொண்ட மண் மற்றும் குறைந்த வடிகால் உள்ள பகுதியில், முயல் மசால் வளரக் கூடியது. ஒரு வருடத்திற்கு, ஒரு எக்டேரில் 35 டன்கள் வரை இப்பயிரை அறுவடை செய்யலாம். புரதச்சத்து நிறைந்த முயல்மசாலை இறவையிலும், மானாவாரியிலும் பயிரிடலாம்.\n"}
{"id": "297336", "url": "https://ta.wikipedia.org/wiki?curid=297336", "title": "காஞ்சிபுரம் பாண்டவேசுவரர் கோயில்", "text": "காஞ்சிபுரம் பாண்டவேசுவரர் கோயில்\n\nகாஞ்சிபுரம் பாண்டவேசுவரர் கோயில் (பாண்டவேசம்) என்று அறியப்படும் இது, காஞ்சியிலுள்ள சிவக் கோயில்களில் ஒன்றாகும் . மேலும், (இச்சிவலிங்கம் தற்போது இல்லை; கட்டிடங்கள் கட்டும்போது இது காணாது போய்விட்டது என்று சொல்லப்படுகிறது.) இக்கோவில் குறிப்புகள், காஞ்சிப் புராணத்தில் தனிப்படலமாகச் சொல்லப்பட்டு காணப்படுகிறது \n\n\nSection::::தல வரலாறு.\nபாண்டவர்கள், திரௌபதி, உரோமேசர் முனிவர் முதலிய முனிவர்களும் அவர்களின் மனைவியர்களும் தீர்த்த யாத்திரை மேற்கொண்டு ஆங்காங்குச் சிவலிங்கங்களை பிரதிட்டை செய்து வணங்கி வந்தனர். காஞ்சிக்கு வந்த அவர்கள் தத்தம் பெயர்களில் சிவலிங்கம் பிரதிட்டை செய்து வழிபட்டனர். பாண்டவர்கள் பிரதிட்டை செய்து வழிபட்டது பாண்டவேசம் எனப்பட்டது.\n\nபாண்டவேசம் எனப்படும் இச்சிவலிங்கத்திற்கு தென்திசையில் ஈசானன், கயிலாயநாதர் என்னும் பெயரில் சிவலிங்கம் பிரதிட்டை செய்து வழிபட்டு வடகிழக்கு திசைக்கு திசைப் பாலகனாகும் பேற்றை அடைந்தான் என்பது வரலாறு\n\nSection::::அமைவிடம்.\nதமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரம் வடகிழக்கு பகுதியில், (பெரிய காஞ்சிபுரம் (சிவகாஞ்சி) ரயில்வே ரோடில் சென்று தோட்டப்பகுதியில், வெட்ட வெளியில் (\"தற்போது கட்டிடங்கள் நிறைந்துள்ளது\") உள்ளது. மேலும் தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்தின் வடகிழக்கே சுமார் 1 கிலோமீட்டர் தொலைவில் இக்கோவில் (தற்போது இல்லை) அமைக்கப்பட்டுள்ளது.\n\n"}
{"id": "297337", "url": "https://ta.wikipedia.org/wiki?curid=297337", "title": "மாப்ள சிங்கம்", "text": "மாப்ள சிங்கம்\n\nமாப்ள சிங்கம் (ஆங்கில எழுத்துரு: Mapla Singam) ராஜசேகர் இயக்கியுள்ள தமிழ்ச் சண்டை காதல் நகைச்சுவைத் திரைப்படமாகும். இப்படம் மார்ச்சு 11, 2016 அன்று வெளியிட திட்டமிடப்பட்டுள்ளது. ஆனால் இப்படம் வெளியிடும் முன்பே இணையத்தில் கசிந்து விட்டதாகக் கூறப்படுகிறது.\n\nSection::::கதை.\nதேனி மாவட்டத்தில் 20 ஆண்டு காலமாக சேர்மன் பதவியில் நீடித்து வருகிறார் ராதாரவி. இவருடைய பதவியை பறிக்க ஒவ்வொரு முறையும் முயன்று தோற்றுப் போகும் முனீஸ்காந்த், எப்படியாவது அந்த பதவியை கைப்பற்ற நினைக்கிறார். இந்நிலையில், அந்த ஊரில் நடக்கும் தேர்த்திருவிழாவில் யார் தேரை இழுப்பது என்பதிலும், அவர்களிடையே பிரச்சினை நீடிக்கிறது.\n\nஇந்நிலையில், ராதாரவியின் தம்பி மகனான விமலும், முனீஸ்காந்தின் மருமகளான அஞ்சலியும் காதலிக்கிறார்கள். அதேவேளையில், ராதாரவியின் மகளும், அஞ்சலியின் அண்ணனும் காதலித்து வருகிறார்கள். இவர்கள் இருவரும் ஊரைவிட்டு ஓடிச் செல்லவும், இரு குடும்பத்துக்கும் இருக்கும் பகை மேலும் அதிகமாகிறது. இதன் காரணமாக, அஞ்சலி-விமல் காதலிலும் சிறு விரிசல் ஏற்படுகிறது.\n\nஇந்நிலையில், சேர்மன் தேர்தல் வருகிறது. இந்த முறை சேர்மன் பதவிக்கு ராதாரவிக்கு பதிலாக விமலும், முனீஸ்காந்துக்கு பதிலாக அஞ்சலியும் களம் இறங்குகிறார்கள். இறுதியில், இந்த தேர்தலில் வென்றது யார்? விமல்-அஞ்சலி காதல் என்னவாயிற்று? குடும்ப பகை தீர்ந்ததா? என்பதே மீதிக்கதை.\n"}
{"id": "297342", "url": "https://ta.wikipedia.org/wiki?curid=297342", "title": "சோடியம் செலீனைடு", "text": "சோடியம் செலீனைடு\n\nசோடியம் செலீனைடு \"(Sodium selenide)\" என்பது Na2Se என்ற மூலக்கூற்று வாய்ப்பாடு கொண்ட கனிம வேதியியல் சேர்மமாகும். சோடியம் மற்றும் செலீனியம் சேர்ந்து இச்சேர்மம் உருவாகிறது.\n\nSection::::தயாரிப்பு.\n-40 பாகை செல்சியசு வெப்பநிலையில், திரவ அமோனியா கரைசலில் உள்ள சோடியத்துடன் செலீனியம் சேர்த்து வினைபுரியச் செய்வதனால் நிறமற்ற திண்மமான சோடியம் செலீனைடைத் தயாரிக்கலாம். \n\nவாயுநிலையில் உள்ள ஐதரசன் செலீனைடுடன் சோடியம் உலோகத்தைச் சேர்த்து 100 பாகை செல்சியசு வெப்பநிலையில் சூடுபடுத்துவதன் மூலமாகவும் மாற்றுவழியில் சோடியம் செலீனைடு தயாரிக்க முடியும்.\n\nSection::::வினைகள்.\nமற்ற கார உலோக சால்கோசென்கள் போலவே இச்சேர்மமும் தண்ணீரால் எளிதில் தூண்டப்படக்கூடியச் சேர்மமாக, எளிதில் நீராற்பகுப்பு வினைக்கு உட்பட்டு சோடியம் இருசெலீனைடு (NaSeH) மற்றும் ஐதாக்சைடு கலவைகளைத் தருகிறது. Se2− அயனியின் உச்சமான காரத்தன்மையே இந்நீராற்பகுப்பு வினைக்கு காரணமாகிறது. \n\nNa2Se + H2O → NaHSe + NaOH\n\nஇதேபோல, சோடியம் செலீனைடு உடனடியாக ஆக்சிசனேற்றம் அடைந்து பல்செலீனைடுகளாக மாறுகிறது. அரையளவு வெண்மை மாதிரிகள் இம்மாற்றத்தை அடையாளப்படுத்துகின்றன.\n\nசோடியம் செலீனைடு அமிலங்களுடன் வினைபுரிந்து நச்சு மிகுந்த ஐதரசன் செலீனைட்டு வாயுவை உற்பத்தி செய்கிறது.\n\nமின்னணு கவரிகளுடன் இது வினைபுரிந்து செலீனியம் சேர்மங்களைக் கொடுக்கிறது. ஆல்க்கைல் ஆலைடுகளுடன் வினைபுரிந்து பல்வேறு வகையான கரிம செலீனியம் சேர்மங்களைக் கொடுக்கிறது.\n\nகரிம வெள்ளீயம் மற்றும் கரிம சிலிக்கன் ஆலைடுகளும் இதேபோல வினைபுரிந்து தேவையான பொருட்களைக் கொடுக்கின்றன. \n\nSection::::பாதுகாப்பு.\nஈரம் மற்றும் காற்றினால் சோடியம் செலீனைடு பாதிப்படையும் என்பதால் இச்சேர்மத்தை அவற்றிடமிருந்து விலக்கி வைத்திருக்க வேண்டும்.\n"}
{"id": "297344", "url": "https://ta.wikipedia.org/wiki?curid=297344", "title": "நட்பதிகாரம் 79", "text": "நட்பதிகாரம் 79\n\nநட்பதிகாரம் 79 என்பது இரவிசந்திரன் எழுதி இயக்கிய இந்தியத் தமிழ் நாடகத் தமிழ்த் திரைப்படம் ஆகும். இப்படம் மார்ச்சு 11, 2016 அன்று வெளியாகவிருக்கிறது.\n\n"}
{"id": "297345", "url": "https://ta.wikipedia.org/wiki?curid=297345", "title": "வேலி மசால்", "text": "வேலி மசால்\n\nவேலி மசால் (desmanthus) கால்நடைகளுக்குத் தீவனமாக வழங்கப்படும் பயறு வகையாகும். வேலி மசாலை நீர்பாசன வசதியுள்ள இடங்களில், இறவைப் பயிராக ஆண்டு முழுவதும் எல்லா மாவட்டங்களிலும் பயிரிடலாம். மானாவரியில் சூன்-அக்டோபர் மாதங்களிலும் பயிரிடலாம். அதிக புரதச்சத்து (20 -22 சதம்) கொண்ட வேலி மசாலை கால்நடைகளுக்கு கொடுப்பதன் மூலம் ஊட்டச்சத்து பற்றாக்குறையினைப் போக்கலாம். இது வறட்சியைத் தாங்கி வளரக் கூடிய தீவனப் பயிராகும்\n"}
{"id": "297348", "url": "https://ta.wikipedia.org/wiki?curid=297348", "title": "டார்லிங் 2", "text": "டார்லிங் 2\n\nடார்லிங் 2 (ஆங்கில எழுத்துரு: Darling 2) சதீசு சந்திரசேகரன் இயக்கிய தமிழ்த் திகில் திரைப்படம் ஆகும்.\n\n"}
{"id": "297350", "url": "https://ta.wikipedia.org/wiki?curid=297350", "title": "விவேக் சிப்பர்", "text": "விவேக் சிப்பர்\n\nவிவேக் சிப்பர்(Vivek Chibber) என்பவர் நியூயார்க்கு பல்கலைக் கழகத்தின் சமூகவியல் பேராசிரியராக உள்ளார். மார்க்சியக் கருத்தாளர், பதிப்பாசிரியர், நூலாசிரியர், கல்வியாளர் எனக் கருதப்படுகிறார். பின்னைக்குடியேற்ற மூலதனக் கருத்தியல் பற்றிய ஒரு நூல் எழுதியுள்ளார்.\n\nஇந்தியாவில் பிறந்த விவேக் சிப்பர் அமெரிக்காவிற்குச் சென்று அரசியல் கல்வியில் இளங்கலைப் பட்டம் பெற்று பின்னர் 1999இல் \nவிசுகான்சின் பல்கலைக் கழகத்தில் குமுகவியலில் ஆய்வுப் பட்டம் பெற்றார். சமூகவியல் சார்ந்த பல் இதழ்களில் ஆய்வுக் கட்டுரைகள்\nஎழுதியுள்ளார்.\n\nSection::::உசாத்துணை.\nhttp://sociology.fas.nyu.edu/object/vivekchibber.html\n"}
{"id": "297355", "url": "https://ta.wikipedia.org/wiki?curid=297355", "title": "தாந்தா வட்டம்", "text": "தாந்தா வட்டம்\n\nதாந்தா வட்டம், இந்திய மாநிலமான குஜராத்தின் பனாஸ்காண்டா மாவட்டத்தில் உள்ளது. இந்த வட்டத்தின் தலைநகரம் தாந்தா ஆகும்.\n\nSection::::அரசியல்.\nஇந்த வட்டம் தாந்தா சட்டமன்றத் தொகுதிக்கும், பனாஸ்காண்டா மக்களவைத் தொகுதிக்கும் உட்பட்டது.\n\n\n\n\n"}
{"id": "297359", "url": "https://ta.wikipedia.org/wiki?curid=297359", "title": "ஓய்", "text": "ஓய்\n\nஓய் (ஆங்கில எழுத்துரு: Oyee) பிரான்சிசு மார்க்கசு எழுதி இயக்கிய ஒரு நகைச்சுவை கலந்த காதல் தமிழ்த் திரைப்படம் ஆகும். இப்படம் மார்ச்சு 18, 2016 அன்று வெளியிடப்படவுள்ளது. இப்படத்தின் பாடல்களும், பின்னனி இசையையும் இசைஞானி இளையராசா இசையமைத்துள்ளார்.\n\n"}
{"id": "297362", "url": "https://ta.wikipedia.org/wiki?curid=297362", "title": "குராரு வட்டம்", "text": "குராரு வட்டம்\n\nகுராரு வட்டம், இந்திய மாநிலமான பீகாரின் கயா மாவட்டத்தில் உள்ளது.\n\nSection::::அரசியல்.\nஇந்த வட்டம் குருவா சட்டமன்றத் தொகுதிக்கும், அவுரங்காபாத் மக்களவைத் தொகுதிக்கும் உட்பட்டது.\n"}
{"id": "297364", "url": "https://ta.wikipedia.org/wiki?curid=297364", "title": "கன்னையா குமார்", "text": "கன்னையா குமார்\n\nகன்னையா குமார் (\"Kanhaiya Kumar\") இந்தியப் பொதுவுடைமைக் கட்சியின் மாணவரணியான அனைத்திந்திய மாணவர் கூட்டமைப்பின் தலைவர்களில் ஒருவர். இவர் 2015ஆம் ஆண்டுக்கான ஜவகர்லால் நேரு பல்கலையின் மாணவர் சங்கத்தின் தலைவராகத் தேர்ந்தெடுக்கப்பட்டார். பெப்ரவரி 2016இல் பல்கலை வளாகத்தில் நடத்தப்பட்ட மாணவர் கூட்டமொன்றில் நாட்டுக்கெதிரான முழக்கங்களை முழங்கியதாக இவரும் உமர் கலீதும் நாட்டுத் துரோக சட்டத்தில் கைது செய்யப்பட்டனர். காஷ்மீர் பிரிவினைவாதியும் இந்திய நாடாளுமன்றத்தை தாக்கிய குற்றவாளியுமான மொகமது அஃப்சல் குரு 2013இல் தூக்கிலிடப்பட்டதை எதிர்த்து உரையாற்றியதாக ஊடகங்களில் செய்திகள் வெளியாகின; ஆனால் இவை காவல்துறையால் மாற்றப்பட்ட ஒளிதங்களின் அடிப்படையில் உருவாக்கப்பட்ட தவறான குற்றச்சாட்டு எனவும் செய்திகள் வெளியாகியுள்ளன.\nSection::::இளமையும் அரசியல் ஈடுபாடும்.\nகன்னையா குமார் பீகாரிலுள்ள பேகூசராய் மாவட்டத்து சிற்றூரொன்றில் பிறந்தார். இந்தச் சிற்றூர் இந்தியப் பொதுவுடைமைக் கட்சியின் வலுவானத் தொகுதியாகக் கருதப்படும் டேகரா சட்டப்பேரவைத் தொகுதியில் உள்ளது. குமாரின் தந்தை, ஜெயசங்கர் சிங், சில ஆண்டுகளாக பக்கவாத நோயுற்றுள்ளார் ; தாய் மீனாதேவி, ஓர் அங்கன்வாடி ஊழியராவார். இவரது அண்ணன் தனியார்துறையில் பணிபுரிகின்றார். இவரது குடும்பத்தினர் அனைவருமே இந்தியப் பொதுவுடமைக் கட்சி ஆதரவாளர்கள்.\n\nகன்னையா குமார் பீகாரின் தொழிலக நகரமான பரவுனியில் உள்ள ஆர்கேசி உயர்நிலைப் பள்ளியில் படித்தார். தனது பள்ளிக்காலத்திலேயே குமார் இடதுசாரி பண்பாட்டு குழுவான இந்திய மக்கள் நாடக சங்கத்தின் நாடகங்களிலும் செயற்பாடுகளிலும் பங்கேற்றார். 2002இல் பள்ளிப்படிப்பை முடித்த பிறகு கல்லூரிப் படிப்பிற்காக பட்னா சென்றார். அங்கு கல்லூரியில் படித்துக்கொண்டே மாணவர் அரசியலில் ஈடுபட்டார். மகதப் பல்கலைக்கழகத்திலிருந்து புவியியலில் பட்டம் பெற்றார். அனைத்திந்திய மாணவர் கூட்டமைப்பில் இணைந்த குமார் ஓராண்டுக்குப் பிறகு பட்னாவில் நடந்த மாநாட்டுக்குப் பேராளராக தேர்ந்தெடுக்கப்பட்டார். தனது பட்டமேற்படிப்பை முடித்த குமார் தில்லி சென்று ஜவகர்லால் நேரு பல்கலைக்கழகத்தில் சேர்ந்தார். அங்குள்ள பன்னாட்டு கல்விப் பள்ளியில் தற்போது ஆபிரிக்க ஆய்வுகளில் முனைவர் பட்டத்திற்கு முயன்று வருகின்றார். செப்டம்பர் 2015இல் ஜ.நே.பல்கலையின் முதல் அனைத்திந்திய மாணவர் கூட்டமைப்பு சேர்ந்த மாணவர் சங்கத் தலைவராக தேர்ந்தெடுக்கப்பட்டார். இவருக்கு எதிராக போட்டியிட்ட அனைத்திந்திய மாணவர் சங்கம் (AISA), அகில பாரத வித்தியார்த்தி பரிசத், இந்திய மாணவர் சங்கம் மற்றும் இந்திய தேசிய மாணவர்கள் ஒன்றியம் (NSUI) சேர்ந்தவர்கள் தோல்வியுற்றனர். குமாரின் நண்பர்களும் பார்வையாளர்களும் இவர் வாக்குவன்மை மிகுந்தவராக விவரிக்கின்றனர். இவரது பேச்சுத்திறமையே மாணவர் தலைவராகத் தேர்ந்தெடுக்கப்படக் காரணமாக அமைந்தது. \nSection::::2016 நாட்டுத்துரோகச் சர்ச்சை.\nபெப்ரவரி 12, 2016இல் கன்னையா குமார் தில்லி காவல்துறையால் கைது செய்யப்பட்டார். பெப்ரவரி 13 அன்று அவர்மீது இந்திய தண்டனைச் சட்டம் 124-A (நாட்டுத் துரோகம்), 120-B (குற்றவியல் சதி) பிரிவுகளின் கீழ் வழக்குப் பதியப்பட்டது. சவகர்லால் பல்கலை வளாகத்தில் நாடாளுமன்றத்தைத் தாக்கிய அஃப்சல் குரு தூக்கிலிடப்பட்டதற்கு எதிராக சில மாணவர்கள் ஒருங்கிணைத்த நிகழ்வைக் குறித்து அகில பாரத வித்தியார்த்தி பரிசத்தும் பாரதிய ஜனதா கட்சியின் நாடாளுமன்ற உறுப்பினர் மகேஷ் கிர்ரியும் புகாரளித்ததை ஒட்டி இவ்வழக்கு பதியப்பட்டது. புலன்விசாரணையின்போது இந்த நிகழ்வில் தானேதும் நாட்டுத் துரோகமானச் சொற்களைக் கூறவில்லை என குற்றச்சாட்டுக்களை மறுத்தார்.\n\nஅவரை விசாரணைக்காக தில்லி பாட்டியாலா மாளிகை நீதிமன்ற வளாகத்துக்கு பெப்ரவரி 15, 17 ஆகிய நாட்களில் அழைத்து வந்தபோது வன்முறை வெடித்தது.\nஒரு சில வழக்குரைஞர்களும், வெளிக் கும்பலும் சேர்ந்து கன்னையா குமாரையும் அவருடனிருந்த பிற ஜ.நே.ப மாணவர்கள், பேராசிரியர்கள், பத்திரிகையாளர்கள் உள்ளிட்டோர் மீதும் தாக்குதல் நடத்தினர்.\n\nகன்னையா குமாரின் கைதும் தாக்குதலும் ஓர் பெரும் அரசியல் சர்ச்சையாக மாறியது; எதிர்க்கட்சிகள், ஆசிரியர்கள், மாணவர்கள், கல்வியாளர்கள் அரசின் செயற்பாட்டை கடுமையாக விமர்சித்தனர். ஜ.நே.ப மாணவர்கள் கைதை எதிர்த்து மேற்கொண்ட வேலைநிறுத்தத்தால் பல்கலைக்கழகம் முடங்கியது. \n\nகன்னையா குமாரின் பெற்றோர் தங்கள் மகனின் இந்துத்துவத்திற்கு எதிரான அரசியல் நோக்குக்காக இரையாக்கப்படுவதாக குற்றஞ்சாட்டினர். பெப்ரவரி 22, 2016 அன்று \"இந்தியா டுடே\" ஒளிதம் ஒன்றில் பாட்டியாலா மாளிகையில் மூன்று வழக்கறிஞர்கள் காவல்துறை காப்பிலிருந்த கன்னையனை தாக்கியதாக கூறியதை ஒளிபரப்பியது. நிதிமன்ற வளாகத் தாக்குதல்களை விசாரிக்க ஆறு உறுப்பினர் விசாரணைக் குழுவொன்றை உச்சநீதிமன்றம் நியமித்தது. இந்தக்குழு வளாகத்திலிருந்த காவலர்களின் பொறுப்பின்மையை உறுதி செய்தது; மேலும் காவல்துறையினர் இருவரை மன்றக் கூடத்தினுள் நுழைய அனுமதித்தாகவும் உச்சநீதிமன்றத்தின் ஆணைக்கு மாறாக, அவர்கள் குற்றஞ்சாட்டப்பட்டவரை தாக்குவதை பார்த்துக் கொண்டிருந்ததாகவும் அறிக்கை வழங்கியது.\n\nமார்ச் 2, 2016இல் தில்லி உயர்நீதி மன்றம் கன்னையா குமாருக்கு ஆறு மாத காலத்திற்குப் பிணை வழங்கியது; 10,000 பிணைப்பணமும் \"தான் தேசத்துரோக செயற்பாடுகளில் பங்கேற்க மாட்டேன்\" என்ற உறுதிமொழியையும் தரவேண்டும் என விதித்தது.\n\nமார்ச் 3, 2016 அன்று ஜ.நே.ப வளாகத்தில் பிணையில் வெளிவந்த கன்னையா குமார் உரை நிகழ்த்தினார். இந்த உரையின்போது அவர் \"தனக்கு இந்தியாவிடமிருந்து விடுதலை வேண்டாம்; \"இந்தியாவிற்குள்ளே\" விடுதலை வேண்டும்\" என முழங்கினார். நாட்டைப் பிளவுபடுத்தும் நோக்குடன் செயல்படும் இராட்டிரிய சுயம்சேவாக் சங்கத்திடமிருந்து நாட்டைக் காப்பாற்ற மாணவர்களுக்கு கோரிக்கை விடுத்தார். தனது கைதுக்கு காரணமாகவிருந்த அகில பாரத வித்தியார்த்தி பரிசத் தோழர்களை தனது எதிராளிகளே தவிர பகையாளிகள் அல்ல எனக் கூறினார். தனது ஆதரவாளர்களை \"ஆசாதி\" (விடுதலை) கோரி முழக்கமிட்டவாறிருக்கக் கோரினார்.\n\n"}
{"id": "297367", "url": "https://ta.wikipedia.org/wiki?curid=297367", "title": "ராஜமன்றி வானூர்தி நிலையம்", "text": "ராஜமன்றி வானூர்தி நிலையம்\n\nராஜமன்றி வானூர்தி நிலையம் அல்லது ராஜமுந்திரி விமான நிலையம் என்பது, இந்திய மாநிலமான ஆந்திரப் பிரதேசத்தின் ராஜமன்றிக்கு அருகில் உள்ள மதுரபூடி என்ற இடத்தில் உள்ளது. இந்த நிலையம் விரிவாக்கப்படவுள்ளது. இதன் மூலம் ஓடுதளப் பாதை 1,749 மீட்டர்களில் இருந்து 3,165 மீட்டர் நீளத்துக்கு நீட்டிக்கப்படும். இந்த திட்டத்திற்காக 857 ஏக்கர் நிலம் கையகப்படுத்தப்பட்டுள்ளது.\n\nSection::::விமான சேவைகள்.\nஇங்கிருந்து நாள்தோறும் எட்டு விமானங்கள் இயக்கப்படுகின்றன. நாள்தோறும் 400 பயணிகள் வந்து செல்கின்றனர். ஸ்பைஸ் ஜெட், ஜெட் ஏர்வேஸ் ஆகிய நிறுவனங்கள் இங்கிருந்து ஐதரபாத்துக்கு விமானங்களை இயக்குகின்றன.\nஇங்கிருந்து திருப்பதி, பெங்களூர், சென்னை ஆகிய இடங்களுக்கு விமானங்கள் இயக்கப்படவிருக்கின்றன.\n"}
{"id": "297370", "url": "https://ta.wikipedia.org/wiki?curid=297370", "title": "வடிவியற்கட்டம்", "text": "வடிவியற்கட்டம்\n\nமரபார்ந்த மற்றும் குவாண்டம் இயங்கியலில், வடிவியல் கட்டம் (\"(Geometric and topological phases\"), அல்லது பஞ்சரத்தினம்-பெர்ரி கட்டம் (\"Pancharatnam–Berry phase\") எனப்படுவது ஒளியியலில் தளவிளைவுற்ற ஒளிக்குறுக்கீட்டு விளைவில் தளவிளைவுநிலையில் உண்டாகும் மாறுபாட்டில சோதனைரீதியாகவும் கோட்பாட்டுரீதியாகவும் சி. பஞ்சரத்தினம் என்பவரால், 1955-ஆம் ஆண்டு கண்டறியப்பட்டது. இருப்பினும், அவற்றின் முக்கியத்துவம் படிக ஒளியியலையும், மின்காந்த அலை வானியற்பியலையும் (Radio astronomy) கடந்து பெரிதாக அறியப்படவில்லை. அதே போன்ற விளைவை, குவாண்டவியலில் குவாண்டத் துகளின் குவாண்டநிலையானது அது சூழப்பட்டிருக்கும் சூழ்நிலையில் ஏற்படும் மாற்றத்தால், குவாண்டத்துகளின் நிலையில் எவ்வாறுப் பாதிக்கிறது என்பதை கோட்பாட்டுரீதியாக, மைக்கேல் பெர்ரி என்பவர் 1984 ஆம் ஆண்டு விளக்கினார்.\n\nSection::::விளக்கம்.\nஎந்தவொரு சீரான எளிய இயக்கத்தையும் அலைகளாகக் குறிப்பிடும் பொருட்டு, அதன் வீச்சு (அகடு-முகடு), அதிர்வெண் அல்லது அலைநீளம், அலை ஆரம்பிக்கும் போது கட்டம் என சிலப் பண்புகளைக் குறிப்பது வழக்கம். எந்த இடத்திலிருந்து அலை ஆரம்பிக்கிறது என்பது கட்டத்தில் பொதிந்துள்ளது. கட்ட வேறுபாடு என்பது ஒன்றுக்கும் மேற்பட்ட அலைகளை, ஏதாவது ஒருப் புள்ளியில் அல்லது நேரத்தில், அதன் வீச்சின் அளவில் மாறுபாடு இருக்கும் பட்சத்தில், அவ்வலைகள் கட்டவேறுபாட்டுடன் உள்ளது எனலாம். இவ்வகைக் கட்ட வேறுபாடானது, நாம் எந்த நேரத்தில் அலைகளைக் காண்கிறோம் என்பதைப் பொறுத்து மாறும் வகையன, அலைகளின் தன்மையை அறியும் பொருட்டு, இந்த கட்டவேறுபாட்டை அறிந்து ஒதுக்கி விடலாம், அதாவது, ஒரு செய்தியை மீண்டும் மீண்டும் அலைவடிவில் அனுப்பும் போது, செய்தியைக் கேட்க ஆரம்பிக்கும் பொழுது, பாதியில் இருந்து ஆரம்பித்தால் கூட மீண்டும் அதே செய்தியைக் கேட்டுவிட்டால், முழுமையான செய்தி கிடைத்துவிடும். ஆக கட்டவேறுபாடானது சில நேரங்களில், முக்கியத்துவமில்லாதவை. \nஆனால் வடிவியல் கட்டங்கள் தளவியல் அடிப்படையிலும், இயக்கத்தின் சார்பகத்தையும் (functional) -- சார்புசார்ந்த சார்பையும் -- பொறுத்து அமைவன. உதாரணமாக, ஃஇல்பர்ட் வெளியில் (Hilbert space) குவாண்டவியலின் நிலைகளைக் குறிக்கும் பொழுது, வடிவியல் கட்டங்களை ஃஇல்பர்ட் வீழல் வெளியிலேயேத் (Projected Hilbert Space) தெரிவன. இவை தவிர்க்கமுடியாத கட்டவேறுபாடு ஆகும். உதாரணமாக formula_1 என்பது d-பரிமாணங்கொண்ட ஃஇல்பர்ட் வெளியில் உள்ளன. formula_2, இதில் formula_3 வெறும் சிக்கலெண்கள் கெழுக்களே, அவை ஒரே குவாண்ட நிலையைக் குறிப்பன. அதே சமயம் formula_4 என்பன வீழல் ஃஇல்பர்ட் வெளியில், வெவ்வேறு குவாண்டநிலையைக் குறிப்பனவாக அமையும்.\n\nஒளியியலுக்கும், அணிகள் வழியான குவாண்டவியலுக்கும் நேரியல் இயற்கணிதத்திற்கும் தொடர்புகள் உண்டு, இதன்படி, குவாண்டநிலைகளை அணிவழியாகக் குறிப்பிடுவது போல், அணி-வழி-ஒளியியலில் தளவிளைவை அணிகள் மூலமாகக் குறிப்பிடலாம். இதன் படி ஃஇல்பர்ட், ஃஇல்பர்ட் வீழல் வெளிகளுக்கு சமானமான கணித அமைப்புகளை ஒளியியலிலும் காணலாம். தளவிளைவுற்ற ஒளியின் தளப் பண்பை போன்கரே கோளத்தில் (formula_5 (2-sphere)) குறிக்க முடியும். யூக்ளிட்/கார்டீசியின் வெளியில் உள்ள தளவிளைவுப் பண்பை, துணைமாறிகளைக் கொண்டு ஒரு கோளத்திற்கு மாற்றி உருவாக்கியதே ஒளியியல் போன்கரே கோளமும், குவாண்டவியல் பிளாஃக் கோளமும்.\n\nSection::::பஞ்சரத்தின வடிவியற்கட்டம்.\nSection::::ஒளியியல் ஆய்வுகள்.\nஒளிக்கடத்திகளில் உள்ள மூலக்கூறுகள், மின்காந்தக் குறுக்கலைகளாகப் பரவும் ஒளி அலைகளுடன் ஊடாடி, அவை வெவ்வேறு வகைகளில் விலக்கவும் வேறு அலைநீளங்கள் கொண்ட ஒளிகளாகவும் ஆக்குவன. எடுத்துக்காட்டாக, ஆடிகள், ஒளி குவி, குழி வில்லைகள் எல்லாம் அம்மாதிரியான விளைவுகளை உண்டு பண்ணுவது. சில வகையான ஒளிக்கடத்திகள் அவ்வாறு ஒளியைக் கடத்தும் பொழுது, ஒளி ஊடகத்திற்குள்ளேயே ஒவ்வொரு திசையிலும் ஒவ்வொரு மாதிரியான ஒளிப் பண்புகளை மாற்றக் கூடியன. டூர்மலைன் எனப்படும் படிகங்கள் இரண்டு விதமான விலகல் திறனை வெவ்வேறு திசைகளில் கொண்டிருப்பன. அப்படி இரு விலகல் திறன் கொண்ட ஊடகங்கள் தளவிளைவுற்ற ஒளிக் கற்றைகளைக் கொண்டதாகவும் இருக்கும். \n\nஒரு தளத்தில் தளவிளைவு பெற்ற ஒளியை, மற்றொரு தளத்தில் உள்ள தளவிளைவாக்கியுள் அனுப்பினால், மூலக்கூறின் ஒளிப் பண்பானது ஒரு தளத்திலும், ஒளியின் தளம் இன்னொரு தளத்திலும் இருப்பதால்., இரண்டும் ஊடாட முடியாது, அதன் விளைவாய் உள்ளே அனுப்பபடும் ஒளியானது, தளவிளைவாக்கியை விட்டு, இயற்பியல் கோட்பாட்டின் படி, வெளிவர முடியாது.\n\nஅதே போல, இரு வேறு தளங்களில் தளவிளைவுற்ற ஒளிக்கற்றைகளைக் குறுக்கிடச் செய்வதும், மேலுள்ள சோதனையைப் போன்றே ஒளிக்கற்றைகள் ஒன்றையொன்று ஊடாடாமல் செல்லும் தன்மை கொண்டதாக அமையவேண்டும். பஞ்சரத்தினம் இம்மாதிரியான தளவிளைவுற்ற ஒளி ஒன்றையொன்று ஊடாடி, குறுக்கீட்டுவிளைவு ஏற்படுத்துவதின் கோட்பாட்டைக் கண்டறிந்தார்.\n\nSection::::தளவிளைவற்ற ஒளியின் குறுக்கீட்டுவிளைவு.\nமேலும். ஒரே நிறம் கொண்ட தளவிளைவுறா ஒளியில், அதாவது, சோடியம் விளக்கில் இருந்து வரும் மஞ்சள் ஒளிக் கற்றைகள் ஒன்றையொன்று ஊடாடிக் குறுக்கீட்டு விளைவை உண்டு பண்ணும் பொழுது, அவை, அலைகளின் அகடு முகட்டிற்கு ஏற்பவும், கட்ட வேறுபாட்டைப்--இரு வேறு ஒளிக் கற்றைகளை கடந்து வரும் பாதையில் உள்ள தொலைவு வேறுபாட்டினால் உண்டாகும் கட்ட வேறுபாடு,-- பொறுத்தும் உண்டாகும். இக்கட்ட வேறுபாடானது எதாவது ஒரு ஒளிக்கற்றையையோ அல்லது இரு ஒளிக்கற்றைகளின் தூரத்தை மாற்றும் போது, குறுக்கீட்டு விளைவினால் உண்டாகும், வெண் மற்றும் இருள் பட்டைகளின் தன்மையை மாற்ற இயலும். எடுத்துக்காட்டாக, O மற்றும் O என்பதை இரண்டு ஒளிக்கற்றைகளின் அலைவீச்சின் அளவாகக் கொண்டால், அந்த ஒளிக்கற்றைகள் கூடினால், ஒளிச்செறிவில் (அலைவீச்சின் இருமடி) ஏற்படும் மாற்றம் இவ்வாறுக் குறிக்கப்படுகிறது. \nஎன வழங்கப் பெறும். formula_7 என்பது கட்டவேறுபாடு ஆகும்.\n\nதற்பொழுது, தளவிளைவுற்ற ஒளிக்கற்றைகளை வைத்து இவ்வாறு குறுக்கிடச் செய்யும் பொழுது, கோட்பாட்டின் படி குறுக்கீட்டு விளைவு நடைபெறாமல் இருந்தாலும், சோதனையில், கருவிகள், ஊடகங்களில் இயற்கையாகவே உள்ள ஒழுங்கற்றத் தன்மையால், கோட்பாட்டின் படி நடக்காமல் எதிர்பாராத விளைவுகள் உண்டாகும். அம்மாதிரியான விளைவுகளை அறியும் பொருட்டு பஞ்சரத்தினம் செய்த சோதனைகளில். ஒளி வரும் பாதையில் உண்டான கட்ட வேறுபாட்டுடன், வேறொரு தவிர்க்கவியலாத கட்ட வேறுபாடும் உண்டானதைக் கண்டறிந்தார். இதை மூன்றுக் கதிர்களுடன் விளக்கும் பட்சத்தில் ஏதுவாக இருக்கும்.\n\nSection::::தளவிளைவான ஒளிக்கற்றைகளில் குறுக்கீட்டுவிளைவு.\nமுதலாம் தளவிளைவுற்ற ஒளிக்கற்றை formula_8, formula_9 கற்றையாக வேறு தளத்தில் அமைந்த தளவிளைவாக்கியால் உருவாக்க முடியும். அதே போல், formula_10 எனற மற்றொருத் தளவிளைவாக்கிக் கொண்டு மூன்றாவதுக் கற்றையை உருவாக்கமுடியும். அதாவது, ஒரு விதமான தளவொளி, இன்னொன்றாக மாற்றப்பட்டு, கடைசியில் இன்னொன்றாக மாற்றப்பட்டிருக்கிறது. இதை. போன்கரே கோளம் என்பதைக் கொண்டு ஒளியியலில் குறிப்பர். இதுவொரு formula_5 கோளம் (2-sphere தளவியல், குலங்கள் குறியீட்டில்) ஆகும். அதை, பஞ்சரத்தினம், போன்கரே கோளத்தைக் கொண்டு விளக்கவும் செய்தார்.\n\nமேலோட்டமாகக் குறிக்கும்பட்சத்தில், ஒரு சமதளத்தில் காகிதத்தில் வரைந்த முக்கோணத்திற்கும் (அல்லது சதுரத்திற்கும்) அதே அளவுகளுடன் ஒரு கோளத்தின் மேல் வரையும் பொழுது, அது முக்கோணமாக (அல்லது சதுரமாக) அமையமுடியாது, அது வரையப்படும் தளத்தின் வளைவைப் பொறுத்து அமைவது. வேறொரு காட்டாக, நாம் துருவப் பகுதியின் அருகில் உள்ள அட்சரேகையையொட்டி 100 கிமீ பயணம் செய்தால் கூட, முழு பூமியைச் சுற்றிவரமுடியும், அதே நேரம், புவிநடுக்கோட்டில் 1000 கி.மீ பயணித்தல் என்பது கூட மிகக் குறைவான தூரமேயாகும். ஆக வளைபரப்பிற்கு தக்கன ஒரு செயல் முழுமையாகவும் முழுமையற்றதாகவும் ஆகிவிடும்.\n\nஆக, போன்கரே கோளத்தில் தளவிளைவுற்ற ஒளிக்கற்றைகளைக் குறிக்கும் பொழுது, அக்கோளத்தின் வளைவுத்தன்மையானால் உண்டானப் பரப்பினால் உண்டாகும் வேறுபாடு பஞ்சரத்தினத்தின் வடிவக்கட்டம் என அழைக்கப்படுகிறது.\n\nSection::::பஞ்சரத்தினத்தின் சோதனையின் எளிய வடிவம்.\nதளவிளைவுற்ற ஒளியைக் (formula_8) கொண்டு செய்த சிறு சோதனைகள் மூலம் தளவிளைவில் ஏற்படும் மாறுதலைக் காணலாம். கணினித்திரையில் \"!!வாழ்க தமிழ்!!\" எனும் சொல் தளவிளைவுற்ற ஒளியாக வெளிவருகிறது. தளவிளைவாக்கும் கறுப்புக் கண்ணாடி கொண்டு, ஒரு குறிப்பிட்டக் கோணத்தில் காணும் பொழுது சில எழுத்துகள் மறைக்கப்படுகிறது. அதாவது வெளிவரும் ஒளியின் தளமும் கறுப்புக் கண்ணாடியின் தளமும் முற்றிலும் 90 பாகையில் இருக்கிறது என்பது அதன் பொருள். அதே போல், செலோஃபேன் எனப்படும் ஒட்டிழையானது நீண்ட பல்படித்தான மூலக்கூறுகளைக் கொண்டவை. அவற்றிற்கும் ஒளியை விலகச் செய்யும் பண்பு உள்ளது.\n\nஅப்படியான் ஒரு ஒட்டிழையை இடைசெருகும் பொழுது, அவை கணினியில் இருந்து வெளிவரும் தளவிளைவாக்கிய ஒளியின் தளத்தை மாற்றியமைக்கிறது (formula_9), அதன் விளைவாக, தளவிளைவாக்கும் கறுப்புக் கண்ணாடி வழியாக மறைந்திருந்த எழுத்துகள் (formula_10) தெரிய ஆரம்பிக்கின்றன. இங்கு formula_8 மற்றும் formula_10 ஒளியின் தளவிளைவு ஒரேவிதமானவையாகக் கொள்ளலாம் (அதனால் தான் நமக்குத் தெரிகிறது), ஏனெனில் ஒட்டிழை வழி வராத எழுத்துகள், இன்னும் தெரியவில்லை. இதன் படி தளவிளைவாக்கலின் மாறுபாட்டை உணரமுடிகிறது.\n\nஇதையே மேலேக் குறிப்பிட்டுள்ள படத்தில் போன்கரே கோளம் வழியாகவும் இராபர்ட்சன்-பெர்மி-வாக்கர் பாதையின் வழியாகவும் காண இயலும். \n\nSection::::பெரியின் வடிவியற்கட்டம்.\nமைக்கேல் பெரி, ஓர் அரைச் சூழல் கொண்ட குவாண்டத்துகளை, காந்தப் புலத்தில் வைக்கும் பொழுது. அவற்றின் சுழல் குவாண்ட எண்கள் -1/2, +1/2 என அமையக்கூடும். ஆற்றல்நிலையும் காந்தப்புலத்திற்கு தக்கவாறு அமையும். நாம் தற்பொழுது காந்தப் புலத்தை (காந்தப் புலத்தை துணைமாறியாகக் கொள்க.) மெதுவாக மாற்றும் பொழுது, அதன் ஆற்றல்நிலையும் மாற்ற வேண்டும். ஆனால், மாற்றும் வேகம் மிக மிக மெதுவாக இருக்கும் பொருட்டு (ஒத்த மாற்றம், Parallel Transport), காந்தநிலை மொத்தமாக மாறி, மீண்டு பழையநிலைக்கேத் திரும்பிய பொழுதும், குவாண்டநிலையின் தன்மை மாறாமல் அப்படியே இருக்கும். இதன் மூலம் உருவாகும் குவாண்டநிலையில் உருவாகும் வடிவக்கட்டம், வழக்கமான இயங்குநிலை வடிவக்கட்டத்துடன் வழமையில்லாத மற்றொரு வடிவக்கட்டமும் ஒட்டிக் கொண்டு வருவதைக் கண்டறிந்தார்.\n\nSection::::அஹரனோவ்-ஆனந்தன் வடிவியற்கட்டம்.\nஅஹரனோவ் மற்றும் ஆனந்தன் ஆகிய இயற்பியலர், இதே மாதிரியான வடிவியற்கட்டத்தை, துணைமாறிகளின் மாற்றங்கள், மெதுவாக இல்லாமலும் ஒரு முழுமையான சுற்றாக இல்லாத போதும், இதே வகையான வடிவியற்கட்டங்கள் குவாண்டநிலைகளுடன் வருவதைக் கண்டறிந்தனர்.\n\nஇது அஹரனோவ்-போம் விளைவை விளக்கும் வகையிலும் அமைந்தது.\n"}
{"id": "297372", "url": "https://ta.wikipedia.org/wiki?curid=297372", "title": "குரோவர் தேடுமுறை", "text": "குரோவர் தேடுமுறை\n\nகுரோவர் தேடுமுறை என்பது லோவ் குமார் குரோவர் (Lov Kumar Grover) என்ற குவாண்டக் கணினியியலாளரால் உருவாக்கப்பட்ட தேடுமுறை ஆகும்.\n\nஒரு தொலைபேசி எண் நிரலிலிருந்து ஒரு குறிப்பிட்ட எண்ணை பல முறைகளில் தேடலாம். ஒவ்வொரு எண்ணாகப் பார்த்துத் தேடிக் கண்டுபிடிக்கலாம். ஒழுங்கற்ற முறையில் அங்கொன்றும் இங்கொன்றுமாகவும் தேடலாம், அப்படித் தேடும் பொழுது, வேண்டும் எண்ணை விட்டுவிடுவதற்கும் வாய்ப்பு உண்டு. இது மரபார்ந்தக் கணினியில் மிக முக்கியமான, அதேநேரம் மிகவும் சிக்கலானக் கேள்வியாகும்.\n\nமரபார்ந்தக் கணினிமுறையில், N பொருட்களைத் தேடும் பொழுது formula_1 க்கும் சற்றுக் குறைவான எண்ணிக்கையிலேயேத் தேடவேண்டி வரும். ஆனால் ஒரு குவாண்டக்கணினியை வைத்து, குரோவர் தேடுமுறை கொண்டு குவாண்ட நிலைகூடியமைதல் என்றப் பண்பின் விளைவாக, formula_2 அளவிலேயேத் தேடிக் கண்டுபிடிக்க முடியும். அதாவது, 100 பொருட்களில் ஒரு பொருளை, பத்து முறைத் தேடுவதிலேயே கண்டறிய முடியும்.\n"}
{"id": "297384", "url": "https://ta.wikipedia.org/wiki?curid=297384", "title": "நகரா முரசு மண்டபம்", "text": "நகரா முரசு மண்டபம்\n\nநகரா மண்டபம் மீனாட்சியம்மன் கோயில் கிழக்கு சன்னதி நேர் எதிரில் அமைந்த சிறிய மண்டபம். மீனாட்சியம்மன் பூஜையின் போது இம்மண்டபத்தில் உள்ள நகரா முரசு நாள்தோறும் அதிகாலை 4.30 மணி முதல் ஐந்து மணி வரையும், மாலை 4.30 மணி முதல் ஐந்து மணி வரையும் கொட்டப்படும். இம்மண்டபம் நகரா முரசு அடிக்கப் பயன்படுவதால் இம்மண்டபத்திற்கு நகரா மண்டபம் எனப் பெயராயிற்று.\n\nமதுரை நாயக்க மன்னர் அச்சுதராயர் காலத்தில் நகரா மண்டபம் கட்டப்பட்டது. மதுரை மீனாட்சி அம்மன் கோயிலுக்குச் சொந்தமான இம்மண்டபத்தில் தற்போது சில வணிகக் கடைகள் உள்ளது.\n\n\n"}
{"id": "297388", "url": "https://ta.wikipedia.org/wiki?curid=297388", "title": "காஞ்சிபுரம் மச்சேசுவரர் கோயில்", "text": "காஞ்சிபுரம் மச்சேசுவரர் கோயில்\n\nகாஞ்சிபுரம் மச்சேசுவரர் கோயில் (மச்சேசம்) என்று அறியப்படும் இது, காஞ்சியிலுள்ள சிவகோயில்களில் ஒன்றாகும் . மேலும்,திருமால் மச்ச (மீன்) அவதாரத்தில் வழிபட்ட தலமென்பதால். இது மச்சேசம் எனப்பட்டது. இக்கோவில் குறிப்புகள், காஞ்சிப் புராணத்தில் தனிப்படலமாகச் சொல்லப்பட்டு காணப்படுகிறது \n\n\nSection::::தல பெருமை.\nஇக்கோயில் மூலவரறையில் (மூலஸ்தானம்), இவ்விறைவர் மச்சேசுவரர் சிவலிங்க வடிவில் கிழக்கு திசைநோக்கி அருள்பாலிக்க, பிற மூர்த்தங்களாக சீனிவாசப் பெருமாள், ராமர்-லட்சுமணர், சிறு திருவடி, பெரு திருவடி, மற்றும் அட்ட லட்சுமி ஆகியோர்களின் சந்நிதிகள் இக்கோயிலகத்தில் காணப்படுகிறது.\n\nSection::::தல வரலாறு.\nசோமுகாசுரன் எனும் அசுரன் வேதங்களை களவாடிச் சென்று கடலுக்கடியில் மறைந்துகொண்டான். படைப்புத் தொழிலுக்கு தடை வருமோயென அஞ்சிய பிரமன் [[திருமால்|திருமாலிடம் முறையிடுகிறார். இச்செயலை கேட்டறிந்த திருமால், பெருஞ்சுறா (மச்ச(மீன்) உருவங்கொண்டு [[கடல்|கடலுக்கடியுள்]] சென்று [[சோமுகாசுரன்|சோமுகாசுரனை]] வதந்கொண்டு [[வேதம்|வேதங்களை]] மீட்கிறார். அவனுக்கு துணைவந்த [[பஞ்சகன்|பஞ்சகனைக்]] கொன்று, அவன் எலும்பை பாஞ்சசன்யமாக கொண்டார். இம்முயற்சியில் வெற்றிபெற [[லிங்கம்]] தாபித்து திருமால் வழிப்பட்டார். அச்சிவலிங்கமே மச்சேசுவரர் என்பது தல வரலாறு.\n\nSection::::அமைவிடம்.\n[[தமிழ்நாடு|தமிழ்நாட்டிலுள்ள]] [[காஞ்சிபுரம் மாவட்டம்|காஞ்சிபுரம் மாவட்டத்தின்]] தலைநகரான [[காஞ்சிபுரம்]] நடுப்பகுதியில் (பெரிய காஞ்சிபுரம் (சிவகாஞ்சி) கிழக்கு ராசவீதியில் மையமாக கிழக்கு நோக்கி உள்ளது. மேலும் [[தமிழ்நாடு|தமிழ்நாட்டின்]] தலைநகர் [[சென்னை]]யிலிருந்து 75 கிலோமீட்டர் தொலைவிலுள்ள, [[காஞ்சிபுரம்]] [[பேருந்து]] நிலையத்தின் அருகேயே வடக்கே இக்கோவில் அமைக்கப்பட்டுள்ளது.\n\n\nSection::::புற இணைப்புகள்.\n[[பகுப்பு:காஞ்சிபுரம் மாவட்டத்திலுள்ள சிவன் கோயில்கள்]]"}
{"id": "297390", "url": "https://ta.wikipedia.org/wiki?curid=297390", "title": "புகழ் (திரைப்படம்)", "text": "புகழ் (திரைப்படம்)\n\nபுகழ் (ஆங்கிலம்: Pugazh) மணிமாறன் இயக்கிய சண்டைத் தமிழ்த் திரைப்படம் ஆகும்.\n\n"}
{"id": "297420", "url": "https://ta.wikipedia.org/wiki?curid=297420", "title": "அக்பர் கக்கட்டில்", "text": "அக்பர் கக்கட்டில்\n\nஅக்பர் கக்கட்டில், மலையாள எழுத்தாளர் ஆவார். இவர் கேரள இலக்கிய மன்றமான கேரள சாகித்திய அகாடெமியின் துணைத் தலைவராகவும் பதவி வகித்துள்ளார்.\n\nSection::::வாழ்க்கை.\nஇவருக்கு ஜமீலா என்ற மனைவியும், சித்தாரா, சுகானா ஆகிய மகள்களும் உள்ளனர். இவரது பெற்றோர் அப்துல்லா, குஞ்ஞமீனா ஆவர். இவர் கேரளத்தின் கோழிக்கோடு மாவட்டத்தில் உள்ள கக்கட்டில் என்ற ஊரில் 1954ஆம் ஆண்டில் பிறந்தார். பின்னர், பாறையில் எல்.பி பள்ளியிலும், வட்டோளி சமஸ்கிருத உயர்நிலைப் பள்ளியிலும் பயின்றார். அதன் பின்னர் மடப்பள்ளியில் உள்ள அரசுக் கல்லூரியில் பயின்றார். தலச்சேரியில் உள்ள அரசின் ஆசிரியர் பயிற்சி நிறுவனத்தில் பி.எட். முடித்தார்.\n\nSection::::ஆக்கங்கள்.\nஇவர் வடக்குநின்னொரு குடும்ப விருதாந்தம், மிருத்யு யோகம், ஸ்த்ரைணம், ஹரிதபகல்கபுரம் ஆகியவற்றை எழுதியுள்ளார்.\n"}
{"id": "297423", "url": "https://ta.wikipedia.org/wiki?curid=297423", "title": "ஒட்டாணம்", "text": "ஒட்டாணம்\n\nஒட்டாணம் (\"Ottanam\") இந்தியாவில் தமிழ்நாடு மாநிலத்தில் உள்ள சிவகங்கை மாவட்டத்தில் உள்ளது. இவ்வூர் காளையார்கோவில் ஒன்றியம், காளக்கண்மாய் ஊராட்சிக்கு உட்பட்டது ஆகும். 200 வீடுகளில் சுமார் 800 மக்கள் வாழ்கின்றனர்.\n"}
{"id": "297427", "url": "https://ta.wikipedia.org/wiki?curid=297427", "title": "ஹரி பர்பத்", "text": "ஹரி பர்பத்\n\nஹரி பர்பத் (பொருள்: மைனாக்குன்று) அல்லது வட்டார வழக்கில் கோ-இ-மாரான் என்பது இந்திய மாநிலமான ஜம்மு கஷ்மீரின் ஸ்ரீநகரில் அமைந்துள்ள மலைக்குன்று. துர்ரானிக் கோட்டையைக் கொண்டுள்ள இந்த மலைக்குன்று இந்து, முஸ்லிம், சீக்கியர்களுக்குச் சமயச்சிறப்புமிக்க இடம். இங்கு இந்துக் கோயிலும், சீக்கிய குருத்துவாராவும், உள்ளூர் இசுலாமியச் சமயப் பெரியோர்களின் நினைவிடங்களும் அமைந்துள்ளன.\n\nSection::::துர்ரானி கோட்டை.\nபுதிய தலைநகர் உருவாக்கும் திட்டத்தின் ஒருபகுதியாக முகலாயப் பேரரசரான அக்பர் இந்த மலைக்குன்றில் கோட்டைக்கான வெளிச்சுவரை 1590ஆம் ஆண்டில் கட்டினார். ஆயினும் அந்தத்திட்டம் முழுமையடையவில்லை. தற்போது உள்ள கோட்டையை 1808ஆம் ஆண்டில் ஷுஜா ஷா துர்ரானி என்பவர் கட்டி முடித்தார்.\n\nSection::::ஷாரிகா கோயில்.\nகுன்றின் மேற்குப்புறச்சரிவிலுள்ள சக்தி வழிபாட்டிற்காக ஒரு கோவிலைக் கொண்டிருப்பதால் இக்குன்று காஷ்மீரிப் பண்டிதர்களால் புனிதமாகக் கருதப்படுகின்றது. ஜகதம்பா ஷாரிகா பகவதி அல்லது பொதுவாக ஷாரிகா என்ற பெயருடைய சக்தி, பதினெட்டுக்கைகள் கொண்டு தானே உருவான ஸ்ரீசக்கரத்தில் வீற்றிருப்பதாகச் சித்தரிக்கப்பட்டுள்ளது. ஷாரிகா தேவி ஸ்ரீநகரின் காவல்தெய்வமாகக் கருதப்படுகின்றாள்\n\nSection::::இசுலாமிய புனிதத் தலம்.\nபதினாறாம் நூற்றாண்டில் வாழ்ந்த சூபி ஞானியான ஹம்சா மக்தூன் என்ற சமயப் பெரியாரின் நினைவாக மலைக்குன்றின் தெற்குப் பகுதியில் நினைவிடம் அமைக்கப்பட்டுள்ளது. பதினேழாம் நூற்றாண்டில் வாழ்ந்த ஷா பதக்‌ஷி என்ற சூபி ஞானியின் நினைவிடமும் இங்குள்ளது.\n\nSection::::குருத்வாரா சட்டி பட்ஷாஹி.\nசட்டி பட்சாஹி என்ற குருத்வாரா இங்குள்ளது. இது காஷ்மீர் பகுதியில் உள்ளவற்றில் முக்கியமானதாகக் கருதப்படுகிறது. சீக்கியர்களின் ஆறாம் குருவான குரு ஹர்கோவிந்த் இங்கு வந்து சிலநாட்கள் தங்கியிருந்ததாக நம்பப்படுகின்றது.\n\n"}
{"id": "297429", "url": "https://ta.wikipedia.org/wiki?curid=297429", "title": "சவுத்ரி சரண் சிங் பன்னாட்டு வானூர்தி நிலையம்", "text": "சவுத்ரி சரண் சிங் பன்னாட்டு வானூர்தி நிலையம்\n\nசவுத்ரி சரண் சிங் பன்னாட்டு வானூர்தி நிலையம் , இந்திய மாநிலமான உத்தரப் பிரதேசத்தின் லக்னோ நகரத்தில் அமைந்துள்ளது. இது லக்னோவின் அமவுசி என்ற இடத்தில் உள்ளதால், அமவுசி விமான நிலையம் என்றும் அழைக்கப்படுவது உண்டு. இந்த நிலையத்துக்கு ஐந்தாவது இந்தியப் பிரதமராக இருந்த சரண் சிங்கின் பெயர் இடப்பட்டுள்ளது. இந்திய அளவில் அதிகப் பயணிகள் வந்து செல்லும் முக்கிய நிலையம் இது.\n\nSection::::நகரப் போக்குவரத்து.\nஇங்கிருந்து 10 கி.மீ தொலைவில் லக்னோ சார்பாக் தொடருந்து நிலையம் அமைந்துள்ளது.\n\n\n"}
{"id": "297434", "url": "https://ta.wikipedia.org/wiki?curid=297434", "title": "தேவாஸ்", "text": "தேவாஸ்\n\nதேவாஸ், இந்திய மாநிலமான மத்தியப் பிரதேசத்தின் தேவாஸ் மாவட்டத்தில் உள்ள நகரம். இந்த நகரம் மாவட்டத் தலைநகரமாக செயல்படுகிறது.\n\nSection::::பெயரின் தோற்றம்.\nஇந்நகரில் அமைந்திருக்கும் தேவி வைஷினி மலையினால் தேவாஸ் என்ற பெயரை இந்த நகரம் பெறுகின்றது. தேவாஸ் மாவட்டம் தலைமையகமான தேவாஸிலிருந்து அதன் பெயரைப் பெற்றது.\n\nSection::::வரலாறு.\nதேவாஸ் பகுதி முன்னர் பிரித்தானிய இந்தியாவின் இரண்டு சுதேச மாநிலங்களின் தலைநகராக இருந்தது. இது 18 ஆம் நூற்றாண்டின் முதல் பாதியில் மராத்தியர்களின் புவார் குலத்தைச் சேர்ந்த துகாஜி ராவ் (மூத்தவர்) மற்றும் ஜிவாஜி ராவ் (இளையவர்) ஆகிய சகோதரர்களால் நிறுவப்பட்டது. சகோதரர்கள் பிரதேசத்தை தங்களுக்குள் பிரித்துக் கொண்டனர். அவர்களின் சந்ததியினர் குடும்பத்தின் இரு கிளைகளாக ஆட்சி செய்தனர். 1841 ஆம் ஆண்டுக்குப் பிறகு, ஒவ்வொரு கிளையும் தனது சொந்த பகுதியை தனி மாநிலமாக ஆட்சி செய்தன. தலைநகரான தேவாஸின் பிரதான வீதியின் இரு பக்கங்களும் வெவ்வேறு நிர்வாகங்களின் கீழ் இருந்தன. மேலும் வெளிச்சம் மற்றும் நீர் வழங்கல் என்பற்றுக்கான வெவ்வேறு ஏற்பாடுகளைக் கொண்டிருந்தன.\n\n1901 ஆம் ஆண்டில் மூத்த கிளை 446 சதுர மைல் (1,160 கிமீ ) பரப்பளவை கொண்ட பகுதியை ஆட்சி செய்தது. அப்பகுதியில் 62,312 மக்கள் வாழ்ந்தனர். அதே ஆண்டில் இளைய கிளை 440 சதுர மைல் (1,100 கிமீ ) பரப்பளவைக் கொண்ட பகுதியையும், 54,904 மக்களையும் ஆட்சி செய்தார்கள். 1947 ஆம் ஆண்டில் இந்தியாவின் சுதந்திரத்திற்குப் பிறகு, தேவாஸின் மன்னர்கள் சுதந்திர இந்தியாவுடன் இணைந்தனர். அவர்களின் மாநிலங்கள் மத்திய பாரதத்துடன் ஒருங்கிணைக்கப்பட்டன. இது 1950 ஆம் ஆண்டில் இந்திய மாநிலமாக மாறியது. 1956 ஆம் ஆண்டில் மத்திய பாரத் மத்திய பிரதேச மாநிலத்தில் இணைக்கப்பட்டது.\n\nSection::::புவியியல்.\nதேவாஸ் இந்தூரின் வடகிழக்கிலும், உஜ்ஜைனின் தென்கிழக்கிலும் மற்றும் ஷாஜாபூருக்கு தென்மேற்கேயும் அமைந்துள்ளது. நகரம் மால்வா பீடபூமியின் சமவெளிகளில் அமைந்துள்ளது. தென்பகுதி நிலம் மெதுவாக விந்தியா மலைத்தொடருக்கு உயர்கிறது. இது சாம்பல், காளி சிந்து நதிகளின் மூலமாகும். இந்த நதிகள் கங்கைக்கு செல்லும் வழியில் மாவட்டத்தின் வழியாக வடக்கு நோக்கி பாய்கின்றன. தேவாஸின் முக்கிய நதி கிஷிப்ரா ஆகும்.\n\nSection::::புள்ளிவிபரங்கள்.\n2013 ஆம் ஆண்டு இந்திய சனத் தொகை கணக்கெடுப்பின்படி தேவாஸில் 289,438 மக்கள் வசிக்கின்றனர். ஆண்கள் மொத்த சனத் தொகையில் 52% வீதமாகவும், பெண்கள் 48% வீதமாகவும் காணப்படுகின்றனர். மக்களின் சராசரி கல்வியறிவு விகிதம் 69% ஆகும். இது தேசிய சராசரியான 59.5% ஐ விட அதிகமாகும். ஆண் கல்வியறிவு 77% வீதமும், பெண்களின் கல்வியறிவு 61% வீதமும் ஆகும். சனத் தொகையில் 7% வீதமானோர் 5 வயதுக்குட்பட்டவர்கள் ஆவார்கள்.\n\nSection::::பொருளாதாரம்.\nதேவாஸ் 1800 ஆண்டுகளில் அபின் உற்பத்தி மையமாக அறியப்பட்டது. இது குறித்து அபின் ராயல் கமிஷனின் 1895 ஆம் ஆண்டின் முதல் அறிக்கையில் குறிப்பிடப்பட்டுள்ளது. 1970 ஆம் ஆண்டுகளின் பிற்பகுதியிலும் 1980 ஆம் ஆண்டுகளின் முற்பகுதியிலும் இது நடைப்பெற்றாலும், 1980 ஆம் ஆண்டுகளின் பிற்பகுதியிலிருந்து போதுமான உள்கட்டமைப்பு வசதியின்மையினால் தொழிற்துறை வளர்ச்சி வேகம் குறைந்துவிட்டது.\n\nநகரத்தில் ஆயிரக்கணக்கான தொழிலாளர்களுக்கு வேலைவாய்ப்பு வழங்கும் பல தொழிற்துறை பிரிவுகள் காணப்படுகின்றன. டாடா , கிர்லோஸ்கர் , அரவிந்த் மில்ஸ், எஸ் குமார்ஸ், டாடா-கம்மின்ஸ், கஜ்ரா கியர்ஸ், கேப்ரியல் இந்தியா லிமிடெட், சன் பார்மா இண்டஸ்ட்ரீஸ் லிமிடெட், கபரோ டியூப்ஸ் மற்றும் ஜான் டீரெ ஆகிய மிகப்பெரிய நிறுவனங்கள் இங்கு உள்ளன. தேவாஸ் இந்தியாவின் சோயா தலைநகரம் என்று அழைக்கப்படுகிறது. இது நாட்டின் சோயா அவரை பதப்படுத்தும் தொழிலில் முக்கிய பங்கு வகிக்கின்றது.\n\nதேவாஸிலிருந்து 13 கி.மீ (8.1 மைல்) தொலைவில் உள்ள ஒரு மலையில் நூற்றுக்கும் மேற்பட்ட காற்றாலைகள் உள்ளன. இவற்றினால் சுமார் 15 மெகாவாற்று மின்சாரம் உற்பத்தி செய்யப்படுகின்றது. நம்பகமான மின்சாரம் பெற முயன்ற ஒரு சில தனியார் நிறுவனங்களால் இவற்றுக்கு நிதியளிக்கப்பட்டன.\n\nSection::::ஊடகங்கள்.\nதேவாஸில் அச்சு ஊடகத்தின் கீழ், சத்யாகர் தினசரி மாலை செய்தித்தாள் வெளியிடப்படுகிறது. இதனுடன் இந்தூரிலிருந்து வெளியிடப்பட்ட டைனிக் பாஸ்கர், நைடுனியா, பத்ரிகா போன்ற செய்தித்தாள்களும் இங்கு கிடைக்கின்றது.\n\nSection::::அரசியல்.\nஇந்த நகரம் தேவாஸ் சட்டமன்றத் தொகுதிக்கும், தேவாஸ் மக்களவைத் தொகுதிக்கும் உட்பட்டது.\n"}
{"id": "297436", "url": "https://ta.wikipedia.org/wiki?curid=297436", "title": "காமாக்யா - பகத் கி கோத்தி வாராந்திர விரைவுவண்டி", "text": "காமாக்யா - பகத் கி கோத்தி வாராந்திர விரைவுவண்டி\n\n15624/15623 காமாக்யா - பகத் கி கோத்தி வாராந்திர விரைவுவண்டி (5624/15623 Kamakhya - Bhagat Ki Kothi weekly express), இந்திய இரயில்வே இயக்கும் விரைவுவண்டியாகும். இது அசாமில் உள்ள காமாக்யாவில் இருந்து, ராஜஸ்தானில் உள்ள ஜோத்பூருக்கு அருகில் உள்ள பகத் கி கோத்தி என்ற இடத்துக்கு சென்று திரும்பும்.\n\nSection::::வழித்தடம்.\n15624 என்ற எண் கொண்ட வண்டி ஒவ்வொரு வெள்ளியன்றும் மாலை 5:15 மணிக்கு காமாக்யாவில் இருந்து கிளம்பும். ஞாயிறன்று இரவு 10 மணிக்கு பகத் கி கோத்தி என்ற இடத்தை அடையும். 15623 என்ற எண் கொண்ட வண்டி, பகத் கி கோத்தியில் இருந்து ஒவ்வொரு செவ்வாய் அன்றும் 3:25 மணிக்கு கிளம்பி, வியாழன் இரவு 10:55 மணிக்கு காமாக்யாவை வந்தடையும்.\n\nநிறுத்தங்கள்:\n"}
{"id": "297438", "url": "https://ta.wikipedia.org/wiki?curid=297438", "title": "ஷிரமிக் விரைவுவண்டி", "text": "ஷிரமிக் விரைவுவண்டி\n\n19051/ஷிரமிக் விரைவுவண்டி (Shramik Express, શ્રમિક એક્સપ્રેસ, श्रमिक एक्सप्रेस), இந்திய இரயில்வே இயக்கும் விரைவுவண்டியாகும்.\nஇந்த வண்டி 14 நிறுத்தங்களில் நின்று செல்லும். இது 35 மணி 35 நிமிடங்களில் இலக்கை சென்றடைகிறது.\n\n"}
{"id": "297440", "url": "https://ta.wikipedia.org/wiki?curid=297440", "title": "கஞ்சஞ்சுங்கா விரைவுவண்டி", "text": "கஞ்சஞ்சுங்கா விரைவுவண்டி\n\nகஞ்சஞ்சுங்கா விரைவுவண்டி, இந்திய இரயில்வே இயக்கும் விரைவுவண்டியாகும். முதலில் இது ஹவுராவில் இருந்து புது ஜல்பாய்குரி வரை சென்று திரும்பியது. இதன் வழித்தடம் நீட்டிக்கப்பட்டு, இந்த வண்டி குவாஹாட்டி சந்திப்பு வரை சென்று திரும்பியது. பின்னர், சியால்தா என்ற இடத்தில் இருந்து சில்சார் வரை சென்று திரும்பியது. தற்போது அகர்த்தலாவுக்கும் கோல்கத்தாவில் உள்ள சியல்தாவுக்கும் இடையே இயக்கப்படுகிறது. ஒவ்வொரு சனியன்றும், செவ்வாயன்றும் காலை 5:15 மணிக்கு அகர்த்தலாவில் இருந்து கிளம்பி, ஞாயிறன்றும், புதனன்றும் மாலை 7:25 மணிக்கு சியல்தாவை வந்தடையும். பின்னர், சியல்தாவில் இருந்து ஒவ்வொரு ஞாயிறன்றும், வியாழனன்றும், காலை 6:35 மணிக்கு கிளம்பி, திங்களன்றும், வெள்ளியன்றும் இரவு 9:00 மணிக்கு அகர்த்தலாவுக்கு வந்தடையும்.\n\nஇந்த வண்டி வாரம் மும்முறை இயக்கப்படுகிறது. இமயமலைத் தொடரில் உள்ள கஞ்சன்சுங்கா மலையின் பெயர் இந்த வண்டிக்கு சூட்டப்பட்டுள்ளது.\n\nSection::::நிறுத்தங்கள்.\nகிட்டத்தட்ட 1556 கி.மீ தொலைவை 38 மணிநேரத்தில் கடக்கிறது இந்த வண்டி 38 நிலையங்களில் நின்று செல்கிறது.\nஇவற்றில் முக்கியமான நிலையங்களை கீழே காணலாம்.\n"}
{"id": "297442", "url": "https://ta.wikipedia.org/wiki?curid=297442", "title": "காஞ்சிபுரம் அபிராமேசுவரர் கோயில்", "text": "காஞ்சிபுரம் அபிராமேசுவரர் கோயில்\n\nகாஞ்சிபுரம் அபிராமேசுவரர் கோயில் (அபிராமேசம்) என்று வழங்கப்படும் இது, காஞ்சியிலுள்ள சிவக்கோயில்களில் ஒன்றாகும் . மேலும், மூலத்தானத்தில் சிவலிங்க வடிவாக அருள்புரியும் சுயம்பு லிங்க மூர்த்தமாகவும், சிறு திருமேனி எனினும் அழகுறக் காட்சிதரும் அபிராமேசுவரர் எழுந்தருளியதோடு, முகப்பில் கணபதியும், வள்ளி-தெய்வானை உடனான முருகனும் எழுந்தருளியுள்ள இக்கோவில் குறிப்புகள், காஞ்சிப் புராணத்தில் தனிப்படலமாகச் சொல்லப்பட்டுள்ளது.\n\n\nSection::::தல வரலாறு.\nமாவலி (மகாபலி) சக்கரவர்த்தியின் கொட்டத்தை அடக்கவும், தேவர்களின் குறைகளை தீர்க்கவும் ஸ்ரீமன் நாராயணன் வாமன வடிவமாக காஞ்சிக்கு வருகைபுரிந்து, ஒரு சிவலிங்கம் பிரதிட்டை செய்து அபிராமம் எனும் திருநாமம் சூட்டி வழிப்பட்டார். மாவலியிடம் மூன்றடி மண் கேட்டு அவன் வலிமையை அழித்து அவனை பாதாளத்தில் அழுத்தியதாலும், தடுக்க வந்த சுக்கிரனின் கண்பார்வையை பறித்ததாலும் மீண்டும் காஞ்சிக்கு வந்து, வாமன குண்டம் எனும் தீர்த்தம் அமைத்து அபிராமேசுவரரை பூசித்தார். அபிராமேசரை வழிபட்டு அவருக்கு உலகளந்த கோலத்தை மகிழ்ச்சியுடன் காட்டி, மீண்டும் வணங்கிச் சென்றார் என்பது தலவரலாறாகும்.\n\nSection::::தல விளக்கம்.\nஅபிராமேசம் என்பதில் விளங்குவது, திருமால் இந்திரனுக்கு அருளுதற்பொருட்டுக் காசிபர் புதல்வராய் வாமனராகத் தோன்றி அபிராமேசரை நிறுவிப் போற்றி அருளைப்பெற்று மாவலி என்னும் அசுரர் தலைவன் வேள்விச் சாலையை அடுத்து மூன்றடி நிலம் அவனிடம் இரந்துபெற்றுத் தடுத்த சுக்கிரன் கண்ணைக் கெடுத்தனர். பின்பு, மாவலி ஆட்சியுட்பட்ட விண்ணையும் மண்ணையும் ஈரடி அளவையாற்கொண்டு மூன்றாமடிக்கு மாவலி தலையில் வைத்து அவனைப் பாதாளத்தழுத்தித் தேவர்கோன் துயரைத் தீர்த்தனர். மீண்டு வந்த திருமால் ‘வாமன குண்டம்’ என்னும் தீர்த்தம் தொட்டு நீராடி அபிராமேசரை வணங்கி உலகளந்த பேருரு (திருவிக்கிரமவடி)வை அவர்க்குக் காட்டி அருள்பெற்று ‘உலகளந்தபெருமாள்’ என்னும் திருப்பெயருடன் விளங்குகின்றனர். ‘அபிராமேசர்’ உலகளந்தார் வீதியில் சங்குபாணி விநாயகர்க்கு வலப்புறத்தே கிழக்கு நோக்கி எழுந்தருளியுள்ளனர்.\n\nSection::::அமைவிடம்.\nதமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரம் நடுப்பகுதியில் (பெரிய காஞ்சிபுரம் (சிவகாஞ்சி) உலகளந்த பெருமாள் கோவில் தெருவில், சங்குபாணி விநாயகர் கோயிலுக்கு அருகில் உள்ளது. மேலும் தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்திலிருந்து காஞ்சி காமாட்சியம்மன் கோவிலுக்கு செல்லும் வழியில் இக்கோவில் அமைக்கப்பட்டுள்ளது.\n\n"}
{"id": "297452", "url": "https://ta.wikipedia.org/wiki?curid=297452", "title": "ராத்தாபானி புலி காப்பகம்", "text": "ராத்தாபானி புலி காப்பகம்\n\nராத்தாபானி புலி காப்பகம், இந்திய மாநிலமான மத்தியப் பிரதேசத்தின் ராய்சென் மாவட்டத்தில் உள்ள விந்திய மலைத்தொடரில் அமைந்துள்ளது. மாநிலத் தலைநகரான போபாலில் இருந்து கிட்டத்தட்ட 50 கி.மீ தொலைவில் அமைந்துள்ளது.\n\n1976ஆம் ஆண்டில் இந்த காட்டுப்பகுதியை காட்டுயிர் காப்பகமாக மத்திய அரசு அறிவித்தது. 2013ஆம் ஆண்டில், இதை புலி காப்பகமாக மாற்ற திட்டமிடப்பட்டது.\n\nஇந்த காட்டுப்பகுதி 823.84 சதுர கி.மீ பரப்பளவில் அமைந்துள்ளது. \nஇந்த காட்டுப்பகுதியில் தேக்கு மரங்களை அதிகளவில் காண முடியும். \n\nஇந்த காட்டுப்பகுதியில் பீம்பேட்கா பாறை வாழிடம் அமைந்துள்ளது. இந்தப்பகுதியை ஐக்கிய நாடுகள் கல்வி, அறிவியல், பண்பாட்டு நிறுவனம் பாரம்பரியக் களமாக அறிவித்துள்ளது. இந்த காட்டுப்பகுதியில் ராத்தாபானி அருவி, கின்னோர்கட் கோட்டை, கேர்பானா கோயில் ஆகியவை உள்ளன.\n\nSection::::காட்டு விலங்குகள்.\nஇங்கு புலி, நாய், கழுதைப்புலி, ஓநாய், நரி, எருமை, குரங்கு, கரடி ஆகிய விலங்குகளைக் காண முடியும். அணில், முயல், பல்லி, பாம்பு உள்ளிட்டவற்றையும் காண முடியும். மரங்கொத்தி, கிளி, புறா, ஈபிடிப்பான் உள்ளிட்ட பறவைகளையும் காணலாம்.\nஇங்கு வெண்முதுகுக் கழுகு, சாரசு கொக்கு, மஞ்சள் மூக்கு நாரை உள்ளிட்ட அரிய வகை பறவைகளும் வாழ்கின்றன.\n"}
{"id": "297454", "url": "https://ta.wikipedia.org/wiki?curid=297454", "title": "காஞ்சிபுரம் கண்ணேசர் கோயில்", "text": "காஞ்சிபுரம் கண்ணேசர் கோயில்\n\nகாஞ்சிபுரம் கண்ணேசர் கோயில் (கண்ணேசம்) என்று வழங்கப்படும் இது, காஞ்சியிலுள்ள சிவகோயில்களில் ஒன்றாகும் . மேலும், திருவேகம்பத்தில் நிலாத்துண்டப் பெருமாள் சந்நிதி இருப்பது இங்கே குறிப்பிடத்தக்கது. இக்கோவில் குறிப்புகள், காஞ்சிப் புராணத்தில் தனிப்படலமாகச் சொல்லப்பட்டுள்ளது.\n\n\nSection::::தல வரலாறு.\nதிருப்பாற்கடலில் தோன்றிய நஞ்சு உடம்பைத்தாக்க, கரிந்து வெதும்பிய திருமால் காஞ்சியை அடைந்து, கண்ணலிங்கத்தை பிரதிட்டை செய்து வழிபட்டார். அதுவே கண்ணேசம் எனப்பட்டது. வழிபாட்டின் இறுதியில் இறைவன் திருமாலுக்கு காட்சி தந்து \"திருவேம்கத்தில் எம் சந்நிதிக்கு எதிரில் திருமுடியிலுள்ள சந்திரனுக்கு அருகிலிருந்து இவ்வெப்பு (சுர நோய்) நீங்கப் பெறுவாயாக\" என்றருளிச் செய்தார். திருமாலும் அவ்வாறே இருந்து அவ்வெப்பு (சுர நோய்(சூடு) நீங்கப்பெற்று, நிலாத்துண்டப் பெருமாள் என்னும் பெயருடன் விளங்குகிறார்.\n\nSection::::தல விளக்கம்.\nகண்ணேசம் (கண்ணன்-கரியன்) கூறும் விளக்கமாவது திருப்பாற்கடலில் எழுந்த விடத்தால் கரிந்து வெப்புற்ற திருமால் ‘கண்ணேசர்’ என்ற பெயரால் சிவலிங்கம் நிறுவிப் போற்றி அப்பெருமான் ஆணைப்படி திருவேகம்பத்தில் திருமுடியில் உள்ள நிலவின் அமுத கிரணத்தால் வெப்பம் நீங்கி நிலாத்துண்டப் பெருமாள் என்னும் திருநாமம் பெற்றனர். கண்ணேசத்தில் வழிபாடு செய்வோர் மேலுலகில் வாழ்வர். இக்கண்ணேசம் செங்கழுநீரோடை வீதியில் மொட்டைக் கோபுரத்திற் கெதிரில் உள்ளது..\n\nSection::::அமைவிடம்.\nதமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரம் வடப்பகுதியில் (பெரிய காஞ்சிபுரம் (சிவகாஞ்சி) வடக்கு இராசவீதி எனப்படும் செங்கழுநீரோடைத் தெருவில் மொட்டைக் கோபுரத்திற் கெதிரில் உள்ளது. மேலும் தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்திலிருந்து பூக்கடை சத்திரம் வழியாக காஞ்சி சங்கர மடம் செல்லும் வழியிலும், மற்றும் காஞ்சிபுரம் காமாட்சியம்மன் கோவிலின் வடக்கு வாசல் அருகிலும் இக்கோவில் அமைக்கப்பட்டுள்ளது.\n\n"}
{"id": "297461", "url": "https://ta.wikipedia.org/wiki?curid=297461", "title": "சங்கரபதிக்கோட்டை", "text": "சங்கரபதிக்கோட்டை\n\nசங்கரபதிக்கோட்டை (ஆங்கிலம்: Sangarapathikottai) 18 ஆம் நூற்றாண்டில் மருது பாண்டியர் போர்ப் பயிற்சி பாசறை மற்றும் புகலிடமாகவும். இது தேவகோட்டையின் அருகில் உள்ள அமராவதிபுதூர் கிராமத்தில் அமைந்துள்ளது. தமிழ்நாடு வனத்துறைக்கு சொந்தமான இக்கோட்டையைத் தமிழ்நாடு அரசு சுற்றுலாத் தலமாக அறிவித்துள்ளது. ஆனால் தற்போது இக்கோட்டை மிகவும் சிதிலமடைந்து காணப்படுகிறது.\n\nவீரபாண்டிய கட்டபொம்மனின் சகோதரன் ஊமைத்துரையும் இந்தக் கோட்டையை மறைந்து கொள்ளும் இடமாக பயன்படுத்தியுள்ளார். இந்தக் கோட்டையின் கட்டுமானம் மிகவும் தனித்தன்மை வாய்ந்தது. இதில் 50 கற்தூண்கள் இதன் வடிவமைப்பிற்கு மிகவும் பொருத்தமாக காட்சியளிக்கிறது.\n\nSection::::மான்கள்.\nஇக்கோட்டையைச் சுற்றியுள்ள காட்டுப்பகுதியில் புள்ளிமான்கள் நிறையக் காணப்படுகிறது. \n"}
{"id": "297473", "url": "https://ta.wikipedia.org/wiki?curid=297473", "title": "கொங்கணி எழுத்துமுறை", "text": "கொங்கணி எழுத்துமுறை\n\nகொங்கணி எழுத்துமுறையின் மூலம் கொங்கணி மொழி எழுதப்படுகிறது. கொங்கணி மொழியின் அதிகாரப்பூர்வ எழுத்துவடிவமாக தேவநாகரியை தேர்ந்தெடுத்து, உத்தரவு பிறப்பித்தது இந்திய அரசு.\n\nகொங்கணி மொழியை லத்தீன், கன்னட, அரேபிய, மலையாள எழுத்துக்களால் எழுதும் வழக்கமும் உண்டு.\n\n\n"}
{"id": "297476", "url": "https://ta.wikipedia.org/wiki?curid=297476", "title": "முதல் பூவர் போர்", "text": "முதல் பூவர் போர்\n\nமுதல் பூவர் போர் (\"First Boer War\"), அல்லது முதல் ஆங்கில-பூவர் போர் அல்லது டிரான்சுவால் போர், எனப்படும் போர் பெரிய பிரித்தானியா, அயர்லாந்தின் ஐக்கிய இராச்சியத்திற்கும் தென்னாபிரிக்கக் குடியரசுக்கும் இடையே திசம்பர் 16, 1880 முதல் மார்ச் 23, 1881 வரை நடந்த போராகும்.\n19ஆம் நூற்றாண்டில் ஆபிரிக்காவைப் பிடிக்க நடந்த போட்டியில் பிரித்தானியப் பேரரசு தெற்கு ஆபிரிக்கா முழுமையையும் தனது கட்டுக்குள் கொணர முயன்றது. 1815இல் நெப்போலியப் போர்கள் முடிவடைந்த நிலையில் நன்னம்பிக்கை முனையைக் கைப்பற்றியிருந்தனர். தாங்கள் குடியேறிய பகுதிகளை பிரித்தானியா கட்டுப்படுத்துவதை டச்சு, செருமனி, பிரான்சிய நாட்டினரின் கலவையினமாகிய பூர்கள் விரும்பவில்லை. சிலர் வடக்கு நோக்கிச் சென்று ஆரஞ்சு விடுதலை இராச்சியம் என்ற புதிய நாட்டை உருவாக்கிக் கொண்டனர். வைரச் சுரங்கங்கள் நிறைந்திருந்த ஆரஞ்சு விடுதலை இராச்சியத்தைக் கைப்பற்ற 1877இல் பிரித்தானியப் படையினர் முன்னேறினர். \n\nடிரான்சுவாலின் தலைவர் பவுல் குருகர் பிரித்தானியர் வெளியேற இறுதி எச்சரிக்கை விடுத்தார். இதற்கு மறுதளித்த பிரித்தானியர் திசம்பர் 16, 1880இல் முதலாம் பூவர் போர் மூண்டது. சாண்டுசுபுரூய்ட், வொல்க்சுகிரஸ்ட் ஆரஞ்சு விடுதலை இராச்சியம், டிரான்சுவால் ஆகியன இணைந்து போரில் ஈடுபட்டன. போரில் இறந்த வீரர்களுக்கு மாற்றாக இளைஞர்களையும் முதியோரையும் பூவர் அரசு ஈடுபடுத்தியது. இவர்களுடன் கருப்பின மக்களும் இணைந்தனர். மொத்த பூவர் போர்ப்படையில் 20 முதல் 25 % கருப்பர்களாக இருந்தனர். செருமானியப் பேரரசு பூர்களுக்கு ஆதரவளித்தது. அவர்களது கிரப் துப்பாக்கிகளை பூர்களுக்கு வழங்கியது. பெரும்பான்மையானச் சண்டை குதிரைப்படை வீரர்களுக்கிடையே நடைபெற்றது. \n\nஅமெரிக்கப் போருக்குப் பின்னர் பிரித்தானியர் தோல்வியடைந்த முதல் போராக முதலாம் பூவர் போர் திகழ்ந்தது. தோல்வியடைந்த பிரித்தானியர் அமைதி உடன்படிக்கையில் தங்களுக்கு விருப்பமில்லாத சரத்துக்களுடன் கையொப்பமிட வேண்டியதாயிற்று. இதுவே பிரித்தானியர் தங்களது சிவப்பு மேலங்கியுடன் போரிட்ட கடைசி போராக அமைந்தது; இப்போரிலிருந்து காக்கி சீருடைகளை அணிந்து பிரித்தானியர் போரிட்டனர். பூர்களின் கரந்தடிப் போர் முறை, நகரும் தன்மை, குறிபார்த்து சுடும் திறன், தற்காப்பு நிலைகளை கூடுதலாகப் பயன்படுத்துதல் ஆகியவற்றால் நவீனத் துப்பாக்கிகளைக் கொண்டிருந்த, பட்டறிவு வாயந்த பிரித்தானியரை வென்றனர்.\n"}
{"id": "297478", "url": "https://ta.wikipedia.org/wiki?curid=297478", "title": "வான் டர் வால்சின் சமன்பாடு", "text": "வான் டர் வால்சின் சமன்பாடு\n\nவான் டெர் வால்சின் சமன்பாடு (\"Van der Waals' Equation\") என்பது வளிமம் மற்றும் நீர்மங்களின் அடர்த்தியை அவற்றின் அழுத்தம், கொள்ளளவு மற்றும் வெப்பநிலை நிலைகளுடன் தொடர்புபடுத்தி விளக்கும் ஒரு வெப்ப இயக்கவியல் நிலைச் சமன்பாடு. இச்சமன்பாட்டைக் கண்டறிந்தமைக்காக டச்சு நாட்டைச் சேர்ந்த இயற்பியலாளர் \"யொகான்னசு டீடெரிக் வான் டெர் வால்சு\" 1910 ஆம் ஆண்டின் இயற்பியலுக்கான நோபல் பரிசை வென்றார்.\n\nSection::::உன்னத வளிமச்சமன்பாடு.\nஉன்னத வளிமங்களுக்கு formula_1 என்ற சமன்பாடு பொருந்தும். இதில் வளிமத்திலுள்ள அணுக்கள் அல்லது மூலக்கூறுகளுக்கிடையே கவர்ச்சி விசை ஏதுமில்லை என்றும் அவைகளுடைய பருமனளவு புள்ளி அளவே என்றும் கொள்ளப்பட்டுள்ளன.\n\nSection::::வான் டெர் வால்சின் சமன்பாடு.\nஉண்மையான வளிமங்களுக்கு உன்னத வளிமச்சமன்பாடு பொருந்தாது. ஒரு கலனில் மையப்பகுதியிலுள்ள உள்ள வளிமத்தின் அணுக்கள் எல்லா திசையிலும் கவர்ச்சி விசைக்கு ஆட்பட்டு உள்ளன. ஆனால் கலத்தின் சுவர்களுக்கருகிள்ள அணுக்கள் அவ்வாறு இல்லாமல் உள்புறமாக அதிகமாக கவர்ந்து இழுக்கப்படுகின்றன. எனவே கலனின் சுவர்களில் காணப்படும் அழுத்தம் சற்று குறைவாகவே உள்ளது.\n\nசுவரில் காணப்படும் அழுத்தம் ஒரு கன செ.மீ.ல் காணப்படும் அணுக்களின் எண்ணிக்கைக்கு அல்லது வளிமத்தின் அடர்த்திக்கு நேர்வீததில் உள்ளது. இதனை வளிமத்தின் கன அளவிற்கு எதிர் விகித்திலுள்ளது என கூறலாம். ஏனெனில் formula_3 ஆகும். அதுபோல் ஒரு சதுர செ.மீ.பரப்பில் மோதும் அணுக்களின் எண்ணும் அடர்த்திக்கு நேர்வீதத்தில் உள்ளது. அதாவது formula_4 க்குச் சமமாகும். அழுத்தக் குறைபாடு formula_5 க்குச் சமமாகும். எனவே இயல்பான வளிமங்களுக்கு அழுத்தம் formula_6 அளவு கூடுதலாகவே உள்ளது. அதன் அழுத்தம் formula_7 என்றாகிறது.\n\nஇதுபோல் அணுக்களின் பருமனளவு காரணமாக கொள்கலனின் அளவை வளிமத்தின் கன அளவாக கொள்ளமுடியாது. ஒவ்வொரு சுவர் பக்கமும் ஆரத்தின் அளவு குறைவுபடும் எனவே வளிமத்தின் பருமனளவு formula_8 க்கு சமமாக உள்ளது. எனவே சாதரண வளிமங்களுக்கு \nஇதுவே வான் டெர் வால்சின் சமன்பாடாகும்\n"}
{"id": "297488", "url": "https://ta.wikipedia.org/wiki?curid=297488", "title": "மடத்துவெளி பாலசுப்பிரமணியர் கோவில்", "text": "மடத்துவெளி பாலசுப்பிரமணியர் கோவில்\n\nமடத்துவெளி பாலசுப்பிரமணியர் கோவில் இலங்கையின் வடக்கே புங்குடுதீவு மடத்துவெளி கிராமத்தில் அமைந்துள்ள ஒரு முருகன் கோவில் ஆகும். இதன் தொன்மைப் பெயர் ”'இளந்தாரி நாச்சிமார் கோவில் என்பதாகும்.\n\nஇவ்வாலயத்தின் வரலாறு பற்றிய தகவல்களை திட்டவட்டமாக பெற்றுக்கொள்ளமுடியாத போதிலும் இவ்வாலயம் நூற்றாண்டுகள் பழமை வாய்ந்ததாக இருக்கலாம் என நம்பப்படுகிறது. இவ்வாலயம் 1960களில் முற்றாக அழிக்கப்பட்டுப் புனரமைப்புச் செய்யப்பட்டது. கருவறையில் முருகப்பெருமானின் வேலாயுதமும், ஆலயத்தின் வடமேற்கு மூலையில் நாச்சிமாரும் பிரதிட்டை செய்யப்பட்டனர். இத்துடன் இவ்வாலயத்தின் பெயரும் மடத்துவெளி ”ஸ்ரீ பாலசுப்பிரமணியசுவாமி கோவில்” எனப்பெயர் மாற்றம் செய்யபட்டது. இவ்வாலயம் சின்ன நல்லூர் என்று அழைக்கப்படும் அளவிற்குப் பிரபலம் அடைந்தது. நான்கு புறமும் சுற்றுமதில்களுடனான அன்னதான மடமும் அமைக்கப்பட்டது. \n\n1991 ஆம் ஆண்டு இலங்கை இராணுவம் தீவகத்தில் மேற்கொள்ளப்பட்ட இராணுவ நடவடிக்கை காரணமாக புங்குடுதீவிலிருந்து பெருமளவு மக்கள் இடம்பெயர்ந்த நிலையில் ஆலயம் நித்திய நைமித்திய பூசைகளின்றி பொலிவிழந்திருந்தது. கோவில் கோபுரம் மீளப் புனரமைக்கப்பட்டு 2013 சூன் 28 இல் குடமுழுக்கு முறைப்படி நடைபெற்றது.\n\n"}
{"id": "297492", "url": "https://ta.wikipedia.org/wiki?curid=297492", "title": "பகுப்பாய்வு", "text": "பகுப்பாய்வு\n\nபகுப்பாய்வு (ஆங்கிலம்: Analysis) என்பது மிக நல்ல புரிந்துணர்விற்காக ஒரு சிக்கலான பொருள் அல்லது கருத்தைச் சிறியப் பகுதிகளாக பிரிக்கும் ஒரு செயல்பாடாகும். இது முறையான கொள்கையினால் தற்கால வளர்ச்சியென கருதினாலும் இந்த நுட்பத்தை அரிசுட்டாட்டில் போன்றோர்களால் எண்முறையியல் மற்றும் கணிதத்தில் கி.மு 384-322 காலகட்டத்திலேயே இதைப் பயன்படுத்தியுள்ளமைக்கு சான்றுகள் உள்ளன.\n"}
{"id": "297494", "url": "https://ta.wikipedia.org/wiki?curid=297494", "title": "சவிக்கை", "text": "சவிக்கை\n\nமுளைப் பொட்டல் (பேச்சு வழக்கில் \"முளப் பொட்டல்\" என்பர்; ஆங்கிலம்: Mula pottal) அல்லது சவிக்கை என்பது தமிழ்நாட்டில் மதுரை மற்றும் அதைச்சுற்றிய பல மாவட்டங்களில் உள்ள எல்லா கிராமங்களிலும் இருக்கும் ஒரு முளைப்பாரி எடுக்கும் இடமாகும். இதற்கென ஒரு தனி திட்டு மாதிரியான ஒரு கட்டிடம் கட்டப்படும். முற்காலத்தில் கூரையாக இருந்த இக்கட்டிடங்கள் தற்போது ஓடுகளால் கட்டப்பட்டுள்ளது. இந்த முளைப்பொட்டலில் ஊர்ப் பஞ்சாயத்தையும் நடத்த பயன்படுத்துவர்.\n\nபுதுவயலில் இருக்கும் ஒரு முளைப்பட்டல் ஒட்டியுள்ள ஒரு தெருவிற்கு முளைப்பொட்டல் தெரு என வழங்கி வருகின்றனர்.\n\nஇந்த முளைப்பொட்டலின் பக்கத்தில் இளவட்டக்கல்லும் வைத்திருப்பார்கள். அக்காலத்தில் முளைப்பொட்டலிலேயே இளவட்டக்கல் தூக்கும் போட்டியும் நடைபெறும்.\n"}
{"id": "297525", "url": "https://ta.wikipedia.org/wiki?curid=297525", "title": "காட்டுமுள்ளங்கி", "text": "காட்டுமுள்ளங்கி\n\nகாட்டுமுள்ளங்கி (அறிவியல் பெயர் : \"BLUMEA LACERA\"), (ஆங்கில பெயர் : \"Blumea\") சூரிய காந்தி குடும்பத்தைச் சேர்ந்த பூக்கும் தாவரம் ஆகும். இவை பொதுவாக இந்திய துணைக் கண்டப்பகுதிகளில் காணப்படும் நாடுகளிலும், ஆஸ்திரேலியாப் பகுதிகளிலும் காணப்படுகிறது. மூலிகை மருத்துவத்திற்கு இத்தாவரம் பயன்படுகிறது.\n"}
{"id": "297527", "url": "https://ta.wikipedia.org/wiki?curid=297527", "title": "வருகமஞ்சள்", "text": "வருகமஞ்சள்\n\nவருகமஞ்சள், அல்லது மந்திரவஞ்சி (\"Bixa orellana\", \"Lipstick tree\") இது ஓர் புதர் போல் வளர்ந்து பூக்கும் தாவரம் ஆகும். இத்தாவரம் அமெரிக்காவின் வெப்ப மண்டல பகுதியில் அதிகமாகக் காணப்படுகிறது. இது ஒரு முலிகைத் தாவரம் ஆகும். இதன் சாயம் கொண்டு உதட்டுச் சாயம் செய்யவும், உடலில் மேல் பூச்சு பூசிக்கொள்ளவும் பயன்படுத்துகின்றனர். இவை தென் அமெரிக்கா, மத்திய அமெரிக்கா, மற்றும் கரிபியன் பகுதிகளில் கானப்படுகிறது. இத்தாவரம் இந்தியாவிலும் காணப்படுகிறது.\n"}
{"id": "297528", "url": "https://ta.wikipedia.org/wiki?curid=297528", "title": "மரமஞ்சள்", "text": "மரமஞ்சள்\n\nமரமஞ்சள் (\"Berberis aristata\", \"ɪndian berberi\") இது \"பெர்பேரிசியா\" என்ற குடும்பத்தைச் சேர்ந்த பூக்கும் தாவரம் ஆகும். இது ஒரு மூலிகைத் தாவரம் ஆகும். இந்தியாவில் இமயமலைப் பகுதியிலும் நேபாளத்திலும், மேலும் இலங்கையில் ஈர நிலப்பகுதியிலும் காணப்படுகிறது.\n"}
{"id": "297529", "url": "https://ta.wikipedia.org/wiki?curid=297529", "title": "கட்டாத்தி", "text": "கட்டாத்தி\n\nதிருவாத்தி, இறுவாட்சி (அறிவியல் பெயர் : \"Bauhinia tomentosa\"), (ஆங்கில பெயர் : \"Yellow Bell Orchid Tree\") இது ஒரு பூக்கும் தாவரம் ஆகும். இத்தாவரம் இருபுற வெடிக்கனி இனத்தைச் சேர்ந்த பபேசியே என்ற குடும்ப தாவரம். இத்தாவரம் நோய் எதிர்ப்பு சக்தி கொண்ட நுண்ணுயிரியை பெற்றுள்ளது. இந்தியா, சாம்பியா, மொசாம்பிக் மற்றும் இலங்கை போன்ற நாடுகளில் காணப்படுகிறது.\n\nஇது இரண்டாகப் பிரிந்த இலைகளையும், மஞ்சள் நிறப்பூக்களையும், கரு நிறக் கட்டைகளையும் உடைய மரமாகும். இதன் இலை, மொட்டு, பூ, பிஞ்சு, காய் ஆகிய அனைத்து உறுப்புகளும் மருத்துவப் பயனுடையவை.\n\nSection::::சமயச் சிறப்பு.\nதிருஆப்பாடி, திருச்சிற்றேமம், திருச்செங்காட்டங்குடி முதலிய சிவன் திருக்கோயில்களில் காட்டாத்தி தலமரமாக உள்ளது.\n"}
{"id": "297531", "url": "https://ta.wikipedia.org/wiki?curid=297531", "title": "ஊதா முள்ளி", "text": "ஊதா முள்ளி\n\nஊதா முள்ளி அல்லது கோல்மிதி (அறிவியல் பெயர் : \"Barleria cristata\"), (ஆங்கில பெயர் : \"Philippine violet\") இது ஒரு பூக்கும் தாவர வகையைச் இனம் ஆகும். இதன் குடும்பப்பெயர் முண்மூலிகைக் குடும்பம் என்பதாகும். இவை தெற்கு சீனா , இந்தியா, மியான்மர் போன்ற நாடுகளில் காணப்படுகிறது. இத்தாவரம் வீடுகளில் அலங்கார செடியாக வளர்க்கப்படுகிறது, \nமேலும் ஹவாய் தீவுகளிலும் இவை காணப்படுகிறது.\n"}
{"id": "297550", "url": "https://ta.wikipedia.org/wiki?curid=297550", "title": "இரண்டாம் பூவர் போர்", "text": "இரண்டாம் பூவர் போர்\n\nஇரண்டாம் பூவர் போர் (\"Second Boer War\", ஆபிரிகான் மொழியில் \"இரண்டாம் விடுதலைப் போர்\") அல்லது இரண்டாம் ஆங்கில-பூவர் போர் அல்லது தென்னாபிரிக்கப் போர், 11 அக்டோபர் 1899 முதல் 31 மே 1902 வரை பிரித்தானியப் பேரரசு ஒரு புறத்திலும், தென்னாப்பிரிக்கக் குடியரசும் (டிரான்சுவால் குடியரசு) ஆரஞ்சு விடுதலை இராச்சியமும் எதிரணியிலும் போரிட்ட சண்டைகளாகும். பிரித்தானியப் போர்முனையில் பிரித்தானியப் பேரரசின் பல பகுதிகளிலிருந்தும் துருப்புகள் வரவழைக்கப்பட்டனர். தெற்கு ஆப்பிரிக்கா, ஆத்திரேலியக் குடியேற்றங்கள், கனடா, நியூஃபவுன்லாந்து மற்றும் லாப்ரடோர், பிரித்தானிய இந்தியா, மற்றும் நியூசிலாந்தின் பகுதிகளிலிருந்து துருப்புகள் வந்தன. இந்தப் போரில் பிரித்தானியர் வெற்றி பெற்றனர்; இரு குடியரசுகளும் ஐக்கிய இராச்சியத்தில் இணைக்கப்பட்டன. இறுதியாக, இவ்விரு குடியரசுகளும் 1910இல் தென்னாப்பிரிக்க ஒன்றியத்தில் அங்கமாயின.\n\nSection::::பெயர்.\nதிசம்பர் 1880 முதல் மார்ச் 1881 வரை நடைபெற்ற முதல் பூவர் போர் அவ்வளவாக அறியப்படாதமையால், இந்தப் போர் பொதுவாக பூவர் போர் அல்லது போயர்ப் போர் எனப்படுகின்றது. ஆபிரிகானா-பேசுகின்ற தென்னாப்பிரிக்க குடியேறிகளுக்கான பொதுவான பெயர் \"பூர்\" ஆகும். இது தென்னாப்பிரிக்காவிற்கு வெளியே தென்னாப்பிரிக்கப் போர் என்றும் தென்னாப்பிரிக்கர்களிடையே (இரண்டாம்) ஆங்கில-பூர் போர் என்றும் அறியப்படுகின்றது. ஆபிரிக்கான மொழியில் \"ஆங்கிலோ-பூரூர்லோகு\" (\"ஆங்கிலோ-போயர் போர்\"), \"டிவீட் பூரூர்லோகு\" (\"இரண்டாம் போயர் போர்\"), \"டிவீடு வ்ரை எட்சூர்லோகு\" (\"இரண்டாம் விடுதலைப் போர்\", அல்லது புரட்சிப் போர்) அல்லது \"இங்கிலீசு ஊர்லோகு\" (\"இங்கிலீஷ் போர்\") எனவும் அழைக்கப்படுகின்றது.\n\nSection::::போரின் கட்டங்கள்.\nஇந்தப் போரை மூன்று கட்டங்களாகப் பிரிக்கலாம். முதற்கட்டத்தில், நதால், கேப் குடியேற்றங்கள் அடங்கிய பிரித்தானிய ஆட்பகுதியில் பூர்கள் முன்தாக்குதல்கள் நடத்தினர்; லேடிசுமித் மாபெகிங், கிம்பர்லி கோட்டைகளை முற்றுகையிட்டனர். கொலென்சோ சண்டை, மாகெர்பொன்டன் சண்டை, இசுபியோன் கொப் சண்டை ஆகியவற்றில் குறிப்பிடத்தக்க வெற்றிகளை ஈட்டினர். \n\nஇரண்டாம் கட்டத்தில், பிரித்தானியப் படைகளை வலுவூட்டிய பிறகு 1900இல் இராபர்ட்சு பிரபு தலைமையில் பிரித்தானியா பெரிய தாக்குதலை நடத்தி பூர்களின் முற்றுகைகளை முறியடித்தது. நதாலையும் கேப் குடியேற்றத்தையும் பாதுகாத்துக் கொண்ட பிறகு டிரான்சுவாலையும் அதன் தலைநகர் பிரிட்டோரியாவையும் இலக்கு வைத்துப் படையெடுத்தனர்; இதில் வெற்றி கண்டு சூன் 1900இல் பிரிடோரியாவை கைப்பற்றினர்.\n\nமூன்றாவது மற்றும் இறுதி கட்டங்களில் பூர்கள் பிரித்தானியப் படைகளுக்கு எதிராக கரந்தடிப் போர் முறையை பயன்படுத்தினர். இரண்டாண்டுகள் இவ்வாறு போரிட்ட பூர்கள் அக்காலத்தில் பிரித்தானியப் படைவீடுகளையும், தந்திக் கம்பங்கள், தொடர்வண்டி மற்றும் சேமக்கலங்களைத் தாக்கினர். போராளிகளுக்கு உணவு மறும் பிற தேவைகளை தடுக்கும் பொருட்டு கிட்ச்னர் தலைமையிலான பிரித்தானியர் தீய்ந்த நிலக்கொள்கையைப் பின்பற்றி பூர்களின் வயல்களை அழித்தனர்; மகளிர், சிறுவர்களை சிறைபிடித்து வதைமுகாம்களில் அடைத்தனர். \n\nஇத்தகையப் போர்முறை குறுகிய காலத்திற்கே நீடிக்கும் என பிரித்தானிய அரசும் சில பத்திரிகையாளர்களும் எண்ணினர்; ஆனால் போர் நீண்டது. வதை முகாம்களில் இருந்த ஆபிரிகானர்ளில் 26,000 மகளிரும் சிறுவர்களும் நோயாலும் ஊட்டச்சத்துக் குறைபாட்டாலும் உயிரிழந்தனர். வதைமுகாம்களில் இழிநிலை குறித்த விமரிசனங்கள் அரசுக்குத் தலைவலியாக மாறின. பூர்கள் இறுதியாக சனிக்கிழமை, 31 மே 1902 அன்று சரண்டைந்து டிரான்சுவால், ஆரஞ்சு விடுதலை இராச்சியத்தின் 60 பிரதிநிதிகளில் 54 பேர் அமைதி உடன்பாட்டிற்கு வாக்களித்தனர். இந்த உடன்பாடு \"வெரீனிகிங் உடன்பாடு\" என்று அறியப்படுகின்றது. இந்த உடன்பாட்டின்படிஇரு குடியரசுகளும் பிரித்தானியப் பேரரசுடன் இணைந்தன; வருங்காலத்தில் இவ்விரு குடியரசுகளுக்கும் தன்னாட்சி வழங்கப்படும் என உறுதியளித்தது. இந்த உறுதிமொழியின்படியே 1910இல் தென்னாபிரிக்க ஒன்றியம் உருவானது.\n\nபிரித்தானிய உள்நாட்டு அரசியலிலும் தென்னாப்பிரிக்காவிலும் இந்தப் போர் பெரும் தாக்கத்தை ஏற்படுத்தியது. பிரித்தானியாவின் மிகவும் செலவுமிக்க, நீண்ட போராகவும் (2015 ஆண்டு மதிப்பில் £200 மில்லியன், கிட்டத்தட்ட £22 பில்லியன்), 1815க்கும் 1914க்கும் இடையே மிக்க குருதி சிந்தியப் போராகவும் இருந்தது.\n\n\n"}
{"id": "297553", "url": "https://ta.wikipedia.org/wiki?curid=297553", "title": "கொங்கணி திரைத்துறை", "text": "கொங்கணி திரைத்துறை\n\nகொங்கணி திரைத்துறை, கொங்கணி மொழியில் திரைப்படங்களை வெளியிடும் திரைத்துறை ஆகும். இந்திய மாநிலங்களான கோவா, மகாராட்டிரம், கருநாடகம் ஆகிய மாநிலங்களில் கொங்கணி திரைப்படங்கள் தயாரிக்கப்படுகின்றன.\n\nமோகச்சோ அன்வதோ என்ற முதல் கொங்கணி படம் 1950ஆம் ஆண்டின் ஏப்ரல் 24ஆம் தேதியில் வெளியானது. இதை ஜெர்ரி பிராகன்சா என்பவர் தயாரித்து இயக்கியிருந்தார். எனவே, இந்த நாளை கொங்கணி திரைப்பட நாளாக திரைத்துறையினர் கொண்டாடுகின்றனர்.\n\n2009ஆம் ஆண்டின் சிறந்த திரைப்படங்களின் வரிசையில் தி மேன் பியாண்டு தி பிரிட்ஜ் என்ற கொங்கணி மொழிப் படமும் சேர்க்கப்பட்டது.\n\nசிறந்த கொங்கணி திரைப்படத்துக்கு மத்திய அரசு ஆண்டுதோறும் விருது வழங்குகிறது. இது வரை வெளியாகியுள்ள கொங்கணி படங்களில் பெருவெற்றி பெற்றது ஓ மரியா என்ற திரைப்படம். இதை ராஜேந்திர தாலக் என்பவர் இயக்கினார்.\n"}
{"id": "297556", "url": "https://ta.wikipedia.org/wiki?curid=297556", "title": "வாஸ்கோட காமா வேளாங்கண்ணி விரைவுவண்டி", "text": "வாஸ்கோட காமா வேளாங்கண்ணி விரைவுவண்டி\n\nவாஸ்கோட காமா - வேளாங்கண்ணி விரைவுவண்டி, இந்திய இரயில்வேயினால் இயக்கப்படுகிறது. இந்த வண்டி கோவா மாநிலத்தில் உள்ள வாஸ்கோட காமாவில் இருந்து கிளம்பி, தமிழ்நாட்டில் உள்ள வேளாங்கண்ணி வரை சென்று திரும்பும்.\n\n"}
{"id": "297558", "url": "https://ta.wikipedia.org/wiki?curid=297558", "title": "திருவனந்தபுரம் - வேராவல் விரைவுவண்டி", "text": "திருவனந்தபுரம் - வேராவல் விரைவுவண்டி\n\nதிருவனந்தபுரம் - வேராவல் விரைவுவண்டி, இந்திய இரயில்வேயினால் இயக்கப்படுகிறது. இந்த வண்டி கேரளத் தலைநகரான திருவனந்தபுரத்தில் இருந்து கிளம்பி, வேராவல் வரை சென்று திரும்புகிறது.\n\nSection::::வழித்தடம்.\nஇந்த வண்டி கீழுள்ள இடங்களில் நின்று செல்லும்.\n"}

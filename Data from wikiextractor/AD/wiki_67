{"id": "322847", "url": "https://ta.wikipedia.org/wiki?curid=322847", "title": "ஆதலையூர் பீமேசுவரர் கோயில்", "text": "ஆதலையூர் பீமேசுவரர் கோயில்\n\nஆதலையூர் பீமேசுவரர் கோயில் நாகப்பட்டினம் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nகும்பகோணம்-நாகப்பட்டினம் சாலையில் திருக்கண்ணபுரத்திற்கு அருகே 3 கிமீ தொலைவில் இக்கோயில் அமைந்துள்ளது. \n\nSection::::இறைவன், இறைவி.\nபாண்டவர்கள் தாம் இழந்த நாட்டை மீண்டும் பெற கோயில்களுக்குத் தல யாத்திரையாகச் சென்றபோது பீமன் இங்கு வந்து இக்கோயிலின் அருகேயுள்ள குளத்தில் நீராடி சிவனை வழிபட்டு அருள் பெற்றதால் மூலவர் பீமேசுவரர் என்று அழைக்கப்படுகிறார். இறைவனைத் தேடி வந்து பசு வடிவத்தில் இங்கே கண்ட இறைவி ஆனந்தம் அடைந்து ஆனந்தநாயகி என்னும் பெயரைப் பெற்றார். \n\nSection::::சிறப்பு.\nஇக்கோயில் குளத்தில் நீராடுவோருக்கு மங்கள இசை கேட்பதாகக் கூறுகின்றனர். \n"}
{"id": "322851", "url": "https://ta.wikipedia.org/wiki?curid=322851", "title": "சீயாத்தமங்கை வன்மீகநாதசுவாமி கோயில்", "text": "சீயாத்தமங்கை வன்மீகநாதசுவாமி கோயில்\n\nசீயாத்தமங்கை வன்மீகநாதசுவாமி கோயில் நாகப்பட்டினம் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் நன்னிலம்-நாகூர் சாலையில் உள்ளது. திருமருகல் இரத்தினகிரீசுவரர் கோயிலின் உப கோயிலாக விளங்கும் இக்கோயிலில் வன்மீகநாதசுவாமியும் கால பைரவரும் உள்ளனர்.\n\nSection::::இறைவன், இறைவி.\nஇக்கோயிலின் மூலவர் வன்மீகநாதர். இறைவி நீலோத்பலாம்பாள். இக்கோயிலில் கால பைரவர் சன்னதி கொண்டுள்ள இக்கோயிலை வன்மீகநாதசுவாமி மற்றும் மகா காலபைரவர் கோயில் என்றும் கூறுகின்றனர். இக்கோயிலின் மூன்று திருச்சுற்றுகளில் மூன்று கால பைரவர்கள் இருந்திருக்கலாம் என்று கூறுகின்றனர்.\n\nSection::::அமைப்பு.\nவிநாயகர், முருகன், தட்சிணாமூர்த்தி, லிங்கோத்பவர், துர்க்கை, சண்டிகேஸ்வரர், சூரியன், நாகர், பிரம்மா உள்ளிட்டோர் இக்கோயிலில் உள்ளனர். இங்கு நவக்கிரக சன்னதி கிடையாது.\n"}
{"id": "322853", "url": "https://ta.wikipedia.org/wiki?curid=322853", "title": "இரட்டை உப்பு", "text": "இரட்டை உப்பு\n\nஇரட்டை உப்புகள் \"(Double salts)\" ஒன்றுக்கு மேற்பட்ட நேர்மின் அயனிகள் அல்லது எதிர்மின் அயனிகளைப் பெற்றிருக்கும். ஒரே அயனி அணிக்கோவை மதிப்புடன் படிகமான இரண்டு வேறுபட்ட உப்புகளைச் சேர்த்து இரட்டை உப்புகள் தயாரிக்கப்படுகின்றன. பொதுவாய்ப்பாடு MIMIII[SO4]2•12H2O) என்றுள்ள படிகாரங்கள் அல்லது பொதுவாய்ப்பாடு [MI]2MII[SO4]2•6H2O) என்றுள்ள அல்லது M2M'(SeO4)2(H2O)6 தட்டோன் உப்புகள், பொட்டாசியம் சோடியம் டார்டரேட்டுகள், அம்மோனியம் இரும்பு(II) சல்பேட்டு மற்றும் புரோம்லைட்டுகள் இரட்டை உப்புக்கு உதாரணங்களாகும்.\n\nஇரட்டை உப்புகள் அணைவு உப்புகளிலிருந்து வேறுபட்டனவாகும். தண்ணிரில் கரையும்பொழுது ஒரு இரட்டை உப்பு முழுவதுமாக பிரிகையடைந்து எளிய மூலக்கூறுகளாகப் பிரிந்துவிடும். ஆனால் அணைவு உப்புகளின் அயனிகள் பிரிகையடையாது. உதாரணமாக என்ற KCeF4 இரட்டை உப்பு தண்ணீரில் கரைந்து K+, Ce3+ மற்றும் F−அயனிகளாகப் பிரிகிறது. ஆனால் K4[YbI6] என்ற அனைவு உப்பு தண்ணீருடன் சேரும்போது [YbI6]4− அயனித் தொகுதியாகவே உள்ளது. எனவே அணைவு அயனிகளை வாய்ப்பாட்டில் எழுதும்போது சதுர அடைப்புக் குறிக்குள் \"[ ]\" எழுதப்படுவது முக்கியமாகும்.\n\nபொதுவாக இவ்வாறு உருவாக்கப்படும் இரட்டை உப்புகளின் பண்புகள் அவற்றின் கூறுகளான தனி உப்புகளின் பண்புகளை ஒத்திருக்கும் என்று கருதமுடியாது.\n\n"}
{"id": "322857", "url": "https://ta.wikipedia.org/wiki?curid=322857", "title": "எக்-மட்சுதா வினை", "text": "எக்-மட்சுதா வினை\n\nஎக்-மட்சுதா வினை \"(Heck-Matsuda (HM) reaction)\" என்பது ஒலிபீன்களை பலேடியம் வினையூக்கியின் உதவியால் அரைலேற்றம் செய்யும் கரிம வேதியியல் வினையாகும். அரைல் ஆலைடுகள் மற்றும் முப்புளோரோமெத்தேன் சல்போனேட்டு எனப்படும் திரிப்ளேட்டுகளுக்கு மாற்றாகப் பயன்படும் அரீன் ஈரசோனியம் உப்புகள் இவ்வினையில் பயன்படுத்தப்படுகின்றன.\n\nஅரைல் ஆலைடு மின்னணு கவரிகளைப் பயன்படுத்தும் பாரம்பரிய முறையை விட அரீன் ஈரசோனியம் உப்புகளைப் பயன்படுத்துவதில் சில நன்மைகள் உள்ளன. உதாரணமாக பாசுபீனை ஈந்தணைவிகளாகப் பயன்படுத்த வேண்டிய அவசியமிருப்பதில்லை. இதனால் காற்றில்லா வேதி வினை என்ற நிபந்தனை தளர்த்தப்படுகிறது. மேலும் ஒரு காரம் வினையைக் கட்டுப்படுத்தும் நிலையிலிருந்தும் இச்செயல்முறை விடுபடுகிறது. பாரம்பரியமான எக் செயல்முறையைக் காட்டிலும் வினையின் வேகம் விரைவாக நிகழ்கிறது\n\nஅல்லைலிக் ஆல்ககால்கள், இணை ஆல்க்கீன்கள், நிறைவுறா பல்லின வளையங்கள், கிளர்வூட்டப்படாத ஆல்க்கீன்கள் முதலிய வேதிச் சேர்மங்கள் இம்முறையில் அரைலேற்றப்படுகின்றன. பலேடியம் அசிட்டேட்டு (Pd(OAc)2)அல்லது டிரிசு(டைபென்சிலிடின் அசிட்டோன்)டைபலேடியம்(0) போன்ற எளிய கரிம பலேடியச் சேர்மங்களையும், பொதுவாகப் பயன்படுத்தக்கூடிய நலம்தரும் கரைப்பான்களையும் அறை வெப்பநிலையில் பயன்படுத்தக்கூடிய நன்மையும் இதனால் உண்டாகிறது\n\nஎக்-மட்சுதா வினையில் தோன்றும் மூலக்கூறிடை மாறுபாடுகளுடன் ஆக்சிசன், நைட்ரசன் பல்லின வளையங்கள் உருவாக்கத்திற்குத் தேவையான மூலக்கூறிடை வளையமாதல் செயல்முறையும் கூடுதலாக தோன்றுகிறது.\n\nஎக்-மட்சுதா வினையின் வினையூக்கச் சுழற்சியானது முக்கியமான நான்கு படிநிலைகளைக் கொண்டுள்ளது. ஆக்சிசனேற்றக் கூட்டுவினை, இடம்பெயர்ந்து உட்புகுதல், பீட்டா நீக்கம் மற்றும் ஒடுக்க நீக்கம் முதலியன அந்நான்கு படிநிலைகளாகும்\n\nபல்லேடிய நேரயனியுடன் ஈரசோனியம் உப்புகளை சேர்த்தல் தொடர்பாக முன்மொழியப்பட்ட எக் வினையூக்கச் சுழற்சிவினையானது, கோர்ரியா மற்றும் சக தொழிலாளர்கள் மேற்கொண்ட பெருமளவிலான நிறமாலையியல் ஆய்வுகள் மூலம் வலுப்படுத்தப்பட்டது. அரீன் ஈரசோனியம் உப்புகள் எக் வினையில் அணைவு இடைவினைகளில் பங்கேற்றதை இந்த ஆய்வு முடிவுகள் வெளிப்படுத்தின. \n"}
{"id": "322859", "url": "https://ta.wikipedia.org/wiki?curid=322859", "title": "ஏபர்-வெயிசு வினை", "text": "ஏபர்-வெயிசு வினை\n\nஏபர்-வெயிசு வினை \"(Haber–Weiss reaction)\" ஐதரசன் பெராக்சைடு (HO) மற்றும் சூப்பராக்சைடு எனப்படும் மிகையாக்சைடில் இருந்து (•OH) எனப்படும் ஐதராக்சில் தனியுறுப்பைத் தோற்றுவிக்கிறது. இரும்பு வினையூக்கியாகச் செயல்படும் இவ்வினை மிகவும் மெதுவாக நிகழ்கிறது. பெர்ரிக் அயனி பெர்ரசு அயனியாக குறைக்கப்படுவது இவ்வினையூக்கச் சுழற்சியின் முதல் படிநிலையாகும்.\n\nபெண்டன் வினை இரண்டாவது படிநிலையாகும். \n\nநிகர வினையாக\n\nஇவ்வினை அமைகிறது.\n\nஃபிரிட்சு ஏபர் மற்றும் யோசப் யோசுவா வெயிசு ஆகியோர் இவ்வினையைக் கண்டறிந்த காரணத்தால் இவ்வினை ஏபர்-வெயிசு வினை என்ற பெயரால் அழைக்கப்படுகிறது.\n\n"}
{"id": "322862", "url": "https://ta.wikipedia.org/wiki?curid=322862", "title": "சீரகச் சம்பா (நெல்)", "text": "சீரகச் சம்பா (நெல்)\n\nசீரகச் சம்பா (\"Seeraga Samba\") பாரம்பரிய நெல் இரகங்களில் ஒன்றாகும். சீரகம் எனும் சமையல் பொருளின் வடிவத்துக்கு ஒத்ததாக காணப்படுவதால், இந்த நெல்லுக்கு \"சீரகச் சம்பா\" எனப் பெயரிடப்பட்டுள்ளது. இந்நெல்லின் அரிசி பிரியாணிகள் செய்ய ஏற்றது. தமிழ்நாட்டில் உள்ள அனைத்துப் பண்டைய நெல்வகைகளில், சீரகச்சம்பா தரத்திலும், விலையிலும் உயர்ந்த இடத்தைப் பெற்றுள்ளது. இந்த அரிசியின் சோறு மருத்துவப் பயனுடையது.\n\nSection::::பயிரிடப்படும் இடங்கள்.\nஇந்தியாவின் பல்வேறு பகுதிகளிலும் பயிரிடப்படும் இந்த நெல் இரகம், தமிழ்நாட்டின் தஞ்சாவூர் மாவட்டத்திலுள்ள காவிரி ஆற்றின் கழிமுகப் பகுதியில் பெருமளவில் வேளாண்மைச் செய்யப்படுகிறது.\n\nSection::::சிறப்பு.\nசீரகச் சம்பா நறுமணமும், அறுசுவையும் நிறைந்தது. இது, எளிதாக செரிப்பதோடு, இரைப்பை ஒழுங்கீனங்களை தடுத்து பசியைத் தூண்டக்கூடியது. ஆரம்ப நிலையிலுள்ள, வாத நோய்களைப் போக்கவல்லது.\n\nSection::::அகத்தியர் குணபாடம்.\nசீரகச்சம் பாவரிசி தின்னச் சுவையாகும்</br>\nபேரகத்து வாதமெல்லாம் பேருங்காண் – வாருலகில்</br>\nஉண்டவுட னேபசியும் உண்டாகும் பொய்யலவே</br>\nவண்டருறை பூங்குழலே ! வாழ்த்து.\n\nமேற்கூறிய பாடலின் பொருளானது, ”இனிப்புள்ள சீரகச்சம்பா அரிசியை உண்பவர்களுக்கு, மீண்டும் உண்பதற்குள் பசியைத் தூண்டும் வளிநோய்களைப் போக்கும்” என்பதாகும்.\n\n\n"}
{"id": "322863", "url": "https://ta.wikipedia.org/wiki?curid=322863", "title": "கார்போனியம் அயனி", "text": "கார்போனியம் அயனி\n\nகார்போனியம் அயனி \"(Carbonium ion)\" என்பது இணைதிறன் ஐந்தாக உள்ள கார்பன் அணுவைக் கொண்டுள்ள எந்தவொரு நேர்மின் அயனியையும் குறிப்பிடுவதாகும் . பொதுவாகக் கார்போனியம் அயனி என்ற பெயர் மெத்தேனியம் () வகைச் சேர்மங்களின் எளிய உறுப்பினரைக் குறிக்கப்பயன்படுகிறது. இங்கு இச்சேர்மத்தின் ஐந்து இணைதிறன்களும் ஐதரசன் அணுக்களால் நிரப்பப்பட்டுள்ளன .\n\nமெத்தேனியத்திற்கு அடுத்த கார்போனியம் அயனியின் எளிய உறுப்பினருக்கு இரண்டு கார்பன் அணுக்கள் இருக்கின்றன. எத்தைனியம் அல்லது புரோட்டானேற்ற அசிட்டிலீன் () மற்றும் எத்தீனியம் () போன்ற அயனிகள் வழக்கமாக வேறு வகையான குடும்பங்களாக வகைப்படுத்தப்படுகின்றன. எத்தேனியம் அயனி () அகச்சிவப்பு நிறமாலையியல் ஆய்வுகளில் அடர்வு குறை வாயுவாக பார்க்கப்படுகிறது. \n\nதற்பொழுது கார்பீனியம் என்றழைக்கப்படும் அயனியையே முற்கால நூல்கள் கார்போனியம் அயனி என்று அழைத்தன, வேதியியலர் சியார்சு ஆண்ட்ரூ ஓலா 1972 ஆம் ஆண்டில் தற்கால கார்போனியம் அயனிக்கான வரையறையை முன்மொழிந்தார். இவ்வரையறை பரவலாக ஏற்றுக் கொள்ளப்பட்டது. பெண்டா(டிரைபீனைல்பாசுபீன் தங்கம்(1)மெத்தேனியம் , என்ற அணைவுச் சேர்மம் ஒரு நிலைப்புத்தன்மை கொண்ட கார்போனியம் அயனியாக உள்ளது. சிக்மித்பவுர் மற்றும் பிறர் இந்த அணைவுச் சேர்மத்தை உருவாக்கினர் \n\nSection::::தயாரிப்பு.\nஆல்க்கேன்களை மிக வலிமையான அமிலங்களுடன் சேர்த்து சூடாக்குவதன் மூலமாக கார்போனியம் அயனிகளைத் தயாரிக்க முடியும். தொழிற்சாலைகளில் பெட்ரோலியம் பிரித்தெடுத்தலின் போது முதனிலை வெப்பச் சிதைவில் இவை உருவாக்கப்படுகின்றன \n"}
{"id": "322867", "url": "https://ta.wikipedia.org/wiki?curid=322867", "title": "மீசாலை திருநீலகண்ட வெள்ளை மாவடி பிள்ளையார் கோவில்", "text": "மீசாலை திருநீலகண்ட வெள்ளை மாவடி பிள்ளையார் கோவில்\n\nSection::::அமைவிடம்.\n மீசாலை திருநீலகண்ட வெள்ளை மாவடிப்பிள்ளையார் ஆலயம் இயற்கை வளம் நிறைந்த இலங்கையின் வடமாகாணத்தின் யாழ் குடா நாட்டின் தென்மராட்சிப் பிரதேச செயலகப்பிரிவுக்குட்பட்ட மா, பலா, தென்னை போன்ற மரங்களால் சூழப்பட்ட மீசாலைக் கிராமத்தில்ஏ-9 வீதிக்கண்மையில் மீசாலை அல்லாரை வீதியில் அமைந்துள்ளது.\n\nSection::::ஆலயவரலாறு.\nஐரோப்பிய நாட்டவரான போர்த்துக்கேயரின் இலங்கை வருகைக்கு முன்னரே கிட்டத்தட்ட ஐந்நூறு ஆண்டுகளுக்கு முன்னரே இக் கிராம வாசிகளின் வழிபாட்டுக்குட்பட்ட ஆலயமாக விளங்கியுள்ளது. இதன் வரலாற்றை கர்ணபரம்பரை தகவல்கள் வாயிலாகவும் தற்போது இப்பிரதேசத்தில் வாழ்கின்ற பெரியோர்களின் வாய்மொழி நேர்காணல் மூலமும், கோவில் தொடர்பான உறுதிகள் , நீதிமன்ற ஆவணங்கள் , ஆலயத்தினால் வெளியிடப்பட்ட சிறப்பு மலர்களாலும் அறிய முடிகிறது. கடந்த அரை நூற்றாண்டுக்கு பிற்பட்ட வரலாறு ஆதார பூர்வமானதாக உள்ளது.\n\nமுகமாலையை சேர்ந்த கேகயர்த்தன முதலியார் என்பவர் தனது காணியில் கொள்ளு பயிரிடும்படி முத்தன் எனும் விவசாயிக்கு பணித்தார். முத்தன் நிலத்தை கொள்ளு விதைப்பதற்காக தரையை பண்படுத்திக்கொத்தினார். கொத்தும்போது வெள்ளை மா மரத்தின் அடியில்திருநீலகண்டம் எனும் ஜந்து புகுந்தது. அதைதேடி முத்தன் ஆழமாக்க்கொத்தும் போது மண் வெட்டி ஒரு பொருளில் பட்டு சத்தம் கேட்டது. திருநீலகண்டம் மறைந்து விட்டது. அவ்விடத்தில் இரத்தம் பெருகியது. அதை கண்ட முத்தனின் மனநிலை மாற்றம் ஏற்பட்டு மயக்கம் ஏற்பட்டது. முத்தன் இரவு படுக்கையில் இருக்கும்போது கனவில் விநாயகர் உருவத்தில் தோன்றி \" துன்ப படாதே , அவ்விடத்தே ஒரு விநாயகர் சிலை இருக்கின்றது. அதை எடுத்து நீராட்டி அந்த மாவின் அடியில் வைத்து பூசிப்பாயாக. நீ உண்ணும் உணவில் ஒரு பகுதியை எனக்கு படைத்துவிடு\"என்று கூறினார். விடிந்ததும் அந்த அடியார் விநாயகர் சிலையை தோண்டி எடுத்து அந்த மரத்தடியில் வைத்து அமுது செய்து வணங்கினார்.\n\nபின்பு முகமாலையை சேர்ந்த கேகயர்த்தன முதலியாருக்கு நடந்தவற்றை கூறினார். குடும்பத்தினருடன் வந்து சிறு கோவில் மண்டபம் அமைத்து அவ் விநாயகர் சிலையை பிரதிட்டை செய்து பூஜை ,நடைபெற ஒழுங்குகளை செய்வித்தார். இவ் ஆலையமே மீசாலை திருநீலகண்ட வெள்ளை மாவடிப்பிள்ளையார் ஆலையமாக விளங்குகின்றது. அன்று கிடைத்த மூர்த்தியே இன்றும் ஆலய மூர்த்தியாக விளங்குகின்றது. மண்வெட்டி பட்ட வடு இன்னமும் மூர்த்தியில் இருப்பதை அவதானிக்கலாம். இது கர்ண பரம்பரை கதை மூலம் அறியக்கூடிய ஆலய வரலாறாக உள்ளது. ஆலயத்தின் மூர்த்தியாக விநாயகரும், தலவிருட்சமாக வெள்ளை மாவும் விளங்குகிறது. \n\nSection::::ஆலய இராஜ கோபுரம்.\nமீசாலை திருநீலகண்ட வெள்ளை மாவடி பிள்ளையார் ஆலய இராஜ கோபுரத்திற்கான அடித்தளம் ஏற்கனவே இடப்பட்டிருந்தது. இவ் அடித்தளம் சிவசங்கர நமசிவாயம் அவர்கள் பரம்பரையில் வந்த கொடுக்கன் விதானை என அழைக்கப்படுபவரின் இளைய மகனான தங்கமுத்து என்பவரால் இடப்பட்டிருந்த்தாக அறிய முடிகிறது. இராஜ கோபுர திருப்பணி வேலைகள் ஆரம்பிக்கப்பட்ட போது முதல் அடி எடுப்பாக ஏற்கனவே அமைக்கப்பட்டிருந்த அடத்தளத்தின் உறுதித்தன்மை பொறியியலாளரின் உதவியுடன் பரிசீலிக்கப்பட்டது. அவரது ஆலோசனைக்கமைய 7 அடி ஆழமும் 3 அடி அகலமும் கொண்ட அகழி சுற்றிவர வெட்டப்பட்டு அத்திபாரத்திற்கு ஆதாரமாகச் செயற்பட்டு மேலும் அதனை உறுதியாக்க காட்டுக்கற்கள் சேர்ந்த \"கொங்கிறீட்\" இட்டு பலப்படுத்தப்பட்டது.\n\n\nSection::::கோயில் முகாமை.\n ஆரம்ப கோயில் முகாமையாளர் கேகயரத்தின முதலியாரின் தனிப்பட்ட முகாமையின் கீழ் இருந்தது. கோவிலுக்கு இரு மண்டபங்களை ஆக்கி நித்திய பூசை நடைபெறுவதற்குரிய ஒழுங்குகளை செய்துள்ளார். இக்கோவில் கிரியைகள் சரிவர நடைபெறுவதற்காக ஊரிலுள்ள அடியார்கள் பலர் பல கிராமங்களில் நிலங்களை தருமதானம் செய்துள்ளனர். \n\nSection::::கும்பாபிசேகங்கள்.\n உலகத்தில் நாம் உய்வதற்காக பார்க்கும் இடம் எல்லாம் நீக்கமற நிறைந்துள்ள இறைவனை ஆலயத்தில் எழுத்தருளச்செய்து வழிபடுவதே கும்பாபிடேகம் ஆகும். இறைவன் பஞ்சபூதங்கள் முதலிய எட்டு இடங்களில் வியாபிக்கின்றார். அவை பின்வருமாறு நிலம், நீர், காற்று, ஆகாயம், சந்திரன், ஆன்மா ஆகிய எட்டும். இது குடமுழுக்கு அல்லது பெரும்சாந்தி எனப்படும்.\nSection::::கும்பாபிஷேகம் 1981.\n திரு.மு.தா.சுப்பிரமணியம் அவர்களது தலமையில் செயலாற்றிய திருப்பணிச்சபை 1980.01.28 திங்கள் அன்று மாவடி பிள்ளையாருக்கு பாலஸ்தாபன கும்பாபிஷேகத்தை நடாத்தி திருப்பணிச்சேவைகள் ஆரம்பித்தது. மூலஸ்தானம் உட்பட நான்கு மண்டபங்களையும் வைரக்கல்லால் அமைத்து ஏனைய பகுதிகளையும் புனரமைத்தனர்.1981.06.22 திங்கள் மகாகும்பாபிஷேகம் நடைபெற்றது. எமது ஆலயப் பிரதம குரு கலாபூசணம் சிவஸ்ரீ சி.சிதம்பரநாதக்குருக்கள் அவர்கள் பிரதம குருவாகச் செயற்பட்டு கும்பாபிஷேகத்தை இனிதே நிறைவேற்றினார். 45 நாட்கள் எம்பெருமானுக்கு மண்டலாபிஷேகம் சிறப்பாக நடைபெற்று 1981.08.05 புதன்கிழமை மண்டலாபிஷேகம் பூர்த்தி விழா கொண்டாடப்பட்டது. சங்காபிஷேகத்தை தொடர்த்து கும்பாபிஷேக சிறப்பு மலர் வெளியிடப்பட்டது. பண்டிதர் ந.கந்தையா ஆசிரியர், மலராசிரியராகச் செயற்பட்டார். இக்காலப்பகுதியில் திரு.வி.சபாரத்தினம் முகாமையாளராக செயப்பட்டார். \n\nSection::::கும்பாபிஷேகம் 1997.\n பன்னிரண்டு ஆண்டுகளுக்கு ஒருமுறை புனராவர்த்தன கும்பாபிஷேகம் நடைற வேண்டும். நாட்டில் நிலவிய அசாதாரண சூழ்நிலை காரணமாக கும்பாபிஷேகம் நடைபெறவில்லை. திரு.ஐ.மாணிக்கவாசகர் ஐ தலைவராகவும் திரு.சி.இராமலிங்கம் அவர்களை முகாமையாளராகவும் கொண்ட தர்மகர்த்தா சபை வழிபடுவோர் சபையினருடன் இணைந்து திருப்பணிச்சபை செயற்குழுவை உருவாக்கியது. திருப்ணித்தலைவராக திரு.ஐ.மாணிக்கவாசகர் ம் செயலாளராக திரு.அ.கைலாயபிள்ளையும் பொருளாளராக திரு.அ.சோமசேகரமும் செயற்பட்டனர். \n\nSection::::பிராயச்சித்த கும்பாபிஷேகம் 2002.\n தென்மராட்சி பிரதேசம் 2000 ஆம் ஆண்டு சித்திரை மாதத்தில் பெரும் இராணுவ மோதலுக்கு உட்பட்டது. மக்களின் குடியிருப்பு , ஆலயங்கள் போர்ப்பாதிப்புக்கு உட்பட்டன. மீசாலை திருநீலகண்ட வெள்ளை மாவடிப்பிள்ளையாரின் அருளினால் மீசாலை பிரதேசத்துக்கோ , ஆலயத்திற்கோ , மக்கள் வீடுகளுக்கோ அழிவு ஏற்படவில்லை. ஆயினும் மக்கள் கிட்டத்தட்ட 2 ஆண்டுகள் தமது வீடுகளைவிட்டு இடம்பெயர்ந்து வடமராட்சி, வலிகாமம் பகுதிகளில் வாழ்த்தனர். இடப்பெயர்ச்சி காரணமாக விநாயகருக்கு இக் காலப்பகுதியில் பூசை நடைபெறவில்லை. அன்றைய இலங்கையின் பிரதமர் ரணில் விக்கிரமசிங்கவுக்கும் பிரபாகரனுக்கும் இடையில் நடைபெற்ற சமாதான ஒப்பந்தத்தை தொடர்த்து மக்கள் தென்மராட்சி பிரதேசத்தில் மீள்குடியேறினர்.\n\nSection::::இராஜ கோபுரக் கும்பாபிஷேகம் 2006.\n ஒரு மனிதனின் உடலமைப்பை ஒத்ததாக ஆலயங்கள் அமைக்கப்படுகின்றன. இராஜ கோபுரம் பாதங்களுக்கு ஒப்பானது. இராஜ கோபுரத்தின் வடிவம் லிங்கம் போல் உள்ளதால் இதனை \" ஸ்தூல லிங்கம்\" என அழைப்பர். இராஜ கோபுரத்தில் பிரபஞ்சத்திலுள்ள அனைத்து அம்சங்களும் உள்ளடக்கப்படும். மீசாலைவாழ் மக்களின் நீண்டகால கனவாக மாவடி விநாயகரின் இராஜ கோபுர திருப்பணி இருந்த்து. ஊர்மக்களின் ஆதரவுடன் ஆலய தர்மகர்த்தா சபையீனரும் முகாமையாளர் திரு.சி.இராமலிங்கம் அவர்களும் இத்திருப்பணிக்கு செயல் வடிவம் கொடுத்தார்.\n\nSection::::கும்பாபிஷேகம் 2010.\n பன்னிரண்டு ஆண்டுகளுக்கு ஒருமுறை புனராவர்த்தன மகா கும்பாபிஷேகம் செய்ய வேண்டுமென ஆகமங்கள் கூறுவதற்கேற்ப தர்மகர்த்தா சபையினர் 2010 ம் ஆண்டில் மகா கும்பாபிஷேகம் செய்வதற்கு தீர்மானித்தனர். 2010.01.27 ம் திகதி புதன்கிழமை பாலஸ்தாபனம் செய்யப்பட்டது. பாலஸ்தாபனம் செய்யப்பட்டு 127 நாள் அதாவது 2010.06.04 வெள்ளிக்கிழமை கும்பாபிஷேகம் செய்வதாகவும் நாள் குறிக்கப்பட்டது. உற்சவ மூர்த்திகள் மண்டபம் , மகா மண்டபம், ஸ்நபந மண்டபம், வசந்தமண்டப விமானம் என்பன மிகச்சிறந்த முறையில் கொங்கிறீற்றால் அமைக்கப்பட்டது. சிற்ப வேலைப்பாடுகள் செய்யப்பட்டன. நிலங்கள் புனரமைக்கப்பட்டன. ஆலயக்கட்டடங்கள் , சுற்று மதில் , இராஜா கோபுரம் என்பன அழகுறு வண்ணத்தில் நிறம்தீட்டப்பட்டது. கொடிக்கம்பத்திற்கருகில் தம்பப்பிள்ளையார் ஸ்தாபிக்கப்பட்டது. மணிமண்டப வாயிலில் அழகிய இரு புதிய துவாரபாலகர்கள் உருவாக்கப்பட்டன.மணிமண்டபத்தின் மேற்குப்புறத்தில் அழகான சிற்பங்களாகவும் , ஓவியங்களாகவும் ஆலய வரலாறு சித்தரிக்கப்பட்டுள்ளது. மிகக்குறுகிய காலத்தில் திருப்பசி வேலைகள் நிறைவு பெற்றது.\nSection::::ஆலயத்திருப்பணிகளும் வளர்ச்சியும்.\n ஆலய வரலாற்றின் உற்சவ மூர்த்திகள் மகோற்சவ காலத்தில் மட்டும் வசந்த மண்டபத்திலும் ஏனைய காலங்களில் ஆலயத்தின் உட்பகுதியில் அடியார்கள் வணங்கமுடியாத இடத்தில் வைக்கப்பட்டிருத்தன. 1985.08.21 புதன்கிழமை மகாமண்டபத்தில் உற்சவ மூர்த்திகளுக்கான ஆலயம் உருவாக்கப்பட்டு அடியவர்கள் உற்சவமூர்த்தியை வணங்குவதற்கான சந்தர்ப்பம் ஏற்படுத்தப்பட்டது.\n\nSection::::உசாத்துணைகள்.\nhttps://www.facebook.com/mavadippillaiyaar/\n"}
{"id": "322868", "url": "https://ta.wikipedia.org/wiki?curid=322868", "title": "பொட்டாமக் ஆறு", "text": "பொட்டாமக் ஆறு\n\nபொட்டாமக் ஆறு () ஐக்கிய அமெரிக்காவின் நடு அத்திலாந்திக் பெருங்கடலின் கரையோரம் உள்ள செசுபிக் குடாவில் கலக்கிறது.  சேர்த்து. இவ்வாறு (முதன்மை ஆற்று ஓட்டமும் வட கிளையும்) சுமார்  இதன் வடிகால் பரப்பு சுமார் 14,700 சதுர மைல்கள் (38,000 சதுர கிமீ) உடையது. பரப்பளவு அடிப்படையில், இவ்வாறு ஐக்கிய அமெரிக்காவின் அத்திலாந்திக் கரையில் உள்ள நான்காவது பெரியதும் ஐக்கிய அமெரிக்காவில் 21வது பெரியதுமாகும். இதன் கரையில் 5 மில்லியன் மக்களுக்கு மேல் வாழ்கின்றனர்\n\nSection::::புவியியல்.\nஇந்த ஆறு மேரிலாந்துக்கும் வர்சீனியாவுக்கும் பல இடங்களில் எல்லையாக உள்ளது. வர்சீனியாவுக்கும்  வாசிங்டன், டி. சி. க்கும் எல்லையாக உள்ளது. ஆற்றின் வட பகுதியில் மேரிலாந்து உள்ளது.  ஆற்றின் தலைப்பகுதியில் மேரிலாந்துக்கும் மேற்கு வர்சீனியாவுக்கும் எல்லையாக உள்ளது.  ஆறு பெரும்பாலன இடங்களில் மேரிலாந்துக்கு உரியதாக உள்ளது. ஆற்றின் வட கிளையின் தலைப்பகுதி மேற்கு வர்சீனியாவில் உள்ளது. தென் கிளை தொடங்கும் சிறு பகுதி வர்சீனியாவில் உள்ளதை தவிர ஆற்றின் தென் கிளை முழுவதும் மேற்கு வர்சீனியாவில் உள்ளது. ஆற்றின் தென் கிளை முழுவதும் மேற்கு வர்சீனியாவில் உள்ளது. \n\nபொட்டாமக் ஆறு 405 மைல் நீளமுடையது. இது மேற்கு வர்சீனியாவின் ஃவேர்பாக்சு இசுடோன் என்னுமிடத்தில் தோன்றி மேரிலாந்தின் பாயிண்ட் லுக்அவுட் என்னுமிடத்தில் செசுபிக் குடாவில் கலக்கிறது. இதன் வடிநில பகுதி 14,679 சதுர மைல்களாகும். வட கிளையும் தென் கிளையும் சேருமிடத்திலிருந்து பாயிண்ட் லுக்அவுட் வரை இதன் நீளம் 306 மைல்கள்.\n  இதன் சராசரி நீர் ஓட்டம் வினாடிக்கு 10,800 கன அடியாகும். வாசிங்டன் டிசியில் பதிவான இவ்வாற்றின் அதிக அளவான நீரோட்டம் வினாடிக்கு 425,000 கன அடியாகும். இது 1936 மார்ச்சு மாதம் பதிவாகியது.  அதே இடத்தில் பதிவான குறைந்த அளவு நீரோட்டம் வினாடிக்கு 600 கன அடியாகும். இது 1966 செப்டம்பர் மாதம் பதிவாகியது.\n\nபொட்டாமக் ஆற்றுக்கு வட தென் கிளைகள் என்று இரு மூலங்கள் உண்டு. வட கிளை மேற்கு வர்சீனியாவின் டக்கர், கிராண்ட்,  பிரசுடன் கவுண்ட்டிகள் சேருமிடத்தில் மேற்கு வர்சீனியாவின் ஃவேர்பாக்சு இசுடோன்  தோன்றுகிறது. தென் கிளை வர்சீனியாவின் ஐலேண்ட் கவுண்ட்டியில் ஐடவுன் என்னுமிடத்தில் தோன்றுகிறது. இரு கிளைகளும் மேரிலாந்துக்கு அருகில் மேற்கு வர்சீனியாவில் கிரின் இசுபிரிங் என்னுமிடத்தில் இணைந்து பொட்டாமக் ஆறு உருவாகிறது.\nபொட்டாமக் பைடுமன்ட் என்ற அப்பலாச்சியன் மலைப்பகுதியில் இருந்து உயரம் குறைவான நிலப்பகுதிக்கு லிட்டில் பால்சு என்னுமிடம் அருகில்  நீரோட்டம் அலைகளால் செல்வாக்கு செலுத்தப்படுகிறது.  வாசிங்டன்  டிசியை  கடந்ததும்   ஆற்றின்  உப்புத்   தன்மை  அதிகரிக்கிறது. ஆற்றின் கழிமுகம் உருவாகிறது. கழிமுகத்தில் அகலமும் அதிகமாகிறது. செசுபிக் குடாவில் கலக்கும் முன் வர்சீனியாவின் இசுமித் பாயிண்ட் என்ற இடத்துக்கும் மேரிலாந்திலுள்ள பாயிண்ட் லுக்அவுட்  என்னுமிடத்திற்கும் இடையே கழிமுகம் 11 மைல் விரிவாக (அகலமாக) உள்ளது.  \n\nSection::::வரலாறு.\nபொட்டாமக் (\"Potomac\" )  என்பது   ஐரோப்பியர்களின்  எழுத்துக்கூட்டல். \"ஏதாவது கொண்டு வா\" என்னும் பொருள் படியான  ஐக்கிய அமெரிக்காவிலுள்ள தொல்குடி அமெரிக்கர்களின்  ஊர்புற  பெயரை  அப்படி எழுதினார்கள்.  அமெரிக்க தொல் குடிகள் கிரேட் பால்சுக்கு மேல் உள்ள ஆற்றுக்கு \"காட்டுவாத்தின் கூச்சல்\" என்னும் பொருள் படும் படியாகவும் \" கிரேட் பால்சுக்கு கீழ் உள்ள ஆற்றுக்கு வாத்துகளின் ஆறு என்னும் பொருள் உள்ளவாறும் பெயர் இட்டிருந்தார்கள்.. ஐரோப்பியர்கள் இவ்வாற்றுக்கு பல எழுத்துக்கூட்டல்களை வைத்திருந்தார்கள். 18ஆம் நூற்றாண்டின் இறுதியிலேயே தற்போதைய பொட்டாமக் (\"Potomac\") என்று  அழைக்கப்பட்டது. 1931ஆம் ஆண்டு இந்த பெயரும் எழுத்துக்கூட்டலும் அதிகாரபூர்வமாக புவியியல் பெயர் அமைப்பு குழுவால் முடிவுசெய்யப்பட்டது.\n\nஇவ்வாறு குறைந்தது 2 மில்லியன் ஆண்டுகள் பழைமையானதாக இருக்கலாம் என்றும் 10 முதல் 20 மில்லியன் ஆண்டுகளுக்கு முன் அத்திலாந்திக் பெருங்கடல் தாழ்வான போது இதன் படிவுப்பாறைகள் உருவாகி பின் கிரேட் பால்சு பகுதியில் உரைப்பனிக் காலத்தில் அவை அரிக்கப்பட்டிருக்கலாம் என கருதப்படுகிறது.\nஅமெரிக்க வரலாற்று நிகழ்வுகள் அதிகம் இப்பகுதியில் நடந்துள்ளதால் பொட்டாமக் தேசிய ஆறு என்று புனைப்பெயருடன் அழைக்கப்படுகிறது. \nஅமெரிக்காவின் முதல் குடியரசு தலைவர் சியார்ச் வாசிங்டன் இவ்வாற்றின் கரையிலேயே பிறந்து வளர்ந்தவர். நாட்டின் தலைநகர் வாசிங்டன் டி சியும் இவ்வாற்றின் கரையிலேயே உள்ளது. 1859இல் ஆர்ப்பர் பெர்ரி என்ற இடத்தில் செனடோ ஆறும் பொட்டாமக்கும் கூடும் இடம் அமெரிக்க உள்நாட்டுப் போர் நடந்த காலத்தில் சிறப்பு வாய்ந்ததாகும். பொட்டாக் ஆறும் அதன் கிளை ஆறுகளும் துணை ஆறுகளும் அமெரிக்க உள்நாட்டுப் போரில் சிறப்பு பங்கு வகித்தன. இவ்வாறு கூட்டமைப்பு படைகளையும் ஐக்கிய மாநிலங்களின் படைகளையும் பிரித்து வைத்ததோடு ஐக்கிய மாநிலங்களின் படைக்குக்கு பொட்டாமக்கின் இராணுவம் என்ற பெயரையும் வழங்கியது\n\n1864 இல் கிரேட் பால்சில் குடிநீர் எடுக்கும் கருவி பொருத்தப்பட்டதில் இருந்து வாசிங்டன் டி சியின் முதன்மை குடிநீர் மூலமா இவ்வாறே விளங்குகிறது.\nசப்பானின் ஆரா ஆறு பொட்டாமக்கின் சகோதர ஆறாக மார்ச்சு 1996 அறிவிக்கப்பட்டது. ஆரா ஆறு டோக்கியோவின் முதன்மை ஆறாகும்.  பில் கிளிண்டன் காலத்தில் 1998 பொட்டாமக் அமெரிக்க பாரம்பரிய ஆறாக அறிவிக்கப்பட்டது..\n"}
{"id": "322870", "url": "https://ta.wikipedia.org/wiki?curid=322870", "title": "வீரம்மாள்", "text": "வீரம்மாள்\n\nவீரம்மாள் (பிறப்பு 16 மே 1924) சமூகச் செயற்பாட்டாளர், சாதி மறுப்பாளர் மற்றும் தலித்திய முன்னோடி ஆவார். \n\nSection::::பிறப்பும் படிப்பும்.\nதமிழ்நாடு திருச்சி மாவட்டம் திருப்பராய்த்துறை என்ற கிராமத்தில் பிறந்தார். இவருடைய தந்தை வேம்பு என்பவர் எளிய விவசாயியாகவும் தொடர் வண்டித்துறையில்  பணியாளாகவும் இருந்தவர். \n\nவீரம்மாளின் இயற்பெயர் வீராயி. இவர் ஜீயர்புரம் நடுநிலைப் பள்ளியிலும் பின்னர் குளித்தலை உயர்நிலைப் பள்ளியிலும் படித்தார். திருச்சி வானொலி நிலையத்தில் ஒரு முறை பேசும் வாய்ப்புக் கிட்டியதால் அங்கேயே வானொலி நிலையக் கலைஞராகப் பணி செய்ய அமர்த்தப்பட்டார். \n\nதிருமணம் ஆகித் தம் கணவரின் குடிப் பழக்கம் மற்றும் குடும்பத்தில் ஏற்பட்ட சிக்கல்கள் காரணமாக அவரின் எண்ணப் போக்கு மாறியது. தம்மை அழகுபடுத்துவதை நிறுத்திக் கொண்டார். பகுத்தறிவும் சமூகச் சிந்தனையும் கொண்டார்.\nதாழ்த்தப்பட்டோர் முன்னேற்றத்துக்கு அவர்களுக்குக் கல்வி அளிப்பதே சிறந்த வழி என முடிவு செய்தார். பெரியார் ஈ வே.இராசாமியுடன் தொடர்பு ஏற்பட்டது. அடிக்கடி அவரைச் சந்தித்து கருத்துக்களைப் பரிமாறிக் கொண்டார்.\n\nSection::::பணிகள்.\nசாதியால்  ஒடுக்கப்பட்டோருக்கு உதவும் நோக்கத்தில் கல்விப் பணியில் ஈடுபட்டு 1943 இல் ஒரு தொடக்கப் பள்ளியைத் தொடங்கினார்.\n1954 இல் தாழ்த்தப்பட்டோர் பெண்கள் நலச் சங்கம் ஒன்றை நிறுவினார். முதியோர் பள்ளி, இரவுப் பள்ளி  ஆகியவற்றையும் நடத்தினார். வீரம்மாள் தொடங்கிய அமைப்பு அன்னை ஆசிரமம்  என்னும் பெயரில் திருச்சிராப்பள்ளியில் பெரிய கல்வி நிறுவனமாக மலர்ந்தது. இதனில் குழந்தைகள் இலவசக் காப்பகம்,  குடும்ப நலப்பள்ளி மையம்,  உடல் ஊனமுற்ற குழந்தைகள் இல்லம்,  பணி புரியும் பெண்கள் நலவிடுதி போன்ற கல்வி நிறுவனங்கள் உள்ளன.\n\nSection::::சான்றாவணம்.\nஇது என் வாழ்க்கைக் கதை, நூல்-அன்னை ஆசிரமம் வெளியீடு  திருச்சி (1996)\n\nSection::::மேலும் பார்க்க.\nTamil Dalit Writing, Oxford University Press \n"}
{"id": "322883", "url": "https://ta.wikipedia.org/wiki?curid=322883", "title": "ஆயப் பாதை", "text": "ஆயப் பாதை\n\nஆயப் பாதை (\"Toll road\") என்பது அரசோ, அல்லது தனியார் நிறுவனங்களோ போக்குவரத்து தேவைக்காகச் சாலைகளைப் பெரும் பொருட்செலவில் அமைத்து பல நாட்களுக்கு பராமரிக்க வேண்டியுள்ளது. இதற்காக சாலையின் துவக்கத்திலும் முடிவிலும் அரண் அமைத்து வரும் மற்றும் செல்லும் வாகனங்களிடம் கட்டணம் வசூலிக்கும் முறையை உடைய பாதையே \"ஆய பாதை\" என்று அழைக்கப்படுகிறது. இப்பழக்கம் பழங்காலம் முதல் பின்பற்றப்பட்டு வந்துள்ளது தெரியவருகிறது.\n\n\n"}
{"id": "322884", "url": "https://ta.wikipedia.org/wiki?curid=322884", "title": "மீனா அலெக்சாந்தர்", "text": "மீனா அலெக்சாந்தர்\n\nமீனா அலெக்சாந்தர் (\"Meena Alexander\", 17 பெப்ரவரி 1951 – 21 நவம்பர் 2018) இந்தியாவைச் சேர்ந்த ஆங்கிலக் கவிஞர், எழுத்தாளர், பேராசிரியர் ஆவார்.\n\nSection::::பிறப்பும் படிப்பும்.\nஇந்தியாவில் அலகாபாத்தில் பிறந்த மீனா அலெக்சாந்தர் இந்தியாவிலும் சூடானிலும் வளர்ந்தார். இவர் கேரளா சிரியன் கிறித்தவக் குடும்பத்தைச் சேர்ந்தவர். நியூயார்க்கு நகரத்தில் ஹண்டர் கல்லூரியில் ஆங்கிலப் பேராசிரியராகப் பணியாற்றினார்.\n\nSection::::படைப்புப் பணிகள்.\nகவிதைகள், கட்டுரைகள், கதைகள், திறனாய்வுக் கட்டுரைகள் எனப் பலவற்றை ஆக்கியுள்ளார். பல விருதுகள் பெற்றுள்ளார். நம்பள்ளி ரோட்  மேன்ஹாட்டான் மியூசிக் ஆகிய புதினங்களும் கவிதைத் தொகுப்பும் எழுதியுள்ளார். மீனா அலெக்சாந்தரின் கவிதைகளும் படைப்புக்களும் பல் துறையைச் சார்ந்ததாகவும் உணர்ச்சித் தூண்டல் கொண்டதாகவும் உள்ளன. பால்ட் லைன்ஸ் என்ற தன் வரலாறும் எழுதினார். ஜெயா மகபத்ரா, கமலாதாஸ் ஆகிய ஆங்கில எழுத்தாளர்கள் இவருடைய மானசீக ஆசிரியர்களாவர். மீனா அலெக்சாந்தருடைய கவிதைகள் மலையாளம், இந்தி, இத்தாலி, பிரஞ்சு, செருமன் போன்ற மொழிகளில் மொழிபெயர்ப்பு செய்யப்பட்டுள்ளன.\n"}
{"id": "322892", "url": "https://ta.wikipedia.org/wiki?curid=322892", "title": "நாட்டிய தாரா", "text": "நாட்டிய தாரா\n\nநாட்டிய தாரா 1955 ஆம் ஆண்டு வெளியான ஒரு இந்திய தமிழ்த் திரைப்படமாகும். பி. புல்லையா இயக்கத்தில் வெளியான இத்திரைப்படத்தில் என். டி. ராமா ராவ், அஞ்சலிதேவி, தேவிகா ஆகியோர் முக்கிய பாத்திரங்களில் நடித்திருந்தனர். 1954 ஆம் ஆண்டு \"ரெசுக்கா\" என்ற பெயரில் தெலுங்கில் வெளியான படமே மொழிமாற்றம் செய்யப்பட்டு 1955 ஆம் ஆண்டு நாட்டிய தாரா என்ற பெயரில் வெளியானது. இதுவே தேவிகா நடித்த முதல் திரைப்படமாகும். இத்திரைப்படத்தில் அவரின் பெயர் பிரமீளா என குறிப்பிடப்பட்டிருந்தது. பின்னர் தேவிகா எனப் பெயர் மாற்றம் பெற்றார்.\n\nSection::::கதைச் சுருக்கம்.\nஒரு நாட்டின் அமைச்சர் தன் மகளை அரச குமாரனுக்குத் திருமணம் செய்து கொடுக்க விரும்புகிறார். ஆனால் அரசன் அதற்கு ஒத்துக்கொள்ளவில்லை. இதனால் ஆத்திரமடைந்த அமைச்சர் அரசனைச் சிறையிலடைத்து ஆட்சி அதிகாரத்தைக் கையிலெடுக்கிறார். அரசனுக்கு விசுவாசமான வீரண்ணா என்ற ஒரு வேலைக்காரன் இளவரசனை அமைச்சரிடமிருந்து காப்பாற்ற, இளவரசனைக் காட்டில் கொண்டு போய் விட்டுவிடுகிறான். காட்டுத் தலைவனிடம் இளவரசன் கன்னையா என்ற பெயரில் வளர்ந்து வருகிறான். வீரண்ணா அமைச்சரிடம் பிடிபட்டுவிடுகிறான். காட்டில் வளரும் கன்னையாவும், வீரண்ணாவின் மகள் நானாவும் திருடர்களாக வாழ்ந்து வருகிறார்கள். ஒரு சமயம் லலிதாதேவி என்ற ஒரு இளவரசியின் ஆபரணம் ஒன்றை நானா திருடிவிட்டாள். ஆனால் அந்த ஆபரணத்தை கன்னையா லலிதாதேவியிடம் திருப்பிக் கொடுத்து விடுகிறான். லலிதாதேவி கன்னையாவைக் காதலிக்கிறாள். கன்னையாவும் அவளை விரும்புகிறான். அதே சமயம் நானாவும் கன்னையாவை விரும்புகிறாள். இதற்கிடையில் சிறையில் அடைபட்டிருந்த அரசன் தப்பி காட்டுக்கு வருகிறான். நானா வீட்டில் தங்குகிறான். கன்னையாவுக்குத் தான் யார் என்ற உண்மை தெரியவருகிறது. அரசை மீண்டும் கைப்பற்ற அவன் புறப்பட்டுச் செல்கிறான். அவன் வெற்றி பெற்றானா? காதலர்கள் ஒன்று சேர்ந்தார்களா? மற்றவர்களுக்கு என்ன நடந்தது? என்பதே மீதிக் கதையாகும்.\n\nSection::::தயாரிப்பு விபரம்.\nடோனி கர்டிஸ் (Tony Curtis) நடித்த ஆங்கிலப் படமான \"The Prince who was a thief\" என்ற திரைப்படத்தைப் பார்த்த டி. வி. சுந்தர சிவராம சாஸ்திரி (பிரதிபா சாஸ்திரி) அது போன்ற ஒரு திரைப்படத்தைத் தெலுங்கில் தயாரிக்க முற்பட்டார். இந்திய மக்களுக்கு ஏற்றவாறு கதையை கண்டசால பலராமையா உருவாக்கிக் கொடுத்தார். தெலுங்கில் 100 நாட்களுக்கு மேல் ஓடி வெற்றி பெற்ற இப்படத்தைப் பின்னர் தமிழுக்கு மொழிமாற்றம் செய்து வெளியிட்டனர்.\n\nSection::::பாடல்கள்.\nதிரைப்படத்துக்கு அஸ்வத்தாமா, ஜி. ராமநாதன் இருவரும் இசையமைத்தனர். பாடல்களை தஞ்சை ராமையாதாஸ் எழுதினார்.\n"}
{"id": "322894", "url": "https://ta.wikipedia.org/wiki?curid=322894", "title": "பல்லவர் காலத் தூண்கள்", "text": "பல்லவர் காலத் தூண்கள்\n\nதமிழ்நாட்டுக் கட்டிடக்கலையில் பல்லவர் காலத் தூண்கள் என்பன கிபி 6ம் நூற்றாண்டு முதல் 9ம் நூற்றாண்டு வரை நிலவிய பல்லவர் ஆட்சிக் காலத்தில் கட்டப்பட்ட கட்டிடங்களில், குறிப்பாகக் கோயில் கட்டிடங்களில் அமைக்கப்பட்ட தூண்களைக் குறிக்கும். தமிழ் நாட்டில் கல்லாலான கட்டிடங்கள் முதன் முதலில் பல்லவர் காலத்திலேயே கட்டப்பட்டன. தொடக்ககாலக் கட்டிடங்கள் குடைவரைக் கோயில்களே. குடைவரைகளைத் தொடர்ந்து பல்லவர் காலத்தில் கற்றளிகளும் அமைக்கப்பட்டன. இக்காலத்தைச் சேர்ந்த முந்திய தூண்கள் எளிமையானவை. இக்காலத்துக்கு முந்திய மரத் தூண்களின் வடிவமைப்பைத் தழுவியவை. காலப்போக்கில் இவற்றின் சிக்கல் தன்மை அதிகரித்துச் செல்வதைக் காணலாம்.\n\nSection::::அமைப்பு.\nபல்லவர் காலத் தூண்களின் முதல் வளர்ச்சிக் கட்டத்தைச் சேர்ந்த தூண்களின் தண்டு மூன்று பகுதிகளாக அமைந்திருந்தது. கீழ்ப்பகுதியும், மேற்பகுதியும் சதுரமான வெட்டுமுகம் கொண்டவை. இவற்றுக்கிடையே அமைந்த நடுப்பகுதி எண்கோண வெட்டுமுகம் கொண்டது. இது எண்கோணச் சதுரத் தூண் என அழைக்கப்படுகிறது. தண்டுக்கு மேல் போதிகை உள்ளது. செவ்வகக் குற்றிபோல் அமைந்த இப்போதிகையின் கீழ் மூலைப் பகுதி வளைவான வடிவில் செதுக்கப்பட்டுள்ளது. ஏழாம் நூற்றாண்டின் முற்பகுதியைச் சேர்ந்த மாமல்லபுரக் குடைவரைகள் சிலவற்றில் இவ்வைகைத் தூண்கள் உள்ளன. அடுத்த வளர்ச்சிக் கட்டத்தில் தூணின் தண்டின் மேற்பகுதியில் மேலும் சில உறுப்புக்கள் சேர்க்கப்பட்டன. அடுத்த கட்டத்தில் தூணின் அடிப்பகுதி இருந்த நிலைச் சிங்கமாகச் செதுக்கப்பட்டு அது தூணைத் தாங்கியிருப்பது போல் செய்யப்பட்டது. இது சிம்மத்தூண் எனப்படுகிறது. அதற்கு மேல் தூண் வட்டமான வெட்டுமுகம் கொண்டிருந்தது. இறுதிக் கட்டத்தில் தூணின் அடிப்பகுதி இரண்டு கால்களில் எழுந்து நிற்கும் சிங்கமாகச் செதுக்கப்பட்டது. \n"}
{"id": "322895", "url": "https://ta.wikipedia.org/wiki?curid=322895", "title": "மலைசர்", "text": "மலைசர்\n\nமலைசர் (\"Malasar\") இவர்கள் இந்தியாவில் தமிழ் நாடு, மற்றும் கேரளம் ஆகிய மாநிலத்தின் ஆனை மலைப் பகுதிகளில் வாழும் பழங்குடிகள் மக்கள் ஆவர். இவர்கள் எரவல்லன் என்ற இனத்துடன் தொடர்பு கொண்டவர்களாக உள்ளார்கள். \n"}
{"id": "322898", "url": "https://ta.wikipedia.org/wiki?curid=322898", "title": "அனுமானம்", "text": "அனுமானம்\n\nஅனுமானம் (Inference) என்பது மெய்யியல் மரபில் உண்மையை நிறுவுவதற்குக் கையாளப்படுகின்ற வழிமுறைகளில் ஒன்றாகும். இது ஊகம், உத்தேசம், கருதலளைவ, உய்த்துணர்வு எனப் பொருள் கருதி பலவாறு அழைக்கப்படுகின்றது.\n\nஅறிந்த ஒன்றை அடிப்படையாகக் கொண்டு அறியாத ஒன்றை ஊகித்து அறிந்து கொள்ளலாகும். அதாவது ஒன்றிற்கு மேற்பட்ட நிகழ்ச்சிகள் நடைபெற்றவேைளயில் யாதாயினும் ஒரு நிகழ்ச்சிையக் கொண்டு மற்றைய நிகழ்ச்சியை அனுமானித்துக் கொள்ளுதலாகும். எ.கா - நிலம் நனைந்திருப்பதை மாத்திரம் பார்த்துவிட்டு மழை பெய்திருக்க வேண்டும் என ஊகித்தல் ஆகும்.\n\nSection::::சைவசித்தாந்தமும் அனுமானமும்.\nசைவசித்தாந்தம் கடவுள் உண்மையை நிரூபிப்பதற்கு அனுமானத்தினை கைக்கொள்கின்றது.\n\nகாட்சியானது நேரடியறிவாக அமைகின்றபோது அனுமானமானது நேரே அறியப்படுவதன்றி சாதித்துப் பெறற்பாலதாய், மறைந்துநின்ற பொருளை அப் பொருளோடு விட்டு நீங்காது உடனாய் இருக்கின்ற ஏதுவைக் கொண்டு உணர்வதான அறிவாகின்றது. அதாவது நெருப்பையும் புகையையும் ஒரிடத்தில் கண்ட அறிவானது, பின்னர் புகையைக் காணும்போது நெருப்பை அனுமானித்து அறிவதாகும்.\n\nSection::::அனுமானத்தின் வகை.\nஅனுமானம் \"தன்பொருட்டனுமானம்\", \"பிறர்பொருட்டனுமானம்\" என இரண்டாக பிரித்து நோக்கப்படுகின்றது.\n\nSection::::அனுமானத்தின் முடிவுகள்.\nஅனுமானம் வழியாக பெறப்படுகின்ற முடிவுகள் ஒருபோதும் 100% உண்மைத்தன்மையுடையவாய் இருப்பதல்ல. அனுமானத்தின் சாத்தியத்தன்மையும், வலிதுடைமையும் அதன் வியாபகத் தன்மையிலேயே தங்கியுள்ளது என்பர்.\n\nSection::::அனுமானப் போலி.\nஅனுமானத்தில் ஏற்படுகின்ற வழுக்கள் அனுமானப் போலி எனப்படுகின்றன. பக்கப்போலி, ஏதுப்போலி, உவமைப்போலி, தோல்வித்தானம் என போலிகளை எடுத்துக்கூறி போலிகள் மொத்தம் அறுபத்தைந்து என சிவஞானசித்தியார் சுட்டுகின்றது.\n"}
{"id": "322903", "url": "https://ta.wikipedia.org/wiki?curid=322903", "title": "நெம்மரா கிராமம்", "text": "நெம்மரா கிராமம்\n\nஇந்திய நாட்டில் கேரளா மாநிலத்தில் பாலக்காடு மாவட்டத்தில் அமைந்துள்ள ஒரு கிராமம் ஆகும். \"நெம்மரா விழா\" விற்கு இந்த ஊர் பிரசித்திபெற்ற இடம் ஆகும்.\nSection::::மக்கள் வகைப்பாடு.\n2001 ஆம் ஆண்டின் மக்கள் தொகைக்கணக்கெடுப்பின்படி இங்கு ஆண்கள் 8,888 பேரும், பெண்கள் 9.356 பேருமாக மொத்தம் 18,244 பேர் வாழ்கிறார்கள்.\n\nSection::::நெம்மரா விழா.\nஇவ்வூரில் அமைந்துள்ள கோவிலில் ஊர்மக்கள் இரண்டு பிரிவுகளாகப் பிரிந்து நெம்மரா என்ற விழாவினை கொண்டாடுகிறார்கள். இவ்விழாவானது ஆண்டுக்கு ஒரு தடவை ஏப்ரல் மாதம் 2ம் திகதி அல்லது 3 ஆம் திகதி துவங்கி 16 ஆம் திகதிவரை விமரிசையாக நடக்கும். விழாவின் இறுதி நிகழ்வாக ஆயிரம் மக்கள் சூழ்ந்திருக்கும் இடத்தில் ஒரு மணி நேரம் வானவேடிக்கை நடக்கும்.\nhttp://www.ayalur.com/\n\n"}
{"id": "322904", "url": "https://ta.wikipedia.org/wiki?curid=322904", "title": "அச்சிலியோன், கொழும்பு", "text": "அச்சிலியோன், கொழும்பு\n\nஅச்சிலியோன் (Achilleion) கொழும்பு, இலங்கையில் அமைந்துள்ள ஓர் தங்கும் பரிந்துரைக்கப்பட்ட வானுயர் கட்டிடம் ஆகும். இதன் கட்டிடல் பணிகள் நிறைவு செய்யப்பட்டதும், இரு இரட்டை வானளாவிகளை இது கொண்டிருக்கும். மேலும் ஒவ்வொன்று 50 மாடிகளைக் கொண்டிருக்கும், இரண்டு வானளாவிகளும் ஓர் வான்பாலம் ஒன்றால் இணக்கப்பட்டிருக்கும்; உலங்குவானூர்தி இறங்குதளம் இவ்விரு கோபுரங்களில் ஒன்றின் உச்சியில் காணப்படும். 2016 ஆம் ஆன்டில் இக்கட்டிடம் கட்டப்படும் நிலத்தின் விலை மட்டும் ஆகும்.\n\nதற்போது, காட்சிப் பகுதி ஒன்று கட்டிடதிற்கு அருகாமையில் கட்டப்படுகின்றது, அத்துடன் அக்காட்சிப் பகுதியானது கடலிலிருந்தி இருக்கும் உயரம் ஆகும். உலகில் அமைந்துள்ள தனித்து உயர்ந்து நிற்கும் காட்சிப் பகுதிகளில் அச்சிலியோனிற்கு அருகில் அமைக்கப்படும் காட்சிப் பகுதியே மிக உயரமானதாக அமையும் எனக் கூறப்படுகின்றது. \n\n\n"}
{"id": "322908", "url": "https://ta.wikipedia.org/wiki?curid=322908", "title": "வாழச்சல் நீர்வீழ்ச்சி", "text": "வாழச்சல் நீர்வீழ்ச்சி\n\nவாழச்சல் நீர்வீழ்ச்சி (\"Vazhachal Falls\") இது இந்திய நாட்டில் கேரளா மாநிலத்தில் திருச்சூர் மாவட்டத்திற்கு உட்பட்ட அதிரப்பள்ளி (Athirappilly) என்ற இடத்தில் அமைந்துள்ள நீர்வீழ்ச்சியாகும். இது மேற்கு நோக்கி பாயும் சாலக்குடி ஆற்றை உருவாக்கும் இந்த நீர்வீழ்ச்சியானது சோலையார் எல்லையில் வாழச்சல் வனப்பகுதியில் அமைந்துள்ளது. அதிரப்பள்ளி அருவியிலிருந்து 5 கிலோ மீற்றர்கள் தொலைவில் அமைந்துள்ளது. சாலக்குடியிலிருந்து 36 கிலோ மீற்றர்கள் தொலைவில் அமைந்துள்ளது.\n\n\nSection::::வெளி இணைப்பு.\n[[பகுப்பு:கேரளம்]]\n[[பகுப்பு:திருச்சூர் மாவட்டம்]]"}
{"id": "322910", "url": "https://ta.wikipedia.org/wiki?curid=322910", "title": "போதிகை", "text": "போதிகை\n\nபோதிகை என்பது, கட்டிடங்களில் தூண்களின் மேற்பகுதியாக அமைந்து மேலுள்ள வளையைத் தாங்கும் வகையில் அமைந்த, தூணின் ஒரு கூறு ஆகும். போதிகைகள் தூணின் வெட்டுமுக அளவைவிடக் கூடிய தாங்கு பரப்புக் கொண்டவை இதனால், கட்டிடத்தின் மேற்பகுதியின் சுமையைக் கூடிய பரப்பில் ஏற்றுத் தூணுக்குக் கடத்தும் பகுதியாக அவை தொழிற்படுகின்றன. அத்துடன், கட்டிடங்களுக்கு எழிலூட்டும் ஒரு கூறாகவும் அது உள்ளது.\nபோதிகைகள் வழக்கிலுள்ள இடங்களில் பல்வேறு காலகட்டங்களினூடாகக் கட்டிடக்கலை வளர்ச்சியடையும்போது போதிகைகளும் மாற்றங்களுக்கு உள்ளாகின்றன. அவற்றின் வடிவமும் வேலைப்பாடுகளும் அவற்றுக்கு மாறுபட்ட தோற்றத்தைக் கொடுக்கின்றன. இதனால், கட்டிடங்களின் காலத்தைக் கண்டறிவதற்குப் போதிகைகளும் உதவுகின்றன. பல்வேறு வடிவங்களைக் கொண்ட போதிகைகள் உலகின் பல பகுதிகளிலும் மிகப் பழைய காலத்திலிருந்தே பயன்பாட்டில் இருந்துள்ளன.\n\nSection::::சிற்ப நூல்களும் போதிகைகளும்.\nமானசாரம் போன்ற இந்தியச் சிற்ப நூல்களில் பல்வேறு வகையான போதிகைகள் குறித்தும் அவற்றின் அளவுகள் குறித்தும் விரிவாகப் பேசுகின்றன. போதிகைகளின் அலங்காரம், வேலைப்பாடு ஆகியவற்றின் அடிப்படையில் சித்திர போதிகை, பத்திர போதிகை, தரங்கிணி போதிகை என்னும் மூன்று வகையான போதிகை வகைகளை மானசாரம் குறிப்பிடுகிறது.\n\nSection::::தமிழ்நாட்டுப் போதிகைகள்.\nதமிழ்நாட்டில் பல்லவர் காலத்துக்கு முந்திய கட்டிடங்கள் எதுவும் இன்றுவரை நிலைக்காததால், அக்காலத்துப் போதிகைகள் குறித்த தகவல்கள் இல்லை. எனினும், மரத்தாலான போதிகைகள் இருந்திருக்கக்கூடும். பல்லவர் காலத்தில் கல்லாலான முதற் கோயில் அமைக்கப்பட்டதிலிருந்து, பல்லவர் காலம், பிற்காலச் சோழர் காலம், பிற்காலப் பாண்டியர் காலம், விசயநகரக் காலம், நாயக்கர் காலம் எனப் பல்வேறு காலகட்டங்களூடாகப் போதிகைகள் வளர்ச்சிபெற்று வந்துள்ளன. \n"}
{"id": "322912", "url": "https://ta.wikipedia.org/wiki?curid=322912", "title": "பாக்கிஸ்தான்-இலங்கை சுதந்திர வர்த்தக ஒப்பந்தம்", "text": "பாக்கிஸ்தான்-இலங்கை சுதந்திர வர்த்தக ஒப்பந்தம்\n\nபாக்கிஸ்தான்-இலங்கை சுதந்திர வர்த்தக ஒப்பந்தம் (Pakistan-SriLanka Free TRade Agreement) என்பது இலங்கை மற்றும் பாக்கிஸ்தான் ஆகிய இரு நாடுகளுக்கும் இடையில் மேற்கொள்ளப்பட்ட வர்த்தக ஒப்பந்தம் ஒன்றாகும். இது 2005 ஆம் ஆண்டு சூலை 05 ஆம் திகதி கைச்சாத்திடப்பட்டது. இவ்வொப்பந்தமானது இரு நாடுகளுக்குமிடையிலான ஏற்றுமதி மற்றூம் இறக்குமதியில் தாக்கம் செலுத்தியுள்ளது. கறுப்புத் தேயிலை, தின்னை உற்பத்திகள், கறுவா ஆகியவை இந்த ஒப்பந்தம் மூலம் இரு நாடுகளுக்குமிடையில் பரிமாறப்பட்டன. மேலும் இலங்கையானது பாக்க்கிஸ்தானில் பட்டியலியப்பட்ட 206 பொருட்களையும், பாக்க்கிஸ்தானானது இலங்கையில் பட்டியலிடப்பட்ட 102 பொருட்களையும் விற்பதற்கு இவ்வொப்பந்தம் சந்தர்ப்பம் ஏற்படுத்திக்கொடுத்தது.\n"}
{"id": "322916", "url": "https://ta.wikipedia.org/wiki?curid=322916", "title": "சிங்கே நைட்ரோயேற்றம்", "text": "சிங்கே நைட்ரோயேற்றம்\n\nசிங்கே நைட்ரோயேற்றம் \"( Zincke nitration)\" என்பது புரோமின் பதிலீடு செய்யப்பட்ட பீனால் அல்லது கிரெசாலை, நைட்ரசு அமிலம் அல்லது சோடியம் நைட்ரைட்டுடன் சேர்த்து சூடுபடுத்துவதன் மூலமாக புரோமினை இடப்பெயர்ச்சி செய்துவிட்டு அச்சேர்மத்தில் நைட்ரோ வேதி வினைக்குழு இணைகின்ற ஒரு வேதி வினையாகும். அணுக்கருநாட்ட அரோமாட்டிக் பதிலீட்டு வினையின் பயன்பாட்டை விளக்கும் வினையே சிங்கே நைட்ரோயேற்ற வினையாகும். தியோடர் சிங்கே இவ்வினையைக் கண்டறிந்த காரணத்தால் இவ்வேதி வினைக்கு அப்பெயர் சூட்டப்பட்டுள்ளது.\n\nஇரண்டு உதாரணங்கள்\nமற்றும்:\n"}
{"id": "322918", "url": "https://ta.wikipedia.org/wiki?curid=322918", "title": "சிங்கே-சூகில் வினை", "text": "சிங்கே-சூகில் வினை\n\nசிங்கே-சூகில் வினை \"( Zincke–Suhl reaction)\" பிரீடல்-கிராப்டு ஆல்க்கைலேற்ற வினையின் ஒரு தனிச்சிறப்பு வினையாகக் கருதப்படுகிறது. தியோடர் சிங்கேவும், சூகிலும் முதன்முதலாக இவ்வினையைக் குறித்து விவரித்தனர் \n\nபாரா கிரெசாலை, அலுமினியம் குளோரைடு வினையூக்கி மற்றும் நாற்குளோரோமெத்தேன் கரைப்பான் ஆகியவற்றின் உதவியுடன் சைக்ளோயெக்சாடையீனோனாக மாற்றும் வினையை இவ்வினைக்கு ஒரு எடுத்துக்காட்டாகக் கூறலாம்.\nமெல்வின் நியுமேன் என்கிற அமெரிக்க அறிவியல் அறிஞர் 1950 களில் சிங்கே-சூகில் வினை குறித்த ஆழமான ஆய்வுகளை மேற்கொண்டார். இவ்வினை தொடர்பான மேம்படுத்தப்பட்ட செயல்முறைகளையும், இயந்திரத்தன்மையுள்ள ஆய்வுகளையும் அறிவித்தார்.\n\nசிங்கே-சூகில் வினையில் உருவாக்கப்படும் வேதிச்சேர்மமே டையீனால் பென்சீன் மறுசீரமைப்பு வினைக்கு தொடக்கநிலை வேதிப்பொருளாகும்.\n"}
{"id": "322921", "url": "https://ta.wikipedia.org/wiki?curid=322921", "title": "கென்யாவில் 8-4-4 கலைத்திட்டம்", "text": "கென்யாவில் 8-4-4 கலைத்திட்டம்\n\nகென்யாவில் 8-4-4 கலைத்திட்டம் \"(8-4-4 Curriculum in Kenya)\" முன்னாள் கென்ய குடியரசுத்தலைவர் டேனியல் அராப் மோய் அவர்களால் 1985 ஆம் ஆண்டு அறிமுகப்படுத்தப்பட்டது. முதல் எட்டாண்டுகள் தொடக்கக் கல்வியும், அடுத்த நான்கு ஆண்டுகள் இடைநிலைக் கல்வியும் கடைசி நான்கு ஆண்டுகள் பல்கலைக்கழகக் கல்வியும் கொண்ட ஒரு கல்வித்திட்டமாக இக்கலைத்திட்டம் உருவாக்கப்பட்டது. இக்கலைத்திட்டம் நடைமுறைப் படுத்தப்பட்ட பின்னர் கென்யாவில் தொடக்கக் கல்வியானது கென்ய தொடக்கக்கல்வி சான்றிதழ் கல்வி என்ற பெயரிலும், கென்ய சான்றிதழ் கல்வியானது கென்ய இடைநிலைச் சான்றிதழ் கல்வி என்ற பெயரிலும் மாற்றமடைந்தது. \n1985 ஆம் ஆண்டு முதல் கென்யா நாட்டில் 8-4-4 என்ற கலைத்திட்டத்தில் கல்வி அளிக்கப்பட்டு வருகிறது. \n"}
{"id": "322925", "url": "https://ta.wikipedia.org/wiki?curid=322925", "title": "மகமூதியா பள்ளிவாசல், டெல் அவிவ்", "text": "மகமூதியா பள்ளிவாசல், டெல் அவிவ்\n\nமகமூதியா பள்ளிவாசல் (Mahmoudiya Mosque), ) இஸ்ரேல் நாட்டின் டெல் அவிவ் நகரில் யோப்பா பகுதியில் உள்ள பழமையான பள்ளிவாசல் ஆகும்.\n\nSection::::அமைப்பு.\nஇப்பள்ளிவாசலில் இரண்டு பெரிய முற்றங்கள் மற்றும் மூன்றாவதாக சிறிய முற்றமும் சுற்றி உள்ளது.வாயில்கள், மற்றும் முற்றங்கள் ஒட்டோமான் பேரரசு ஆட்சியில் பல்வேறு கட்டங்களாக 18 மற்றும் 19 ஆம் நூற்றாண்டுகளில் முழுவதும் கட்டப்பட்டது.\n\nSection::::வரலாறு.\nமகமூதியா பள்ளிவாசல் கவர்னர் ஷேக் முகமது அல்-கலிலி உத்தரவின் பேரில் 1730 ல் கட்டுப்பட்டது.பள்ளிவாசல் தெற்கு சுவரில் பதிக்கப்பட்ட நீரூற்று 18 நூற்றாண்டின் பிற்பகுதியில் ஏக்கர் கவர்னர் சுலைமான் பாஷா காலத்தில் கட்டப்பட்டது..பெரும்பாலான தற்போதைய பள்ளிவாசல் ஒட்டோமான் பேரரசின் காசா மற்றும் ஜாபா கவர்னர் முகமது அபு-அபு-நபுட் அவர்களால் 1812 ஆண்டில் கட்டப்பட்டது.\nபெரிய செவ்வக பிரார்த்தனை மண்டபத்தில் இரண்டு பெரிய ஆழமற்ற குவிமாடங்கள் உள்ளன.அதன் அருகில் மெல்லிய மினார் உள்ளது.\n\nSection::::அமைவிடம்.\nமகமூதியா பள்ளிவாசல் பழைய ஜாபா நகர வடகிழக்கு மூலையில் உள்ளது.19 ஆம் நூற்றாண்டின் மத்தியில், ஜாபா பள்ளிவாசல் சுவர்கள் தகர்க்கப்பட்டன.பின் 20 ஆம் நூற்றாண்டில் புனரமைக்கப் பட்டது.இன்று, பள்ளிவாசல் வெளிப்புற சுவர்களில் பெரும்பாலும் கடைகள் உள்ளன.பிரார்த்தனை மண்டபத்தில் இரண்டு மேலோட்டமான குவிமாடங்கள் மற்றும் துணை குவிமாடம் சுற்றியுள்ள தெருக்களில் இருந்து தெரியும்.\nபழைய ஜாபா மற்றும் அதன் சுற்றியுள்ள பகுதிகளிலும் உயரமான மினார் உடைய நிழல் பிரதானமானதாக அமைந்துள்ளது.\n"}
{"id": "322926", "url": "https://ta.wikipedia.org/wiki?curid=322926", "title": "பகதூர் சா சாபர் சாலை", "text": "பகதூர் சா சாபர் சாலை\n\nபகதூர் சா சாபர் சாலை \"(Bahadur Shah Zafar Marg, இந்தி: बहादुर शाह ज़फर मार्ग)\",இந்தியாவின் தில்லி மாநகரில் உள்ள ஒரு சாலையாகும். இச்சாலை அங்கு பகதூர் சா சாபர் மார்கு என்றழைக்கப்படுகிறது. கடைசி முகலாய மன்னர் இரண்டாம் பகதூர் சாவின் நினைவாக சாலைக்கு இப்பெயர் சூட்டப்பட்டது. டைம்சு ஆப் இந்தியா , தி எக்கனாமிக் டைம்சு , தி இந்தியன் எக்சுபிரசு, தி பனான்சியல் எக்சுபிரசு , பிசுனசு சிடாண்டார்டு, தி பையோனீர், மெட்ரோ நவ் உள்ளிட்ட பல செய்தித்தாள் அலுவலகங்கள் இருப்பதால் இந்தியாவின் பிளீட் தெரு என்றும் சில நேரத்தில் இச்சாலையை அழைப்பார்கள். \n\nவருமான வரி அலுவலக சந்திப்பு முதல் தார்யாகஞ் வரை இச்சாலை செல்கிறது(map). \n\n\n"}
{"id": "322936", "url": "https://ta.wikipedia.org/wiki?curid=322936", "title": "பால்சுவா யகாங்கிர் பூர்", "text": "பால்சுவா யகாங்கிர் பூர்\n\nபால்சுவா யகாங்கிர் பூர் \"(Bhalswa Jahangir Pur)\" இந்தியாவின் தில்லி நகரில் உள்ள வடமேற்கு தில்லி மாவட்டத்தில் இருக்கும் ஒரு கணக்கெடுப்பில் உள்ள ஊராகும். பால்சுவா குதிரைலாட ஏரிக்கு அருகில் இவ்வூர் அமைந்துள்ளது. \n\nSection::::மக்கள் தொகையியல்.\n2001 ஆம் ஆண்டின் இந்திய மக்கள் தொகைக் கணக்கெடுப்பின்படி பால்சுவா யகாங்கிர் பூர் நகரின் மக்கள்தொகை 1,51,427 நபர்கள் ஆகும். இம்மக்கள்தொகையில் 55% நபர்கள் ஆண்கள் மற்றும் 45% நபர்கள் பெண்களாவர். இவ்வூரின் எழுத்தறிவு சதவீதம் 59% ஆகும். நாட்டின் சராசரி தேசிய எழுத்தறிவு சதவீதமான 59.5% என்பதைவிட இது குறைவாகும். எழுத்தறிவு பெற்றவர்களில் 62% நபர்கள் ஆண்கள் மற்றும் 38% நபர்கள் பெண்களாவர். மக்கள் தொகையில் 17% நபர்கள் 6 வயதுக்கு கீழ் உள்ளவர்களாகும். யாதவர் இன மக்கள் இப்பகுதியில் அதிகமாக வசிக்கின்றனர்\n"}
{"id": "322938", "url": "https://ta.wikipedia.org/wiki?curid=322938", "title": "குமாரசிங்க சிறீசேன", "text": "குமாரசிங்க சிறீசேன\n\nபல்லேவத்த கமரலலாகே குமாரசிங்க சிறிசேன (18 பெப்ரவரி 1962), பொதுவாக பி.ஹி. குமாரசசிங்க சிறிசேன எனவும் அறியப்படும், இவர் ஒரு இலங்கை வர்த்தக நிபுணர் மற்றும் இலங்கைத் தொலைத்தொடர்பு நிறூவனமான ஸ்ரீலங்கா ரெலிகொமின் தலைவர் ஆவார்.தற்போதைய இலங்கை ஜனாதிபதி, மைத்ரிபால சிறிசேன அவர்களின் இளைய சகோதரர் இவராவார்.\n\nகுமாரசிங்க  இலங்கை அரச மரக் கூட்டுத்தாபனத்தின் பொது மேலாளரகப் பணியாற்றினார்   2005 இல் இருந்து நவம்பர் 2014 வரை இப்பதவியில் இவர் இருந்தார், மைத்திரிபால சிறிசேனவின் ஜனாதிபதி தேர்தல் பிரச்சாரம் இடம்பெற்றபோது பொது மேலாளர் பதவியிலிருந்து குமாரசிங்க விலகினார்..\n"}
{"id": "322940", "url": "https://ta.wikipedia.org/wiki?curid=322940", "title": "ஒய். வி. ராவ்", "text": "ஒய். வி. ராவ்\n\nஒய். வி. ராவ் எனப்படும் எறகுடிப்பட்டி வரத ராவ் (\"Yaragudipati Varada Rao\", 30 மே 1903 – 13 பெப்ரவரி 1973), என்பவர் ஒரு இந்தியத் திரைப்படத் தயாரிப்பாளர், இயக்குநர், மேடை நாடக நடிகர், திரைக்கதை ஆசிரியர், படத்தொகுப்பாளர், நடிகர் ஆவார். இவர் தமிழ், தெலுங்கு, கன்னட திரைப்படங்களில் பணியாற்றியதற்காக அறியப்படுகிறார். தெலுங்கு சினிமாவின் முன்னோடிகளில் ஒருவரான, ராவ் ஊமைப்படங்களில் நடிப்பதற்காக கோலாப்பூர் மற்றும் மும்பை செல்லும் முன் ஒரு சில மேடை நாடகங்களில் நடித்தார்.\n\nபம்பாயிலிருந்து மதாராசுக்குத் திரும்பிய. ராவ் அந்நாளின் மவுனப்பட இயக்குநர் ரகுபதி பிரகாஷ் என்பவரால் கதாநாயகனாக ராவை அறிமுகமானார். சிவகங்கை ஏ. நாராயணன் என்ற புகழ்பெற்ற தமிழ் மவுனப் பட முன்னோடி தயாரித்த அந்தப் படம் \"கருட கர்வ பங்கம்\" அதன்பிறகு \"கஜேந்திர மோட்சம், ரோஸ் ஆப் ராஜஸ்தான்\" போன்ற படங்களில் நடித்த ராவ், அதன் பிறகு மவுனப் படங்களை இயக்க ஆரம்பித்தார் \"பாண்டவ நிர்வணா\" (1930), \"பாண்டவ அஞ்ஞாதவாசா\" (1930), \"ஹரி மாயா\" (1932) போன்ற படங்களை இயக்கினார். 1940 இல் தெலுங்கின் தலைசிறந்த படைப்பான \"விஸ்வ மோனி\" படத்தை இயக்கினார். ராவ் மற்றும், ஆர் எஸ் பிரகாஷ் ஆகியோர் இணைந்து பல புராணத் திரைப்படங்களை தயாரிப்பது வெளியுட்டனர்; \"நந்தனார், கஜேந்திர மோட்சம், மச்சவதாரம்\" போன்ற படங்களை வெளியிட்டனர். தங்கள் தெலுங்கு தயாரிப்புகளில் சமயப் பாத்திரங்கள் , நீதி, ஒழுக்க நெறிகள் ஆகிய மூன்று விசயங்கள் இருக்கக்கூடியவாறு படங்களை தயாரித்தனர்.\n\nSection::::தனிப்பட்ட வாழ்க்கை.\nவை. வி. ராவ் அப்போதைய சென்னை மாகாணத்தின் நெல்லூரில் 1903 இல் பிறந்தவர். 1920களின் பிற்பகுதியில், சென்னைக்கு இடம் பெயர்ந்து கன்னடத் திரைப்படங்களில் தீவிரமாக இயங்கினார். இவர் லவங்கி படத்தில் இயங்கியபோது குமாரி ருக்மணியை திருமணம் செய்து கொண்டார். திரைப்பட நடிகை லட்சுமி இவர்களின் மகளாவார்.\n\nSection::::கன்னட திரைப்படம்.\n1932, இல்பெங்களூரில் இருந்த மார்வாடி தொழிலதிபரான, சாமனல் டோங்ரி என்பவர் \"மூவி டோன்\" என்ற திரைப்பட தயாரிப்பு நிறுவனத்தைத் துவக்கினார். இவரின் நிறுவனம் கன்னடத்தின் முதல் பேசும் திரைப்படமான சதி சுலோக்‌ஷனா என்ற வெற்றிப்படத்தை ராவின் இயக்கத்தில் வெளியானது. இது ரூபாய் 40,000 செலவில் தயாரிக்கப்பட்டது. கோலாபூரின் சத்திரபதி சினிடோனில் எட்டு வாரங்கள் படப்பிடிப்பு நடத்தி ராவ் இப்படத்தை இயக்கினார். இதன் பிறகு இவர் \"ஹரி மாயா\" (1932) என்ற படத்தை இயக்கினார். இந்தப் படத்தில் ராவின் முதல் மனைவியான ராஜம் நடித்தார்.\n\nSection::::தமிழ்த் திரைப்படங்கள்.\nராவ் 1937 இல் சிந்தாமணி இயக்கி, அதில் நடித்துப் பெரும் புகழ் பெற்றார். இந்தப்படம் மிகப்பெரிய வெற்றியை அடைந்து தமிழ்த் திரைப்பட வரலாற்றில் சாதனை படைத்தது. \nஇந்தப் படத்தில் நடித்த தியாகராஜ பாகவதர் அதன்பிறகு தமிழ்த் திரையுலகின் உச்ச நட்சத்திரமானார். இதன் பிறகு இவர் லவங்கி (1946), என்ற படத்தை இயக்கினார் இது கவிஞர் பண்டித ஜெகன்னாதர் வாழ்க்கையை அடிப்படையாகக் கொண்ட ஒரு வரலாற்றுப் படமாகும். 1948 இல் ராம்தாஸ் தமிழ்த் திரைப்படத்தை இயக்கி அதில் முக்கிய பாத்திரமேற்று நடித்தார். பின்னர் இவர் தமிழில் இயக்கிய பல படங்கள் வெற்றிப்படங்களாகும்.\n\n"}
{"id": "322943", "url": "https://ta.wikipedia.org/wiki?curid=322943", "title": "புத்தர் பிறந்தநாள் பூங்கா", "text": "புத்தர் பிறந்தநாள் பூங்கா\n\nபுத்தர் பிறந்தநாள் பூங்கா \"(Buddha Jayanti Park)\" இந்தியாவிலுள்ள புது தில்லி நகரின் தெற்கு முகட்டில் அமைந்துள்ளது. கெளதம புத்தர் ஞானம் பெற்ற 2500வது ஆண்டு விழாவை முன்னிட்டு இப்பூங்கா உருவாக்கப்பட்டது. \n\nஇலங்கையில் இருந்து கொண்டு வரப்பட்ட ஒருபோதி மரக்கன்று இங்கே நடப்பட்டுள்ளது. 1964 ஆம் ஆண்டு அக்டோபர் 25 இல் அப்போது இந்தியாவின் பிரதமராக இருந்த லால் பகதூர் சாசுதிரி இம்மரக்கன்றை அங்கு நட்டார்.\nபூங்காவில் அமைக்கப்பட்டுள்ள ஒரு செயற்கை தீவின் காட்சிக் கூடத்தில் ஒரு முலாம் பூசப்பட்ட புத்தர் சிலை நிறுவப்பட்டுள்ளது. இச்சிலை அக்டோபர் 1993 இல் 14 வது தலாய் லாமாவால் அர்ப்பணிக்கப்பட்டது.\nஒவ்வொரு ஆண்டும் மே மாதத்தில் வைகாசிப் பௌர்ணமியன்று இங்கு புத்தர் பிறந்த நாள் வெகு விமரிசையாகக் கொண்டாடப்படுகிறது. \n"}
{"id": "322945", "url": "https://ta.wikipedia.org/wiki?curid=322945", "title": "யோப்பா", "text": "யோப்பா\n\nயோப்பா (Jaffa) (; ) இஸ்ரேல் நாட்டின் டெல் அவிவ்க்கு தெற்கு பகுதியில் உள்ள பண்டைய துறைமுக நகரம் ஆகும்.இந்நகர் விவிலிய கதைகளில் வரும் யோனா, சாலமன்,செயிண்ட் பீட்டர் ஆகியோர் வாழ்வில் தொடர்புடைய நகரமாகும்.\n\nSection::::பெயர்க் காரணம்.\nஎகிப்திய ஆதாரங்கள் மற்றும் அமர்னா கடிதங்களில் இந்நகரம் யாப்பு என குறிப்பிடப்பட்டுள்ளது.தொன்மவியல் படி நோவா மகன்களில் ஒருவரான யாப்பேத்து இந்நகரை அமைத்ததால் இப்பெயர் வந்தது.\n\nSection::::வரலாறு.\nSection::::பழங்காலம்.\nயோப்பா நகர குன்று 40 மீட்டர் (130 அடி) உயரம் உள்ளதால் பரவலான கடற்கரையில் இருந்து தெளிவாகத் தெரியும்.அதனால் அது இராணுவ பயன்பாட்டுக்கு உதவியது. பல நூற்றாண்டுகளாக குப்பைகளை நிலத்தில் குவிப்பது காரணமாக அதிக உயரமாக உருவாகியது.தொல்லியல் சான்றுகள் யோப்பா நகரில் சுமார் கி.மு. 7500 காலத்திலிருந்து மக்கள் வசித்து வருவதாக கூறுகிறது.\n\nSection::::வெண்கல காலம்.\nயோப்பா இயற்கை துறைமுகம் வெண்கல காலம் முதல் பயன்படுத்தப்பட்டு வருகிறது.\nயோப்பா கி.மு. 1440இல் எழுதப்பட்ட ஒரு பண்டைய எகிப்திய கடிதத்தில் குறிப்பிடப்பட்டுள்ளது.இந்த நகரம் பண்டைய எகிப்திய ஆட்சியில் யாஃபோ எனப் பெயர் இருந்ததாக அமர்னா கடிதங்களில் குறிப்பிடப்பட்டுள்ளது. நகரம் முழுவதும் 800 கி.மு. வரை எகிப்திய ஆட்சியின் கீழ் இருந்தது.\n\nSection::::இரும்பு காலம்.\nயோப்பா எபிரேய வேதாகமத்தில் நான்கு முறை குறிப்பிடப்பட்டுள்ளது.\nயோப்பா நகரம் தாண் கோத்திரத்து பிராந்திய எல்லையாக இருந்தது என யோசுவா புத்தகத்தில் குறிப்பிடப்பட்டுள்ளது.\n\nSection::::பைசண்டைன் காலம்.\nமகா அலெக்சாண்டர் படைகள் யோப்பாவில் வைக்கப்பட்டு இருந்தன. அது மக்கபேயர் கைப்பற்றும் வரை செலூசியப் பேரரசு உடைய துறைமுகமாக இருந்தது. முதல் யூத-ரோமன் போரின் போது, யோப்பா கைப்பற்றப்பட்டு செஸ்டியஸ் காலஸ் என்பவரின் மூலம் எரிக்கப்பட்டது. புதிய ஏற்பாட்டில் புனித பேதுரு யோப்பாவை மறுகட்டுமானம் செய்தார் எனக் கூறப்படுகிறது. புனித பேதுரு காலத்தில் யோப்பா என்று அழைத்தனர். புனித பேதுரு யோப்பா நகர மக்களுக்கு கிறித்துவம் போதிக்க வந்த விதம் குறித்துஅப்போஸ்தலர் நடபடிகள் 10ஆம் அதிகாரத்தில் விளக்கப்பட்டுள்ளது.\n\nSection::::இடைக்காலம்.\n636 இல் யோப்பா அரேபியர்களால் கைப்பற்றப்பட்டது.இஸ்லாமிய ஆட்சியின் கீழ், ரம்லா துறைமுகம் மாகாண தலைநகராக இருந்தது.\n\nயோப்பா நகரம் முதலாம் சிலுவைப்போரின் போது ஜூன் 1099 இல் பிடிக்கப்பட்டு ஜெருசல அரசின் ஒரு மையமாக இருந்தது. சிலுவை போர் காலத்தில், யூத வரலாற்றாசிரியர் பெஞ்சமின் துதுலா (1170) யோப்பாவிற்கு வந்தார்.\n\nசலாதீன் 1187 ஆம் ஆண்டு யோப்பாவை வெற்றி கொண்டார். இந்நகர் ரிச்சர்ட் லின்ஹார்ட் மன்னரிடம் அர்சப் போரில் மூன்று நாட்களுக்கு பிறகு, செப்டம்பர் 1191 இல் சரணடைந்தது. ஜூலை 1192 யோப்பா போரில் நகரை மறு ஆக்கிரமிப்பு செய்ய சலாதீன் முயன்றாலும் நகரம் குருசேத்திரர் பொறுப்பிலேயே இருந்தது. 2 செப்டம்பர் 1192 அன்று, யோப்பா உடன்படிக்கை முறையாக இரண்டு இராணுவங்களுக்கு இடையில் மூன்று வருடகால யுத்த நிறுத்தம் உத்தரவாதம் கையெழுத்திடப்பட்டது. \n\n1268 ஆம் ஆண்டில் யோப்பா, எகிப்திய மாம்லுக் அரசால் கைப்பற்றப்பட்டது.\n\nSection::::ஒட்டோமான் பேரரசு காலம்.\n1515 இல் யோப்பாவை ஒட்டோமன் சுல்தான் முதலாம் சலீம் கைப்பற்றினார்.\n\n17 ஆம் நூற்றாண்டில் எருசலேமுக்கு மற்றும் காலிக்கு கிறிஸ்துவ பக்தர்கள் செல்ல தேவாலயங்கள் பாதைகளை மறுசீரமைப்பு செய்தது.\n\n18 ஆம் நூற்றாண்டின் போது, யோப்பாவை சுற்றியுள்ள கடலோர பகுதிகள் அடிக்கடி கடற் கொள்ளையர்களால் முற்றுகையிடப்பட்டது. பொருட்கள் இறங்கவும் மற்றும் பயணிகளுக்கும் படுபயங்கர ஆபத்தானதாக இருந்தது.20-ஆம் நூற்றாண்டு வரை, கப்பல்கள் தங்கள் சரக்குகளை கரைக்கு கொண்டு செல்ல பாதுகாப்பு படைகள் தங்கியிருக்க வேண்டியிருந்தது.\n\n7 மார்ச் 1799 அன்று பிரான்சு மன்னரா நெப்போலியன் யோப்பாவை முற்றுகையிட்டார்.யோப்பா சூறையாடப்பட்டது. சரணடைவதற்கான இறுதி எச்சரிக்கை கொடுக்கும்போது மக்கள் கொடூரமாக கொல்லப்பட்டனர்.பிரஞ்சு சிறையில் சரணடைந்த ஆயிரக்கணக்கான முஸ்லீம் வீரர்களை படுகொலை செய்ய நெப்போலியன் கட்டளையிட்டார். \n\nஇன்னும் பலர் வெகு விரைவில் தோன்றிய கொடூரமான பிளேக் தொற்றுநோயால் இறந்தனர்.\n\nஇந்த பேரழிவு நிகழ்வுகளுக்கு பிறகு ஓட்டோமான் பேரரசால் கவர்னராக நியமிக்கப்பட்ட முகமது அபு-நபூத் அவர்கள் மகமூதியா பள்ளிவாசல் , சாபில் அபு நபூத் உட்பட பல யோப்பா கட்டிடம் மற்றும் மறுசீரமைப்புப் பணியை தொடங்கினார். \n\n19 ஆம் நூற்றாண்டில் மக்கள் வசிப்பிடங்கள் மறு கட்டுமானம் பெற்றது.\n\nஅமெரிக்க மிஷனரி எலன் கிளேர் மில்லர், 1867 இல் யோப்பாவிற்கு வருகை புரிந்தார்.அவர் கூற்றின்படி யோப்பா நகர மக்கள் 5000 ஆகு‌ம்.இதில் கிறிஸ்துவர் 800 பேர், யூதர்கள் 1000 பேர் மற்ற அனைவரும் முஸ்லீம்கள் ஆவர்.\nSection::::ஆங்கிலேய ஆட்சி காலம்.\nபிரிட்டிஷ் ஆட்சி காலம் போது, யூத மற்றும் அரேபிய மக்கள்இடையே பதற்றம் அதிகரித்தது.1920 மற்றும் 1921 போது அரபு தாக்குதலுக்குள்ளாகும் பல யூத குடியிருப்பாளர்கள் வெளியேறி டெல் அவிவ் நகரில் குடியமர்த்த பட்டனர்.1922 ஆம் ஆண்டின் இறுதியில் டெல் அவிவ் நகர மக்கள் தொகை 15,000. 1927 இல் டெல் அவிவ் மக்கள் தொகை 38,000 வரை இருந்தது.\n\n1923 இல், யோப்பா மற்றும் டெல் அவிவ் நகரங்கள் சட்டம் மூலம் இணைக்கப்பட்டது.\nSection::::அரபு யூத மோதல்கள்.\n1945 ஆம் ஆண்டில், யோப்பா மக்கள்தொகை\n101,580 பேர் இவர்களில் முஸ்லிம்கள் 53,930 பேர், யூதர்கள் 30,820 மற்றும் கிறிஸ்துவர் 16,800 இருந்தனர். \n1947 ஆம் ஆண்டில், பாலஸ்தீன நாட்டிற்கான ஐ.நா. விசேட ஆணைக்குழு யோப்பா நகரம் யூத மாநிலத்தில் சேர்க்கப்பட வேண்டும் என்று பரிந்துரை செய்தது.ஆனால் அரபு பெரும்பான்மை மக்கள் உள்ள காரணமாக யூத மாமாநிலத்திற்கு பதிலாக அரபு மாநிலத்தின் ஒரு பகுதியாக யோப்பா இருக்கும் அந்த அரபு நாட்டிற்கு பாலஸ்தீன நாடு எனப் பெயரிடப்படும் என்று 1947 ஐக்கிய நாடுகள் பிரிவினை திட்டம் குறிப்பிட்டுள்ளது.\n1948 ஆரம்பத்தில் யோப்பா முஸ்லீம் சகோதரத்துவ குழு சுமார் 400 ஆண்கள் கொண்ட பாதுகாப்பு நிறுவனத்தை பாதுகாவலர்களாக ஏற்பாடு செய்தது.\n\n25 ஏப்ரல் 1948 அன்று,யூத இர்குன் படையால் யோப்பா மீது தாக்குதல் தொடங்கப்பட்டது.இருபது டன் வெடிகுண்டுகள் உடன் இயந்திர துப்பாக்கி கொண்டு யோப்பா முஸ்லிம் மீது தாக்குதல் நடத்த பட்டது. \n\nதாக்குதல் தினத்தன்று யோப்பா மக்கள் தொகை, 50,000 மற்றும் 60,000-க்கும் இடையில் இருந்தது. சுமார் 20,000 பேர் ஏற்கனவே நகரம் விட்டு வெளியேறி இருந்தனர்.30 ஏப்ரல் மூலம், 15,000-25,000 மீதமுள்ள மக்கள் தொகை இருந்தன.\n\nதொடர்ந்து வந்த நாட்களில் மேலும் 10,000-20,000 மக்கள் கடல் மார்க்கமாக ஓடிப்போனார்கள்.யூத ஹகானா படை மே 14 ஆம் தேதி நகரை கைப்பற்றியபோது 4,000 பேர் இருந்தனர்.\nநகரம், துறைமுகம் மற்றும் கிடங்குகள் விரிவாக சூறையாடப்பட்டன.\n\nயோப்பா நகரம் 1948 ஆம் ஆண்டு மே 14 ம் தேதி யூத ஹகானா படையால் கைப்பற்றப்பட்டது.\nபின்னர் யோப்பாவில் தங்கிவிட்ட 3,800 அரேபியர்கள் கடுமையான இராணுவச் சட்டத்தைஉள்ளாக்கப்பட்டனர். \n\nSection::::தற்கால நகரம்.\nஇசுரேல் அரசாங்கம் 1949 ஆம் ஆண்டு அக்டோபர் 4 ம் தேதி டெல் அவிவ் மற்றும் யோப்பா நகரங்களை நிரந்தரமாக ஒருங்கிணைக்க முடிவு செய்தது. ஆனால் உண்மையான ஐக்கியப்படுத்தலை 24 ஏப்ரல் 1950 வரை ஒத்திவைக்கப்பட்டது.யோப்பா\nவரலாற்று பெயரை பாதுகாக்கும் பொருட்டு டெல் அவிவ்-யோப்பா என ஆகஸ்ட் 1950 இல் பெயர் மாற்றம் செய்யப்பட்டது.\nSection::::பொருளாதாரம்.\n19 ஆம் நூற்றாண்டில், யோப்பா சிறந்த சோப்பு தொழிலால் அறியப்பட்டது. நவீன தொழில் நுட்பம் 1880 களில் உருவானது. \nமிகவும் வெற்றிகரமான நிறுவனங்கள் எந்திர தொழிற்சாலைகள் மூலம் உலோக வேலைகளை செய்தனர்.\n\n19 ஆம் நூற்றாண்டின் மத்தியில் வரை, யோப்பா நகர ஆரஞ்சு தோப்புகள் விவசாயம் பாரம்பரிய முறைகள் மூலம் அரபு முசுலிம்களால் நிர்வகிக்கப்பட்டு வந்தது.\nயோப்பா நவீன விவசாயம் 1850 மற்றும் 1860 களில் விவசாய இயந்திரங்கள் கொண்டுவந்த அமெரிக்க குடியேறிகளுக்கும் மற்றும் யூதர்கள் மூலம் நடைபெற்றன.\n\nயோப்பா சிறந்த மாதுளை உற்பத்தியில் புகழ் பெற்றிருந்தது.\n\nSection::::மக்கள்தொகை.\nநவீன யோப்பா யூதர்கள், கிறிஸ்துவர், மற்றும் முஸ்லிம்கள் என பலவகைப்பட்ட மக்கள் தொகை உள்ளது.\nயோப்பா தற்போது 46,000 குடியிருப்பாளர்கள் கொண்டுள்ளது.இவர்களில் 30,000 \nஇஸ்ரேலிய யூதர்கள் மற்றும் 16,000 அரேபியர்கள் ஆவர்.\n\n\n"}
{"id": "322947", "url": "https://ta.wikipedia.org/wiki?curid=322947", "title": "கீழ்வேளூர் யாதவ நாராயணப் பெருமாள் கோயில்", "text": "கீழ்வேளூர் யாதவ நாராயணப் பெருமாள் கோயில்\n\nகீழ்வேளூர் யாதவ நாராயணப் பெருமாள் கோயில் நாகப்பட்டினம் மாவட்டத்திலுள்ள அமைந்துள்ள வைணவக்கோயிலாகும்.\n\nSection::::அமைவிடம்.\nஇக்கோயில் நாகப்பட்டினம்-திருவாரூர் சாலையில் கீவளூரில் இருந்து கச்சனம் செல்லும் சாலையில் அமைந்துள்ளது. திருக்கண்ணங்குடியின் அபிமானத்தலமாகவும், பஞ்ச நாராயணத் தலங்களில் ஒன்றாகவும் உள்ளது. \n\nSection::::இறைவன், இறைவி.\nநின்ற நிலையில் யாதவ நாராயணப்பெருமாள் உள்ளார். இறைவி யாதவவல்லி என்ற பெயரில் தனிச்சன்னதியில் உள்ளார். இப்பெருமாள் ஸ்ரீதேவி, பூமிதேவியோடு உள்ள வெங்கடாஜலபதியின் சன்னதியும் இக்கோயிலில் உள்ளது. \n\nSection::::வரலாறு.\nசூரபத்மனை வதம் செய்த தோஷம் நீங்குவதற்காக முருகன் அட்சயலிங்கேசுவரை நோக்கி தவமிருந்ததாகவும், தோஷம் நீங்கவே யாதவப் பெருமக்கள் மகிழ்ச்சியடைந்து பசுக்களின் பாலை திருமாலுக்கு அளித்ததாகவும், அதனை ஏற்றுக்கொள்வதற்காக பெருமாள் இங்கு இருப்பதாகவும் கூறுகின்றனர். \n"}
{"id": "322951", "url": "https://ta.wikipedia.org/wiki?curid=322951", "title": "அத்திப்புலியூர் சிதம்பரேசுவரர் கோயில்", "text": "அத்திப்புலியூர் சிதம்பரேசுவரர் கோயில்\n\nஅத்திப்புலியூர் சிதம்பரேசுவரர் கோயில் நாகப்பட்டினம் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் நாகப்பட்டினம்-திருவாரூர் சாலையில் நாகப்பட்டினத்திற்கு மேற்கே 17 கிமீ தொலைவில் அமைந்துள்ளது. கடுகையாற்றில் வடகரையில் உள்ளது. \n\nSection::::இறைவன், இறைவி.\nஅகத்தியருக்குத் திருமண கோலம் காட்டியதால் அம்மையப்பர் கல்யாணசுந்தரராகக் காட்சியளிக்கின்றார்.\n\nSection::::அமைப்பு.\nதெற்கு நோக்கிய நிலையில் மூலவர் சன்னதி அமைந்துள்ளது. கருவறையில் மூலவராக உள்ள லிங்கத்திருமேனியின் பின்புறம் கல்யாணசுந்தரர் காணப்படுகிறார். மாண்டவிய முனிவரின் சாபத்தினால் காட்னையாகத் திரிந்த சேரித்துவஜன் என்றழைக்கப்படும் பாண்டிய மன்னனும், புலிக்கால் முனிவரும் வழிபட்டதால் அத்தி-புலியூர் என்று பெயர் பெற்றது. \n\n"}
{"id": "322954", "url": "https://ta.wikipedia.org/wiki?curid=322954", "title": "நீலப்பாடி நாகநாதசுவாமி கோயில்", "text": "நீலப்பாடி நாகநாதசுவாமி கோயில்\n\nநீலப்பாடி நாகநாதசுவாமி கோயில் நாகப்பட்டினம் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் திருவாரூர்-நாகப்பட்டினம் சாலையில் திருவாரூருக்குக் கிழக்கே 9 கிமீ தொலைவில், சாலையின் வடப்புறத்தில் சற்றே ஒதுங்கிய நிலையில் உள்ளது.\n\nSection::::இறைவன், இறைவி.\nஇங்குள்ள இறைவன் நாகநாதசுவாமி, இறைவி சௌந்தரநாயகி.வசிஷ்டர், விசுவாமித்திரர், நாரதர் ஆகியோர் இத்தலத்தில் வழிபட்டுள்ளனர்.\n\nSection::::அமைப்பு.\nஅஷ்டபுஜ துர்க்கை சன்னதி இக்கோயிலில் உள்ளது. கருடனுக்கும் பாம்புக்கும் பகை என்று கூறப்பட்டாலும் இருவரும் ஒரே இடத்தில் இறைவனை வழிபட்டு சாபம் நீங்கப் பெற்ற அதிசயத்தைப் பெற்ற பெருமையுடையது இக்கோயிலாகும்.\n\n"}
{"id": "322959", "url": "https://ta.wikipedia.org/wiki?curid=322959", "title": "சம்பா மோசனம் (நெல்)", "text": "சம்பா மோசனம் (நெல்)\n\nசம்பா மோசனம் அல்லது மோசன சம்பா (\"Samba Mosanam\") என்பது ஒரு பாரம்பரிய நெல் இரகமாகும். பள்ளமானப் பகுதிகளில் பயிரிட ஏற்ற இரகமான இது, 160 நாட்களில் அறுவடை வயதை அடையக்கூடிய இரகமாகும். சேற்று பகுதிகளிலும் செழித்து வளரக்கூடிய இவ்வகை நெல் விதையை, அதிகத் தண்ணீர் தேங்கும் பகுதிகளில் தண்ணீர் வருவதற்கு முன்புள்ள எவ்விதமான மண்ணிலும் தெளித்துவிட்டால், மழை பெய்யும்போது குறைந்த ஈரத்திலேயே முளைத்துவிடும்.\n\nSection::::வளரியல்பு.\nவறட்சியாகவுள்ள ஏரிகள், குளங்கள், மற்றும் கண்மாய்க் கரையோரங்களில் இந்நெல்லைப் பயிரிடலாம். பின்னர் மழைபெய்து தண்ணீரின் அளவு உயரும்போது நீருக்குள்ளேயே கதிர் வளர்ந்து முற்றி, அதிக மகசூல் கொடுக்ககூடியது. அனைத்து நிலைகளையும் எதிர்கொண்டு நல்ல பலனைக் கொடுப்பதால், இதற்குச் சம்பா மோசனம் என்று பெயர் வந்துள்ளது.\n\nSection::::சத்துக்கள்.\nசம்பா மோசன நெல் எவ்வித உரமுமின்றி இயற்கையாகவே விளைவதால், புரதச் சத்துகள், தாது உப்புகள் நிறைந்தது. இந்நெல்லின் அரிசிச் சோற்றை உண்பதால் நோய் எதிர்ப்பு சக்தியும், உடல் வலிமையும் அதிகரிக்கும். அதிக உடல் உழைப்பு உள்ளவர்களுக்கு தேவையான ஊட்டச்சத்துகளைத் தரக்கூடியது. இட்லி, தோசை, அவல், கஞ்சி, மற்றும் பலகாரங்கள் போன்ற உணவு வகைகளுக்கும் ஏற்ற இரகமாக விளங்குகிறது.\n\nSection::::பருவகாலம்.\nமத்திய, மற்றும் 160 நாள் முதல், 165 நாள் வரையிலான நீண்டக்கால நெல் வகையைச்சார்ந்த சம்பா மோசனம், தமிழ்நாட்டின் அனைத்து மாவட்டங்களிலும், சம்பா பட்டம் எனப்படும் ஆகத்து, மற்றும் செப்டம்பர் மாதங்களில் சாகுபடி செய்ய ஏற்ற நெல் இரகமாகும்.\n\n\n"}
{"id": "322962", "url": "https://ta.wikipedia.org/wiki?curid=322962", "title": "ஒலியடக்கி (துப்பாக்கி)", "text": "ஒலியடக்கி (துப்பாக்கி)\n\nஒலி அடக்கி (ஆங்கிலம்: suppressor, silencer) என்பது, சுடுகலனை சுடும்போது ஏற்படும் வெடியொளியையும், சப்தத்தையும் குறைக்கவல்ல; (துப்பாக்கியின் குழலுடன் இணைக்கப்படும்) கருவியாகும். ஒலியடக்கிகள் பொதுவாக, சப்தத்தை குறைக்கும் அக இயங்குமுறைகளை கொண்ட உலோக உருளையாகும். வெளியேறும் உந்துவாயுக்களின்  வேகத்தை குறைப்பதன்மூலம், சுடும் சப்தத்தை குறைப்பது மட்டுமல்லாமல், தோட்டாவின்  வேகத்தையும் இது அதிகரிக்கிறது \n\nSection::::வரலாறு.\nஅமெரிக்க கண்டுபிடிப்பாளர், ஹைரம் பெர்சி மாக்சிம் வணிகரீதியாக வெற்றிபெற்ற ஒலியடக்கி மாதிரியை, சுமார் 1902-ல் கண்டுபிடித்தவர் ஆவார் (காப்புரிமம் பெற்றது மார்ச் 30, 1909). இவர் மாக்சிம் துப்பாக்கியை கண்டுபிடித்த ஹைரம் ஸ்டீவென்ஸ் மாக்சிம்மின் மகன் ஆவார். மாக்சிம் அவரது கருவிக்கு \"மாக்சிம் ஒலியடக்கி\" என்று வணிகக்குறிப் பெயரிட்டார். உள் எரிபொறிக்கான ஒலிக்குறைப்பான்களும் சமகாலத்திலேயே மாக்சிம் உருவாக்கினார்.\n\nSection::::சுடுகலன் இரைச்சல் கூறுகள்.\nமுக்கியத்துவத்தின் அடிப்படையில், சுடுகலன் உண்டாக்கும் மூன்று விதமான சப்தங்கள், கீழ்வருமாறு:\nமுதன்மையான இரு காரணங்களாகிய -வெடியொலி மற்றும் ஒலி முழக்கம் - ஆகியவற்றால் தோன்றும் இரைச்சலை மட்டுமே இந்த ஒலியடக்கி பாதிக்கும். ஆனால், இயந்திர இரைச்சலை ஓரளவுக்கு குறைக்க முடிந்தாலும், முழுமையாக நீக்க முடியாதது ஆகும். இந்த காரணத்தால் தான், ஒரு சுடுகலனை சப்தமில்லாமல் ஆக்குவது மிகவும் கடினம்.\n\nSection::::வடிவமும் கட்டமைப்பும்.\nஒலியடக்கி என்பது விரிவுகலன் உடைய, எஃகு, அலுமினியம், அல்லது தைட்டானியம் போன்றவற்றால் ஆன காலியான உலோகக் குழாய் ஆகும். இக்கருவி, கைத்துப்பாக்கி, துணையியந்திர துமுக்கி, அல்லது புரிதுமுக்கியின் சன்னவாயோடு இணைப்பதற்காக உருளை வடிவில் இருக்கும்.\n\n"}
{"id": "322978", "url": "https://ta.wikipedia.org/wiki?curid=322978", "title": "ஒதார்வா", "text": "ஒதார்வா\n\nஒதார்வா \"(Odarwa)\" என்பது இந்தியாவின் பீகார் மாநிலம் மேற்கு சம்பாரண் மாவட்டத்திலுள்ள ஒரு கிராமம் ஆகும். \n\nSection::::மக்கள் தொகையியல்.\n2011 ஆம் ஆண்டின் இந்திய மக்கள் தொகைக் கணக்கெடுப்பின்படி ஒதார்வா கிராமத்தின் மக்கள்தொகை 2235 நபர்கள் ஆகும். இவர்கள் 312 குடும்பங்களாக வாழ்கின்றனர். இம்மக்கள்தொகையில் 52.6% நபர்கள் ஆண்கள் மற்றும் 47.3% நபர்கள் பெண்களாவர். இக்கிராமத்தின் எழுத்தறிவு சதவீதம் 33.6% ஆகும். நாட்டின் சராசரி தேசிய எழுத்தறிவு சதவீதமான 74% என்பதைவிட இது குறைவாகும். எழுத்தறிவு பெற்றவர்களில் 70.6% நபர்கள் ஆண்கள் மற்றும் 29.3% நபர்கள் பெண்களாவர். 21.7% நபர்கள் 6 வயதுக்கு குறைவானவர்களாக உள்ளனர் . \n"}
{"id": "322979", "url": "https://ta.wikipedia.org/wiki?curid=322979", "title": "கூத்தூர் தருமபுரீசுவரர் கோயில்", "text": "கூத்தூர் தருமபுரீசுவரர் கோயில்\n\nகூத்தூர் தருமபுரீசுவரர் கோயில் நாகப்பட்டினம் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் திருவாரூர்-நாகப்பட்டினம் சாலையில் திருவாரூருக்குக் கிழக்கே 11 கிமீ தொலைவில் உள்ளது. \n\nSection::::இறைவன், இறைவி.\nஇங்குள்ள இறைவன் தருமபுரீசுவரர், இறைவி தர்மசம்வர்த்தினி என்னும் அறம் வளர்த்த நாயகி. தருமன் இத்தலத்தில் உள்ள லிங்கத்திருமேனியை நிறுவி தன்னுடைய உடன்பிறந்தாரோடு வழிபட்டதால் மூலவர் தருமபுரீசுவரர் என்ற பெயர் பெற்றதாகக் கூறுவர்.\n\nSection::::அமைப்பு.\nமேற்கு நோக்கி அமைந்துள்ள இக்கோயிலின் உள்ளே குளம் உள்ளது. அம்மன் சன்னதி தனியாக உள்ளது. தல மரமாக வில்வ மரம் காணப்படுகிறது. \n\n"}
{"id": "322982", "url": "https://ta.wikipedia.org/wiki?curid=322982", "title": "தாம் மொரேசு", "text": "தாம் மொரேசு\n\nதாம் மொரேசு (Dominic Francis Moraes 19 சூலை 1938–2 சூன் 2004) என்பவர் இந்தியாவைச் சேர்ந்த ஆங்கிலக் கவிஞர் மற்றும் எழுத்தாளர் ஆவார். 30 புத்தகங்களுக்கும் மேல் எழுதி வெளியிட்டுள்ளார். இந்தியாவின் ஆங்கில இலக்கிய வட்டத்தில் சிறப்பான இடத்தைப் பெற்றவர் எனக் கருதப்படுகிறார்.\n\nSection::::வாழ்க்கைக்குறிப்பு.\nதாம் மொரேசுவின் தந்தை பிராங்க் மொரேசு ஓர் இதழாளராகவும் டைம்சு ஆப் இந்தியா செய்தித்தாளின் ஆசிரியராகவும் இருந்தவர். மும்பையில் பிறந்த தாம் மொரேசு ஆக்சுபோர்ட்டில் தங்கிப் படிப்பதற்கு இங்கிலாந்து சென்றார். 1968 ஆம் வரை அங்கு இருந்தார்.\n\nSection::::இதழ்ப் பணிகள்.\nஇலண்டன், ஆங்காங், நியுயார்க்கு நகரங்களில் நடத்தப்பட்ட சில இதழ்களைப் பதிப்பிக்கும் பணியில் ஈடுபட்டார்.\n1971 இல் ஏசியா இதழின் ஆசிரியர் ஆனார். பிபிசி மற்றும் அய்டிவி ஆகிய தொலைக்காட்சிகளில் ஆவணப்படங்களுக்கு உரை எழுதினார். நாசிக் கொடுமைகள், அல்சிரியப் புரட்சி, இசுரேல், வியத்நாம் போர் போன்ற நிகழ்வுகளின் செய்தி நிருபராகப் பணி செய்தார். 1959இல் தலாய் லாமா இந்தியாவுக்கு வந்தபோது அவரை முதன் முதலாக  பேட்டி கண்டு அதை வெளியிட்டார்.\n\n1961-62 இல் கோவா தமன், தியு ஆகிய பகுதிகளை இந்தியப்படை கைப்பற்றியபோது அந்த நடவடிக்கையை தாம் மொரேசு கண்டித்தார். 2002இல் குசராத்துக் கலவரம் நிகழ்ந்தபோது அதைக் கேள்விப்பட்ட  உடனேயே ஆமதாபாத்துக்குப் புறப்பட்டுச் சென்று பாதிக்கப்பட்ட இடங்களைக் கண்டார்.\n"}
{"id": "322983", "url": "https://ta.wikipedia.org/wiki?curid=322983", "title": "குருக்கத்தி கட்கபுரீசுவரர் கோயில்", "text": "குருக்கத்தி கட்கபுரீசுவரர் கோயில்\n\nகுருக்கத்தி கட்கபுரீசுவரர் கோயில் நாகப்பட்டினம் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் நாகப்பட்டினம்-திருவாரூர் சாலையில் கீவளூருக்கு அடுத்து 2 கிமீ தொலைவில் உள்ளது. ஒரு காலத்தில் இப்பகுதி குருக்கத்தி வனமாக அமைந்திருந்ததால் இவ்வூர் குருக்கத்தி என்று அழைக்கப்பட்டிருக்கலாம் என்றும் கூர் கத்தி என்ற பெயரே குருக்கத்தி என்று மாறியிருக்கலாம் என்றும் கூறுகின்றனர்.இக்கோயிலின் தல மரம் குருக்கத்தி ஆகும். \n\nSection::::இறைவன், இறைவி.\nஇங்குள்ள இறைவன் கத்தீசுவரர் என்றும் கட்கபுரீசுவரர் என்றும் அழைக்கப்படுகிறார். இறைவி ஞானாம்பிகை. \n\nSection::::குளம்.\nஇக்கோயிலின் குளம் கொல்லாநதி என்றழைக்கப்படுகிறது. \n"}
{"id": "322985", "url": "https://ta.wikipedia.org/wiki?curid=322985", "title": "பாப்பாக்கோயில் கஸ்தூரிரெங்கப் பெருமாள் கோயில்", "text": "பாப்பாக்கோயில் கஸ்தூரிரெங்கப் பெருமாள் கோயில்\n\nபாப்பாக்கோயில் கஸ்தூரிரெங்கப் பெருமாள் கோயில் நாகப்பட்டினம் மாவட்டத்திலுள்ள அமைந்துள்ள வைணவக்கோயிலாகும்.\n\nSection::::அமைவிடம்.\nஇக்கோயில் நாகப்பட்டினம்-வேதாரண்யம் சாலையில் நாகப்பட்டினத்திற்குத் தென்மேற்கில் 5 கிமீ தொலைவில், அந்தணப்பேட்டைக்கு அடுத்தபடியாக உள்ளது. \n\nSection::::இறைவன், இறைவி.\nமூலவர் சன்னதியில் திருவடி அருகே திருமகளும், நிலமகளும் இருக்க, நாபியில் பிரமன் இருக்க, ஐந்து தலைகள் கொண்ட ஆதிசேஷன் மீது சயனித்த கோலத்தில் இறைவன் கஸ்தூரிரெங்கப் பெருமாள் என்ற பெயரில் ஒரே கல்லால் ஆன திருமேனியாகக் காட்சியளிக்கின்றார். \n\nSection::::அமைப்பு.\nஐந்து நிலை ராஜகோபுரமும், மகாமண்டபமும் கொண்டு கோயில் அமைந்துள்ளது. விநாயகர் விஷ்ணு கணபதியாக உள்ளார். வடபுறத்தில் ஆஞ்சநேயர் சன்னதி உள்ளது.\n"}
{"id": "322987", "url": "https://ta.wikipedia.org/wiki?curid=322987", "title": "பரோகா", "text": "பரோகா\n\nபரோகா \"(Paroha )\" என்பது இந்தியாவின் பீகார் மாநிலம் மேற்கு சம்பாரண் மாவட்டத்திலுள்ள ஒரு கிராமம் ஆகும்.\n\nSection::::மக்கள் தொகையியல்.\n2011 ஆம் ஆண்டின் இந்திய மக்கள் தொகைக் கணக்கெடுப்பின்படி பரோகா கிராமத்தின் மக்கள்தொகை 3406 நபர்கள் ஆகும். இவர்கள் 654 குடும்பங்களாக வாழ்கின்றனர். இம்மக்கள்தொகையில் 53.7% நபர்கள் ஆண்கள் மற்றும் 46.2% நபர்கள் பெண்களாவர். இக்கிராமத்தின் எழுத்தறிவு சதவீதம் 46.3.8% ஆகும். நாட்டின் சராசரி தேசிய எழுத்தறிவு சதவீதமான 74% என்பதைவிட இது குறைவாகும். எழுத்தறிவு பெற்றவர்களில் 63.5% நபர்கள் ஆண்கள் மற்றும் 36.4% நபர்கள் பெண்களாவர். 19.9% நபர்கள் 6 வயதுக்கு குறைவானவர்களாக உள்ளனர் . \n"}
{"id": "322991", "url": "https://ta.wikipedia.org/wiki?curid=322991", "title": "பார்சி, பீகார்", "text": "பார்சி, பீகார்\n\nபார்சி \"(Parsi)\" என்பது இந்தியாவின் பீகார் மாநிலம் மேற்கு சம்பாரண் மாவட்டத்திலுள்ள ஒரு கிராமம் ஆகும்.\n\nSection::::மக்கள் தொகையியல்.\n2011 ஆம் ஆண்டின் இந்திய மக்கள் தொகைக் கணக்கெடுப்பின்படி பார்சி கிராமத்தின் மக்கள்தொகை 1954 நபர்கள் ஆகும். இவர்கள் 324 குடும்பங்களாக வாழ்கின்றனர். இம்மக்கள்தொகையில் 53.9% நபர்கள் ஆண்கள் மற்றும் 46% நபர்கள் பெண்களாவர். இக்கிராமத்தின் எழுத்தறிவு சதவீதம் 39.8% ஆகும். நாட்டின் சராசரி தேசிய எழுத்தறிவு சதவீதமான 74% என்பதைவிட இது குறைவாகும். எழுத்தறிவு பெற்றவர்களில் 71.1% நபர்கள் ஆண்கள் மற்றும் 28.8% நபர்கள் பெண்களாவர். 22.5% நபர்கள் 6 வயதுக்கு குறைவானவர்களாக உள்ளனர் . \n"}
{"id": "322994", "url": "https://ta.wikipedia.org/wiki?curid=322994", "title": "இலங்ரா", "text": "இலங்ரா\n\nஇலங்ரா \"(Langra)\" என்பது இந்தியாவின் பீகார் மாநிலம் மேற்கு சம்பாரண் மாவட்டத்திலுள்ள ஒரு கிராமம் ஆகும்.\n\nSection::::மக்கள் தொகையியல்.\n2011 ஆம் ஆண்டின் இந்திய மக்கள் தொகைக் கணக்கெடுப்பின்படி இலங்ரா கிராமத்தின் மக்கள்தொகை 3112 நபர்கள் ஆகும். இவர்கள் 649 குடும்பங்களாக வாழ்கின்றனர். இம்மக்கள்தொகையில் 52.57% நபர்கள் ஆண்கள் மற்றும் 47.42% நபர்கள் பெண்களாவர். இக்கிராமத்தின் எழுத்தறிவு சதவீதம் 49.9% ஆகும். நாட்டின் சராசரி தேசிய எழுத்தறிவு சதவீதமான 74% என்பதைவிட இது குறைவாகும். எழுத்தறிவு பெற்றவர்களில் 61.7% நபர்கள் ஆண்கள் மற்றும் 38.2% நபர்கள் பெண்களாவர். 18.95% நபர்கள் 6 வயதுக்கு குறைவானவர்களாக உள்ளனர் . \n"}
{"id": "322996", "url": "https://ta.wikipedia.org/wiki?curid=322996", "title": "எலிவை மலை", "text": "எலிவை மலை\n\nஎலிவை மலை \"(ஆங்கிலம்: Elivai Malai, மலையாளம்: ഏലിവ മല)\" தென்னிந்தியாவின் மேற்கு தொடர்ச்சி மலையில் 2088 மீட்டர் உயரமுள்ள ஒரு சிகரமாகும் . இம்மலை இந்தியாவின் கேரளா மாநிலம் பாலக்காடு மாவட்டத்திற்கும், தமிழ்நாடு மாநிலம் கோயம்பத்தூர் மாவட்டத்திற்கும் இடையிலான எல்லையில் அமைந்துள்ளது. 1540 மீட்டர்கள் நில முக்கியத்துவம் பெற்ற இம்மலை தெற்காசியாவின் மிகமுக்கிய சிகரங்களில் ஒன்றாகக் கருதப்படுகிறது. பாலக்காட்டு கணவாய்க்கு வடக்கில் மேற்கு தொடர்ச்சி மலையின் உயர்ந்த புள்ளியாக உருவாகியுள்ளது. \n\nசிறுவாணி அணை மற்றும் நீர்தேக்கத்திற்கு அருகில் சுமார் 5 கிலோமீட்டர் தொலைவில் எலிவை மலை இருக்கிறது. கோவையின் குற்றாலம் என்றழைக்கப்படும் சிறுவாணி நீர்வீழ்ச்சியும் ஆராளம் அட்லா நீர்வீழ்ச்சியும் இங்கு காணப்படுகின்றன. \n"}
{"id": "323000", "url": "https://ta.wikipedia.org/wiki?curid=323000", "title": "ரத்னாவளி (திரைப்படம்)", "text": "ரத்னாவளி (திரைப்படம்)\n\nரத்னாவளி 1935 ஆம் ஆண்டு வெளிவந்த தமிழ்த் திரைப்படமாகும். பிரஃபுல்லா கோசு இயக்கிய இத்திரைப்படத்தை ஏ. வி. மெய்யப்பச் செட்டியார் தயாரித்திருந்தார். கல்கத்தாவில் இத்திரைப்படம் தயாரிக்கப்பட்டது. இதன் பாடல்களை பாபநாசம் சிவன் எழுதியிருந்தார். இத்திரைப்படத்தில் எம். ஆர். கிருஷ்ணமூர்த்தி, மற்றும் பி. எஸ். ரத்னாபாய், பி. எஸ். சரஸ்வதிபாய் சகோதரிகள் ஆகியோர் நடித்திருந்தனர்.\n\nபம்மல் சம்பந்த முதலியார் மேடையேற்றிய \"ரத்னாவளி\" நாடகத்தை அடிப்படையாக வைத்து இத்திரைப்படம் தயாரிக்கப்பட்டது.\n\nSection::::திரைக்கதை.\nஹர்ஷவர்தனர் எழுதிய \"ரத்னாவளி\" என்ற காப்பியத்தை அடிப்படையாக வைத்து பம்மல் சம்பந்த முதலியார் இதன் திரைக்கதையை எழுதினார். கௌசாம்பி நாட்டு மன்னனுக்கும் (எம். ஆர். கிருஷ்ணமூர்த்தி), இலங்கையின் இளவரசி ரத்னாவளிக்கும் (பி. எஸ். ரத்னாபாய்) ஏற்பட்ட காதல் பற்றியது இத்திரைப்படத்தின் கதை.\n\nSection::::பாடல்கள்.\nபாபநாசம் சிவன் பாடல்களை இயற்றிய முதலாவது திரைப்படம் இதுவாகும்.\n"}
{"id": "323010", "url": "https://ta.wikipedia.org/wiki?curid=323010", "title": "சொக்கநாதபுரம் (ஒசூர்)", "text": "சொக்கநாதபுரம் (ஒசூர்)\n\nசொக்கநாதபுரம் (Sokkanadhapuram ) என்பது தமிழ்நாட்டின், கிருஷ்ணகிரி மாவட்டம், ஓசூர் வட்டத்தைச் சேர்ந்த வருவாய் கிராமம் ஆகும். இந்த ஊர் ஓசூர் சட்டமன்றத் தொகுதிக்கு உட்பட்டது. இந்த ஊர் மாநிலத் தலைநகரான சென்னையில் இருந்து 309 கிலோ மீட்டரும், மாவட்ட தலைநகரான கிருட்டிணகிரியில் இருந்து 62 கிலோ மீட்டரும் ஒசூரில் இருந்து 10 கிலோமீட்டர் தொலைவில் உள்ளது. \n\nSection::::மக்கள் வகைப்பாடு.\nஇவ்வூரில் 2011 ஆண்டைய இந்திய மக்கள் கணக்கெடுப்பின்படி 267 வீடுகள் உள்ளன. மக்கள் தொகை 1078, இதில் 537 பேர் ஆண்கள், 541 பேர் பெண்கள் ஆவர்.\n"}
{"id": "323012", "url": "https://ta.wikipedia.org/wiki?curid=323012", "title": "அந்தணப்பேட்டை அண்ணாமலைநாதர் கோயில்", "text": "அந்தணப்பேட்டை அண்ணாமலைநாதர் கோயில்\n\nஅந்தணப்பேட்டை அண்ணாமலைநாதர் கோயில் நாகப்பட்டினம் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் நாகப்பட்டினம்-திருவாரூர் சாலையையொட்டி தென்மேற்கே 3 கிமீ தொலைவில் உள்ளது. அந்தணர்கள் பெரும்பாலும் குடியிருந்த பகுதிகளை அகரம் என்றழைக்கப்படும் நிலையில் அந்தணர்பேட்டை எனப் பெயர் பெற்றுள்ளது. \n\nSection::::இறைவன், இறைவி.\nதானே தோன்றியவராக உள்ள இறைவன் அண்ணாமலையார் என்றும் அண்ணாமலைநாதர் என்றும் அழைக்கப்படுகிறார். இறைவி உண்ணாமுலையம்மன் நான்கு கரங்களுடன் நின்ற கோலத்தில் உள்ளார். \n\nSection::::அமைப்பு.\nராஜகோபுரத்தைக் கொண்டு அமைந்துள்ள இக்கோயிலின் வெளிச்சுற்றில் பரிவார தேவதைகள் காணப்படுகின்றனர். \n\n"}
{"id": "323013", "url": "https://ta.wikipedia.org/wiki?curid=323013", "title": "சேவகானப்பள்ளி", "text": "சேவகானப்பள்ளி\n\nசேவகானப்பள்ளி (Sevaganapalli ) என்பது தமிழ்நாட்டின், கிருஷ்ணகிரி மாவட்டம், ஓசூர் வட்டத்தைச் சேர்ந்த வருவாய் கிராமம் ஆகும். இந்த ஊர் ஓசூர் சட்டமன்றத் தொகுதிக்கு உட்பட்டது. இந்த ஊர் மாவட்ட தலைநகரான கிருட்டிணகிரியில் இருந்து 55 கிலோ மீட்டரும் ஒசூரில் இருந்து 18 கிலோமீட்டர் தொலைவில் உள்ளது\nSection::::மக்கள் வகைப்பாடு.\nஇவ்வூரில் 2011 ஆண்டைய இந்திய மக்கள் கணக்கெடுப்பின்படி 452 வீடுகள் உள்ளன. மக்கள் தொகை 1694 , இதில் 868 பேர் ஆண்கள், 826 பேர் பெண்கள் ஆவர். எழுத்தறிவு விகிதம் 69.55% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.\n"}
{"id": "323014", "url": "https://ta.wikipedia.org/wiki?curid=323014", "title": "பொரவாச்சேரி கந்தசாமி கோயில்", "text": "பொரவாச்சேரி கந்தசாமி கோயில்\n\nபொரவாச்சேரி கந்தசாமி கோயில் நாகப்பட்டினம் மாவட்டத்தில் உள்ள முருகன் கோயிலாகும்.\n\nSection::::அமைவிடம்.\nஇக்கோயில் நாகப்பட்டினம்-திருவாரூர் சாலையில் நாகப்பட்டினத்திலிருந்து 4 கிமீ, சிக்கலிலிருந்து 1 கிமீ தொலைவில் அமைந்துள்ளது. \n\nSection::::இறைவன்.\nஇங்குள்ள முருகன் வள்ளி தெய்வானையுடன் காணப்படுகிறார். எட்டுக்குடி, எண்கண், சிக்கல் மற்றும் பொரவாச்சேரி ஆகிய ஊர்களில் அமைந்த முருகனின் திருமேனிகள் ஒரே சிற்பியால் செதுக்கப்பட்டதாகக் கூறுவர். \n\nSection::::அமைப்பு.\nஅழகிய திருவாட்சியுடன், தேவியர் இரு புறமும் இருக்க, நரம்பும், நகக்கண்களுடன் நகமும் தெரியும் அளவு சிறப்பான சிற்பாக மூலவர் உள்ளார். 12 கரங்களுடன் இடது காலை மடித்து, வலது கால் தொங்கவைத்துக் கொண்டு பாம்பினைக் கவ்விய மயில் தன் இரு காலில் நிற்கின்ற நிலையில் காணப்படுகிறார். \n\n"}
{"id": "323017", "url": "https://ta.wikipedia.org/wiki?curid=323017", "title": "ஆபராணி அனந்த நாராயணப் பெருமாள் கோயில்", "text": "ஆபராணி அனந்த நாராயணப் பெருமாள் கோயில்\n\nஆபராணி அனந்த நாராயணப் பெருமாள் கோயில் நாகப்பட்டினம் மாவட்டத்திலுள்ள அமைந்துள்ள வைணவக்கோயிலாகும்.\n\nSection::::அமைவிடம்.\nஇக்கோயில் நாகப்பட்டினம்-திருவாரூர் சாலையில் சிக்கலுக்குத் தென்மேற்கில் 4 கிமீ தொலைவில் அமைந்துள்ளது. திருக்கண்ணங்குடியின் அபிமானத்தலமாகவும், பஞ்ச நாராயணத் தலங்களில் ஒன்றாகவும் உள்ளது. \n\nSection::::இறைவன், இறைவி.\nஆபரணம் தரித்த நிலையில் புஜங்க சயனத்தில், ஏழுதலை பாம்பணையில் உள்ளார். ஆபரணங்கள் அணிந்தவர் என்ற நிலையில் இவர் ஆபரணதாரி என்றழைக்கப்படுகிறார். நாளடைவில் ஆபரணதாரி என்பது ஆபராணி என்றாகிவிட்டது. \n\nSection::::அமைப்பு.\nகருவறையில் ஆதிசேஷன் மீது தென்திசையில் தலை வைத்த நிலையில் வட திசை நோக்கி பாதங்களை நீட்டிய நிலையில் சயனித்த கோலத்தில் உள்ளார். \n\n"}
{"id": "323019", "url": "https://ta.wikipedia.org/wiki?curid=323019", "title": "வடக்காலத்தூர் சிதம்பரேசுவரர் கோயில்", "text": "வடக்காலத்தூர் சிதம்பரேசுவரர் கோயில்\n\nவடக்காலத்தூர் சிதம்பரேசுவரர் கோயில் நாகப்பட்டினம் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் கீழ்வேளூர்-திருத்துறைப்பூண்டி சாலையில் இலுப்பூரிலிருந்து 6 கிமீ தொலைவில் உள்ளது.\n\nSection::::இறைவன், இறைவி.\nதானே தோன்றியவராக உள்ள இறைவன் அண்ணாமலையார் என்றும் அண்ணாமலைநாதர் என்றும் அழைக்கப்படுகிறார். இறைவி உண்ணாமுலையம்மன் நான்கு கரங்களுடன் நின்ற கோலத்தில் உள்ளார்.\n\nSection::::அமைப்பு.\nஇக்கோயில் பிற்காலப் பல்லவர் காலத்தில் புதுப்பிக்கப்பட்டதாகக் கூறப்படுகிறது. ஊரின் ஈசான்ய மூலையில் இக்கோயில் உள்ளது. இங்கிருந்த முற்காலச் சோழர் காலப் பஞ்சலோகக் கல்யாணசுந்தரேசுவரர் திருமேனி தற்போது திருமேனிகள் காப்பகத்தில் உள்ளது. மகாகணபதி இக்கோயிலில் உள்ளார்.\n\n"}
{"id": "323022", "url": "https://ta.wikipedia.org/wiki?curid=323022", "title": "சொக்கரசனப்பள்ளி", "text": "சொக்கரசனப்பள்ளி\n\nசொக்கரசனப்பள்ளி (Chokkarasanapalle ) என்பது தமிழ்நாட்டின், கிருஷ்ணகிரி மாவட்டம், ஓசூர் வட்டத்தைச் சேர்ந்த வருவாய் கிராமம் ஆகும்.இந்த ஊர் ஒசூர் சட்டமன்ற தொகுதிக்குச் சேர்ந்தது. இங்கு விவசாயமே பிராதாமான தொழில் என்றாலும் இங்கு சில தொழிற்சாலைகளும் இயங்கி வருகின்றன இங்கு உள்ள குறிப்பிடத்தக்க தொழில் நிறுவனம் டிஎல்டி பாப்கோக் இந்தியா பிரவேட் லிமிடெட் என்ற நிறுவனம் ஆகும்.\n"}
{"id": "323023", "url": "https://ta.wikipedia.org/wiki?curid=323023", "title": "செம்பியன்மாதேவி கைலாசநாதசுவாமி கோயில்", "text": "செம்பியன்மாதேவி கைலாசநாதசுவாமி கோயில்\n\nசெம்பியன்மாதேவி கைலாசநாதசுவாமி கோயில் நாகப்பட்டினம் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் நாகப்பட்டினம்-திருவாரூர் சாலையில் கீழ்வேளூருக்குத் தென்கிழக்கில் தேவூர் என்னுமிடத்தில் அமைந்துள்ளது.\n\nSection::::இறைவன், இறைவி.\nஸ்ரீகைலாசம் என்றழைக்கப்படும் இக்கோயிலின் இறைவன் கைலாசநாதர். இறைவி பெரியநாயகி.\n\nSection::::வரலாறு.\nஇக்கோயில் கண்டராதித்த சோழரின் பட்டத்து அரசியான செம்பியன்மாதேவியால் கட்டப்பட்டதாகும். அவருடைய திருமேனியும் இக்கோயிலில் வழிபாட்டில் உள்ளது. இங்குள்ள மகாமண்டபம் செம்பியன்மாதேவி பெருமண்டபம் என்றழைக்கப்படுகிறது. 23 கல்வெட்டுகள் இதுவரை அறியப்பட்டுள்ளன. இரண்டு பெரிய திருச்சுற்றுக்களைக் கொண்ட இக்கோயிலில் குளம் உள்ளது.\n\n"}
{"id": "323028", "url": "https://ta.wikipedia.org/wiki?curid=323028", "title": "பயனுறு ஆரம்", "text": "பயனுறு ஆரம்\n\nபயனுறு ஆரம் \"(Effective radius)\"(formula_1) என்பது ஒரு விண்மீன் பேரடையின் மொத்த வெளிச்சத்தின், பாதி அளவு வெளிச்சம் எந்த ஆரப்பகுதியில் இருந்து வெளிவிடப்படுகிறதோ அந்த ஆரத்தைக் குறிப்பிடுகிறது. இதைக் கொண்டு வானத் தளத்திலிருந்து நோக்கும் போது, அவ்விண்மீன் பேரடையின் உள்ளார்ந்த கோளச் சமச்சீரை அல்லது வட்டமுறை சமச்சீரை உய்த்துணர முடியும். மாற்றாக, கோள வடிவ, வட்டமுறை சமச்சீரற்ற பொருட்களுக்கு, ஒர் அரை வெளிச்ச தளப்பக்கம் அல்லது சம ஒளிர் பக்கத்தைப் பயன்படுத்தலாம்.\n\nடி வேகுவோலிரசு அளவு கோளில் formula_1 என்பது ஒரு முக்கியமான நீளமாகும். formula_3 டி வேகுவோலிரசு விதி ஒரு சிறப்பு விகிதத்தை அடையாளப்படுத்துகிறது. ஆரத்தின் விளைவாக \nஇப்பரப்பில் அப்பொருளின் மேற்பரப்பு வெளிச்சம் குறைகிறது.\n\nஎனவே, மைய மேற்பரப்பின் ஒளியின் அளவு தோராயமாக formula_9.ஆகும்.\n"}
{"id": "323030", "url": "https://ta.wikipedia.org/wiki?curid=323030", "title": "பெத்தகுள்ளு", "text": "பெத்தகுள்ளு\n\nபெத்தகுள்ளு (Peddakullu ) என்பது தமிழ்நாட்டின், கிருஷ்ணகிரி மாவட்டம், ஓசூர் வட்டத்தைச் சேர்ந்த வருவாய் கிராமம் ஆகும். இந்த ஊர் ஓசூர் சட்டமன்றத் தொகுதிக்கு உட்பட்டது. இந்த ஊரின் அருகில் தென்பெண்ணை ஆறு பாய்கிறது. இந்த ஊரில் தென் பெண்ணை ஆற்றின் கரையில் பழமை வாய்ந்த பிரசன்ன பார்வதி தேவி உடனுறை சங்கமேசுவரர் கோயில் என்ற சிவன் கோயில் உள்ளது. கோயிலுக்கு அருகில் 500 மீட்டர் தொலைவில் சின்னாறு மற்றும் தென் பெண்ணையாறு என இரு ஆறுகள் சங்கமிக்கின்றன. ஆறுகள் சங்கமிக்கும் இந்த இடத்தில் ஆற்றின் நடுவில் திட்டுப் பாறையில் சுயம்புவாய் உருவான சிவலிங்கமும், ருத்ர பாதமும் உள்ளன. இரு ஆறுகள் சங்கமிக்கும் இடத்தில் இக்கோயில் கட்டப்பட்டதால் இக்கோயில் இறைவன் சங்கமேசுவரர் என அழைக்கப்படுகிறார். ஒசூரில் புதியதாக அமையுள்ள ஒசூர் வெளி வட்டச்சாலை இந்த ஊரை ஒட்டி வர உள்ளதால் இந்த ஊர் வளர்ச்சிக்கும் இப்பகுதியில் விளைவிக்கப்படும் விவசாயப் பொருட்களை கொண்டு செல்லவும் நல்ல சாலைவசதி ஏற்பட வழி ஏற்படும். \n"}
{"id": "323031", "url": "https://ta.wikipedia.org/wiki?curid=323031", "title": "மூர்த்திகானதின்னா", "text": "மூர்த்திகானதின்னா\n\nமூர்த்திகானதின்னா (Murtiganadinna ) என்பது தமிழ்நாட்டின், கிருஷ்ணகிரி மாவட்டம், ஓசூர் வட்டத்தைச் சேர்ந்த வருவாய் கிராமம் ஆகும்.இந்த ஊர் ஓசூர் சட்டமன்றத் தொகுதிக்கு உட்பட்டது. இந்த ஊரில் புகழ்வாய்ந்த அனுமன் கோயில் உள்ளது. \n"}
{"id": "323032", "url": "https://ta.wikipedia.org/wiki?curid=323032", "title": "தின்னப்பள்ளி", "text": "தின்னப்பள்ளி\n\nதின்னப்பள்ளி (Tinnapalle ) என்பது தமிழ்நாட்டின், கிருஷ்ணகிரி மாவட்டம், ஓசூர் வட்டத்தைச் சேர்ந்த வருவாய் கிராமம் ஆகும். இந்த ஊர் பாகலூர் ஊராட்சிக்கும் ஒசூர் சட்டமன்றத் தொகுதிக்கும் உட்பட்டது. இந்த ஊரின் முக்கியத் தொழில் விவசாயமாகும். இந்த ஊரின் வெப்பநிலை ஏற்றுமதிக்கு உகந்த ரோஜா மலர்கள் சாகுபடி செய்ய ஏற்றதாக உள்ளதால் இங்கு ரோஜாமலர் சாகுபடி செய்து பெங்களூர் விமான நிலையம் வழியாக வெளிநாடுகளுக்கு ஏற்றுமதி செய்கின்றனர். இந்த ஊரில் சில தொழிற்சாலைகளும் உள்ளன அதில் முதன்மையானது பிரிமியர் ஸ்பின்னிங் & வீவிங் மில் பிரவேட் லிமிடெட் என்ற நெசவாலை இயங்கி வருகிறது. இந்த ஊர் மாவட்ட தலைநகரான கிருட்டிணகிரியில் இருந்து 53 கிலோ மீட்டரும் ஒசூரில் இருந்து 12 கிலோமீட்டர் தொலைவிலும் மாநிலத் தலையகரான சென்னையில் இருந்து 298 கிலோ மீட்டர் தொலைவிலும் உள்ளது. அருகில் உள்ள வானூர்தி நிலையம் பெங்களூர் பன்னாட்டு வானூர்தி நிலையம் ஆகும். இந்த ஊரில் தொடர் வண்டி நிலையம் கிடையாது. அருகில் உள்ள தொடர்வண்டி நிலையம் 10 கி.மீ தொலைவில் உள்ள கர்நாட மாநிலத்தில் உள்ள பங்காருபேட்டை தொடர்வண்டி நிலையம் மற்றும் 39 கிலோ மீட்டர் தொலைவில் உள்ள பெங்களூர் தெடர்வண்டி நிலையமாகும். \n"}
{"id": "323033", "url": "https://ta.wikipedia.org/wiki?curid=323033", "title": "3-நைட்ரோ அனிலின்", "text": "3-நைட்ரோ அனிலின்\n\n3-நைட்ரோ அனிலின் \"(3-Nitroaniline)\" என்பது CHNO என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். மெட்டா-நைட்ரோ அனிலின், மெ-நைட்ரோ அனிலின் என்ற பெயர்களாலும் இச்சேர்மம் அறியப்படுகிறது. எளிதில் ஆவியாகாத நிலைப்புத் தன்மை கொண்ட திண்மமாக சாயங்கள் தயாரிப்பில் மூலப்பொருளாக உதவுகிறது. 3-நைட்ரோ அனிலின் என்பது ஒரு அனிலின் வகைச் சேர்மமாகும். அனிலினின் மூன்றாவது நிலையில் ஒரு நைட்ரோ வேதி வினைக்குழுவை கொண்டிருக்கிறது. அமில, கார, நடுநிலைக் கரைசல்களில் இச்சேர்மம் நிலைப்புத்தன்மையுடன் காணப்படுகிறது. உடனடியாக உயிரினச்சிதைவு அடையாத சேர்மம் என்றும் குறைவான உயிரினத் திரட்டுத்திறன் கொண்ட பொருள் என்றும் வகைப்படுத்தப்படுகிறது. .\nஅசோ பிணைப்பு பகுதிப் பொருள் 17 இன் வேதியியல் இடைநிலையாக 3-நைட்ரோ அனிலின் பயன்படுகிறது. சாயங்கள் மஞ்சள் 5 மற்றும் அமிலநீலம் 29 ஆகியனவற்றை சிதறச் செய்கின்றன. சாயச் செயல்முறையின் போது இது சாயக்கச்சாப் பொருள் மற்றும் மெட்டா நைட்ரோபீனால் சேர்மமாக மாற்றமடைகிறது.\n\nSection::::தொகுப்பு முறை தயாரிப்பு.\nபென்சமைடை நைட்ரசனேற்றம் செய்து தொடர்ந்து இதை ஆப்மான் மறுசீராக்கல் வினைக்கு உட்படுத்தி 3-நைட்ரோபென்சமைடு தயாரிக்கப்படுகிறது. 3-நைட்ரோபென்சமைடுன் சோடியம் ஐப்போபுரோமைட்டு அல்லது சோடியம் ஐப்போகுளோரைட்டு சேர்த்து சூடாக்கினால் அமைடு தொகுதி அமீன் தொகுதியாக மாற்ரப்படுகிறது.\n\n"}
{"id": "323035", "url": "https://ta.wikipedia.org/wiki?curid=323035", "title": "கிழக்கு கடற்கரைச் சமவெளிகள்", "text": "கிழக்கு கடற்கரைச் சமவெளிகள்\n\nகிழக்கு கடற்கரை சமவெளிகள் \"(Eastern Coastal Plains)\" கிழக்கு தொடர்ச்சி மலைகளுக்கும் வங்காள விரிகுடாவுக்கும் இடையே உள்ள பரந்த நிலப்பரப்பின் நீட்சியைக் குறிக்கிறது. மேற்கு கடற்கரைச் சமவெளிகளைக் காட்டிலும் அகன்றும், சமபரப்பும் கொண்டு கிழக்கு கடற்கரை சமவெளி காணப்படுகிறது. இச்சமவெளியின் நீட்சி தமிழ்நாட்டிலிருந்து தெற்காக மேற்கு வங்காளம் வரையும், வடக்கில், ஆந்திரப்பிரதேசம் மற்றும் ஒடிசா வழியாகவும் அகன்றுள்ளது. கிழக்கு கடற்கரைச் சமவெளியில் சில்கா ஏரி என்ற ஓர் உவர்நீர் ஏரி அமைந்துள்ளது. ஒடிசாவில் அமைந்துள்ள இவ்வேரி மகாநதி வடிநிலத்தின் தெற்கு பகுதியில் ஒரு நீட்சியாக அமைந்துள்ளது. \nபல இந்திய ஆறுகளின் வடிநிலங்கள் ஒன்றாகச் சேர்ந்து இச்சமவெளியின் பெரும்பகுதியை உருவாக்குகின்றன. மகாநதி, கோதாவரி, காவிரி, கிருட்டிணா ஆறுகள் இச்சமவெளியில் நீரைப் பெறுகின்றன. வடகிழக்குப் பருவமழை, தென்மேற்குப் பருவமழை இரண்டும் கிழக்குக் கடற்கரைச் சம்வெளிக்கு மழையைக் கொடுக்கின்றன. 1000 மில்லிமீட்டர் முதல் 3000 மில்லிமீட்டர் வரையிலான ஆண்டு மழையளவு இச்சம்வெளியில் பதிவாகிறது. கிழக்குக் கடற்கரைச் சமவெளியின் அகலம் 100 கிலோமீட்டர் முதல் 130 கிலோமீட்டர் வரைக்கும் மாறுபாடுகளைக் கொண்டுள்ளது . \n\nமகாநதிக்கும் கிருட்டிணா ஆற்றுக்கும் இடைப்பட்ட நிலப்பகுதி வடக்கு சர்க்கார் என்றும், கிருட்டிணா ஆற்றுக்கும் காவிரி ஆற்றுக்கும் இடைப்பட்ட நிலப்பகுதி கொரமண்டல் கடற்கரை என்றும் உள்ளூரில் அழைக்கப்படுகிறது. \n"}
{"id": "323038", "url": "https://ta.wikipedia.org/wiki?curid=323038", "title": "அட்டூர்", "text": "அட்டூர்\n\nஅட்டூர் ( Attur ) என்பது தமிழ்நாட்டின், கிருஷ்ணகிரி மாவட்டம், ஓசூர் வட்டத்தைச் சேர்ந்த வருவாய் கிராமம் ஆகும். இந்த ஊர் பெலத்தூர் ஊராட்சிக்கும் ஒசூர் சட்டமன்றத் தொகுதிக்கும் உட்பட்டது. இந்த ஊர் மாவட்ட தலைநகரான கிருட்டிணகிரியில் இருந்து 53 கிலோ மீட்டரும் ஒசூரில் இருந்து 12 கிலோமீட்டர் தொலைவிலும் மாநிலத் தலையகரான சென்னையில் இருந்து 298 கிலோ மீட்டர் தொலைவிலும் உள்ளது. அருகில் உள்ள வானூர்தி நிலையம் பெங்களூர் பன்னாட்டு வானூர்தி நிலையம் ஆகும். இந்த ஊரில் தொடர் வண்டி நிலையம் கிடையாது. அருகில் உள்ள தொடர்வண்டி நிலையம் 10 கி.மீ தொலைவில் உள்ள கர்நாட மாநிலத்தில் உள்ள பங்காருபேட்டை தொடர்வண்டி நிலையம் மற்றும் 39 கிலோ மீட்டர் தொலைவில் உள்ள பெங்களூர் தெடர்வண்டி நிலையமாகும். \nSection::::மக்கள் வகைப்பாடு.\nஇவ்வூரில் 2011 ஆண்டைய இந்திய மக்கள் கணக்கெடுப்பின்படி 160 வீடுகள் உள்ளன. மக்கள் தொகை 667, இதில் 334 பேர் ஆண்கள், 333 பேர் பெண்கள் ஆவர். கல்வியறிவு விகிதம் 71.29 % ஆகும் இதில் ஆண்களின் கல்வியறிவு விகிதம் 79.07 % பெண்களின் கல்வியறிவு விகிதம் 63.42 %. தமிழ்நாட்டின் சராசரி கல்வி விகிதமான 80.09 % ஒப்பிடும்போது கல்வியறிவில் இக்கிராமம் பின்தங்கியதாக உள்ளது.\n"}
{"id": "323043", "url": "https://ta.wikipedia.org/wiki?curid=323043", "title": "அரவிந்த் பட்நாகர்", "text": "அரவிந்த் பட்நாகர்\n\nஅரவிந்த் பட்நாகர் (\"Arvind Bhatnagar\") சூரிய வானியல் துறையில் குறிப்பிடத்தக்க பங்களிப்புகளை ஆற்றியுள்ளார். இந்தியா முழுவதும் பல கோளரங்கங்களை நிறுவினார். உதய்பூர் சூரிய வானாய்வகத்தின் நிறுவனர் மற்றும் இயக்குனர், மும்பை நேரு கோளரங்கத்தின் நிறுவனர் மற்றும் இயக்குனர் ஆகிய பொறுப்புகளில் இருந்துள்ளார் .\n\nசூரிய வானியல் துறையில் இவர் ஆற்றியுள்ள அளப்பறிய பங்களிப்புகள் காரணமாக பேராசிரியர் அரவிந் பட்நாகர் அனைத்துலக அளவில் அறியப்படுகிறார். வானியல் குறித்த விழிப்புணர்வை மக்களிடம் ஏற்படுத்துவதில் மிகுந்த ஈடுபாடு கொண்டிருந்தார். இந்நோக்கத்துடன் நாடு முழுவதும் பல்வேறு கோளரங்கங்கள் நிறுவும் முயற்சியில் ஈடுபட்டார்.\n\nSection::::பிறப்பும் கல்வியும்.\n1936 ஆம் ஆண்டு நவம்பர் 19 அன்று பட்நாகர் இராசத்தான் மாநிலத்திலுள்ள பீவார் நகரில் பிறந்தார். இயற்பியலில் பட்டமேற்படிப்பை முடித்த இவர் 1958 ஆம் ஆண்டு நைனிடாலில் உள்ள உத்தரப்பிரதேச மாநில வானாய்வகத்தில் பணியில் சேர்ந்தார். 1961 ஆம் ஆண்டு வரை இங்கு பணிபுரிந்தார். கொடைக்கானலில் உள்ள வானாய்வகத்தில் பணியாற்றிக் கொண்டே ஆக்ரா பல்கலைக்கழகத்தில் 1964 ஆம் ஆண்டு சூரிய இயற்பியலில் முனைவர் பட்டம் பெற்றார். முனைவர் பட்டத்திற்காக பேராசியர் எம்.கே.வைணுபாப்பு இவருக்கு வழிகாட்டியாக இருந்தார்,\n1968-70 காலத்தில் அமெரிக்காவிலுள்ள மவுண்ட் வில்சன் மற்றும் பலோமர் கோளரங்குகளில் பணிபுரிய இவருக்கு கார்னகி ஆய்வுதவித் தொகை அளிக்கப்பட்டது.\n\nSection::::பணி.\nஇவர் 1972 ஆம் ஆண்டு வரை கலிபோர்னியாவின் பசாதெனாவிலுள்ள கலிபோர்னியா தொழில்நுட்பக் கல்விநிறுவனத்திற்குச் சொந்தமான பிக் பியர் சூரிய வானாய்வகத்தில் நிரந்தர வானவியலாளராகப் பணியாற்றினார். அகமதாபாத் வேதசாலையின் வழிகாட்டலின் கீழ், உதய்பூர் ஏரி பதேசாகரின் மத்தியில் ஒரு தனிப்பட்ட தீவாக சூரிய ஆய்வுமையத்தை நிறுவுவதற்காக பேராசிரியர் பட்நாகர் 1972 ஆம் ஆண்டு இந்தியாவிற்குத் திரும்பினார்.\n\nராஜத்தான் மாநிலத்தின் அதிகபட்ச சூரிய ஒளி பெறும் இடத்தை தேர்வு செய்தார். சூரிய கதிர்வீச்சு காரணமாக மைதானத்தின் வெப்பமூட்டப்படும் காற்று கொந்தளிப்பைக் குறைக்க ஏரியின் நீர் உதவுகிறது என்ற உண்மைகளையும் கணக்கில் எடுத்துக் கொண்ட பின்னர் . ஏரியின் தளத்தை கவனமாக இவர் தேர்வு செய்தார். வேகமான வளர்ச்சியை இலக்காகக் கொண்டு இவர் மேற்கொண்ட தொடர் முயற்சிகளின் விளைவாக 1981 ஆம் ஆண்டு விண்வெளித் துறையில் கட்டுப்பாட்டிற்கு இவ்வானாய்வகம் மாற்றப்பட்டது. அனைத்துலக அளவில் சூரிய ஆய்வுகள் மேற்கொள்ளும் ஒரு வானாய்வகமாக புனரமைக்கப்பட்டது. உலகம் முழுவதுமுள்ள சூரியனின் உட்பகுதியை ஆய்வு செய்யும் ஆறு நிலையங்களில் ஒன்றாக இவர் நிறுவிய ஆய்வு மையம் திகழ்கிறது.\n\n1995 ஆம் ஆண்டு அக்டோபர் 24 இல் ஏற்பட்ட சூரிய கிரகணத்தின் போது நடந்த நிகழ்வுகள், டாக்டர் அரவிந் பட்நாகரின் அறிவியல் சாதனையில் மற்றொரு முக்கிய நிகழ்வாகும். மிக் -25 விமானத்தில் 80000 அடி உயரத்தில் 3000 கிலோமீட்டர் வேகத்துடன் டாக்டர் அரவிந் பட்நாகர் கிரகணப் பாதையில் பயணம் செய்து மேற்பார்வை செய்தார். இக்கவனிப்பு நிமிடங்கள் பொன்னான நிமிடங்களாகக் கருதப்படுகின்றன. தரையிலிருந்து உற்றுநோக்கியபோது தெரியாத பல உண்மைகள் அப்போது வெளிப்பட்டன.\n\nகிரகணத்தின்போது பூமியில் விழும் சூரிய நிழலின் அளவீட்டைக் கொண்டு இதுவரையில் அறியப்படாத சூரியனின் சரியான விட்டத்தை அளவிட இந்திய விஞ்ஞானிகள் இம்முயற்சியை மேற்கொண்டனர். இன்னமும் சூரியனின் சரியான விட்ட அளவு துல்லியமாகத் தெரியாத நிலையே உள்ளது, மூன்று இந்திய விமானப்படை விமானங்களில் நிழல் ஆய்வு செய்யும் புகைப்படக்காரர்கள் மற்றும் விஞ்ஞானிகள் பயன்படுத்தப்பட்டனர். இதைத் தவிர, சூரியனின் வெளிப்புற ஒளியையும் அதைச்சுற்றியுள்ள தூசி வளையத்தையும் இருண்ட, முடிந்தளவு தெளிவான வானத்தில் புகைப்படம் எடுக்க உபகரணங்கள் பொருத்தப்பட்ட ஒரு சோடி இந்திய விமானப்படை மிக் 25 போர்விமானங்களும் ஏற்பாடு செய்யப்பட்டன.\n\n1996 ஆம் ஆண்டில், பேராசிரியர் பட்நாகர் சுச்சி என்ற புதுமையான ஒரு திட்டத்தை தொடங்கினார். (சோதனைக்குகந்த, ஆரோக்கியமான, நகரிய, தூய்மையான, துப்புரவான சுற்றுச்சூழல் என்ற பொருளை மையமாக வைத்து ஆங்கிலத்தில் சுருக்கெழுத்தாக SUCHE எனப்பட்டது) திடக்கழிவு மேலாண்மையை பொதுமக்கள் பங்கேற்புடன் நடைமுறைப்படுத்த முயற்சிகள் மேற்கொள்ளப்பட்டன. அவர் உதய்பூர் ஏரி அமைப்பைப் பாதுகாப்பது தொடர்பாக உயர் நீதிமன்ற உத்தரவின் கீழ் ஆணையாளராக நியமிக்கப்பட்டார்.\n\n2006 ஆம் ஆண்டு மேமாதம் 18 ஆம் நாள் பேராசிரியர் பட்நாகர் காலமானார். அறிவியல் அறிஞராகவும் ஒரு சமுதாய முன்னேற்ற சீர்த்திருத்தவாதியாகவும் இவர் நினைக்கப்படுகிறார்.\n\n"}
{"id": "323046", "url": "https://ta.wikipedia.org/wiki?curid=323046", "title": "விஸ்வநாதபுரம் (ஒசூர்)", "text": "விஸ்வநாதபுரம் (ஒசூர்)\n\nவிஸ்வநாதபுரம் (Visvanathapuram ) என்பது தமிழ்நாட்டின், கிருஷ்ணகிரி மாவட்டம், ஓசூர் வட்டத்தைச் சேர்ந்த வருவாய் கிராமம் ஆகும். இந்த ஊர் ஓசூர் சட்டமன்றத் தொகுதிக்கு உட்பட்டது. இந்த ஊர் மாவட்ட தலைநகரான கிருட்டிணகிரியில் இருந்து 57 கிலோ மீட்டரும் ஒசூரில் இருந்து 2 கிலோமீட்டர் தொலைவிலும் மாநிலத் தலைநகரான சென்னையில் இருந்து 308 கிலோமீட்டர் தொலைவில் உள்ளது.\nSection::::தொடர்வண்டி நிலையம்.\nஇந்த ஊரின் அருகில் உள்ள தோடர்வண்டி நிலையம் ஓசூர் தொடருந்து நிலையம் ஆகும், அருகில் உள்ள பெரிய தொடருந்து நிலையம் 42 கிலோமீட்டர் தொலைவில் உள்ள பெங்களூர் நகர ஜங்சன் தொடர்வண்டி நிலையமாகும். \nSection::::மக்கள் வகைப்பாடு.\nஇவ்வூரில் 2011 ஆண்டைய இந்திய மக்கள் கணக்கெடுப்பின்படி 439 வீடுகள் உள்ளன. மக்கள் தொகை 1,818 , இதில் 949 பேர் ஆண்கள், 875 பேர் பெண்கள் ஆவர்.\n"}
{"id": "323047", "url": "https://ta.wikipedia.org/wiki?curid=323047", "title": "குண்டையூர் சுந்தரேசுவரர் கோயில்", "text": "குண்டையூர் சுந்தரேசுவரர் கோயில்\n\nகுண்டையூர் சுந்தரேசுவரர் கோயில் நாகப்பட்டினம் மாவட்டத்தில் உள்ள சிவன் கோயிலாகும். இது ஒரு தேவார வைப்புத்தலமாகும். \n\nSection::::அமைவிடம்.\nஇக்கோயில் திருக்குவளைக்கு வடக்கே 1 கிமீ தொலைவில் அமைந்துள்ளது. \n\nSection::::இறைவன், இறைவி.\nஇங்குள்ள மூலவர் சுந்தரேசுவரர் என்றழைக்கப்படுகிறார். இறைவி மீனாட்சியம்மை. \n\nSection::::வரலாறு.\nசுந்தரரின் திருமாளிகைக்கு நெல் போன்றவற்றை அனுப்பி தொண்டுசெய்த குண்டையூர்க்கிழார் இங்கு வாழ்ந்தார். ஒரு முறை வானம் பொய்த்து வறட்சி ஏற்பட்டபோது குண்டையூர்க்கிழார் சுந்தரருக்கு நெல் அனுப்ப இயலாமல் தவித்தபோது இறைவன் நெற்குவியல் அருளியதாகக் கூறுவர். அதனை எடுத்துச்செல்ல இறைவன் பூதகணங்களையும் அனுப்பிவைத்துள்ளார். இங்கு மாசிமகத்தில் நெல் அட்டிச்செல்லும் விழா எனப்படும் விழா சிறப்பாக நடைபெறுகிறது. \n"}
{"id": "323049", "url": "https://ta.wikipedia.org/wiki?curid=323049", "title": "தளவரிசை", "text": "தளவரிசை\n\nதளவரிசை, தோள் அல்லது பிரஸ்தரம் என்பது, இந்தியச் சிற்பநூல் விதிகளின் படி அமைக்கப்படும் கட்டிடங்களில், சுவர்களையும் தூண்களையும் கொண்ட பகுதிக்கு மேல் அமைக்கப்படும் அலங்கார அமைப்பு ஆகும். இது கூரைத் தளத்தின் விளிம்பை அண்டி அமைகின்றது. கபோதம், மஞ்சம், பிரச்சகாதனம், கோபானம், விதானம், வலபி, மத்த-வாரணம், லூப்பா ஆகிய சொற்களும் இந்த அலங்கார அமைக்கப் பயன்படுகின்ற என மானசாரம் என்னும் சிற்பநூல் குறிப்பிடுகிறது. ஆனால், இச்சொற்களிற் சில தற்கால வழக்கில் தளவரிசையில் குறித்த சில பகுதிகளுக்கான பெயராகப் பயன்படுகின்றன.\n\nSection::::உறுப்புக்கள்.\nதளவரிசை பல்வேறு உறுப்புக்களை உள்ளடக்கியது. கிடையாக, கீழிருந்து மேல் உத்தரம், ஏராதகம், கபோதம், யாழம் என்னும் உறுப்புக்கள் ஒன்றன்மீது ஒன்றாக அமைந்துள்ளன. உத்தரம் என்பது கட்டிடத்தின் கூரையையும், அதன் மேலுள்ள பகுதிகளையும் தாங்கும் வளை ஆகும். இது தூண்களின் மேல் அமைந்த போதிகைகளின் மேல் அல்லது சுவர்களின் மேல் தாங்கப்பட்டிருக்கும். வளையின் மேல் விளிம்பை அண்டி வளை நீளத்துக்கு ஏராதகம் என்னும் அலங்கார அமைப்புக் காணப்படும். இதற்கு மேல் கபோதம் அமைந்திருக்கும். கபோதம் இரட்டை வளைவு கொண்ட நிலைக்குத்து வெட்டுமுக வடிவம் கொண்டது. இது இது கீழுள்ள சுவர் மேற்பரப்பில் இருந்து வெளிப்புறம் துருத்திக்கொண்டிருக்கும். கபோதத்தின் வெளிப்புற மூலைகளிலும், இடையில் தேவையான இடங்களிலும் கூடு என்னும் அலங்கார அமைப்பு இருக்கும். கூடுகள் வெவ்வேறு கால கட்டங்களில் வெவ்வேறு வகையான அலங்காரங்களுடன் அமைந்துள்ளன. கபோதத்துக்கு மேல் குறுஞ் சுவர் போன்ற ஒரு உறுப்பு உண்டு. இது யாழம் எனப்படுகிறது. மேற்குறிப்பிட்ட குறுஞ் சுவரின் வெளி மேற்பரப்பில் குறித்த இடவெளிகளில் சிறிய யாழியின் முகங்கள் அமைக்கப்பட்டிருக்கும். இதனாலேயே இவ்வுறுப்பை யாழம் என்கின்றனர்.\n"}
{"id": "323050", "url": "https://ta.wikipedia.org/wiki?curid=323050", "title": "கீழையூர் ரங்கநாதப் பெருமாள் கோயில்", "text": "கீழையூர் ரங்கநாதப் பெருமாள் கோயில்\n\nகீழையூர் ரங்கநாதப் பெருமாள் கோயில் நாகப்பட்டினம் மாவட்டத்திலுள்ள அமைந்துள்ள வைணவக்கோயிலாகும்.\n\nSection::::அமைவிடம்.\nஇக்கோயில் நாகப்பட்டினம்-பட்டுக்கோட்டை சாலையில் நாகப்பட்டினத்திற்குத் தென்மேற்கில் 30 கிமீ தொலைவில் அமைந்துள்ளது. \n\nSection::::பஞ்சரங்கத் தலங்கள்.\nதிருவரங்கம், வட ரங்கம், ஆதி ரங்கம், மேல் ரங்கம், கீழ் ரங்கம் என்ற பஞ்சரங்கத் தலங்களில் கிழக்கே உள்ள கீழ் ரங்கம் கீழையூர் ஆகும்.\nஇத்தலம் பாண்டவர் வழிபட்ட பெருமையுடையது. \n\nSection::::இறைவன், இறைவி.\nபாம்பணையில் வலது கரத்தை தலையின் அருகில் வைத்தபடி யோகநிஷ்டையில் ஆழ்ந்தது போல சயனித்த கோலத்தில் ரங்கநாதப்பெருமாள் உள்ளார். ரங்கநாயகித் தாயார், அதிரூபவல்லித்தாயார் என்ற பெயருடன் உள்ளார். \n\nSection::::அமைப்பு.\nமூன்று நிலை ராஜகோபுரத்தைக் கொண்ட சற்றே மேட்டுப்பகுதியில் உள்ள கோயில். சோழர் காலத்துத் திருப்பணியைக் கொண்ட கோயிலாகும். மார்க்கண்டேயர் வழிபட்ட தலமாகும். தாயார் சன்னதி தனியாக உள்ளது. தாயார் சன்னதிக்கு முன்பாக பால ஆஞ்சநேயர் சன்னதி உள்ளது. மகாமண்டபத்தில் ராமபிரான் சன்னதியும்,கோபாலகிருஷ்ணன் சன்னதியும் காணப்படுகின்றன. இகுள்ள ரங்கநாதரை வழிபடும்போது மேரு மலையைக் ண்டு பாற்கடலைக் கடைந்தெடுத்த அமிர்தமே தன் கரங்களில் வந்து அமர்ந்தது போல உள்ளதாக மார்க்கண்டேயர் இயற்றிய பாடலில் கூறப்பட்டுள்ளது. \n\n"}
{"id": "323055", "url": "https://ta.wikipedia.org/wiki?curid=323055", "title": "பஞ்சரம்", "text": "பஞ்சரம்\n\nபஞ்சரம் என்பது, திராவிடக் கட்டிடக்கலைப் பாணியில் அமைந்த கோயில் கட்டிடங்களில் உள்ள வெறுமையாக அமையக்கூடிய சுவர் மேற்பரப்புகளில் காணப்படும் ஒரு வகை அலங்கார அமைப்பு ஆகும். இது கட்டிடத்தின் வெளிப்புறச் சுவர்களில் அரைத் தூண்களுக்கு இடையில் உருவாகும் வெறுமையான இடங்களிலோ, மேற்தளங்களில் அமையும் சுவர்களில் கர்ணகூடு, சாலை போன்ற அமைப்புக்களுக்கு இடையில் உள்ள வெளிகளிலோ காணப்படும்.\n\nவெளிப்புறம் தள்ளிக்கொண்டிருக்கும் சுவர்களில் கோட்ட பஞ்சரமும், பின்தள்ளி இருக்கக்கூடிய சுவர்களில் கும்பபஞ்சரமும் காணப்படும் என்று துப்ரோயில் கூறுகிறார். ஆனால், இதற்குப் பல புறநடைகள் உள்ளன.\n\nSection::::வகைகள்.\nபஞ்சரங்களை இரண்டு பெரும் பிரிவுகளாகக் காணலாம். ஒன்று கோட்டபஞ்சரம், மற்றது கும்பபஞ்சரம். \"கோட்டம்\" என்பது கோயில் என்னும் பொருள் கொண்டது. சிறிய கோயில் போன்ற அமைப்பில் காணப்படும் பஞ்சரங்கள் கோட்டபஞ்சரங்கள் எனப் பெயர் பெறுகின்றன. கோட்டபஞ்சரங்களில் மாடம் போன்ற குழிவுப் பகுதியில் இரண்டு பக்கங்களிலும் அரை அல்லது காற் தூண்கள் அமைந்திருக்கும். இத்தூண்கள் அவ்வக் கால கட்டங்களுக்கு உரிய கட்டிடக்கலை ஒழுங்கைச் சார்ந்து இருக்கும். தூண்களுக்கு மேல் தளவரிசையும் அதற்குமேல் வளைகூரை அமைப்புடன் கூடிய சாலை போன்ற அமைப்பும் காணப்படும். சில கோயில் கட்டிடங்களில் காணும் கோட்ட பஞ்சரங்களில் கடவுள் உருவங்கள் செதுக்கப்பட்டிருப்பது உண்டு. பெரும்பாலான கோயில்களில் இவை வெறுமையாகவே விடப்படுகின்றன. கும்பபஞ்சரத்தில் அடிப்பகுதியில் குடம் போன்ற அமைப்பும் நடுவில் அதற்குள் நிறுத்தப்பட்டிருப்பதுபோல் காணப்படும் அரைத் தூணும், மேற்பகுதியில் தூணுக்கு மேல் தாங்கப்பட்டது போல் உள்ள சிறு மண்டபம் போன்ற அமைப்பும் இருக்கும். இரண்டு வகைப் பஞ்சரங்களினதும் அடிப்படை அமைப்புக்கள் மாறாதிருந்தாலும், கால கட்டங்களைப் பொறுத்து வெவ்வேறு வகையான வடிவங்களுடனும், அலங்காரக் கூறுகளுடனும் காணப்படுகின்றன. கும்பபஞ்சர வகையில் கும்பம் இல்லாமல் தூண் மட்டும் உள்ள வடிவங்களும் சில இடங்களில் காணப்படுகின்றன. இவ்வகைப் பஞ்சரம் கம்பபஞ்சரம் எனப்படும்.\n\nகோயில் கட்டிடக்கலை பற்றிக் கூறுகின்ற சைவ ஆகமமான காமிகாகமம் ஒன்பது வகையான பஞ்சரங்களைப் பற்றிக் கூறுகிறது. அவை, சிம்ம பஞ்சரம், சார்த பஞ்சரம், பஞ்சரம், நிர்வியூக பஞ்சரம், லம்பநாசிகம், சிம்மச்ரோத்திரம், கண்டநிவியூககம், ஜசபஞ்சரம், கபோத பஞ்சரம் என்பன.\n"}
{"id": "323056", "url": "https://ta.wikipedia.org/wiki?curid=323056", "title": "யாழ்ப்பாண இராச்சியத்தின் கொடி", "text": "யாழ்ப்பாண இராச்சியத்தின் கொடி\n\nயாழ்ப்பாண இராச்சியத்தின் கொடி , ஆரியச் சக்கரவர்த்திகள் வடக்கு இலங்கையின் யாழ்ப்பாண இராச்சியத்தைத் தொடர்ந்து ஆட்சிசெய்து வந்தபோது  பயன்படுத்திய கொடி ஆகும். இக்கொடியில் ஓர் காளை (நந்தி), வெள்ளி நிறத்தில் அமைந்த பிறை நிலவு, தங்க சூரியன் ஆகியவற்றை உள்ளடக்கிக் காணப்பட்டது.. ஒற்றை புனித சங்குச் சிப்பி இக்கொடியுன் வலப்பக்கத்திலும் நந்தி நடுவிலும் அமைந்திருந்தன. நந்தி வெள்ளை நிறத்திலும், தங்க காற் குளம்புகளையும் கொண்டிருந்தது. குங்குமப்பூ நிறத்தில் இவ்வரச கொடி அமைந்திருந்தது. இந்தியாவில் குறிப்பாக கிழக்கு கங்கா வம்சத்தில் பயன்படுத்தப்பட்ட கொடிகள் போலவே யாழ்ப்பாண இராச்சியக் கொடியும் காணப்பட்டது. ஆரியச் சக்கரவர்த்திகளால் பயன்படுத்தப்பட்ட சேது நாணயங்களிலும் இவ்வாறான கொடியில் அமைந்துள்ள சின்னங்களை காணக்கூடியதாக இருக்கிறது.\n\n"}
{"id": "323059", "url": "https://ta.wikipedia.org/wiki?curid=323059", "title": "நல்லாத்தூர்", "text": "நல்லாத்தூர்\n\nநல்லாத்தூர் இந்தியாவின், தமிழ்நாட்டிலுள்ள கடலூர் மாவட்டத்தில் அமைந்துள்ள ஒரு கிராமம் ஆகும்.\nSection::::மக்கள் தொகையியல்.\n2001 ஆம் ஆண்டின் இந்திய மக்கள் தொகைக் கணக்கெடுப்பிற்கு அமைவாக, நல்லாத்தூர் கிராமத்தின் மக்கள்தொகை 3,853 நபர்கள் ஆகும். இம்மக்கள்தொகையில் 50% நபர்கள் ஆண்கள் மற்றும் 50% நபர்கள் பெண்களாவர். இக்கிராமத்தின் எழுத்தறிவு சதவீதம் 63% ஆகும். நாட்டின் சராசரி தேசிய எழுத்தறிவு சதவீதமான 74% என்பதைவிட இது குறைவாகும். எழுத்தறிவு பெற்றவர்களில் 61% நபர்கள் ஆண்கள் மற்றும் 37% நபர்கள் பெண்களாவர். 11% நபர்கள் 6 வயதுக்கு குறைவானவர்களாக உள்ளனர்.\n"}
{"id": "323060", "url": "https://ta.wikipedia.org/wiki?curid=323060", "title": "நாரிகானபுரம்", "text": "நாரிகானபுரம்\n\nநாரிகானபுரம் (Nariganapuram ) என்பது தமிழ்நாட்டின், கிருஷ்ணகிரி மாவட்டம், ஓசூர் வட்டத்தைச் சேர்ந்த வருவாய் கிராமம் ஆகும். இந்த ஊர் ஓசூர் சட்டமன்றத் தொகுதிக்கு உட்பட்டது. இந்த ஊர் மாவட்ட தலைநகரான கிருட்டிணகிரியில் இருந்து 55 கிலோ மீட்டரும், ஒசூரில் இருந்து 20 கிலோமீட்டர் தொலைவிலும் உள்ளது\nSection::::மக்கள் வகைப்பாடு.\nஇவ்வூரில் 2011 ஆண்டைய இந்திய மக்கள் கணக்கெடுப்பின்படி 218 வீடுகள் உள்ளன. மக்கள் தொகை 928 , இதில் 494 பேர் ஆண்கள், 434 பேர் பெண்கள் ஆவர். எழுத்தறிவு விகிதம் 63.02% ஆகும். இதில் ஆண்களின் எழுத்தறிவு விகிதம் 69.10 %, பெண்களின் எழுத்தறிவு விகிதம் 56.41 % என்று உள்ளது. இந்த ஊரின் எழுத்றிவு விகிதம் தமிழ்நாட்டின் சராசரி எழுத்தறிவு விதமான 80.09% க்கும் குறைவு ஆகும்.\n"}
{"id": "323063", "url": "https://ta.wikipedia.org/wiki?curid=323063", "title": "ரௌத்திரம் (திரைப்படம்)", "text": "ரௌத்திரம் (திரைப்படம்)\n\nரௌத்திரம் (சமஸ்கிருதத்தில் \"\" ரௌத்ரா) என்பது 2011 ஆம் ஆண்டு வெளிவந்த கோர் இந்தியத் தமிழ் அதிரடித் திரைப்படம் ஆகும். புதுமுக இயக்குநர் கோகுல் இதனை இயக்கினார். மேலும் ஆர். பி. சௌத்ரி தயாரிப்பில், இத்திரைப்படத்தில் ஜீவா மற்றும் சிரேயா சரன் ஆகியோர் முக்கிய வேடங்களிலும் ஜெயப்பிரகாசு, கணேஷ் ஆச்சர்யா ஆகியோர் இணை வேடங்களிலும் நடித்தனர். 2011 ஆகஸ்ட் 12 ஆம் திகதியில் இத்திரைப்படம் வெளியிடப்பட்டது.\"ரௌத்ரம்\" என தெலுங்கிலும் \"நிஜாபி த பைய்ட்டர்\" என ஹிந்தியிலும் இத்திரைப்படம் ஒலிமாற்றம் செய்யப்பட்டது. இத்திரைப்படம் கலப்பான விமர்சனங்களை எதிர்கொண்டது. அதற்கான காரணம் கதையம்சம் வலுவிழந்து காணப்பட்டமை ஆகும். எனினும் ஜீவா மற்றும் சிரேயாவின் நடிப்பு இங்கு பாராட்டப்பட்டது.\n"}
{"id": "323065", "url": "https://ta.wikipedia.org/wiki?curid=323065", "title": "ஆல்பர்ட் மண்டப அருங்காட்சியகம்", "text": "ஆல்பர்ட் மண்டப அருங்காட்சியகம்\n\nஆல்பர்ட் மண்டப அருங்காட்சியகம் \"( Albert Hall Museum)\" இந்தியாவின் இராசத்தான் மாநிலத்தில் இருக்கும் செய்ப்பூரில் அமைந்துள்ளது. மாநிலத்தின் மிகப்பழமையான அருங்காட்சியகமான இது மாநிலத்தின் சார்பாக இயங்கி வருகிறது. இந்தோ- இசுலாமிய கட்டிடக்கலைக்கு சிறப்பு சேர்க்கின்ற கட்டிடமாக, நகருக்கு வெளியே அமைந்துள்ள புதிய நுழைவாயில் எதிரில் கட்டப்பட்டுள்ள இராம் நிவாசு தோட்டத்தில் ஆல்பர்ட் மண்டப அருங்காட்சியகம் அமைந்துள்ளது. மிர் துச்மூல் உசெயின் வழிகாட்டுதலில் சர் சாமுவேல் சுவிண்டன் யாகோப் இவ்வருங்காட்சியகத்தை வடிவமைத்தார். 1887 ஆம் ஆண்டு பொது மக்களின் பார்வைக்காக இந்த அருங்காட்சியகம் திறந்து வைக்கப்பட்டது. தொடக்கத்தில் மகாராசா இராம் சிங் இவ்விடத்தை ஒரு நகர அரங்கமாக நிலைநாட்டவே விரும்பினார். ஆனால், அரசு மைய அருங்காட்சியகம் எனக் கருதப்படும் இதை மகாராசாவை அடுத்து வந்த இரண்டாம் மாதோ சிங் இக்கட்டிடத்தை அருங்காட்சியகமாகவே இருக்க முடிவு செய்தார். இராம் நிவாசு தோட்டத்தின் ஒரு பகுதியாகவும், செய்ப்பூரின் கலை நயங்களை வெளிப்படுத்தும் ஓரிடமாகவும் இருக்கும் என இவர் நினைத்தார். கலைநயமிக்க பொருள்கள், ஓவியங்கள், கம்பளங்கள், தந்தங்கள், உலோகச் சிற்பங்கள் படிக வேலைப்பாடுகள் என பல்வேறு வகையான அரிய பொருட்கள் இங்கு சேகரித்து வைக்கப்பட்டுள்ளன . \nநகரத்தைப் பார்வையிட வருகை தந்த வேல்சு இளவரசர் ஏழாம் எட்வர்டு (ஆல்பர்ட் எட்வர்டு) நினைவாக அருங்காட்சியகத்திற்கு இப்பெயர் வைக்கப்பட்டது. 1876 ஆம் ஆண்டு பிப்ரவரி 6 ஆம் நாள் இதற்கான அடிகல் நாட்டப்பட்டது .\n\n"}
{"id": "323068", "url": "https://ta.wikipedia.org/wiki?curid=323068", "title": "ஆக்கோ", "text": "ஆக்கோ\n\nஆக்கோ (ஆக்கோ \"ஆர்வக் கோளாறு\" எனப் பொருள்படும்) என்பது 2017 ஆம் ஆண்டு வெளிவரவுள்ள ஓர் இந்தியத் தமிழ் நகைச்சுவைத் திரைப்படம் ஆகும். கீதன் பிரிட்டோ, துலிகா குப்தா ஆகியோர் முக்கிய கதாப்பாத்திரங்களில் நடிக்கின்றனர். அனிருத் ரவிச்சந்திரன் இத்திரைப்படத்திற்கு இசை அமைக்கின்றார். மேலும் சிறப்புத் தோற்றத்திலும் இவர் நடிக்கின்றார். \"எனக்கென யாரும் இல்லையே\" எனும் ஓர் பாடல் அனிருத் ரவிச்சந்திரனால் 2015 ஆம் ஆண்டு பெப்ரவரி 14 ஆம் திகதியன்று அதிகாரபூர்வமாக வெளியிடப்பட்டது. அத்துடன் இப்பாடலின் அனைத்துப் பாடல்களின் உரிமை சோனி மியூசிக் நிறுவனத்தைச் சாரும்.\n"}
{"id": "323069", "url": "https://ta.wikipedia.org/wiki?curid=323069", "title": "மகிழி காத்தாயி அம்மன் கோயில்", "text": "மகிழி காத்தாயி அம்மன் கோயில்\n\nமகிழி காத்தாயி அம்மன் கோயில் நாகப்பட்டினம் மாவட்டத்திலுள்ள அம்மன் கோயிலாகும். \n\nSection::::அமைவிடம்.\nஇக்கோயில் நாகப்பட்டினம்-வேளாங்கண்ணி-திருத்துறைப்பூண்டி சாலையில் கருங்கண்ணிக்கு மேற்கே 2 கிமீ தொலைவில் உள்ளது. கிராமத்துக் கோயிலாக விளங்குகின்ற ஏழு காத்தாயி அம்மன் கோயில்களில் இக்கோயிலும் ஒன்றாகும். \n\nSection::::மூலவர்.\nஇக்கோயிலில் மூலவராக காத்தாயி அம்மன் வலது கரத்தில் தாமரை மலரையும், இடது கரத்தில் குழந்தையை அணைத்தபடியும் அமர்ந்த கோலத்தில் உள்ளார். \n\nSection::::பிற சன்னதிகள்.\nஇக்கோயிலில் காவல் தெய்வங்களாக சப்தமுனீசுவரர் உள்ளனர். வாழ்முனி, லாடமுனி, முத்துமுனி, செம்முனி, கருமுனி, கும்பமுனி, சடைமுனி ஆகிய ஏழு பேரும் சப்தரிஷிகளின் உருவாகவே கருதப்படுகின்றனர். இக்கோயிலில் பேச்சியம்மன், காத்தவராயன், மதுரை வீரன் சன்னதிகளும் உள்ளன. \n"}
{"id": "323072", "url": "https://ta.wikipedia.org/wiki?curid=323072", "title": "தலைஞாயிறு அம்பலவாணர் கோயில்", "text": "தலைஞாயிறு அம்பலவாணர் கோயில்\n\nதலைஞாயிறு அம்பலவாணர் கோயில் நாகப்பட்டினம் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் நாகப்பட்டினம்-திருத்துறைப்பூண்டி சாலையில் ஆலங்குடிக்குக் கிழக்கே 5 கிமீ தொலைவில் தலைஞாயிறுக்கு அடுத்து ஓரடி அம்பலம் என்னுமிடத்தில் அமைந்துள்ளது.\n\nSection::::இறைவன், இறைவி.\nஇங்குள்ள மூலவர் அம்பலவணேசுவரர் என்றழைக்கப்படுகிறார். இறைவி சிவகாமசுந்தரி. கோயிலின் தீர்த்தம் சிவகங்கைத் தீர்த்தமாகும். இக்கோயிலின் தல மரமாக அரச மரம் உள்ளது.\n\nSection::::பெயர்க்காரணம்.\nஇறைவன் தன் அடியவருக்காக சிதம்பரத்தில் ஆடும் ஆனந்தத் தாண்டவத்தை இங்கே காட்டினார். ஆதலால் இவ்வூர் ஓரடி அம்பலம் என்றழைக்கப்படுகிறது. சிவராத்திரியும், நடராஜர் அபிஷேகம் சிறப்பாக இக்கோயிலில் நடைபெறுகின்றன.\n"}
{"id": "323074", "url": "https://ta.wikipedia.org/wiki?curid=323074", "title": "5005 அலுமினியம் கலப்புலோகம்", "text": "5005 அலுமினியம் கலப்புலோகம்\n\n5005 அலுமினியம் கலப்புலோகம் \"(5005 aluminium alloy)\" வளிமண்டல அரிப்பை எதிர்க்கும் ஒரு நல்ல அலுமினியக் |கலப்புலோகமாகும். அலங்கார மற்றும் கட்டிடக்கலை பயன்பாடுகளில் இது பயன்படுத்தப்படுகிறது.. \n\nஅலுமினியம்-மக்னீசியம், தேனிரும்பு தனிமங்களால் செய்யப்பட்ட கலப்புலோக 5000 தொடரில் இது ஒரு உறுப்பினர் ஆகும். வார்ப்படத்தில் இதை பயன்படுத்த இயலாது. குளிரூட்டப்பட்டு உருவாக்கினால் மிதமான நிலையிலிருந்து அதிக வலிமையை இக்கலப்பால் அடைய முடியும்.பிற அலுமினியக் குடும்ப கலப்புலோகங்களுடன் ஒப்பிடுகையில் பற்ற வைப்பதில் உயர் வலிமையை தருகிறது. எச்116 மற்றும் எச்321 வகை உரனூட்டி கலப்புலோகப் பொருட்களை புதிய மற்றும் உப்பு நீரில் பயன்படுத்த முடியும். \n5005 அலுமினியம் கலப்புலோகத்தின் இயைபு:\n\n"}
{"id": "323075", "url": "https://ta.wikipedia.org/wiki?curid=323075", "title": "தெற்குப்பொய்கைநல்லூர் சுவர்ணபுரீசுவரர் கோயில்", "text": "தெற்குப்பொய்கைநல்லூர் சுவர்ணபுரீசுவரர் கோயில்\n\nதெற்குப்பொய்கைநல்லூர் சுவர்ணபுரீசுவரர் கோயில் நாகப்பட்டினம் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் நாகப்பட்டினம்-வேதாரண்யம் சாலையில் வேளாங்கண்ணிக்கு வடக்கே 2 கிமீ தொலைவில் அமைந்துள்ளது.\n\nSection::::இறைவன், இறைவி.\nஇங்குள்ள மூலவர் சுவர்ணபுரீசுவரர் என்றழைக்கப்படுகிறார். இறைவி பெரியநாயகி. சோழ நாட்டில் பல கோயில்களில் விமானங்கள் பொன்வேய்ந்தநிலையில் காணப்பட்டதால் அவ்வ்று இருந்த விமானங்களை பொன்பரப்பி என்றழைப்பர். அங்கு கோயில் கொண்டுள்ள இறைவனை சுவர்ணபுரீசுவரர் என்றே அழைப்பர். இவ்வூரிலும் அவ்வாறான இறைவன் இருப்பது சிறப்பாகும்.\n\nSection::::சிறப்பு.\nவேறு எந்த சிவன் கோயிலிலும் காணமுடியாத தீமிதித் திருவிழா இக்கோயிலின் சிறப்பாகும். இக்கோயிலின் வடக்கே பதினெண் சித்தர்களில் ஒருவரான கோரக்க சித்தரின் ஜீவ சமாதி வடக்குப்பொய்கைநல்லூரில் உள்ளது.\n"}
{"id": "323082", "url": "https://ta.wikipedia.org/wiki?curid=323082", "title": "உத்தராகண்டச் சட்டமன்றம்", "text": "உத்தராகண்டச் சட்டமன்றம்\n\nஉத்தராகண்டச் சட்டமன்றம், இந்திய மாநிலமான உத்தராகண்டின் சட்டமன்றம் ஆகும். இது உத்தராகண்டின் சட்டவாக்க அவை. இந்த மன்றத்தில் மொத்தம் 71 உறுப்பினர்கள் உள்ளனர். இந்த மாநிலத்தில் உள்ள 70 சட்டமன்றத் தொகுதிகள் உள்ளன. ஒவ்வொரு தொகுதியிலும் அதிக வாக்குகள் பெற்றவர் அந்த தொகுதியின் சட்டமன்ற உறுப்பினராகத் தேர்ந்தெடுக்கப்படுகிறார். இவ்வாறாக 70 தொகுதிகளின் மூலம் 70 சட்டமன்ற உறுப்பினர்கள் தேர்ந்தெடுக்கப்பட்டும், ஆங்கிலோ-இந்தியர் ஒருவர் ஆளுநரால் நியமிக்கப்பட்டும் மொத்தம் 71 உறுப்பினர்கள் இருக்கின்றனர்.\n\n"}
{"id": "323089", "url": "https://ta.wikipedia.org/wiki?curid=323089", "title": "போகாரி", "text": "போகாரி\n\nபோகாரி \"(Bohari)\" என்பது இந்தியாவின் அசாம் மாநிலம் பார்பேட்டா மாவட்டத்திலுள்ள ஒரு கணக்கெடுப்பில் உள்ள ஊர் ஆகும். \n\nSection::::மக்கள் தொகையியல்.\n2001 ஆம் ஆண்டின் இந்திய மக்கள் தொகைக் கணக்கெடுப்பின்படி போகாரா நகரத்தின் மக்கள்தொகை 7976 பேர் ஆவர். இம்மக்கள் தொகையில் 52.% பேர் ஆண்களும் 48% பேர் பெண்களும் ஆவர். போகாரி நகரத்தின் எழுத்தறிவு சதவீதம் 59% ஆகும். நாட்டின் சராசரி தேசிய எழுத்தறிவு சதவீதமான 59.9% என்பதைவிட இது குறைவாகும். எழுத்தறிவு பெற்றவர்களில் 67% பேர் ஆண்களும் 51% பேர் பெண்களும் ஆவர். 13% பேர் 6 வயதுக்கு குறைவானவர்களாக உள்ளனர்\n"}
{"id": "323092", "url": "https://ta.wikipedia.org/wiki?curid=323092", "title": "இரங்கோபண்டித அக்ராரம் வேணுகோபால சுவாமி கோயில்", "text": "இரங்கோபண்டித அக்ராரம் வேணுகோபால சுவாமி கோயில்\n\nஇரங்கோபண்டித அக்ராரம் வேணுகோபால சுவாமி கோயில் என்பது கிருட்டிணகிரி மாவட்டம், ஒசூரில் உள்ள பழமையான ஒரு கிருஷ்ணர் கோயிலாகும். இக்கோயில் ஒசூரில் உள்ள கோகுல் நகர் சாலையின் முடிவில் இரங்கோபண்டித அக்ராரம் என்ற பகுதியில் உள்ளது.\nSection::::கோயில் சூழல்.\nஇக்கோயில் அமைதியான இடத்தில் உள்ளது. இந்த கோயில் உள்ள இடம் இரங்கோபண்டித அக்ராரம் என அழைக்கப்படுகிறது. இந்த அக்ராரத்தின் மையத்தில் கோயில் அமைந்துள்ளது. அக்ராரம் என்று குறிப்பிட்டாலும் தற்போது இங்கு ஒரு வீடும் இல்லை அக்ராரத்தைச் சுற்றிலும் கோட்டை போன்ற மண்ணால் கட்டப்பட்ட மதில் சுவரின் எச்சங்கள் மற்றும் மதில் சுவருக்கு உட்பட்ட பகுதியில் வீடுகள் இருந்ததற்கான அடையாளமாக அடித்தள எச்சங்கள் உள்ளன. எந்தக் காலத்தில் இந்த ஊர் அழிந்தது என்பது தெரியவில்லை. இந்த ஊர் தற்போது இல்லாவிட்டாலும் வருவாய் துறை ஆவணங்களில் இப்பகுதியை இரங்கோபண்டித அக்ராரம் என்றே குறிப்பிடுகின்றன. இந்தப் பகுதியை உள்ளூர் மக்கள் பாழ் அக்ராரம் என அழைக்கின்றனர்.\n\nSection::::கோயிலமைப்பு.\nஇந்தக் கோயில் அகனாழி, இடைநாழி, முன்னாழி முன் மண்டபம். ஆகியவற்றுடன் ஒற்றைப் பிரகாரத்துடன் அழகுற உள்ளது. அகனாழியில் வேணுகோபால சுவாமியின் இருபுறமும் இராதை ருக்மணி தேவியருடன் காட்சியளிக்கிறார். கோபாலனின் பாதங்களை பசு ஒன்று வருடிக் கொண்டிருப்பது போன்றும், வேணுகோபாலர் நான்கு கைகளுடன், பின்னிரு கைகளில் சங்கும், சங்கரமும் ஏந்தியும் முன்னிரு கைகளில் புல்லாங்குழலை ஏந்தியும் காட்சியளிக்கிறார். தலைக்கு மேலை ஆதிசேடன் குடையாக உள்ளார். ஆழ்வார்கள் உடனிருந்து கோபாலனை வணங்கியபடி உள்ளனர்.\n\nSection::::சிறப்பு நாட்கள்.\nவைகுண்ட ஏகாதசியும். கோகுலாஷ்டமியும் கோயிலில் சிறப்பாக கொண்டாடப்படுகிறது, கோயிலில் வருடாந்திர பூசை அக்டோபர் இரண்டாம் நாள் செய்யப்படுகிறது. \n"}
{"id": "323093", "url": "https://ta.wikipedia.org/wiki?curid=323093", "title": "துமாரியா", "text": "துமாரியா\n\nதுமாரியா \"(Dumaria)\" இந்தியாவின் பீகார் மாநிலத்தின் கயா மாவட்டத்திலுள்ள ஒரு வட்டாரம் ஆகும். மகத் கோட்டத்தில் இவட்டாரம் உள்ளது. மாவட்டத் தலைநகரம் கயாவிலிருந்து 83 கிலோமீட்டர் மேற்கிலும், மாநிலத்தின் தலைநகரம் பாட்னாவிலிருந்து வடக்கில் 175 கிலோமீட்டர் தொலைவிலும் துமாரியா வட்டாரம் அமைந்துள்ளது. மேற்கில் அரிகர்கஞ்ச் வட்டாரம், கிழக்கில் இமாம்கஞ்ச் வட்டாரம், தெற்கில் சட்டார்பூர் வட்டாரம், வடக்கில் தியோ வட்டாரம் முதலிய வட்டாரங்கள் துமாரியாவிற்கு எல்லகளாக உள்ளன. மேலும் துமாரியா நகருக்கு அருகில் அவுரங்காபாத் நகரம், அசைனாபாத் நகரம், சேர்காட்டி நகரம், ராபிகஞ்ச் நகரம் போன்ற நகரங்கள் சூழ்ந்துள்ளன. இக்கோட்டத்தில் 11 பஞ்சாயத்துகளும் 100 கிராமங்களும் அடங்கியுள்ளன. லோன்சாக் மிகச்சிறிய கிராமம் என்றும், கோலுபார் மிகப்பெரிய கிராமமாகவும் கருதப்படுகின்றன. கடல் மட்டத்திலிருந்து 93 மீட்டர் உயரத்தில் துமாரியா அமைந்துள்ளது. மகதி மொழி உள்ளூர் மொழியாகப் பேசப்படுகிறது. இந்தி, உருது, ஆங்கிலம் போன்ற பிற மொழிகளையும் இங்குள்ளவர்கள் பேசினர். துமாரியா கோட்டத்தில் மொத்தமாக 15531 குடும்பங்களைச் சேர்ந்த 100411 நபர்கள் வசித்தனர். இந்நபர்களில் 51326 நபர்கள் ஆண்கள் மற்றும் 49085 நபர்கள் பெண்களாவர்\n"}
{"id": "323099", "url": "https://ta.wikipedia.org/wiki?curid=323099", "title": "பாலவனப்பள்ளி", "text": "பாலவனப்பள்ளி\n\nபாலவனப்பள்ளி (Palavanapalli ) என்பது தமிழ்நாட்டின், கிருஷ்ணகிரி மாவட்டம், ஓசூர் வட்டத்தைச் சேர்ந்த வருவாய் கிராமம் ஆகும். இந்த ஊர் ஓசூர் சட்டமன்றத் தொகுதிக்கு உட்பட்டது. இந்த ஊர் மாவட்ட தலைநகரான கிருட்டிணகிரியில் இருந்து 49 கிலோ மீட்டரும் ஒசூரில் இருந்து 11 கிலோமீட்டர் தொலைவிலும் மாநிலத் தலைநகரான சென்னையில் இருந்து 297 கிலோ மீட்டர் தொலைவிலும் உள்ளது. இந்த ஊரின் பரப்பளவு 535.61 எக்டேராகும்.\nSection::::மக்கள் வகைப்பாடு.\nஇவ்வூரில் 2011 ஆண்டைய இந்திய மக்கள் கணக்கெடுப்பின்படி 258 வீடுகள் உள்ளன. மக்கள் தொகை 1096 , இதில் 540 பேர் ஆண்கள், 556 பேர் பெண்கள் ஆவர். கல்வியறிவு விகிதம் 64.87 % ஆகும் இதில் ஆண்களின் கல்வியறிவு விகிதம் 72.41 % பெண்களின் கல்வியறிவு விகிதம் 57.60 %. தமிழ்நாட்டின் சராசரி கல்வி விகிதமான 80.09 % ஒப்பிடும்போது கல்வியறிவில் இக்கிராமம் பின்தங்கியுள்ளது. \n"}
{"id": "323100", "url": "https://ta.wikipedia.org/wiki?curid=323100", "title": "புருக்டோசு", "text": "புருக்டோசு\n\nபிரக்டோசு \"(Fructose)\" என்பது ஓர் எளிய ஒற்றைச்சர்க்கரை ஆகும். இது பழச் சர்க்கரை எனவும் அறியப்படுகின்றது. பல தாவரங்களில் பிரக்டோசு பொதுவாகக் காணப்படுகின்றது. இங்கு சுக்ரோசு என்ற இரட்டைச் சர்க்கரையாக மாறுவதற்காக பெரும்பாலும் குளுக்கோசுடன் பிணைந்து காணப்படுகிறது. பிரக்டோசின் கட்டமைப்பில் கீட்டோன் குழு இடம்பெற்றுள்ளது.இதைத் தவிர இரண்டு ஓரினைய ஆல்ககால் தொகுதிகளும் மூன்று ஈரினைய ஆல்ககால் தொகுதிகளும் இதில் இடம்பெற்றுள்ளன. குளுக்கோசு மற்றும் கேலக்டோசு ஆகியவற்றுடன் சேர்ந்து உணவுத்திட்ட மூன்று ஒற்றைச் சர்க்கரைகளில் இதுவும் ஒன்றாகிறது. இவை மூன்றும் செரிமானத்தில் இரத்தத்தில் நேரடியாக உறிஞ்சப்படுகின்றன. இதனை முதன் முதலில் கண்டறிறிந்தவர் பிரான்சிய வேதியியலாளர் அகசுட்டின்-பியரே டப்ருன்போவ்ட் என்பவராவார். 1947 ஆம் ஆண்டு இவர் பிரக்டோசைக் கண்டுபிடித்தார் . 1857 ஆம் ஆண்டு ஆங்கில நாட்டு வேதியியலாளர் வில்லியம் ஆலென் மில்லர் இதற்கு பிரக்டோசு என்ற பெயரைச் சூட்டினார் . தூய்மையான உலர்நிலையில் உள்ள பிரக்டோசு இனிப்பானது. வெண்மையானது. நெடியற்ற படிகத்திண்மமாகக் காணப்படுகிறது. அதிகமாகத் தண்ணீரில் கரையக்கூடிய சர்க்கரை பிரக்டோசு ஆகும் . தேன், பழங்கள், மலர்கள், வேர்காய்கள் போன்றவற்றில் பிரக்டோசு இயற்கையில் கிடைக்கிறது.\n\nவணிக ரீதியாக, பிரக்டோசு கரும்பு, பீட்ரூட் மற்றும் மக்காச்சோளத்திலிருந்து பெறப்படுகிறது. படிகநிலை பிரக்டோசு என்பது ஒற்றைச்சர்க்கரையாகும். உலர்ந்த நிலையில் பொடியாக்கப்பட்டு உயர் தூய்மை கொண்டதாக உள்ளது. உயர் பிரக்டோசு சோள மருந்து என்பது குளுக்கோசு மற்றும் பிரக்டோசு ஆகியவற்றின் கலவையாகும். ஒரு மூலக்கூறு குளுக்கோசும் ஒரு மூலக்கூறு பிரக்டோசும் சேர்ந்த கலவையே சுக்ரோசு எனப்படும் சர்க்கரையாகும். பிரக்டோசின் அனைத்து வடிவங்களும் சுவைக்காகவும் சுவை அதிகரிப்புக்காகவும் உணவுடனும் பானங்களுடனும் சேர்க்கப்படுகின்றன. 240000 டன்கள் படிகபிரக்டோசு ஆண்டோதோறும் உற்பத்தி செய்யப்படுகிறது. \n\nஎந்த சர்க்கரையாக இருந்தாலும் பிரக்டோசு அதிக அளவில் நுகரப்பட்டால் இன்சுலின் எதிர்ப்பு, உடல் பருமன், உயர்த்தப்பட்ட எல்டிஎல் கொழுப்பு மற்றும் ட்ரைகிளிசரைடுகள் ஆகியவை வளர்சிதை மாற்ற நோய்க்குறி,வகை 2 நீரிழிவு மற்றும் இதய நோய்க்கு வழிவகுக்கும் . சுக்ரோசு, குளுக்கோசு இரண்டும் சேர்க்கப்பட்ட உணவுகளைக் காட்டிலும் பிரக்டோசு விரும்பத்தக்கது என்று ஐரோப்பிய உணவு பாதுகாப்பு நிறுவனம் தெரிவிக்கிறது. ஏனெனில் இதனுடைய இரத்தச் சர்க்கரை அளவு குறைவானதாக உள்ளது. பிரக்டோசு அதிக உட்கொள்ளலால் வளர்சிதை மாற்ற சிக்கல்களுக்கு வழிவகுக்கலாம். மேலும், 2015 ஆம் ஆண்டில் ஊட்டச்சத்து தொடர்பான பிரிட்டனின் அறிவியல் ஆலோசனைக் குழுவானது, அதிக பிரக்டோசு வளர்சிதைமாற்றக் கோளாறுகளை ஏற்படுத்துவதாகக் கூறப்படுவதை எதிர்த்து வாதிட்டது. அதை நிரூபிக்க போதுமான ஆதாரங்கள் இல்லை என்று கூறி வாதிட்டது. \nSection::::தயாரிப்பு.\nஅடர் சர்க்கரைக் கரைசலை நீர்த்த ஐதரோகுளோரிக் அமிலம் சேர்த்து நீராற்பகுத்து பிரக்டோசு தயாரிக்கப்படுகிறது. நீராற்பகுப்பிற்குப் பின்னர் கரைசலுடன் சுண்ணாம்பு சேர்த்து வினைப்படுத்தப்படுகிறது. கால்சியம் பிரக்டோசெட்டு வீழ்படிவாகிரது. விழ்படிவை பிரித்தெடுத்து நீர் சேர்த்து கரைசலின் வழியாக கார்பன் டை ஆக்சைடு செலுத்தப்படுகிறது. கால்சியம் கார்பனேட்டு வீழ்படிவாகிறது. கரைசல் அடர்ப்பிக்கப்பட்டு பிரக்டோசு படிகமாக்கப்படுகிறது.\nSection::::பண்புகள்.\nஇதுவொரு வெண்படிகத் திண்மமாகும். கரும்புச் சர்க்கரையைக் காட்டிலும் இனிப்பு மிக்கதாகும். ஒளிசுழற்றும் தன்மை கொண்டதாகும். இடஞ்சுழி சேர்மமாதலால் இதை லெவுலோசு என்றும் அழைப்பர்.\nSection::::வேதிப்பண்புகள்.\nபிரக்டோசு ஆறு கார்பன் அணுக்கள் கொண்ட ஒரு பல்லைதராக்சி கீட்டோனாகும். படிகநிலை பிரக்டோசு வளைய ஆறு உறுப்பினர் கட்டமைப்பை ஏற்கிறது. எமிகீட்டால் நிலைப்புத் தன்மையையும் உட்புற ஐதரசன் பிணைப்பையும் வழங்குகிறது. இவ்வடிவம் முன்னதாக டி-பிரக்டோபைரினோசு என்று அழைக்கப்பட்டது. கரைசலில் பிரக்டோசு 70% பிரக்டோபைரனோசு ஆகவும் 22% பிரக்டோபியூரனோசு ஆகவும் காணப்படுகிறது. இவற்றைத் தவிர வளையமில்லா வடிவமும் சேர்ந்து மூன்று வடிவங்களில் பிரக்டோசு சிறிய அளவில் காணப்படுகிறது. \n"}
{"id": "323103", "url": "https://ta.wikipedia.org/wiki?curid=323103", "title": "பக்ராவுர்", "text": "பக்ராவுர்\n\nபக்ராவுர் \"(Bakraur)\" இந்தியாவின் பீகார் மாநிலத்திலுள்ள புத்தகயாவுக்கு சற்று கிழக்கில் இருக்கும் ஓர் ஊராகும். சில சமயங்களில் இவ்வூரை பக்ரோவுர் என்றும் அழைக்கிறார்கள். புத்தகயா நகரிலிருந்து நேரடியாக பால்கு நதிக்கு குறுக்காக பக்ராவுர் அமைந்துள்ளது. புத்தகயாவில் உள்ள போதி மரத்தடியில் புத்தர் ஞானம் பெற்றதாகக் கூறப்படுகிறது. \n\nகவுதம புத்தர் ஞானம் பெறுவதற்கு சற்று முன்னர் வரை அவருக்கு பால், அரிசிப்புட்டு முதலிய உணவுகளை ஊட்டிவிட்டவர் என்று நம்பப்படும் சுயாதாவின் கிராமம் இந்த பக்ராவுர் எனக் கூறப்படுகிறது .\nபக்ராவுர் கிராமத்தில் சுயாதாவை நினைவுகூறும் வகையில் ஒரு தூபி பக்ராவுர் கிராமத்தில் எழுப்பப்பட்டுள்ளது. \n\n"}
{"id": "323107", "url": "https://ta.wikipedia.org/wiki?curid=323107", "title": "நாகொண்டப்பள்ளி", "text": "நாகொண்டப்பள்ளி\n\nநாகொண்டப்பள்ளி ( Nagondapalli ) என்பது தமிழ்நாட்டின், கிருஷ்ணகிரி மாவட்டம், ஓசூர் வட்டத்தைச் சேர்ந்த சிற்றூர் ஆகும். இந்த ஊர் ஓசூர் சட்டமன்றத் தொகுதிக்கு உட்பட்டது. இந்த ஊர் மாவட்ட தலைநகரான கிருட்டிணகிரியில் இருந்து 61 கிலோ மீட்டரும் ஒசூரில் இருந்து 8 கிலோமீட்டர் தொலைவிலும் மாநிலத் தலைநகரான சென்னையில் இருந்து 297 கிலோ மீட்டர் தொலைவிலும் உள்ளது. இந்த ஊரின் பரப்பளவு 889.38 எக்டேராகும். அருகில் உள்ள ஊர் மத்திகிரி ஆகும்.\nSection::::மக்கள் வகைப்பாடு.\nஇவ்வூரில் 2011 ஆண்டைய இந்திய மக்கள் கணக்கெடுப்பின்படி 674 வீடுகள் உள்ளன. மக்கள் தொகை 2929 , இதில் 1513 பேர் ஆண்கள், 1416 பேர் பெண்கள் ஆவர். கல்வியறிவு விகிதம் 73.37 % ஆகும் இதில் ஆண்களின் கல்வியறிவு விகிதம் 81.86 % பெண்களின் கல்வியறிவு விகிதம் 64.23 %. தமிழ்நாட்டின் சராசரி கல்வி விகிதமான 80.09 % ஒப்பிடும்போது கல்வியறிவில் இக்கிராமம் பின்தங்கியுள்ளது. \n"}
{"id": "323108", "url": "https://ta.wikipedia.org/wiki?curid=323108", "title": "2-பென்டனால்", "text": "2-பென்டனால்\n\n2-பென்டனால் \"(2-pentanol)\" என்பது CHO என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். பென்டன்-2-ஆல் என்ற ஐயுபிஏசி முறை பெயராலும் இச்சேர்மம் அழைக்கப்படுகிறது. மற்ற வேதிப்பொருட்கள் தயாரிக்கையில் ஒரு இடைநிலைப் பொருளாக இது உருவாகிறது. கரைப்பானாக பயன்படுத்தப்படுகிறது. தொழிற்சாலைகளுக்காக விற்கப்படும் அமைல் ஆல்ககால் கலவைகளில் பகுதிப்பொருளாக இது காணப்படுகிறது.\nவளிம நிறமாலை வரைவு-பொருண்மை நிறமாலை வரைவுகளின் மூலம் புதிய வாழைப்பழங்களில் 14.26±2.63 பகுதிகள்/மில்லியன் அளவில் 2-பென்டனால் இருப்பு அறியப்பட்டது.\n\nSection::::தயாரிப்பு.\nபென்டீனை நீரேற்ற வினைக்கு உட்படுத்தி பெருமளவில் 2-பென்டனால் தயாரிக்க இயலும்.\n"}
{"id": "323111", "url": "https://ta.wikipedia.org/wiki?curid=323111", "title": "திருக்கட்டளை சுந்தரேசுவரர் கோயில்", "text": "திருக்கட்டளை சுந்தரேசுவரர் கோயில்\n\nதிருக்கட்டளை சுந்தரேசுவரர் கோயில் புதுக்கோட்டை மாவட்டத்தில் திருவரங்குளம் வட்டத்தில் திருக்கட்டளை ஊராட்சியில் அமைந்துள்ள சிவன் கோயிலாகும். \n\nSection::::வரலாறு.\nதிருக்கட்டளை என்ற சொல்லானது திருக்கற்றளி என்ற சொல்லிலிருந்து மருவிவந்ததாகும். கல் தளி என்றால் கற்றளி என்ற நிலையில் கற்கோயிலைக் குறிக்கிறது. அளவில் சிறிதாக அமைந்துள்ள இக்கோயில் பரிவார வகையைச் சார்ந்ததாகும். இக்கோயில் ஆதித்த சோழன் காலத்தைச் சார்ந்தது என்பதைக் குறிக்கும் வகையில் கோயிலில் கல்வெட்டு காணப்படுகிறது. மற்றொரு கல்வெட்டு மிலட்டூர் போரில் போகேந்திர சிங்கபேரரையன் மரணமடைந்ததைப் பற்றியும் அவரது தம்பியைப் பற்றியும் எடுத்துரைக்கிறது. தம் பகைமை தீரும்பொருட்டு கோயிலில் விளக்கு எரிப்பதற்காக தேவைப்படுகின்ற நெய்யினை எடுக்க தானம் தந்ததைக் குறிப்பிடுகிறது. முதலாம் குலோத்துங்கனால் முகமண்டபம் கட்டப்பட்டுள்ளது. \n\nSection::::இறைவன், இறைவி.\nஇங்குள்ள மூலவர் சுந்தரேசுவரர் என்றழைக்கப்படுகிறார். இறைவி மங்களநாயகி. மூலவர் கருவறைக்கு முன்பாக சிறிய நந்தியும், பலி பீடமும் உள்ளன. மூலவர் சன்னதிக்கு முன்பாக அடுத்தடுத்து இரு பலி பீடங்களும் நந்தியும் உள்ளன.\n\nSection::::அமைப்பு.\nசிறிய, அழகான கருவறையின் மீது விமானம் அமைந்துள்ளது. கருவறை சதுர வடிவில் காணப்படுகிறது. அர்த்த மண்டபம், முக மண்டபம் ஆகியவற்றோடு கோயில் உள்ளது. தட்சிணாமூர்த்தி, வீராடனமூர்த்தி, பிட்சாடனமூர்த்தி ஆகிய மூன்று மூர்த்திகளும் இக்கோயிலில் அமைந்துள்ளது அதன் சிறப்பை உணர்த்துகிறது. \n\n"}
{"id": "323113", "url": "https://ta.wikipedia.org/wiki?curid=323113", "title": "டிசிப்ரோசியம்(III) குளோரைடு", "text": "டிசிப்ரோசியம்(III) குளோரைடு\n\nடிசிப்ரோசியம்(III) குளோரைடு \"(Dysprosium(III) chloride)\" என்பது DyCl என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். டிசிப்ரோசியமும் குளோரினும் சேர்ந்து உருவாகும் இச்சேர்மத்தை டிசிப்ரோசியம் டிரைகுளோரைடு என்றும் அழைக்கிறார்கள். வெண்மையும் மஞ்சளும் கலந்த நிறத்தில் காணப்படும் இச்சேர்மம் ஈரக்காற்றில் உள்ள நீரை எளிதாக ஈர்த்துக் கொண்டு அறுநீரேற்றாக (DyCl3.6H2O) உருவாகிறது. இலேசாக வெப்பப்படுத்தும் போது பகுதியாக டிசிப்ரொசியம் ஆக்சி குளோரைடாக (DyOCl) நீராற்பகுப்பு அடைகிறது.\n\nSection::::தயாரிப்பு.\nDyO அல்லது நீரேற்ற குளோரைடு அல்லது ஆக்சி குளோரைடு அல்லது DyCl•6HO. இவற்றிலொன்றை தொடக்கப் பொருளாகக் கொண்ட அமோனியம் குளோரைடு பாதையில் பெரும்பாலும் டிசிப்ரோசியம்(III) குளோரைடு தயாரிக்கப்படுகிறது or DyCl•6HO.. இத்தயாரிப்பு முறைகள் யாவும் (NH4)2[DyCl5] அணைவுச் சேர்மத்தை உருவாக்குகின்றன.\n\nஇப்பென்டாகுளோரைடு வெப்பத்தால் பின்வரும் சமன்பாட்டிலுள்ளவாறு சிதைவடைகிறது. \n\nவெப்பச்சிதைவு வினை இடைநிலை வேதிப்பொருளான (NH4)[Dy2Cl7] வழியாக நிகழ்கிறது.\nDyO வை நீர்த்த ஐதரோ குளோரிக் அமிலம் சேர்த்து சூடாக்கும் போது (DyC•6HO) உற்பத்தி செய்யப்படுகிறது. சூடாக்குவதால் இவ்வுப்பு நீரற்றதைக் கொடுப்பதற்குப் பதிலாக ஆக்சிகுளோரைடைத் தருகிறது. \n\nடிசிப்ரோசியம்(III) குளோரைடு ஒரு மிதமான வலிமை கொண்ட இலூயிக் அமிலமாகும். வன்மென் அமிலக்காரக் கோட்பாட்டு அடிப்படையில் இது வன்னமிலமாகத் தரப்படுத்தப்படுகிறது. டிசிப்ரோசியம் குளோரைடின் நீர்த்தக் கரைசல்களை மற்ற டிசிப்ரோசியம்(III) சேர்மங்கள் தயாரிக்கப் பயன்படுத்த முடியும். உதாரணம் டிசிப்ரோசியம் புளோரைடு:\n\nSection::::பயன்கள்.\nடிசிப்ரோசியம் குளோரைடு பிற டிசிப்ரோசியம் உப்புகள் தயாரிப்பில் தொடக்கப் பொருளாகப் பயன்படுத்தப்படுகிறது. இயுடெக்டிக் LiCl-KCl இல் உள்ள DyCl3 இன் உருகிய கலவை மின்னாற் பகுப்பின் போது டிசிப்ரோசியம் உலோகத்தைக் கொடுக்கிறது. தங்குதன் எதிர்மின் வாயில் Dy2+ வழியாக ஒடுக்க வினை நிகழ்கிறது . \n\nSection::::பாதுகாப்பு.\nடிசிப்ரோசியம் சேர்மங்கள் யாவும் மிதமான நச்சுத்தன்மை உடையன என நம்பப்படுகிறது. இருப்பினும் இதன் நச்சுத்தன்மை தொடர்பான விரிவான ஆய்வுகள் எதுவும் மேற்கொள்ளப்படவில்லை.\n"}
{"id": "323116", "url": "https://ta.wikipedia.org/wiki?curid=323116", "title": "வணிகக் கல்வி", "text": "வணிகக் கல்வி\n\nவணிகக் கல்வி  என்பது ஆஸ்திரேலியா, கனடா, ஹாங்காங், இந்தியா, நைஜீரியா, நேபாளம், அயர்லாந்து, நியூசிலாந்து, பாகிஸ்தான், தென் ஆப்பிரிக்கா, இலங்கை, ஜிம்பாப்வே, அர்ஜென்டீனா, ஸ்வீடன், தான்சானியா, மலேசியா, சாம்பியா மற்றும் ஐக்கிய ராஜ்யம், ஆகிய நாடுகளில் கற்பிக்கப்படும் ஓர் கல்வித் துறை அல்லது கற்கை நெறி ஆகும். அத்துடன் பல்கலைக்கழக அளவிலும் இக்கல்வி நெறி கற்பிக்கப்படுகிறது..  கணக்கியல், நிதி, சந்தைப்படுத்தல், நிறுவன ஆய்வுகள் மற்றும் பொருளாதாரம் ஆகிய கூறுகளை இக்கற்கை நெறி கொண்டுள்ளது.\n"}
{"id": "323118", "url": "https://ta.wikipedia.org/wiki?curid=323118", "title": "வேளாங்கண்ணி இரஜதகிரீசுவரர் கோயில்", "text": "வேளாங்கண்ணி இரஜதகிரீசுவரர் கோயில்\n\nவேளாங்கண்ணி இரஜதகிரீசுவரர் கோயில் நாகப்பட்டினம் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் நாகப்பட்டினம்-வேதாரண்யம் சாலையில் நாகப்பட்டினத்திற்குத் தெற்கே அமைந்துள்ளது.\n\nSection::::இறைவன், இறைவி.\nபனி சூழந்த நிலையில் சூரிய வெளிச்சத்தில் வெள்ளியைப் போலப் பிரகாசிப்பதால் கயிலாயத்தை வெள்ளியங்கிரி என்றழைப்பர். வெள்ளியங்கிரிநாதரான சிவபெருமான் இங்கு இரஜதகிரீசுவரர் என்றழைக்கப்படுகிறார். இறைவி வேல்நெடுங்கண்ணி ஆவார்.\n\nSection::::சிறப்பு.\nசிக்கல் கோயிலில் முருகப்பெருமானுக்கு சக்தி வேலைத் தந்து அருளிய பெருமை வேல்நெடுங்கண்ணிக்குரியதாகும். இக்கோயிலில் ஆடி மாதம் தீமிதித் திருவிழா மிகவும் சிறப்பாக நடைபெறுகிறது.\n\n"}
{"id": "323119", "url": "https://ta.wikipedia.org/wiki?curid=323119", "title": "அலுமினியம் அசிட்டைலசிட்டோனேட்டு", "text": "அலுமினியம் அசிட்டைலசிட்டோனேட்டு\n\nஅலுமினியம் அசிட்டைலசிட்டோனேட்டு \"(Aluminium acetylacetonate)\" என்பது Al(CHO) என்ற வாய்ப்பாடு கொண்ட ஒரு ஒருங்கிணைவு கூட்டுச் சேர்மம் ஆகும். சுருக்கக் குறியீடாக இதை Al(acac), என்றும் அழைக்கிறார்கள். மூன்று அசிட்டைலசிட்டோனேட்டு ஈந்தணைவிகளுடன் கூடிய அலுமினியம் அணைவுச் சேர்மம் அலுமினியம் கொண்டுள்ள சேர்மங்கள் தொடர்பான ஆய்வுகளை மேற்கொள்ள பயன்படுத்தப்படுகிறது. அலுமினியம் அசிட்டைலசிட்டோனேட்டு மூலக்கூறு D3 சீரொழுங்குடன், பிற எண்முக டிரிசு(அசிட்டைலசிட்டோனேட்டு)களுடன் சமவடிவமுடைய சேர்மமாகக் காணப்படுகிறது.\n\nSection::::பயன்கள்.\nஅலுமினியம் அசிட்டைலசிட்டோனெட்டை.. உலோககரிமவேதியியல் ஆவிப் படிவைப் பயன்படுத்தி படிக அலுமினியம் ஆக்சைடு படலம் தயாரிக்கின்ற முன்னோடிச் சேர்மமாகப் பயன்படுத்த முடியும் \n"}
{"id": "323123", "url": "https://ta.wikipedia.org/wiki?curid=323123", "title": "திருப்பூண்டி அகத்தீசுவரர் கோயில்", "text": "திருப்பூண்டி அகத்தீசுவரர் கோயில்\n\nதிருப்பூண்டி அகத்தீசுவரர் கோயில் நாகப்பட்டினம் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் நாகப்பட்டினம்-திருத்துறைப்பூண்டி சாலையில் 17 கிமீ தொலைவில் உள்ளது.\n\nSection::::இறைவன்.\nஇங்குள்ள மூலவர் அகத்தீசுவரர் ஆவார்.\n\nSection::::சிறப்பு.\nகயிலாயத்தில் சிவபெருமானின் திருமணக்காட்சியைக் காண அனைவரும் வடப்புறம் சென்றபோது, தென் பகுதி உயரத் துவங்கியதால் அகத்தியரை இறைவன் அழைத்து நிலத்தைச் சமநிலைக்கு ஆக்குமாறு பணித்தார். தனக்கு இறைவனின் திருமணக்காட்சி கிடைக்காதே என்று அகத்தியர் வருந்தியதை உணர்ந்த சிவபெருமான் திருமறைக்காட்டில் திருமணக்கோலத்துடன் காட்சி தருவதாக கூறினார். வேதாரண்யத்தை அடையும் முன்பாக இங்கு இறைவனின் மேனியை அமைத்து வழிபட்ட சிறப்பு பெற்ற இடமாகும். இக்கோயிலில் கோளிலிநாதர் தீர்த்தவாரி அருளும் திருவிழா மிகவும் சிறப்பாக நடைபெறுகிறது.\n\n"}
{"id": "323124", "url": "https://ta.wikipedia.org/wiki?curid=323124", "title": "முகளூர்", "text": "முகளூர்\n\nமுகளூர் ( Mugalur ) என்பது தமிழ்நாட்டின், கிருஷ்ணகிரி மாவட்டம், ஓசூர் வட்டத்தைச் சேர்ந்த சிற்றூர் ஆகும். இந்த ஊர் ஓசூர் சட்டமன்றத் தொகுதிக்கு உட்பட்டது. இந்த ஊர் மாவட்ட தலைநகரான கிருட்டிணகிரியில் இருந்து 54 கிலோ மீட்டரும் ஒசூரில் இருந்து 15 கிலோமீட்டர் தொலைவிலும் மாநிலத் தலைநகரான சென்னையில் இருந்து 315 கிலோ மீட்டர் தொலைவிலும் உள்ளது. இந்த ஊரின் பரப்பளவு 818.07 எக்டேராகும். அருகில் உள்ள ஊர் மத்திகிரி ஆகும்.\nSection::::மக்கள் வகைப்பாடு.\nஇவ்வூரில் 2011 ஆண்டைய இந்திய மக்கள் கணக்கெடுப்பின்படி 609 வீடுகள் உள்ளன. மக்கள் தொகை 2593, இதில் 1352 பேர் ஆண்கள், 1241 பேர் பெண்கள் ஆவர். கல்வியறிவு விகிதம் 63.41 % ஆகும் இதில் ஆண்களின் கல்வியறிவு விகிதம் 71.77 % பெண்களின் கல்வியறிவு விகிதம் 54.42 %. தமிழ்நாட்டின் சராசரி கல்வி விகிதமான 80.09 % ஒப்பிடும்போது கல்வியறிவில் இக்கிராமம் பின்தங்கியுள்ளது. \n"}
{"id": "323126", "url": "https://ta.wikipedia.org/wiki?curid=323126", "title": "இமாச்சலப் பிரதேச சட்டமன்றத் தேர்தல், 2017", "text": "இமாச்சலப் பிரதேச சட்டமன்றத் தேர்தல், 2017\n\nஇமாச்சலப் பிரதேச சட்டமன்றத் தேரதல் 2017 ஆம் ஆண்டு நடைபெற உள்ளது. இதன் 68 தொகுதிகளுக்கும் வாக்குப்பதிவு நடக்கும்.\nமுந்தைய சட்டமனறத்தின் பதவிக் காலம் 7 சனவரி 2017 இல் முடிவடைந்தது.\n\nSection::::பின்னணி.\nமுந்தைய சட்டமன்ற பதவிகாலம் 7 சனவரி 2017 இல் முடிவடைகிறது.எனவே இமாச்சல பிரதேச சட்டமன்ற உறுப்பினர்களை தேர்ந்தெடுக்க இமாச்சலப் பிரதேச சட்டமன்றத் தேரதல், 2017 ஆம் ஆண்டு நடைபெற உள்ளது. \n2012 நடைபெற்ற கடந்த தேர்தலில் இந்திய தேசிய காங்கிரஸ் கட்சியின் வீரபத்ர சிங் முதல்வராக தேர்ந்தெடுக்கப்பட்டார்.\n\nSection::::போட்டியிடும் கட்சிகள்.\n2017 ஆம் ஆண்டு நடைபெற உள்ள இமாச்சலப் பிரதேச சட்டமன்றத் தேர்தலில் போட்டியிடும் கட்சிகள்:\n"}
{"id": "323127", "url": "https://ta.wikipedia.org/wiki?curid=323127", "title": "அலுமினியம் போரோவைதரைடு", "text": "அலுமினியம் போரோவைதரைடு\n\nஅலுமினியம் போரோவைதரைடு \"(Aluminium borohydride)\" என்பது Al(BH). என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். அலுமினியம் டெட்ரா ஐதரோபோரேட்டு என்ற பெயராலும் இது அழைக்கப்படுகிறது. எளிதில் ஆவியாகக் கூடியதாகவும், உடனடியாகத் தீப்பற்றும் சேர்மமாகவும் உள்ள இச்சேர்மம் இராக்கெட் எரிபொருளாகவும், ஆய்வகங்களில் ஒடுக்கும் முகவராகவும் பயன்படுத்தப்படுகிறது. பெரும்பாலான உலோக போரோ ஐதரைடுகள் போல இல்லாமல் அலுமினியம் போரோவைதரைடு ஒரு சகப்பிணைப்புச் சேர்மமாகும். மற்றவை அயனிப் பிணைப்புக் கட்டமைப்பில் உள்ளன.\n\nSection::::தயாரிப்பு.\nசோடியம் போரோவைதரைடு உடன் அலுமினியம் குளோரைடு வினை புரிவதால் அலுமினியம் போரோவைதரைடு உருவாகிறது:.\n\nஅல்லது ஒர் உடன் தீப்பற்றாத டெட்ரா ஐதரோபியுரான் கூட்டு விளைபொருளாக,டெட்ரா ஐதரோபியுரானில் உள்ள அலுமினியம் குளோரைடு மற்றும் கால்சியம் போரோவைதரைடுடன் ஒத்த வினையில் ஈடுபடுகிறது:.\n\nSection::::வினைகள்.\nஎல்லா போரோவைதரைடுகளையும் போல இச்சேர்மம் ஒரு ஒடுக்கும் முகவராகவும் ஐதரைடு வழங்கியாகவும் செயல்படுகிறது. தண்ணீருடன் வினைபுரிந்து தனிமநிலை ஐதரசன் வாயுவைக் கொடுக்கிறது. மேலும் கார்பாக்சிலிக் எசுத்தர்கள், ஆல்டிகைடுகள், கீட்டோன்கள் ஆகியனவற்றை ஒடுக்கி ஆல்ககாலாக மாற்றுகிறது.\n\n"}
{"id": "323128", "url": "https://ta.wikipedia.org/wiki?curid=323128", "title": "நாலிகபெட்ட அக்ராரம்", "text": "நாலிகபெட்ட அக்ராரம்\n\nநாலிகபெட்ட அக்ராரம் ( Naligabetta Agraharam) என்பது தமிழ்நாட்டின், கிருஷ்ணகிரி மாவட்டம், ஓசூர் வட்டத்தைச் சேர்ந்த வருவாய் கிராமம் ஆகும். இந்த ஊர் அச்செட்டிப்பள்ளி ஊராட்சிக்கு உட்பட்டதாகவும், ஓசூர் சட்டமன்றத் தொகுதிக்கு உட்பட்டதாக உள்ளது. இந்த ஊர் மாவட்ட தலைநகரான கிருட்டிணகிரியில் இருந்து 58 கிலோ மீட்டரும் ஒசூரில் இருந்து 5 கிலோமீட்டர் தொலைவிலும் மாநிலத் தலைநகரான சென்னையில் இருந்து 315 கிலோ மீட்டர் தொலைவிலும் உள்ளது. இந்த ஊரின் பரப்பளவு 113.64 எக்டேராகும். அருகில் உள்ள ஊர் ஒசூர் ஆகும். இந்த ஊருக்கு அருகில் இரங்கோபண்டித அக்ராரம் வேணுகோபால சுவாமி கோயில் உள்ளது.\nSection::::ஊர் பெயர் வரலாறு.\nஇந்த ஊருக்கு மேற்கில் உள்ள குன்றான நாலிகபெட்டா மலையின் பெயரைச் சேர்த்து இவ்வூரை நாலிகபெட்ட அக்ராரம் என அழைக்கின்றனர்.\nSection::::மக்கள் வகைப்பாடு.\nஇவ்வூரில் 2011 ஆண்டைய இந்திய மக்கள் கணக்கெடுப்பின்படி 281 வீடுகள் உள்ளன. மக்கள் தொகை 1,247, இதில் 616 பேர் ஆண்கள், 631 பேர் பெண்கள் ஆவர். கல்வியறிவு விகிதம் 81.99 % ஆகும் இதில் ஆண்களின் கல்வியறிவு விகிதம் 90.20 % பெண்களின் கல்வியறிவு விகிதம் 73.95 %. தமிழ்நாட்டின் சராசரி கல்வி விகிதமான 80.09 % ஒப்பிடும்போது கல்வியறிவில் இக்கிராமம் முன்னேறியதாக உள்ளது. \n"}
{"id": "323131", "url": "https://ta.wikipedia.org/wiki?curid=323131", "title": "பூனப்பள்ளி", "text": "பூனப்பள்ளி\n\nபூனப்பள்ளி ( Poonapalli) என்பது தமிழ்நாட்டின், கிருஷ்ணகிரி மாவட்டம், ஓசூர் வட்டத்தைச் சேர்ந்த வருவாய் கிராமம் ஆகும். இந்த ஊர் அச்செட்டிப்பள்ளி ஊராட்சிக்கு உட்பட்டதாகவும், ஓசூர் சட்டமன்றத் தொகுதிக்கு உட்பட்டதாக உள்ளது. இந்த ஊர் மாவட்ட தலைநகரான கிருட்டிணகிரியில் இருந்து 60 கிலோ மீட்டரும் ஒசூரில் இருந்து 10 கிலோமீட்டர் தொலைவிலும் மாநிலத் தலைநகரான சென்னையில் இருந்து 317 கிலோ மீட்டர் தொலைவிலும் உள்ளது. அருகில் உள்ள ஊர் மத்திகிரி, அருகில் உள்ள தொடர்வண்டி நிலையம் ஓசூர் ரயில் நிலையம் ஆகும்.\nSection::::மக்கள் வகைப்பாடு.\nஇவ்வூரில் 2011 ஆண்டைய இந்திய மக்கள் கணக்கெடுப்பின்படி 738 வீடுகள் உள்ளன. மக்கள் தொகை 3061 , இதில் 1542 பேர் ஆண்கள், 1519 பேர் பெண்கள் ஆவர். கல்வியறிவு விகிதம் 72.94 % ஆகும் இதில் ஆண்களின் கல்வியறிவு விகிதம் 80.98 % பெண்களின் கல்வியறிவு விகிதம் 64.89 %. தமிழ்நாட்டின் சராசரி கல்வி விகிதமான 80.09 % ஒப்பிடும்போது கல்வியறிவில் இக்கிராமம் பின்தங்கியதாக உள்ளது. \n"}
{"id": "323132", "url": "https://ta.wikipedia.org/wiki?curid=323132", "title": "நீலகிரி மலையின மக்களின் இசைக்கருவிகள்", "text": "நீலகிரி மலையின மக்களின் இசைக்கருவிகள்\n\nநீலகிரி மலைத்தொடரில் வாழும் மலையின மக்கள் எனப்படுவோர் அங்கு பல்லாயிரக்கணக்கான ஆண்டுகளாக, அம்மலைத்தொடரின், பல்வேறு மலைகளில் வாழும் பூர்வீக மக்கள் ஆவர். அவர்களில் தோடர், கோத்தர், இருளர் , குரும்பர், படுகர் ஆகிய ஐவரும் (Nilgiris tribes - Irula, Badaga, Toda, Kota and Kurumba) முக்கியமானவர்கள் ஆவர்.. இவருள் தோடர், கோத்தர், இருளர் ஆகிய மூவரின் இசைப்பாங்கு இன்றளவும், நயம் மாறாமல் வளர்ந்து வருவதாக இசையறிஞர் இயம்புகின்றனர். அவர்களின் இசையில், தற்கால வாழ்வியல் சூழ்நிலைகளும், பழமையான கலச்சார அடிச்சுவடுகளும் காணப்படுகின்றன.\n\nSection::::மலையின மக்களின் இசையறிவு.\nமனிதன் உருவாக்கும், ஒழுங்குபடுத்தப்பட்ட ஓசைகளின் வழியே, இசை பிறக்கிறது. இசைக்கருவிகளின் வழியே, இசையானது, இசைக்கப்படும்போது, வெவ்வேறு முறைகளில், வெவ்வேறு கருவிகளில், அதன் உருவத்திற்கே ஒப்ப, இசை உண்டாக்கப்படுகிறது. மக்களின் உணர்வுகள், இசைக் கருவிகளின் வழியேயும் வெளிப்படுவது இயல்பு ஆகும். பின்பு அது கேள்வி ஞானமாகி, குறிப்பிட்ட இசையறிவாக ஆர்வமுள்ள, குறிப்பிட்ட மக்களிடையே நிலைபெறுகிறது. இங்கு தோடர், கோத்தர், இருளர் ஆகிய முதன்மையான மலையின மக்கள் மூவரின் இசையறிவும், இன்றளவும் பயன்படுத்தும், அவர்களின் இசைக் கருவிகளின் விவரங்களும், அவற்றின் செய்முறைகளும், இயக்கமுறைகளும், செப்பனிடும் முறைகளும், அவற்றிற்கே உரிய நிலைகளில் அறியப்படுகின்றன. அந்த மலையின இசைக் கருவிகள் இணைந்த நிலையில், அவற்றின் தன்மைகளை அடிப்படைக் கருவிகள், துணை நிலைக் கருவிகள் என்ற வகையில் விளங்கப் பெறுகின்றன. அந்த இசைக் கருவிகளின் இயக்க முறைகளுக்கும், ஆட்ட அசைவுக் கூறுகளுக்கும் உள்ள இணைவு நிலைகள், பொருத்திக் காட்டப்படுகின்றன.\n\nSection::::மலையின மக்களிசையை ஆய்ந்தவர்கள்.\nமலையின மக்கள் இசைக் கருவிகள் கொண்டு இசைக்கும் குறிப்புகளை மட்டுமே, சில ஆய்வாளர்கள் குறிப்பிட்டுள்ளனர். வர்க்கிஸ், எட்கார் தர்ஸ்டன் , பிரீக்ஸ் ஆகிய அறிஞர்களும், பிலோ இருதயநாத் , சு. சக்திவேல் போன்றவர்களும், மலையின மக்களின் இசைக் கருவிகள் பற்றிய குறிப்புகளைத் தந்துள்ளனர். கபில வாத்ஸ்யாயன், சச்சிதானந்த வாஸ்யாயன் ஆகியோர் இணைந்து எழுதியுள்ள நூலும், டாக்டர் மா. நவநீதகிருட்டிணன், கே. ஏ. குணசேகரன் ஆகியோர் இணைந்து எழுதியுள்ள 'கிராமிய நடனங்கள்' பற்றிய நூலும், டாக்டர் மு.இராமசுவாமி, டாக்டர் அ. அறிவுநம்பி ஆகியோரது கூத்து பற்றிய ஆய்வு நூல்களும், தமிழர் தோற் கருவிகள் பற்றிய ஆர். ஆளவந்தாரின் நூலிலும், நாட்டுப்புற இசைக் கருவிகளைப் பற்றிய செய்திகளிலும், நீலகிரி மலையின மக்களின் இசையறிவு பொதிந்து இருக்கின்றன.\n\nSection::::மலையின மக்களின் இசைக் கருவிகள்.\nகுழலிசைக் கருவி, தோலிசைக் கருவி. நரம்பிசைக் கருவி, கஞ்சக் கருவி என்று இசைக்கருவிகளின் வகைகள் குறித்து செவ்வியல் இலக்கியத்தில் காண முடிகிறது. இம்மலை மக்கள் கொண்டுள்ள இசைக் கருவிகளில், நரம்பிசைக் கருவியைத் தவிரப் பிறவற்றைக் காண முடிகிறது. \n\nSection::::மலையின மத்தளங்கள்.\nமலையின் மக்களிடையே தோலிசைக் கருவிகள், விலங்குகளை ஒட்டவும், வேட்டையாடவும், விலங்குகளிடமிருந்து தங்களையும், அவர்களின் குடியிருப்புக்களையும் காத்துக் கொள்ளவும் உரத்து வாசித்துக் கொள்ள பயன்படுகின்றன. இருளர்கள், கோத்தர்கள் ஆகியோரிடம் மத்தளம் எனும் இசைக்கருவி ஒரே வடிவம் உடையதாகவே விளங்குகின்றன. இரு மத்தளங்கள் இணைந்த நிலையில் பயன்படுத்துவது, இம் மலையின மக்களிடையே வழக்கமாக உள்ளது. அவற்றில் ஏற்படுத்தப்படும், இரு வேறு ஒலிப்பு முறைகள், தரத்தக்கவையில் ஒன்றினை 'கும்பொரெ' என்றும், மற்றொன்றினை, 'சிம்ள பொரெ' என்றும், ஒலிப்பு முறையால் வேறுபடுத்தி அழைக்கின்றனர்.\n\nSection::::மத்தளங்களின் உருவாக்கம்.\nஇரு புற முழவு : மரத்தால் அல்லது தகர உலோகத்தால் செய்யப்பட்ட உருளை வடிவத்தின் இருபுறங்களும், பதப்படுத்தப்பட்ட தோல்களால் இணைக்கப்பட்டுள்ளன. இரு புற இணைப்பின் ஒரப்பகுதிகள் தோலிலிருந்து, தயாரிக்கப்பட்ட கயிறுகள் கொண்டு இணைத்துக் கட்டப்பட்டிருக்கும். கடைமான், புள்ளிமான், காட்டு ஆடு, மாடு ஆகியவற்றிலிருந்து கிடைக்கும் தோல்களைப் பதப்படுத்தி, மத்தளத்திற்குப் பயன்படுத்துகின்றனர்.\n\n\n\nSection::::மலையினத் தம்பட்டை.\nதோலிசைக் கருவியான 'தம்பட்டை' என்னும் இந்த ஒரு புற முழவுக் கருவி அடிகுச்சிகள் கொண்டு, தொலை தூரத்திற்கு, கேட்கும் அளவுக்கு ஓசை எழுப்பக் கூடியதாகும். மத்தளத்தைப் போலவே, இக்கருவியும், இம் மக்களின் வாழ்வோடு தொடர்பு கொண்டு விளங்குகிறது. மலையின ஆடவர்கள் அனைவராலும், தோலிசைக் கருவிகள் எளிதாக வாசிக்க முடிகின்றது.\n\nSection::::தம்பட்டை உருவாக்கம்.\nஒரு புற முழவு வகையில் அடங்கிய, தோலிசைக் கருவி தம்பட்டை ஆகும். இரண்டு சாண் அளவு, குறுக்கு வட்டம் கொண்ட ஒரு இரும்பால் ஆன வளையத்திலோ, மரத்தாலான வளையத்திலோ, ஒரு புறம் இழுத்துக் கட்டப்பட்டு, தோலிசைக் கருவியின் மறுபுறம் கயிறுகளால் பின்னப் பட்டிருக்கும், கயிறுகள் தோலிலிருந்து எடுக்கப்பட்டது. இதனை 'வார்' என்று அழைப்பர். தோல்கள் கடை மான்,\nபுள்ளி மான், காட்டு ஆடு, மாடு ஆகியவற்றிலிருந்து எடுத்து, பதப்படுத்தப்பட்டதாக அமைந்திருக்கும்.\n\n\nSection::::தம்பட்டையை இசைக்கும் முறை.\nமத்தளத்தைப் போலவே, தம்பட்டை இடப்புறத் தோளில் கட்டித் தொங்க விடப்பட்டிருக்கும். இடப்புற மார்பின் பக்க வாட்டில், தம்பட்டையின் முழவுப் பகுதி தெரியுமாறு, இடப்புறக் கை அணைப்பில் வைத்து, இரு கை விரல்களின் பிடிப்பில், இரு குச்சிகள் கொண்டு, இது இசைக்கப்படும். இடப்புறக் கைக்குச்சி தட்டையாக இருக்கும். இக்குச்சிகள் இரண்டும், இரண்டுச் சாண் அளவு நீளம் உடையவையாக இருக்கும். இடப்புறக் குச்சி ஒலிப்பு முறை, உரத்த ஒலி அற்று விளங்கும். உருண்டைக் குச்சி, உரத்த ஒலி தரத்தக்கதாக அமையும். தம்பட்டையின் ஒலிப்பு முறையில், சுதி கெடாமல் மேல் நிலை, அடி நிலை என்று கொள்ளும் அளவுக்கு, உருண்டைக் குச்சியின் உரத்த நிலை வாசிப்பும், தட்டைக் குச்சியின் மென்மை நிலை வாசிப்பும் அமைவதை உணர்ந்து அறியலாம். மத்தளத்தைப் போல, இதனை வாசிப்போர் அடிக்கடி நெருப்பில், அனல் தைக்குமாறு செய்து கொள்கின்றனர்.\n\nSection::::தம்பட்டைகளின் செப்பனிடுதல் முறை.\nதம்பட்டையின் தோல் பகுதியில் ஒட்டை அல்லது விரிசல் ஏற்படுமாயின், தோல் பகுதியை எடுத்து விட்டு, வேறு தோலினைப் பயன்படுத்திக் கொள்வர். இவர்களது தம்பட்டையின் தோலை, அடிக்கடி மாற்றிக் கொள்வதை விட, வாசிக்கப் பயன் படுத்தும் அடி குச்சிகளையே, அடிக்கடி மாற்றிக் கொள்கின்றனர். தோலில் விரைப்பு ஏற்படுத்திக் கொள்ள வேண்டி, முழவுப் பகுதியின் பின்புறத்தே, பின்னப் பட்டிருக்கும் கயிறுகளை, இழுத்துக் கட்டிக் கொள்கின்ற முறையும், சில வேளைகளில் பின்பற்றப்படுகிறது.\n\nSection::::மலையினத் தோல்பானைத் தாளிக் கருவி.\nமண், மரம், உலோகம் ஆகியவற்றால் இசைக் கருவிகள் செய்யப்படுகின்றன. மண்ணாலான இசைக் கருவி, தோல்பானைத் தாளக் கருவி ஆகும். இதனைக் 'கடிமெ’ என்று இருளர்கள் அழைக்கின்றனர். நீலகிரி மலையில் காணப்படும் இசைக் கருவிகளும், மண்ணாலும் தோலாலும் இணைத்துச் செய்யப்பட்ட இந்த “கடிமெ\" இசைக்கருவி குன்னூர் வட்டத்தில் உள்ள குஞ்சப்பனை, கோளிக்கரை, செம்பனாரை, மூப்பக்காடு, கொலக்கம்பை ஆகிய பகுதிகளில் வாழும் இருளர்களிடம் மட்டுமே காணப்படுகிறது.\n\nSection::::தோல்பானைத் தாளிக் கருவி உருவாக்கம்.\nமண்ணாலான குடம் போல் வடிவம் பெற்றுள்ள இக் ’கடிமெ’, இருபுறமும் வாய்ப் பகுதிகள் அமைந்திருக்குமாறு செய்யப் படுகிறது. பின்னர், சுடப்பட்டு எடுக்கப் படுகிறது. இதன் இரு புற வாய்ப் பகுதிகளிலும், பதப்படுத்திய தோல்கள் கொண்டு ஒட்டப்பட்டு, தோல் கயிறுகளால், மண் குடப் பகுதிகளின் மேல் இழுத்துப் பிணைத்துக் கட்டப்படுகின்றது. தோளில் தொங்கவிட்டுக் கொண்டு, வாசிப்பதற்கு ஏற்ப தோல் கயிறும் அமைக்கப்படுகிறது. ஏனைய தோலிசைக் கருவிகளின், தோல் பகுதியை அடிக்கடிச் சூடுபடுத்திக் கொள்வது போல, இதையும் செய்து கொள்கின்றனர்.\n\nSection::::தோல்பானைத் தாளிக் கருவியை இசைக்கும் முறை.\n<poem>\n\n</poem> என பலவித நடைகளில், 'கடிமெ' வாசிக்கப்படுகின்றது. கை விரல்களால் வாசிக்கப்படும் இத் தோல்பானைத் தாளக் கருவி, தோளில் தொங்க விட்ட நிலையில், இரு புறத்தேயும் வாசிக்கப்படுகிறது,\n\nSection::::தோல்பானைத் தாளிக் கருவியை செப்பனிடும் முறை.\nமண் குடத்தில் விரிசல் கோடுகள் ஏற்படின், ஒலிப்பில் தரம் இருக்காது. எனவே, வேறு ஒரு குடத்தில் தோல்கள் போர்த்திக் கட்டப்படுகிறது. இக்கருவி, ஏனைய இசைக் கருவிகளினூடே இணைந்து வாசிக்கக் கூடியது ஆகும். எனவே, உடனுக்குடன் வாசித்தாக வேண்டிய சூழ்நிலை தேவையில்லை என்பதால், விரிசல் பகுதியில் ஏதேனும் செப்பனிட்டு ஒட்டுதல் செய்து, பயன்படுத்திக் கொள்ளும் நிலை ஏற்படுவது இல்லை.\n\nSection::::மலையின குரல் வாத்தியம்.\nஇருளர்களால் 'பீக்கி' என்றும், கோத்தர்களால் 'கொலு' என்றும் அழைக்கப்படும் குரல் வாத்தியம், குழலிசைக் கருவி ஆகும். மரத்தாலான, இக்குழலிசைக் கருவியின் ஒலிவெளிக் கிண்ணங்கள், கோத்தர் இனமக்களிடத்தில், உலோகங்களால் அமைக்கப்பட்டிருக்கின்றன. மரத்தாலான, ஒலிவெளிக் கிண்ணத்திலிருந்து வெளிப்படும் இசை, உலோகத்தாலான ஒலிவெளிக் கிண்ணத்திலிருந்து, சற்று வேறுபட்டுக் கேட்க, இனிமையாகவும் மென்மையாகவும் அமைகிறது.\n\nSection::::மலையின குரல் வாத்திய உருவாக்கம்.\nமுழங்கை அளவு நீளம் கொண்ட இக்குழல் இசைக் கருவி, மரத்தால் செய்யப்படுகிறது. ஒரு புறம் அகன்றும், மறுபுறம் வரவரக் குறைந்தும் அமையப் பெற்று இருக்கும். இதன் குழலின், அகன்ற குழல் பகுதியில், ஒரு ஒலி வெளிக் கிண்ணம் பொருத்தப்பட்டிருக்கும். மறுபுறம், வாயில் வைத்துக் காற்றைச் செலுத்தி வாசிக்கப் படுவதற்காக, புல்லால் அமைந்த ஒரு பொருள் செருகப் பட்டு இருக்கும். புல்லால் அமைந்த பொருளுக்கும், குழல் பகுதிக்கும் இடையே, பறவை இறகின் வெண்மையான குழல் பகுதி அமைந்து இருக்கும். பறவை இறகுகளின் வெண்மையான குழல் பகுதிக்கும், மரத்தால் செய்யப்பட்ட குழல் பகுதிக்கும் இடையே, ஒரு வட்ட உலோகத் தட்டு ஒன்று பொருத்தப் பட்டிருக்கும். இப்போது புழக்கத்திலுள்ள ஐம்பது காசு நாணயம் போல, அது வடிவம் பெற்றிருக்கும். இது மரத்தாலான குழல் பகுதிக்கும், வாய்ப் பகுதியில் வைத்து வாசிக்கும் புல் குழல் பகுதிக்கும், இடையே அமைக்கப் பட்டு இருக்கும். புல் குழல் பகுதியை, உதட்டில் வைத்து வாசிப்பதற்கு ஆதாரமாக, இந்த வட்டத்தட்டு துணைச் செய்கிறது. ஒலி வெளிக் கிண்ணம் பொருத்தப்பட்ட பகுதிக்கும், குழல் பகுதிக்கும் இடையே பொருத்திக் கொள்வதற்கு ஏற்றாற் போல, குரல் வாத்தியம் அமைக்கப்பட்டிருக்கும். சில இடங்களில், ஒலிவெளிக் கிண்ணமும், குழல் பகுதியும், பிரித்துப் பொருத்த முடியா வண்ணம், ஒரே மரத்திலிருந்து, கடைந்து எடுக்கப்பட்டு அமைக்கப்பட்டு இருக்கும்.\n\nSection::::குரல் வாத்தியத்தை இயக்கும் முறை.\nமரக்குழல் பகுதியில், ஐந்து துளைகள் இடப் பட்டிருக்கும். குழலிசைக் கருவியைக் கையால் பிடித்து, வாயில் வைத்து, துளைகளைக் கை விரல்களால் அடைத்தும், விடுத்தும், மூச்சு இழுத்து வாசிக்கின்றனர். நாட்டுப்புறங்களில், 'ஒத்தூதிக் குழலிசைக் கருவி' என்று ஒன்று உண்டு. இதனை வாய் வழியே, காற்றினைக் கொடுத்து, ‘ம் . . ம் . . ம் . . ம்’ எனத் தொடர்ந்து ஒரியல்பு இசை தருமாறு இயக்குவர். இதனைக் கை விரல்கள் கொண்டு, துளைகளை அடைத்தும் விடுத்தும் செய்வதில்லை. இந்த குழலிசைக் கருவியை வாசிப்போர், தொடர்ந்து இசைக்குமாறு செய்யவேண்டி, வாய்ப் பகுதியில் காற்றைச் சேமித்துக் கொண்டு, தொடர்ந்து குழலுக்குள் செலுத்துவர். ஒத்தூதிக் குழல் வாசிக்கும் கலைஞர்களின் வாய் புடைத்திருப்பது போலவே, இடைவிடாது கை விரல்களால் வாசிக்கும் கலைஞர்களின் வாயும் புடைத்திருக்கும். \n<poem>\n</poem> என்றவாறு தொடர்ந்து, சந்த அமைப்பினைத் தருவதாகக் கலைஞர்கள் இசைப்பதை வழக்கமாகக் கொண்டு உள்ளனர்.\n<poem>\n</poem> என்றவாறு, இசை நடை அமைந்து இருப்பதாகக் கூறுகின்றனர். கோளிக்கரை இருளர்கள் வெவ்வேறு, பாடல் மெட்டுக்களை, தாம் ஆடும் ஆட்டத்திற்கு ஏற்றாற் போல, குரல் வாத்தியம் கொண்டு வாசிக்கின்றனர்.இக்குரல் இசைக்கருவியை, வாசிக்கத் தொடங்கும் முன், வாயின் எச்சிலைச் செலுத்தி, ஒலிவெளிக் கிண்ணம் வரை அமைந்துள்ள குழல் பகுதியை ஈரப்படுத்துவது வழக்கம். ஏனெனில், புல் குழல் பகுதி, ஈரத்தில் தோய்ந்தாலன்றி, நல்ல நாதம் தராது. அவசரமாக வாசிக்க வேண்டிய, சூழ்நிலைகள் வந்தால், எச்சிலுக்கு மாற்றாகத் தண்ணீரையேனும் ஊற்றி, அந்த குழல் உறுப்புகளை ஈரப்படுத்துவது உண்டு.\n\nSection::::குரல் வாத்தியத்தைச் செப்பனிடும் முறை.\nஇக்குழலிசைப் பகுதிகளான, 1) புல்குழல் பகுதி நூலால் சுற்றப்பட்டு, புல்குழல் பகுதியில் பொருத்தப்பட்டுள்ள, 2) பறவை இறகின் குழல் பகுதி வட்டத்தட்டு, 3) குழாய்ப் பகுதியில் பொருத்தும் சிறு குழல் பகுதி, 4) குறுகிய நிலையில் தொடங்கி, வர வரப் பெருத்துள்ள, ஐந்திலிருந்து ஏழு துவாரங்கள் வரை கொண்டு அமைந்த குழல் பகுதி, 5) குழல் பகுதியில் பொருத்தப் பட்டுள்ள, ஒலிவெளிக் கிண்ணப் பகுதி ஆகிய உறுப்புகளைக் கொண்டு,உருவாக்கப்பட்ட, இக்குரல் வாத்தியத்தில் பழுது ஏற்படின், பழுது ஏற்பட்ட பகுதியை மட்டும் மாற்றிக் கொண்டு வாசிக்கின்றனர்.\n\nSection::::மலையின கொம்பு இசைக்கருவி.\n'கொம்பு' என்பது மூன்று பிரிவுகளால் இணைக்கப்பட்டு, அரை வட்ட வடிவமான அமைப்புக் கொண்ட குழலிசைக் கருவி ஆகும். கோத்தர் கூறும் கொம்பு இசைக் கருவியின் ஓசை, நீலகிரி மலையின மக்கள் பயன்படுத்தும் ஏனைய இசைக் கருவிகளின் ஒலிப்புச் சக்தியை விடக் கூடுதலானது. மலை முகடுகளில் நின்று கொண்டு வாசித்து, அடுத்த மலையில் வாழும் தம் தோழர்களைக் கூவி அழைத்திட, இது பெரிதும் துணையாக இருந்து இருக்கிறது. இன்று இவ்வழக்கம் குறைந்து காணப்படுகிறது.\n\nSection::::மலையின கொம்புபின் உருவாக்கம்.\nவெண்கல உலோகத்தால் செய்யப்படும் இக் கருவி, குறுகிய நிலையில் தொடங்கி, சிறுசிறிதாகப் பெருத்த நிலையில் அமைக்கப்பட்டிருக்கும். இது மூன்று முழத்திலிருந்து ஐந்து முழம் வரை நீளம் கொண்டதாக அமைக்கப்பட்டு இருக்கும். உள்ளங்கை அளவுள்ள ஒலி வெளிக் கிண்ணமாக, வெளிப்புறக் குழல் பகுதி அமைக்கப்பட்டிருக்கும். அரை வட்ட வடிவமாக வளைக்கப்பட்டுப் பட்டறைகளில் வார்த்து எடுக்கப்படும். இந்த குழல் பகுதியின் மூன்று பிரிவுகளின் இணைப்புகளில் வேலைப்பாடுகள் அமைந்த தகடுகள் வெளிப்புறத்தே அமைக்கப் பட்டிருப்பதைக் காணலாம். இது மூன்று கிலோவிலிருந்து, ஐந்து கிலோ வரை எடையுள்ளதாக இருக்கும். வாயில் வைத்து வாசிக்கும் கொம்பின் பகுதி, உதடுகள் அமைந்து காற்றை வெளிச் சிதறாமல் குழலுக்குள் செலுத்தும் அளவுக்கு வசதியாக, பிறை போலச் செய்த இரண்டு வடிவப் பொருள்களால் பொருத்தப்பட்டு இருக்கும்.\n\nSection::::மலையின கொம்பினை இசைக்கும் முறை.\nஇந்த கொம்பிசைக் கருவியில், அடி வயிற்றிலிருந்து மூச்சிழுத்து, வாய்ப் பகுதியில் காற்றைச் சேமித்து வைத்து, உதடுகள் அதிரக் காற்றை அழுத்தமாகச் சிதறிச் செலுத்துவர். குரல் வாத்தியத்தில் உதட்டின் வழியே காற்றைச் சிதறாமல், குழல் பகுதிக்குள் செலுத்துவர். இவ்வாறு இசைக்கும் முறைகளின் வேறுபாடுகள், இரு குழலிசைக் கருவிகளுக்கும் இடையே அமைகின்றன. வளைந்த பகுதிகளைப் பிடித்து, வானத்தைப் பார்த்த நிலையில், ஒலிவெளிக் கிண்ணப் பகுதி அமைய, கொம்பு வாசிக்கப்படும். குரல் வாத்தியம் போல், இதில் வாசிப்பது இல்லை. மாறாக, ஒரே மூச்சில்,\n<poem>\n</poem>என்று வாசித்து விட்டு அமைவர். குரல் வாத்திய ஒலிக்கு, இடையே இடையிடையே, ஐந்து நிமிடத்திற்கு ஒரு முறை, கொம்பு வாசிப்பது வழக்கம். கொம்பு இசைக் கருவி, மத்தளம், தம்பட்டை ஆகியவற்றை வாசிக்கும் கலைஞர்கள், இருவராக இணைந்த நிலையில் வாசிப்பது போலவே, கொம்பு இசைக் கருவி வாசிப்போரும், இருவராக இணைந்து வாசிக்கின்றனர். யானைப்பிளிறும் முழக்கமும், இக்கொம்பின் ஒசையும் ஒருமித்து இருக்க உணரலாம்.\n\nSection::::மலையின கொம்பினைச் செப்பனிடும் முறை.\nகொம்பு இசைக்கருவி, வெண்கல உலோகத்தால் எடையுள்ளதாகச் செய்யப்பட்டு இருப்பதால், அடிக்கடி பழுதேற்படும் வாய்ப்பு இதற்கு இல்லை. அவ்வாறு பழுதேற்பட்டால், தங்கள் பட்டறைகளில், அவர்களேச் செப்பனிட்டுக் கொள்கின்றனர்.\n\nSection::::மலையினக் கஞ்சக் கருவிகள்.\nதோலிசைக் கருவிகளுக்கும், துளை இசைக் கருவிகளுக்கும், துணை நிலையாக அமைந்து இசையெழுப்ப உதவும் இசைக்கருவிகளே, கஞ்சக் கருவிகள் எனப்படுகின்றன.\nகால்மணிக்கச்சம், குமிழ் கொண்ட வட்டத் தகட்டுச் சால்ரா, வட்டமணித் தட்டு ஆகிய இசைக் கருவிகள் கோத்தர்கள் ஆடும் ஆட்டங்களில் மட்டுமே பரவலாகக் காண முடிகிறது. கோத்தர் இன மக்களிடம் ஒரு கொல்லம் பட்டறை, அவர் தம் குடியிருப்புகளில் கட்டாயமாக அமைந்திருக்கும் என்பது தனிச்சிறப்பு ஆகும்.\n\nSection::::கால் மணிக்கச்சம்.\nஇதனை ஆண்கள் மட்டுமே, இரு கால்களிலும், கட்டிக் கொண்டு ஆடுவர். பெண்கள் கட்டிக் கொண்டு ஆடுவது இல்லை. இரண்டு அடியிலிருந்து, ஐந்து அடி வரை மணிக் கோவை செய்யப்பட்டுக் கால்களில் கட்டிக் கொள்ளுமாறு இருப்பதே, கால் மணிக்கச்சம் என்று அழைப்பர்.. ஒவ்வொரு மணியும், கயிறுகளால் கோவை செய்யப்படுவதற்கேற்ப, ஒரு துளையுள்ள, ஒரு இணைப்புடன் இருக்கும். அந்த சிறு மணியானது, கீறலிடப்பட்ட உருண்டை வடிவமாக, உட்புறத்தில், வெளியே வராதபடி, இடப்பட்டிருக்கும். ஒவ்வொரு மணிக்கும் இடையே சிறு சிறு இடைவெளிகள் இருப்பதால், மணிக்கு மணி இடித்து ஒலி தருகின்றன. காலடி வைப்புகள் செய்யும் போது, ஒவ்வொரு முறையும் தாளத்தை உணர்த்துமாறு ஒலி எழும்புகிறது.\n\nSection::::வட்டத்தகட்டுச் சால்ரா.\nஇது இரும்பு, வெண்கலம் ஆகிய உலோகங்களில் ஏதேனும் ஒன்றிலிருந்து செய்யப்படுகிறது. 'சிங்கி' என்று, இதனை நாட்டுப் புறங்களில் கூறுவர். 'சால்ரா' என்று மலையின மக்களால் கூறப்படும் இக்கருவி, ஒரே வட்ட வடிவமாக இரண்டு சமதளப் பகுதிகளைக் கொண்டிருக்கும். இது பட்டறையில் வைத்து உருக்கி, தகடாகத் தட்டிச் செய்யப் படுகிறது. இந்த சால்ராவின் நடுப்பகுதி,உட்புறமாகக் குமிழ்ந்து இருக்கும். எனவே, வெளிப்புறத்தின் நடுப்பகுதி, குவிந்து இருக்கும். இதனை இசைப்பதற்கு ஏற்ப, இவ்விரண்டு குமிழ்ப்பகுதிகளின் நடுவில் உள்ள துளை வழியே, கயிறு கட்டப்பட்டு இருக்கும். நாட்டுப்புறங்களில் 'சிங்கி', சம கனம் உடையவையாக இருக்கும். சுதிக் குறைவு ஏற்படாதவாறு விளங்க, இக்கனம் மேற் கொள்ளப்படுகிறது, மலையின மக்கள் பயன்படுத்தும் இந்த வட்டத் தகட்டுச் சால்ராவில், இவ்விதக் கனம் மேற்கொள்ளப் படுவது இல்லை.\n\n\n\n"}
{"id": "323134", "url": "https://ta.wikipedia.org/wiki?curid=323134", "title": "கொடைக்கானல் சூரிய வான் ஆய்வகம்", "text": "கொடைக்கானல் சூரிய வான் ஆய்வகம்\n\nகொடைக்கானல் சூரிய வான் ஆய்வகம் \"( Kodaikanal Solar Observatory)\" என்பது இந்திய வானியற்பியல் மையத்திற்குச் சொந்தமானதும், அதே நிறுவனத்தால் இயக்கப்படவும் கூடிய ஒரு சூரிய வான் ஆய்வகம் ஆகும். தென்னிந்தியாவிலுள்ள திண்டுக்கல் மாவட்டத்தில் இருக்கும் கொடைக்கானலில் இருந்து நான்கு கிலோமீட்டர் தொலைவில் பழனி மலையின் தெற்கு உச்சியில் அமைந்துள்ளது.\n\n1909 ஆம் ஆண்டு சனவரி மாதம் இங்குதான் முதன்முதலில் எவர்செட்டு விளைவு கண்டறியப்பட்டது. இந்த ஆய்வகத்தில் திரட்டப்பட்ட சூரிய தரவுகள் இந்தியாவில் கிடைக்கப்பெறும் மிகப்பழமையான தொடர் வரிசைத் தரவுகளாக கருதப்படுகின்றன. பூமத்திய செறிவு மின்னோட்டம் தொடர்பாக இங்குத் திரட்டப்படும் துல்லியமான தரவுகள் தனித்துவம் மிக்கவையாகும். \n\nஅயன மண்டல ஆழம் காணல், புவிகாந்தம், எப் மண்டல செங்குத்து நகர்வு, சூரியனின் மேற்பரப்பு ஆய்வுகள் போன்றவை இங்கு வழக்கமாக நடைபெற்று வருகின்றன. இங்கு திரட்டப்படும் தரவுகளின் தொகுப்புகள் தேசியத் தரவு மையம் மற்றும் உலாகாயத் தரவு மையங்களுக்கு அனுப்பி வைக்கப்படுகின்றன. \nஇரண்டு விஞ்ஞானிகளும் 19 தொழில்நுட்ப வல்லுநர்களும் இங்கு முழுநேரப் பணியாளர்களாகப் பணிபுரிகின்றனர். \n\nSection::::வரலாறு.\n1881 ஆம் ஆண்டுத் தொடக்கத்தில் இந்தியாவின் வானிலை ஆய்வுச் செய்தியாளர் பிலான்போர்டு சூரிய ஆய்வுக்கான விதையை விதைத்தார். \"பூமியின் மீதான சூரிய வெப்ப சக்தியினை துல்லியமாக அளவிடுவது, குறிப்பிட்ட காலத்திற்கான அதன் வேறுபாடுகள் முதலான நடவடிக்கைகள் மேற்கொள்ளப்படுவதற்காக மேம்பட்ட சூரிய கண்காணிப்பு முறைகள் முதலிய முன்னேற்ற நடவடிக்கைகளை இவர் பரிந்துரைத்தார். \n\n20 அங்குல தொலைநோக்கிகளால் எடுக்கப்பட்ட சூரியன், விண்மீன்களின் புகைப்படங்கள், அவற்றின் கதிர்நிரல் வரைபடங்கள் ஆகியனவற்றின் முக்கியத்துவமும் அவை குறிப்பாக தென்னிந்தியாவின் மலை வாழிடத்தில் எடுக்கப்பட வேண்டியதன் அவசியத்தையும் 1882, மே மாதத்தில் நார்மன் இராபர்ட்டு போக்சான் மதராசில் முன்மொழிந்தார். \n\n1893 ஆம் ஆண்டு மதராசு மாகாணத்தில் ஏற்பட்ட கடும் பஞ்சத்தை தொடர்ந்து, சூரியனைப் பற்றிய புரிதல்களை அதிர்கரிக்க வேண்டியதன் அவசியம் உணரப்பட்டது. தென்னிந்தியாவின் மிக உயரமான, தூசு குறைந்த கொடைக்கானலில் ஒரு சூரிய இயற்பியல் வான் ஆய்வகத்தை நிறுவிட இலார்டு கெல்வின் முடிவு செய்தார். மிச்சி சிமித் கண்காணிப்பாளராக தேர்வு செய்யப்பட்டார். 1895 இல் பணிகள் துரிதமாக நடந்தன. மதராசு வான் ஆய்வகத்திலிருந்த கருவிகள் கொடைக்கானலுக்கு மாற்றப்பட்டு 1899 ஆம் ஆண்டு ஏப்ரல் 1 இல் கொடைக்கானல் சூரிய வான் ஆய்வகம் நிறுவப்பட்டது. \n\nஇவ்வான் ஆய்வகத்தில் முதலாவது உற்றுநோக்கல் 1901 ஆம் ஆண்டு முதல் தொடங்கப்பட்டன. அயன மண்டலத்தை ஆய்வு செய்வதற்கான அயனமண்டல உயர அளவி, புவிகாந்த வசதிகள் 1955 இல் இங்கு நிறுவப்பட்டன. டி.இராயிட்சு, ஏ.எல். நாராயணன், அமில்குமார் தாசு போன்றவர்கள் 1922 ஆம் ஆண்டுக்கும் 1960 ஆம் ஆண்டுக்கும் இடைப்பட்ட காலத்தில் இங்கு இயக்குநர்களாகப் பணிபுரிந்தனர். வைணு பாப்பு 1960 இல் இங்கு இயக்குநராகப் பதவியேற்றார். நவீன கதிர் நிரல் வரைபட வசதிகள் கொண்ட 12 மீ சூரிய கோபுரம் ஏ.கே. தாசுவால் 1960 இல் இங்கு நிறுவப்பட்டு சூரியமைய்ய நிலஅதிர்ச்சியியல் ஆய்வுகள் மேற்கொள்ளப்பட்டன. காந்தப்புல வரைபட ஆய்வுமுயற்சிகள் முன்னெடுக்கப்பட்டன. 1977 இல் இங்கிருந்த வானியல் அறிஞர்கள் பலர் பெங்களூருக்கு மாற்றப்பட்டு அங்கு இந்திய வானியற்பியல் நிறுவனத்தைத் தொடங்கினர். \n\nகொடைக்கானல் சூரிய வான் ஆய்வகத்தில் தற்பொழுது நடைபெறும் ஆய்வுகள்:\n\n\n\n\n"}
{"id": "323137", "url": "https://ta.wikipedia.org/wiki?curid=323137", "title": "வளையபுரோப்பீன்", "text": "வளையபுரோப்பீன்\n\nவளையபுரோப்பீன் \"(Cyclopropene)\" என்பது CH என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். சைக்ளோ புரோப்பீன் என்ற பெயராலும் அழைக்கப்படும் இச்சேர்மம் சைக்ளோ ஆல்க்கீன் வகைச் சேர்மத்திற்கு ஒர் எளிய எடுத்துக்காட்டு ஆகும். சைக்ளோ புரோப்பீன் முக்கோண வடிவ கட்டமைப்பைக் கொண்டுள்ளது ஏனெனில் இதனுடைய மூலக்கூறு உயர்நிலை திரிபு அடையும் தன்மையுடையதாக உள்ளது. சைக்ளோ புரோப்பீனை தயாரிப்பது கடினமான செயலாகும். பிணைப்புகளைப் பற்றியும் மூலக்கூற்று ஆர்பிட்டால்கள் பற்றியுமான அடிப்படை ஆய்வுகளுக்கு மிகவும் பயனுள்ள ஒரு சேர்மமாக இது உள்ளது. ஒற்றைப் பிணைப்புடன் ஒப்பிடுகையில், இரட்டைப் பிணைப்பின் சுருக்கப்பட்ட பிணைப்பு நீளம் அதற்கு எதிரேயுள்ள கோணத்தின் அளவையும் குறைக்கிறது. சைக்ளோ புரோப்பேனில் 60° கோணமாகக் காணப்பட்ட இக்கோண அளவு சைக்ளோ புரோப்பீனில் 51° கோணமாகக் குறைந்துள்ளது. அதேநேரத்தில் சைக்ளோ புரோப்பேனுடன் ஒப்பிடுகையில், வளையத்து கார்பன் – கார்பன் பிணைப்பின் p பண்பு அதாவது எலக்டரான் சுற்றுவட்டப்பாதை அதிகரித்து காணப்படுகிறது. ஆல்க்கீன் கார்பன்கள் வளையத்திற்காக sp2.68 கலப்பினச் சேர்க்கையைப் பயன்படுத்துகின்றன\n\nSection::::தயாரிப்பு முறைகள்.\nSection::::தொடக்கக் கால தயாரிப்புகள்.\nவளைய புரோப்பீனின் முதலாவது உறுதிப்படுத்தப்பட்ட தயாரிப்பு முறையை தெம்யானோவ் மற்றும் தோயாரெங்கோ ஆகியோர் மேற்கொண்டனர். மும்மெத்தில்வளையபுரோப்பைலமோனியம் ஐதராக்சைடை பிளாட்டினம் பூசிய களிமண்ணில் 320-330 பாகை செல்சியசு வெப்பநிலையில் கார்பனீராக்சைடு சூழலில் வெப்பச் சிதைவுக்கு உட்படுத்தினர். இம்முறையில் மும்மெத்திலமீன் பிரதானமான பொருளாக உற்பத்தி செய்யப்பட்டது. இதனுடன் இருமெத்தில்வளையபுரோப்பைலமீனும் 5% வளைய புரோப்பீனும் உடன் உற்பத்தியாகின. சைக்ளோயெப்டாடிரையீன் மற்றும் டைமெத்தில் அசிட்டைலீன் டைகார்பாக்சிலேட்டு ஆகியனவற்றின் கூட்டு விளைபொருளை வெப்பசிதைவுக்கு உட்படுத்தியும் வளைய புரோப்பீன் 1% அளவுக்குத் தயாரிக்கப்பட்டது.\n\nSection::::அல்லைல் குளோரைடிலிருந்து நவீனத் தொகுப்புமுறை.\nஅல்லைல் குளோரைடுடன் கார சோடியம் அமைடை 80 பாகை செல்சியசு வெப்பநிலைக்கு சூடுபடுத்தும்போது ஐதரசன் ஆலைடு நீக்கமடைந்து 10% அளவுக்கு வளைய புரோபீன் உற்பத்தியாகிறது\n\nஇவ்வினையில் அல்லைலமீன் துணைவிளை பொருளாகக் கிடைக்கிறது. அல்லைல் குளோரைடுடன் சோடியம் பிசு(டிரைமெத்தில்சிலில்)அமைடை கொதிக்கும் தொலுயீனில் 45 முதல் 60 நிமிடங்களுக்கு வினைபுரியச் செய்தால் 40% அளவிற்கு வளைய புரோப்பீன் தூய்மையான நிலையிலும் கிடைக்கிறது:\n\n1-மெத்தில்சைக்ளோபுரோப்பீனும் இதே முறையில் தயாரிக்கப்படுகிறது. ஆனால் இங்கு மெத்தல்லைல் குளொரைடும் பீனைல்லித்தியம் காரமும் பயன்படுத்தப்படுகின்றன:\n\nSection::::வழிப்பொருள்கள் தொகுப்புமுறை.\nநைட்ரோசைக்ளோபுரோப்பேன்களை சோடியம் மெத்தாக்சைடுடன் சேர்த்து சூடுபடுத்துவதால் நைட்ரைல் நீக்கமடைந்து தொடர்புடைய சைக்ளோபுரோப்பீன் வழிப்பொருள் உருவாகிறது. கார்பீன்களை ஆல்க்கைன்களாக மாற்றும் தாமிர வினையூக்கி கூட்டு வினைகளில் முதன்முதலாக அலிபாட்டிக் வலையபுரோப்பீன்கள் தயாரிக்கப்பட்டன. தாமிர சல்பேட்டு வினையூக்கியின் முன்னிலையில் எத்தில் டையசோ அசிட்டேட்டு அசிட்டிலீன்களுடன் வினைபுரிந்து சைக்ளோபுரோப்பீனைத் தருகிறது. 2-பியூட்டைனிலி இருந்து இவ்வழிமுறையில் 1,2-டைமெத்தில்சைக்ளோபுரோப்பீன்-3-கார்பாக்சிலேட்டு தோன்றுகிறது. சைக்ளோ புரோப்பீன் தயாரிப்புத் தொகுப்பு முறைகளில் தாமிரம் ஒரு பயனுள்ள வினையூக்கியாக நிருபிக்கப்பட்டுள்ளது. தாமிர சல்பேட்டும், தாமிரத் தூளும் சமீபத்தில் பிரபலமாகப் பயன்படுத்தப்பட்டு வருகின்றன. அறை வெப்பநிலையில், அதிக அளவில் சைக்ளோ புரோப்பீன் வழிப்பொருட்கள் தயாரிப்பதற்கு ரோடியம் அசிட்டேட்டு பயன்படுத்தப்பட்டு வருகிறது.\n\nSection::::வளைய புரோப்பீனின் வினைகள்.\nசைக்ளோபுரோப்பீனின் வளைய உயர் திரிபு குறித்த ஆய்வுகள் வினையில் முக்கியத்துவம் பெறுகிறது. 425 பாகை செல்சியசு வெப்பநிலையில் வளையபுரோப்பீன் மெத்திலசிட்டைலீனாக (புரோப்பைன்) மாற்றமடைகிறது.\n\nசைக்ளோபுரோப்பீனை -36 பாகை வெப்பநிலையில் பின்னக்காய்ச்சி வடித்தலுக்கு உட்படுத்திய முயற்சிகளின் விளைவாக பலபடியாதலில் முடிந்தன. இவ்வினையின் வினை வழிமுறையானது, தனியுறுப்பு தொடர் வினையாக இருக்க வேண்டும் என கருதப்படுகிறது. விளைபொருள் பாலிசைக்ளோபுரோப்பேனாக இருக்கலாம் என நிறமாலை ஆய்வுகள் தெரிவிக்கின்றன.\n\nசைக்ளோபென்டாடையீனுடன் சைக்ளோபுரோப்பீன் டையீல்சு-ஆல்டர் வினையில் ஈடுபட்டு என்டோ-டிரைசைக்ளோ[3.2.1.02,4]ஆக்ட்-6-யீனைக் கொடுக்கிறது. இவ்வினையே சைக்ளோபுரோப்பீனின் இருப்பை அறிய உதவும் சோதனையாக உள்ளது.\n\n\n"}
{"id": "323146", "url": "https://ta.wikipedia.org/wiki?curid=323146", "title": "பதார்பூர், அசாம்", "text": "பதார்பூர், அசாம்\n\nபதார்பூர் \"(Badarpur)\" என்பது இந்தியாவின் அசாம் மாநிலம் கரீம்கஞ்சு மாவட்டத்திலுள்ள ஒரு நகரம் மற்றும் வர்த்தக நகரம் ஆகும். \n\nSection::::புவியியல்.\n24.9°வடக்கு 92.6°கிழக்கு என்ற அடையாள ஆள்கூறுகளில் பாதார்பூர் நகரம் அமைந்துள்ளது . கடல் மட்டத்திலிருந்து சராசரியாக 16 மீட்டர் (52 அடி) உயரத்தில் இந்நகரம் அமைந்துள்ளது.\n\nSection::::மக்கள் தொகையியல்.\n2001 ஆம் ஆண்டின் இந்திய மக்கள் தொகைக் கணக்கெடுப்பின்படி பதார்பூர் நகரத்தின் மக்கள்தொகை 11,291 நபர்கள் ஆகும். இம்மக்கள் தொகையில் 52.% நபர்கள் ஆண்கள் மற்றும் 48% நபர்கள் பெண்களாவர். பதார்பூர் நகரத்தின் எழுத்தறிவு சதவீதம் 84% ஆகும். நாட்டின் சராசரி தேசிய எழுத்தறிவு சதவீதமான 79.5% என்பதைவிட இது அதிகமாகும். 10% நபர்கள் 6 வயதுக்கு குறைவானவர்களாக உள்ளனர். மார்ச்சு 2016 நிலவரப்படி இந்நகரின் மக்கள் தொகை 1,50,000 நபர்களாக இருந்தது.\n\nSection::::அரசியல்.\nகரீம்கஞ்சு மக்களவைத் தொகுதிக்கு உட்பட்ட நகரமாக பதார்புர் உள்ளது. யமால் உத்தின் அகமது தற்பொழுது பதார்புர் நகரின் சட்டப்பேரவை உறுப்பினராக உள்ளார்\n"}
{"id": "323149", "url": "https://ta.wikipedia.org/wiki?curid=323149", "title": "நாராயண் தேசாய்", "text": "நாராயண் தேசாய்\n\nநாராயண் தேசாய் (24 திசம்பர் 1924--15 மார்ச்சு 2015) காந்தியக் கொள்கையர், எழுத்தாளர், நூலாசிரியர் ஆவார். மகாத்மா காந்தியின் தனிச் செயலராகப் பணிபுரிந்த மகாதேவ தேசாய் என்பவரின் மகன் ஆவார். காந்தி நடத்திய ஆமதாபாத்து சபர்மதி ஆசிரமத்திலும் வார்தா சேவா கிராமிலும் தங்கி வளர்ந்தவர். காந்தியுடன் நெருங்கிப் பழகும் வாய்ப்புப் பெற்றவர். \n\n\n\n\n\nSection::::விருதுகள்.\nமகாதேவ் தேசாயின் வாழ்க்கை வரலாறு எழுதியமைக்காக சாகித்ய அகாதெமி விருது--1993 \n\nகாந்தியுடன் தம் இளமைக் கால நினைவுகளுக்கான நூல் எழுதியதற்காக சாகித்ய அகாதெமி விருது\n\nஜம்னலால் பஜாஜ் விருது (1999)\n\nயுனெசுகோ மதன் ஜீத் விருது(1999)\n\nரஞ்சித் ராம் சுவர்ண சந்த்ராக் --இலக்கிய விருது(2001)\n\nபாரதிய ஞானப் பீடம் வழங்கிய 18 ஆவது மூர்த்திதேவி விருது (2004)--\n"}
{"id": "323152", "url": "https://ta.wikipedia.org/wiki?curid=323152", "title": "பீனாலிக் அமிலம்", "text": "பீனாலிக் அமிலம்\n\nபீனாலிக் அமிலங்கள் \"(Phenolic acids)\" என்பவை ஒரு வகையான அரோமாட்டிக் அமிலச் சேர்மங்களாகும். இவை பீனால்கார்பாக்சிலிக் அமிலங்கள் என்றும் அழைக்கப்படுகின்றன. இவ்வகைப்பாட்டில் உள்ள சேர்மங்களில் ஒரு பீனால் வளையமும், ஒரு கரிம கார்பாக்சிலிக் அமில வேதிவினைக் குழுவும் (C6-C1 கூடு) இடம் பெற்றிருக்கும். ஐதராக்சி பென்சாயிக் அமிலமும், ஐதராக்சி சின்னமிக் அமிலமும் மிக முக்கியமான இரண்டு இயற்கையில் தோன்றும் பீனாலிக் அமிலச் சேர்மங்கள் ஆகும். பீனாலிக் சேர்மங்களல்லாத பென்சாயிக் அமிலம் , சின்னமிக் அமிலம் ஆகிய சேர்மங்களிலிருந்து இவற்றை வழிபொருட்களாகத் தயாரிக்கலாம் .\n\nSection::::தோற்றம்.\nபல தாவர இனங்களில் பீனாலிக் அமிலங்கள் இயற்கையில் கானப்படுகின்றன. உலர் பழங்களில் இவை அதிகமாகக் காணப்படுகின்றன. \n\nகொள்ளுப்பயறில் (மேக்ரோடைலோமா யூனிபுளொரம்) உள்ள இயற்கைப் பீனால்கள் யாவும் பெரும்பாலும் பீனாலிக் அமிலங்களேயாகும். 3,4-ஈரைதராக்சி பென்சாயிக், பாரா ஐதராக்சி பென்சாயிக், வனிலிக், காபியிக், பாரா-குமாரிக், பெருலிக், சிரிங்கிக் மற்றும் சினாபினிக் அமிலங்கள் போன்றவை சில அமிலங்களாகும் . \nபாசிதியோமைசெட்டீசு இன காளான்களிலும் பீனாலிக் அமிலங்கள் காணப்படுகின்றன. மண்ணில் காணப்படும் இலைமக்கு பொருட்களிலும் ஒரு பகுதிப்பொருளாக பீனாலிக் அமிலம் கலந்துள்ளது. \nபல பீனாலிக் அமிலங்கள் மனித சிறுநீரில் காணப்படுவதாக அறியப்படுகிறது. \n\nSection::::வேதியியல்.\nஅசைவற்ற கேந்திதா அண்டார்க்டிகா இலிபேசு பிளவானாய்டுகளை அசிட்டைலேற்றம் செய்வதற்கு பீனாலிக் அமிலத்தைப் பயன்படுத்துகின்றன .\n"}
{"id": "323156", "url": "https://ta.wikipedia.org/wiki?curid=323156", "title": "நாலுவேதபதி அமரபதீசுவரர் கோயில்", "text": "நாலுவேதபதி அமரபதீசுவரர் கோயில்\n\nநாலுவேதபதி அமரபதீசுவரர் கோயில் நாகப்பட்டினம் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் வேதாரண்யம்-நாகப்பட்டினம் சாலையில் கொடிசுத்திப் பாலத்திற்குக் கீழ்ப்பாகத்தில் 1 கிமீ தொலைவில் உள்ளது.\n\nSection::::இறைவன், இறைவி.\nஇங்குள்ள மூலவர் அமரபதீசுவரர் ஆவார். இறைவி ஆனந்தவல்லி.\n\nSection::::சிறப்பு.\nஅமரர் மற்றும் பதி இணைந்து அமராபதி ஆகியுள்ளது. ரிக், யஜுர், சாம, அதர்வணம் எனப்படுகின்ற நான்கு வேதங்களும் பூசித்ததால் சதுர்வேதமங்கலம் என்றும் நாலுவேதபதி என்றும் அழைக்கப்படுகிறது. இந்திரன் நான்கு வேதங்களால் பூசித்ததால் மூலவர் அமராபதீசுவரர் என்றழைக்கப்படுகிறார்.\n"}
{"id": "323158", "url": "https://ta.wikipedia.org/wiki?curid=323158", "title": "மருதனார்மடம் ஆஞ்சநேயர் கோவில்", "text": "மருதனார்மடம் ஆஞ்சநேயர் கோவில்\n\nமருதனார்மடம் ஆஞ்சநேயர் கோவில் உடுவில் பகுதியில் உள்ள மருதனார்மடம் சந்திக்கு அண்மையில் யாழ்ப்பாணம் காங்கேசந்துறை வீதியை அண்டி அமைந்துள்ளது. பொதுவாக மருதனார்மடம் ஆஞ்சநேயர் கோவில் எனவே அறியப்படுகின்ற போதிலும், இதற்கு வழங்கப்பட்டுள்ள பெயர் \"ஸ்ரீ சுந்தர ஆஞ்நேய திருப்பதி தேவஸ்தானம்\" ஆகும். சிலர் இதனை மருதர் பெரும்பதி ஆஞ்சநேயர் ஆலயம் எனவும் அழைப்பர். அண்மைக் காலத்தில் நிறுவப்பட்ட இக்கோயில் வளாகத்தினுள் வீதியோரமாக அமைக்கப்படுள்ள மிகப்பெரிய அனுமன் சிலை இக்கோயிலின் சிறப்பு அம்சங்களில் ஒன்றாக விளங்குகின்றது. சி.வினாசித்தம்பி அவர்களின் வழிகாட்டலின் கீழ் தெல்லிப்பழை துர்க்கையம்மன் கோயில் பிரதம குரு இ.சுந்தரேஸ்வர சிவாச்சாரியாரின் முயற்சியால் இக்கோயில் அமைக்கப்பட்டது.\n\nSection::::பிரமாண்டமான அனுமன் சிலை.\nஆஞ்சநேயர் கோவிலின் முகப்பில் இருக்கும் அனுமான் சிலையானது மருதனார்மடத்திற்கே அடையாளமாக விளங்குகின்றது. 72 அடி உயரமான இந்த சிலையானது 2013 இன் முற்பகுதியில் நிர்மாணிக்கப்பட்டது. இது இலங்கையிலேயே மிக பெரிய ஆஞ்சநேயர் சிலையாக கருதப்படுகின்றது. மருதனார்மடத்திற்கு உட்பட்ட பகுதியில் எங்கிருந்து பார்த்தாலும் தெரியக் கூடிய வகையில் இச்சிலை அமைந்துள்ளது.\n\nSection::::ஆலய வரலாறு.\nஒரு குருவும் சீடனுமாக இருவர் இராம நாமத்தை ஓதி ராமசக்கரத்தை வழிபட்டு வந்த இடமே கோவில் அமைந்திருக்கும் இடம் என நம்பப்படுகின்றது. இக்கோவில் 22.04.1999 இல் தொடங்கி வைக்கப்பட்டு 29.01.2001 இல் மகாகும்பாபிடேகம் நடைபெற்றது.\n\nஸ்ரீ சுந்தர ஆஞ்சனேயர் திருவுருவம் இந்தியாவில் இருந்து கொண்டுவரப்பட்டு உடுவில் மருதனார்மட திருப்பதியில் நிறுவப்பட்டது. இக் கோவிலில் காலை மதியம் மற்றும் அந்தி நேர பூசைகள் வழமையாக நடைபெறுவதுடன் சனிக்கிழமைகளில் சிறப்பு பூசைகளும் இடம்பெறுகின்றன. ஸ்ரீ சுந்தர ஆஞ்சனேயர் திருவுருவத்திற்கான கும்பாபிடேகத்தின் பின்னர் 18 அடி உயர ராஜகோபுரம் அமைக்கப்பட்டு அதன் கும்பாபிடேகம் 09.02.2005 இல் நடைபெற்றது.\n\n\n"}
{"id": "323162", "url": "https://ta.wikipedia.org/wiki?curid=323162", "title": "புட்பவனம் சுகந்தவன ஈசுவரசுவாமி கோயில்", "text": "புட்பவனம் சுகந்தவன ஈசுவரசுவாமி கோயில்\n\nபுட்பவனம் சுகந்தவன ஈசுவரசுவாமி கோயில் நாகப்பட்டினம் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் வேதாரண்யத்திற்கு வடக்கில் 10 கிமீ தொலைவிலும், கள்ளிமேடுக்குத் தென்கிழக்கில் 4 கிமீ தொலைவிலும், நாலுவேதபதிக்குத் தெற்கில் 6 கிமீ தொலைவிலும் அமைந்துள்ளது.\n\nSection::::இறைவன், இறைவி.\nமணமிக்க புட்பவனத்தில் உள்ளதால் இங்குள்ள மூலவர் சுகந்தவன ஈசுவரசுவாமி ஆவார். இறைவி தேன்மொழியாள் என்றும் மதுரபாஷினி என்றும் அழைக்கப்படுகிறார்.\n\nSection::::சிறப்பு.\nஇராமர் சீதையைத் தேடிச் சென்றபோது வேதாரண்யம் செல்லும் வழியில் இங்குள்ள சுகந்தவனநாதரை வணங்கிவிட்டுச் சென்றதைத் தல புராணம் மூலமாக அறியமுடிகிறது.\n\n"}
{"id": "323163", "url": "https://ta.wikipedia.org/wiki?curid=323163", "title": "ராயல் பவிலியன்", "text": "ராயல் பவிலியன்\n\nராயல் பவிலியன் அல்லது பிரைட்டன் பவிலியன் என அறியப்படும் கட்டிடம், இங்கிலாந்தின் பிரைட்டனில் உள்ள முன்னாள் அரச மாளிகை ஆகும். 1787ல் தொடங்கி மூன்று கட்டங்களில் இது கட்டப்படது. 1811ல் பதில் அரசரான வேல்சு இளவரசர் ஜார்ச் தனக்கான ஒரு கடற்கரை வதிவிடமாக இதைக் கட்டினார். இந்தியாவில் 19ம் நூற்றாண்டில் புழக்கத்தில் இருந்த இந்திய-சரசனியக் கட்டிடக்கலைப் பாணியில் இது வடிவமைத்துக் கட்டப்பட்டது. குவிமாடங்கள், மினராக்களுடன் கூடிய இதன் தற்போதைய தோற்றம், கட்டிடக்கலைஞர் ஜோன் நாசு, 1815ல் விரிவாக்க வேலைகளைச் செய்தபோது உருவானது.\n\nSection::::வரலாறு.\nபிற்காலத்தில் நான்காம் ஜார்ச் என்னும் பெயருடன் அரசனான அப்போதைய வேல்சு இளவரசர் 1783ல் முதன் முறையாகத் தனது 21வது வயதில் பிரைட்டனுக்கு வந்திருந்தார். அக்காலத்தில் இந்நகரம் முதுமை நாட்டம் கொண்டவர்கள் விரும்பும் இடமாக இருந்தது. வேல்சு இளவரசரின் உறவினர் கம்பர்லாந்தின் டியூக் ஆன இளவரசர் என்றியின் மாளிகையிலேயே அவர் தங்கியிருந்தார். உணவு, வேட்டை, நாடகம், வேகமான வாழ்க்கை போன்ற விடயங்களில் என்றிக்கு இருந்த ஆர்வம் இவரையும் கவர்ந்தது. 1786ல் மிதமான அளவு கொண்ட பண்ணை வீடொன்றை வேல்சு இளவரசர் வாடகைக்குப் பெற்றார். 1787ல் இந்த இல்லத்தை விரிவுபடுத்தும் பணியைக் கட்டடக்கலைஞர் என்றி ஓலன்ட்டிடம் இளவரசர் ஒப்படைத்தார். இவரது வடிவமைப்பு பிரான்சின் செல்வாக்குக்கு உட்பட்ட புதிய செந்நெறிப் பாணியில் அமைந்திருந்தது. இளவரசர் இந்த நிலத்தைச் சுற்றியிருந்த நிலங்களையும் வாங்கி ஒரு குதிரெய்ந்ந்ற்றப் பள்ளியையும், 60 குதிரைகளைப் பேணக்கூடிய லாயங்களையும் அமைத்தார்.\n\n1815க்கும் 1822க்கும் இடையில் ஜான் நாசு இந்த \"பவிலியனை\" மீளவும் வடிவமைத்து விரிவாக்கினார். இவர் இக்காலத்தில் செய்த வடிவமைப்பே இன்றும் காணக்கூடியதாக உள்ளது. இதன் உள்ளக வடிவமைப்பு பிரெடெரிக் கிரேசு, ராபர்ட் ஜான்சு ஆகியோரின் கைவண்ணத்தில் உருவானது. இது சீன, இந்தியப் பாணிகளைத் தழுவியது.\n\nSection::::விற்பனை.\n1830 நான்காம் ஜார்ச்சின் மறைவுக்குப் பின்னர் அரசர் நான்காம் வில்லியம் அடிக்கடி பிரைட்டனுக்கு வரும்போது இங்கேயே தங்குவது வழக்கம். விக்டோரியா அரசி பதவியேற்ற பின்னர் பிரைட்டனை அவர் விரும்பவில்லை. 1841ல்பி ரைட்டனுக்கு இலண்டனில் இருந்து தொடர்வண்டிச் சேவை தொடங்கிய பின்னர் பிரைட்டனுக்குப் பெருமளவில் மக்கள் வரத் தொடங்கினர். அத்துடன், ராயல் பவிலியன் அவரது குடும்பத்துக்குப் போதுமானதாக இல்லாமல் இருந்ததுடன், போதிய தனிமையை வழங்ககூடிய இடமாகவும் இருக்கவில்லை. பிரைட்டனில் தான் தொடர்ந்து கவனத்துக்கு உள்ளாவதை விக்டோரியா அரசி விரும்பவில்லை. ஒருமுறை \"இங்குள்ளவர்கள் தகவறியாதவர்களாகவும், பிரச்சினை கொடுப்பவர்களாகவும் உள்ளனர்\" எனக் குறிப்பிட்டார். அதனால், அவர் வைட் தீவில் நிலமொன்றை வாங்கி அரச குடும்பத்தினரின் பயன்பாட்டுக்காக அங்கே ஒசுபோர்ண் இல்லத்தை உருவாக்கினார். 1845ல் விக்டோரியா அரசி கடைசியாக பிரைட்டனுக்கு வந்து திரும்பிய பின்னர், 1850ல் அரசாங்கம் ராயல் பவிலியனை பிரைட்டன் நகரத்துக்கு £53,000 விற்றது. இந்தப்பணம் ஒசுபோர்ண் இல்லத்துக்குத் தளபாடங்களை வாங்குவதற்குப் பயன்பட்டது.\n\n1860ல் அருகில் இருந்த அரச குதிரை லாயங்கள் இசை நிகழ்ச்சிகளுக்கான மண்டபமாக மாற்றப்பட்டன. நகர நிர்வாகம் மாளிகைக் கட்டிடத்தைக் கூட்டங்களை நடத்துவதற்கும் பயன்படுத்தியது. இக்கட்டிடம் விற்கப்பட்ட காலத்தில் இங்கிருந்த தளவாடங்களும், பொருத்தியிருந்த பொருட்களும் இங்கிருந்து அகற்றப்பட்டன. இவற்றுட் பெரும்பாலானவை பக்கிங்காம் மாளிகையிலும், வின்ட்சர் அரண்மனையிலும் பயன்படுத்தப்பட்டன. 1860 களில் எஞ்சியிருந்த ஏராளமான பயன்படுத்தப்பாடாத பொருட்களை விக்டோரியா அரசி பிரைட்டன் நகரத்துக்கே வழங்கினார். முதலாம் உலகப் போருக்குப் பின்னர் மேலும் பல பொருட்களை ஐந்தாம் ஜார்ச் மன்னரும், அரசி மேரியும் பிரைட்டனுக்குத் திருப்பிக் கொடுத்தனர்.\n\nஇரண்டாம் உலகப் போருக்குப் பின்னர், பிரைட்டன் மாநகரசபை மாளிகையை அரசர் நான்காம் ஜார்ச்சின் காலத்தில் இருந்த நிலைக்குக் கொண்டுவருவதற்காகப் பெருமளவு பணத்தையும் நேரத்தையும் செலவு செய்தது. 1950ல் அரசி இரண்டாம் எலிசபெத் நிரந்தரக் கடனாக 100 தளபாடங்களை வழங்கியது பெரும் ஊக்குவிப்பாக அமைந்தது. அறைகளை மீளமைப்புச் செய்தல், அகற்றப்பட்ட சுவர்களை மீளமைத்தல், தொடக்கத்தில் இருந்த பொருட்களின் நேர்ப்படிகளை உருவாக்குதல் போன்றவற்றில் நகர நிர்வாகம் ஈடுபட்டது.\n\nSection::::முதல் உலகப்போர்க் காலம்.\nமுதலாவது உலகப் போர்க் காலத்தில் இக்கட்டிடமும் ஒரு இராணுவ மருத்துவ நிலையமாக மாற்றப்பட்டது. டிசம்பர் 1914 முதல் சனவரி 1916 வரை இந்திய இராணுவத்திலிருந்து சுகவீனம் உற்றோரும் காயமடைந்தோருமான படை வீரர்களுக்கு இந்த முன்னாள் அரச மாளிகையில் மருத்துவம் செய்யப்பட்டது. இக்கட்டிடத்தின் அயலில் முன்னர் குதிரை லாயக் கட்டிடங்களாக இருந்து பின்னர் திருத்தியமைக்கப்பட்ட கட்டிடங்களும் பவிலியன் மருத்துவ நிலையத்தின் பகுதிகளாகச் செயற்பட்டன. இது இரண்டு அறுவை மருத்துவக் கூடங்களுடன் 720 படுக்கைகளைக் கொண்டதாக உருவாக்கப்பட்டிருந்தது. இதில் 2,300 வீரர்களுக்கு மேல் சிகிச்சை பெற்றுள்ளனர். நோயாளிகளின் பல்வேறுபட்ட மத, பண்பாட்டுத் தேவைகளை நிறைவேற்றும் வகையில் விரிவான ஒழுங்குகளும் இங்கே செய்யப்பட்டிருந்தன. சிகிச்சை பெறும் போர் வீரர்களுக்கு அவர்களுடைய சாதி, மதங்களைச் சேர்ந்தவர்களே சமைத்துப் பரிமாறும் வகையில் வேறு வேறான ஒன்பது சமையல் கூடங்கள் அமைக்கப்பட்டிருந்தன. முசுலிம்களுக்கு மக்காவை நோக்கித் தொழுவதற்கான இடவசதியும், சீக்கியர்களுக்கு கூடாரம் ஒன்றில் குருத்துவாராவும் இருந்தன.\n\nஇந்தியாவைச் சேர்ந்த காயமடைந்த படைவீரர்கள் நல்ல முறையில் பேணப்படுவதை எடுத்துக்காட்ட இந்தப் பவிலியன் மருத்துவமனையைப் பிரித்தானிய அரசு பயன்படுத்தியது. அரசின் அனுமதியுடன், இந்த மாளிகையின் பளபளப்பான அறைகள் நோயாளர் அறைகளாக மாற்றப்பட்டு உள்ளதைக் காட்ட பல படங்கள் எடுக்கப்பட்டு வெளியிடப்பட்டன. யூலை 1915 கிச்சினர் பிரபு இம்மருத்துவமனைக்கு வந்தார். ஆகத்தில் அரசர் ஐந்தாம் ஜார்ச் வந்து நோயாளிகளைப் பார்த்ததோடு பலருக்கு இராணுவ மதிப்புகளும் வழங்கப்பட்டன.\n\nபெரும்பாலான இந்தியப் படைவீரர்கள் மேற்குப் போர்க் களங்களில் இருந்து திரும்பப் பெறப்பட்டதால், சனவரி 1916ல் இங்கிருந்த இந்திய மருத்துவமனை மூடப்பட்டது. ஏப்ரல் 1916ல், கால் கைகளை இழந்த பிரித்தானியப் படை வீரர்களுக்குச் சிகிச்சை அளிப்பதற்காக இந்த மருத்துவமனை மீண்டும் திறக்கப்பட்டது. சிகிச்சை மட்டுமன்றி அவர்களுக்கு மறுவாழ்வு அளிப்பதற்காகத் திறன் பயிற்சிகளை வழங்கும் வசதிகளும் இங்கு இருந்தன. இந்தப் பவிலியன் மருத்துவ மனை 1920 கோடைகாலம் வரை இயங்கியது. பின்னர் அது திரும்பவும் பிரைட்டன் நகர நிர்வாகத்திடம் மீளளிக்கப்பட்டது.\n\nSection::::தற்போதைய நிலை.\nபிரைட்டன் நகரம் இம்மாளிகையை வாங்கியபின் இது ஒரு சுற்றுலாத் தலமாக மாறியது. தற்போது இம்மாளிகை பெருமளவு சுற்றுலாப் பயணிகளைக் கவரும் ஒரு இடமாக உள்ளது. ஆண்டுக்கு ஏறத்தாழ 400,000 பேர் இவ்விடத்தைப் பார்க்க வருகின்றனர்.\n\n"}
{"id": "323166", "url": "https://ta.wikipedia.org/wiki?curid=323166", "title": "கள்ளிமேடு பத்ரகாளியம்மன் கோயில்", "text": "கள்ளிமேடு பத்ரகாளியம்மன் கோயில்\n\nகள்ளிமேடு பத்ரகாளியம்மன் கோயில் நாகப்பட்டினம் மாவட்டத்திலுள்ள அம்மன் கோயிலாகும். \n\nSection::::அமைவிடம்.\nஇக்கோயில் வேதாரண்யத்திற்கு வடக்கில் 15 கிமீ தொலைவில், ஆற்றின் தென் கரையில் உள்ளது. \n\nSection::::மூலவர்.\nஇக்கோயிலில் மூலவராக பத்ரகாளிம்மன் அம்மன் உள்ளார். \n\nSection::::சிறப்பு.\nகாளமேகப்புலவர் இங்கிருந்து வேதாரண்யத்திற்கு வடக்கில் பரிசலில் சென்றபோது பரிசல்காரர் பரிசல் கட்டணத்தில் மீதித்தொகையைக் கொடுக்காததால் புலவர் ஊரே தீப்பிடித்திட பத்ரகாளியின் மீது பாடியதாகக் கூறுவர். இவ்வூரில் வேதபுரீசுவரர் கோயில் மற்றும் கைலாசநாதர் கோயில் ஆகிய இரு சிவன் கோயில்களும் அமைந்துள்ளன. \n"}
{"id": "323171", "url": "https://ta.wikipedia.org/wiki?curid=323171", "title": "புளோரோமீத்தேன்", "text": "புளோரோமீத்தேன்\n\nபுளோரோமீத்தேன் \"(Fluoromethane)\" என்பது CHF என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். மெத்தில் புளோரைடு, பிரியான் 41, ஆலோகார்பன்-41, எச்.எப்.சி-41 என்ற பல பெயர்களாலும் இச்சேர்மம் அறியப்படுகிறது. திட்ட வெப்பநிலை மற்றும் அழுத்தத்தில் புளோரோமீத்தேனை திரவமாக்க முடியும். நச்சுத்தன்மையில்லாமலும் எளிதில் தீப்பற்றும் வாயுவாகவும் இது காணப்படுகிறது. கார்பன், ஐதரசன் , புளோரின் ஆகிய தனிமங்கள் சேர்ந்து புளோரோமீத்தேன் சேர்மம் உருவாகிறது. மீத்தேன் அமைப்பில் உள்ள ஒரு ஐதரசன் அணுவிற்குப் பதிலாக புளொரின் அணு இடம்பெற்றிருப்பதால் இதற்கு புளோரோமீத்தேன் எனப்பெயரிடப்பட்டது.\n\nஐதரோகார்பன் குடும்பச் சேர்மங்களில் மிக எளிய சேர்மம் புளோரோமீத்தேன் ஆகும். மிகக் குறைந்த அணுநிறையைக் கொண்ட ஐதரோகார்பனும் இதுவேயாகும். ஏனெனில் இச்சேர்மத்தில் கார்பன், ஐதரசன், புளோரின் அணுக்கள் மட்டுமே இடம்பெற்றுள்ளன. குளோரோபுளோரோகார்பன்களுடன் இச்சேர்மம் நெருங்கிய தொடர்பு கொண்டிருந்தாலும் இதில் குளோரின் அணு இல்லை. எனவே ஒசோன் அடுக்கிற்கு இவ்வாயுவால் எந்த கெடுதலும் இல்லை\n\nகுறைக்கடத்திகள், மின்னணு பொருட்கள் பெருமளவில் தயாரிக்கவும் இவ்வாயு பயன்படுகிறது. RF புலத்தின் முன்னிலையில் இது பிரிகையடைந்து புளோரின் அயனிகளைக் கொடுக்கிறது. சில சிலிக்கன் சேர்மங்கள் அரிக்கப்படுகின்றன.\n\nபுளோரோமீத்தேன் ஈதர் போன்ற விரும்பத்தக்க மணமுடையது. அதிக அடர்த்தியில் இச்சேர்மம் ஒரு மயக்கமூட்டியாக்வும் செயல்படுகிறது. எளிதில் தீப்பற்றி எரியக்கூடிய புளோரோமீத்தேன் காற்ரில் எரிந்து நச்சுத்தன்மை மிக்க ஐதரசன் புளோரைடை வெளியிடுகிறது. ஆல்ககாலைப் போலவே இச்சேர்மத்தின் சுவாலையும் நிறமற்று எரிகிறது.\n\nC-F இணைப்பின் பிணைப்பு ஆற்றல் 552 கியூ/மோல் ஆகவும். இணைப்பின் பிணைப்பு நீளம் 0.139 நானோமீட்டர் (குறிப்பாக 0.14 நானோமீட்டர்) ஆகவும் உள்ளது. நான்முகி மூலக்கூற்று வடிவமுடையதாக உள்ள புளோரோமீத்தேன் . 25 °செல்சியசில் தன்வெப்ப ஏற்புத்திறன் Cp = 38.171 யூ.மோல்−1.கெ−1 என்ற அளவிலும் மாறுநிலை வெப்பம் 44.9 °செல்சியசு மற்றும் 6.280 மெகாபாசுகல் ஆகவும் பெற்றுள்ளது.\n\n"}
{"id": "323172", "url": "https://ta.wikipedia.org/wiki?curid=323172", "title": "வலையட்டூர் வெங்கையா", "text": "வலையட்டூர் வெங்கையா\n\nவலையட்டூர் வெங்கையா (சூலை 1, 1864 - நவம்பர் 21, 1912) என்பவர் இந்தியக் கல்வெட்டாய்வாளர் மற்றும் வரலாற்றாளர் ஆவார். 1908 ஆம் ஆண்டு முதல் 1912 ஆண்டு வரை இந்தியக் கல்வெட்டுத் துறைத் தலைமை ஆய்வாளராகப் பணி செய்தவர்.\n\nSection::::வாழ்க்கைக்குறிப்பு.\nதமிழ்நாடு வடஆர்க்காடு மாவட்டம் ஆரணிக்கு அண்மையில் உள்ள வலையட்டூர் என்ற ஊரில் வெங்கையா பிறந்தார். சென்னைப் பல்கலைக் கழகத்தில் தெரியியலில் பட்டம் பெற்றார்\n\nSection::::பணிகள்.\nவெங்கையா தென்னிந்திய மொழிகளிலும் அவற்றின் வரி வடிவங்களிலும் புலமை பெற்றிருந்தார். ஈ.ஹலட்ஸ் என்ற கல்வெட்டாய்வாளர் வெங்கையாவைத் தமது துறையில் சேர்த்துக்கொண்டார். ஹலட்ஸ் ஒய்வு பெற்ற பிறகு வெங்கையா கல்வெட்டுத் துறையின் தலைமைப் பொறுப்பை ஏற்றுக் கொண்டார். தஞ்சைப் பெரிய கோவில் கல்வெட்டுகள், பல்லவக் கோவில் கல்வெட்டுகள் ஆகியவற்றை ஆராய்ச்சி செய்தார். \nஎபிகிராபிக்கா இண்டிகா என்ற 11 ஆம் தொகுப்பு நூலைப் பதிப்பித்தார். வெங்கையா காலமான பின்னர் அது வெளியிடப்பட்டது. அது போலவே ஹலட்சுக்கும் வெங்கையாவுக்கும் நிகழ்ந்த மடல் தொடர்புகளைத் தொகுத்து ஒரு நூலாக அவர் இறப்புக்குப் பின் வெளியிட்டனர்.\n"}
{"id": "323176", "url": "https://ta.wikipedia.org/wiki?curid=323176", "title": "ஜான் நாசு (கட்டிடக்கலைஞர்)", "text": "ஜான் நாசு (கட்டிடக்கலைஞர்)\n\nஜான் நாசு (John Nash - (18 சனவரி 1752 – 13 மே 1835)) ஒரு பிரித்தானியக் கட்டிடக்கலைஞர். நான்காம் ஜார்ச் பதில் அரசனாக இருந்த காலத்திலும் பின்னர் அரசராக இருந்த காலத்திலும் இலண்டனில் பெரும்பாலான அரச கட்டிடங்களுக்கான திட்டங்களுக்கு இவரே பொறுப்பாக இருந்தார். ராயல் பவிலியனும், பக்கிங்காம் அரண்மனையும் பெயர் பெற்ற இவரது கட்டிடங்கள். பக்கிங்காம் அரண்மனையின் ஒரு பகுதியின் முகப்பு 20ம் நூற்றாண்டில் அசுட்டன் வெப் என்பவரால் திருத்தியமைக்கப்பட்டது. நாசின் பெரும்பாலான கட்டிடங்கள் கட்டிடக் கட்டுனரான யேம்சு பர்ட்டன் என்பவரால் கட்டப்பட்டவை. ரீஜன்ட் தெருத் திட்டத்தின்போது நாசு நிதி நெருக்கடியில் இருந்த காலங்களில் பர்ட்டன் நாசுக்கு உதவி செய்துள்ளார். இதற்குப் பதில் உதவியாக பர்ட்டனின் மகனான டெசிமசு பர்ட்டன் ஒரு கட்டிடக் கலைஞராக வளர்வதற்கு நாசு உதவினார்.\n\nSection::::வரலாறு.\nSection::::இளமைக்காலம்.\nநாசு தெற்கு இலண்டனில் உள்ள லம்பேர்த் என்னுமிடத்தில் பிறதார். இவரது தந்தை ஒரு ஆலை அமைப்பாளர் ஜான் எனவும் அழைக்கப்பட்டர். 1766-67ல் ஜான் நாசு சர் ராபர்ட் டெய்லர் என்னும் கட்டிடக்கலைஞரிடம் பயிற்சிக்குச் சேர்ந்தார். 1775-76ல் இவரது பயிற்சி நிறைவுற்றது. 1775 ஏப்ரல் 28ம் தேதி இலண்டனின் நெவிங்டனில் இருந்த புனித மேரி தேவாலயத்தில் ஒரு மருத்துவரின் மகளான ஜேன் எலிசபெத் கேர் என்பவரைத் திருமணம் செய்துகொண்டார்.\n\nSection::::தொழில்.\nதொடக்கத்தில் நாசு நில அளவை, கட்டுமானம், தச்சுவேலை ஆகிய தொழில்களிலேயே ஈடுபட்டிருந்தார். இதன் மூலம் ஆண்டுக்கு £300 வருமானம் கிடைத்தது. நாசும் மனைவியும் லம்பேர்த்தில் உள்ள ராயல் ரோவில் ஒரு வீட்டைக் கட்டிக்கொண்டனர். 1777ல் நாசு சொந்தமாக கட்டிடக்கலைத் தொழிலைத் தொடங்கியதுடன், ரிச்சார்ட் எவிசைடு என்பவருடன் சேர்ந்து மர வணிகமும் செய்துவந்தார். ஜேன் எலிசபெத் மூலம் நாசுக்கு இரண்டு பிள்ளைகள் உள்ளனர். ஆனாலும், இவர்கள் இருவருக்கும் பிறந்த பிள்ளைகள் அல்ல என்றும் ஜேன் தான் கருவுற்றதாகப் பொய் சொன்னார் என்றும் கூறப்படுகிறது. ஜேனின் பல்வேறு தவறான நடத்தைகள் காரணமாக நாசு, 1787ல் அவரை விவாகரத்துச் செய்தார்.\n\nதொழிலிலும் இவருக்கு நட்டம் ஏற்பட்டதால், இலண்டனை விட்டு வேல்சில் இவரது தாயார் தங்கியிருந்த காமர்த்தென் என்னும் இடத்துக்குச் சென்றார். இங்கே அவர் ஒரு கட்டிடக்கலைஞனாக முதிர்ச்சி பெறுவதற்கான வாய்ப்புக் கிடைத்தது. 1797ல் நாசு மீண்டும் இலண்டனுக்குத் திரும்பினார். இலண்டனில் இருந்தபோது 1798ல் மேரி ஆன் பிராட்லி என்பவரைத் திருமணம் செய்தார். அங்கே பல வாழிடக் கட்டிடங்களை அவர் வடிமைத்தார். 1806ன் பின்னர் நான்காம் ஜார்ச் என்ற பெயரில் அரசரான அப்போதைய பதில் அரசர் தனது பணியில் அமர்த்தினார். 1810க்குப் பின்னர் நாசு அரசரின் வேலை தவிர்ந்த தனியார் வேலைகளில் அதிகம் ஈடுபடவில்லை.\n\nபதிலரசரிடம் இருந்து நாசுக்குக் கிடைத்த முதல் வேலை \"ரீஜன்ட் சாலை\" திட்டமும், மேரில்போன் பூங்கா என அறியப்பட்ட இடத்திற்கான வளர்ச்சித் திட்டமும் ஆகும். பதில் அரசரின் ஆதரவுடன், இப்பகுதிக்கான முழுமைத் திட்டம் ஒன்றை நாசு தயாரித்தார். இப்பகுதி, சென் ஜேம்சு பகுதியில் இருந்து வடக்காக ரீஜன்ட் சாலை, ரீஜன்ட் பூங்கா ஆகியவற்றுடன் அயலில் உள்ள பல தெருக்களையும், வீடுகளையும் உள்ளடக்கி இருந்தது. இத்திட்டத்தின் கீழான எல்லாக் கட்டிடங்களயும் நாசு வடிவமைக்கவில்லை. அவ்வாறான கட்டிடங்கள் ஜேம்சு பென்னெத்தோர்ண், டிசிமசு பர்ட்டன் போன்ற பிற கட்டிடக் கலைஞர்களிடம் ஒப்படைக்கப்பட்டன. 1814-1827 காலப்பகுதியில் சென் ஜேம்சு பூங்காவையும் நாசு மீள் வடிவமைப்புச் செய்தார். வாய்க்கால்களாக இருந்தவற்ரை ஏரியாக மாற்றி அதற்கு இன்றைய வடிவத்தைக் கொடுத்தது நாசின் வடிவமைப்பே.\n\n1815ல் பதிலரசர் பிரைட்டனில், இப்போது \"ராயல் பவிலியன்\" எனப்படும் கடற்கரை மாளிகையை வடிவமைக்கும் பணியை நாசிடம் ஒப்படைத்தார். இது முதலில் என்றி ஓலன்ட் என்பவரால் வடிவமைக்கப்பட்டது. 1822ல் இது தொடர்பான வேலைகள் முடிவடைந்தன. இதன் வெளிப்புறம் இந்திய-சரசனியக் கட்டிடக்கலைப் பாணியைத் தழுவியது. மேற்கு இலண்டனில் இருந்து கிழக்கே தேம்சு ஆறு வரை கால்வாய் இணைப்பு ஏற்படுத்துவதற்காக 1812ல் உருவாக்கப்பட்ட ரீஜன்ட் கால்வாய் நிறுவனத்தின் பணிப்பாளர்களில் ஒருவராகவும் நாசு இருந்தார். இதற்கான முழுமைத் திட்டத்தைத் தயாரித்த நாசு அதை முழுமைப்படுத்தும் பணியை அவரது உதவியாளராக இருந்த ஜேம்சு மோர்கனிடம் ஒப்படைத்தார். ராபர்ட் சுமார்க்கே, சர் ஜோன் சோவான் ஆகியோருடன் நாசும் வேலைகள் அலுவலகத்தின் கட்டிடக்கலைஞராக 1813ல் நியமிக்கப்பட்டர். இது அவரது தொழில் வாழ்க்கையின் உச்சமாக அமைந்தது. இந்தப் பதவியின் ஒரு பகுதியாக 1818ல் இருந்து புதிய தேவலயங்களைக் கட்டுவதற்கான நாடாளுமன்ற ஆணைக்குழுவுக்கு ஆலோசனை வழங்கவும் இவர் அழைக்கப்பட்டர். இந்த ஆணைக்குழுவுக்காக நாசு இரண்டு தேவாலயங்களை வடிவமைத்தார்.\n\nSection::::இறுதிக்காலம்.\nஅரசர் நான்காம் ஜார்ச்சின் இறப்புடன் நாசின் தொழிலும் முடிந்துவிட்டது. அரசரின் ஊதாரித்தனமான செலவு குறித்துப் பெரும் எதிர்ப்பு இருந்தது. நாசு வடிவமைத்த பக்கிங்காம் அரண்மனையின் கட்டுமானச் செலவு குறித்துக் கவனப் செலுத்தப்பட்டது. தொடக்கத்தில் இதற்கான செலவு £252,690 என மதிப்பிடப்பட்டிருந்தது. 1829ல் இது £496,169 ஆக உயர்ந்திருந்தது. இறுதியாக கட்டிடம் முற்றாக நிறைவு பெறாமலேயே செலவு £613,269 ஆகக் காணப்பட்டது. இதனால் உருவான சர்ச்சைகள் காரணமாக நாசுக்கு அரசாங்க வேலைகள் கொடுப்பதை நிறுத்திவிட்டனர். அதுமட்டுமன்றி, இவரது சமகாலத்துக் கட்டிடக்கலைஞர் பலருக்குப் பிரபுப் பட்டம் வழங்கப்பட்டும் இவருக்கு அப்பட்டம் வழங்கப்படவில்லை. நாசு 1835 மே 13ம் தேதி அவரது வீட்டில் காலமானார்.\n\nஇறந்தபோது நாசுக்கு £15,000 அளவுக்குக் கடன் இருந்தது. நாசின் மனைவி இக்கடனை அடைப்பதற்காக அவரிடம் இருந்த பெறுமதியான ஓவியங்கள், புத்தகங்கள், பதக்கங்கள், வரைபடங்கள் போன்றவற்றையும், இறுதியாக வீட்டையும் விற்றார்.\n"}
{"id": "323177", "url": "https://ta.wikipedia.org/wiki?curid=323177", "title": "மிசுலோ-இவான்சு மறுசீராக்கல்", "text": "மிசுலோ-இவான்சு மறுசீராக்கல்\n\nமிசுலோ-இவான்சு மறுசீராக்கல் \"( Mislow–Evans rearrangement)\" வினை என்பது அல்லைலிக் சல்பாக்சைடிலிருந்து 2,3-சிக்மாடிரோபிக் மறிசீராக்கல் மூலமாக அல்லைலிக் ஆல்ககால் உருவாகின்ற வினையாகும். குர்ட் மிசுலோவும் டேவிட் இவான்சும் 1971 இல் இவ்வினையைக் கண்டறிந்த காரணால் கரிம வேதியியலில் இவ்வினை மிசுலோ-இவான்சு மறுசீராக்கல் என்ற பெயர் வினையாக அழைக்கப்படுகிறது.\n\nSection::::பொதுவான வினை திட்டம்.\nபிம்பமாகாதெரிவும், கந்தக அணுவின் சமச்சீரின்மையும் விளைபொருளிலுள்ள ஆக்சிசன் அணுவுக்கு அடுத்த கார்பனுக்கு மாற்ற முடியும். எனவே, குறிப்பிட்டதொரு முப்பரிமாண மாற்றியனை படைப்பதற்கு இவ்வினை ஒரு வலிமையான வினையாகும்.\n\nதொடர்புடைய சல்பைடை ஆக்சிசனேற்ற வினையின் மூலம் எளிதாகவும், எதிர் உருவமை தெரிவுவினையாகவும் சல்பாக்சைடு 1 வினையாக்கியாக உருவாக்கமுடியும். இவ்வினையில் பல்வேறு கரிமக் குழுக்கள் பயன்படுத்தப்படுகின்றன . \nR1 = ஆல்க்கைல், அல்லைல் மற்றும் R2 = ஆல்க்கைல்,அரைல் அல்லது பென்சைல்.\n\nSection::::வினைவழி முறை.\nமுன்மொழியப்பட்ட ஒரு வினைவழி முறை இங்கு தரப்பட்டு்ள்ளது \nவினையின் வழிமுறையானது ஓர் அல்லைலிக் சல்பாக்டைடுடன் தொடங்குகிறது. 1. வெப்பத்தினால் இது சல்பெனேட்டு எசுத்தராக மறுசீராக்கம் அடைகிறது 2. தயோபைலை பயன்படுத்தி சல்பெனேட்டு எசுத்தரை பிளக்க முடியும். இதன் விளைவாக அல்லைலிக் ஆல்ககால் 3 ஒரு விளைபொருளாக உருவாகிறது \n\nSection::::செயற்பரப்புகள்.\nபொதுவாக இவ்வினை மாறுபக்க அல்லைலிக் ஆல்ககால் தயாரிப்பில் பயன்படுகிறது . இயக்கு நீரான மென்தசைச்சுருக்கி இ2 வைத் தொகுக்க மிசுலோ-இவான்சு மறுசீராக்கல் வினையை டக்ளசு டாபெர் பயன்படுத்தினார்.\n"}
{"id": "323181", "url": "https://ta.wikipedia.org/wiki?curid=323181", "title": "பொரிக்கோழி", "text": "பொரிக்கோழி\n\nபொரிக்கோழி (Plymouth Rock chicken) அல்லது பிளைமொத்ராக், பிளெபத்ராக், பிளிமோத்ராக் என பல வகையாக அழைக்கப்படுவது ஒரு அமெரிக்க நாட்டுக் கோழி இனமாகும். இது முதலில் மாசச்சூசெட்ஸ் பகுதியில் பத்தொன்பதாம் நூற்றாண்டில் காணப்பட்டது, அதன்பிறகான இருபதாம் நூற்றாண்டில் அமெரிக்காவின் பெரும்பகுதியில் மிகவும் பிரபலமான கோழி இனமாக ஆனது. இது இறைச்சி மற்றும் அதன் பழுப்பு நிற முட்டைகள் என இரட்டை நோக்கங்களுக்கா வளர்க்கப்பட்ட இனம் ஆகும். இது, குளிரிலும் வளர்க்க எளிதானதாகவும், மற்றும் நல்ல அடைகாக்கும் திறன் கொண்டதாகவும் உள்ளது. \nSection::::விளக்கம்.\nஇக்கோழி வெள்ளை கருப்பு நிறமான இறகுகளை உடையது. காண்பதற்கு வரிக்குதிரை போல வெள்ளையும், கருப்பும் கலந்து வரிவரியாக இருக்கும். இதன் கால்கள் கனத்து குறுகியதாக இருக்கும். இதன் தலையில் உள்ள கொண்டை வெளிறிய சிவப்பாக இருக்கும். இதன் அலகு மற்ற கோழிகளைவிட சற்று பெரியதாக இருக்கும். இதனால் உயரப் பறக்க முடியாது. இவை வெகு விரைவாக வளரக்கூடியன.\n"}
{"id": "323182", "url": "https://ta.wikipedia.org/wiki?curid=323182", "title": "தோப்புத்துறை அபீஷ்ட வரதராஜப் பெருமாள் கோயில்", "text": "தோப்புத்துறை அபீஷ்ட வரதராஜப் பெருமாள் கோயில்\n\nதோப்புத்துறை அபீஷ்ட வரதராஜப் பெருமாள் கோயில் நாகப்பட்டினம் மாவட்டத்திலுள்ள அமைந்துள்ள வைணவக்கோயிலாகும்.\n\nSection::::அமைவிடம்.\nஇக்கோயில் வேதாரண்யத்திற்கு வடக்கில் 2 கிமீ தொலைவில் அமைந்துள்ளது. \n\nSection::::இறைவன், இறைவி.\nகேட்ட வரத்தைத் தருபவராக அபீஷ்ட வரதராஜப்பெருமாள் மூலவராக உள்ளார். பிரம்மா இங்கு தவம் செய்து இறைவனின் அருளைப் பெற்று வேதங்களைக் கற்றதாகவும், பிரம்மாவுக்கு அதனை உபதேசித்தவராக பெருமாள் இருந்ததால் அவரை வேதநாராயணன் என்றும் அழைக்கின்றனர். சேதுமாதவன் என்றும் அவர் அழைக்கப்படுகின்றார். \n\nSection::::சிறப்பு.\nராமன் சீதையைத் தேடி தெற்கே சென்றபோது முதலில் வேதாரண்யத்தை அடைந்து இத்தலத்தில் ஒரு தீர்த்தத்தை அமைத்து வழிபட்டதாகவும், இலங்கைக்குச் செல்லப் பாலம் அமைப்பதற்காக திட்டமிட்டதால் இவ்விடம் ஆதிசேது என்ற பெயரைப் பெற்றது. \n\n"}
{"id": "323186", "url": "https://ta.wikipedia.org/wiki?curid=323186", "title": "தகட்டூர் பைரவநாதர் கோயில்", "text": "தகட்டூர் பைரவநாதர் கோயில்\n\nதகட்டூர் பைரவநாதர் கோயில் நாகப்பட்டினம் மாவட்டத்தில் உள்ள பைரவர் கோயிலாகும். சுந்தரர் பாடிய வைப்புத்தலமாகும்.\n\nSection::::அமைவிடம்.\nஇக்கோயில் வேதாரண்யம்-திருத்துறைப்பூண்டி சாலையில் வாய்மேட்டிற்கு அருகே உள்ளது. வேதாரண்யத்திற்கு மேற்கில் 20 கிமீ தொலைவில்,முள்ளியாற்றின் கரையில் அமைந்துள்ளது.\n\nSection::::இறைவன்.\nஇக்கோயிலில் உள்ள மூலவர் பைரவர் ஆவார். மூலவராக பைரவர் உள்ள கோயில்கள் குறைந்த அளவில் உள்ள நிலையில் இக்கோயில் சிறப்பினைப் பெறுகிறது.\n\nSection::::சிறப்பு.\nமகாமண்டபத்தில் ஐந்தெழுத்து மந்திரத்தினைக் கொண்ட யந்திரம் உள்ளதால் தகட்டூர் என்று பெயர் பெற்றது. திருச்சுற்றில் விநாயகர், காசி விசுவநாதர், விசாலாட்சி, தகழீசர், முருகன் சன்னதிகள் உள்ளன.\n\n"}
{"id": "323188", "url": "https://ta.wikipedia.org/wiki?curid=323188", "title": "பஞ்சநதிக்குளம் கிழக்கு தனுஷ்கோடீசுவரசுவாமி கோயில்", "text": "பஞ்சநதிக்குளம் கிழக்கு தனுஷ்கோடீசுவரசுவாமி கோயில்\n\nபஞ்சநதிக்குளம் கிழக்கு தனுஷ்கோடீசுவரசுவாமி கோயில் நாகப்பட்டினம் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் வேதாரண்யத்திற்கு மேற்கில் முத்துப்பேட்டை செல்லும் சாலையில் 10 கிமீ தொலைவில் அமைந்துள்ளது.\n\nSection::::இறைவன், இறைவி.\nஇக்கோயிலில் உள்ள மூலவர் தனுஷ்கோடீசுவரர் என்றும் தென்கோடிநாதர் என்றும் அழைக்கப்படுகிறார். இறைவி மதுரபாஷினி ஆவார்.\n\nSection::::சிறப்பு.\nபாண்டவர் காட்டுக்குச் சென்றபோது தீர்த்தமாடி இங்கு வழிபட்டுள்ளனர். அகத்தியருடைய அறிவுரையின்படி திருப்புனவாசலில் மழலைநாதரை வணங்கிவிட்டு பின்னர் அவர்கள் இக்கோயிலுக்கு வந்துள்ளனர். பாண்டவர் இங்கு ராமனை வழிபட்டதாகக் கூறுவர்.\n\n"}
{"id": "323190", "url": "https://ta.wikipedia.org/wiki?curid=323190", "title": "மைனார்க்கா கோழி", "text": "மைனார்க்கா கோழி\n\nகருப்பு மைனார்க்கா கோழி (Minorca,காட்டலான்: Gallina de Menorca, எசுப்பானியம்: Menorquina) என்பது ஒரு வளர்ப்பு கோழி இனமாகும். இது ஸ்பெயினின் தென் கிழக்கே நடுநிலக் கடல் பகுதியில் உள்ள மைனாக்கா தீவைப் பிறப்பிடமாக கொண்ட கோழி இனமாகும். இது உலகின் பல நாடுகளில் நன்கு அறியப்பட்ட ஒரு காட்சிப் பறவை ஆகும். ஆனால் மைனார்கா தீவில் இந்த கோழி அரியவகை இனமாக, அருகிவரும் ஆபத்தில் உள்ளதாக கருதப்படுகிறது.\nSection::::விளக்கம்.\nகருப்பு மைனாக்கா கோழிகள் உடல் முழுவதும் கரு நிறத்தில் மினுமினுப்புள்ள இறகுகள் கொண்டிருக்கும். இதில் பல வகைகள் உண்டு முழுவதும் கருப்பு நிறமில்லாமல் வேறு நிறம் கலந்த இறகுகளை உடைய கோழிகளும் உண்டு. இக் கோழிகளின் கால்கள் கனத்து, குறுகியதாக இருக்கும். இதன் கொண்டை சிவப்பாக இருக்கும். இக்கோழிகள் கனத்து வலிவுடன் இருக்கும். இவை முட்டைத் தேவைக்காகவே வளர்க்கப்படுகின்றன. இவை ஆண்டுக்கு 130 க்கும் மேற்பட்ட முட்டைகளை இடக்கூடியன. \n"}
{"id": "323191", "url": "https://ta.wikipedia.org/wiki?curid=323191", "title": "கெகுனியா", "text": "கெகுனியா\n\nகெகுனியா \"(kehunia)\" என்பது இந்தியாவின் பீகார் மாநிலம் மேற்கு சம்பாரண் மாவட்டத்திலுள்ள ஒரு கிராமம் ஆகும். நார்கட்டியாகஞ்ச்சிலிருந்து 10 கிலோமீட்டர் தொலைவிலும், பேட்டியாக்கிலிருந்து 30 கிலோமீட்டர் தொலைவிலும் இக்கிராமம் அமைந்துள்ளது.\n\nSection::::மக்கள் தொகையியல்.\n2011 ஆம் ஆண்டின் இந்திய மக்கள் தொகைக் கணக்கெடுப்பின்படி கெக்குனியா கிராமத்தின் மக்கள்தொகை 4866 நபர்கள் ஆகும். இவர்கள் 1032 குடும்பங்களாக வாழ்கின்றனர். இம்மக்கள்தொகையில் 51.13% நபர்கள் ஆண்கள் மற்றும் 48.86% நபர்கள் பெண்களாவர். இக்கிராமத்தின் எழுத்தறிவு சதவீதம் 49.48% ஆகும். நாட்டின் சராசரி தேசிய எழுத்தறிவு சதவீதமான 74% என்பதைவிட இது குறைவாகும். எழுத்தறிவு பெற்றவர்களில் 59.5% நபர்கள் ஆண்கள் மற்றும் 40.4% நபர்கள் பெண்களாவர்\n"}
{"id": "323194", "url": "https://ta.wikipedia.org/wiki?curid=323194", "title": "பஞ்சநதிக்குளம் மேற்கு ராமசாமி கோயில்", "text": "பஞ்சநதிக்குளம் மேற்கு ராமசாமி கோயில்\n\nபஞ்சநதிக்குளம் மேற்கு ராமசாமி கோயில் நாகப்பட்டினம் மாவட்டத்திலுள்ள அமைந்துள்ள வைணவக்கோயிலாகும்.\n\nSection::::அமைவிடம்.\nஇக்கோயில் வேதாரண்யத்திற்கு அருகே பஞ்சநதிக்குளம் மேற்கு என்னும் கிராமத்தில் அமைந்துள்ளது. \n\nSection::::இறைவன், இறைவி.\nஇக்கோயிலில் ராமர், சீதா, லட்சுமணர், அனுமாரோடு காணப்படுகின்றார். பாண்டவர் காட்டுக்குச் சென்றபோது இங்குள்ள ராமனை வழிபட்டுச் சென்றதாகக் கூறுவர்.\n\nSection::::அம்புவிடும் விழா.\nஇக்கோயிலில் ராமர் அம்பு விடும் காட்சியும், வீதியுலாவும் நவராத்திரி விழாவின்போது சிறப்பாக நடைபெற்று வருகின்றன. அண்மையில் அவ்விழாவின்போது பக்தி பஜனை, தாயார் திருமஞ்சனம், தீபாராதனை, சாற்று முறை போன்றவை நடைபெற்றன. விழாவின் மற்றொரு பகுதியாக விஜயதசமியன்று பெருமாளுக்கும் தாயாருக்கும் திருமஞ்சனம் நடைபெற்றது. வாழை மரங்கள் கட்டப்பட்ட பந்தலில் சுவாமியாக உருவகப்படுத்தப்பட்டவர் அம்பு எய்தும் வகையில் அம்பு விடும் காட்சி அமைந்தது. \n"}
{"id": "323198", "url": "https://ta.wikipedia.org/wiki?curid=323198", "title": "தும்நகியர்", "text": "தும்நகியர்\n\nதும்நகியர் \"(Dhumnagiar)\" என்பது இந்தியாவின் பீகார் மாநிலம் மேற்கு சம்பாரண் மாவட்டத்திலுள்ள ஒரு கிராமம் ஆகும்.\n\nSection::::மக்கள் தொகையியல்.\n2011 ஆம் ஆண்டின் இந்திய மக்கள் தொகைக் கணக்கெடுப்பின்படி தும்நகியர் கிராமத்தின் மக்கள்தொகை 5288 நபர்கள் ஆகும். இவர்கள் 949 குடும்பங்களில் வாழ்ந்தனர். இம்மக்கள்தொகையில் 52.49% நபர்கள் ஆண்கள் மற்றும் 47.5% நபர்கள் பெண்களாவர். இக்கிராமத்தின் எழுத்தறிவு சதவீதம் 43.75% ஆகும். நாட்டின் சராசரி தேசிய எழுத்தறிவு சதவீதமான 74% என்பதைவிட இது குறைவாகும். எழுத்தறிவு பெற்றவர்களில் 62.1% நபர்கள் ஆண்கள் மற்றும் 37.8% நபர்கள் பெண்களாவர். மக்கள் தொகையில் 21% நபர்கள் 6 வயதுக்கு கீழ் உள்ளவர்களாகும். \n"}
{"id": "323202", "url": "https://ta.wikipedia.org/wiki?curid=323202", "title": "ஆபிரிக்கப் பென்குயின்", "text": "ஆபிரிக்கப் பென்குயின்\n\nஆபிரிக்கப் பென்குயின் (\"Spheniscus demersus\") என அழைக்கப்படும் கறுப்புக் காற் பென்குயின் தெற்கு ஆபிரிக்க நீர்நிலைகளை அண்டி காணப்படும் பென்குயின் ஆகும். கழுதைகளைப் போல இவை ஒலி எழுப்புவதால் \"ஜக்கழுதப் பென்குயின்\" எனவும் இவை அழைக்கப்படுகின்றன. அலைக்கற்றை வடிவ உடலைக்கொண்டிருப்பதுடன் மற்றைய பென்குயின்கள் போலவே இவற்றாலும் பறக்க முடியாது. வயது வந்த ஆபிரிக்கப் பென்குயின்களின் நிறை ஆகும். மேலும் உயரம் ஆகும். இவற்றின் கண்களின் மேலுள்ள இளஞ்சிவப்புச் சுரப்பிகள் அவற்றின் வெப்பநிலையைப் பேண உதவுகின்றன. வெப்பம் அதிகரிக்கும் போது மேலதிகஉடல் வெப்பம் அச்சுரப்பிக்கும் புகுந்து அச்சுரப்பியை கடும் நிறமாக மாறுகின்றது.\n"}
{"id": "323204", "url": "https://ta.wikipedia.org/wiki?curid=323204", "title": "லெக்கார்ன் கோழி", "text": "லெக்கார்ன் கோழி\n\nலெக்கார்ன் கோழி ( Leghorn இத்தாலிய மொழி: Livorno or Livornese) என்பது ஒரு கோழி இனமாகும். இந்தக் கோழி இனம் நடு இத்தாலியில் தோன்றியது ஆகும். இக்கோழிகள் முதலில் 1828 ஆம் ஆண்டு வட அமெரிக்காவுக்கு ஏற்றுமதி செய்யப்பட்டன. அமெரிக்காவிலிருந்து 1870 ஆம் ஆண்டு பிரிட்டனில் இக்கோழிகள் அறிமுகப்படுத்தப்பட்டன. வெள்ளை லெக்கார்ன் கோழிகளையே உலகின் பல நாடுகளில் வளர்க்கின்றனர். லெக்கார்ன் கோழிகளில் வெள்ளை லெக்கார்ன் தவிர்த்து வேறுபல வகைகள் இருந்தாலும் அவை குறைவான அளவே உள்ளன.\n\nSection::::விளக்கம்.\nவெள்ளை லெக்கார்ன் கோழிகளின் கால்கள் வெளிரிய மஞ்சள் நிறத்திலும், குறுகலாகவும், கனத்தும் இருக்கும். இவற்றின் கால் விரல்களும் குறுகியவை. இதனால் இக்கோழிகளால் சரிவர நடக்க இயலாது. கனத்த தேகம் உள்ளவர்கள் போல காலை அகட்டி வைத்து அசைந்து அசைந்து நடக்கும். இவற்றின் கொண்டை இரத்த சிவப்பு நிறமுடையதாக இருக்கும். இவற்றின் உடல் முழுவதும் வெள்ளை நிற பளபளக்கும் இறகுகள் அடர்ந்திருக்கும். இக்கோழிகள் ஆண்டுக்கு சராசரியாக 280 முட்டைகள் வரை இடும் சிலசமயம் 300–320 வரை கூடுதலாகவும் முட்டை இடும். \n"}
{"id": "323205", "url": "https://ta.wikipedia.org/wiki?curid=323205", "title": "துர்கவுலியா", "text": "துர்கவுலியா\n\nதுர்கவுலியா \"(Durgaulia)\" என்பது இந்தியாவின் பீகார் மாநிலம் மேற்கு சம்பாரண் மாவட்டத்திலுள்ள ஒரு கிராமம் ஆகும்.\n\nSection::::மக்கள் தொகையியல்.\n2011 ஆம் ஆண்டின் இந்திய மக்கள் தொகைக் கணக்கெடுப்பின்படி துர்கவுலியா கிராமத்தின் மக்கள்தொகை 1983 நபர்கள் ஆகும். இவர்கள் 316 குடும்பங்களில் வாழ்ந்தனர். இம்மக்கள்தொகையில் 52.54% நபர்கள் ஆண்கள் மற்றும் 47.45% நபர்கள் பெண்களாவர். இக்கிராமத்தின் எழுத்தறிவு சதவீதம் 41.65% ஆகும். நாட்டின் சராசரி தேசிய எழுத்தறிவு சதவீதமான 74% என்பதைவிட இது குறைவாகும். எழுத்தறிவு பெற்றவர்களில் 67.19% நபர்கள் ஆண்கள் மற்றும் 32.8% நபர்கள் பெண்களாவர். மக்கள் தொகையில் 22.44% நபர்கள் 6 வயதுக்கு கீழ் உள்ளவர்களாகும். \n"}
{"id": "323208", "url": "https://ta.wikipedia.org/wiki?curid=323208", "title": "எக்தெர்வா", "text": "எக்தெர்வா\n\nஎக்தெர்வா \"(Ekderwa)\" என்பது இந்தியாவின் பீகார் மாநிலம் கிழக்கு சம்பாரண் மாவட்டத்திலுள்ள ஒரு கிராமம் ஆகும்.\n\nSection::::புவியியல்.\nபீகாரிலுள்ள துணைக்கோட்ட நகரமான இரக்சௌல் நகரில், இரக்சௌல் இரயில்வே நிலையத்திற்கு மேற்கில் 3 கிலோமீட்டர் தொலைவில் இக்கிராமம் அமைந்துள்ளது. \n\nSection::::மக்கள் தொகையியல்.\n2001 ஆம் ஆண்டின் இந்திய மக்கள் தொகைக் கணக்கெடுப்பின்படி எக்தெர்வா கிராமத்தின் மக்கள்தொகை 1060 நபர்கள் ஆகும். இம்மக்கள்தொகையில் 53% நபர்கள் ஆண்கள் மற்றும் 47% நபர்கள் பெண்களாவர். இக்கிராமத்தின் எழுத்தறிவு சதவீதம் 32% ஆகும். நாட்டின் சராசரி தேசிய எழுத்தறிவு சதவீதமான 59.5% என்பதைவிட இது குறைவாகும். எழுத்தறிவு பெற்றவர்களில் 26% நபர்கள் ஆண்கள் மற்றும் 8% நபர்கள் பெண்களாவர். மக்கள் தொகையில் 12% நபர்கள் 6 வயதுக்கு கீழ் உள்ளவர்களாகும். \n"}
{"id": "323209", "url": "https://ta.wikipedia.org/wiki?curid=323209", "title": "லகுவானா", "text": "லகுவானா\n\nலகுவானா (Laguna) என்பது பிலிப்பீன்சின் லூசோனின், கலபர்சொன் பிராந்தியத்தில் அமைந்துள்ள ஐந்து மாகாணங்களில் ஒன்றாகும். இதன் தலைநகரம் சன்டா குருஸ் ஆகும். இது 1571 ஆம் ஆண்டில் ஸ்தாபிக்கப்பட்டது. இம்மாகாணத்தில் 681 கிராமங்களும், 24 மாநகராட்சிகளும் உள்ளன. இதன் தற்போதைய மாகாண சபை ஆளுநர் \"ரமில் எல். ஹெர்னன்டெச்\" (Ramil L. Hernandez) ஆவார். இதன் மொத்த நிலப்பரப்பளவு 1,917.85 சதுர கிலோமீற்றர்கள் ஆகும். 2015 ஆம் ஆண்டின் சனத்தொகைக் கணக்கெடுப்புக்கு அமைவாக லகுவானா மாகாணத்தின் சனத்தொகை 3,035,081 ஆகும்.\nமேலும் பிலிப்பீன்சில் காணப்படும் 81 மாகாணங்களில், மொத்த நிலப்பரப்பளவின் அடிப்படையில் இம்மாகாணம் 63ஆம் மாகாணமாகவும் சனத்தொகையின் அடிப்படையில் 3ஆம் மாகாணமாகவும் காணப்படுகின்றது. அத்துடன் இம்மாகாணத்தில் இலோகானோ, தகலாகு பிகோலானோ ஆகிய மூன்று பிரதான மொழிகள் பேசப்படுகின்றன.\n"}
{"id": "323212", "url": "https://ta.wikipedia.org/wiki?curid=323212", "title": "குவிசோன்", "text": "குவிசோன்\n\nகுவிசோன் (Quezon) என்பது பிலிப்பீன்சின் லூசோனின், கலபர்சொன் பிராந்தியத்தில் அமைந்துள்ள ஐந்து மாகாணங்களில் ஒன்றாகும். இதன் தலைநகரம் லுசினா ஆகும். இது 1591 ஆம் ஆண்டில் ஸ்தாபிக்கப்பட்டது. இம்மாகாணத்தில் 1,209 கிராமங்களும், 39 மாநகராட்சிகளும் உள்ளன. இதன் தற்போதைய மாகாண சபை ஆளுநர் \"டேவில் சி.சுரேஸ்\" (David C.Suarez) ஆவார். இதன் மொத்த நிலப்பரப்பளவு 8,989.39 சதுர கிலோமீற்றர்கள் ஆகும். 2015 ஆம் ஆண்டின் சனத்தொகைக் கணக்கெடுப்புக்கு அமைவாக குவிசோன் மாகாணத்தின் சனத்தொகை 1,856,582 ஆகும்.\nமேலும் பிலிப்பீன்சில் காணப்படும் 81 மாகாணங்களில், மொத்த நிலப்பரப்பளவின் அடிப்படையில் இம்மாகாணம் 7ஆம் மாகாணமாகவும் சனத்தொகையின் அடிப்படையில் 12ஆம் மாகாணமாகவும் காணப்படுகின்றது. அத்துடன் இம்மாகாணத்தில் இலோகானோ, தகலாகு ஆங்கிலம் ஆகிய மூன்று பிரதான மொழிகள் பேசப்படுகின்றன. இங்கு 81% தகாலாகு மக்கள் வாழ்கின்றனர்.\n"}
{"id": "323214", "url": "https://ta.wikipedia.org/wiki?curid=323214", "title": "ரிசால்", "text": "ரிசால்\n\nரிசால் (Rizal) என்பது பிலிப்பீன்சின் லூசோனின், கலபர்சொன் பிராந்தியத்தில் அமைந்துள்ள ஐந்து மாகாணங்களில் ஒன்றாகும். இதன் தலைநகரம் அன்டிபொலோ ஆகும். இது 1901 ஆம் ஆண்டில் ஸ்தாபிக்கப்பட்டது. இம்மாகாணத்தில் 188 கிராமங்களும், 13 மாநகராட்சிகளும் உள்ளன. இதன் தற்போதைய மாகாண சபை ஆளுநர் \"ரெபெசா ஏ. ய்ன்ராஸ்\" (Rebecca A. Ynares ) ஆவார். இதன் மொத்த நிலப்பரப்பளவு 1,191.94 சதுர கிலோமீற்றர்கள் ஆகும். 2015 ஆம் ஆண்டின் சனத்தொகைக் கணக்கெடுப்புக்கு அமைவாக ரிசால் மாகாணத்தின் சனத்தொகை 1,191.94 ஆகும்.\nமேலும் பிலிப்பீன்சில் காணப்படும் 81 மாகாணங்களில், மொத்த நிலப்பரப்பளவின் அடிப்படையில் இம்மாகாணம் 73ஆம் மாகாணமாகவும் சனத்தொகையின் அடிப்படையில் 5ஆம் மாகாணமாகவும் காணப்படுகின்றது. அத்துடன் இம்மாகாணத்தில் தகலாகு ஆங்கிலம் ஆகிய இரு பிரதான மொழிகள் பேசப்படுகின்றன. இங்கு 99% தகாலாகு மக்கள் வாழ்கின்றனர். ரிசால் மாகாணத்தில் வாழும் மக்களில் 80 வீதமான மக்கள் ரோமன் கத்தோலிக்க சமயத்தப் பின்பற்றுகின்றனர்.\n"}
{"id": "323216", "url": "https://ta.wikipedia.org/wiki?curid=323216", "title": "பொய்ன் செட்டியா", "text": "பொய்ன் செட்டியா\n\nபொய்ன் செட்டியா ( poinsettia) என்பது ஸ்புர்க் குடும்பத்தைச் சேர்ந்த வணிக முக்கியத்துவம் வாய்ந்த ஒரு தாவர இனமாகும். இவை மெக்சிகோவில் கண்டறியப்பட்ட தாவர இனமாகும். குறிப்பாக இவை இவற்றின் சிவப்பு நிற மற்றும் பச்சைநிற மலர்களுக்காக அறியப்படுகிறது. இவற்றின் மலர்கள் பரவலாக கிருஸ்துமஸ் விழாவில் காட்சிப்படுத்தப் படுகின்றன. இதன் ஆங்கிலப் பெயர் ஜோயல் ராபர்ட் பொய்ன்செட் என்திலிருந்து வந்தது. [3] இவர் மெக்சிகோவுக்காக நியமிக்கப்பட்ட ஐக்கிய அமெரிக்காவின் தூதராவார், இவர்தான் ஐக்கிய அமெரிக்காவில் இந்த மலரை 1825 இல் அறிமுகப் படுத்தினார்.\nSection::::வரலாறு.\nஇந்த மலர் ஒரு காலத்தில் மெக்சிகோவில் காட்டு மலராக இருந்தது. இந்த மலரை ஜோயல் ராபர்ட் பொய்ன்செட் முதன்முதலில் தொட்டிகளில் வளர்த்து அமெரிக்காவில் அறிமுகப்படுத்தினார். 1900 ஆண்டுக்குப்பின் ஐக்கிய அமெரிக்காவில் வணிகரீதியாக இத்தாவரம் பெருமளவில் வளர்க்க ஆரம்பித்தனர். இந்த மலர்கள் சிவப்பு, மஞ்சள், பச்சை, வெள்ளை, இளஞ்சிவப்பு என பல நிறங்களில் இருந்தாலும் இதில் சிவப்பு நிற மலரையே கிருஸ்மசின்போது பயன்படுத்துகின்றனர். இதனால் இந்த மலரை கிருஸ்துமஸ் மலர் என்றும் செல்லமாக அழைப்பர். இந்த மலர்கள் மிகவும் சிறியவை என்றாலும் இதன் இலைகள் கண்ணைக் கவரும் வகையில் சிவப்பாக இருக்கும்.\n"}
{"id": "323218", "url": "https://ta.wikipedia.org/wiki?curid=323218", "title": "டோக்கியோ கேமி பள்ளிவாசல்", "text": "டோக்கியோ கேமி பள்ளிவாசல்\n\nடோக்கியோ கேமி பள்ளிவாசல் (Tokyo Camii Mosque) (東京ジャーミイ) ஜப்பான் நாட்டின் டோக்கியோவில் ஷிபுயா வார்டு ஒயாமா சோ மாவட்டத்தில் அமைந்துள்ள பள்ளிவாசல் ஆகும். இப்பள்ளிவாசல் கட்டிடத்துடன் துருக்கி கலாச்சார மையம் உள்ளது.இது டோக்கியோவின் மிகப்பெரிய பள்ளிவாசல் ஆகு‌ம்.\n\nSection::::அமைவிடம்.\nஇப்பள்ளிவாசல் ஜப்பான் நாட்டின் டோக்கியோவில் ஷிபுயா வார்டு ஒயாமா சோ மாவட்டத்தில் அமைந்துள்ளது. இது ஜப்பான் மிக பெரிய பள்ளிவாசல் ஆகு‌ம்.\n\nSection::::வரலாறு.\nஇப்பள்ளிவாசல் முதலில் மே 12, 1938-ல் அருகிலமைந்த பள்ளிகூடத்துடன் இணைந்து கட்டப்பட்டது. அக்டோபர் புரட்சிக்குப் பிறகு ரசியா நாட்டில் இருந்து ஜப்பான் வந்து குடியேறிய பஷ்கிர் மற்றும் தத்தாரால் கட்டப்பட்டது. பள்ளிவாசலின் முதல் இமாம் அப்துல் ரசீது மற்றும் அப்துல் ஹை குர்பான் அலி ஆகியோரின் மேற்பார்வையில் கட்டப்பட்டது.\n\nSection::::சீரமைப்பு பணிகள்.\n1986 ஆம் ஆண்டில், பள்ளிவாசலைக் கடுமையான சேதம் காரணமாக இடிக்க வேண்டியிருந்தது. தயந்த் இசுலேரி பசக்கலிங்கி வழிகாட்டுதல் மற்றும் மேற்பார்வையில் புதிய கட்டிடம் 1998 ஆம் ஆண்டு ஆரம்பிக்கப்பட்டது. முகரம் இமி என்ற கட்டிடக்கலை நிபுணர் புதிய பள்ளிவாசலை கட்டினார். ஒட்டோமான் சமயக் கட்டிடக்கலையை அடிப்படையாக கொண்டது. சுமார் 70 துருக்கிய கைவினை கலைஞர்கள் கட்டினர் .பளிங்கு கற்கள் துருக்கி நாட்டில் இருந்து இறக்குமதி செய்யப்பட்டன. சுமார் 1.5 பில்லியன் யென் செலவில் கட்டுமானம் 2000 இல் முடிக்கப்பட்டது. புதிய பள்ளிவாசல் திறப்பு விழா ஜூன் 30, 2000 அன்று நடைபெற்றது.\nSection::::பரப்பளவு.\nடோக்கியோ கேமி பள்ளிவாசல் 734 சதுர மீட்டர் பரப்பளவில் அமைந்துள்ளது.மொத்த மாடி பரப்பளவு 1,477 சதுர மீட்டர் ஆகும்.குவிமாடம் 23.25 மீட்டர் உயரமும், ஆறு தூண்கள் ஆதரவுடன் உள்ளது.மினார் 41,48 மீட்டர் உயரம் உள்ளது.\nSection::::குறிப்பு.\n\" கேமி \" என்பது துருக்கிய மொழியில் இருந்து பெறப்பட்ட சொல் ஆகும்.இது அரபு மொழி வார்த்தை \" ஜாமி \" என்பதில் இருந்து பெறப்பட்டது.இது சபையைக் கொண்ட பள்ளிவாசல் என பொருள்படும்.\n\n"}
{"id": "323223", "url": "https://ta.wikipedia.org/wiki?curid=323223", "title": "மரின்டுவுக்", "text": "மரின்டுவுக்\n\nமரின்டுவுக் (Marinduque) என்பது பிலிப்பீன்சின் லூசோனின், மிமரோபா பிராந்தியத்தில் அமைந்துள்ள ஐந்து மாகாணங்களில் ஒன்றாகும். இதன் தலைநகரம் பொவாக் ஆகும். இது 1920 ஆம் ஆண்டில் ஸ்தாபிக்கப்பட்டது. இம்மாகாணத்தில் 218 கிராமங்களும், 6 மாநகராட்சிகளும் உள்ளன. இதன் தற்போதைய மாகாண சபை ஆளுநர் \"ரொமுலா பக்கோரா\" (Romulo Baccoro ) ஆவார். இதன் மொத்த நிலப்பரப்பளவு 952.58 சதுர கிலோமீற்றர்கள் ஆகும். 2015 ஆம் ஆண்டின் சனத்தொகைக் கணக்கெடுப்புக்கு அமைவாக மரின்டுவுக் மாகாணத்தின் சனத்தொகை 234,521 ஆகும்.\nமேலும் பிலிப்பீன்சில் காணப்படும் 81 மாகாணங்களில், மொத்த நிலப்பரப்பளவின் அடிப்படையில் இம்மாகாணம் 76ஆம் மாகாணமாகவும் சனத்தொகையின் அடிப்படையில் 69ஆம் மாகாணமாகவும் காணப்படுகின்றது. அத்துடன் இம்மாகாணத்தில் தகலாகு ஆங்கிலம் ஆகிய இரு பிரதான மொழிகள் பேசப்படுகின்றன. இம்மாகாணத்தின் சனத்தொகை அடர்த்தி ஒரு சதுர கிலோ மீற்றருக்கு 250 மக்கள் என்பதாகும். மேலும் சனத்தொகை அடர்த்தியின் அடிப்படையில் இது 81 பிலிப்பீனிய மாகாணங்களில் 37ஆம் மாகாணம் ஆகும்.\n"}
{"id": "323225", "url": "https://ta.wikipedia.org/wiki?curid=323225", "title": "ஒக்சிடென்டல் மின்டோரோ", "text": "ஒக்சிடென்டல் மின்டோரோ\n\nஒக்சிடென்டல் மின்டோரோ (Occidental_Mindoro) என்பது பிலிப்பீன்சின் லூசோனின், மிமரோபா பிராந்தியத்தில் அமைந்துள்ள ஐந்து மாகாணங்களில் ஒன்றாகும். இதன் தலைநகரம் மம்புராவோ ஆகும். இது 1950 ஆம் ஆண்டில் ஸ்தாபிக்கப்பட்டது. இம்மாகாணத்தில் 162 கிராமங்களும், 12 மாநகராட்சிகளும் உள்ளன. இதன் தற்போதைய மாகாண சபை ஆளுநர் \"மரியோ கெனெ மென்டொயோலா\" (Mario Gene Mendiola) ஆவார். இதன் மொத்த நிலப்பரப்பளவு 5,865.71 சதுர கிலோமீற்றர்கள் ஆகும். 2015 ஆம் ஆண்டின் சனத்தொகைக் கணக்கெடுப்புக்கு அமைவாக ஒக்சிடென்டல் மின்டோரோ மாகாணத்தின் சனத்தொகை 487,414 ஆகும்.\nமேலும் பிலிப்பீன்சில் காணப்படும் 81 மாகாணங்களில், மொத்த நிலப்பரப்பளவின் அடிப்படையில் இம்மாகாணம் 11ஆம் மாகாணமாகவும் சனத்தொகையின் அடிப்படையில் 56ஆம் மாகாணமாகவும் காணப்படுகின்றது. அத்துடன் இம்மாகாணத்தில் தகலாகு ஆங்கிலம் ஆகிய இரு பிரதான மொழிகள் பேசப்படுகின்றன. இம்மாகாணத்தின் சனத்தொகை அடர்த்தி ஒரு சதுர கிலோ மீற்றருக்கு 83 மக்கள் என்பதாகும். மேலும் சனத்தொகை அடர்த்தியின் அடிப்படையில் இது 81 பிலிப்பீனிய மாகாணங்களில் 71ஆம் மாகாணம் ஆகும்.\n"}
{"id": "323227", "url": "https://ta.wikipedia.org/wiki?curid=323227", "title": "அல் அகமது பள்ளிவாசல், பியூனஸ் அயர்ஸ்", "text": "அல் அகமது பள்ளிவாசல், பியூனஸ் அயர்ஸ்\n\nஅல் அகமது பள்ளிவாசல் (Al Ahmad Mosque) அர்ஜென்டினா நாட்டின் தலைநகரான பியூனஸ் அயர்ஸ் நகரில் உள்ள பள்ளிவாசல் ஆகும். இப்பள்ளிவாசல் 1985 இல் திறக்கப்பட்டது.\nஇப்பள்ளிவாசல் பியூனஸ் ஏர்ஸ் நகரில் இரண்டாவது பழமையான பள்ளிவாசல் ஆகு‌ம்.இப்பள்ளிவாசல் கட்டிடம் அர்ஜென்டீனா நாட்டில் உள்ள இஸ்லாமிய கட்டிடக்கலைக்கு பழமையான கட்டிடம் ஆகு‌ம்.\nSection::::அமைவிடம்.\nஇப்பள்ளிவாசல் பியூனஸ் ஏர்ஸ் நகரில் சான் கிரிஸ்டோபல் பகுதியில் அல்பெர்டி தெருவில் 1541 இலக்கத்தில் உள்ளது.\nSection::::அமைப்பு.\nஇப்பள்ளிவாசல் மினார் மற்றும் குவிமாடம் சிறப்பு வாய்ந்தவை.இது அர்ஜென்டினா நாட்டின் இசுலாமிய கலாச்சார மையமாகவும் திகழ்கிறது.\n\n"}
{"id": "323229", "url": "https://ta.wikipedia.org/wiki?curid=323229", "title": "ஒரியென்டல் மின்டோரோ", "text": "ஒரியென்டல் மின்டோரோ\n\nஒரியென்டல் மின்டோரோ (Oriental_Mindoro) என்பது பிலிப்பீன்சின் லூசோனின், மிமரோபா பிராந்தியத்தில் அமைந்துள்ள ஐந்து மாகாணங்களில் ஒன்றாகும். இதன் தலைநகரம் மம்புராவோ ஆகும். இது 1955 ஆம் ஆண்டில் ஸ்தாபிக்கப்பட்டது. இம்மாகாணத்தில் 426 கிராமங்களும், 14 மாநகராட்சிகளும் உள்ளன. இதன் தற்போதைய மாகாண சபை ஆளுநர் \"அல்பொன்சோ உமலி, ஜேர்.\" (Alfonso Umali, Jr.) ஆவார். இதன் மொத்த நிலப்பரப்பளவு 4,238.38 சதுர கிலோமீற்றர்கள் ஆகும். 2015 ஆம் ஆண்டின் சனத்தொகைக் கணக்கெடுப்புக்கு அமைவாக ஒரியென்டல் மின்டோரோ மாகாணத்தின் சனத்தொகை 844,059 ஆகும்.\nமேலும் பிலிப்பீன்சில் காணப்படும் 81 மாகாணங்களில், மொத்த நிலப்பரப்பளவின் அடிப்படையில் இம்மாகாணம் 28ஆம் மாகாணமாகவும் சனத்தொகையின் அடிப்படையில் 32ஆம் மாகாணமாகவும் காணப்படுகின்றது. அத்துடன் இம்மாகாணத்தில் தகலாகு ஆங்கிலம் ஆகிய இரு பிரதான மொழிகள் பேசப்படுகின்றன. இம்மாகாணத்தின் சனத்தொகை அடர்த்தி ஒரு சதுர கிலோ மீற்றருக்கு 200 மக்கள் என்பதாகும். மேலும் சனத்தொகை அடர்த்தியின் அடிப்படையில் இது 81 பிலிப்பீனிய மாகாணங்களில் 47ஆம் மாகாணம் ஆகும்.\n"}
{"id": "323238", "url": "https://ta.wikipedia.org/wiki?curid=323238", "title": "சான் மறுசீராக்கல்", "text": "சான் மறுசீராக்கல்\n\nசான் மறுசீராக்கல் \"(Chan rearrangement)\" என்பது அசைலாக்சி அசிட்டேட்டை (1) ஒரு வலிமையான காரத்தின் முன்னிலையில் 2-ஐதராக்சி-3-கீட்டோ-எசுத்தராக (2) மாற்றக்கூடிய வேதியியல் வினையாகும் . \n\nஇச்செயல்முறையை மறுகண்டுபிடிப்பு மூலம் ஆல்டன் டாக்சால் ஒட்டுமொத்த தொகுப்பு வினையில் மீண்டும் பயன்படுத்தப்பட்டது .\n\nSection::::வினைவழிமுறை.\nவினைபடு பொருளில் இருக்கும் மெத்திலீன் பாலத்துடன் அடுத்துள்ள கார்போனைல் மற்றும் அசிட்டைல் பதிலீட்டுப் பொருட்கள் அமிலத்தன்மையுடன் காணப்படுகின்றன. ஆல்டால் வினையைப் போல இலித்தியம் டெட்ராமெத்தில்பிப்பெரிடைடு அல்லது ஈரைசோபுரோப்பைலமீடு போன்ற வலிமையான அணுக்கரு கவராத காரங்களால் இவற்றிலிருந்து புரோட்டான்நீக்கம் செய்ய முடியும். உருவாகும் ஈனோலேட்டு, அசிட்டைல் தொகுதியின் அடுத்துள்ள கார்பனைல் உடன் குறுகிய கால இடைநிலை ஆக்சிரேன் வழியாக அணுக்கருகவர் அசைல் பதிலீட்டை அளிக்கிறது. அமிலத்தன்மையால் தனித்த ஐதராக்சில் தொகுதி வெளியேறுகிறது . \n\n"}
{"id": "323239", "url": "https://ta.wikipedia.org/wiki?curid=323239", "title": "சாந்தாபுரம் அக்ராரம்", "text": "சாந்தாபுரம் அக்ராரம்\n\nசாந்தாபுரம் அக்ராரம் ( Santhapuram) என்பது தமிழ்நாட்டின், கிருஷ்ணகிரி மாவட்டம், ஓசூர் வட்டத்தைச் சேர்ந்த சிற்றூர் ஆகும். இந்த ஊர் ஓசூர் சட்டமன்றத் தொகுதிக்கு உட்பட்டதாக உள்ளது. இந்த ஊர் மாவட்ட தலைநகரான கிருட்டிணகிரியில் இருந்து 62 கிலோ மீட்டரும் ஒசூரில் இருந்து 7 கிலோமீட்டர் தொலைவிலும் மாநிலத் தலைநகரான சென்னையில் இருந்து 314 கிலோ மீட்டர் தொலைவிலும் உள்ளது. அருகில் உள்ள ஊர் ஒசூர் ஆகும்.\nSection::::மக்கள் வகைப்பாடு.\nஇவ்வூரில் 2011 ஆண்டைய இந்திய மக்கள் கணக்கெடுப்பின்படி 350 வீடுகள் உள்ளன. மக்கள் தொகை 773, இதில் 430 பேர் ஆண்கள், 343 பேர் பெண்கள் ஆவர்.\n"}
{"id": "323240", "url": "https://ta.wikipedia.org/wiki?curid=323240", "title": "ரொம்ப்லொன்", "text": "ரொம்ப்லொன்\n\nரொம்ப்லொன் (Romblon) என்பது பிலிப்பீன்சின் லூசோனின், மிமரோபா பிராந்தியத்தில் அமைந்துள்ள ஐந்து மாகாணங்களில் ஒன்றாகும். இதன் தலைநகரம் மம்புராவோ ஆகும். இது 1901 ஆம் ஆண்டில் ஸ்தாபிக்கப்பட்டது. இம்மாகாணத்தில் 219 கிராமங்களும், 19 மாநகராட்சிகளும் உள்ளன. இதன் தற்போதைய மாகாண சபை ஆளுநர் \"எடுவர்டோ சி. ஃபிர்மலொ\" (Eduardo C. Firmalo ) ஆவார். இதன் மொத்த நிலப்பரப்பளவு 1,533.45 சதுர கிலோமீற்றர்கள் ஆகும். 2015 ஆம் ஆண்டின் சனத்தொகைக் கணக்கெடுப்புக்கு அமைவாக ரொம்ப்லொன் மாகாணத்தின் சனத்தொகை 292,781 ஆகும்.\nமேலும் பிலிப்பீன்சில் காணப்படும் 81 மாகாணங்களில், மொத்த நிலப்பரப்பளவின் அடிப்படையில் இம்மாகாணம் 68ஆம் மாகாணமாகவும் சனத்தொகையின் அடிப்படையில் 66ஆம் மாகாணமாகவும் காணப்படுகின்றது. அத்துடன் இம்மாகாணத்தில் தகலாகு ஆங்கிலம் உள்ளடங்கலாக ஐந்து பிரதான மொழிகள் பேசப்படுகின்றன. இம்மாகாணத்தின் சனத்தொகை அடர்த்தி ஒரு சதுர கிலோ மீற்றருக்கு 190 மக்கள் என்பதாகும். மேலும் சனத்தொகை அடர்த்தியின் அடிப்படையில் இது 81 பிலிப்பீனிய மாகாணங்களில் 46ஆம் மாகாணம் ஆகும்.\n"}
{"id": "323243", "url": "https://ta.wikipedia.org/wiki?curid=323243", "title": "அல்பே", "text": "அல்பே\n\nஅல்பே (Albay) என்பது பிலிப்பீன்சின் லூசோனின், பிகோல் பிராந்தியத்தில் அமைந்துள்ள ஆறு மாகாணங்களில் ஒன்றாகும். இதன் தலைநகரம் லெகச்பி ஆகும். இது 1574 ஆம் ஆண்டில் ஸ்தாபிக்கப்பட்டது. இம்மாகாணத்தில் 720 கிராமங்களும், 15 மாநகராட்சிகளும் உள்ளன. இதன் தற்போதைய மாகாண சபை ஆளுநர் \"பிரான்சிச் பிக்காரா\" (Francis Bichara) ஆவார். இதன் மொத்த நிலப்பரப்பளவு 2,575.77 சதுர கிலோமீற்றர்கள் ஆகும். 2015 ஆம் ஆண்டின் சனத்தொகைக் கணக்கெடுப்புக்கு அமைவாக அல்பே மாகாணத்தின் சனத்தொகை 1,314,826 ஆகும்.\nமேலும் பிலிப்பீன்சில் காணப்படும் 81 மாகாணங்களில், மொத்த நிலப்பரப்பளவின் அடிப்படையில் இம்மாகாணம் 53ஆம் மாகாணமாகவும் சனத்தொகையின் அடிப்படையில் 20ஆம் மாகாணமாகவும் காணப்படுகின்றது. அத்துடன் இம்மாகாணத்தில் பிலிப்பினோ ஆங்கிலம் உள்ளடங்கலாக ஐந்து பிரதான மொழிகள் பேசப்படுகின்றன. இம்மாகாணத்தின் சனத்தொகை அடர்த்தி ஒரு சதுர கிலோ மீற்றருக்கு 510 மக்கள் என்பதாகும். மேலும் சனத்தொகை அடர்த்தியின் அடிப்படையில் இது 81 பிலிப்பீனிய மாகாணங்களில் 12ஆம் மாகாணம் ஆகும்.\n"}
{"id": "323250", "url": "https://ta.wikipedia.org/wiki?curid=323250", "title": "கமரன்ஸ் நோர்டே", "text": "கமரன்ஸ் நோர்டே\n\nகமரன்ஸ் நோர்டே (Camarines Norte) என்பது பிலிப்பீன்சின் லூசோனின், பிகோல் பிராந்தியத்தில் அமைந்துள்ள ஆறு மாகாணங்களில் ஒன்றாகும். இதன் தலைநகரம் டாஎட் ஆகும். இது 1829 ஆம் ஆண்டில் ஸ்தாபிக்கப்பட்டது. இம்மாகாணத்தில் 282 கிராமங்களும், 12 மாநகராட்சிகளும் உள்ளன. இதன் தற்போதைய மாகாண சபை ஆளுநர் \"ஜொனாக் பினமென்டெல்\" (Jonah Pimentel) ஆவார். இதன் மொத்த நிலப்பரப்பளவு 2,320.07 சதுர கிலோமீற்றர்கள் ஆகும். 2015 ஆம் ஆண்டின் சனத்தொகைக் கணக்கெடுப்புக்கு அமைவாக கமரன்ஸ் நோர்டே மாகாணத்தின் சனத்தொகை 583,313 ஆகும்.\nமேலும் பிலிப்பீன்சில் காணப்படும் 81 மாகாணங்களில், மொத்த நிலப்பரப்பளவின் அடிப்படையில் இம்மாகாணம் 55ஆம் மாகாணமாகவும் சனத்தொகையின் அடிப்படையில் 51ஆம் மாகாணமாகவும் காணப்படுகின்றது. அத்துடன் இம்மாகாணத்தில் தகலாகு ஆங்கிலம் உள்ளடங்கலாக மூன்று பிரதான மொழிகள் பேசப்படுகின்றன. இம்மாகாணத்தின் சனத்தொகை அடர்த்தி ஒரு சதுர கிலோ மீற்றருக்கு 250 மக்கள் என்பதாகும். மேலும் சனத்தொகை அடர்த்தியின் அடிப்படையில் இது 81 பிலிப்பீனிய மாகாணங்களில் 36ஆம் மாகாணம் ஆகும்.\n"}
{"id": "323251", "url": "https://ta.wikipedia.org/wiki?curid=323251", "title": "சவரிராயர்", "text": "சவரிராயர்\n\nசவரிராயர்  (20 சனவரி 1859- 24 ஆகசுடு 1923) தமிழ் அறிஞரும் மொழி ஆராய்ச்சியாளரும் ஆவார்.   \nதமிழ், ஆங்கிலம், சமற்கிருதம், இலத்தின் ஆகிய மொழிகளில் புலமை பெற்றவர்.  இவர் பண்டிதர் சவரிராயர் என அறியப்பட்டார்.\n\nSection::::இளமைக் காலம்.\nதிருநெல்வேலி மாவட்டம் வடக்கன் குளத்தில் பிறந்தார். இவர் தந்தை தேவசகாயம் ஒரு மருத்துவர் தாய் ஞானப்பிரகாசி அம்மாள்.\nகொப்பன்பட்டியைச் சேர்ந்த தமிழ்ப் புலவர் செபாசுத்தியன் பிள்ளையிடம் தமிழ் படித்தார். கொல்லம் குருமடத்தில் சேர்ந்து இலத்தின் மொழியையும் மத சாத்திரங்களையும் கற்றார். 1878 ஆம் ஆண்டில் திருமணம் செய்து கொண்டார்.\n\nSection::::ஆசிரியர்ப் பணி.\nபண்டிதர் சவரிராயர் தம் ஆசிரியர் பணியைத் தூத்துக்குடி தூய சவேரியார் தொடக்கப் பள்ளியில் தொடங்கினார்.பின்னர் உயர்நிலைப் பள்ளியில் தமிழ் கற்பித்தார். 1894 ஆம் ஆண்டில் திரிசிரபுர தூய சூசையப்பர் கல்லூரியில் தமிழ் விரிவுரையாளராகவும் சில ஆண்டுகளில் துறைத் தலைவராகவும் இருபது ஆண்டுகளுக்கு மேல் பணி செய்தார்.\n\nSection::::ஆராய்ச்சிப் பணிகள்.\nஇந்திய நாடு,  திராவிட இந்தியா,  தமிழ் மன்னர்களுக்கும் பாண்டவர்களுக்கும் உள்ள தொடர்பு, ஆரியர் தமிழர் கலப்பு ஆகியன பற்றிய பல கட்டுரைகளை சவரிராயர் எழுதினார்.\n\nதமிழ் மொழியின் தொன்மை பற்றி ஆராய்ந்தார். தமிழ்த் தொன்மை ஆராய்ச்சிக் கழகம் நிறுவினார். இந்தக் கழகத்தின் சார்பாகத் தமிழ்த் தொன்மை ஆராய்ச்சி என்ற ஆங்கில இதழை வெளியிடத் தொடங்கினார். சித்தாந்த தீபிகை போன்ற அந்தக் காலத்து ஆங்கில இதழ்களில் பல கட்டுரைகள் எழுதினார்.\n\nதமிழில் உள்ள சொற்கள் பலவற்றை ஆராய்ந்து கட்டுரைகள் எழுதினார். ஆர். சி. டட்  என்ற வரலாற்று ஆசிரியர் எழுதிய பிழையான கருத்துக்கள் சிலவற்றை மறுத்து சவரிராயர் எழுதினார். பாரதவம்ச விளக்கம் முதலிய நூல்களை எழுதினார்.\n\n\nSection::::சான்றாவணம்.\nடாக்டர் மா. இராசமாணிக்கனாரின் ஆய்வு நூல்கள் தொகுதி-2, தமிழ்க்  குடியரசுப் பதிப்பகம், சேப்பாக்கம், சென்னை-600005\n"}
{"id": "323252", "url": "https://ta.wikipedia.org/wiki?curid=323252", "title": "சித்தனப்பள்ளி", "text": "சித்தனப்பள்ளி\n\nசித்தனப்பள்ளி ( Siddanapalli) என்பது தமிழ்நாட்டின், கிருஷ்ணகிரி மாவட்டம், ஓசூர் வட்டத்தைச் சேர்ந்த சிற்றூர் ஆகும். இந்த கிராமம் சார்பத்தி ஊராட்சிக்கு உட்பட்டதாக உள்ளது ஓசூர் சட்டமன்றத் தொகுதிக்கு உட்பட்டதாக உள்ளது. இந்த ஊர் மாவட்ட தலைநகரான கிருட்டிணகிரியில் இருந்து 53 கிலோ மீட்டரும் ஒசூரில் இருந்து 8 கிலோமீட்டர் தொலைவிலும் மாநிலத் தலைநகரான சென்னையில் இருந்து 301 கிலோ மீட்டர் தொலைவிலும் உள்ளது. அருகில் உள்ள ஊர் பேரிகை ஆகும்\nSection::::மக்கள் வகைப்பாடு.\nஇவ்வூரில் 2011 ஆண்டைய இந்திய மக்கள் கணக்கெடுப்பின்படி 153 வீடுகள் உள்ளன. மக்கள் தொகை 682, இதில் 347 பேர் ஆண்கள், 335 பேர் பெண்கள் ஆவர். கல்வியறிவு விகிதம் 51.18 % ஆகும் இதில் ஆண்களின் கல்வியறிவு விகிதம் 58.02 % பெண்களின் கல்வியறிவு விகிதம் 44.48 %. தமிழ்நாட்டின் சராசரி கல்வி விகிதமான 80.09 % ஒப்பிடும்போது கல்வியறிவில் இக்கிராமம் பின்தங்கியதாக உள்ளது.\n"}
{"id": "323261", "url": "https://ta.wikipedia.org/wiki?curid=323261", "title": "வின்செஞ்சோ காம்பா", "text": "வின்செஞ்சோ காம்பா\n\nவின்செஞ்சோ (Vincenzo) அல்லது வின்செஞ்சியோ காம்பா (Vincenzio Gamba) (1606-1649), பின்னர் வின்செஞ்சோ கலிலீ (Vincenzo Galilei) (1619) எனப்பட்டவர் கலிலியோ கலிலீயின்1564-1642) சட்டப்புறம்பான மகனாவார். இவரது தாயார் மரீனா காம்பா (1570-1612) ஆவார். வின்செஞ்சோ கலிலியோவால் 1619 இல் சாட்டப்படி ஏற்கச் செய்யப்பட்டார். இவர் தன் தாத்தாவான விவ்செஞ்சோ கலிலீயைப் போலவே யாழிசைப்பத்தில் வல்லுனர் ஆனார்.\n\nSection::::வாழ்க்கை.\nவின்செஞ்சோ தன் உடன்பிறந்த வர்ஜீனியா(1600-1634), இலிவியா(1601-1659) எனும் இரு தங்கைகளைப் போலவே பாடுவா நகரில் பிறந்தார். வர்ஜீனியா பின் மரியா செலெசுதே எனும் கன்னித் துறவியானார். அதேபோல இலிவியாவும் ஆர்க்கேஞ்சலா எனும் கன்னித் துறவியானார்.\n\nஇவருக்குத் தாத்தாவின் பெயரான வின்செஞ்சோ கலிலீ பெயரிடப்பட்டது.1612 இல் இவரின் தாயார் இறந்த்தும் 1619 இல் இவர் சட்டப்படி தசுக்கினி பேரரசரால் ஏற்கப்பட்டார். எனவே வாழ்க்கை வரலாற்றில் இவர் பெயரும் இவரது தாத்தாவின் பெயரும் அடிக்கடி குழப்பிக் கொள்ளப்பட்டது.\n\nஇவர் கவிதையிலும் இசையிலும் இயக்கவியலிலும் வல்லவர் ஆனார். இவரது தந்தை இவரைப் பிசா நகரில் பெனெடெட்டோ காசுதெல்லியிடம் (1577/1578-1643) சட்டம் படிக்க விரும்பினார்.\n\nஇவர் 1629 இல் செசுடிலியாபோச்சினியேரி (1629-1669) என்பவரை மணந்தார். பணத்துக்காக தன் திருமணத்துக்குப் பிறகு, தந்தையாருடன் சண்டையிட்டார். என்றாலும் இவர்களது உறவு பின்னால் மேம்படலானது. கலீலியோவின் கடினமான பிந்தைய வாழ்க்கையில் வின்செஞ்சோ அன்புடன் உதவியுள்ளார்.\n\nவின்செஞ்சோ விவியானி (1622-1703) வின்செஞ்சோ கலிலீயின் இசைக்கருவிகளைப் புதிதுபுதிதாக உருவாக்கும் திறமையைக் குறிப்பிடுகிறார். குறிப்பாக, \"இவர் ஒரு யாழை செய்து மிகத் திறமையோடு அதை மீட்டி அதன் நாண்களில் இருந்து குழலிசைபோன்ற வியப்பான தொடர்ச்சியான மெல்லொலிகளைத் தருவித்துள்ளார்...\".\n"}
{"id": "323262", "url": "https://ta.wikipedia.org/wiki?curid=323262", "title": "பெருங் கண்காட்சி, இலண்டன்", "text": "பெருங் கண்காட்சி, இலண்டன்\n\nபெருங் கண்காட்சி, இலண்டன் எனப்படுவது, 1851 மே முதலாம் தேதி தொடக்கம் அக்டோபர் 11 வரை இலண்டனில் உள்ள ஐட் பார்க்கில் இடம்பெற்ற பன்னாட்டுக் கண்காட்சி ஆகும். இது நடைபெற்ற தற்காலிகக் கட்டிடத்தின் பெயரைத் தழுவி இதை கிறிஸ்டல் மாளிகைக் கண்காட்சி என்றும் குறிப்பிடுவது உணடு. 19ம் நூற்றாண்டில் புகழ்பெற்ற, பண்பாட்டுக்கும் தொழில் துறைக்குமான பன்னாட்டுக் கண்காட்சித் தொடரில் முதல் கண்காட்சி இதுவாகும். இக்கண்காட்சி என்றி கோல் என்பவராலும், ஆட்சியிலிருந்த அரசி விக்டோரியாவின் கணவர் இளவரசர் ஆல்பர்ட்டாலும் ஒழுங்குசெய்யப்பட்டது. இக்கண்காட்சியில் சார்லசு டார்வின், சாமுவேல் கோல்ட்டு, சார்லட் புரோன்ட்டே, சார்லசு டிக்கென்சு, லூயிசு கரல், ஜார்ச் எலியட்டு, ஆல்பிரெட் தெனிசன் ஆகியோர் உட்பட ஏராளமான அக்காலத்தில் புகழ் பெற்றவர்கள் கலந்துகொண்டனர்.\n\nSection::::காட்சிப் பொருட்கள்.\nஇக்கண்காட்சிக்காகத் தயாரிக்கப்பட்ட படங்களுடன் கூடிய விபரக்கொத்தில், பிரித்தானியா முழுவதிலும் இருந்தும், அதன் குடியேற்ற நாடுகளில் இருந்தும், 44 ஐரோப்பிய, அமெரிக்க நாடுகளில் இருந்துமான காட்சிக்கு வைப்போர் பட்டியல் இடம்பெற்றிருந்தது. காட்சிக்கு வைக்கப்பட்டிருந்த 13,000 பொருட்களில் சக்கார்ட் தறி, கடித உறை எந்திரம், சமையலறைக் கருவிகள், எஃகுத் தயாரிப்பு விளக்கங்கள், ஐக்கிய அமெரிக்காவில்அ இருந்து அனுப்பப்பட்ட அறுவடை இயந்திரம் போன்றவை அடங்கியிருந்தன.\n\nஇந்தியாவில் கிடைத்த உலகின் மிகப்பெரிய கோ-இ-நூர் வைரம், கிடைத்தற்கு அரிய மங்கலான இளம் சிவப்பு நிறம் கொண்ட டாரியா-இ-நூர் வைரம் என்பனவும் காட்சிக்கு வைக்கப்பட்டிருந்தன. 8ம் நூற்றாண்டைச் சேர்ந்ததும் முந்திய ஆண்டு (1850) கண்டெடுக்கப்பட்டதுமான \"தாரா ஆடையூசி\" ஒன்றும் இருந்தது. அக்காலத்துப் பெயர்பெற்ற பூட்டுக்களின் போதாமை குறித்த விளக்கங்கள், இன்றைய தொலைநகல் எந்திரங்களுக்கு முன்னோடியான ஒரு எந்திரம் குறித்த விளக்கம் என்பவற்றுடன், உலகின் முதல் வாக்களிப்பு இயந்திரமும் பார்வைக்கு இருந்தது.\n\nSection::::நுழைவுக் கட்டணம்.\nநுழைவுக் கட்டணம் நாட்களைப் பொறுத்து வேறுபட்டது. நாடாளுமன்ற அமர்வுகள் முடிவடையும் நாள் நெருங்கும்போது கட்டணங்களும் குறைந்து வந்தன. நாடாளுமன்ற அமர்வுகள் முடிந்ததும் செல்வந்தர்கள் இலண்டனைவிட்டுப் போய்விடுவது வழக்கம். பருவச் சீட்டுகள் 3 கினியாக்களுக்கு (2015ல் £311.05) விற்கப்பட்டன. பெண்கள் இதற்கு 2 கினியாக்கள் கொடுத்தாற் போதும். முதல் இரண்டு நாட்களும் ஒரு நாளுக்கு £1, பின்னர் மே 22 வரை ஒரு நாளுக்கு 5 சில்லிங்குகள். இதன் பின்னர் கட்டணம் மேலும் குறைக்கப்பட்டு நாளுக்கு ஒரு சில்லிங்கு (2015ல் £4.94) ஆனது. வெள்ளிக்கிழமைகளில் மட்டும் கட்டணம் 2 சில்லிங்குகளும் 6 பென்சுகளுமாக இருந்தது, சனிக்கிழமைகளில் 5 சில்லிங்குகள். தொழில் துறையினரிடையே ஒரு சில்லிங் சீட்டுக்கள் பெரிதும் வேண்டப்பட்டவையாக விளங்கின. இவ்வாறு நுழைவுக்கட்டணமாக நான்கரை மில்லியன் சில்லிங்குகள் (2015ல் £22,217,549) பெறப்பட்டது. முதல்நாளில் அச்சிடப்பட்ட 2500 நுழைவுச் சீட்டுக்களும் விற்பனையாகிவிட்டன.\n"}
{"id": "323263", "url": "https://ta.wikipedia.org/wiki?curid=323263", "title": "நியுமான் – குவார்ட் மறுசீராக்கல்", "text": "நியுமான் – குவார்ட் மறுசீராக்கல்\n\nநியுமான் – குவார்ட் மறுசீராக்கல் \"( Newman–Kwart rearrangement)\" வினை என்பது ஆக்சிச-அரைல் தயோகார்பமேட்டு, ArOC(=S)NMe2 ஆக்சிசன் அணுவிலிருந்து கந்தக அணுவிற்கு இடம்பெயர்ந்து மறுசீரமைப்பு அடையும் வினை வகையாகும் . வினையின் இறுதியில் கந்தக- அரைல் தயோகார்பமேட்டு, ArSC(=O)NMe2 உருவாகிறது. மெல்வின் சிபென்சர் நியுமான் மற்றும் அரால்டு குவார்ட் ஆகியோர் கண்டறிந்த காரணத்தால் இவ்வினை நியுமான் – குவார்ட் மறுசீராக்கல் வினை என்ற பெயரைப் பெற்றது.\n\nதயோபீனால்களைத் தொகுப்பு முறையில் தயாரிப்பதற்கு உதவும் மிகமுக்கியமான வினையாக நியுமான் – குவார்ட் மறுசீராக்கல் வினை கருதப்படுகிறது. பீனால் (1) தாப்கோ என்ற சுருக்கப் பெயரால் அழைக்கப்படும் 1,4-டையாசாபைசைக்ளோ[2,2,2]ஆக்டேன் அல்லது சோடியம் ஐதரைடு தயோகார்பமைல் குளோரைடுடன் (2) வினைபுரிந்து ஆக்சிச-அரைல் தயோகார்பமேட்டு (3) உருவாகிறது. படி மூன்றில் உருவான ஆக்சிச-அரைல் தயோகார்பமேட்டை மேலும் 250 பாகை செல்சியசு வெப்பநிலைக்கு சூடுபடுத்துவதால் நியுமான் – குவார்ட் மறுசீராக்கல் வினை நிகழ்ந்து கந்தக- அரைல் தயோகார்பமேட்டு (4) உருவாகிறது. காரம் நீராற்பகுப்பு அடைந்து அல்லது இதேபோன்ற ஒரு பிளவுக்கு உட்பட்டு ஒரு தயோபீனால் விளைகிறது \n\nSection::::வினைவழிமுறை.\nநியுமான் – குவார்ட் மறுசீராக்கல் வினை ஒரு மூலக்கூற்றிடை வகை வினையாகும். நான்கு உறுப்பினர் வளைய மாற்ற நிலை வழியாக இவ்வினை நிகழ்கிறது.\n"}
{"id": "323265", "url": "https://ta.wikipedia.org/wiki?curid=323265", "title": "மறைக்கும் முகவர்", "text": "மறைக்கும் முகவர்\n\nமறைக்கும் முகவர் \"(Masking agent)\" என்பது வேதியியல் பகுப்பாய்வில், பகுப்பாய்வுக்கு இடையூறு செய்யும் வேதிப் பொருள்களுடன் வினைபுரிந்து மறைக்கின்ற முகவரைக் குறிக்கிறது. \nவளர்மாற்ற சிடீராய்டுகள் அல்லது கிளர்வூட்டிகள் போன்ற சட்டரீதியாகத் தடைசெய்யப்பட்டுள்ள மருந்துகள் [[விளையாட்டுத்துறையினரால் பயன்படுத்தும்போது அவற்றை மறைக்க அல்லது பாதுகாத்துக் கொள்ள மறைக்கும் முகவர்கள் பயன்படுத்தப்படுகின்றன. [[சிறுநீர்ப் பெருக்கி]]கள் மறைக்கும் முகவருக்கு ஓர் எளிய உதாரணமாகும். இவை உடலில் இருந்து வெளியேறும் நீரின் அளவை பெருக்கி விடுவதால் [[சிறுநீர்|சிறுநீரின்]] [[அடர்த்தி]] குறைகிறது. இதனால் உட்கொண்ட தடைசெய்யப்பட்ட மருந்தின் அடர்த்தியும் குறைகிறது. தடை செய்யப்பட்ட பொருளின் அடர்த்தி குறைந்து விடுவதால் ஆய்வகத்தில் பகுப்பய்வின்போது அவற்றை கண்டுபிடிப்பதில் சிரமம் ஏற்படுகிறது .\n\nSection::::மேற்கோள்கள்.\n[[பகுப்பு:பகுப்பாய்வு வேதியியல்]]"}
{"id": "323281", "url": "https://ta.wikipedia.org/wiki?curid=323281", "title": "உகாண்டா தேசியப் பள்ளிவாசல்", "text": "உகாண்டா தேசியப் பள்ளிவாசல்\n\nஉகாண்டா தேசியப் பள்ளிவாசல் (Uganda National Mosque) உகாண்டா நாட்டின் தலைநகரான கம்பாலா நகரில் உள்ள பள்ளிவாசல் ஆகும். இப்பள்ளிவாசல் 2006 இல் திறக்கப்பட்டது.\nSection::::கட்டமைப்பு.\nஇப்பள்ளிவாசஇப்பள்ளிவாசல் 15,000 நபர்கள் தொழுகையை நடத்த வசதி கொண்டது.மாடியில் 3,500 நபர்கள் தொழுகையை நடத்த வசதி கொண்டது.\n\nபள்ளிவாசல் மினார் 50.5 மீட்டர் (166 அடி) உயரம் கொண்டது.இப்பள்ளிவாசலில் 5 குவிமாடங்கள் உள்ளன.\nSection::::வரலாறு.\nலிபியா நாட்டின் தளபதி முஅம்மர் அல் கதாஃபி இப்பள்ளிவாசலை கட்டி உகாண்டாவிற்கு பரிசாக அளித்தார்.உகாண்டா பல பள்ளிவாசல்கள் கொண்டுள்ளது. ஆனால் இது உயரமான கட்டிடத்தை கொண்ட பள்ளிவாசல் ஆகு‌ம்\n\nகட்டுமானப் பணிகள் நிறைவடைந்த பள்ளிவாசல் \"கடாபி தேசிய பள்ளிவாசல்\" என்ற பெயரில் 2007 ஜூன் மாதம் அதிகாரபூர்வமாகத் திறக்கப்பட்டது.\nஉகாண்டா முஸ்லீம் தலைமைக் குழுவின் தலைமை அலுவலகங்கள் இங்கு இயங்குகிறது.\n\nSection::::பெயர் மாற்றம்.\n2013 ல் லிபியா நாட்டின் தளபதி முஅம்மர் அல் கதாஃபி இறந்ததை அடுத்து லிபியாவின் புதிய நிர்வாகம் பழைய பெயரில் பள்ளிவாசல் மறுநிவாரணமளிக்க தயக்கம் காட்டியது.எனவே \"உகாண்டா தேசியப் பள்ளிவாசல்\" என பெயர் மாற்றம் செய்யப்பட்டது.\n\n"}
{"id": "323297", "url": "https://ta.wikipedia.org/wiki?curid=323297", "title": "கோவில்பத்து எனையாளும் கண்ணபெருமாள் கோயில்", "text": "கோவில்பத்து எனையாளும் கண்ணபெருமாள் கோயில்\n\nகோவில்பத்து எனையாளும் கண்ணபெருமாள் கோயில் நாகப்பட்டினம் மாவட்டத்திலுள்ள அமைந்துள்ள வைணவக்கோயிலாகும்.\n\nSection::::அமைவிடம்.\nஇக்கோயில் நாகப்பட்டினம்-வேதாரண்யம் சாலையில திருத்துறைப்பூண்டிக்குத் தெற்கே 6 கிமீ தொலைவில் அமைந்துள்ளது. \n\nSection::::இறைவன், இறைவி.\nதிரௌபதி, என்னையாளும் கண்ணா என்று போற்றிய கோயில். கமலவல்லித்தாயார் தனி சன்னதியில் உள்ளார். ஆஞ்சநேயர் தெற்கு நோக்கியவண்ணம் உள்ளார்.\n\nSection::::சிறப்பு.\nதுர்வாசர் தன்னுடைய சீடர்களுடன் பாண்டவர்களின் இருப்பிடத்திற்கு வந்தபோது காலம்கடந்துவிட்ட நிலையில் அட்சய பாத்திரம் பயனற்றுப்போனது. முனிவரின் கோபத்திலிருந்து தப்பிக்க திரௌபதி கண்ணனை வேண்ட, அவளுக்கு கண்ணன் அருள் தந்த கோயிலாகும். திரௌபதிக்கு அருள் செய்வதற்காக கண்ணன் அமர்ந்து வந்த கருடனுமாக இரட்டைக் கருடனைக் கொண்ட கோயில். கண்ணன் அட்சயப் பாத்திரத்தில் ஒட்டிக்கொண்டிருந்த ஒரு பருக்கையை உண்டு உலக உயிர்களைக் காத்ததாகவும், துர்வாசரும் பசி நீங்கிய நிலையில் பாண்டவர்களுக்கு ஆசீர்வாதம் தந்துவிட்டுப் புறப்பட்டதாகவும் கூறுவர். \n"}
{"id": "323300", "url": "https://ta.wikipedia.org/wiki?curid=323300", "title": "அம்ரித மகால் மாடு", "text": "அம்ரித மகால் மாடு\n\nஅம்ரித் மகால் (Arvin East (கன்னடம்:ಅಮೃತ ಮಹಲ್) என்பவை ஒரு வகை நாட்டு மாட்டு இனமாகும். இவை \"பென்னி சாவடி\" என்றும் அழைக்கப்படுகின்றன. இந்த மாடுகள் இந்தியாவின் கர்நாடக மாநிலத்தின் மைசூர் பகுதியை பூர்வீகமாகக் கொண்டவை. இவை ஹலிகார் மாடுகளுடன் நெருக்கமான தொடர்புடைய மாட்டினமாகும், இந்த மாடுகள் முற்காலத்தில் போர்க்களத்திற்கு போர்த் தளவாடங்களைக் கொண்டு செல்ல பயன்படுத்துப்பட்டவை ஆகும். இந்த காளைகள் அவற்றின் வேகம், உறுதிப்பாடு ஆகியவற்றிற்காக குறிப்பிடப்படுகின்றன. இந்த மாடுகள் சாம்பல் நிறத்துடன் காணப்பட்டாலும், பெரும்பாலும் இவற்றின் தோல் நிறம் வெள்ளை நிறத்திலிருந்து கருப்பு நிறம் வரை பல்வேறு நிறங்களில் காணப்படும், இவற்றின் கொம்புகள் நீண்டு, கூரான கருப்பு நிற முனைகளைக் கொண்டிருக்கும், இவற்றின் பசுமாடுகள் குறைந்த அளவே பால் கொடுக்கும் தன்மை கொண்டவை. இந்த மாடுகளை உழைப்புத் தேவைகளுக்காகவே பெரும்பாலும் வளர்த்தனர்.   இந்த மாடும் ஹலிகார் மாட்டினமும் அரச மரபுகளான விஜயநகரப் பேரரசு, சுல்தான்கள், மைசூர் அரசு ஆகியவற்றால் பாதுகாத்து வளர்க்கப்பட்டவை. தற்காலக் கர்நாடகத்தின், தென்பகுதியான \"காவல்\" (கன்னடம்:\"ಕಾವಲ್\") என்னும் பரந்த நிலப்பகுதியில் அக்கால மைசூரின் தேவைகளுக்காக இம்மாடுகளை உருவாக்க பயன்படுத்தப்பட்டன.\n"}
{"id": "323302", "url": "https://ta.wikipedia.org/wiki?curid=323302", "title": "பாபநாசம் ராமலிங்கசுவாமி கோயில்", "text": "பாபநாசம் ராமலிங்கசுவாமி கோயில்\n\nபாபநாசம் ராமலிங்கசுவாமி கோயில் தஞ்சாவூர் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் தஞ்சாவூர்-கும்பகோணம் சாலையில் தஞ்சாவூரிலிருந்து 26 கிமீ தொலைவில் அமைந்துள்ளது.\n\nSection::::இறைவன், இறைவி.\nஇக்கோயிலில் உள்ள மூலவர் ராமலிங்கேசுவரர் ஆவார். இறைவி பர்வதவர்த்தினி ஆவார்.\n\nSection::::சிறப்பு.\nகீழை ராமேசுவரம் என்றழைக்கப்படுகின்ற இக்கோயிலில் ராமனால் அமைக்கப்பட்ட லிங்கங்கள் உள்ளன. தமிழகத்தில் இக்கோயிலில் மட்டுமே இவ்வளவு லிங்கங்களை ஒரே கோயிலில் காணமுடியும். பிரம்மஹத்தி தோஷம் நீங்குவதற்காக ராமன் 107 லிங்கத்தை நிறுவியதாகவும், காசியிலிருந்து அனுமான் கொண்டுவந்த லிங்கத்தை தென்திசையில் நிறுவியதாகவும் கூறுவர்.\n\nSection::::குடமுழுக்கு.\nஇக்கோயிலின் குடமுழுக்கு 11 பிப்ரவரி 2019 அன்று நடைபெற்றது. \n\n"}
{"id": "323305", "url": "https://ta.wikipedia.org/wiki?curid=323305", "title": "ஹள்ளிகார் மாடு", "text": "ஹள்ளிகார் மாடு\n\nஹள்ளிகார் (Hallikar (கன்னடம்:ಹಳ್ಳಿಕಾರ್) என்பது இந்தியாவின் கர்நாடகத்தைச் சேர்ந்த ஒரு மாட்டினமாகும். இந்த மாட்டினங்கள் கர்நாடகத்தின் தென் மாவட்டங்களான மைசூர் மாவட்டம், மண்டியா மாவட்டம், ஹாசன் மாவட்டம் , தும்கூர் மாவட்டம் ஆகிய மாவட்டங்களில் பாரம்பரியமாக வளர்க்கப்படுகிறது. இவற்றின் கொம்புகள் நீண்டு, பின்பக்கமாக சற்று வளைந்ததாக இருக்கும், காளைகளின் திமில் உயரமானதாகவும், உடல் சரியான வடிவத்துடன், நன்கு அமைந்த தசைப்பிடிப்புகளுடன் நடுத்தர அளவில் இருக்கும். இம்மாடுகள் சாம்பல் நிறமாக இருக்கும். இந்த மாடுகள் அவற்றின் வலிமை மற்றும் பொறுமை ஆகியவற்றுக்காக அறியப்படுகிறது. இந்த இனக் காளைகள் இவற்றின் வேலை செய்யும் திறனுக்கு, குறிப்பாக இவற்றின் வண்டி இழுக்கும் திறனுக்கு பெயர் பெற்றவை. இது முன்னாள் சுல்தான்களினதும்  மைசூர் இராஜ்ஜிய மன்னர்களினதும் ஆதரவைப் பெற்ற இரண்டு மாட்டினங்களில் ஒன்றாக இருந்தது, இன்னொரு மாட்டினம் அம்ரித் மகால் ஆகும். இந்த பாரம்பரிய மாட்டினத்தின் முக்கியத்துவத்தை உணர்த்தும் விதமாக இந்திய அரசாங்கத்தின், அஞ்சல் துறை 2000 ஆம் ஆண்டு இந்த மாட்டின் படம் பொறித்த அஞ்சல் தலையை வெளியிட்டது.\n"}
{"id": "323306", "url": "https://ta.wikipedia.org/wiki?curid=323306", "title": "சிவப்பு சிந்தி", "text": "சிவப்பு சிந்தி\n\nசிவப்பு சிந்தி எனப்பவை நாட்டு மாட்டு இனங்களில் ஒன்றாகும். இந்த மாட்டினம் பாக்கித்தானின் சிந்து மாகாணப் பகுதியைச் சேர்ந்தவை. இவை பரவலாக பால் தேவைக்காக பாக்கித்தான், இந்தியா, வங்காளதேசம், இலங்கை மற்றும் பல நாடுகளில் வளர்க்கப்படுகின்றன. இவை பல நாடுகளில் ஐரோப்பிய பால் மாடுகளுடன் இனக்கலப்பு செய்யப்பட்டு வளர்க்கப்படுகின்றன. இவை இந்தியா, ஐக்கிய அமெரிக்கா, ஆத்திரேலியா, இலங்கை போன்ற நாடுகளில் ஜெர்சி இனப்பசுக்களுடன் இனக்கலப்பு செய்யப்பட்டு வளர்க்கப்படுகின்றன.\n\nSection::::விளக்கம்.\nசிவப்பு சிந்தி மாடுகள் சிவப்பு நிறமாகக் காணப்படும். இவற்றின் உடல் அடர்ந்த சிவப்பு நிறம் முதல் வெளிறிய சிவப்பு நிறத்துடன் வெள்ளை நிறக் கோடுகளுடன் குறுகிய கொம்புகளுடன் காணப்படும். சிந்தி மாடுகளில் வெள்ளை சிந்தி அல்லது தார்பார்க்கர் என்ற இன்னொரு வகையும் உண்டு. இந்த சிந்தி மாடுகளின் கொம்புகள் நீண்டு யாழ் போல வளைந்தும், உயர்ந்த திமில்களுடன் காணப்படும்.\n"}
{"id": "323315", "url": "https://ta.wikipedia.org/wiki?curid=323315", "title": "பன்னாட்டுக் கண்காட்சி (1867)", "text": "பன்னாட்டுக் கண்காட்சி (1867)\n\nபன்னாட்டுக் கண்காட்சி 1867 என்பது, 1867 ஏப்ரல் முதலாம் தேதி முதல் அதே ஆண்டு நவம்பர் 3ம் தேதிவரை பிரான்சின் பாரிசில் நடைபெற்ற கண்காட்சியைக் குறிக்கும். 42 நாடுகள் இக்காண்காட்சியில் கலந்துகொண்டன. இரண்டாம் பிரெஞ்சுப் பேரரசின் உச்சநிலையைக் குறிக்கும் முகமாக, பேரரசன் மூன்றாம் நெப்போலியனின் ஆணையைத் தொடர்ந்து 1864இலேயே ஏற்பாடுகள் தொடங்கின. \n\nSection::::தொடக்கம்.\n1864ல் மூன்றாம் நெப்போலியன், 1867ம் ஆண்டில் பாரிசில் பன்னாட்டுக் கண்காட்சியொன்றை நடத்தும்படி ஆணை பிறப்பித்தார். இளவரசர் ஜெரோம் நெப்போலியனின் தலைமையில் இதற்கென ஆணைக்குழு ஒன்று அமைக்கப்பட்டு முதற்கட்ட வேலைகள் தொடங்கின. 119 ஏக்கர் பரப்பளவைக் கொண்ட பாரிசின் இராணுவ அணிவகுப்புக்குரிய வெளியான சாம்ப் டி மார்சும், 52 ஏக்கர் பரப்பளவு கொண்ட பிலியன்கோர்ட் தீவும் கண்காட்சிக்கான இடமாகத் தேர்வாகியது. முதன்மைக் கட்டிடம் மூலைகள் வளைவாக அமைந்த செவ்வக வடிவம் கொண்டது. இதன் நீளம் 1608 அடிகள் (490 மீ), அகலம் 1247 அடிகள் (380 மீ). சுற்றிலும் பூங்காவும், அதைச் சுற்றிக் காட்சியரங்குகளும் அமைக்கப்பட்டிருந்தன. முதன்மைக் கட்டிடத்தை விட ஏறத்தாழ 100 சிறிய கட்டிடங்களும் கட்டப்பட்டன.\n\nகண்காட்சியின் கட்டுமானத்துக்கும், பேணலுக்குமான நிதியில் $1,165,020 பிரான்சு அரசின் நன்கொடை, அதேயளவு தொகையைப் பரிசு நகரம் வழங்கியது, $2,000,000 பொதுமக்களிடம் இருந்தும் கிடைத்தது.\n\nSection::::காட்சிப்பொருள்கள்.\nகண்காட்சியில் 50,226 காட்சிப்படுத்துவோர் பங்குபற்றினர். இவர்களில் 15,055 பேர் பிரான்சையும் அதன் குடியேற்ற நாடுகளையும் சேர்ந்தோர். 6176 பேர் பெரிய பிரித்தானியாவையும் அயர்லாந்தையும் சேர்ந்தோர். ஐக்கிய அமெரிக்காவிலிருந்து 703 பேர் பங்குபற்றினர். முதன் முதலாக சப்பான் தனது தேசியக் காட்சிக்கூடத்தில் கலைப்பொருட்களைக் காட்சிக்கு வைத்திருந்தது. இவற்றில் பெரும்பாலானவை கியூசுவின் சட்சுமா, சாகா குலங்களைச் சேர்ந்தோருடையவை.\n"}
{"id": "323316", "url": "https://ta.wikipedia.org/wiki?curid=323316", "title": "சாஹிவால் மாடு", "text": "சாஹிவால் மாடு\n\nசாஹிவால் மாடு (Sahiwal) என்பது முதன்மையாக பால் உற்பத்திக்கு பயன்படுத்தப்படும் நாட்டு மாட்டு இனமாகும். இம்மாட்டினம் பாக்கித்தானின் பஞ்சாப் மாகாணத்தின் சாஜிவாலை பூர்வீகமாக‍க் கொண்டவை. இவற்றின் பால் சிவப்பு சிந்தி மற்றும் புட்டனா இனங்களின் பாலைப் போலவே இருக்கும். \nசாஹிலால் மாடுகள் பஞ்சாப்பில் அருகிவரும் உள்நாட்டு மாட்டு இனமாக கருதப்பட்டு, இந்த மாடுகளை வளர்க்க 'ராஷ்டிரிய கோகுல் மிஷனின்' கீழ் சலுகைகள் வழங்கப் படுகிறது. \nSection::::விளக்கம்.\nஇந்த மாட்டுகள் லோலா (தளர்ந்த தோல்), லம்பி பார், மான்டிகோமெரி, முல்தானி, டெலி என்ற வேறு பெயர்களாலும் அழைக்கப்படுகிறது. இவற்றின் தோல் நிறம் சிவப்பு கலந்த பழுப்பு நிறத்துடன் அல்லது வெளிறிய சிவப்பு நிறத்துடன் காணப்படும் சில சமயங்களில் தோலில் வெள்ளைத் திட்டுகளும் இருக்கும்.\n"}
{"id": "323317", "url": "https://ta.wikipedia.org/wiki?curid=323317", "title": "மென்படல-அறிமுகப் பொருண்மை நிறமாலையளவீடு", "text": "மென்படல-அறிமுகப் பொருண்மை நிறமாலையளவீடு\n\nமென்படல-அறிமுகப் பொருண்மை நிறமாலையளவீடு \"(Membrane-introduction mass spectrometry)\" என்பது பகுப்பாய்வுக்கூறுடன் அரைச்சவ்வு வழியாக பொருண்மை நிரல்மாலையின் வெற்றிடக் கோபுரத்தை இணைக்கின்ற முறையாகும் .\n\nபொதுவாக மெல்லிய, வாயு ஊடுருவத்தக்க, நீர் புகா சவ்வு பயன்படுத்தப்படுகிறது, பாலிடைமெத்தில்சிலாக்சேன் ஒரு உதாரணமாகும். தண்ணீர் உள்ளிட்ட எந்தவொரு பாய்மமும் மாதிரிகளாக இருக்கலாம். சில சமையங்களில் காற்று அல்லது கரைப்பான் கூட மாதிரியாகப் பயன்படுவதுண்டு. எளிமையான மாதிரிகளை அறிமுகப்படுத்துவது இம்முறையின் சிறப்பு ஆகும். சிறிதளவு பகுப்பாய்வுக்கூறு அல்லது மாதிரியைத் தயாரிக்காமல் கூட நிகழ்நேரத்தில் பல்வேறு பகுப்பாய்வுக் கூறுகளை அளவிட இம்முறை பெரிதும் பயன்படுகிறது. மின்முனைவற்ற சிறிய மூலக்கூறுகளையும் இம்முறையில் அளவிட முடியும். ஏனெனில் இத்தைகய மூலக்கூறுகள் மாதிரிகளைக்காட்டிலும் மென்படலப் பொருட்களிடம் அதிக நாட்டம் கொண்டவையாகும். \n"}
{"id": "323324", "url": "https://ta.wikipedia.org/wiki?curid=323324", "title": "அனுராதபுரம் விமான நிலையம்", "text": "அனுராதபுரம் விமான நிலையம்\n\nஅனுராதபுரம் விமான நிலையம் (, )  இலங்கையின் அனுராதபுரத்தில் அமைந்துள்ள ஒரு உள்நாட்டு விமான நிலையம் ஆகும்.. இது ஒரு இராணுவ விமானத்தளம் ஆகும். இலங்கை விமானப்படை பேஸ், அனுராதபுரம் அல்லது எஸெலாஃப் பேஸ் அனுராதபுரம் எனவும் அறியப்படுகின்றது.\n\nஅனுராதபுர நகரில் இருந்து  தூரத்தில் தென்கிழக்குத் திசையில் இது அமைந்துள்ளது. இவ்விமான நிலையம்  எனும் உயரத்தில் அமைந்துள்ளது. இதன் ஓடுபாதைத் தூரம்  ஆகும்.\n"}
{"id": "323326", "url": "https://ta.wikipedia.org/wiki?curid=323326", "title": "பச்சவுர் மாடு", "text": "பச்சவுர் மாடு\n\nபச்சவுர் மாடு என்பது இந்தியாவைச் சேர்ந்த ஒரு மாட்டு இனம் ஆகும். இவை இந்தியாவின் வடக்கு பீகாரின் மதுபனி மாவட்டம், தர்பங்கா மாவட்டம், சித்தமார்த்தி ஆகிய பகுதிகளை பூர்விகமாக கொண்டவை. இந்த இன மாடுகளின் உடல் அளவு கச்சிதமானதாகவும், சிறியதாகவும் இருக்கும், மேலும் இவை ஹரியாவி மாடுகளுடன், நெருங்கிய தன்மை கொண்டதாக உள்ளன. இதன் எருதுகள் நடுத்தர வேலைகளுக்குப் பயன்படுத்தப்படுகின்றன, இவை இடத்திற்குத் தக்கவாறு தம்மை பழக்கிக்கிக் கொள்கின்றன இந்த மாடுகள் இந்தியாவின் மற்ற நாட்டு மாடுகளை ஒப்பிடும்போது சிறப்பான அளவு பால் தருகின்றன மற்றும் இவை சிறப்பான இனப்பெருக்குச் சுழற்சிக்காக அறியப்படுகின்றன, இந்த மாடுகள் ஆங்கில கிழக்கிந்திய கம்பெனி காலத்தில் பீகாரில் மிகப் பிரபலமாக இருந்தது. \n"}
{"id": "323328", "url": "https://ta.wikipedia.org/wiki?curid=323328", "title": "திருக்கூடலூர் ஜெகத்ரட்சகப் பெருமாள் கோயில்", "text": "திருக்கூடலூர் ஜெகத்ரட்சகப் பெருமாள் கோயில்\n\nதிருக்கூடலூர் ஜெகத்ரட்சகப் பெருமாள் கோயில் தஞ்சாவூர் மாவட்டத்திலுள்ள அமைந்துள்ள வைணவக்கோயிலாகும்.\n\nSection::::அமைவிடம்.\nஇக்கோயில் திருவையாறு-கும்பகோணம் சாலையில கிழக்கே 11 கிமீ தொலைவில் அமைந்துள்ளது. \n\nSection::::இறைவன், இறைவி.\nஇக்கோயிலில் உள்ள மூலவர் ஜெகத்ரட்சகப் பெருமாள் என்றும் வையங்காத்த பெருமாள் என்றும் அழைக்கப்படுகிறார். அவர் பூமிதேவி, நீலாதேவியுடன் நான்கு கரங்களோடு நின்ற நிலையில் கிழக்கு நோக்கி காணப்படுகிறார். வலது கரத்தில் செங்கோல் ஏந்திய நிலையில் உள்ளதால் உய்யவந்தான் என்றும் அழைக்கின்றனர். \n\nSection::::சிறப்பு.\nதேவர்கள் நந்தக முனிவருடன் வந்து பெருமாளை வணங்கியதால் இக்கோயில் திருக்கூடலூர் என்றழைக்கப்படுகிறது.\n"}
{"id": "323329", "url": "https://ta.wikipedia.org/wiki?curid=323329", "title": "டாங்கி மாடு", "text": "டாங்கி மாடு\n\nடாங்கி மாடு (மராத்தி:डान्ग्गी) என்பது ஒரு இந்திய மாட்டு இனமாகும். இவை மகாராட்டிர மாநிலத்தின் நாசிக் மாவட்டம், அகமது நகர் மாவட்டம் போன்ற மாவட்டங்களின் டாங்கி என்னும் மலைப்பாங்கான பகுதியைப் பூர்வீகமக‍க் கொண்டவை . இந்த இன மாடுகளின் உடல் நடுத்தர அளவு முதல் பருமனான அளவுவரை உள்ளது. இவை கடும் மழையைத் தாங்கி வாழக்கூடிய நாட்டு மாடுகளாகும். இவற்றின் தோலில் பலத்த மழையைப் பொறுத்து கொள்ள உதவும் வகையினால ஒரு வகை எண்ணெய் சுரப்பதால் இந்த ஆற்றலை இவை பெற்றுள்ளன. \n"}
{"id": "323331", "url": "https://ta.wikipedia.org/wiki?curid=323331", "title": "பாரடோல்", "text": "பாரடோல்\n\nபாரடோல் \"(Baratol)\" என்பது ஒரு வெடிபொருளாகும். டிஎன்டி எனப்படும் டிரை நைட்ரோ டொலுயீன், பேரியம் நைட்ரேட்டு கலவையுடன் 1% அளவு மட்டுபடுத்தியாகச் செயல்படும் பாரபின் மெழுகைச் சேர்த்து பாரடோல் உருவாக்கப்படுகிறது. டி,என்,டி 25% முதல் 33% அளவு வரைக்கும் கலவையில் கலக்கப்படுகிறது. ஏனெனில், பேரியம் நைட்ரேட்டு அதிக அடர்த்தி கொண்டது என்பதால் பாரடோல் அடர்த்தி குறைந்தபட்சமாக 2.5 மி.கி/மீ ஆகவாவது இருக்கவேண்டும்.\n\nபாரடோலின் வெடிப்புத் திசைவேகம் வினாடிக்கு 4900 மீட்டர்கள் மட்டுமேயாகும் . தொடக்கக்கால சில அணு குண்டுகளில் பயன்படுத்தப்பட்ட வெடிபொருள் லென்சுகளில் மெதுவாக வெடிக்கும் வெடிபொருளாகப் பயன்படுத்தப்பட்டது. கூட்டமைவு பி பயன்படுத்தப்பட்டு தயாரிக்கப்படும் வெடிபொருள்கள் பெரும்பாலும் விரைவு வெடிபொருள் வகை வெடிபொருளாகும். 1945 ஆம் ஆண்டில் மேற்கொள்ளப்பட்ட டிரினிட்டியில் அணுகுண்டு வெடிப்பு, 1949 சோவியத் யோ 1 குண்டு வெடிப்பு மற்றும் 1972 இல் இந்தியா அணுகுண்டு வெடிப்பு அனைத்திலுமே பாரடோலும், ’கூட்டமைவு பி‘ யும் பயன்படுத்தப்பட்டன .\n\nமில்சு குண்டு எனப்படும் பிரித்தானிய கைவெடிகுண்டுகளிலும் பாரடோல் பயன்படுத்தப்பட்டது.\n"}
{"id": "323334", "url": "https://ta.wikipedia.org/wiki?curid=323334", "title": "பிரம்மன் மாடு", "text": "பிரம்மன் மாடு\n\nபிரம்மன் மாடு அல்லது பிரம்மா மாடு ( Brahman or Brahma) எனப்படும் மாட்டினம் இந்தியாவில் இருந்து ஐக்கிய அமெரிக்கா இறக்குமதி செய்த நாட்டு மாட்டு இனத்திலிரிந்து இனப்பெருக்கம் செய்யப்பட்ட ஒரு மாட்டினமாகும். இந்த பிரம்மா மாடுகள் இந்திய மாட்டினங்களான கன்கரேஜ், ஓங்கோல், கிர் பசு ஆகிய மாட்டு இனங்களை கலப்பினம் செய்த‍தின் மூலம் உருவாக்கப்பட்ட மாட்டு இனம் ஆகும். பிரம்மா மாடு இறைச்சித் தேவைக்காக வளர்க்கப்படும் கால்நடைகளில் மிகவும் பிரபலமான இனங்களில் ஒன்றாக உள்ளது. இவை பரவலாக அர்ஜென்டீனா, பிரேசில், பராகுவே, ஐக்கிய அமெரிக்கா, கொலம்பியா, ஆஸ்திரேலியா போன்ற நாடுகளில் வளர்க்கப்படுகின்றது. \n\nSection::::இனப்பெருக்கம் மற்றும் பயன்பாடு.\nஐக்கிய அமெரிக்காவில் இறைச்சித் தேவைக்காக இனப்பெருக்கம் செய்யப்பட்ட முதல் மாட்டினம் பிரம்மா ஆகும். இந்த மாடு 1900 களில் நான்கு வேறுபட்ட இந்திய மாட்டினங்களான கிர், குஜராத், ஓங்கோல், கிருஷ்ணா படுக்கை மாடு ஆகியவற்றை இனக்கலப்பு செய்து உருவாக்கப்பட்டது ஆகும். இந்தியாவில் இருந்து 1854 இல் இருந்து 1926 வரை அமெரிக்காவுக்கு இறக்குமதி செய்யப்பட்ட சுமார் 266 காளைகள் மற்றும் 22 பசுக்களில் இருந்து கரு உருவாக்கப்பட்டது. \n\nபிரம்மம் மாடுகள் வெப்பத்தை தாங்கும் திறன்பெற்றவையாக உள்ளன. இதனால் இவை வெப்ப மண்டல பிரதேசங்களில் பரவலாக உள்ளன. இவற்றுக்கு உள்ள தடித்த தோல் உள்ளதால் பூச்சிகளிடமிருந்து தங்களை காத்துக் கொள்கின்றன. பிரம்மமா மாடுகள் பிற மாடுகளைவிட நீண்ட ஆயுட்காலத்தைக் கொண்டதாக உள்ளன. இந்த காளைகளில் 15 வயது அல்லது அதைவிட மூத்தவற்றை கன்று உற்பத்திக்கு பயன்படுத்தப்படுகின்றனர்.\n"}
{"id": "323337", "url": "https://ta.wikipedia.org/wiki?curid=323337", "title": "தீவனி மாடு", "text": "தீவனி மாடு\n\nதீவனி மாடு (Deoni (கன்னடம்:ದೇವನಿ/மராத்தி:देवनि) என்பது இந்தியாவைச் சேர்ந்த ஒரு மாட்டினமாகும். இவை கர்நாடக மாநிலத்தின் பிதர் மாவட்டத்தின் பசவகல்யான், பிதார் வட்டங்கள் மற்றும் அதை ஒட்டி மகாராஷ்டிரா மாநிலத்தின் லாத்தூர் மாவட்டத்தின் பால்கி வட்டம் ஆகிய பகுதியை பூர்வீகமாக‍க் கொண்டவை.\n\nஇந்த மாடுகள் நல்ல பால் தருவனவாகவும் உழைப்புத் திறனைக் கொண்டனவாகவும் உள்ளன. இவற்றை இந்த இரண்டு தேவைகளுக்காகவும் இந்தியாவில் வளர்க்கின்றனர். இந்த மாடுகள் முன்னாள் ஐதராபாத் மாநிலத்தில் இருந்து பிரிந்த பகுதிகளான தெலுங்கானா மாநிலம் மற்றும் அதன் அண்டை மாநிலங்களான கர்நாடகம் மற்றும் மகாராஷ்டிரா போன்ற மாநிலங்களின் அண்டை மாவட்டங்களில் மிகவும் பிரபலமாக உள்ளது. இந்த மாடுகளை பால் தேவைக்காக ஹால்ஸ்டீன் மற்றும் ஜெர்சி மாடுகளுடன் கலப்பு செய்யப்படுகின்றன. \nSection::::விளக்கம்.\nஇந்த மாடுகளின் தோல் புள்ளிகளுடன் கூடிய கருப்பு அல்லது வெள்ளை நிறத்துடன் காணப்படும். இவை முதல் கன்றை ஈனும் வயது 894-1540 நாட்களாக (சராசரியாக 940 நாட்கள்) இருக்கும் கன்று ஈனும் இடைவெளி 447 நாட்களாக இருக்கும்.\n"}
{"id": "323338", "url": "https://ta.wikipedia.org/wiki?curid=323338", "title": "கங்காத்ரி மாடுகள்", "text": "கங்காத்ரி மாடுகள்\n\nகங்காத்ரி மாடுகள் (Gangatiri ) என்பவை இந்தியாவைச் சேர்ந்த மாட்டினமாகும். இவை கங்கை ஆற்றின் கரைப்பகுதிகளான பீகார் மாநிலத்தின் மேற்குபகுதி மற்றும் உத்தரப் பிரதேசத்தின் கிழக்குப் பகுதிகளை பூர்வீகமாக கொண்டவை. இந்த மாடுகள் வட இந்தியாவில் முதன்மையான இரட்டை நோக்கங்களான பால் மற்றும் உழைப்புப் பணிகளுக்காக வளர்க்கப்படுகின்றன.\n"}
{"id": "323339", "url": "https://ta.wikipedia.org/wiki?curid=323339", "title": "தாறுபாய்ச்சிக் கட்டுதல்", "text": "தாறுபாய்ச்சிக் கட்டுதல்\n\nதாறுபாய்ச்சிக் கட்டுதல் என்பது தமிழர்களின் வேட்டி உடுத்தும் முறைகளில் ஒன்று ஆகும்.\n\nபழங் காலத்தில் தமிழ் நாட்டில் வேட்டைக்காரர்கள், போர் செய்யும் மறவர்கள், நடனம் ஆடுவோர் போன்றவர்கள் தாறுபாய்ச்சிக் கட்டி வேலை செய்தார்கள். அந்தக் காலத்தில் கால் சட்டையோ சல்லடமோ வழக்கத்தில் இல்லை. \nவேட்டியை இடுப்பில் சுற்றிக் கட்டுவதால் கடுமையான வேலை செய்யும்போதும் நடக்கும் போதும் கால் தட்டும் அல்லது தடுக்கும். சில நேரம் கட்டிய துணி கிழியும். எனவே கடுமையாக உடல் உழைப்பு செய்பவர்கள் தாறுபாய்ச்சிக் கட்டி வேட்டி உடுத்தி வந்தார்கள்.\n\nதாறு பாய்ச்சிக் கட்டுதல் மூன்று பெயர்களால் வழங்கப்படுகிறது. அவை மொட்டைத்தாறு, வட்டத்தாறு, வால்தாறு ஆகும். கட்டுகிற \nமுறையிலும் சிறு வேறுபாடுகள் உண்டு.\n\nதாறுபாய்ச்சிக் கட்டுதல் என்பதை தற்றுடுத்தல் எனவும் அழைக்கிறார்கள். இத்தகைய வேட்டி கட்டும் முறை தொல்தமிழரின் வழக்கம் ஆகும்.\n\nSection::::சான்றாவணம்.\nதமிழியற் கட்டுரைகள், ஆசிரியர்-ஞா.தேவநேயப் பாவாணர், தமிழ்மண் பதிப்பகம், தியாகராய நகர், சென்னை.\n"}
{"id": "323341", "url": "https://ta.wikipedia.org/wiki?curid=323341", "title": "கௌலவ் மாடு", "text": "கௌலவ் மாடு\n\nகௌலவ் மாடுகள் (Gaolao) இந்தியாவைச் சேர்ந்த மாட்டு இனமாகும். இது இந்தியாவின் பொஸ் இன்டிகோ மாட்டினத்தின் ஒரு கிளை இனமாகும். இந்த மாடுகளை பால்தேவை மற்றும் உழைப்பு ஆகிய இரு பயன்களுக்காகவும் வளர்க்கின்றனர். இவை மகாராஷ்டிர மாநிலத்தின் வர்தா மாவட்டம் மற்றும் மத்தியப் பிரதேசத்தின் பாலாகாட் மாவட்டம், சிந்த்வாரா மாவட்டம் சத்தீஸ்கர் மாநிலத்தின் ராஜ்நாந்துகாவ் மாவட்டம் ஆகிய பகுதிகளை பூர்வாகமாக‍க் கொண்டவை. இந்த மாடுகள் பெரியதாக மற்றும் கட்டுடல் கொண்டதாகவும் நிறத்தைப் பொருத்தவரை பொதுவாக சாம்பல் நிறம் வெள்ளை நிறம் ஆகிய நிறங்களைக் கொண்டவையாக உள்ளன. \n"}
{"id": "323346", "url": "https://ta.wikipedia.org/wiki?curid=323346", "title": "ஹரியானா மாடு", "text": "ஹரியானா மாடு\n\nஹரியானா மாடு (Hariana ) என்பது வட இந்தியாவைச் சேர்ந்த ஒரு மாட்டினமாகும். \nSection::::பகுதிகள்.\nஇது ஹரியானா மாநிலத்தின் ரோத்தக் மாவட்டம், கர்னால் மாவட்டம், ஜிந்து, ஹிசார், குருகிராம் போன்ற மாவட்டங்களை பூர்வீகமாக‍க் கொண்டது. இந்த மாடுகள் நடுத்தர அளவு முதல் பெரிய அளவுவரை உள்ளன, இவை பொதுவாக சாம்பல் நிறம் திட்டுக்களுடன் வெண்மையாக உள்ளன. \nSection::::அம்சங்கள்.\nஇவற்றின் கொம்புகள் குறுகியதாகவும் அதன் முகம் குறுகி நீண்டதாக இருக்கும். இந்த மாடுகள் மிகவும் நல்ல பால் தருபவையாகவும், மற்றும் எருதுகள் நன்கு வேலை செய்பவையாகவும் உள்ளன. இவை கறவை உழைப்பு ஆகிய இருநோக்கங்களுக்காகவும் வளர்க்கப்படுகின்றன. இவற்றின் முதல் கன்று ஈனும் வயது சராசரியாக 40-60 மாதங்கள் ஆகும்.\nSection::::பிறப்பிடம்.\nஹரியானா இனம், அரியானா மற்றும் கிழக்கு பஞ்சாப் பகுதிகளை பூர்வீகமாக‍க் கொண்டவை. இவை இண்டிகா சீபு மாட்டினத்தில் அறியப்பட்ட 75 இனங்களில் ஒன்றாகும்.\n"}
{"id": "323347", "url": "https://ta.wikipedia.org/wiki?curid=323347", "title": "பிசுமத்தீன்", "text": "பிசுமத்தீன்\n\nபிசுமத்தீன் \"(Bismuthine)\" என்பது BiH என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். ஐயுபிஏசி முறையில் பிசுமத்தேன் என்ற பெயரால் இச்சேர்மம் அழைக்க்ப்படுகிறது. கனமான அமோனிய ஓரினவரிசைச் (நிக்டோகென் ஐதரைடு) சேர்மமான பிசுமத்தீன் நிலைப்புத்தன்மையற்ற ஒரு சேர்மமாகும். 0 °செல்சியசு வெப்பநிலைக்குக் கீழ் இது சிதைவடைந்து பிசுமத் உலோகமாகிறது. எதிர்பார்க்கப்பட்டது போலவே பிசுமத்தீன் H-Bi-H இணைப்புகளின் பிணைப்புக் கோணங்கள் 90 பாகைகள் கொண்ட பட்டைக்கூம்பு கட்டமைப்பை ஏற்றுள்ளது.\n\nபிசுமத்தீன் என்ற சொல் கரிம பிசுமத்(III) குடும்பத்து சேர்மங்களின் உறுப்பினர் என்பதையும் குறிக்கிறது. இவற்றின் பொது வாய்ப்பாடு BiR3, ஆகும். இங்கு R என்பது கரிமபதிலியைக் குறிக்கிறது. உதாரணமாக Bi(CH3)3 , டிரைமெத்தில்பிசுமத்தைன் ஒரு கரிமபிசுமத்தீன் சேர்மமாகும். \n\nமெத்தில்பிசுமத்தீனை (BiH2Me) மறுபங்கீடு செய்து பிசுமத்தீ (BiH3) தயாரிக்கப்படுகிறது:\n\nதேவைப்படும் BiH2Me, இதுவும் வெப்பச்சிதைவு அடையக்கூடியதாகும். மெத்தில்பிசுமத்டைகுளோரைடை (BiCl2Me) இலித்தியம் அலுமினியம் ஐதரைடுடன் ( LiAlH4.) சேர்த்து ஒடுக்க வினையின் மூலம் இதைத் தயாரிக்கலாம். \nSbH3,இன் பண்புகளை ஒத்திருக்கும் BiH3 நிலைப்புத்தன்மை இல்லாமல் வெப்பத்தால் சிதைவடைந்து கூறிலுள்ள தனிமங்களாகப் பிரிகிறது.\n\nஆர்சனிக்கைக் கண்டறியப் பயன்படுத்தப்படும் மார்சு சோதனை முறையைப் பயன்படுத்தியே பிசுமத்தீனையும் கண்டறிய முடியும். வெப்பச்சிதைவு என்ற அடிப்படையே இம்முறையில் முக்கியமாக கவனிக்கப்படுகிறது, இச்சிதைவால் பிசுமத், ஆர்சனிக், ஆன்டிமணி முதலான தனிமங்கள் வீழ்படிவாகின்றன. மேலும் இவை அவற்றின் கரைதிறனைக் கொண்டு பிரித்தறியப்படுகின்றன. ஆர்சனிக் NaOCl கரைசலிலும், அமோனியம் பாலிசல்பைடு கரைசலில் ஆன்டிமணியும், பிசுமத் இவையிரண்டிலும் கரையாமலும் வேறுபடுகின்றன. \n\nSection::::பயன்கள்.\nபிசுமத்தீனின் குறைவான கரைதிரன் காரணமாக ஒர் இடைநிலை விளைபொருள் என்பதைத் தவிர தொழில்நுட்ப பயன்பாடுகளிலிருந்து இது விலக்கப்படுகிறது. \n"}
{"id": "323349", "url": "https://ta.wikipedia.org/wiki?curid=323349", "title": "ஜவாரி மாடு", "text": "ஜவாரி மாடு\n\nஜவாரி மாடு (கன்னடம்:ಜವಾರಿ) என்பது இந்தியாவின் ஐதராபாத்-கர்நாடகப் பகுதியின் கர்நாடகத்தைப் பூர்வீகமாக‍க் கொண்ட மாட்டினமாகும். இவை நல்ல பால் கறக்கும் திறன் மற்றும் உழைக்கும் திறன் ஆகிய இரட்டை பயன்பாடுகளுக்காக வளர்க்கப்படுகின்றன. இந்த மாடுகள் நடுத்தர அளவுள்ளவையாகவும் மென்மையான குணமும் கொண்டவை. இவை வெப்ப கால நிலையைத் தாங்குவதாகவும், பூச்சி எதிர்ப்புத் திறனுடவையாகவும் உள்ளன. இந்த மாடுகள் அதன் பூர்வீக பகுதியில் வேண்டப்படும் மாட்டினமாக உள்ளது.\n"}
{"id": "323371", "url": "https://ta.wikipedia.org/wiki?curid=323371", "title": "எடிசுட்டன் கலங்கரை விளக்கம்", "text": "எடிசுட்டன் கலங்கரை விளக்கம்\n\nஎடிசுட்டன் கலங்கரை விளக்கம் (Eddystone Lighthouse) ஐக்கிய இராச்சியத்தின் இங்கிலாந்தில் உள்ள ரேம் நிலமுனைக்குத் தெற்கே 9 மைல்கள் (14 கிமீ) தொலைவில் ஆபத்தான எடிசுட்டோன் பாறைகள் மீது அமைந்துள்ள ஒரு கலங்கரை விளக்கம். ரேம் நிலமுனை கோர்ண்வாலிலும், பாறைகள் டெவொனிலும் உள்ளன. இப்போதுள்ள கலங்கரை விளக்கம் இந்த இடத்தில் கட்டப்பட்ட நான்காவது அமைப்பு ஆகும். முதலாவதும் இரண்டாவதும் புயலாலும், தீயாலும் அழிந்துவிட்டன. சுமீட்டன்ன் கோபுரம் எனவும் அறியப்பட்ட மூன்றாவது கலங்கரை விளக்கம், கலங்கரை விளக்கங்களின் வடிவமைப்பில் அதன் செல்வாக்குக் காரணமாகவும், காங்கிறீட்டுக் கட்டிடங்களின் வளர்ச்சியில் அதன் முக்கியத்துவம் காரணமாகவும் பரவலாக அறியப்பட்டது. இதன் மேற்பகுதி ஒரு நினைவுச்சின்னமாகப் பிளைமவுத்தில் திரும்பக் கட்டப்பட்டுள்ளது. கோர்டுவான் கலங்கரை விளக்கமே முதல் கரைக்கு அப்பாலான கலங்கரை விளக்கம் எனினும், 1699ல் இவ்விடத்தில் கட்டி முடிக்கப்பட்ட முதல் கலங்கரை விளக்கமே முதல் திறந்த பெருங்கடல் கலங்கரை விளக்கம் ஆகும். \n\nSection::::முதல் கலங்கரை விளக்கம்.\nஇது வின்சுட்டன்ட்லியின் கலங்கரை விளக்கம் எனவும் அழைக்கப்படும் இது என்றி வின்சுட்டன்ட்லியினால் கட்டப்பட்ட எண்கோண மரக் கட்டமைப்பு ஆகும். இது பதிவில் உள்ள முதல் கரைக்கு அப்பாலான கலங்கரை விளக்கமாகவும் உள்ளது. 1696ல் கட்டிடவேலைகள் தொடங்கின. 14 நவம்பர் 1698ல் ஒளியேற்றப்பட்டது. இது கட்டப்படும்போது, அனுமதி பெற்ற தனியார் போர்க்கப்பலில் வந்தோர் வின்சுட்டன்ட்லியைப் பிடித்ததுடன் அதுவரை செய்து முடித்திருந்த வேலைகளையும் அழித்தனர். பதினாறாம் லூயி தலையிட்டு அவரை விடுவிக்க உத்தரவிட்டார்.\n\nஇக்கலங்கரை விளக்கம் அதன் முதல் மாரிக்குத் தாக்குப் பிடித்தது. ஆனால், திருத்தம் செய்யவேண்டியிருந்தது. இது பின்னர் 12 பக்கங்களைக் கொண்டதும், கற்பலகைகளால் மூடப்பட்டதுமான அமைப்பாக மாற்றம் பெற்றது. இது 1703ம் ஆண்டின் பெரும் புயல்வரை நின்றுபிடித்தது. 27 நவம்பருடன் எவ்வித தடயமும் இன்றி அழிந்துவிட்டது. \n\nஅந்நேரம் திருத்த வேலைகளில் ஈடுபட்டிருந்த வின்சுட்டன்ட்லியும் கலங்கரை விளக்கத்திலேயே இருந்தார். அவரதும், அவருடன் இருந்த மேலும் ஐவரினதும் தடயங்களும் கிடைக்கவில்லை.\n\nஇதன் கட்டுமானச் செலவும் ஐந்து ஆண்டுகளுக்கான பேணற் செலவும் மொத்தம் £7,814 7s.6d, இக்காலப் பகுதியில் கப்பல்களிடம் தொன்னுக்கு ஒரு பென்னி வீதம் அறவிட்ட மொத்ததொகை £4,721 19s.3d.\n\nSection::::இரண்டாம் கலங்கரை விளக்கம்.\nமுதல் கலங்கரை விளக்கம் அழிந்துபோன பின்னர் கப்பித்தான் ஜான் லோவெட்டு பாறையை குத்தகைக்கு எடுத்தார். நாடாளுமன்றச் சட்டம் ஒன்றின் மூலம் அவ்வழியாகச் செல்லும் கப்பல்களிடமிருந்து தொன்னுக்கு ஒரு பென்னி கட்டணம் அறவிடுவதற்கு அனுமதியும் கிடைத்தது. அவர் புதிய கலங்கரை விளக்கம் ஒன்றை அமைப்பதற்கு ஜான் ருடியார்ட் என்பவரை அமர்த்தினார். இவர் செங்கற்களாலும், கல்லாலும் கட்டப்பட்ட உட்பகுதியையும், கூம்பு வடிவ மரத்தாலான வெளிப்புறத்தையும் கொண்ட கலங்கரை விளக்கம் கட்டப்பட்டது. 1708ல் தர்காலிக விளக்கு ஒன்று பொருத்தப்பட்டது. 1709ல் வேலைகள் நிறைவடைந்தன. இது 50 ஆண்டுகள் நிலைத்திருந்தது. \n\n1755 டிசம்பர் 2ம் தேதி விளக்கின் மேற்பகுதியில் தீப்பிடித்தது. இது விள்ள்க்கு ஏற்றப் பயன்படும் மெழுகுவர்த்தி ஒன்றில் இருந்து தெறித்த பொறியினால் ஏற்பட்டிருக்கக்கூடும் எனக் கருதப்படுகிறது. அங்கிருந்த மூன்று காவலர்கள் நீரூற்றித் தீயை அணைக்க முயன்றனர் ஆனால் அவர்களது படகு பாறையில் மேதியது. அவர்கள் பின்னர் மீட்கப்பட்டனர். ஆனால், கலங்கரை விளக்கம் முற்றிலுமாக எரிந்துவிட்டது. அந்நேரம் அங்கிருந்த 94 வயதான காவலர் என்றி ஹோல், விளக்குக்கு மேல் அமைந்த கூரையிலிருந்து உருகிய ஈய ஆவியைச் சுவாசித்ததால் இறந்துபோனார். இந்நிகழ்வு தொடர்பான அறிக்கை ஒன்றை மருத்துவர் எட்வார்டு இசுப்பிரி சமர்ப்பித்திருந்தார். இந்நிகழ்வுடன் தொடர்புடைய ஈயத்தின் துண்டு ஒன்று இசுக்காட்லாந்து தேசிய அருங்காட்சியகத்தில் உள்ளது.\n\nSection::::மூன்றாம் கலங்கரை விளக்கம்.\nசிமீட்டனின் கலங்கரை விளக்கம் எனவும் அறியப்படும் மூன்றாம் கலங்கரை விளக்கம் இவ்வாறான அமைப்புக்களில் ஒரு முக்கிய முன்னேற்றம் ஆகும். அரசக் கழகத்தினால் பரிந்துரைக்கப்பட்டபடி குடிசார் பொறியாளரான ஜான் சிமீட்டன் இக்கலங்கரை விளக்கத்தை ஓக் மரத்தில் வடிவில் கருங்கற் குற்றிகளைப் பயன்படுத்தி அமைத்தார். நீரினால் இறுக்கமடையும் ஒரு வகைக் காங்கிறீட்டான நீரியல் சுண்ணாம்பை முதன் முதலாகப் பயன்படுத்தியதுடன், கருங்கற்களைப் பிணைப்பதற்கு புறாவால் பொருத்தையும் மார்பிள் முளைகளையும் பயன்படுத்தினார். கட்டுமானம் 1755ல் தொடங்கியது. 16 அக்டோபர் 1759ல் முதன் முதல் ஒளியேற்றப்பட்டது. சிமீட்டனின் கலங்கரை விளக்கம் 59 அடி (18 மீ) உயரம் கொண்டது. அடியில் இதன் விட்டம் 26 அடிகளும் (8 மீ), மேற்பகுதியில் 17 அடிகளும் (5மீ) ஆகும்.\n\n1841ல் பொறியாளர் என்றி நோரிசு என்பவரின் வழிகாட்டலில் பெரிய திருத்த வேலைகள் செய்யப்பட்டன. கற்களிடையேயான இடைவெளிகளை நிரப்புதல், கலங்கரை விளக்கத்தின் அத்திவாரத்துக்கு அருகில் பாறையில் இருந்த பெரிய துவாரம் நிரப்புதல் ஆகிய வேலைகள் மேற்கொள்ளப்பட்டன. 1877 வரை இது நிலைத்து இருந்தது. பாறையின் கீழ் ஏற்பட்ட அரிப்பினால், அலைகள் கலங்கரை விளக்கத்தைத் தாக்கும்போது அது ஆடத்தொடங்கியது. இது பின்னர் அகற்றப்பட்டு, பிளைமவுத் ஹோ என்னும் இடத்தில் ஒரு நினைவுச் சின்னமாக மீளக் கட்டப்பட்டது. வில்லியம் டிரெகார்த்தென் டக்லசு என்பார் இந்த வேலைகளை மேற்பார்வை செய்தார். பிளைமவுத் ஹோவில் மீளக் கட்டப்பட்ட சிமீட்டன் கோபுரம் இப்போது ஒரு சுற்றுலாத் தலமாக உள்ளது. \n\nசிமீட்டன் கலங்கரை விளக்கத்தின் அத்திவாரமும், அடிப்பகுதியும் இன்னும் புதிய கலங்கரை விளக்கத்துக்கு அருகில் உள்ள பாறையில் காணப்படுகிறது. அத்திவாரத்தை அகற்றுவது கடினமாக இருந்ததால், அது இருந்த இடத்திலேயே விடப்பட்டது.\n\nSection::::நான்காம் கலங்கரை விளக்கம்.\nடக்லசின் கலங்கரை விளக்கம் எனவும் அறியப்படும் தற்போதுள்ள நான்காவது கலங்கரை விளக்கம், சுமீட்டனின் தொழில்நுட்பத்தில் ராபர்ட்டு இசுட்டீவன்சன் செய்த மேம்பாடுகளைப் பயன்படுத்தி கேம்சு டக்ளசு என்பவரால் வடிவமைக்கப்பட்டது. இதன் விளக்கு 1882ல் ஏற்றப்பட்டது. இன்னும் இது பயன்பாட்டில் உள்ளது. இப்போது, பராமரிப்பு ஆளணிகள் அனுகுவதற்காக இதன் உச்சியில் ஒரு உலங்குவானூர்தித் தளம் அமைக்கப்பட்டுள்ளது.\n\nஇது 49 மீட்டர் உயரமானது. இதன் வெண்ணிற ஒளி ஒவ்வொரு 10 செக்கன்களுக்கு இரு முறை எரியும். ஒளி 22 கடல்மைல் () தொலைவுக்குத் தெரியக்கூடியது.\n"}
{"id": "323381", "url": "https://ta.wikipedia.org/wiki?curid=323381", "title": "காங்ரேஜ் மாடு மற்றும் குஸ்ராத் மாடு", "text": "காங்ரேஜ் மாடு மற்றும் குஸ்ராத் மாடு\n\nகாங்க்ரேஜ் மாடு (Kankrej cattle ) என்பது இந்தியாவைச் சேர்ந்த நாட்டு மாட்டு இனமாகும். இந்த மாடுகள் குசராத் மாநிலம் பனாஸ்காண்டா மாவட்டம், வடக்கு மும்பையின் மேற்கு கடற்கரையில உள்ள பாரத் பகுதியை பூர்வீகமாக‍க் கொண்டவை. மொஹஞ்சதாரோ சித்திரமுத்திரையில் காட்டப்பட்டிருக்கும் காளையானது இந்த மாட்டு இனக் காளைதான் என்று வல்லுநர்கள் கூறுகிறுவதாக கூறப்படுகிறது. இந்த மாடுகள் பன்னாய், நாகர், தளபதா, வாட்தாத், வடியார், வாட்தியார், வாடியல் என்ற வேறு பெயர்களாலும் அழைக்கப்படுகின்றன. இம்மாடுகள் வெள்ளை கலந்த சாம்பல் நிறம் அல்லது அடர்ந்த கருப்பு நிறத்துடனும் காணப்படுகின்றன. இவை வேகமான, அதிக திறனுடைய வேலைகளுக்கு பெயர் பெற்றவை. உழவிற்கும் வண்டி இழுப்பதற்கும் பயன்படுகின்றன. குஸ்ராத் மாடுகள் இந்தியாவில் இருந்து இறக்குமதி செய்யப்பட்ட கான்கரேஜ் மாட்டு இனத்திலிருந்து உருவாக்கப்பட்ட மாட்டு இனம் ஆகும். இதற்ககு வைக்கப்பட்ட பெயர் குஜராத் என்ற பெயரின் போர்த்துகீசிய மொழி உச்சரிப்பான குஸ்ராத் என இடப்பட்டது. இவை உயரமாகவும் இணையான உயர்ந்த கொம்புகளுடனும் மாட்டிறைச்சிக்கு உகந்த இனங்களாக வளர்க்கப்படுகின்றன. இந்த காளைகளின் நிறம் பொதுவாக உடல்பகுதி சாம்பல் நிறத்திலும், தலை மற்றும் பின் உடல்பகுதி கருத்தும் உள்ளதாக இருக்கும். அமெரிக்காவில் உருவாக்கப்பட்ட மாட்டினமான பிரம்மன் மாடு குஸராத் மற்றும் கான்கரேஜ் மாடுகளை கிர் மற்றும் நில்லோரி போன்ற மாடுகளுடன் இனக்கலப்பு செய்து உருவாக்கப்பட்டது ஆகும். இவை வெப்ப மண்டல மாடுகளின் இயல்பான தோற்றத்தில் தோளில் திமிலுடன் இருக்கும். இந்த விலங்கு வெப்பத்தை தாங்க‍க்கூடியதாகவும் பூச்சி எதிர்ப்பு ஆற்றல் கொண்டவையாகவும் உள்ளன.\n"}
{"id": "323382", "url": "https://ta.wikipedia.org/wiki?curid=323382", "title": "காசர்கோடு குள்ள மாடு", "text": "காசர்கோடு குள்ள மாடு\n\nகாசர்கோடு குள்ள மாடு ((/) என்பது இந்தியாவின் கேரளத்தைச் சேர்ந்த மாட்டு இனமாகும். இந்த மாடு கேரளத்தின் காசர்கோடு மாவட்டத்தின் மலைத் தொடர்களை பூர்வீகமாக‍க்கொண்டவை. இந்த மாடுகள் நல்ல கறவைத் திறன் பெற்றவையாகவும், கூடுதலான கணிம வளம் கொண்ட பாலை அளிப்பவையாகவும் உள்ளன. இந்த மாடு இந்தியாவில் உள்ள மூன்று குள்ள மாட்டு இனங்களில் ஒன்றாகும். இதர குள்ளமாடுகள் மலநாடு கிட்டா மற்றும் வெச்சூர் மாடு ஆகும். \n"}
{"id": "323383", "url": "https://ta.wikipedia.org/wiki?curid=323383", "title": "கின்கதா மாடு", "text": "கின்கதா மாடு\n\nகின்கதா மாடு (இந்தி:केन्काथा), இந்த மாடு கின்வரியா என்றும் அழைக்கப்படும் இந்த மாடு இந்தியாவைச் சேர்ந்த மாட்டு இனமாகும். இந்த மாடுகள் இந்தியாவின் உத்திரப்பிரதேசத்தின் பந்தல்கண்ட் பகுதியில் கென் ஆற்று கரைப்பகுதியில் இருந்து மத்தியப் பிரதேசத்தின் விந்திய மலைத்தொடர் பிரதேசம் வரையிலான பகுதி இவற்றின் பூர்வீகப் பகுதியாகும். இந்த மாடுகள் சிறியதாக மற்றும் சாம்பல், கருப்பு, அரிதாக வெள்ளை நிறம் போன்ற வெவ்வேறு வண்ணங்கள் கொண்டதாக உள்ளன. இந்த மாடுகள் கடுமையான சூழலில் வாழக்கூடியவையாக, தரம்குறைந்த தீவணத்தை ஏற்றுக்கொள்ளும் திறன்பெற்றவையாக உள்ளன. இவை உழைப்பு வேலைகளுக்காக பயன்படுத்தப்படுகின்றன.\n"}
{"id": "323384", "url": "https://ta.wikipedia.org/wiki?curid=323384", "title": "கிரிகார் மாடு", "text": "கிரிகார் மாடு\n\nகிரிகார் மாடு (Kherigarh) என்பது இந்தியாவைச் சேர்ந்த நாட்டு மாட்டு இனமாகும். இவை உத்திரப் பிரதேச மாநிலம் லக்கிம்பூர் கேரி மாவட்டத்தை பூர்வீகமாக‍கக் கொண்டவை. இவை மால்வா மாடுகளுடன் நெருக்கமான உறவைக் கொண்டவை. இந்த மாடுகள் நடுத்தர உழைப்பு வேலைகளுக்குப் பயன்படுத்தப்படுகின்றன.\n"}
{"id": "323385", "url": "https://ta.wikipedia.org/wiki?curid=323385", "title": "கிலாரி மாடு", "text": "கிலாரி மாடு\n\nகிலாரி மாடுகள் (கன்னடம்:ಖಿಲಾರಿ/மராத்தி:खिल्लारि) என்பவை இந்தியாவைச் சேர்ந்த போஸ் இன்டிகஸ் மாட்டினத்தின் ஒரு கிளை இனமாகும். இவை மகாராட்டிரத்தின் சாத்தாரா மாவட்டம், கோலாப்பூர் மாவட்டம், சாங்கலி ஆகிய வட்டாரங்களிலும், கர்நாடகத்தின் பிஜப்பூர், தார்வாட் பெல்காம் மாவட்டப் பகுதிகளில் வளர்க்கப்படுகின்றன. இந்த இன மாடுகள் அப்பகுதியில் உள்ள வெப்பமண்டல மற்றும் வறட்சி வாய்ப்புகளை தாங்கி வாழக்கூடியனவாக உள்ளன. மேலும் அங்கு கடினமான வேளாண் பணிகளை செய்யம் திறனை கொண்ட மாடுகளாக உள்ளதால் இது உள்ளூர் விவசாய சமூகத்திற்கு சாதகமாகவே உள்ளன. இருந்தபோதும், அண்மைக் காலமாக இந்த இன மாடுகள் அதன் குறைந்த பால் கொடுக்கும் தன்மையால் எண்ணிக்கை குறைந்து வருகிறது. இவை சாம்பல் கலந்த வெள்ளை நிறத்துடன் காணப்படும்\nஇவற்றின் நடை வேகமாக இருக்கும்.\nSection::::பிறப்பிடம்.\nகிலாரி மாடுகளில் பல வகைகள் உள்ள, இந்த இன மாடுகள் மைசூர் மாநிலம் அல்லது மகாராட்டிர மாநிலத்திலுள்ள ஹலிகார் மாடுகளில் இருந்து தோன்றியவை ஆகும். \n"}
{"id": "323386", "url": "https://ta.wikipedia.org/wiki?curid=323386", "title": "கிருஷ்ணா பள்ளத்தாக்கு மாடு", "text": "கிருஷ்ணா பள்ளத்தாக்கு மாடு\n\nகிருஷ்ணா பள்ளத்தாக்கு மாடு (கன்னடம்:ಕೃಷ್ಣಾತೀರಿ) என்பது இந்தியாவின் வட கர்நாடகப் பகுதியைச் சேர்ந்த ஒரு மாட்டு இனமாகும். இந்த மாடுகள் கிருஷ்ணா ஆற்றின் கிளை ஆறுகளான காட்டபிரபா, மலப்பிரபா போன்றவை பாயக்கூடிய பிஜாப்பூர் மாவட்டம், பாகல்கோட் மாவட்டம், பெல்காம் ஆகிய மாவட்டங்களை பூர்வீகமாக‍க்கொண்டவை. இந்த மாடுகள் முதன்மையாக விவசாய தேவைகளுக்காக பயன்படுத்தப்படும் ஒரு உழைப்பு விலங்கு இனமாகும். இந்தக் காளைகள் வலிமை மற்றும் பொறுமை கொண்டதாக அறியப்படுகிறது. இந்த இனப் பசுக்கள் மிதமான பால் சுரக்கும் தன்மை கொண்டவை. \n\nSection::::விளக்கம்.\nஇம்மாடுகள் பெரிய உடலமைப்பும், நல்ல தசைப்பிடிப்புகளுடன் இருக்கும். இந்த இனத்தைச் சேர்ந்த மாடுகளின் வால் தரையினை தொடும் அளவு வளர்ந்திருக்கும் இவ்வின மாடுகள் சாம்பல் நிறத்தில் காணப்படும், இவற்றின் முன்னங்கால்கள் மற்றும் பின்னங்கால் பகுதிகளில் அடர்ந்த சாம்பல் நிறம் காணப்படும். வளர்ந்த பசு மாடுகள் வெள்ளை நிறத்துடன் காணப்படும்.\n"}
{"id": "323388", "url": "https://ta.wikipedia.org/wiki?curid=323388", "title": "மலைநாடு கிட்டா", "text": "மலைநாடு கிட்டா\n\nமலைநாடு கிட்டா (ஆங்கிலம்: \"Malnad Gidda\", கன்னடம்: ಮಲೆನಾಡು ಗಿಡ್ಡ) எனப்படும் மாடுகள் இந்தியாவைச் சேர்ந்த குள்ள மாட்டு இனங்களில் ஒன்றாகும். இந்த மாடுகள் கர்நாடக மாநிலத்தின் மேற்குத் தொடர்ச்சி மலைப்பகுதியான மலை நாடு பகுதியில் வாழக்கூடியன. இந்த மாடுகள் \"உரதனா\" (கன்னடம்: ಊರದನ) மற்றும் \"வர்ஷகந்தி\" (கன்னடம்: ವರ್ಷಗಂಧಿ) என்றும் அழைக்கப்படுகின்றன. இந்த மாடுகள் குள்ளமாகவும் நல்ல நோய் எதிர்ப்பு ஆற்றல் கொண்டவையாகவும் உள்ளன. இவற்றின் பால் மற்றும் சிறுநீர் ஆகியவை மருத்துவ மதிப்பு கொண்டதாக கருதப்படுகிறது. இந்த மாடுகள் கிராமப்புற மேய்ச்சல் நிலங்கள் மற்றும் காடுகள் ஆகியவற்றை நம்பியே தாக்குப்பிடித்து வாழ்கின்றன. இந்த மாடுகள் கறுப்பு, பழுப்பு ஆகிய நிறங்களில் காணப்படுகின்றன. இவை மிகுந்த கூச்ச உணர்வு உடையவை. இது ஒரு தனித்துவமான மாட்டு இனம் என்று அதிகாரப்பூர்வமாக அறிவிக்கப்பட்டுள்ளது.\n"}
{"id": "323389", "url": "https://ta.wikipedia.org/wiki?curid=323389", "title": "மால்வி மாடு", "text": "மால்வி மாடு\n\nமால்வி மாடு ( Malvi or Malavi) என்பது இந்தியாவைப் பூர்வீகமாக கொண்ட ஒரு மாட்டு இனமாகும். இவ்வின மாடுகளின் வேறு பெயர்கள் மந்தானி மகாதியோபுரி ( Manthani or Mahadeopuri) ஆகும். இவை நடு இந்தியாவில் மேற்கு மத்தியப் பிரதேசத்தின் மால்வா பீடபூமியை பூர்வீகமாக‍க்கொண்டவை. இது ஒரு நல்ல உழைக்கும் மாட்டு இனம்; இந்த மாடுகளில் பால் உற்பத்தி குறைவாக இருக்கும். இந்த இன மாடுகள் மத்தியப் பிரதேசத்தின் ஷஜாபூர் மாவட்டத்தில் உள்ள அரசு மாடு வளர்ப்பு பண்ணையில் 50 ஆண்டுகளுக்கும் மேலாக ஆய்வு செய்யப்பட்டு வருகிறது. \n"}
{"id": "323390", "url": "https://ta.wikipedia.org/wiki?curid=323390", "title": "மிவாட்டி மாடு", "text": "மிவாட்டி மாடு\n\nமிவாட்டி மாடு (Mewati), அல்லது கோசி மாடு என அழைக்கப்படுவது, இந்தியாவில் உள்ள ஒரு நாட்டு மாட்டு இனமாகும். இவை அரியானா மாநிலத்தில் உள்ள பிரதேசமான மிவாட்டியின் பெயரால் அழைக்கப்படுகின்றன. இந்த மாடுகள் கிர் மாடுகள் மற்றும் ஹர்யானி மாட்டினங்களுடன் தொடர்புடைய இனங்களாகும். இந்த மாடுகள் கிட்டத்தட்ட அனைத்துமே வெண்மை நிறத்தில் உள்ளன அரிதாக சிலமாடுகள் பழுப்பு நிழல்கள் கொண்டதாக இருக்கின்றன. இவை நல்ல பால் கறக்கும் திறன் மற்றும் உழைக்கும் திறன் பெற்றதால் இந்த இரண்டு பயன்பாட்டுகளுக்குமாக இவை வளர்க்கப்படுகின்றன. இந்த எருதுகள் வலிமை மற்றும் பொறுமைக்காக அறியப்படுகிறது. இவற்றை விவசாய மற்றும் மாட்டுவண்டி வேலைகளுக்காகப் பயன்படுத்துகின்றனர். \n"}
{"id": "323391", "url": "https://ta.wikipedia.org/wiki?curid=323391", "title": "நாகோரி மாடு", "text": "நாகோரி மாடு\n\nநாகோரி மாடு (Nagori) என்பது ஒரு இந்திய மாட்டினமாகும் இது ராஜஸ்தானில் வளர்க்கப்படுகிறது, இந்த மாடுகள் உழைப்புப் பணிகளுக்காக குறிப்பாக விவசாய தேவைகளுக்காக பயன்படுத்தப்படுகிறன. இது ராஜஸ்தானின் நாகவுர் மாவட்டத்தில் தோன்றியதாக அறியப்படுகிறது. \n"}
{"id": "323394", "url": "https://ta.wikipedia.org/wiki?curid=323394", "title": "வாக்னெர்-மீர்வெயின் மறுசீராக்கல்", "text": "வாக்னெர்-மீர்வெயின் மறுசீராக்கல்\n\nவாக்னெர்-மீர்வெயின் மறுசீராக்கல் \"(Wagner–Meerwein rearrangement)\" வினை என்பது ஒரு ஐதரசன், ஆல்க்கைல் அல்லது அரைல் தொகுதியானது, ஒரு கார்பன் அணுவிலிருந்து அருகிலுள்ள கார்பன் அணுவுக்கு இடம்பெயரும் கார்போநேர்மின்னயனி 1,2- மறுசீராக்கல் வகை வினைகளாகும்.\n\nஇவ்வினைக்கான பல மதிப்புரைகள் வெளியிடப்பட்டுள்ளன .\nபைசைக்ளிக் டெர்ப்பீன்களில் இம்மறுசீராக்கல் வினை முதலில் கண்டறியப்பட்டது. உதாரணமாக, ஐசோபோர்னியோல், காம்பீனாக மாறும் வினையைக் குறிப்பிடலாம் :.\n\nஇம்மறுசீராக்கம் தொடர்பான கோட்பாடுகளும், தொடர்புடைய வினைகளும், இடைநிலை கார்போநேர்மின்னயனிகள் கண்டுபிடிப்பிற்கு இடையிலுள்ள இவற்றின் நெருங்கிய தொடர்பும் விஞ்ஞானிகள் மத்தியில் பல புதிர்களை வெளிப்படுத்தின . \n1,4-டைமெத்தாக்சிபென்சீன் உடன் 2-மெத்தில்-2-பியூட்டனால் அல்லது 3-மெத்தில்-2-பியூட்டனால் சேர்மங்கள் கந்தக, அசிட்டிக் அமிலக் கலவையுடன் வினைபுரிந்து இருபதிலீடு செய்யப்பட்ட விளைபொருள் உருவாகும் வினையை எளிய செயல்முறை வினையாக கருதலாம். ஐதரைடு இடம்பெயரல் வழியாக நிகழும் பிந்தைய வினை ஒரு நேர்மின்னயனி இடைநிலையாகும் the latter via a hydride shift of the cationic intermediate:\n\nஅசாபல்லினவளையங்கள் தொகுப்பில் இவ்வடிப்படை மறுசீராக்கல் பயன்பாடு தொடர்பான ஆய்வுகள் தற்பொழுது நடைபெற்று வருகின்றன. தரவுகள் இங்கு தொகுக்கப்பட்டுள்ளன \nடையெப்பாக்சி ஐசோயிண்டோல்களின் வாக்னெர்-மீர்வெயின் மறுசீராக்கல் கோட்பாடு சாத்தியமுள்ள வினைவழிமுறைகள்\n\nதொடர்புடைய செர்கெய் நேமியோட்கின் கண்டறிந்த நேமிட்கின் மறுசீராக்கல் வினையில் டெர்பீன்களில் உள்ள மெத்தில் தொகுதிகள் மறுசீராக்கம் அடைகின்றன. சில நிகழ்வுகளில் இவ்வினைவகை ரெட்ரோபினாக்கோல் மறுசீராக்கல் வினை என்ற பெயரால் அழைக்கப்படுகிறது.\n"}
{"id": "323396", "url": "https://ta.wikipedia.org/wiki?curid=323396", "title": "சூலமங்கலம் கிருத்திவாகேசுவரர் கோயில்", "text": "சூலமங்கலம் கிருத்திவாகேசுவரர் கோயில்\n\nசூலமங்கலம் கிருத்திவாகேசுவரர் கோயில் தஞ்சாவூர் மாவட்டத்தில் உள்ள சிவன் கோயிலாகும். இது ஒரு தேவார வைப்புத்தலமாகும். \n\nSection::::அமைவிடம்.\nஇக்கோயில் தஞ்சாவூர்-கும்பகோணம் சாலையில் அய்யம்பேட்டை அருகே ரயில் நிலைய சாலை அருகே 1 கிமீ தொலைவில் அமைந்துள்ளது. சூலத்தேவர் வழிபட்டு சுய உருவம் பெற்றதால் சூலமங்கலம் என்று அழைக்கப்படுகிறது. இத்தலத்தை சூலமங்கை என்றும் அழைப்பர்.\n\nSection::::இறைவன்.\nதாருகாவன முனிவர்களின் செருக்கை அடக்குவதற்காக வேள்வி மூலமாக அனுப்பப்பட்ட யானையின் உடலில் புகுந்து அதனைக் கிழித்து வெளியே வந்ததால் வேழம் உரித்த வித்தகராக இருப்பதால் கிருத்திவாகேசுவரர் என்றழைக்கப்படுகிறார். \n\nSection::::சப்தஸ்தானத் தலம்.\nசப்தமாதர்கள் வழிபட்ட ஏழு கோயில்களில் கௌமாரி வழிபட்ட தலமாகும். இப்பகுதியில் சப்தஸ்தானத் தலமாகக் கருதப்படும் கீழ்க்கண்ட கோயில்களில் இக்கோயிலும் ஒன்றாகும். இவை சப்தமங்கைத் தலங்கள் என்றும் அழைக்கப்படுகின்றன. இப்பகுப்பில் அடங்கும் கோயில்களில் உள்ள இறைவனும், இறைவியும் கீழ்க்கண்டவர் ஆவர்.\n\n"}
{"id": "323398", "url": "https://ta.wikipedia.org/wiki?curid=323398", "title": "இவானோவ் வினை", "text": "இவானோவ் வினை\n\nஇவானோவ் வினை \"(Ivanov reaction)\" என்பது அரைல் அசிட்டிக் அமிலங்களினுடைய (இவானோவ் வினையாக்கிகள்) ஈரெதிர்மின் அயனிகள் (என்டையோனேட்டுகள்) மின்னணு கவரிகள், முதனிலை கார்பனைல் சேர்மங்கள் அல்லது ஐசோசயனேட்டுகள் போன்றவற்றுடன் புரியும் வேதி வினையைக் குறிக்கிறது. பல்கேரியாவின் கரிமவேதியியலரும், கல்வியாளருமான திமிடர் இவானோவ் இவ்வினையைக் கண்டறிந்ததால் இப்பெயர் பெற்றது.\n\nஇவானோவ் வினையாக்கிகள் எனப்படும் அரைல் அசிட்டிக் அமிலங்களின் ஈரெதிர்மின் அயனிகள் ஆல்டிகைடுகள், கீட்டோன்கள், ஐசோசயனேட்டுகள் மற்றும் ஆல்க்கைல் ஆலைடுகள் உள்ளிட்ட பல மின்னணு கவரிகளுடன் வினைபுரிகின்றன. உருவாகும் வினைவிளைபொருள் தன்முனைவாக எப்பொழுதும் டிகார்பாக்சிலெட்டாக இருப்பதில்லை. மாறாக சில வினையாக்கிகள் தோன்றவும் வாய்ப்பு உண்டு எனக் கருதப்படுகிறது.\n\nஇவானோவ் வினையானது சிம்மெர்மான் – டிராக்சுலர் மாதிரி மாற்றத்தின் இடைநிலை வழியாக நி8கழ்கிறது.. வினையின் வேதிவினை வீதமும், வினை இயக்கமும் முறையாக ஆராயப்பட்டுள்ளது\n\n"}
{"id": "323400", "url": "https://ta.wikipedia.org/wiki?curid=323400", "title": "நாலூர் அமிர்தகலச நாதர் கோயில்", "text": "நாலூர் அமிர்தகலச நாதர் கோயில்\n\nநாலூர் அமிர்தகலச நாதர் கோயில் தஞ்சாவூர் மாவட்டத்தில் உள்ள சிவன் கோயிலாகும். தூங்கானை மாடம் அமைந்த நிலையில் மாடக்கோயில் வகையைச் சார்ந்த கோயிலாகும்.\n\nSection::::அமைவிடம்.\nஇக்கோயில் கும்பகோணம் வட்டம் கும்பகோணத்திலிருந்து 14 கிமீ தொலைவில் உள்ள திருச்சேறைக்குத் தென்கிழக்கில் 1 கிமீ தொலைவில் அமைந்துள்ளது. இத்தலத்தை சூலமங்கை என்றும் அழைப்பர்.\n\nSection::::இறைவன்.\nஇங்குள்ள இறைவன் அமிர்தகலசநாதர் ஆவார். இவர் பலாசவனநாதர் என்றும் அழைக்கப்படுகின்றார். இறைவி பெரியநாயகி.\n\nSection::::சிறப்பு.\nதிருநாவுக்கரசர் மற்றும் சுந்தரர் ஆகியோரால் பாடப்பெற்ற வைப்புத்தலமாகும்.\n"}
{"id": "323402", "url": "https://ta.wikipedia.org/wiki?curid=323402", "title": "கிர்சனோவ் வினை", "text": "கிர்சனோவ் வினை\n\nகிர்சனோவ் வினை \"(Kirsanov reaction)\" சிலவகையான கரிமபாசுபரசு சேர்மங்களை தொகுப்பு முறையில் தயாரிப்பதற்கு உதவும் வழிமுறையாகும். இவ்வினையில் ஒரு மூவிணைய பாசுபீன் ஒர் ஆலசனுடன் இணைந்து பின்னர் ஓர் அமீனுடன் சேர்ந்து இமினோபாசுபீன்களைக் கொடுக்கிறது. இவை பயனுள்ள ஈந்தணைவிகளாகவும், வினைப்பொருள்களாகவும் பயன்படுகின்றன. டிரைபீனைல்பாசுபீன் உடன் புரோமின் வினைபுரிந்து புரோமோடிரைபீனைல்பாசுபோனியம் புரோமைடு உருவாகும் வினையில் குறிப்பாக இவ்வினை பயன்படுகிறது.\n\nகளத்திலேயே இவ்வுப்பு ஆல்க்கைலமீன்களுடன் சேர்த்து சூடுபடுத்தப்பட்டு இமினோபாசுபோரேனைக் கொடுக்கிறது.\n\nவழக்கத்திலுள்ள சிடாவுடிங்கர் வினை பொருந்தாத இடங்களில், அதாவது இமினோபாசுபோரேன்கள் உருவாக்கத்திற்குத் தேவயான கரிம அசைடு கிடைக்காத நேரங்களில் இம்முறை பயன்படுத்தப்படுகிறது. இதனால், ஆல்க்கைல் அமீன்களிலிருந்து இமினோபாசுபோரேன்களைத் தயாரிக்க இம்முறை பயன்படுத்தப்படுகிறது.\n"}
{"id": "323404", "url": "https://ta.wikipedia.org/wiki?curid=323404", "title": "திருலோகி சுந்தரேசுவரர் கோயில்", "text": "திருலோகி சுந்தரேசுவரர் கோயில்\n\nதிருலோகி சுந்தரேசுவரர் கோயில் தஞ்சாவூர் மாவட்டத்தில் உள்ள சிவன் கோயிலாகும். திருவிசைப்பா திருப்பல்லாண்டு திருத்தலங்களில் ஒன்றாகும்.\n\nSection::::அமைவிடம்.\nஇக்கோயில் கும்பகோணம் வட்டத்தில் திருப்பனந்தாளுக்குக் கிழக்கே 5 கிமீ தொலைவில் அமைந்துள்ளது. முன்னர் ஏமநல்லூர் என்று இவ்வூர் அழைக்கப்பட்டது. இவ்வூரில் இக்கோயிலும், கயிலாயநாதர் கோயில் என்ற ஒரு கோயிலும் உள்ளன. இவற்றுள் இக்கோயிலே திருவிசைப்பா பாடல் பெற்றதாகக் கொள்ளப்படுகிறது. \n\nSection::::இறைவன்.\nலிங்கத்திருமேனியில் இங்குள்ள இறைவன் சுந்தரேசுவரர் ஆவார். இறைவி அகிலாண்டேஸ்வரி. இறைவனும், இறைவியும் திருவாசியுடன் நந்திமீது அமர்ந்துள்ள சிற்பத்தை இக்கோயிலில் காணலாம்.\n\nSection::::சிறப்பு.\nமுதலாம் ராஜராஜசோழனின் மனைவியான திரைலோக்கிய மாதேவியின் பெயரால் இந்த ஊர் மண்ணிநாட்டு ஏமநல்லூராகிய திரைலோக்கிய மாதேவிச் சதுர்வேதி மங்கலம் என்று கல்வெட்டுக்களில் குறிப்பிடப்படுகிறது.\n"}
{"id": "323406", "url": "https://ta.wikipedia.org/wiki?curid=323406", "title": "தாராப்பூர், அசாம்", "text": "தாராப்பூர், அசாம்\n\nதாராப்பூர் \"(Dharapur )\" என்பது இந்தியாவின் அசாம் மாநிலம் காமரூப் மாவட்டத்திலுள்ள ஒரு கணக்கெடுப்பில் உள்ள ஊர் ஆகும்.\n\nSection::::மக்கள் தொகையியல்.\n2001 ஆம் ஆண்டின் இந்திய மக்கள் தொகைக் கணக்கெடுப்பின்படி தாராப்பூர் நகரத்தின் மக்கள்தொகை 7668 நபர்கள் ஆகும். இம்மக்கள் தொகையில் 54% நபர்கள் ஆண்கள் மற்றும் 46% நபர்கள் பெண்களாவர். இக்கிராமத்தின் எழுத்தறிவு சதவீதம் 71% ஆகும். நாட்டின் சராசரி தேசிய எழுத்தறிவு சதவீதமான 59.5% என்பதைவிட இது அதிகமாகும். எழுத்தறிவு பெற்றவர்களில் 74% நபர்கள் ஆண்கள் மற்றும் 67% நபர்கள் பெண்களாவர். 10% நபர்கள் 6 வயதுக்கு குறைவானவர்களாக இருந்தனர்.\n"}
{"id": "323408", "url": "https://ta.wikipedia.org/wiki?curid=323408", "title": "பின்வாலியா", "text": "பின்வாலியா\n\nபின்வாலியா \"(Majharia )\" என்பது இந்தியாவின் பீகார் மாநிலம் மேற்கு சம்பாரண் மாவட்டத்திலுள்ள ஒரு கிராமம் ஆகும்.\n\nSection::::மக்கள் தொகையியல்.\n2011 ஆம் ஆண்டின் இந்திய மக்கள் தொகைக் கணக்கெடுப்பின்படி பின்வாலியா கிராமத்தின் மக்கள்தொகை 3668 நபர்கள் ஆகும். இவர்கள் 734 குடும்பங்களில் வாழ்ந்தனர். இம்மக்கள்தொகையில் 52% நபர்கள் ஆண்கள் மற்றும் 48% நபர்கள் பெண்களாவர். இக்கிராமத்தின் எழுத்தறிவு சதவீதம் 34.24% ஆகும். நாட்டின் சராசரி தேசிய எழுத்தறிவு சதவீதமான 74% என்பதைவிட இது குறைவாகும். எழுத்தறிவு பெற்றவர்களில் 66.64% நபர்கள் ஆண்கள் மற்றும் 33.35% நபர்கள் பெண்களாவர். மக்கள் தொகையில் 24.45% நபர்கள் 6 வயதுக்கு கீழ் உள்ளவர்களாகும். \n"}
{"id": "323410", "url": "https://ta.wikipedia.org/wiki?curid=323410", "title": "பகுவார்வா", "text": "பகுவார்வா\n\nபகுவார்வா \"(Bahuarwa)\" என்பது இந்தியாவின் பீகார் மாநிலம் மேற்கு சம்பாரண் மாவட்டத்திலுள்ள ஒரு கிராமம் ஆகும்.\n\nSection::::மக்கள் தொகையியல்.\n2011 ஆம் ஆண்டின் இந்திய மக்கள் தொகைக் கணக்கெடுப்பின்படி பகுவார்வா கிராமத்தின் மக்கள்தொகை 1497 நபர்கள் ஆகும். இவர்கள் 344 குடும்பங்களில் வாழ்ந்தனர். இம்மக்கள்தொகையில் 52.84% நபர்கள் ஆண்கள் மற்றும் 47.15% நபர்கள் பெண்களாவர். இந்நகரின் எழுத்தறிவு சதவீதம் 50.37% ஆகும். நாட்டின் சராசரி தேசிய எழுத்தறிவு சதவீதமான 74% என்பதைவிட இது குறைவாகும். எழுத்தறிவு பெற்றவர்களில் 40.38% நபர்கள் ஆண்கள் மற்றும் 59.61% நபர்கள் பெண்களாவர். மக்கள் தொகையில் 22.23% நபர்கள் 6 வயதுக்கு கீழ் உள்ளவர்களாகும். \n"}
{"id": "323413", "url": "https://ta.wikipedia.org/wiki?curid=323413", "title": "நெல்லூர் மாடு", "text": "நெல்லூர் மாடு\n\nநெல்லூர் மாடு ( Nelore அல்லது Nellore ) என்பது இறைச்சித்தேவைக்காக இந்தியாவில் இருந்து கொண்டுவந்த நாட்டு மாட்டு வகையான ஒங்கோல் மாடுகளில் இருந்து பிரேசிலில் உருவாக்கப்பட்ட ஒரு மாட்டினமாகும். இந்த மாட்டினத்திற்கு இந்தியாவின் ஆந்திரப் பிரதேச மாநிலத்தின் நெல்லூரின் பெயரிடப்பட்டது. நெல்லூர் மாடுகளுக்கு தோள்பட்டை மற்றும் கழுத்துக்கு மேலே தனித்துவமான பெரிய திமில் உள்ளது. நீரில் நடக்கவும் மேய்ச்சலுக்கு நடக்க ஏதுவாக இவை நீண்ட கால்கள் கொண்டுள்ளன. நெல்லூர் மாடுகள் மிகவும் குளிர்ந்த வெப்ப நிலையைத் தவிர அனைத்து வெப்ப நிலையையும் தாங்கும் வித‍த்தில் உள்ளன. இவை அதிக வெப்பம் தாங்கும் திறன், நோய் எதிர்ப்பு ஆற்றல் மற்றும் பல்வேறு ஒட்டுண்ணிகளிடமிருந்து காத்துககொள்ளும் ஆற்றல் பெற்றவையாக உள்ளன. இதனால் பிரேசிலில் நெல்லூர் மாடுகள் பெரிய அளவில் வளர்க்கப்படுகின்றன. இந்த மாடுகள் பிற இந்தியவகை மாடுகளைப்போல குறுகிய காதுகள் கொண்டவையாக உள்ளன. தற்போது பிரேசிலில் இறைச்சித் தேவைக்காக வளர்க்கப்படும் மாடுகளில் 80% மாடுகள் (தோராயமான 167,000,000 விலங்குகள்) நெல்லூர் கலப்பு மாடுகளாகும்.\n"}
{"id": "323414", "url": "https://ta.wikipedia.org/wiki?curid=323414", "title": "நிமாரி மாடு", "text": "நிமாரி மாடு\n\nநிமாரி மாடு (இந்தி:निमारि) என்பது இந்தியாவைச் சேர்ந்த மாட்டு இனமாகும், இது மத்திய பிரதேசத்தின் தென்மேற்கு பகுதியான நிமாரி பிரதேசத்தில் தோன்றியது ஆகும். இந்த மாடு கிர் மாடு மற்றும் கிலரி மாடுகளிடமிருந்து தோன்றியதாக கருதப்படுகின்றன. இந்த மாடுகள் மத்திய பிரதேசத்தின் நர்மதை ஆற்றுப்பள்ளத்தாக்குப் பகுதியிலும் மகாராட்டிரத்தின் ஜல்கான் மாவட்டத்திலும் வாழ்கின்றன.\n\nஇந்த மாடுகள் உழைப்பு மாடுகளாகும், இவை மிதமான அளவு பால்தரக்கூடியன. இவை நடுத்தர அளவு முதல் பெரிய அளவுவரை உள்ளனவாகவும், ஆக்கிரமிப்பு குணம் கொண்டவையாகவும் இருக்கின்றன. பொதுவாக இந்த மாடுகள் சிவப்பு நிறத்திலும், ஆங்காங்கே வெள்ளை நிற திட்டுக்களுடன் காணப்படும். இவற்றின் உடல் அமைப்பு நேரானதாகவும், நீண்டதாகவும் இருக்கும். காதுகள் தொங்காமல், தடிமனாக இருக்கும். இவற்றின் குளம்புகள் வலுவானதாகவும், நேரானதாகவும் இருக்கும். \n"}
{"id": "323420", "url": "https://ta.wikipedia.org/wiki?curid=323420", "title": "மாலிப்டினம்(II) புரோமைடு", "text": "மாலிப்டினம்(II) புரோமைடு\n\nமாலிப்டினம்(II) புரோமைடு \"(Molybdenum(II) bromide)\" என்பது MoBr2 என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். மஞ்சள் கலந்த சிவப்பு நிறத்தில் நீருறிஞ்சும் தன்மையுடன் ஆனால் நீரில் கரையாத ஒரு சேர்மமாக இது உள்ளது.\n\nSection::::தயாரிப்பு.\nதனிமநிலை மாலிப்டினம்(II) குளோரைடுடன் இலித்தியம் புரோமைடு சேர்த்து வினைபுரியச் செய்வதன் மூலம் மாலிப்டினம்(II) புரோமைடு தயாரிக்கலாம்.\n\nமாற்றாக மாலிப்டினம்(III) புரோமைடு சேர்மத்தை வெற்றிடத்தில் 600 பாகை செல்சியசு வெப்பநிலை அல்லது 1112 பாகை பாரன்கீட் வெப்பநிலையில் விகிதச்சிதைவுக்கு உட்படுத்தியும் இதைத் தயாரிக்கலாம்.\n\n"}
{"id": "323422", "url": "https://ta.wikipedia.org/wiki?curid=323422", "title": "ஒங்கோல் மாடு", "text": "ஒங்கோல் மாடு\n\nஒங்கோல் மாடு (Ongole) என்பது இந்தியாவைச் சேர்ந்த ஒரு நாட்டு மாட்டு இனமாகும். இவை ஆந்திரப்பிரதேசத்தின் பிரகாசம் மாவட்டத்தில் காணப்படுகின்றன. இதன் பெயர் ஒங்கோல் என்ற ஊரின் பெயரில் இருந்து வந்த‍தாகும், சிலர் இதை நெல்லூர் மாடு என்றும் அழைக்கின்றனர், ஏனென்றால் இந்தப் பகுதி ஒரு காலத்தில் நெல்லூர் மாவட்டத்தைச் சேர்ந்த‍தாக இருந்த‍தால் இவ்வாறு அழைக்கப்படுகிறது. இந்த மாடுகள் கால் மற்றும் வாய் நோய் மற்றும் விசர் மாட்டு நோய் ஆகியவற்றை எதிர்க்கும் திறன் உடையவை என்று கூறப்படுவதால் இவற்றிற்கு மக்கள் மத்தியில் பெரும் தேவை உள்ளது. இந்த காளைகளின் வலிமை மற்றும் தீவிரத்தன்மையின் காரணமாக இவை மெக்சிக்கோ மற்றும் கிழக்கு ஆப்பிரிக்காவின் சில பகுதிகளில் காளைச் சண்டைக்குப் பயன்படுத்தப்படுகின்றன. இந்தக் காளை தமிழகம், ஆந்திராவில் பாரம்பரிய சல்லிக்கட்டு விளையாட்டில் பயன்படுத்துப்படுகிறது. இந்த மாடுகளைச் சல்லிக்கட்டு போன்றவற்றிற்காக வளர்ப்பவர்கள் இவற்றின் இனப்பெருக்கத்தின்போது இனத்தூய்மையைப் பாதுகாத்து வளர்த்து வருகின்றனர்.\n"}
{"id": "323433", "url": "https://ta.wikipedia.org/wiki?curid=323433", "title": "நேபாளத்தின் வளர்ச்சி பிராந்தியங்கள்", "text": "நேபாளத்தின் வளர்ச்சி பிராந்தியங்கள்\n\nநேபாளத்தின் வளர்ச்சி பிராந்தியங்கள் என்பது நேபாள நாட்டின் வளர்ச்சிக்காக கிழக்கு வளர்ச்சி பிராந்தியம், மத்திய வளர்ச்சி பிராந்தியம், மேற்கு வளர்ச்சி பிராந்தியம், மத்தியமேற்கு வளர்ச்சி பிராந்தியம், தூரமேற்கு வளர்ச்சி பிராந்தியம் என ஐந்து பிராந்தியங்களாக பிரிக்கப்பட்டுள்ளது. \n\nஇந்த ஐந்து வளர்ச்சி பிராந்தியங்களின் கீழ் பதினான்கு மண்டலங்களான மேச்சி மண்டலம், கோசி மண்டலம், சாகர்மாதா மண்டலம், ஜனக்பூர் மண்டலம், பாக்மதி மண்டலம், நாராயணி மண்டலம், கண்டகி மண்டலம், லும்பினி மண்டலம், தவளகிரி மண்டலம், ராப்தி மண்டலம், பேரி மண்டலம், கர்ணாலி மண்டலம், சேத்தி மண்டலம் மற்றும் மகாகாளி மண்டலம் உள்ளது. இம்மண்டலங்களின் கீழ் நேபாளத்தின் எழுபத்தி ஐந்து மாவட்டங்கள் உள்ளது. \n\n\n"}
{"id": "323435", "url": "https://ta.wikipedia.org/wiki?curid=323435", "title": "சிவப்பு கந்திரி மாடு", "text": "சிவப்பு கந்திரி மாடு\n\nசிவப்பு கந்திரி மாடு (Red Kandhari) உள்ளூரில் லால் கந்திரி என அழைக்கப்படும் இவை இந்தியாவின் நாட்டு மாட்டு இனங்களில் ஒன்றாகும். இவை அவற்றின் ஆழ்ந்த சிவப்பு நிற தோலின் நிறத்தால் கிட்டத்தட்ட உலகம் முழுக்க இப்பெயரால் அழைக்கப்படுகிறன. இவை மகாராட்டிரத்தின் மராத்வாடா வட்டாரத்தின் நாந்தேட் மாவட்டத்தின், லாத்தூர், கந்தார் வட்டங்கள், பிரபானி மாவட்டப் பகுதிகள், மற்றும் இதை ஒட்டிய வட கர்நாடகப் பகுதிகளில் காணப்படுகின்றன. இந்த இன மாடுகளுக்கு 4 கி.பி. இல் கந்தர் பகுதியை ஆண்ட மன்னர் சோமதேவராய அரசின் ஆதரவு இருந்த‍தாக அறியப்படுகிறது. இந்த மாடுகள் நடுத்தர அளவில் வலுவான தோற்றத்தில் இருக்கும். கந்திரி மாடுகள் பரவலாக முதன்மையாக கடினமான பணிகளுக்காக, பயன்படுத்தப்படுகின்றன. \n"}
{"id": "323436", "url": "https://ta.wikipedia.org/wiki?curid=323436", "title": "நேபாளத்தின் மண்டலங்கள்", "text": "நேபாளத்தின் மண்டலங்கள்\n\nநேபாளத்தின் மண்டலங்கள், நேபாளத்தின் ஐந்து வளர்ச்சி பிராந்தியங்களான \nகிழக்கு வளர்ச்சி பிராந்தியம், மத்திய வளர்ச்சி பிராந்தியம், மத்தியமேற்கு வளர்ச்சி பிராந்தியம், மேற்கு வளர்ச்சி பிராந்தியம் மற்றும் தூரமேற்கு வளர்ச்சி பிராந்தியங்களின் கீழ் மேச்சி மண்டலம், கோசி மண்டலம், சாகர்மாதா மண்டலம், ஜனக்பூர் மண்டலம், பாக்மதி மண்டலம், நாராயணி மண்டலம், கண்டகி மண்டலம், லும்பினி மண்டலம், தவளகிரி மண்டலம், ராப்தி மண்டலம், பேரி மண்டலம், கர்ணாலி மண்டலம், சேத்தி மண்டலம் மற்றும் மகாகாளி மண்டலம் என பதினான்கு மண்டலங்கள் செயல்படுகிறது. இம்மண்டலங்களின் கீழ் நேபாளத்தின் எழுபத்தி ஐந்து மாவட்டங்கள் உள்ளது. \n\n"}
{"id": "323437", "url": "https://ta.wikipedia.org/wiki?curid=323437", "title": "பொன்வார் மாடு", "text": "பொன்வார் மாடு\n\nபொன்வார் மாடு (Ponwar) என்பது இந்தியாவின் ஒரு நாட்டு மாட்டு இனமாகும். இந்த மாடுகள் உத்தரப்பிரதேச மாநிலம் பிலிபித் மாவட்டத்தின் புரான்பூர் வட்டம் பொன்வர் பகுதியில் தோன்றியது என அறியப்படுகிறது. இதனால் இந்த இனம் அதே இடத்தின் பெயரால் அழைக்கப்படுகிறது. இந்தக் கால்நடைகள் சிறிய புவியியல் பகுதியில் வாழ்கின்றன. இந்த மாடுகள் மிகவும் கடினமாக வேலை செய்யக்கூடியனாவாக உள்ளன. இவை கருப்பு மற்றும் வெள்ளை என இரண்டு வண்ணங்கள் கலந்து காணப்படுகின்றன. இந்த மாடுகள் விவசாயப் பணிகள் மற்றும் முதன்மையாக வண்டி இழுக்கப் பயன்படுத்தப்படுகின்றன. \n"}
{"id": "323438", "url": "https://ta.wikipedia.org/wiki?curid=323438", "title": "ராடி மாடு", "text": "ராடி மாடு\n\nராடி மாடு (இந்தி:राटि) இது ராட் என்றும் உச்சரிக்கப்படுவது இந்தியாவைச் சேர்ந்த மாட்டு இனமாகும். இது ராஜஸ்தான் மாநிலத்தின் பிகானேர், கங்கா நகர் மற்றும் ஹனுமன்கர் மாவட்டங்களில் அடங்கிய பகுதியில் உருவானது. இது இந்தியாவில் முக்கியமாக இரட்டை நோக்கங்களுக்க வளர்க்கப்படும் கால்நடை இனமாகும் இவை அதன் பால் கறக்கும் தன்மை மற்றும் வேலை செய்யம் திறன் ஆகியவற்றுக்காக அறியப்படுகின்றன. இந்த மாடுகள் உள்நாட்டில் இரண்டு வகைகள் உள்ளன, ராட்டி மாடுகள் உழைப்பு பணிகளுக்கான இனமாகவும், ராட் மாடுகள் கறவை மாடுகளாக பயன்படுத்தப்படுகின்றன. ராட் மாடுகள் ராஜஸ்தானின் ஆல்வார் மாவட்டத்தில் தோன்றியவை, மற்றும் ராட் பழங்குடி மக்களால் வளர்க்கப்பட்டவை. ராட் மாடுகள் வெள்ளை நிறத்துடனும் அதில் கருப்பு அல்லது சாம்பல் நிற புள்ளிகளுடனும், ராட்டி மாடுகள் பொதுவாக பழுப்பு நிறம் கொண்டவை.\n"}
{"id": "323440", "url": "https://ta.wikipedia.org/wiki?curid=323440", "title": "சுர்கேத் மாவட்டம்", "text": "சுர்கேத் மாவட்டம்\n\nசுர்கேத் மாவட்டம் (Surkhet District) (, ) தெற்காசியாவின் நேபாள நாட்டின் தலைநகரான காட்மாண்டிலிருந்து மேற்கே 600 கிலோ மீட்டர் தொலைவில் அமைந்துள்ளது. இம்மாவட்டம் மத்தியமேற்கு வளர்ச்சி பிராந்தியத்தில், மாநில எண் 6–இல் அமைந்த பத்து மாவட்டங்களில் ஒன்றாகும். இம்மாவட்டம் பேரி மண்டலத்தில் அமைந்துள்ள சுர்க்கேத் மாவட்டத்தின் நிர்வாகத் தலைமையிட நகரம் விரேந்திரநகர் ஆகும். இம்மாவட்டத்தின் பரப்பளவு 2,451 சதுர கிலோ மீட்டர் ஆகும். 2011-ஆம் ஆண்டின் மக்கள் தொகை கணக்கெடுப்பின் படி, இம்மாவட்ட மக்கள் தொகை 2,88,527 ஆகும்.\n\nSection::::தட்ப வெப்பம்.\nஇம்மாவட்டத்த்தின் கோடைகால வெப்ப நிலை 5° செல்சியசும், குளிர்கால வெப்ப நிலை 38 ° செல்சியசுமாக உள்ளது. இம்மாவட்டம் கடல் மட்டத்திலிருந்து 300 மீட்டர் முதல் 3,000 மீட்டர் உயரம் வரை இமயமலையில் பரவியுள்ளது. எனவே இம்மாவட்டத்தின் தட்ப வெப்பம், கீழ் வெப்ப மண்டலம்,மேல் வெப்ப மண்டலம், மிதவெப்ப வளையம், மிதமான காலநிலை என நான்கு காலநிலைகளில் காணப்படுகிறது. \n\nSection::::அமைவிடம்.\nசுர்கேத் சமவெளி நேபாளத்தின் உள் தராய் சமவெளிகளில் அமைந்துள்ளது. சுர்க்கேத் மாவட்டத்தின் வடக்கில் ஜாஜர்கோட் மாவட்டம், தைலேக் மாவட்டம், அச்சாம் மாவட்டங்களும், தெற்கில் பர்தியா மாவட்டம், கைலாலீ மாவட்டங்களும், கிழக்கில் சல்யான் மாவட்டமும், மேற்கில் டோட்டி மாவட்டமும் எல்லைகளாக அமைந்துள்ளது.\n\nசுர்கேத் மாவட்டத்தில் பஹூன் இன மக்கள், சத்திரிய மக்களும் அதிகம் உள்ளனர். மகர் மக்கள், நேவார் மக்கள், தாரு மக்கள், சுன்னார் மக்கள் மற்றும் காமி இன மக்கள் சிறுபான்மை இனத்தவராக உள்ளனர். மாவட்டத்தில் இந்து சமயத்தவர்கள் பெருமபான்மை சமயத்தவர்களாக உள்ளனர். பௌத்தர்கள், கிறித்தவர்கள், இசுலாமியர்கள் கனிசமான அளவில் உள்ளனர்.\n\nSection::::போக்குவரத்து.\nஇரத்தினா நெடுஞ்சாலை மற்றும் கர்னாலி நெடுஞ்சாலை நாட்டின் பிற பகுதிகளுடன் இணைக்கிறது.\nசுர்கேத் மாவட்டத் தலைமையிடமான வீரேந்திரநகரில் அமைந்த வானூர்தி நிலையம், காட்மாண்டு, நேபாள் கஞ்ச், சூம்லா போன்ற பிற மாவட்டங்களுடன் இணைக்கிறது.\n\nSection::::உள்ளாட்சி நிர்வாகம்.\nஇம்மாவட்டத்தில் பீரேந்திரநகர் நகராட்சி, சுபாகாட் நகராட்சி, உத்தரகங்கா நகராட்சி என மூன்று நகராட்சிகளும், நாற்பத்தி ஆறு கிராம வளர்ச்சி மன்றங்களும் உள்ளது.\n\n\n\nSection::::வெளி இணைப்புகள்.\n "}
{"id": "323441", "url": "https://ta.wikipedia.org/wiki?curid=323441", "title": "சல்யான் மாவட்டம்", "text": "சல்யான் மாவட்டம்\n\nசல்யான் மாவட்டம் (Salyan District) (), தெற்காசியாவின் நேபாள நாட்டின் மத்தியமேற்கு வளர்ச்சி பிராந்தியத்தில், மாநில எண் 6-இல் அமைந்த, நேபாளத்தின் எழுபத்தி ஐந்து மாவட்டங்களில் ஒன்றாகும். இம்மாவட்டத்தின் நிர்வாகத் தலைமையிடம் சல்யான் நகரம் ஆகும். இம்மாவட்டம் காட்மாண்டு நகரத்திலிருந்து மேற்கே 320 கிலோ மீட்டர் தொலைவில் அமைந்துள்ளது.\n\nரப்தி மண்டலத்தில் அமைந்த இம்மாவட்டம் 320 சதுர கிலோ மீட்டர் பரப்பளவு கொண்டது. 2011-ஆம் ஆண்டின் மக்கள் தொகை கணக்கெடுப்பின் படி இதன் மக்கள் தொகை 2,41,716 ஆகும். \n\nSection::::வரலாறு.\nகாக்ரா சமவெளியில் அமைந்த இருபத்தி இரண்டு சிறு இராச்சியங்களின் கூட்டமைப்பில் சல்யான் மாவட்டத்தின் பைசே இராச்சியமும் ஒன்றாக இருந்தது. கிபி 1760-இல் நேபாள ஷா வம்ச மன்னர்கள், ஒன்றுபட்ட நேபாள இராச்சியத்தை நிறுவும் பொருட்டு, நேபாளத்தில் இருந்த சல்யன் மாவட்ட பைசே இராச்சியம் உட்பட அனைத்து சிறு இராச்சியங்களும் ஒன்றுபட்ட நேபாள இராச்சியத்துடன் இணைக்கப்பட்டது. \n\nSection::::பெயர்க் காரணம்.\nசல்யான் என்பதற்கு நேபாள மொழியில் தேவதாரு என்று பொருள். இம்மாவட்டத்தில் தேவதாரு மரங்கள் அதிகம் இருந்த காரணத்தினால் இம்மாவட்டத்திற்கு சல்யான் எனப் பெயராயிற்று. \n\nSection::::புவியியல் தட்ப வெப்பம்.\nஇமயமலையில் அமைந்த மலை மாவட்டமான சல்யான் மாவட்டம், கடல் மட்டத்திலிருந்து 300 மீட்டர் முதல் 3,000 மீட்டர் உயரத்தில் அமைந்துள்ளதால், இம்மாவட்டத்தின் தட்ப வெப்ப நிலை மேல் வெப்ப மண்டலம், மிதவெப்ப வளையம், மிதமான காலநிலை என மூன்று காலநிலைகளில் காணப்படுகிறது. \n\nSection::::உள்ளாட்சி மன்றங்கள்.\nசல்யான் மாவட்டத்தில் நாற்பத்தி எட்டு கிராம வளர்ச்சி மன்றங்கள் உள்ளது.\n\n\n\nSection::::வெளி இணைப்புகள்.\n "}
{"id": "323442", "url": "https://ta.wikipedia.org/wiki?curid=323442", "title": "பால்பா மாவட்டம்", "text": "பால்பா மாவட்டம்\n\nபால்பா மாவட்டம் (Palpa District) (, தெற்காசியாவின் நேபாள நாட்டின், மேற்கு வளர்ச்சி பிராந்தியத்தில், மாநில எண் 5-இல் அமைந்துள்ளது. இது நேபாளத்தின் எழுபத்தி ஐந்து மாவட்டங்களில் ஒன்றாகும். இம்மாவட்டத்தின் நிர்வாகத் தலைமையிடம் தான்சேன் நகரம் ஆகும்.\n\nலும்பினி மண்டலத்தில் உள்ள பால்பா மாவட்டத்தின் பரப்பளவு 1,373 சதுர கிலோ மீட்டர் ஆகும். 2011-ஆம் ஆண்டின் மக்கள் தொகை கணக்கெடுப்பின் படி, இம்மாவட்ட மக்கள் தொகை 2,61,180 ஆகும்.\n\nSection::::புவியியல் மற்றும் தட்ப வெப்பம்.\nபால்பா மாவட்டம் கடல் மட்டத்திலிருந்து 300 மீட்டர் முதல் 2,000 மீட்டர் உயரம் வரை இமயமலையில் பரவியுள்ளது. எனவே இம்மாவட்டத்தின் தட்ப வெப்பம் கீழ் வெப்ப மண்டலம், மேல் வெப்ப மண்டலம் மற்றும் மிதவெப்ப வளையம் என மூன்று காலநிலைகளில் காணப்படுகிறது. \n\nSection::::உள்ளாட்சி நிர்வாகம்.\nபால்பா மாவட்டம் தான்சேன் மற்றும் இராம்பூர் என இரண்டு நகராட்சிகளையும், ஐம்பத்தி எட்டு கிராம வளர்ச்சி மன்றங்களையும் கொண்டுள்ளது.\n\nSection::::முக்கிய ஆறுகள்.\nபால்பா மாவட்டத்தில் காளி கண்டகி ஆறு, தினௌ ஆறு, ரித்திஆறு, பூர்வா ஆறு, சூம்சா ஆறு மற்றும் தோவன் ஆறு என ஆறு ஆறுகள் பாய்கிறது.\n\n\n\nSection::::வெளி இணைப்புகள்.\n "}
{"id": "323443", "url": "https://ta.wikipedia.org/wiki?curid=323443", "title": "ருக்கும் மாவட்டம்", "text": "ருக்கும் மாவட்டம்\n\nருக்கும் மாவட்டம் (Rukum District) ()தெற்காசியாவின் நேபாள நாட்டின், மத்தியமேற்கு வளர்ச்சி பிராந்தியத்தில், மாநில எண் 5-இல் அமைந்துள்ள இம்மாவட்டம், நேபாளத்தின் எழுபத்தி ஐந்து மாவட்டங்களில் ஒன்றாகும். இம்மாவட்டத்தின் நிர்வாகத் தலைமையிடமான முசிகோட் நகரத்தை \"சூம்லிகாலங்கா\" என்றும் அழைப்பர்.\n\nராப்தி மண்டலத்தின் வடக்கே மலைப்பாங்கான பகுதிகளில் அமைந்த இம்மாவட்டத்தின் மொத்தப் பரப்பளவு 2,877 சதுர கிலோ மீட்டராகும். 2011-ஆம் ஆண்டின் கணக்கெடுப்பின் படி, இம்மாவட்ட மக்கள் தொகை 2,07,290 ஆக உள்ளது. இங்கு நேபாள மொழி பேசப்படுகிறது.\nருக்கும் மாவட்டம் மலையேற்ற வீரர்களுக்கும், மலையேற்ற பயிற்சி மேற்கொள்பவர்களுக்கும் சிறந்த சுற்றுலாத் தலமாக உள்ளது.\nபிரபலமான ருக்கும்கோட் கிராமத்தை ஐம்பத்தி இரண்டு ஏரிகள் மற்றும் ஐம்பத்தி மூன்று மலைகள் கொண்டது எனக் குறிப்பிடுவர். \n\nSection::::புவியியல் தட்ப வெப்பம்.\nருக்கும் மாவட்டம், ராப்தி மண்டலத்தின் வடக்கில் இமயமலையில் அமைந்துள்ளது. பேரி ஆறு மற்றும் காக்ரா ஆறு எனப்படும் கர்னாலி ஆற்றின் துணை ஆறுகள், ருக்கும் மாவட்ட வடிநிலமாக உள்ளது.\nமக்காச்சோளம், பார்லி, நெல், கோதுமை, உருளைக் கிழங்கு மற்றும் பழ வகைகள் இம்மாவட்டத்தில் பயிரிடப்படுகிறது.\nஇம்மாவட்டம் கடல் மட்டத்திலிருந்து 800 மீட்டர் முதல் 6,000 மீட்டர் உயரத்தில் உள்ளது. எனவே இம்மாவட்டத்தின் தட்ப வெப்பம் மேல் வெப்ப மண்டலம், மிதவெப்ப வளையம், மிதமான காலநிலை, மான்ட்டேன் #ஆல்ப்ஸ் மலை காலநிலை, துருவப் பகுதி காலநிலை, வெண்பனி படர்ந்த பகுதிகள் என ஆறு காலநிலைகளில் காணப்படுகிறது. \n\nSection::::போக்குவரத்து வசதிகள்.\nதாங்- சல்யன் – ருக்கும் வழியாக செல்லும் சாலை, தாங் மாவட்டத்தின் துளசிப்பூர் நகரத்தையும், ருக்கும் மாவட்டத்தின் முசிகோட் நகரத்தையும் நான்கு மணி நேரப் பயணித்தில் இணைக்கிறது. காட்மாண்டிலிருந்து ருக்கும் மாவட்டத்தின் முசிகோட்டிற்கு சாலை வழியாக பயணிக்க இருபத்தி நான்கு நேரம் பயண நேரமாக உள்ளது.\nருக்கும் மாவட்டத்தில் சௌர்ஜஹரி மற்றும் சல்லே என இரண்டு சிறு வானூர்தி நிலையங்கள் உள்ளது. \n\nSection::::உள்ளாட்சி அமைப்புகள்.\nஇம்மாவட்டத்தில் 47 கிராம வளர்ச்சி மன்றங்களும், சௌர்ஜஹரி எனும் ஒரு நகராட்சி மன்றமும் செயல்படுகிறது.\n\n\nSection::::மேற்கோள்கள்.\n "}
{"id": "323445", "url": "https://ta.wikipedia.org/wiki?curid=323445", "title": "கராபி பாதைப்பாலம்", "text": "கராபி பாதைப்பாலம்\n\nகராபி பாதைப்பாலம் (பிரெஞ்சு: Viaduc de Garabit) என்பது ஒரு தொடர்வண்டிப்பாதை வளைவுப் பாலம் ஆகும். இது டுருயேர் ஆற்றுக்குக் குறுக்கே அமைந்துள்ளது. இது பிரான்சின் கொந்தலில் உள்ள ருயின்சு-ஒ-மர்கரீட் என்னும் இடத்துக்கு அண்மையில் மலைப் பாங்கான மசிஃப் நடு பகுதியில் அமைந்துள்ளது. இப்பாலம் குஸ்தாவ் ஐபெல் என்பவரால் 1882க்கும் 1884க்கும் இடையில் கட்டப்பட்டது. இதன் அமைப்புப் பொறியியல் வடிவமைப்பு மோரிசு கொயெக்லான் என்பவரால் செய்யப்பட்டது. 1885ம் ஆண்டில் திறந்து வைக்கப்பட்ட இப்பாலம், 565 மீட்டர் (1,854 அடி) நீளமுடையது. இதன் முதன்மை வளைவு 165 மீட்டர் (541 அடி) அகல்வு கொண்டது.\n\nSection::::பின்னணி.\n1870களின் முடிவில் குஸ்தாவ் ஐபெலினால் தொடங்கப்பட்ட ஐபெல் அன்ட் கம்பனி, தியோபில் சேரிக் என்பவருடன் இணைந்து பிரான்சின் முன்னணிப் பொறியியல் நிறுவனங்களில் ஒன்றாக விளங்கியது. 1875க்கும் 1877க்கும் இடையில் இந்நிறுவனம் போர்ட்டூவுக்கு அண்மையில் தொவ்ரூ ஆற்றுக்குக் குறுக்கே மரியா பியா பாலத்தைக் கட்டிக் கொடுத்தது. டுருயேர் ஆற்றுக்குக் குறுக்கே தொடர்வண்டிப் பாலம் ஒன்றைக் கட்டுவதற்கு கொந்தல் வேலைகள் திணைக்களம் திட்டமிட்டபோது, இவ்வேலை வழமையான போட்டிக் கேள்வி கோரல் நடைமுறைகள் எதுவும் இல்லாமல், தேசிய நெடுஞ்சாலைகள் திணைக்களப் பொறியாளர்களின் பரிந்துரைக்கு அமைய ஐபெலுக்குக் கொடுக்கப்பட்டது. முன்மொழியப்பட்ட பாலம் தொடர்பான தொழில்நுட்பப் பிரச்சினைகள் மரியா பியா பாலத்தினதைப் போலவே இருந்ததால் இந்தப் பரிந்துரை வழங்கப்பட்டது. உண்மையில், ஐபெல் அன்ட் கம்பனியின் பரியா பியா பாலத் திட்டத்தின் வெற்றியே கராபியில் பாதைப்பாலம் கட்டும் திட்டத்துக்கு வித்திட்டது.\n\nSection::::வடிவமைப்பும் கட்டுமானமும்.\n1885 நவம்பரில் ஒற்றைப் பாதையுடன் திறக்கப்பட்ட இப்பாலத்தின் நீளம் 565 மீட்டரும் (1,854 அடி), 3,587 தொன்கள் நிறையும் கொண்டிருந்தது. ஐபெல் கணித்தபடியே பாலத்தின் கீழ்நோக்கிய விலக்கம் சரியாக 8 மில்லிமீட்டர்களாக இருந்தது ஒரு சிறப்பம்சம். ஆற்றில் இருந்து 124 மீட்டர் (407 அடி) உயரத்தில் அமைந்திருந்த இப்பாலம், அது கட்டப்பட்ட காலத்தில் உலகின் மிக உயரமான பாலமாக இருந்தது. இரண்டு கரைகளிலும் தாங்கப்பட்ட தேனிரும்பால் உருவாக்கப்பட்ட வளைவின்மீது தாங்கப்பட்டு இருந்த தூண்கள் தொடர்வண்டிப் பாதையுடன் கூடிய பாலத்தைத் தாங்கின. திட்டத்துக்கான முழுச் செலவு 3,100,000 பிராங்குகள். 2009 செப்டெம்பர் 11ம் தேதி வரை இரண்டு திசைகளிலும் நாளொன்றுக்கு ஒவ்வொரு பயணிகள் தொடர்வண்டி பாலத்தினூடாகச் சென்றுவந்தது. மேற் குறிப்பிட்ட தேதியில் நடைபெற்ற சோதனையின் போது, அத்திவார முளை ஒன்றில் வெடிப்பு இருப்பது கண்டுபிடிக்கப்பட்டது. திருத்தவேலையின் பின் அடுத்த மாதத்தில் 10கிமீ/மணி (6 மைல்/மணி) வேகக் கட்டுப்பாட்டுடன் பாலம் மீண்டும் திறக்கப்பட்டது.\n\nSection::::திரைப்படத்தில்.\n1976ல் எடுக்கப்பட்ட \"த கசான்ட்ரா கொரொசிங்\" (The Cassandra Crossing) என்னும் ஆங்கிலப் படத்தில், 30-40 ஆண்டுகளாகப் பயன்பாட்டில் இல்லாத ஒரு பாலம் முக்கிய இடம் பெறுகிறது. அயலில் வாழ்ந்தவர்கள் இது விழுந்துவிடக்கூடும் என அஞ்சி அவ்விடத்தைவிட்டுச் செல்லும் அளவுக்கு அது ஆபத்தான நிலையில் உள்ளதாகக் காட்டப்பட்டது. அதனூடாக ஒரு தொடர்வண்டியைப் பயணிகளுடன் செலுத்தி வழவைக்கச் சிலர் முயல்வதும் அதைத்தடுக்கச் சிலர் நடவடிக்கை எடுப்பதுமே கதை. கராபி பாதைப்பாலமே மேற்படி பாலமாகப் படத்தில் காட்டப்பட்டது.\n"}
{"id": "323447", "url": "https://ta.wikipedia.org/wiki?curid=323447", "title": "முகு மாவட்டம்", "text": "முகு மாவட்டம்\n\nமுகு மாவட்டம் (Mugu District) (), தெற்காசியாவில் நேபாள நாட்டின், மத்தியமேற்கு வளர்ச்சி பிராந்தியத்தில், மாநில எண் 6–இல் அமைந்த எழுபத்தி ஐந்து நேபாள மாவட்டங்களில் ஒன்றாகும்.\nமுகு மாவட்டத்தின் நிர்வாகத் தலைமையிடம் கம்கடி நகரம் ஆகும். \n\nகர்ணாலி மண்டலத்தில் அமைந்த முகு மாவட்டத்தின் பரப்பளவு 3,535 சதுர கிலோ மீட்டராகும். 2011-ஆம் ஆண்டு மக்கள் தொகை கணக்கெடுப்பின் படி, முகு மாவட்ட மக்கள் தொகை 55,286 ஆகும். \n\nSection::::புவியியல் மற்றும் தட்ப வெப்பம்.\nமுகு மாவட்டத்தின் புவியியல் மிகவும் கடினமானது. நேபாளத்தின் மிகப் பெரிய ஏரியான மகேந்திர ஏரி எனப்படும் ராரா ஏரி முகு மாவட்டத்தில் உள்ளது. நேபாளத்தின் பெரிய மாவட்டங்களில் முகு மாவட்டமும் ஒன்றாகும்.\n\nஇம்மாவட்டம் கடல் மட்டத்திலிருந்து 1,000 மீட்டர் முதல் 6,400 மீட்டர் உயரம் வரை இமயமலையில் பரவியுள்ளது. எனவே இம்மாவட்டத்தின் தட்ப வெப்பம் மிதவெப்ப வளையம், மிதமான காலநிலை, மான்ட்டேன் #ஆல்ப்ஸ் மலை காலநிலை, துருவப் பகுதி காலநிலை, வெண்பனி படர்ந்த பகுதிகள் என ஐந்து காலநிலைகளில் காணப்படுகிறது. \n\nSection::::சுற்றுலா.\nநேபாளத் தலைநகரான காட்மாண்டு நகரத்திலிருந்து தொலைதூரத்தில், போக்குவரத்து வசதியின்றி உள்ள முகு மாவட்டம் இயற்கை ஆதாரங்களால் நிரம்பி வழிகிறது. நேபாளத்தின் மிகப்பெரிய மகேந்திரா ஏரி எனப்படும் 10.8 சதுர கிலோ மீட்டர் பரப்புள்ள ராரா ஏரியைக் காண சுற்றுலாப் பயணிகளை அதிகமாக ஈர்க்கிறது. மேலும் ராரா தேசியப் பூங்கா இந்த ஏரியை காக்கிறது.\n\nSection::::கிராம வளர்ச்சி மன்றங்கள்.\nமுகு மாவட்டத்தின் உள்ளாட்சி நிர்வாகத்திற்காக இருபத்தி ஆறு கிராம வளர்ச்சி மன்றங்கள் செயல்படுகிறது.\n\n\nSection::::மேற்கோள்கள்.\n Rara Lake Trek\n"}
{"id": "323449", "url": "https://ta.wikipedia.org/wiki?curid=323449", "title": "கோடாங் மாவட்டம்", "text": "கோடாங் மாவட்டம்\n\nகோடாங் மாவட்டம் (Khotang District) (), நேபாள நாட்டின், கிழக்கு வளர்ச்சிப் பிராந்தியத்தில், மாநில எண் 1 –இல் அமைந்த பதினான்கு மாவட்டங்களில் ஒன்றாகும். மேலும் நேபாளத்தின் எழுபத்தி ஐந்து மாவட்டங்களிலும் ஒன்றாகும். கோடாங் மாவட்டத் தலைமையிடமான டிக்டெல் நகரம் ஒரு நகராட்சியும் ஆகும்.\n\nகோடாங் மாவட்டத்தின் பரப்பளவு 1,591 சதுர கிலோ மீட்டராகும். 2011-ஆம் ஆண்டின் மக்கள் தொகை கணக்கெடுப்பின் படி, இம்மாவட்ட மக்கள் தொகை 2,6,312 ஆகும். \nகோடாங் மாவட்டம், கிராதர்கள் எனப்படும் இராய் பழங்குடி இன மக்களின் பூர்வீகமானது ஆகும். பிற மலைவாழ் பழங்குடி மக்களும் இம்மாவட்டத்தில் வாழ்கின்றனர். \n\nSection::::புவியியல் மற்றும் தட்ப வெப்பம்.\nகடல் மட்டத்திலிருந்து 300 மீட்டர் முதல் 4,000 மீட்டர் உயரம் வரை பரந்துள்ள கோடாங் மாவட்டத்தின் தட்ப வெப்பநிலை ஐந்து வகையாக உள்ளது. அவைகள் கீழ் வெப்ப மண்டலம், மேல் வெப்ப மண்டலம், மித வெப்ப மண்டலம், மிதமான காலநிலை மற்றும் மான்ட்டேன் காலநிலை ஆகும்.\n\nSection::::நகராட்சிகள் மற்றும் கிராம வளர்ச்சி மன்றங்கள்.\nகோடாங் மாவட்டம் எழுபத்தி மூன்று கிராம வளர்ச்சி மன்றங்களும், ஒரு நகராட்சி மன்றத்தையும் கொண்டுள்ளது.\n\n\n\nSection::::வெளி இணைப்புகள்.\n "}
{"id": "323450", "url": "https://ta.wikipedia.org/wiki?curid=323450", "title": "சோலுகும்பு மாவட்டம்", "text": "சோலுகும்பு மாவட்டம்\n\nசோலுகும்பு மாவட்டம் (Solukhumbu District) (, செர்ப்பா: , தெற்காசியாவில் உள்ள நேபாள நாட்டின், கிழக்கு வளர்ச்சி பிராந்தியத்தில், மாநில எண் 1-இல், சாகர்மாதா மண்டலத்தில் அமைந்துள்ளது. சோலுகும்பி மாவட்டம், நேபாளத்தின் எழுபத்தி ஐந்து மாவட்டங்களில் ஒன்றாகும். சோலு மற்றும் கும்பு பகுதிகளை உள்ளடக்கியதே சோலுகும்பு மாவட்டாகும். இம்மாவட்டத்தின் நிர்வாகத் தலைமையிடம் சல்லேரி நகரம் ஆகும்.\nசாகர்மாதா மண்டலத்தில் அமைந்த சோலுகும்பு மாவட்டத்தின் பரப்பளவு 3,312 சதுர கிலோ மீட்டர் ஆகும். இம்மாவட்டத்தின் மக்கள் தொகை, 2011-ஆம் ஆண்டின் மக்கள் தொகை கணக்கெடுப்பின் படி 1,05,886 ஆகும்.\n\nஉலகின் உயரமான எவரெஸ்ட் சிகரம், இம்மாவட்டத்தின் வடக்குப் பகுதியில் உள்ள சாகர்மாதா தேசியப் பூங்கா பகுதியில் அமைந்துள்ளது.\n\nகிராதர்கள் என அழைக்கப்படும் உள்ளூர் இராய் மற்றும் செட்டிரி மலைவாழ் இன மக்கள் இமயமலையின் நடுவிலும், செர்ப்பா இன மக்கள் உயர்ந்த மலைப் பகுதிகளில் வாழ்கின்றனர். \n\n1953-இல் எவரெஸ்ட் சிகரத்தில் முதன் முதலில் கால் பதித்த டென்சிங் நோர்கே, சோலுகும்பு மாவட்டத்தில் வளர்ந்தவர் ஆவார்.\n\nSection::::சுற்றுலா.\nமலையேற்ற வீரர்களுக்கும், மலையேற்றப் பயிற்சி மேற்கொள்வதற்கு இம்மாவட்டம் சிறப்பிடம் வகிக்கிறது. \nஇமயமலையில் 8,848 மீட்டர் உயரம் கொண்ட எவரெஸ்ட் கொடுமுடியை நேபாளம் வழியாக மலை ஏறும் வெளி நாட்டுச் மலையேற்ற வீரர்களுக்கு சோலுகும்பு மாவட்டம் புகழிடமாக உள்ளது. இம்மாவட்டத்தின் செர்ப்பா இன இளைஞர்கள் மலையேற்ற வீரர்களுக்கு துணையாகச் செல்கின்றனர். \nஇம்மாவட்டத்தின் சாகர்மாதா தேசியப் பூங்காவை, யுனேஸ்கோவால் இயற்கையாக அமைந்த உலகப் பாரம்பரியக்களங்களில் ஒன்றாக ஏற்றுக் கொண்டுள்ளது.\n\nSection::::புவியியல் மற்றும் தட்ப வெப்பம்.\nசோலுகும்பு மாவட்டம் இமயமலையில் 300 மீட்டர் உயரத்திலிருந்து 5,000 மீட்டர் உயரம் வரை பரவியுள்ளது. எனவே இம்மாவட்டத்தின் தட்ப வெப்பம், மேல் வெப்ப மண்டலம், மிதவெப்ப வளையம், மிதமான காலநிலை, மான்ட்டேன் #ஆல்ப்ஸ்மலைத் தாழ்வாரத்திற்குரிய காலநிலை, துருவப் பகுதிப் பாலைவன காலநிலை, வெண்பனி படர்ந்த பகுதிகள் என ஐந்து நிலைகளில் காணப்படுகிறது. \nSection::::கிராம வளர்ச்சி மன்றங்கள்.\nசோலுகும்பு மாவட்டத்தின் உள்ளாட்சி நிர்வாகத்திற்காக தூத்குந்தா எனும் ஒரு நகராட்சி மன்றமும், முப்பத்தி ஐந்து கிராம வளர்ச்சி மன்றங்களும் செயல்படுகிறது. \n"}
{"id": "323451", "url": "https://ta.wikipedia.org/wiki?curid=323451", "title": "பிளந்தர்பசு", "text": "பிளந்தர்பசு\n\nஇடித் துமுக்கி / பிளந்தர்பசு (\"blunderbuss\")  என்பது குறைந்த குழல் நீளமும், பெரிய குழல் விட்டமும், கொண்ட வாய்வழி-குண்டேற்ற சுடுகலன் ஆகும். இதன் சன்னவாய்ப் பகுதி வெளிப்புறமாக விரிந்து காணப்படும். தகுந்த எண்ணிக்கையில் மற்றும் அளவுகளில் உள்ள சின்னசிறு ஈய குண்டுகளை இதில் எறியமாக பயன்படுத்தினர். இராணுவம் மற்றும் தற்காப்பிற்கு பயன்பட்ட பிளந்தர்பசை, குண்டுதுமுக்கியின் ஆரம்ப வடிவம் எனலாம். இலக்கு நெருக்கமாக இருந்தால் இதன் தாக்கம் மிகுதியாக இருக்கும்; ஆனால் தொலைவிலுள்ள இலக்குகளை தாக்கும் அளவிற்கு இது துல்லியத்தன்மையை கொண்டில்லை. பிளந்தர்பசின் கைத்துப்பாக்கி வடிவத்தை தான் டிராகன் என்றனர், இதை ஏந்திப் போரிடும் துருப்புகளை டிரகூன் என குறிப்பிட்டனர்.\n\nSection::::சொற்பிறப்பு.\n\"பிளந்தர்பசு\" என்ற சொல், டச்சுச் சொல்லான donderbus-ல் இருந்து வந்தது. \"donder \"என்றால்\" \"\"இடி\", மற்றும் \"bus \"என்றால் \"குழாய்\" என பொருள். (நடு டச்சு: busse, பெட்டி, குழல், பிற்கால இலத்தினில் இருந்து, buxis, பெட்டி, பண்டைய கிரேக்கத்தில் இருந்து \"pyxίs\" (πυξίς), பெட்டி: (குறிப்பாக மரப்பெட்டி).\n\nSection::::கட்டமைப்பு.\nபிளந்தர்பசை குண்டுத்துமுக்கியின் ஆரம்ப வடிவம் எனலாம், ஏனெனில் இவையிரண்டும் கிட்டத்தட்ட ஒரே மாதிரி இயங்கின. குழல் விட்டத்தைவிட சிறிய அளவிலான, நிறைய  ஈய உருண்டைகளை கொண்டு தான் பிளந்தர்பசு பொதுவாக குண்டேற்றப்படும். குழல்கள் எஃகு அல்லது பித்தளையால் செய்யப்பட்டிருக்கும்.\n\nசன்னவாய் (பலவற்றில் குழலும் கூட) விரிவடைந்து இருக்கும்படி இது வடிவமைக்கப்படும். இந்த விரிந்த வடிவின் நோக்கம், குண்டுகள் சிதறும் பரப்பை உயர்த்துவதற்கு மட்டுமல்லாது; வண்டியில் இருந்தோ அல்லது குதிரையின்மீது இருந்தோ, குண்டேற்றுவதை எளிதாக்குவதற்கும் தான். விரிந்த சன்னவாய் வடிவம், குண்டுகளின் சிதறலை எந்த வகையிலும் பாதிக்காது என்று நவீன செய்முறைகளால் நிருபிக்கப் பட்டுள்ளது குறிப்பிடத்தக்கது. பிளந்தர்பசின் விரிந்த சன்னவாய் தான், பெரிய கேலிபர் குறும்மசுகெத்தில் இருந்து அதை  வேறுபடுத்திக் காட்டும் அம்சம் ஆகும். மசுகெத்தூணும் விரிந்த சன்னவாயுடன், சிறுகுண்டுகளை தான் சுட்டது, ஆகையால் மசுகெத்தூணுக்கும் பிளந்தர்பசிற்கும் ஒன்றும் பெரிய வேறுபாடு இல்லை. பிளந்தர்பசுகள் பொதுவாகவே சிறியது, மசுகெத்தின் குழல் 3 அடிக்கும் (91 செ.மீ.) மேலாக இருந்த காலத்தில், 2 அடிக்கும் (61 செ.மீ.) கீழான குழல் நீளத்துடன் இருந்தது பிளந்தர்பசு.\n\nSection::::பயன்பாடு.\nஎடைகுறைவான , எளிதாக கையாளக்கூடிய சுடுகலன் தான் குதிரைப்படையின் தேவை, அதைப் பூர்த்தி செய்யும் பொருட்டு பிளந்தர்பசுகள் (அதிலும் குறிப்பாக டிராகன்கள்) குதிரைப்படைத் துருப்புகளுக்கு வழங்கப்பட்டது. \"டிரகூன்\" என்றாலே ஏற்றப்பதாதிகள் தான் என்று எண்ணும் அளவிற்கு, டிராகன் குதிரைப்படை மற்றும் ஏற்றப்பதாதிகளுடன் ஒன்றிப்போனது.\n\nSection::::மேற்கோள்கள்.\nகுறிப்புகள்\n"}
{"id": "323452", "url": "https://ta.wikipedia.org/wiki?curid=323452", "title": "ஒகல்டுங்கா மாவட்டம்", "text": "ஒகல்டுங்கா மாவட்டம்\n\nஒகல்டுங்கா மாவட்டம் (Okhaldhunga District) (), தெற்காசியாவின் நேபாளத்தின் கிழக்கு வளர்ச்சி பிராந்தியத்தில், மாநில எண் 1-இல் உள்ளது. இம்மாவட்டம் நேபாளத்தின் 77 மாவட்டங்களில் ஒன்றாகும். இம்மாவட்டத்தின் நிர்வாகத் தலைமையிடம் ஒகல்டுங்கா நகரம் ஆகும். \n\nஇமயமலையில் சாகர்மாதா மண்டலத்தில் அமைந்த இம்மாவட்டம் 1,074.5 சதுர கிலோ மீட்டர் பரப்பளவு கொண்டது. 2011-ஆம் ஆண்டு மக்கள் தொகை கணக்கெடுப்பின் படி, இம்மாவட்டத்தின் மக்கள் தொகை 1,47,984 ஆக உள்ளது.\n\nஒகல்டுங்கா கிராதர்கள் எனப்படும் இராய் மற்றும் சுனுவார் இன மலைவாழ் மக்களின் வாழ்விடமாகும். இம்மக்களுடன் பிற மலைவாழ் மக்களும், சாதியினரும் இம்மாவட்டத்தில் வாழ்கின்றனர். நேபாள மொழியுடன், வட்டார மொழிகளும் இம்மாவட்டத்தில் பேசப்படுகிறது. மலையேற்ற வீரர்களுக்குரிய சுற்றுலாத் தலமாக இம்மாவட்டம் விளங்குகிறது.\n\nSection::::புவியியல் மற்றும் தட்ப வெப்பம்.\nஒகல்டுங்கா மாவட்டம் இமயமலையில் ஆயிரம் அடி முதல் 13,100 அடி உயரம் வரை பரவியுள்ளது. எனவே இம்மாவட்டத்தின் தட்ப வெப்ப நிலை, மேல் வெப்ப மண்டலம், மிதவெப்ப வளையம், மிதமான காலநிலை, மான்ட்டேன் #ஆல்ப்ஸ் மலைத் தாழ்வாரத்திற்குரிய காலநிலை என நான்கு நிலைகளில் காணப்படுகிறது.\n\nSection::::கிராம வளர்ச்சி மன்றங்கள்.\nஇம்மாவட்டத்தின் உள்ளாட்சி நிர்வாகத்தை மேற்கொள்வதற்கு நாற்பத்தி ஒன்பது கிராம வளர்ச்சி மன்றங்களும், சித்திசரண் எனும் ஒரு நகராட்சி மன்றமும் செயல்படுகிறது.\n\n\nSection::::மேற்கோள்கள்.\n "}
{"id": "323453", "url": "https://ta.wikipedia.org/wiki?curid=323453", "title": "ஹுசைன் பள்ளிவாசல், கெய்ரோ", "text": "ஹுசைன் பள்ளிவாசல், கெய்ரோ\n\nஹுசைன் பள்ளிவாசல் (Al-Hussain Mosque) () எகிப்து நாட்டின் தலைநகரான கெய்ரோ நகரில் உள்ள பள்ளிவாசல் ஆகும். இப்பள்ளிவாசல் கி.பி. 1154 இல் கட்டப்பட்டது.\n\nSection::::அமைவிடம்.\nஇப்பள்ளிவாசல் எகிப்து நாட்டின் தலைநகரான கெய்ரோ நகரில் கான் எல் கலிலி கடைவீதியில் அமைந்துள்ளது. இது எகிப்து நாட்டின் மிகப் புனிதமான இஸ்லாமிய தலங்களில் ஒன்றாகக் கருதப்படுகிறது.\n\nSection::::வரலாறு.\nஇப்பள்ளிவாசல் இசுலாமிய இறைத்தூதர் முகமதுவின் பேரரும் கலிபா அலீயின் மகனுமான இமாம் ஹூசைனின் நினைவாக பாத்திம கலீபகம் ஆட்சியில் கி.பி. 1154 இல் கட்டப்பட்டது.\n\nSection::::அடக்கத்தலம்.\nசியா இசுலாம் தாவூதி போரா பிரிவினரும் சில சுணி இசுலாம் பிரிவினரும் இப்பள்ளிவாசல் வளாகத்தில் இமாம் ஹுசைனின் தலை புதைக்கப் பட்டுள்ளதாக நம்புகின்றனர்.\n\nமுதலில் இங்குள்ள வளாகத்தில் அடக்கத்தலம் இருந்தது.பின்பு 1154 இல் பள்ளிவாசல் கட்டப்பட்டது.\n\nபள்ளிவாசல் சுவர்களில் பழமையான குர்ஆன் கையெழுத்து வேலைபாடுகள் உள்ளன.\n\nதாவூதி போரா இசுலாமிய பிரிவினர் மூலம் அடக்கம் செய்த இடத்தில் வெள்ளியிலான தடுப்பு உருவாக்கப்பட்டது.உருவாக்கப்பட்டது அடக்கத்தலம் பல சியா இசுலாம் முஸ்லிம்கள் வழக்கமாக பார்வையிடும் இடமாக உள்ளது.\n"}
{"id": "323454", "url": "https://ta.wikipedia.org/wiki?curid=323454", "title": "சர்லாஹி மாவட்டம்", "text": "சர்லாஹி மாவட்டம்\n\nசர்லாஹி மாவட்டம் (Sarlahi district) (), தெற்காசியாவில் அமைந்த நேபாள நாட்டின் மத்திய வளர்ச்சி பிராந்தியத்தில், மாநில எண் 2-இல் அமைந்துள்ள எட்டு மாவட்டங்களில் ஒன்றாகும். மேலும் நேபாளத்தின் எழுபத்தி ஐந்து மாவட்டங்களில் சர்லாஹி மாவட்டமும் ஒன்றாகும். இம்மாவட்டத்தின் நிர்வாகத் தலைமையிடம் மலங்கவா நகரம் ஆகும். இம்மாவட்டத்தின் குறுக்கே பாயும் ஆறுகளில் பாக்மதி ஆறு பெரியதாகும்.\n\nஜனக்பூர் மண்டலத்தில் அமைந்த இம்மாவட்டம் 1,259 சதுர கிலோ மீட்டர் பரப்பளவு கொண்டது. 2011-ஆம் ஆண்டு மக்கள் தொகை கணக்கெடுப்பின் படி, இம்மாவட்ட மக்கள் தொகை 7,69,729 ஆக உள்ளது.இம்மாவட்ட மக்களால் பஜ்ஜிகா மொழி, மைதிலி மொழி மற்றும் நேபாள மொழிகள் பேசப்படுகிறது. \n\nSection::::அமைவிடம்.\nஇம்மாவட்டத்தின் மேற்கில் பாக்மதி ஆறும், கிழக்கில் மகோத்தாரி மாவட்டமும், வடக்கில் சிவாலிக் மலைகளும், தெற்கில் இந்தியாவின் பிகார் மாநிலத்தையும் எல்லையாகக் கொண்டுள்ளது.\n\nSection::::பொருளாதாரம்.\nஇம்மாவட்டத்தில் உருளைக் கிழங்கு, கரும்புச் சாகுபடி மற்றும் மீன் பிடித்தல் தொழில் வளமையாக உள்ளது.\n\nSection::::புவியியல் மற்றும் தட்ப வெப்பம்.\nஇம்மாவட்டம் கடல் மட்டத்திலிருந்து முன்னூறு மீட்டர் முதல் ஆயிரம் மீட்டர் உயரம் வரை உள்ளதால், கீழ் வெப்ப மண்டலம் மற்றும் மேல் வெப்ப மண்டலம் என இரண்டு தட்ப வெப்ப நிலைகளைக் கொண்டுள்ளது..நிலவியல் படி இம்மாவட்டம், வடக்கில் சுயுரி மலைப் பகுதி, நடுவில் பன்வார் பகுதி, தெற்கில் தராய் சமவெளிப் பகுதி என மூன்று பகுதிகளாகப் பிரிக்கப்பட்டுள்ளது.\n\nSection::::மக்கள் தொகையியல்.\n2011-ஆம் ஆண்டு மக்கள் தொகை கணக்கெடுப்பின் படி, இம்மாவட்ட மக்கள் தொகை 7,69,729 ஆக உள்ளது. மக்கள் தொகையில் ஆண்கள் 3,89,756 ஆகவும் மற்றும் பெண்கள் 3,79,973 ஆகவும் உள்ளனர். \nஇம்மாவட்டத்தில் இந்துக்கள் எண்பத்தி ஐந்து விழுக்காடாகவும், இசுலாமியர்கள் 9.9 விழுக்காடாகவும், பௌத்தர்கள் 2.71 விழுக்காடாகவும், கிறித்தவர்கள் 0.22 விழுக்காடாகவும், பிற மக்கள் 0.25 விழக்காடாகவும் உள்ளனர். . \nஇம்மாவட்ட மக்களால் பஜ்ஜிகா மொழி, மைதிலி மொழி மற்றும் நேபாள மொழிகள் பேசப்படுகிறது.\n\nSection::::நாடாளுமன்ற தொகுதிகள்.\nசர்லாஹி மாவட்டம் ஆறு நாடாளுமன்றத் தொகுதிகளைக் கொண்டுள்ளது.\n\nSection::::உள்ளாட்சி மன்றங்கள்.\nSection::::நகராட்சிகள்.\nசர்லாஹி மாவட்டம் மலங்காவா நகராட்சி, ஹரியோன் நகராட்சி, லால்பண்டி நகராட்சி, ஈஸ்வர்பூர் நகராட்சி மற்றும் பர்ஹத்வா நகராட்சி என ஐந்து நகராட்சி மன்றங்களைக் கொண்டுள்ளது.\n\nSection::::கிராம வளர்ச்சி மன்றங்கள்.\nசர்லாஹி மாவட்டத்தில் ஊராட்சி நிர்வாகத்தை மேற்கொள்ள 101 கிராம வளர்ச்சி குழுக்கள் செயல்படுகிறது.\n\n\nSection::::மேற்கோள்கள்.\n "}
{"id": "323458", "url": "https://ta.wikipedia.org/wiki?curid=323458", "title": "பர்சா மாவட்டம்", "text": "பர்சா மாவட்டம்\n\nபர்சா மாவட்டம் (Parsa District) (, தெற்காசியாவில் நேபாளத்தின் மத்திய வளர்ச்சி பிராந்தியத்தில், மாநில எண் 2-இல் அமைந்துள்ளது. நேபாளத்தின் எழுபத்தி ஐந்து மாவட்டங்களில் இதுவும் ஒன்றாகும். இம்மாவட்டத்தின் நிர்வாகத் தலைமையிடம் வீரகஞ்ச் நகரம் ஆகும்.\n\nநாராயணி மண்டலத்தின் தராய் சமவெளியில் அமைந்த பர்சா மாவட்டத்தின் பரப்பளவு 1,353 சதுர கிலோ மீட்டர்கள் ஆகும். 2011-ஆம் ஆண்டு மக்கள் தொகை கணக்கெடுப்பின் படி இம்மாவட்டத்தின் மக்கள் தொகை 6,01,017 ஆகும். இம்மாவட்டத்தில் போஜ்புரி மொழி (44%), நேபாள மொழி (45%), உருது மொழி (1%) மற்றும் பிற மொழிகள் (1%) பேசப்படுகிறது. \n\nSection::::புவியியல் மற்றும் தட்ப வெப்பம்.\nஇம்மாவட்டம் கடல் மட்டத்திலிருந்து 300 மீட்டர் முதல் 3,300 மீட்டர் உயரம் வரை பரவியுள்ளது. எனவே இம்மாவட்டத்தின் தட்ப வெப்பம் கீழ் வெப்ப மண்டலம் மற்றும் மேல் வெப்ப மண்டலம் என இரண்டு நிலைகளில் காணப்படுகிறது. \n\nSection::::கிராம வளர்ச்சி மன்றங்கள் மற்றும் நகராட்சிகள்.\nபர்சா மாவட்டத்தில் எண்பத்தி மூன்று கிராம வளர்ச்சி மன்றங்களும், பீர்கஞ்ச் எனும் நகராட்சியும் உள்ளது.\n\n\nSection::::மேற்கோள்கள்.\n "}
{"id": "323460", "url": "https://ta.wikipedia.org/wiki?curid=323460", "title": "ராமேச்சாப் மாவட்டம்", "text": "ராமேச்சாப் மாவட்டம்\n\nராமேச்சாப் மாவட்டம் (Ramechhap District) (), தெற்காசியாவில் நேபாள நாட்டின் மத்திய வளர்ச்சி பிராந்தியத்தில், மாநில எண் 3-இல் அமைந்துள்ளது. இம்மாவட்டம், நேபாளத்தின் எழுபத்தி ஐந்து மாவட்டங்களில் ஒன்றாகும். இம்மாவட்டத்தின் நிர்வாகத் தலைமையிடம் மந்தலி நகரம் ஆகும்.\n\nஜனக்பூர் மண்டலத்தில் அமைந்த இம்மாவட்டத்தின் பரப்பளவு 1,546 சதுர கிலோ மீட்டர்கள் ஆகும். 2011-ஆம் ஆண்டு மக்கள் தொகை கணக்கெடுப்பின் படி, ராமேச்சாப் மாவட்டத்தின் மக்கள் தொகை 2,02,646 ஆகும். மக்கள் தொகை அடர்த்தி ஒரு சதுர கிலோ மீட்டர் பரப்பில் 137.4 வீதம் உள்ளனர். இம்மாவட்டத்தின் குசுந்தா இன மக்கள் தொகை அழிவின் விளிம்பு நிலையில் உள்ளது. இம்மாவட்டத்தில் நேபாள மொழி, சுனுவார் மொழி, தாமாங் மொழி, நேவாரி மொழி மற்றும் ஹாயு மொழிகள் பேசப்படுகிறது. \n\nSection::::புவியியல் மற்றும் தட்ப வெப்பம்.\nஇம்மாவட்டம் கடல் மட்டத்திலிருந்து 300 மீட்டர் முதல் 5,000 மீட்டர் உயரத்தில் இமயமலை வரை பரவியுள்ளது. எனவே இம்மாவட்டத்தின் தட்ப வெப்பம், கீழ் வெப்ப மண்டலம், மேல் வெப்ப மண்டலம், மிதவெப்ப வளையம், மிதமான காலநிலை, மான்ட்டேன் #ஆல்ப்ஸ் மலை காலநிலை, துருவப் பகுதி காலநிலை, வெண்பனி படர்ந்த பகுதிகள் என ஐந்து நிலைகளில் காணப்படுகிறது. \n\nSection::::கிராம வளர்ச்சி மன்றங்கள்.\nராமேச்சாப் மாவட்டம் நாற்பத்தி ஆறு கிராம வளர்ச்சி மன்றங்களும், மந்தலி மற்றும் ராமேச்சாப் என இரண்டு நகராட்சிகளுடன் உள்ளது.\n\n\n\nSection::::வெளி இணைப்புகள்.\n "}
{"id": "323463", "url": "https://ta.wikipedia.org/wiki?curid=323463", "title": "சிந்துலி மாவட்டம்", "text": "சிந்துலி மாவட்டம்\n\nசிந்துலி மாவட்டம் (Sindhuli District) (), தெற்காசியாவில் நேபாள நாட்டின், மத்திய வளர்ச்சி பிராந்தியத்தில், மாநில எண் 3-இல் அமைந்துள்ளது. நேபாளத்தின் எழுபத்தி ஐந்து மாவட்டங்களில் ஒன்றான சிந்துலி மாவட்டம், ஜனக்பூர் மண்டலத்தில் அமைந்துள்ளது. இம்மாவட்டத்தின் நிர்வாகத் தலைமையிடம் கமலாமாய் நகரம் ஆகும்.\n\nஇம்மாவட்டம் 2,491 சதுர கிலோ மீட்டர் பரப்பளவு கொண்டது. 2011-ஆம் ஆண்டின் மக்கள் தொகை கணக்கெடுப்பின் படி, இம்மாவட்ட மக்கள் தொகை 2,96,192 ஆக உள்ளது.இம்மாவட்டத்தில் நேபாள மொழி, மஹர் மொழி, தமாங் மொழி மற்றும் செபாங் மொழிகள் பேசப்படுகிறது. \nமுன்பு மரங்களை வெட்டி பிழைப்பு நடத்திய இம்மாவட்டட்தில் அதிகமாக வாழும் தமாங் இன மலை வாழ் மக்கள், அரசின் தடை காரணமாக, தற்போது கால்நடைகளை வளர்ப்பதன் கிடைக்கும் வருவாயை நம்பியுள்ளனர்.\n\nSection::::புவியியல் மற்றும் தட்ப வெப்பம்.\nமத்திய நேபாளத்தில் அமைந்த இம்மாவட்டம் கடல் மட்டத்திலிருந்து 300 மீட்டர் முதல் 3,000 மீட்டர் உயரம் வரை பரவியுள்ளது. எனவே இம்மாவட்டத்தின் தட்ப வெப்பம், கீழ் வெப்ப மண்டலம்,மேல் வெப்ப மண்டலம் மற்றும் மிதவெப்ப வளையம் என மூன்று நிலைகளில் காணப்படுகிறது. \n\nSection::::கிராம வளர்ச்சி மன்றங்கள் & நகராட்சிகள்.\nசிந்துலி மாவட்டத்தில் ஐம்பத்தி நான்கு கிராம வளர்ச்சி மன்றங்களும், கமலாமாய் மற்றும் தூத்தௌலி என இரண்டு நகராட்சி மன்றங்களும் உள்ளது.\n\n\n\n\nSection::::வெளி இணைப்புகள்.\n "}
{"id": "323464", "url": "https://ta.wikipedia.org/wiki?curid=323464", "title": "நுவாகோட் மாவட்டம்", "text": "நுவாகோட் மாவட்டம்\n\nநுவாகோட் மாவட்டம் (Nuwakot District) (, தெற்காசியாவின் நேபாள நாட்டில், மத்திய வளர்ச்சி பிராந்தியத்தில் அமைந்த மாநில எண் 3-இல் உள்ள இம்மாவட்டம், நேபாளத்தின் எழுபத்தி ஐந்து மாவட்டங்களில் ஒன்றாகும். இதன் நிர்வாகத் தலைமையிடம் பிதார் நகரம் ஆகும். \n\nபாக்மதி மண்டலத்தில் உள்ள மலைப் பாங்கான இம்மாவட்டம் ஆகும். 1,121 சதுர கிலோ மீட்டர் பரப்பளவு கொண்ட இம்மாவட்டத்தின், 2011-ஆம் ஆண்டின் மக்கள் தொகை கணக்கெடுப்பின் படி, இம்மாவட்ட மக்கள் தொகை 2,77,471 ஆகும். இங்கு நேபாள மொழி, தமாங் மொழிகள் பேசப்படுகிறது.\n\nSection::::பெயர்க் காரணம்.\nஏழு அடுக்குகளுடன் கூடிய தொன்மை வாய்ந்த நுவாகோட் கோட்டை இம்மாவட்ட மலையின் உச்சியில் அமைந்துள்ளது. எனவே இம்மாவட்டத்திற்கு நுவாகோட் என்ற பெயர் ஏற்பட காரணமாயிற்று. இங்குள்ள தேவிகாட் கிராமத்தில் தாடி மற்றும் திரிசூலி ஆறுகள் ஒன்று கூடுகிறது.\n\nSection::::புவியியல் மற்றும் தட்ப வெப்பம்.\nஇம்மாவட்டம் கடல் மட்டத்திலிருந்து 300 மீட்டர் முதல் 5,000 மீட்டர் உயரம் வரை பரவியுள்ளது. எனவே இம்மாவட்டத்தின் தட்ப வெப்ப நிலை மேல் வெப்ப மண்டலம், மிதவெப்ப வளையம், மிதமான காலநிலை, மான்ட்டேன் #ஆல்ப்ஸ் மலை காலநிலை, துருவப் பகுதி காலநிலை, வெண்பனி படர்ந்த பகுதிகள் என ஐந்து நிலைகளில் காணப்படுகிறது. \n\nSection::::பொருளாதாரம்.\nசமவெளிப் பகுதிகள் குறைந்த, மலைப் பாங்கான இம்மாவட்டத்தின் பொருளாதாரம் மலைத் தோட்டப் பயிர்கள், கால்நடை வளர்த்தல் மற்றும் சுற்றுலா மூலம் ஈட்டப்படுகிறது.\nSection::::கிராம வளர்ச்சி மன்றங்கள் மற்றும் நகராட்சிகள்.\nநுவாகோட் மாவட்டத்தில் அறுபத்தி ஒன்று கிராம வளர்ச்சி மன்றங்கள் மற்றும் ஒரு நகராட்சி மன்றம் உள்ளாட்சிப் பணிகளை மேற்கொள்கிறது.\n\n\nSection::::மேற்கோள்கள்.\n "}
{"id": "323465", "url": "https://ta.wikipedia.org/wiki?curid=323465", "title": "சியாங்ஜா மாவட்டம்", "text": "சியாங்ஜா மாவட்டம்\n\nசியாங்ஜா மாவட்டம் (Syangja District) () தெற்காசியாவில் நேபாளத்தின், மேற்கு வளர்ச்சி பிராந்தியத்தில், மாநில எண் 4-இல் அமைந்துள்ளது.\nநேபாளத்தின் எழுபத்தி ஐந்து மாவட்டங்களில் சியாங்ஜா மாவட்டமும் ஒன்றாகும். இம்மாவட்ட நிர்வாகத் தலைமையிட நகரம் சியாங்ஜா பஜார் ஆகும்.\n\nகண்டகி மண்டலத்தில் அமைந்த இம்மாவட்டம் 1,164 சதுர கிலோ மீட்டர் பரப்பளவு கொண்டது. \n\nSection::::மக்கள் தொகையியல்.\n2011-ஆம் ஆண்டு மக்கள் தொகை கணக்கெடுப்பின் படி, சியாங்ஜா மாவட்ட மக்கள் தொகை 2,89,148 ஆகும். \nஇம்மாவட்டத்தில் இந்து சமயத்தவர்கள் 86.07% ஆகவும், இசுலாமியர்கள் 0.58% ஆகவும், பௌத்தர்கள் 12.47% ஆகவும், கிறித்தவர்கள் 0.07% ஆகவும், மற்ற சமயத்தவர்கள் 0.08% ஆகவும் உள்ளனர். \nஇம்மாவட்டத்தில் அந்தணர், சத்திரியர், குரூங், மகர் மற்றும் பிற இனத்தவர்கள் வாழ்கின்றனர். குரூங் மற்றும் மகர் இன மக்கள் பிரித்தானிய இந்தியப் பேரரசின் போர்ப் படைகளில் ஒன்றான கூர்க்கா படையணியில் பணிபுரிந்தனர். தற்போதும் இந்திய இரானுவத்தில் இம்மக்கள் பணிபுரிகின்றனர்.\nSection::::சாலை வசதிகள்.\nமேற்கு நேபாள பிராந்தியத்தின் முக்கிய நகரங்களான பொக்காரா மற்றும் பைரவா நகரங்களுடன் சியாங்ஜா பஜார் நகரம், சித்தார்த்தா நெடுஞ்சாலை வழியாக இணைக்கிறது. \n\nSection::::நீர் மின் உற்பத்தி.\nஇம்மாவட்டத்தில் பாயும் காளிகண்டகி ஆற்றின் குறுக்கே நீர்த்தேக்கம் கட்டி, 144 மெகா வாட் மின்சாரம் உற்பத்தி செய்யப்படுகிறது.\nSection::::புவியியல் மற்றும் தட்ப வெப்பம்.\nஇம்மாவட்டம் கடல் மட்டத்திலிருந்து 300 மீட்டர் முதல் 2,000 மீட்டர் உயரம் வரை இமயமலையில் பரவியுள்ளது. எனவே இம்மாவட்டத்தின் தட்ப வெப்பம் கீழ் வெப்ப மண்டலம், மேல் வெப்ப மண்டலம், மிதவெப்ப வளையம் என மூன்று காலநிலைகளில் காணப்படுகிறது. \n\nSection::::மாவட்ட உள்ளாட்சி நிர்வாகம்.\nஇம்மாவட்டம் புத்தலி பஜார் நகராட்சி, வாலிங் நகராட்சி, சாப்பாகோட் நகராட்சி மற்றும் பீர்கோட் நகராட்சி என நான்கு நகராட்சி மன்றங்களையும், அறுபது கிராம வளர்ச்சி மன்றங்களையும் கொண்டுள்ளது. \n\n\nSection::::வெளி இணைப்புகள்.\n "}
{"id": "323466", "url": "https://ta.wikipedia.org/wiki?curid=323466", "title": "ரவுதஹட் மாவட்டம்", "text": "ரவுதஹட் மாவட்டம்\n\nரவுதஹட் மாவட்டம் (Rautahat District) (, தெற்காசியாவில் அமைந்த நேபாளத்தின், மத்திய வளர்ச்சி பிராந்தியத்தில், மாநில எண் 2-இல் அமைந்துள்ளது.\nஇம்மாவட்டத்தின் நிர்வாகத் தலைமையிடம் கௌர் நகரம் ஆகும். \n\nநாராயணீ மண்டலத்தில் அமைந்த ரௌத்ஹட் மாவட்டத்தின் மொத்தப் பரப்பளவு 1,126 சதுர கிலோ மீட்டராகும். 2011-ஆம் ஆண்டின் மக்கள் தொகை கணக்கெடுப்பின் படி, இம்மாவட்ட மக்கள் தொகை 6,86,722 ஆக உள்ளது. பிற மாவட்டங்களை விட இம்மாவட்டத்தில் இசுலாமியர்களின் மக்கள் தொகை அதிகமாக உள்ளது. 2001-இல் இசுலாமியர் மக்கள் தொகை 19.465% (1,06,111) ஆக இருந்தது.இம்மாவட்டத்தில் பஜ்ஜிகா மொழி (60%), நேபாள மொழி (21%) மற்றும் இந்தி மொழி-உருது (13%) மற்றும் பிற மொழிகள் (6%) பேசப்படுகிறது. \nSection::::புவியியல் மற்றும் தட்ப வெப்பம்.\nஇம்மாவட்டம் கடல் மட்டத்திலிருந்து 300 மீட்டர் முதல் 1,000 மீட்டர் உயரம் வரை பரவியுள்ளது. எனவே இம்மாவட்டத்தின் தட்ப வெப்பம், கீழ் வெப்ப மண்டலம் மற்றிம் மேல் வெப்ப மண்டலப் பகுதி என இரண்டு நிலைகளில் காணப்படுகிறது. \n\nSection::::கிராம வளர்ச்சி மன்றங்கள் மற்றும் நகராட்சிகள்.\nரௌத்ஹட் மாவட்டத்தில் கௌர் நகராட்சியும், நூற்றி நான்கு கிராம வளர்ச்சி மன்றங்களும் செயல்படுகிறது.\n\n\nSection::::மேற்கோள்கள்.\n "}
{"id": "323468", "url": "https://ta.wikipedia.org/wiki?curid=323468", "title": "மக்வான்பூர் மாவட்டம்", "text": "மக்வான்பூர் மாவட்டம்\n\nமக்வான்பூர் மாவட்டம் (Makawanpur District) (), தெற்காசியாவின் நேபாள நாட்டின், மத்திய வளர்ச்சி பிராந்தியத்தில், மாநில எண் 3-இல் அமைந்துள்ளது. மக்வான்பூர் மாவட்ட நிர்வாகத் தலைமையிட நகரமான ஹெடௌதா ஒரு துணைநிலை மாநகராட்சியும் ஆகும்.\nநேபாளத்தின் எழுபத்தி ஐந்து மாவட்டங்களில் ஒன்றான இம்மாவட்டம் நாராயணி மண்டலத்தில் அமைந்துள்ளது. இம்மாவட்டத்தின் பரப்பளவு 2,426 சதுர கிலோ மீட்டர்கள் ஆகும். 2011-ஆம் ஆண்டு மக்கள் தொகை கணக்கெடுப்பின் படி, மக்வான்பூர் மாவட்ட மக்கள் தொகை 4,20,477 ஆக உள்ளது. இங்கு நேபாள மொழி பெரும்பான்மையாக பேசப்படுகிறது.\n\nSection::::புவியியல் மற்றும் தட்ப வெப்பம்.\nமக்வான்பூர் மாவட்டம் கடல் மட்டத்திலிருந்து 300 மீட்டர் முதல் 3,000 மீட்டர் உயரம் வரை பரவியுள்ளது. எனவே இம்மாவட்டத்தின் தட்ப வெப்பம், கீழ் வெப்ப மண்டலம், மேல் வெப்ப மண்டலம் மற்றும் மிதவெப்ப வளையம் என மூன்று விதமான தட்ப வெப்ப நிலைகளில் காணப்படுகிறது. \nSection::::உள்ளாட்சி நிர்வாகம்.\nமக்வான்பூர் மாவட்டத்தில் நாற்பத்தி ஒன்று கிராம வளர்ச்சி மன்றங்களும், ஹேட்டவுடா என்ற ஒரு நகராட்சி மன்றமும் உள்ளது.\n\n\n"}
{"id": "323469", "url": "https://ta.wikipedia.org/wiki?curid=323469", "title": "லம்ஜுங் மாவட்டம்", "text": "லம்ஜுங் மாவட்டம்\n\nலம்ஜுங் மாவட்டம் (Lamjung District) ( ), தெற்காசியாவில் நேபாள நாட்டின், மேற்கு வளர்ச்சி பிராந்தியத்தில், மாநில எண் 4-இல் அமைந்துள்ளது.\nஇம்மாவட்டத் நிர்வாகத் தலைமையிட நகரமான பேசிசஹர் ஒரு நகராட்சி மன்றமும் ஆகும்.\n\nகண்டகி மண்டலத்தில் அமைந்த லம்ஜுங் மாவட்டம் 1,692 சதுர கிலோ மீட்டர் பரப்பளவு கொண்டது. 2011-ஆம் ஆண்டு மக்கள் தொகை கணக்கெடுப்பின் படி, இம்மாவட்டத்தின் மக்கள் தொகை 1,67,724 ஆகும். நிலவியலின் படி, இம்மாவட்டம் நேபாளத்தின் நடுவில் அமைந்துள்ளது. குரூங் இன மலைவாழ் மக்கள் அதிகம் வாழ்கின்றனர். நேபாள மொழி, குரூங் மொழி மற்றும் மகர் மொழிகள் இங்கு பேசப்படுகிறது. இம்மாவட்டத்தில் அன்னபூர்னா கொடுமுடி அமைந்துள்ளது.\nSection::::புவியியல் மற்றும் தட்ப வெப்பம்.\nலம்ஜுங் மாவட்டம் இமயமலையில், கடல் மட்டத்திலிருந்து 1,000 மீட்டர் முதல் 6,400 மீட்டர் உயரம் வரை பரவியுள்ளது. எனவே இம்மாவட்டத்தின் தட்ப வெப்ப நிலை மேல் வெப்ப மண்டலம், மிதவெப்ப வளையம், மிதமான காலநிலை, மான்ட்டேன் #ஆல்ப்ஸ் மலை காலநிலை, துருவப் பகுதி காலநிலை, வெண்பனி பகுதிகள், டிரான்ஸ்-இமயமலை என ஏழு காலநிலைகளில் காணப்படுகிறது. \n\nSection::::உள்ளாட்சி நிர்வாகம்.\nலம்ஜுங் மாவட்டத்தின் உள்ளாட்சி நிர்வாகத்தை ஐம்பத்தி எட்டு கிராம வளர்ச்சி மன்றங்களும், பேசிசஹர் மற்றும் சுந்தர் பஜார் என இராண்டு நகராட்சிகளும் மேற்கொள்கிறது. \nSection::::2015 நிலநடுக்கம்.\n25 ஏப்ரல் 2015 அன்று ஏற்பட்ட நேபாள நிலநடுக்கம் இம்மாவட்டத்தின் அருகில் மையம் கொண்டிருந்தது. இதனால் காட்மாண்டு நகரம் பெரும் பொருட் சேதமும், உயிர்ச் சேதம் கண்டது. \n\n\n\nSection::::மேற்கோள்கள்.\n "}
{"id": "323470", "url": "https://ta.wikipedia.org/wiki?curid=323470", "title": "மனாங் மாவட்டம்", "text": "மனாங் மாவட்டம்\n\nமனாங் மாவட்டம் (Manang District) (, தெற்காசியாவின் நேபாளத்தின், மேற்கு வளர்ச்சி பிராந்தியத்தில், மாநில எண் 4-இல் அமைந்துள்ளது. இம்மாவட்டத்தின் நிர்வாகத் தலைமையிட நகரமான சாமே ஒரு நகராட்சி மன்றமும் ஆகும்.\n\nகண்டகி மண்டலத்தின் மனாங் மாவட்டம் 2,246 சதுர கிலோ மீட்டர் பரப்பளவு கொண்டது.\n2011-ஆம் ஆண்டு மக்கள் தொகை கணக்கெடுப்பின் படி, இம்மாவட்ட மக்கள் தொகை 6,538 ஆக உள்ளது. உள்நாட்டு மற்றும் வெளி நாட்டு வணிகத்தில் மனாங் மக்கள் தேர்ச்சி பெற்றவர்கள்.\n\nSection::::புவியியல் மற்றும் தட்ப வெப்பம்.\nஇமயமலையில் 5,415 மீட்டர் உயரத்தில் அமைந்த தொரங் லா மலைக் கணவாய், மனாங் நகரத்தையும், மஸ்டாங் மாவட்டத்தின் முக்திநாத்தையும் இணைக்கிறது. மனாங் மாவட்டம், நேபாளத்தில் மழைப் பொழிவு மிகவும் குறைந்த மாவட்டமாகும். மனாங் சமவெளி நேபாள-திபெத் எல்லையின் அருகில் உள்ளது.\nஇங்கு மூன்று மலைத் தடங்கள் உள்ளது. முதல் வழித்தடம் முக்திநாத், மஸ்டாங் வழியாக லாசாவை இணைக்கிறது. இவ்வழியாக பயணிப்பதற்கு நான்கு நாட்கள் ஆகும்.\nஇரண்டாவதாக, நௌர் கோலா மற்றும் நௌர்கோன் வழியாக லாசாவை அடைய ஐந்து நாட்கள் ஆகும். மூன்றாவதான மத்திய நேபாளத்தின் லர்க்கியா பஜாரிலிருந்து லாசாவிற்குச் செல்லும் மலைப் பாதையை மக்கள் பெரிதும் பயன்படுத்துகிறார்கள்.\nமனாங் – முக்திநாத் இருப்புப் பாதை, நூற்றாண்டுகளாக பயன்பாடடில் உள்ளது.\n\nSection::::புவியியல் மற்றும் தட்ப வெப்பம்.\nஇம்மாவட்டம், இமயமலையில் கடல் மட்டத்திலிருந்து 1,000 மீட்டர் முதல் 5,000 மீட்டர் உயரம் வரை பரவியுள்ளது. எனவே இம்மாவட்டத்தின் தட்ப வெப்பம் மிதவெப்ப வளையம், மிதமான காலநிலை, மான்ட்டேன் #ஆல்ப்ஸ் மலை காலநிலை, துருவப் பகுதி காலநிலை, வெண்பனி படர்ந்த பகுதிகள் என ஐந்து நிலைகளில் காணப்படுகிறது. \n\nSection::::உள்ளாட்சி நிர்வாகம்.\nமனாங் மாவட்டம், நூற்றிபதினேழு தொகுதி உறுப்பினர்களுடன் கூடிய பதின்மூன்று கிராம வளர்ச்சி மன்றங்கள் உள்ளது. மேலும் முப்பத்தி ஐந்து மலைவாழ் மக்களுக்கான குடியிருப்புகள் உள்ளது.\n\n\n\nSection::::வெளி இணைப்புகள்.\n "}
{"id": "323471", "url": "https://ta.wikipedia.org/wiki?curid=323471", "title": "முஸ்தாங் மாவட்டம்", "text": "முஸ்தாங் மாவட்டம்\n\nமுஸ்தாங் மாவட்டம் (Mustang District) (), தெற்காசியாவின் நேபாள நாட்டின், மேற்கு வளர்ச்சி பிராந்தியத்தில், மாநில எண் 4-இல் அமைந்துள்ளது. முஸ்தாங் மாவட்டத்தின் நிர்வாகத் தலைமையிடம் ஜோம்சோம் நகரம் ஆகும்.\n\nதவளகிரி மண்டலத்தில் அமைந்த முஸ்தாங் மாவட்டத்தின் பரப்பளவு 3,573 சதுர கிலோ மீட்டர்கள் ஆகும். 2011-ஆம் மக்கள் தொகை கணக்கெடுப்பின் படி முஸ்தாங் மாவட்ட மக்கள் தொகை 13,452 ஆக உள்ளது.இம்மாவட்ட நிர்வாகத் தலைமையிடாமான ஜோம்சோம் நகரத்தில் வானூர்தி நிலையம் உள்ளது.\n\nஇமயமலையில் அமைந்த இம்மாவட்டம் வடக்கில் திபெத் மேட்டு நிலத்தைத் தொட்டுத்தொடா நிலையில் அமைந்துள்ளது.\nஇந்துக்களின் புனித தலமான முக்திநாத் கோவில் இம்மாவட்டத்தில் உள்ளது. மேலும் அன்னபூர்ணா கொடுமுடியும் இங்கு அமைந்துள்ளது.\n\nஆப்பிள், மார்பா எனும் மதுபானம் இம்மாவட்டத்தில் அதிகம் உற்பத்தி செய்யப்படுகிறது.\n\nSection::::உள்ளாட்சி நிர்வாகம்.\nஇம்மாவட்டத்தில் பதினாறு கிராம வளர்ச்சி மன்றங்களைக் கொண்டுள்ளது.\n\nSection::::புவியியல் மற்றும் தட்ப வெப்பம்.\nஇம்மாவட்டம், இமயமலையில் கடல் மட்டத்திலிருந்து 2,000 மீட்டர் முதல் 5,000 மீட்டர் உயரம் வரை பரவியுள்ளது. எனவே இம்மாவட்டத்தின் தட்ப வெப்பம் மிதமான காலநிலை, மான்ட்டேன் #ஆல்ப்ஸ் மலை காலநிலை, துருவப் பகுதி காலநிலை, வெண்பனி படர்ந்த பகுதிகள், டிரான்ஸ் இமயமலை காலநிலை என ஐந்து நிலைகளில் காணப்படுகிறது. \n\nSection::::வெளி இணைப்புகள்.\n "}
{"id": "323474", "url": "https://ta.wikipedia.org/wiki?curid=323474", "title": "டிராகன் (பக்கவழி நெறிப்படுத்தல்)", "text": "டிராகன் (பக்கவழி நெறிப்படுத்தல்)\n\nடிராகன்கள் என்பவை கட்டுக்கதைகளில் காணப்படும் உயிரினங்களாகும். இவை பல கலாச்சாரங்களின் புராணங்களிலும், குறிப்பிடத்தக்களவில் பாம்புபோன்று நெளியும் வகையாகவோ அல்லது ஊர்வனவற்றின் சாயற்கூறைக் கொண்டிருக்கும் உயிரினமாகவோ குறிப்பிடப்படுகின்றன.\n\nடிராகன் என்ற வார்த்தை கீழே உள்ளவற்றையும் குறிப்பிடலாம்:\n\n\n\n\n\n\n\n\n\n\n"}
{"id": "323476", "url": "https://ta.wikipedia.org/wiki?curid=323476", "title": "கார்ல் பிரீட்ரிக் வைசாக்கர்", "text": "கார்ல் பிரீட்ரிக் வைசாக்கர்\n\nவைசாக்கர் குடும்பத்தின் புகழ்வாய்ந்த இவர்,எர்னெசுட்டு வான் வைசாக்கரின் மகன்; மூன்னாள் செருமனியின் குடியரசுத் தலைவரான இரிச்சர்டு வான் வைசாக்கரின் அண்ணன்; இயற்பியலாளரும் சுற்றுச்சூழல் ஆய்வாளருமான எர்னெசுட்டு உல்ரிச் வான் வைசாக்கரின் தந்தை; முந்தைய உலக மறைப்பேராயங்களின் மன்றச் செயலாளரான கோறாடு இரெய்சரின் மாமனார்.\n\nஇவர் அணுக்கருப்பிணைவால் சூரியனில் ஆற்றல் உருவாதல் பற்றிய கோட்பாட்டைக் கண்டுபிடித்தவர். இவர்சூரியக் குடும்பக் கோள்களின் உருவாக்கம் குறித்த கோட்பாட்டு ஆய்வில் பெருந்தாக்கம் செலுத்தியுள்ளார்.\n\nதனது பிந்தைய வாழ்நாளில் இவர் மெய்யியலிலும் அறவியலிலும் தன் கவனத்தைச் செலுத்தியுள்ளார். இவர் இவற்றுக்காக, பல பன்னாட்டுத் தகைமைகளை ஈட்டியுள்ளார்.\n\n\n\nSection::::விருதுகளும் தகைமைகளும்.\nசுசீசுவிக்-கோல்சுட்டீனில் உள்ள பார்ம்சுடெட் நகரத்தின் கார்ல் பிரீட்ரிக் வான் வைசாக்கர் பள்ளி இவரது பெயரைத் தாங்கியுள்ளது.\n\nவைசாக்கர் இருமுறை இயற்பியல் நோபல் பரிசுக்காகப் பரிந்துரைக்கப் பட்டார்.\nSince 2009, the Donors' Association for German Science and the Leopoldina makes a biennial award of €50,000 \"Carl Friedrich von Weizsäcker Award\" for \"outstanding scientific contribution to resolving socially important problems\".\n\n\n"}
{"id": "323478", "url": "https://ta.wikipedia.org/wiki?curid=323478", "title": "ரூபந்தேஹி மாவட்டம்", "text": "ரூபந்தேஹி மாவட்டம்\n\nரூபந்தேஹி மாவட்டம் (Rupandehi District) (), தெற்காசியாவில் நேபாள நாட்டின், மாநில எண் 5-இல் அமைந்துள்ளது. ரூபந்தேஹி மாவட்டம் நேபாளத்தின் 77 மாவட்டங்களில் ஒன்றாகும்.\n\nஇம்மாவட்டத்தின் நிர்வாகத் தலைமையிடம் சித்தார்த்தநகர் ஆகும். இம்மாவட்டத்தின் பிற நகரங்கள் லும்பினி, தேவதகா மற்றும் பூத்வல் ஆகும். நேபாளத்தின் தராய் சமவெளியில் அமைந்த ரூபந்தேஹி மாவட்டத்தின் பரப்பளவு 1,360 சதுர கிலோ மீட்டர்கள் ஆகும். \n2011-ஆம் ஆண்டின் மக்கள் தொகை கணக்கெடுப்பின் படி, இம்மாவட்டத்தின் மக்கள் தொகை 8,80,196 ஆகும். நேபாள மொழி மற்றும் அவதி மொழிகள் இங்கு பேசப்படுகிறது.\n\nSection::::பெயர்க் காரணம்.\nபுத்தரின் தாயும், மன்னர் சுத்தோதனரின் பட்டத்து மனைவியுமான ரூபாதேவியின் நினைவாக இம்மாவட்டத்திற்கு ரூபந்தேஹி என பெயர் சூட்டப்பட்டது.\n\nSection::::வரலாறு.\nகௌதம புத்தரின் பிறப்பிடமான லும்பினி நகரம் மற்றும் கௌதம மற்றும் புத்தரின் தாயான மாயாதேவியின் பிறப்பிடமான தேவதகா எனும் இடமும் இம்மாவட்டத்தில் உள்ளது.\n\nSection::::நிர்வாக பகுதிகள்.\nஇம்மாவட்டம் ஏழு சட்டமன்றத் தொகுதிகளும், நாற்பத்தி எட்டு கிராம வளர்ச்சி மன்றங்களும், ஐந்து நகராட்சிகளும், ஒரு துணை-மாநகராட்சியும் கொண்டுள்ளது.\n\nSection::::நிலவியல்.\nநேபாளத்தின் தென்மேற்குப் பகுதியில் தராய் சமவெளியில் ரூபந்தேஹி மாவட்டம் அமைந்துள்ளது.\nஇம்மாவட்டத்தின் கிழக்கில் நவல்பராசி மாவட்டமும், மேற்கில் கபிலவஸ்து மாவட்டமும், வடக்கில் பால்பா மாவட்டமும், தெற்கில் இந்தியாவும் எல்லைகளாக அமைந்துள்ளது.\n\nஇம்மாவட்டம் கடல் மட்டத்திலிருந்து 159 மீட்டர் முதல் 1,229 மீட்டர் வரை உயரத்தில் உள்ளது. மாவட்டத்தின் மொத்த பரப்பளவு 1,360 சதுர கிலோ மீட்டராகும். \n\nSection::::ஆறுகள்.\nஇமயமலையில் உற்பத்தியாகும் பதினோறு ஆறுகள் ரூபந்தேஹி மாவட்டத்தின் வழியாக பாய்ந்து பின்னர் இந்தியாவின் கங்கை ஆற்றில் கலக்கிறது. அவைகளில் முக்கியமானது ரோகிணி ஆறு ஆகும். ரோகிணி ஆற்றின் நீரை வயல்களுக்குப் பாய்ச்சுவது தொடர்பாக கௌதம புத்தர் பிறந்த சாக்கியர்களுக்கும், ஆற்றின் எதிர் கரையில் வாழ்ந்த கோலியர்களுக்கும் பிணக்கு ஏற்பட்டது. இப்பிணக்கை புத்தர் தீர்த்து வைத்தார் என பௌத்த சாத்திரங்கள் கூறுகிறது.\n\nSection::::தட்ப வெப்பம்.\nஇம்மாவட்டம் கடல் மட்டத்திலிருந்து 159 மீட்டர் முதல் 1,229 மீட்டர் உயரம் வரை உள்ளது. எனவே இம்மாவட்டத்தின் தட்ப வெப்பம், கீழ் வெப்ப மண்டலம் மற்றும் மேல் வெப்ப மண்டலம் என இரண்டு காலநிலைகளில் காணப்படுகிறது. \n\nSection::::புகழ் பெற்ற தலங்கள்.\nSection::::லும்பினி.\nஇம்மாவட்டத்தில் உள்ள கௌதம புத்தர் பிறந்த இடமான லும்பினி அனைத்துலக பௌத்தர்களுக்கும் புனித இடமாக உள்ளது. தெற்கு மற்றும் தென் கிழக்கு ஆசியாவில் உள்ள பௌத்த சமயத்தவர்களுக்கு லும்பினி புனித யாத்திரைத் தலமாக விளங்குகிறது.\n\nஐக்கிய நாடுகள் அவையின் ஒரு உறுப்பான யுனெஸ்கோ நிறுவனம் லும்பினியை உலகப் பாரம்பரியக் களங்களில் ஒன்றாக 1997-ஆம் ஆண்டில் அறிவிக்கப்பட்டது. \n\nSection::::தேவதகா.\nதேவதகா நகரம், கௌத புத்தரின் தாயான மாயா மற்றும் சிற்றன்னையான மகாபிரஜாபதி கௌதமியின் பிறந்த இடமாகும் என பௌத்த சாத்திரங்கள் கூறுகிறது. \n\n\nSection::::போக்குவரத்து.\nசித்தார்த்தா நெடுஞ்சாலையும், மகேந்திரா நெடுஞ்சாலையும் ரூபந்தேஹி மாவட்டத்தை நாட்டின் பிற பகுதிகளுடன் இணைக்கிறது.\nலும்பினியில் உள்ள கௌதம புத்தா வானூர்தி நிலையம் நாட்டின் பிற முக்கிய நகரங்களுடன் இணைக்கிறது. \n\n\n\n\nSection::::வெளி இணைப்புகள்.\n "}
{"id": "323479", "url": "https://ta.wikipedia.org/wiki?curid=323479", "title": "மியாக்தி மாவட்டம்", "text": "மியாக்தி மாவட்டம்\n\nமியாக்தி மாவட்டம் (Myagdi District) (), தெற்காசியாவின் நேபாள நாட்டின், மேற்கு வளர்ச்சி பிராந்தியத்தில், மாநில எண் 4-இல் அமைந்துள்ளது. இம்மாவட்டம் நேபாளத்தின் எழுபத்தி ஐந்து மாவட்டங்களில் ஒன்றாகும். இம்மாவட்ட நிர்வாகத் தலைமையிடம் பேனி நகரம் ஆகும்.\n\nதவலாகிரி மண்டலத்தில் உள்ள இம்மாவட்டத்தின் பரப்பளவு 2,297 சதுர கிலோ மீட்டர்கள் ஆகும். 2011-ஆம் ஆண்டு மக்கள் தொகை கணக்கெடுப்பின் படி, இம்மாவட்டத்தின் மக்கள் தொகை 1,13,641 ஆகும். \n\nSection::::புவியியல் மற்றும் தட்ப வெப்பம்.\nஇம்மாவட்டம் கடல் மட்டத்திலிருந்து 300 மீட்டர் முதல் 6,400 மீட்டர் உயரம் வரை இமயமலையில் பரவியுள்ளது. எனவே இம்மாவட்டத்தின் தட்ப வெப்பம், கீழ் வெப்ப மண்டலம், மேல் வெப்ப மண்டலம், மிதவெப்ப வளையம், மிதமான காலநிலை, மான்ட்டேன் #ஆல்ப்ஸ் மலை காலநிலை, துருவப் பகுதி காலநிலை, வெண்பனி படர்ந்த பகுதிகள் என ஐந்து காலநிலைகளில் காணப்படுகிறது. \n\nSection::::உள்ளாட்சி மன்றங்கள்.\nமியாக்தி மாவட்டத்தில் 45 கிராம வளர்ச்சி மன்றங்களும், பெனி எனும் நகராட்சியும் உள்ளது.\n\nSection::::சுற்றுலா.\nமியாக்தி மாவட்டத்தின் காரா கிராம வளர்ச்சி மன்றத்தில் உள்ள பூன் மலைகள் மற்றும் கோராபானி மலைகள் மலையேற்ற வீரர்களுக்கும் மற்றும் மலையேற்ற பயிற்சி மேற்கொள்பவர்களுக்கும் பிரபலமானதாகும். ததோபானி வெந்நீர் ஊற்று இம்மாவட்டத்தில் உள்ளது. \n\n\nSection::::மேற்கோள்கள்.\n "}
{"id": "323480", "url": "https://ta.wikipedia.org/wiki?curid=323480", "title": "முதல் லெயிட்டர் கட்டிடம்", "text": "முதல் லெயிட்டர் கட்டிடம்\n\nமுதல் லெயிட்டர் கட்டிடம், ஐக்கிய அமெரிக்காவின் சிக்காகோ நகரத்தில் வெஸ்ட் மொன்ரோ சாலையில் இருந்தது. 1879ல் தொடக்கக் கட்டுமான வேலைகளும், 1888ல் தொடர்ந்த வேலைகளும் இடம்பெற்றன. அக்காலத்தில் இக்கட்டிடம் சிக்காகோ நகரின் கட்டிடக்கலை அடையாளச் சின்னமாக விளங்கியது. இது கட்டிடக்கலைஞர் வில்லியம் லீ பாரன் ஜென்னி என்பவரால் வடிவமைக்கப்பட்டது. இக்கட்டிடத்தில் பாரம் சுமக்கும் சுவர்கள் கிடையாது. இது அக்காலத்தில் ஒரு புதிய விடயம் ஆகும். இதன் முகப்பு 400 அடி நீளமும் 8 மாடிகள் உயரமும் கொண்டிருந்தது. தகட்டுக் கண்ணாடியினால் ஆன சாளரங்கள் இக்கட்டிடத்தில் பயன்படுத்தப்பட்டுள்ளன.\n\nஉயரமான கட்டிடங்களில் தூய வடிவங்களைப் பயன்படுத்தும் போக்கைக் காட்டும் கட்டிடமாக லெயிட்டர் கட்டிடம் காணப்பட்டது. இவ்வாறான கட்டிடக்கலைத் தூய்மை தொடர்பில் லெயிட்டர் கட்டிடம் ஒரு தொடக்கப் புள்ளியாக அமைந்தது எனலாம். உயரமான கட்டிடங்களுக்கு இருக்கவேண்டிய நான்கு அம்சங்கள் முதன்முதலாக இந்தக் கட்டிடத்தில் அடங்கியிருந்தன. கட்டிடத்தின் உயரம், இரும்பினாலான சட்டகக் கூடு, அமைப்புக் கூறுகளின்மீது சுடுமண் தகட்டுத் தீக்காப்பு, உயர்த்திகளைப் பயன்படுத்திய நிலைக்குத்துப் போக்குவரத்து. என்பன மேற்படி நான்கு அம்சங்கள்.\n\nஇக்கட்டிடம் 1972ல் இடிக்கப்பட்டது.\n"}
{"id": "323484", "url": "https://ta.wikipedia.org/wiki?curid=323484", "title": "பர்பத் மாவட்டம்", "text": "பர்பத் மாவட்டம்\n\nபர்பத் மாவட்டம் (Parbat District) ( ), தெற்காசியாவில் நேபாள நாட்டின் எழுபத்தி ஐந்து மாவட்டங்களில் ஒன்றாகும். இம்மாவட்டம் மேற்கு வளர்ச்சி பிராந்தியத்தின் மாநில எண் 4-இல் அமைந்துள்ள பதினோறு மலைப்பாங்கான மாவட்டங்களில் ஒன்று. இம்மாவட்டத்தின் நிர்வாகத் தலைமையிட நகரம் குஷ்மா ஆகும். \n\nதவலாகிரி மண்டலத்தில் இம்மாவட்டம், 494 சதுர கிலோ மீட்டர் பரப்பளவு கொண்டது. இம்மாவட்டத்தின் மக்கள் தொகை, 2011-ஆம் ஆண்டின் மக்கள் தொகை கணக்கெடுப்பின் படி 1,57,826 ஆகும்.\nநேபாளத்தின் சிறிய மாவட்டங்களின் வரிசையில் இம்மாவட்டம் நான்காம் இடம் வகிக்கிறது. இம்மாவட்டத்தில் நாற்பத்தி ஏழு கிராம வளர்ச்சி மன்றங்களும், குஷ்மா எனும் நகராட்சியும் உள்ளது.\n\nகுஷ்மா நகராட்சியில் உள்ள குப்தேஷ்வரர் கோயிலில் மகா சிவராத்திரியின் போது திரளான பக்தர்கள் கூடுவர்.\nமேலும் இங்குள்ள பத்தேஷ்வரி அம்மன் கோயில் மிகவும் புகழ் பெற்றது. இம்மாவட்டத்தில் பத்து மெகா வாட் மின்சாரம் உற்பத்தி செய்யும் நீர் மின் நிலையம் அமைக்கப்பட்டது.\n\nSection::::புவியியல் மற்றும் தட்ப வெப்பம்.\nஇமயமலையில் அமைந்த இம்மாவட்டம், கடல் மட்டத்திலிருந்து 300 மீட்டர் முதல் 4,000 மீட்டர் உயரம் வரை பரவியுள்ளது. எனவே இம்மாவட்டத்தின் தட்ப வெப்பம் மேல் வெப்ப மண்டலம், மிதவெப்ப வளையம், மிதமான காலநிலை, மான்ட்டேன் #ஆல்ப்ஸ் மலை காலநிலை, என நான்கு நிலைகளில் காணப்படுகிறது. \n\nSection::::கிராம வளர்ச்சி மன்றங்கள்.\nஇம்மாவட்டம் ஒரு நகராட்சி மன்றத்தையும், நாற்பத்தி ஏழு கிராம வளர்ச்சி மன்றங்களும் கொண்டுள்ளது.\n\n "}
{"id": "323490", "url": "https://ta.wikipedia.org/wiki?curid=323490", "title": "பெரிய பள்ளிவாசல், சனா", "text": "பெரிய பள்ளிவாசல், சனா\n\nசனா பெரிய பள்ளிவாசல் (Great Mosque of Sana'a) ( யேமன் நாட்டின் தலைநகரான சனா நகரில் உள்ள பள்ளிவாசல் ஆகும். இப்பள்ளிவாசல் கி.பி.630 இல் ஆரம்பித்து கி.பி. 705 க்கும் 715 க்கும் இடைப்பட்ட காலத்தில் கட்டி முடிக்கப்பட்டது.இது குத்மான் மாளிகைக்கு கிழக்கில் உள்ளது.\n\nSection::::அமைவிடம்.\nஇப்பள்ளிவாசல் யேமன் நாட்டின் தலைநகரான சனா நகரில் அல் குவாத்தி மற்றும் அல்சாலிஹ் பகுதிகளுக்கு இடையே\nகுத்மான் மாளிகைக்கு கிழக்கில் உள்ளது.\nயேமன் நாட்டின் தலைநகரான சனா நகரில் நூற்றுக்கணக்கான பள்ளிவாசல்கள் இருந்தாலும் இதுவே மிகப்பெரிய பள்ளிவாசல் ஆகு‌ம்.\n\nSection::::வரலாறு.\nஉள்ளூர் மக்களின் கருத்து படி இசுலாமிய இறைதூதர் முகமது அவர்களின் காலத்தில் இப்பள்ளிவாசல் கட்டப்பட்டது.\nபிற்காலத்தில் கட்டிடத்தில் பல புனரமைத்தல் நடைபெற்றுவிட்டன.\n1972 இல் இங்கு நடந்த தொல்லியல் ஆய்வின் போது இங்கு இசுலாமிய இறைதூதர் முகமது அவர்களின் காலத்தில் கையால் எழுதப்பட்ட குர்ஆன் பிரதிகள் கிடைத்தன.\n\nஉறுதி வரலாறு நிகழ்வுகள் படி கி.பி.705 இருந்து கி.பி.715 வரை (86-96 AH) உமையா கலீபா முதலாம் அல்-வலித் பள்ளிவாசல் பெரிய அளவில் விரிவாக்கி கட்டினார்.\n\nபள்ளிவாசல் முற்றத்தில் காணப்படும் மற்றொரு கல்வெட்டு தகவலின்படி கி.பி.753 இல் பள்ளிவாசல் ஒரு பகுதி அப்பாசிய கலிபா காலத்தில் கட்டப்பட்டது.\n\nஇப்பள்ளிவாசல் இரண்டு வெள்ளை நிற மினார்களைக் கொண்டுள்ளது.கிழக்கு பகுதி மினார் 9 ஆம் நூற்றாண்டிலும் மேற்கு பகுதி மினார் 12 ஆம் நூற்றாண்டிலும் கட்டப்பட்டது. \nகி.பி.1130 இல் இசுமாலி அரசி அர்வா இபின் அகமத் மேற்கு மினாரைக் கட்டினார்.\n\nSection::::கட்டிடக்கலை.\nபள்ளிவாசல் அடுக்குகளில் உள்ள அப்லாக் வடிவமைப்பு, முன் இஸ்லாமிய காலம் போன்ற வடிவமைப்பில் உள்ளது.மேல்மட்டத்தில் லகுனாரி மரத்தில் செய்யப்பட்ட செதுக்கப்பட்ட பலகைகள் வர்ணம் பூசப்பட்டு உள்ளது. இக்கட்டிடத்தில் பழமையான கையெழுத்து பிரதிகள் உள்ளன.\n\nSection::::அகழ்வாராய்ச்சி.\nபள்ளிவாசலில் உள்ள மினாருக்கு செல்லும் மாடி படிக்கட்டுகளுக்கு அடியில் பழமையான ஆவணங்களை சேர்த்து உருளைக்கிழங்கு சாக்குகளில் நிரப்பி வைக்கப்பட்டதை அகழ்வாராய்ச்சி மூலம் கண்டுபிடிக்க பட்டது. \n4000 அரபி மொழி பழமையான கையெழுத்து பிரதிகள் கிடைத்தன.கலிபா அலீ தொகுத்துள்ளேன் குர்ஆன் பிரதி கிடைத்தது. \n\nSection::::பாதுகாப்பு.\nசனா பெரிய பள்ளிவாசல் ஐக்கிய நாடுகள் கல்வி, அறிவியல், பண்பாட்டு நிறுவனம் வெளியிட்ட உலகப் பாரம்பரியக் களம் பட்டியலில் 1986 ஆம் ஆண்டு சேர்க்கப்பட்டது. \n"}
{"id": "323491", "url": "https://ta.wikipedia.org/wiki?curid=323491", "title": "மாலிப்டினம்(III) புரோமைடு", "text": "மாலிப்டினம்(III) புரோமைடு\n\nமாலிப்டினம்(III) புரோமைடு \"(Molybdenum(III) bromide)\" என்பது MoBr என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். கருப்பு நிறத்தில் ஒரு திண்மமாகக் காணப்படும் இச்சேர்மம் பெரும்பாலான கரைப்பான்களில் கரையாது. ஆனால் பிரிடின் போன்ற புரோட்டானை கொடையளிக்கும் கரைப்பான்களில் மட்டும் கரைகிறது.\n\nSection::::தயாரிப்பு.\nதனிமநிலை மாலிப்டினமும் புரோமினும் 350 பாகை செல்சியசு வெப்பநிலை அல்லது 660 பாகை பாரன்கீட்டு வெப்பநிலையில் வினைபுரிந்து மாலிப்டினம்(III) புரோமைடு உருவாகிறது. \n\nஇதன் கட்டமைப்பில் முகப்பகிர்வு எண்முகப்படிகங்களுடன் குறுகிய மற்றும் நீண்ட Mo-Mo இணைப்புகள் எல்லையற்ற சங்கிலிகளாக உள்ளன. ருத்தேனியம் மற்றும் டெக்னீசியம் டிரைபுரோமைடுகளும் இதே வகையான கட்டமைப்பைக் கொண்டுள்ளன<ref name=\"DOI10.1016/0022-4596(72)90156-9\">Dietrich Babel: \"Die Verfeinerung der MoBr-Struktur (Refinement of the MoBr-Structure)\" In: \"Journal of Solid State Chemistry.\" 1972, volume 4, S. 410–416, .</ref>. மாறாக உயர் வெப்பநிலையில் தைட்டானியம்(III) அயோடைடு சேர்மத்தில் உள்ள Ti---Ti தொடர்புகள் மாற்றமின்றி உள்ளன. \n"}
{"id": "323493", "url": "https://ta.wikipedia.org/wiki?curid=323493", "title": "யெமனில் உள்ள பள்ளிவாசல்கள்", "text": "யெமனில் உள்ள பள்ளிவாசல்கள்\n\nயேமன் நாட்டில் உள்ள பள்ளிவாசல்களின் பட்டியல். \nSection::::சனா.\nயேமன் நாட்டின் தலைநகரான சனாவில் உள்ள பள்ளிவாசல்கள்:\n\nSection::::ஏடன்.\nயேமன் நாட்டின் ஏடன் நகரில் உள்ள பள்ளிவாசல்கள்:\nSection::::தைய்ஜ்.\nயேமன் நாட்டின் தைய்ஜ் நகரில் உள்ள பள்ளிவாசல்கள்:\n"}
{"id": "323497", "url": "https://ta.wikipedia.org/wiki?curid=323497", "title": "திருலோகி சீராப்தி சயனநாராயணப் பெருமாள் கோயில்", "text": "திருலோகி சீராப்தி சயனநாராயணப் பெருமாள் கோயில்\n\nதிருலோகி சீராப்தி சயனநாராயணப் பெருமாள் கோயில் தஞ்சாவூர் மாவட்டத்திலுள்ள அமைந்துள்ள வைணவக்கோயிலாகும்.\n\nSection::::அமைவிடம்.\nஇக்கோயில் கும்பகோணம் அருகில் திருப்பனந்தாளுக்குக் கிழக்கே 5 கிமீ தொலைவில் அமைந்துள்ளது. \n\nSection::::இறைவன், இறைவி.\nஇக்கோயிலில் உள்ள மூலவர் சீராப்தி சயனநாராயணப் பெருமாள் என்று அழைக்கப்படுகிறார். தாயார் சீரநாயகி ஆவார். மூலவர் தென்புறம் முடியையும் வட புறம் ஐந்து தலைகள் கொண்ட ஆதிசேசன் மீது சயனித்த கோலத்தில் உள்ளார். தாயார் சனி சன்னதியில் உள்ளார். \n\nSection::::பிற சன்னதிகள்.\nவரதராஜப் பெருமாள், யோக நரசிம்மர், விஷ்ணு துர்க்கை ஆகியோருக்கான சன்னதிகள் இக்கோயிலில் உள்ளன. 108 திவ்யதேசங்களில் ஒன்றான திருவெள்ளியங்குடியின் அபிமானத் தலமாக இத்தலம் உள்ளது. \n"}
{"id": "323498", "url": "https://ta.wikipedia.org/wiki?curid=323498", "title": "கொச்பரா", "text": "கொச்பரா\n\nகொச்பரா \"(Kochpara )\" என்பது இந்தியாவின் அசாம் மாநிலம் காம்ரூப் மாவட்டத்திலுள்ள ஒரு கணக்கெடுப்பில் உள்ள ஊர் ஆகும். \n\nSection::::மக்கள் தொகையியல்.\n2001 ஆம் ஆண்டின் இந்திய மக்கள் தொகைக் கணக்கெடுப்பின்படி கொச்பரா நகரத்தின் மக்கள்தொகை 6028 நபர்கள் ஆகும். இம்மக்கள் தொகையில் 51% நபர்கள் ஆண்கள் மற்றும் 49% நபர்கள் பெண்களாவர். இக்கிராமத்தின் எழுத்தறிவு சதவீதம் 85% ஆகும். நாட்டின் சராசரி தேசிய எழுத்தறிவு சதவீதமான 59.5% என்பதைவிட இது அதிகமாகும். எழுத்தறிவு பெற்றவர்களில் 89% நபர்கள் ஆண்கள் மற்றும் 81% நபர்கள் பெண்களாவர். 9% நபர்கள் 6 வயதுக்கு குறைவானவர்களாக இருந்தனர்.\n"}
{"id": "323501", "url": "https://ta.wikipedia.org/wiki?curid=323501", "title": "வெட்டுவாக்கோட்டை செல்லியம்மன் கோயில்", "text": "வெட்டுவாக்கோட்டை செல்லியம்மன் கோயில்\n\nவெட்டுவாக்கோட்டை செல்லியம்மன் கோயில் தஞ்சாவூர் மாவட்டத்திலுள்ள அம்மன் கோயிலாகும். \n\nSection::::அமைவிடம்.\nஇக்கோயில் பட்டுக்கோட்டைக்கு வடமேற்கில் புதுக்கோட்டை செல்லும் சாலையில் 15 கிமீ தொலைவில் உள்ள ஊரணிபுரம் அருகே அமைந்துள்ளது. \n\nSection::::மூலவர்.\nஇக்கோயிலில் மூலவராக செல்லியம்மன் உள்ளார். காவல் தெய்வமாக முனியாண்டவர் உள்ளார். முத்துமாரியம்மன் கோயில் அருகே உள்ளது. \n\nSection::::காளியின் சிறப்பு.\nகுருடைக் கானகம் உகந்த காளி என்றும் அறுவர்க்கிளைய நங்கை என்றும் காளியை இளங்கோவடிகள் கூறுகின்றார். அந்த மாகாளி பல்வேறு தலங்களில் பல்வேறு பெயர்களுடன் காணப்படுகிறார். செல்லியம்மன், செல்லாண்டியம்மன், பிடாரியம்மன், வடக்கு வாயிற்செல்வி என்ற பல நிலைகளில் காளி அமைவார். \n"}
{"id": "323503", "url": "https://ta.wikipedia.org/wiki?curid=323503", "title": "பட்டுக்கோட்டை நாடியம்மன் கோயில்", "text": "பட்டுக்கோட்டை நாடியம்மன் கோயில்\n\nபட்டுக்கோட்டை நாடியம்மன் கோயில் தஞ்சாவூர் மாவட்டத்திலுள்ள அம்மன் கோயிலாகும். \n\nSection::::அமைவிடம்.\nஇக்கோயில் தஞ்சாவூருக்குத் தென்கிழக்கே 47 கிமீ தொலைவில் பட்டுக்கோட்டையில் அமைந்துள்ளது. அருகில் பட்டுக்கோட்டை கோட்டை சிவன் கோயில் உள்ளது. \n\nSection::::மூலவர்.\nஇக்கோயிலில் மூலவராக நாடியம்மன் உள்ளார். மூன்று குதிரைகள் காவலுக்கு நிற்கின்றன. அம்மன் சன்னதியின் முன்பாக சிம்மன் உள்ளது. ராஜகோபுரத்துடன் இக்கோயில் அமைந்துள்ளது. திருவிழாக் காலத்தில் பதுமைகள் பூச்சொரியும் நிகழ்ச்சி இங்கு சிறப்பாக நடைபெறும். \n\nSection::::வரலாறு.\nமன்னர் சரபோசி வேட்டையாட வந்தபோது ஒரு பெண்ணைக் கண்டதாகவும், அவரைத் தொடர்ந்து சென்றபோது அப்பெண் ஒரு புதரில் மாயமாக மறைய அங்கு இரண்டரையடி உயரத்தில் கற்சிலையைக் கண்டதாகவும், கோட்டை சிவன் கோயில் குருமார்களை அழைத்து அங்கேயே அம்மனுக்கு ஒரு கோயில் அமைத்ததாகக் கூறுவர். \n"}
{"id": "323507", "url": "https://ta.wikipedia.org/wiki?curid=323507", "title": "பாலத்தளி துர்க்கையம்மன் கோயில்", "text": "பாலத்தளி துர்க்கையம்மன் கோயில்\n\nபாலத்தளி துர்க்கையம்மன் கோயில் தஞ்சாவூர் மாவட்டத்திலுள்ள அம்மன் கோயிலாகும். \n\nSection::::அமைவிடம்.\nஇக்கோயில் பட்டுக்கோட்டை-அறந்தாங்கி சாலையில் 4 கிமீ தொலைவில் உள்ள உதயசூரியபுரத்திற்கு அருகே உள்ள பாலத்தளி என்னுமிடத்தில் அமைந்துள்ளது. பாலை மரங்கள் அதிகமாகக் காணப்படுவதால் பாலத்தளி என்றழைக்கப்படுகிறது. \n\nSection::::மூலவர்.\nஇக்கோயிலில் மூலவராக துர்க்கையம்மன் உள்ளார். நான்கு கரங்களைக் கொண்டு சங்கு சக்கரத்தினை கைகளில் கொண்டு அபய முத்திரையில் எருமைத்தலையின் மீது நின்ற நிலையில் அம்மன் உள்ளார். \n\nSection::::வரலாறு.\nமேய்ச்சலுக்கு வந்த பசுக்கள் தாமாக குறிப்பிட்ட இடத்தில் பார் சொரிந்து நிற்பதைக் கண்ட மக்கள், அங்கு தோண்ட, நின்ற கோலத்திலிருந்த அம்மன் சிலையைக் கண்டனர். அவருக்காக எழுப்பப்பட்டதே இக்கோயிலாகும். \n"}
{"id": "323510", "url": "https://ta.wikipedia.org/wiki?curid=323510", "title": "அமர்பூர், பங்கா", "text": "அமர்பூர், பங்கா\n\nஅமர்பூர் \"(Amarpur)\" என்பது இந்தியாவின் பீகார் மாநிலம் பாங்கா மாவட்டத்திலுள்ள ஒரு குறிப்பிடத்தக்க நகரம் ஆகும்.\n\nSection::::மக்கள் தொகையியல்.\n2001 ஆம் ஆண்டின் இந்திய மக்கள் தொகைக் கணக்கெடுப்பின்படி அமர்பூர் நகரின் மக்கள்தொகை 20,930 நபர்கள் ஆகும். இம்மக்கள்தொகையில் 52% நபர்கள் ஆண்கள் மற்றும் 48% நபர்கள் பெண்களாவர். இந்நகரின் எழுத்தறிவு சதவீதம் 42% ஆகும். நாட்டின் சராசரி தேசிய எழுத்தறிவு சதவீதமான 59.5% என்பதைவிட இது குறைவாகும். எழுத்தறிவு பெற்றவர்களில் 61% நபர்கள் ஆண்கள் மற்றும் 39% நபர்கள் பெண்களாவர். மக்கள் தொகையில் 18% நபர்கள் 6 வயதுக்கு கீழ் உள்ளவர்களாகும். நான்கு தேசியமயமாக்கப்பட்ட வங்கிகளும் ஒரு சிறிய சந்தையும் இங்கு உள்ளன. இந்நகரில் வாழும் மக்களில் பெரும்பாலானவர்கள் வேளாண்மைத் தொழிலில் ஈடுபட்டுள்ளனர் .\n"}
{"id": "323514", "url": "https://ta.wikipedia.org/wiki?curid=323514", "title": "சொர்ணமசூரி (நெல்)", "text": "சொர்ணமசூரி (நெல்)\n\nசொர்ணமசூரி﻿ திருச்சி மாவட்டத்தை மையமாகக்கொண்டு பயிரிடப்படும் பாரம்பரிய நெல் இரகமான இது, பொன்னிறம் கொண்ட நெல் என்பதால், சொர்ணமசூரி என்றழைக்கப்படுகிறது. (\"சொர்ணம் என்றால் தங்கம்\") தங்கம் போல மிளிரக்கூடிய இந்த வகை நெல், 120 - 130 நாட்களில் அறுவடைச் செய்யக்கூடிய சன்ன இரகமாகும். தற்பொழுது தமிழகத்தில் பரவலாகச் சாகுபடி செய்யப்படும் இந்த நெல் இரகம், திருந்திய நெல் சாகுபடி முறைக்கு ஏற்றதாகும். ஏக்கருக்கு சுமார் இருபத்தி எட்டு மூட்டை (75 கிலோ மூட்டையில்) வரையில் மகசூல் கிடைக்கக்கூடிய இவ்வகை நெல், வெள்ளை நிற அரிசி உடையதாகும்.\n\nSection::::எளிய பராமரிப்பு.\nஆற்றுப் பாசனம் மற்றும் கிணற்றுப் பாசனப் பகுதிகளுக்கு ஏற்ற இரகமான இது, நேரடி விதைப்புக்கும், நடவுக்கும் ஏற்றது. இயற்கைப் பேரிடர்களுக்கு ஓரளவு தாக்குப்பிடிக்கக் கூடிய இந்நெல் இரகம் இரசாயன உரங்கள் தேவையின்றி, செழித்து வளரக்கூடியது.இப் பயிரில் அதிக சொரசொரப்புத் (சொனை) தன்மை இயற்கையாகவே அமைந்திருப்பதால், பூச்சி தாக்குதல் இருப்பதில்லை.\n\nSection::::பயன்கள்.\nஇந்த நெல் இரகம் சன்னமாகவும் (மெலிந்து), இதன் அரிசியில் வடித்த சாதம் வெண்மை நிறத்திலும், மற்றும் சுவையாகவும் இருப்பதால், பாரம்பரிய நெல் வகையில் சீரகச் சம்பாவுக்கு அடுத்தப்படியாக பிரியாணி தயாரிப்புக்கு அதிகளவில் பயன்படுத்தப்படுகிறது. மேலும் இதனுடைய பழைய சாதமும், நீராகாரமும் மிகுந்த சுவையாகவும், மூன்று நாட்களானாலும் கெட்டுப்போகாமல் இருக்கக்கூடியது.\n\nSection::::மருத்துவ குணம்.\nஅதீதமான நோய் எதிர்ப்புச் சக்தி கொண்ட இந்த நெல் அரிசிக் கஞ்சியில், பித்தம், வாயு போன்ற உபாதைகளுக்கு தீர்வு உள்ளதாக கூறப்படுகிறது. மேலும் இந்த அரிசியைத் தொடர்ந்து உணவாக உட்கொள்வதன் மூலம், பெரும்பாலான நோயாளிகளுக்கு நோய் எதிர்ப்புச் சக்தி அதிகரிக்கும் எனவும் கருதப்படுகிறது. இப்படி உணவு, உணவு சார்ந்த பலகாரம் மட்டுமல்லாமல் மாமருந்தாக இருப்பதுடன், நோய் எதிர்ப்புச் சக்தியையும் இந்த அரிசி தருவதாக உள்ளது.\n\n\n"}
{"id": "323517", "url": "https://ta.wikipedia.org/wiki?curid=323517", "title": "பாசுபினேட்டு", "text": "பாசுபினேட்டு\n\nபாசுபினேட்டுகள் (\"Phosphinates\") அல்லது ஐப்போபாசுப்பைட்டுகள் (\"hypophosphites\") என்பவை ஐப்போபாசுபரசு கட்டமைப்பின் கருத்துரு அடிப்படையில் உருவாகும் பாசுபரசு சேர்மங்களைக் குறிக்கும். ஐயுபிஏசி அனைத்து நிலைகளிலும் பாசுபினேட்டு என்றே குறிக்கிறது. நடைமுறையில் கனிமவேதியியல் இனங்களை மட்டும் ஐப்போபாசுபேட்டு என்கின்றனர். சோடியம் ஐப்போபாசுபேட்டு போன்றவை இதற்கு உதாரணங்களாகும். அதேவேளையில் குறிப்பாக கரிமபாசுபரசு சேர்மங்கள் பாசுபினேட்டுகள் எனப்படுகின்றன.\nSection::::ஐப்போபாசுபைட்டு.\nH2PO−2 என்ற வாய்ப்பாடு ஐப்போபாசுபைட்டு அயனியைக் குறிக்கிறது. வெண் பாசுபரசை Ca(OH)2 போன்ற சூடான நீர்த்த காரங்களுடன் சேர்த்து சூடாக்குவதன் மூலம் ஐப்போபாசுபைட்டு உருவாக்கப்படுகிறது:\n\nஐப்போபாசுபைட்டுகள் ஒடுக்கும் முகவர்களாகச் செயல்படுகின்றன :\n\nமின்னாற்றலற்ற நிக்கல் முலாம் பூசும் செயல்முறையில் ஐப்போபாசுபைட்டுகள் ஒடுக்கும் முகவர்களாகச் செயல்படுகின்றன. இதனால் நிக்கல் உப்புகளில் இருந்து நிக்கல் வேதியியல் முறையில் படியவைக்கப்படுகிறது . \nஐப்போபாசுபைட்டுகள் வெப்பவேதியியல் அடிப்படையில் நிலைப்பத்தன்மையற்ற அயனிகளாகக் கருதப்படுகின்றன. சூடுபடுத்தினால் இவை பாசுப்பேட்டு உப்புகளாகவும் பாசுபீனாகவும் சிதைகின்றன.\n\nSection::::கரிமபாசுபினேட்டுகள்.\nOP(OR)R2 என்ற மூலக்கூற்று வாய்ப்பாட்டில் அமைந்த கரிம பாசுபரசு சேர்மங்கள் கரிமபாசுபினேட்டுகள் எனப்படுகின்றன. மைக்கேலிசு-அர்புசோவ் வினை வழியாக இவை தயாரிக்கப்படுகின்றன. பாசுபினைட்டுகளை P(OR)R2 ஆக்சிசனேற்றம் செய்து பாசுபினேட்டுகளைப் பெறலாம்.\n\nடையால்கைல்பாசுபினிக் அமிலங்கள் என்பவை R2PO2H என்ற மூலக்கூற்று வாய்ப்பாட்டில் அமைந்த கரிம பாசுபரசு சேர்மங்கள் ஆகும். இங்கு R என்பது ஏதாவது ஒரு ஆல்கைல் குழுவைக் குறிக்கும். அவை நான்முக மூலக்கூற்று வடிவம் கொண்ட பாசுபரசு(V) சேர்மங்களாகும். ஏரோபைன், சயனெக்சு போன்ற வணிகவியல் அடையாளப் பெயரோடு இவை தனித்துப் பிரித்தல் செயல்முறைகளில் பயன்படுத்தப்படுகின்றன. தாதுக்களின் வடிநீர்மத்தில் இருந்து உலோக உப்புகளை பிரித்தெடுக்கும் நீர்பகுப்பு உலோகவியலில் இவை பயன்படுகின்றன . உட்பொருள்களின் கரைதிறனை வழங்குவதற்கும் படிகமயமாக்கலை விலக்குவதற்கும் இந்தக் கரிமப் பதிலீட்டுச் சேர்மங்கள் பிரிக்கப்பட்டுள்ளன .\n\nடைதயோடையால்கைல் பாசுபினிக் அமிலங்கள் (R2PS2H) என்பவை (RO)2PS2H, என்ற மூலக்கூற்று வாய்ப்பாடு கொண்ட டையார்கனோடைதயோ பாசுபேட்டுகளுடன் தொடர்புடையனவாகும். உலோகங்களைத் தூய்மையாக்கலில் இவையும் பயன்படுத்தப்படுகின்றன.\n\nநீராற்பகுப்புக்கு நேரெதிராக பாசுபேட்டுகள் செயலாற்றுகின்றன. இதனால் நேரடியான C-P பிணைப்புக்கு எதிராக RO-P இணைப்பு உருவாதலுக்கு அதிக வாய்ப்புகள் உள்ளன.\n\n"}
{"id": "323518", "url": "https://ta.wikipedia.org/wiki?curid=323518", "title": "கொள்ளூர் பெருங்கற்காலக் களம்", "text": "கொள்ளூர் பெருங்கற்காலக் களம்\n\nகொள்ளூர் பெருங்கற்காலக் களம், திருக்கோயிலூர்ப் பகுதியில் பொன்னி ஆற்றங்கரையில் அமைந்துள்ளது. ஜே. எச். கர்ஸ்டின் என்பவர் 1876ல் இப்பகுதியில் ஆய்வு செய்துள்ளார். இப்பகுதியில் இரண்டு அல்லது மூன்று பெருங்கற்காலக் கற்பதுக்கைகள் இருந்தன. இங்கே இருந்த கற்பதுக்கைகள் செவ்வக வடிவானவை. நாற்புறமும் உள்ள கற்பலகைகள் சாய்ந்துவிடாமல் இருப்பதற்காக எல்லா பலகைகளும் ஒரு பக்கம் சற்று நீட்டி இருக்குமாறு அடுக்கப்பட்டுள்ளன. இவற்றின் அளவுகளையும் அவர் எடுத்துள்ளார். இக்கற்பதுக்கைகளில் கருப்பு, சிவப்பு மட்பாண்டத் துண்டுகள், கால்களுடன் கூடிய ஈமப்பேழை போன்றனவும் இருந்தன. \n"}
{"id": "323523", "url": "https://ta.wikipedia.org/wiki?curid=323523", "title": "வெங்கெர் தொகுப்புவினை", "text": "வெங்கெர் தொகுப்புவினை\n\nவெங்கெர் தொகுப்புவினை \"(Wenker synthesis)\" பீட்டா அமினோ ஆல்ககாலை கந்தக அமிலத்தின் உதவியால் அசிரிடினாக மாற்றும் ஒரு கரிம வேதியியல் வினையாகும்.\n\nஅசிரிடின் தொகுப்பு வினை இரண்டு படிநிலைகளில் நிகழ்கிறது. உயர் வெப்பநிலையில் (250°செல்சியசு) எத்தனாலமைன் கந்தக அமிலத்துடன் வினைபுரிவது முதல் படிநிலையாகும். இவ்வினையில் சல்பேட்டு மோனோ எசுத்தர் உருவாகிறது. இவ்வுப்பு சோடியம் ஐதராக்சைடுடன் வினைபுரிந்து அசிரிடின் உருவாவது இரண்டாவது படிநிலையாகும். காரமானது இப்படிநிலையில் ஓர் அமீன் புரோட்டானை செயல்படுத்தி சல்பேட்டு குழுவை இடமாற்றம் செய்கிறது. குறைவான வெப்பநிலையில் (140-180 °செல்சியசு) முழுமையடாத எரிதலால் இடைநிலை வேதிப்பொருட்களின் உற்பத்தி அதிகரிக்கிறது.\n\nஎப்பாக்சைடின் வளைய ஆக்டீனுடன் அமோனியா வினைபுரிவதால் கிடைக்கும் டிரான்சு 2-அமினோவளைய ஆக்டனாலைப் பயன்படுத்தி வெங்கெர் தொகுப்புவினை நிகழ்கிறது. இறுதியில், வளைய ஆக்டீனிமைன் (வெங்கெர் அசிரிடின் விளைபொருள்) வளைய ஆக்டனோன் ( ஆஃப்மான் நீக்க விளைபொருள்) ஆகியனவற்றின் கலவையைக் இவ்வினை கொடுக்கிறது \n"}
{"id": "323527", "url": "https://ta.wikipedia.org/wiki?curid=323527", "title": "அம்பராம்பாளையம் பெருங்கற்காலக் களம்", "text": "அம்பராம்பாளையம் பெருங்கற்காலக் களம்\n\nஅம்பராம்பாளையம் பெருங்கற்காலக் களம், தமிழ்நாடு, கோயம்புத்தூர் மாவட்டத்தில் பொள்ளாச்சியில் இருந்து ஆனைமலை செல்லும் வழியில் 6 கிலோ மீட்டர் தொலைவில் அமைந்துள்ள அம்பராம்பாளையம் என்னும் ஊரில் உள்ளது. இங்கேயுள்ள பெருங்கற்காலக் கட்டுமானத்தின் தரைப் பகுதியில் கற்பலகை பதிக்கப்பட்டுள்ளது. இது நில மட்டத்தில் இருந்து 60 சதம மீட்டர் தாழ்வாக உள்ளது. அதன் மேல் செவ்வக வடிவின் நான்கு கற்பலகைகள் நிறுத்தப்பட்டுள்ளன. கிழக்கு-மேற்குத் திசை நோக்கி அமைக்கப்பட்டுள்ள இக்கட்டுமானத்தில் இரண்டு இடு துளைகளும் காணப்படுகின்றன.\n"}
{"id": "323538", "url": "https://ta.wikipedia.org/wiki?curid=323538", "title": "கரம்பயம் முத்துமாரியம்மன் கோயில்", "text": "கரம்பயம் முத்துமாரியம்மன் கோயில்\n\nகரம்பயம் முத்துமாரியம்மன் கோயில் தஞ்சாவூர் மாவட்டத்திலுள்ள அம்மன் கோயிலாகும். \n\nSection::::அமைவிடம்.\nஇக்கோயில் பட்டுக்கோட்டைக்குத் வடக்கில் ஒரத்தநாடு செல்லும் சாலையில் 8 கிமீ தொலைவில் கரம்பயம் என்னுமிடத்தில் அமைந்துள்ளது.\n\nSection::::மூலவர்.\nஇக்கோயிலில் மூலவராக முத்துமாரியம்மன் உள்ளார். வெயிற்காலத்தில் தோன்றும் வெப்ப நோய்களை ஏற்கும் அம்மனாக இவர் உள்ளார். அக்னி மகுடம் கொண்டு, மேலிரு கரங்களில் உடுக்கையும், வஜ்ராயுதமும், முன் வலது கரத்தில் சிறிய கத்தியும், இடது கரத்தில் கபாலமும் ஏந்திய நிலையில் உள்ளார். வலது காதில் பத்ர குண்டலமும், இடது காதில் மகர குண்டலமும் உள்ளது. \n\nSection::::அமைப்பு.\nஐந்து நிலை ராஜகோபுரத்தைக் கொண்டு இக்கோயில் அமைந்துள்ளது.\n"}
{"id": "323540", "url": "https://ta.wikipedia.org/wiki?curid=323540", "title": "முசிறி கைலாசநாதர் கோயில்", "text": "முசிறி கைலாசநாதர் கோயில்\n\nமுசிறி கைலாசநாதர் கோயில் தஞ்சாவூர் மாவட்டத்தில் உள்ள சிவன் கோயிலாகும். தமிழ்நாட்டில் பல்வேறு இடங்களில் முசிறி என்ற பெயரில் ஊர்கள் காணப்படுகின்றன. அவ்வகையில் பட்டுக்கோட்டை வட்டத்தில் இந்த ஊர் உள்ளது.\n\nSection::::அமைவிடம்.\nஇக்கோயில் பட்டுக்கோட்டை வட்டத்தில் பட்டுக்கோட்டைக்குக் வட கிழக்கே 10 கிமீ தொலைவில், மதுக்கூருக்கு மேற்கில் முசிறி என்னுமிடத்தில் அமைந்துள்ளது. முன்னர் முசிறியம் என்று இவ்வூர் அழைக்கப்பட்டது.\n\nSection::::இறைவன்.\nலிங்கத்திருமேனியில் இங்குள்ள இறைவன் கைலாசநாதர் ஆவார். இறைவி பெரியநாயகி.\n\nSection::::விழாக்கள்.\nதமிழ்ப்புத்தாண்டு விழா சிறப்பாகக் கொண்டாடப்படுகிறது.\n"}
{"id": "323543", "url": "https://ta.wikipedia.org/wiki?curid=323543", "title": "தெலூரசு அமிலம்", "text": "தெலூரசு அமிலம்\n\nதெலூரசு அமிலம் \"(Tellurous acid)\" என்பது HTeO. என்ற மூலக்கூற்று வாய்பாடு கொண்ட ஒரு கரிம வேதியியல் சேர்மமாகும். தெலூரியம்(IV) இன் ஆக்சோ அமிலமான இச்சேர்மம் தெளிவாக வரையறுக்கப்படவில்லை. இச்சேர்மத்தின் அமைப்பு வாய்ப்பாட்டை (HO)2TeO என்றும் எழுதலாம். தெலூரியம் ஈராக்சைடை நீருடன் சேர்த்து சூடுபடுத்தி நீராற்பகுப்பு செய்வதன் மூலம் தெலூரசு அமிலத்தைத் தயாரிக்கமுடியும். பொட்டாசியம் அமில தெலூரைடு (KHTeO3) என்ற நன்கு அறியப்பட்ட உப்பு உள்ளிட்ட பல உப்புகள் இவ்வமிலத்திற்கு இணை காரங்களாக உள்ளன.\n\nSection::::பண்புகள்.\nஒத்தவரிசைச் சேர்மமான செலீனியசு அமிலத்திலிருந்து தெலூரசு அமிலம் மாறுபட்டு சிற்றுறுதியாக சேர்மமாக மட்டுமே காணப்படுகிறது.பெரும்பாலான தெலூரியம் உப்புகள் TeO2−3 அயனிகளைக் கொண்டுள்ளன. தெலூரசு அமிலத்தின் நீர்த்த கரைசலை ஐதரசன் பெராக்சைடுடன் சேர்த்து ஆக்சிசனேற்றம் செய்தால் தெலூரேட்டு அயனி உருவாகிறது. வலிமை குறைந்த அமிலம் என்பதால் பொதுவாக இது நீர்த்த அமிலமாகவே தயாரிக்கப்படுகிறது. இந்நிகழ்வில் ஒரு வலிமை குறைந்த அமிலமாக இது செயல்படுகிறது . \n"}
{"id": "323546", "url": "https://ta.wikipedia.org/wiki?curid=323546", "title": "மதுக்கூர் அமிர்தகடேசுவரர் கோயில்", "text": "மதுக்கூர் அமிர்தகடேசுவரர் கோயில்\n\nமதுக்கூர் அமிர்தகடேசுவரர் கோயில் தஞ்சாவூர் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் பட்டுக்கோட்டை-மன்னார்குடி சாலையில் பட்டுக்கோட்டைக்குக் வட கிழக்கே 2 கிமீ தொலைவில் அமைந்துள்ளது.\n\nSection::::இறைவன், இறைவி.\nஇங்குள்ள இறைவன் அமிர்தகடேசுவரர் ஆவார். இறைவி மங்களாம்பிகை.பாற்கடலைக் கடைந்தபோது கிடைத்த அமிர்தம் சிவலிங்கமாக மாறியதால் மூலவர் அவ்வாறு அழைக்கப்படுகிறார். தேவர்களும், அசுரர்களும் கடலைக் கடைந்து கலசம் வெளிப்பட்டதும், இறைவி அதனைப் பங்கிடும் முறையைக் குறித்துத் தீர்மானிக்கும் முன்பாக நீராடச் சென்றுவிட்டதாகவும், அப்போது தரையில் வைத்த கலசமே லிங்கத் திருமேனியாக மாறியதாகக் கூறுவர்.\n\nSection::::சுதை சிற்பங்கள்.\nமகாமண்டபத்தில் தேவர்களும், அசுரர்களும் மந்தர மலையை, வாசுகியைக் கொண்டு கடைவதும், அமிர்தகடேசுவரர் எழுந்தருளுவதும் போன்ற சுதை வடிவிலான சிற்பங்கள் காணப்படுகின்றன. அவை தலபுராணத்தை எடுத்துரைக்கும் வகையில் அமைந்துள்ளன.\n"}
{"id": "323548", "url": "https://ta.wikipedia.org/wiki?curid=323548", "title": "திருச்சிற்றம்பலம் புராதனவனேசுவரர் கோயில்", "text": "திருச்சிற்றம்பலம் புராதனவனேசுவரர் கோயில்\n\nதிருச்சிற்றம்பலம் புராதனவனேசுவரர் கோயில் தஞ்சாவூர் மாவட்டத்தில் திருச்சிற்றம்பலத்தில் அமைந்துள்ள தேவார வைப்புத்தலமாகும். \n\nSection::::அமைவிடம்.\nஇக்கோயில் தஞ்சாவூர் மாவட்டத்தில் பட்டுக்கோட்டை வட்டத்தில் அறந்தாங்கி சாலையில் அமைந்துள்ளது. \n\nSection::::இறைவன், இறைவி.\nஇங்குள்ள புராதனவனேசுவரர் ஆவார்.மூலவர் தானே தோன்றிய மேனியாக உள்ளார். பழமை என்ற பொருளின்படி, புராதன என்ற அடைமொழியைக் கொண்டு அவர் விளங்குகின்றார். இறைவி பெரியநாயகி. \n\nSection::::பூ விழுங்கி விநாயகர்.\nஇக்கோயிலில் அம்மன் சன்னதியை வலம் வரும் இடத்தில் பூ விழுங்கி என்ற பெயரில் விநாயகர் உள்ளார். அம்மன் சன்னதியை வலம் வருவோர் விநாயகரின் காதில் உள்ள சிறிய துளையில் ஒரு பூவினைச் செருகிவிட்டு, கோரிக்கை வைத்துவிட்டு சுற்றி வரும்போது அந்த பூ விநாயகரின் காதுக்குள் போய்விடுவதாக அதனால் தமக்கு அருள் கிடைத்ததாக மக்கள் நம்புகின்றனர். \n"}
{"id": "323550", "url": "https://ta.wikipedia.org/wiki?curid=323550", "title": "ஐப்போநைட்ரசு அமிலம்", "text": "ஐப்போநைட்ரசு அமிலம்\n\nஐப்போநைட்ரசு அமிலம் \"(Hyponitrous acid)\" HNO என்ற மூலக்கூற்று வாய்ப்பாடு கொண்ட ஒரு வேதிச்சேர்மம் ஆகும். HON=NOH என்ற அமைப்பு வாய்ப்பாடாகவும் இந்த சேர்மத்தை எழுதமுடியும். நைட்ரமைடு ((H2N−NO2) சேர்மத்திற்கு இது ஒரு மாற்றியனாகும். வெண்மை நிறப் படிகங்களாக உருவாகும் இச்சேர்மம் உலர்நிலையில் வெடிக்கும் நிலையில் காணப்படுகிறது. \n\nஐப்போநைட்ரசு அமிலம் நீர்த்தக் கரைசலில் ஒரு வலிமை குறைந்த அமிலமாகும் (pKa1 = 7.21, pKa2 = 11.54) N2O ஆகவும், தண்ணீராகவும் இது சிதைவடைகிறது. 25° செல்சியசில் pH 1–3 அமிலக்கார நிலையில் இதனுடைய அரைவாழ்வுக் காலம் 16 நாட்களாகும்.\n\nஐப்போநைட்ரசு அமிலம் இரண்டு வரிசைகளாக உப்புகளை உருவாக்குகிறது. [HON=NO]− எதிர்மின் அயனிகளைக் கொண்ட அமில ஐப்போநைட்ரைட்டுகள் மற்றும் [ON=NO]2− எதிர்மின் அயனிகளைக் கொண்ட ஐப்போநைட்ரைட்டுகள் என்பன இவ்விரண்டு வரிசை உப்புகளாகும்.\nஐப்போநைட்ரைட்டு அயனியை [ON=NO]2− நீர்த்தக் கரைசலில் இரண்டு வகையான வழிகளில் தயாரிக்க முடியும். கரிம நைட்ரைட்டுகளை உபயோகித்து சோடியம் உப்புகள் தயாரிப்பது ஒரு வழியாகும்:\n\nசோடியம் நைட்ரைட்டுடன் சோடியம் பாதரசக்கலவையைச் சேர்த்து ஒடுக்கம் செய்து ஐப்போநைட்ரைட்டு அயனியை தயாரிப்பது மற்றொரு வழிமுறையாகும்</ref>\n\nகரையாத வெள்ளி உப்பை வெள்ளி நைட்ரேட்டு கரைசலைச் சேர்த்து வீழ்படிவாக்க முடியும். \n\nதூய்மையான அமிலத்தை வெள்ளி(I) ஐப்போநைட்ரைட்டும் ஈதர் கலந்த நீரிலி HCl உம் சேர்த்து தயாரிக்கலாம். \n\nமறுபக்க மற்றும் ஒருபக்க மாற்றியன்கள் என்ற இரண்டு வகையான அமைப்புகளில் ஐப்போநைட்ரசு அமிலம் காணப்படுவதற்கு சாத்தியங்கள் உண்டு. திண்ம நிலையிலுள்ள Na2N2O2•5H2O மறுபக்க வடிவம் என்று உறுதியாகக் கூறலாம். நிறமாலைத் தரவுகளும் தூய்மையான அமிலம் மறுபக்க வடிவமைப்பிலுள்ளதாகத் தெரிவிக்கிறது. Na2N2O2 என்ற சோடியம் உப்புடன் Na2O வும் வாயுநிலை N2O வும் சேர்த்து ஒருபக்க மாற்றியனைத் தயாரிக்க முடியும்\n"}
{"id": "323553", "url": "https://ta.wikipedia.org/wiki?curid=323553", "title": "அபிப்பூர், பீகார்", "text": "அபிப்பூர், பீகார்\n\nஅபிப்பூர் \"(Habibpur)\" என்பது இந்தியாவின் பீகார் மாநிலம் பாகல்பூர் மாவட்டத்திலுள்ள ஒரு கணக்கெடுப்பில் உள்ள ஊர் ஆகும். கடல் மட்டத்திலிருந்து 7899 மீட்டர் உயரத்தில் இந்நகரம் அமைந்துள்ளது.\n\nSection::::மக்கள் தொகையியல்.\n2001 ஆம் ஆண்டின் இந்திய மக்கள் தொகைக் கணக்கெடுப்பின்படி அபிப்பூர் நகரத்தின் மக்கள்தொகை 9,360 நபர்கள் ஆகும். இம்மக்கள்தொகையில் 4923 நபர்கள் ஆண்கள் மற்றும் 4437 நபர்கள் பெண்களாவர். இந்நகரத்தின் எழுத்தறிவு சதவீதம் 39.6% ஆகும். நாட்டின் சராசரி தேசிய எழுத்தறிவு சதவீதமான 59.5% என்பதைவிட இது குறைவாகும். எழுத்தறிவு பெற்றவர்களில் 61% நபர்கள் ஆண்கள் மற்றும் 39% நபர்கள் பெண்களாவர். மக்கள் தொகையில் 20% நபர்கள் 6 வயதுக்கு கீழ் உள்ளவர்களாகும். \n"}
{"id": "323556", "url": "https://ta.wikipedia.org/wiki?curid=323556", "title": "கருர்கா", "text": "கருர்கா\n\nகருர்கா \"(Garurha)\" என்பது இந்தியாவின் பீகார் மாநிலம் மேற்கு சம்பாரண் மாவட்டத்திலுள்ள ஒரு கிராமம் ஆகும்.\n\nSection::::மக்கள் தொகையியல்.\n2001 ஆம் ஆண்டின் இந்திய மக்கள் தொகைக் கணக்கெடுப்பின்படி கருர்கா கிராமத்தின் மக்கள்தொகை 837 நபர்கள் ஆகும். இவர்கள் 145 குடும்பங்களாக வாழ்ந்தனர். இம்மக்கள்தொகையில் 50.65% நபர்கள் ஆண்கள் மற்றும் 49.34% நபர்கள் பெண்களாவர். இக்கிராமத்தின் எழுத்தறிவு சதவீதம் 38.35% ஆகும். நாட்டின் சராசரி தேசிய எழுத்தறிவு சதவீதமான 74% என்பதைவிட இது குறைவாகும். எழுத்தறிவு பெற்றவர்களில் 65.42% நபர்கள் ஆண்கள் மற்றும் 34.57% நபர்கள் பெண்களாவர். மக்கள் தொகையில் 22.7% நபர்கள் 6 வயதுக்கு கீழ் உள்ளவர்களாகும். \n"}
{"id": "323562", "url": "https://ta.wikipedia.org/wiki?curid=323562", "title": "நடைபாதை", "text": "நடைபாதை\n\nநடைபாதை என்பது, கால்நடையாகப் பயணம் செய்பவர்களுக்காக உருவாக்கப்படும் பாதைகள் ஆகும். பொதுவாக நடைபாதையில், வண்டிகள், ஈருருளிகள், குதிரைகள், போன்றவை அனுமதிக்கப்படுவதில்லை. இவ்வாறான பாதைகளை நகரின் மையப்பகுதிகள், ஊர்கள், பண்ணைநிலங்கள், மலைப் பகுதிகள் போன்ற பல்வேறுபட்ட இடங்களில் காணமுடியும். நகரப் பகுதிகளில் அமைக்கப்படும் நடைபாதைகள் பாவப்பட்டிருப்பது வழக்கம். இவற்றின் மேற்பரப்புகள் மட்டப்படுத்தப்பட்டுத் தேவையான இடங்களில் படிகளும் அமைக்கப்பட்டிருக்கும். தேசியப் பூங்காக்கள், இயற்கைக் காப்பிடங்கள், காக்கப்பட்ட பகுதிகள் போன்ற காக்கப்பட்ட காட்டுப் பகுதிகளிலும் கால்நடையாகச் செல்பவர்கள் மட்டும் பயன்படுத்தக்கூடிய நடைபாதைகள் இருப்பது உண்டு. பெரிய சாலைகளின் இருமருங்கும் நடப்பதற்காக அமைக்கப்படும் பாவு செய்த பாதைகளையும் நடைபாதைகள் என அழைப்பதுண்டு.\n\nSection::::நடைபாதை உருவாக்கம்.\nநகரங்களில் பெரும்பாலும் பழமையான நகரங்களில், நெருக்கமாக அமைந்த கட்டிடங்களுக்கு இடையே நடைபாதைகள் காணப்படுகின்றன. திட்டமிடப்பட்ட நகரங்களில் மக்கள் பாதுகாப்பாக நடமாடுவதற்காக நடைபாதைகள் உருவாக்கப்படுவது உண்டு. வெளியான நாட்டுப்புறப் பகுதிகளில், ஓரிடத்தில் இருந்து இன்னோரிடத்துக்குச் செல்ல மக்கள் ஒரே வழியைப் பயன்படுத்தும்போது நடைபாதைகள் உருவாகின்றன. வயல் வரப்புகள், நிலங்களின் எல்லைகளை அண்டிய பகுதிகள், நீர்நிலைகளின் கரையோரங்கள் ஆகிய இடங்களில் இவ்வாறு பாதைகள் உருவாவதுண்டு. நடந்து செல்பவர்கள் செங்குத் திருப்பங்களை விரும்புவதில்லை. இதனால் வெளிகளில் மக்கள் நடக்கும்போது குறுக்கு வழிகளைப் பயன்படுத்துவதால் இயல்பாக உருவாகும் நடைபாதைகளில் 90 பாகைத் திருப்பங்கள் இருப்பதில்லை. வெளிகளில் உருவாகும் நடைபாதைகள் மென்மையான, சகதியான இடங்களை விடுத்து உறுதியான நிலப் பகுதிகளிலேயே உருவாகின்றன. இவ்வாறாக உருவாகும் நடைபாதைகள் காலப்போக்கில் சாலைகளாகவும் மாற்றமடைகின்றன. காட்டுப் பகுதிகளில் யானை போன்ற பெரிய விலங்குகள் செல்லும் வழிகளை மக்கள் நடைபாதையாகப் பயன்படுத்துவதும் உண்டு.\n\nSection::::பிரச்சினைகள்.\nநகரப் பகுதிகளில் அமையக்கூடிய நடைபாதைகள் சில, குறிப்பாக நகரங்களின் வசதி குறைந்த பகுதிகளில் காணப்படும் பாதைகள் ஒடுக்கமாகவும், போதிய வெளிச்சம் இல்லாமலும் இருப்பதால் குற்றச் செயல்கள் இடப்பெறக்கூடிய இடங்களாக அமைகின்றன. அத்துடன் இவ்வாறான நடை பாதைகள் போதிய பராமரிப்பு இன்றி குப்பை கூளங்கள் சேரும் இடமாக மாறி உடல்நலத்துக்குக் கேடாக அமையக்கூடிய வாய்ப்புகளும் உள்ளன. நகரங்களுக்கு வெளியே தொடர்ச்சியான கவனிப்பு இல்லாத வேலிகளால் பாதுகாக்கப்படாத தனியார் நிலங்களூடாக மக்களின் இயல்பான முறையில் நடைபாதைகளை உருவாக்குவதால் சட்டப்பிரச்சினைகள் ஏற்படுவது உண்டு.\n"}
{"id": "323584", "url": "https://ta.wikipedia.org/wiki?curid=323584", "title": "வேளாண்மைக் கலைச்சொல் பேரகராதி (நூல்)", "text": "வேளாண்மைக் கலைச்சொல் பேரகராதி (நூல்)\n\nவேளாண்மைக் கலைச்சொல் பேரகராதி என்னும் நூலினை தமிழ்நாடு வேளாண்மைப் பல்கலைக்கழகத்தின் ஆசிரியர்கள் தொகுத்துள்ளனர்.\n\nSection::::நூல் விவரங்கள்.\nஇந்நூலினை சு. உத்தமசாமி, ஏ.இல.விசயலட்சுமி, ச.பழனிசாமி, மா. மீனாட்சி சுந்தரம், ம. சுகிர்தா ஆகியோர் தொகுத்துள்ளனர். இந்நூலினை தமிழ்நாடு வேளாண்மைப் பல்கலைக்கழகத்தின் விரிவாக்கக் கல்வி இயக்ககம் 2003 இல் வெளியிட்டுள்ளது.\n\nSection::::நூலின் உள்ளடக்கம்.\nஇந்நூல் வேளாண்மைத் துறைக்கான கலைச்சொல் பேரகரமுதலி ஆகும். வேளாண்மைப்புலம் சார்ந்து பதினேழுத் துறைகளும், தோட்டக்கலைப்புலம், வனவியற் புலம், மனையியற் புலம், வேளாண்மைப் பொறியியற் புலம், பொதுச்சொற்கள் என்னும் வகையில் உள்ளடக்கங்கள் பகுப்பு செய்யப்பெற்றுள்ளன.\nஇவ்வகரமுதலி புலம் சார்ந்து ஆங்கிலச்சொல் அதன் தமிழ்ச்சொல் என்னும் அடிப்படையில் தொகுக்கப்பட்டுள்ளது.\n"}
{"id": "323600", "url": "https://ta.wikipedia.org/wiki?curid=323600", "title": "வானவில் பாலம் (டெக்சாசு)", "text": "வானவில் பாலம் (டெக்சாசு)\n\nடெக்சாசு வானவில் பாலம் தென்மேற்கு டெக்சாசில் நேச்சசு ஆற்றுக்குக் குறுக்கே சபைன் ஏரிக்கு அண்மையில் ஆற்றின் மேற்பகுதியில் அமைக்கப்பட்டுள்ள ஊடு சட்டகப் பாலம் ஆகும். ஆற்றின் தென்மேற்குக் கரையில் அமைந்த செபர்சன் கவுண்டியில் உள்ள ஆர்த்தர் துறைமுகத்தை ஆற்றின் வடகிழக்குக் கரையில் ஒரேஞ்ச் கவுண்டியில் உள்ள பிரிட்சு நகரத்துடன் இணைக்கும் மாநில நெடுஞ்சாலை 87ம், மாநில நெடுஞ்சாலை 73ம் இந்தப் பாலத்தினூடாவே செல்கின்றன.\n\nஇப்பாலத்தின் கட்டுமான வேலைகள் 1936ல் டெக்சாசு மாநில நெடுஞ்சாலைகள் திணைக்களத்தின் வழிகாட்டலில் தொடங்கின. இப்பாலம் கப்பல் போக்குவரத்துக்குத் தடையாக அமையக்கூடும் என்ற ஆற்றின் மேல்நீரோட்டப்பகுதி நகரமான பியூமொன்டின் கவலையைக் கணக்கில் எடுத்து இப்பாலத்தின் முதன்மை அகல்வு 680 அடி (210 மீ) ஆக இருக்கும்படி வடிவமைக்கப்பட்டது. அத்துடன், இதன் கீழ் அமையும் நிலைக்குத்து வெளி 177 அடி (54 மீ) ஆகவும் இருந்தது. இந்த வெளி அக்காலத்தில் மிக உயரமான யூ.எசு.எசு பட்டோக்கா எனப்படும் ஐக்கிய அமெரிக்கக் கடற்படைக் கப்பல் இப்பாலத்தின் கீழாகப் போக்குவரத்துச் செய்யப் போதுமானதாக இருக்கும் வகையிலேயே வடிவமைப்புச் செய்யப்பட்டிருந்தது. ஆனாலும் குறித்த கடற்படைக் கப்பல் என்றுமே இதனூடாகச் செல்லவில்லை. \n\nவானவில் பாலம் 1938 செப்டெம்பர் 8ம் தேதி கட்டி முடிக்கப்பட்டது. தொடக்கத்தில் ஆர்த்தர் துறைமுகம் - ஒரேஞ்சுப் பாலம் எனப் பெயரிடப்பட்ட இப்பாலம் பின்னர் 1957ல் தற்போதைய பெயரைப் பெற்றது. 1996ல் இது வரலாற்று இடங்களுக்கான தேசிய பதிவேட்டுப் பட்டியலில் சேர்க்கப்பட்டது.\n\nSection::::முன்னாள் படையினர் நினைவுப் பாலம்.\n1988ல் ஒரு வடந்தாங்கு பாலமான முன்னாள் படையினர் நினைவுப் பாலத்தின் கட்டுமான வேலைகள் தொடங்கி, 8 செப்டெம்பர் 1990ல் திறக்கப்பட்டது. இப்பாலம் வானவில் பாலத்துக்குச் சமாந்தரமாக அமைக்கப்பட்டது. இதன் நிலைக்குத்து வெளி 143 அடி (43.5 மீ). இது வானவில் பாலத்திலும் உயரம் குறைந்தது..\n\nபுதிய பாலம் கட்டி முடிந்த பின்னர், வானவில் பாலம் திருத்த வேலைக்காக மூடப்பட்டது. 1997ல் மீண்டும் திறக்கப்பட்டபோது, மேற்கு நோக்கிச் செல்லும் போக்குவரத்துக்கு மட்டுமேயான ஒருவழிப் பாதையாக ஆக்கப்பட்டது. புதிய பாலம் கிழக்கு நோக்கிய போக்குவரத்துக்குப் பயன்பட்டது.\n"}
{"id": "323601", "url": "https://ta.wikipedia.org/wiki?curid=323601", "title": "ரோல்பா மாவட்டம்", "text": "ரோல்பா மாவட்டம்\n\nரோல்பா மாவட்டம் (Rolpa) (), தெற்காசியாவின் நேபாள நாட்டின், மத்தியமேற்கு வளர்ச்சி பிராந்தியத்தில், மாநில எண் 5-இல் உள்ளது. காட்மாண்டு நகரத்திலிருந்து 280 கிலோ மீட்டர் தொலைவில் இம்மாவட்டத்தின் நிர்வாகத் தலைமையிடமான லிவாங் நகரம் அமைந்துள்ளது.\n\nரப்தி மண்டலத்தில் உள்ள இம்மாவட்டத்தின் மொத்தப் பரப்பளவு 1,879 சதுர மீட்டர்கள் ஆகும். 2011-ஆம் ஆண்டு மக்கள் தொகை கணக்கெடுப்பின் படி, இம்மாவட்டத்தின் மக்கள் தொகை 2,21,177 ஆக உள்ளது. இம்மாவட்டத்தில் நேபாள மொழி, காம் மொழி, நேவாரி மொழி மற்றும் ஆங்கில மொழி பேசப்படுகிறது. \n\nSection::::பொருளாதாரம்.\nஆண்டு வருமானம் நூறு டாலருக்கும் குறைவாக ஈட்டும் ரோல்பா மாவட்ட மக்கள் வறுமைக் கோட்டிற்கு கீழ் உள்ளதால், மக்களின் சராசரி வாழும் வயது ஐம்பத்தி இரண்டுக்கும் கீழ் உள்ளதாக புள்ளி விவரங்கள் கூறுகிறது. 1996 – 2006 நேபாள உள்நாட்டுப் போரில் இம்மாவட்டத்தின் பெயர் அதிக அளவில் பிரபலமானது. ரோல்பா மாவட்டத்தின் வடக்கு மலைப்பகுதிகளில் உள்ளூர் மலைவாழ் மக்களான காம் மகர் மக்கள் பெருமளவில் உள்ளனர். மலப்படுகைகளில் நெல் பயிரிடப்படுகிறது. மேட்டுப் பகுதிகளில் சோளம், தானியங்கள், பார்லி பயிரிடப்படுகிறது.\n\nகல்வி மற்றும் பொருளாதார வளர்ச்சி குன்றிய இம்மாவட்ட மக்கள் கஞ்சா, மரிஜுவான, சரஸ், ஹஷிஷ் போன்ற போதை தரும் செடிகளை வளர்த்து, அறுவடை செய்து, பதப்படுத்தி காட்மாண்டுவில் உள்ள அரசு கிடங்குகளுக்கு விற்பனை செய்கிறார்கள். மேலும் பலர் உடலால் வேலை செய்யும் கூலித் தொழிலாளர்களாகவும் பணி செய்கின்றனர். நேபாள மாவோயிஸ்ட் பொதுவுடமைக் கட்சி இம்மாவட்டத்தில் வலிமை மிக்கதாக உள்ளது. \n\nSection::::மாவட்ட எல்லைகள்.\nரோல்பா மாவட்டத்தின் தெற்கில் தாங் மாவட்டம், கிழக்கில் பியுத்தன் மாவட்டம், மேற்கில் சல்யான் மாவட்டம், வடக்கில் ருக்கும் மாவட்டம் எல்லைகளாக உள்ளது.\n\nSection::::புவியியல் மற்றும் தட்ப வெப்பம்.\nஇமயமலையில் தவலாகிரியிலிருந்து தெற்கில் ஐம்பது கிலோ மீட்டர் தொலைவில் உள்ள ரோல்பா மாவட்டம் மலைகளால் சூழ்ந்தது. இம்மாவட்டம் கடல் மட்டத்திலிருந்து 300 மீட்டர் முதல் 4,000 மீட்டர் உயரம் வரை இமயமலையில் பரவியுள்ளது. எனவே இம்மாவட்டத்தின் தட்ப வெப்பம் மேல் வெப்ப மண்டலம், மிதவெப்ப வளையம், மிதமான காலநிலை, மான்ட்டேன்#ஆல்ப்ஸ் மலை காலநிலை என நான்கு காலநிலைகளில் காணப்படுகிறது. \n\nSection::::உள்ளாட்சி நிர்வாகம்.\nகிராமப் பகுதிகள் மட்டுமே கொண்ட இம்மாவட்டத்தின் கிராமப்புற நிர்வாகத்திற்காக நாற்பத்தி ஐந்து கிராம வளர்ச்சி மன்றங்கள் செயல்படுகிறது. \n\n\n\nSection::::வெளி இணைப்புகள்.\n "}
{"id": "323602", "url": "https://ta.wikipedia.org/wiki?curid=323602", "title": "ஸ்ரீ மாடு", "text": "ஸ்ரீ மாடு\n\nஸ்ரீ மாடு (Siri) என்பது பூட்டானில் இருந்து தோற்றிய ஒரு மாட்டு இனமாகும். இது தோளில் திமில் உள்ள மாட்டு இனமாகும். இவை சிக்கிம் மற்றும் டார்ஜிலிங் போன்ற பல்வேறு பகுதிகளில் இப்போது உள்ளன. \nSection::::பண்புகள்.\nஇவை பெரும்பாலும் கருப்பு மற்றும் வெள்ளை நிறங்களிலும் அல்லது முழுக்க கருப்பு நிறத்துடனும் இருக்கும். இந்த மாடுகள் பொதுவாக ஆண்டு முழுவதும் நீண்ட சடை முடி போர்த்திய உடலமைப்புடன் இருக்கின்றன. இவை பிற வகையான மாடுகளுடன் ஒப்பிடும்போது பொதுவாக பெரிய அளவானதாக உள்ளன. இவற்றின் கொம்புகள் வெட்டப்படாமல் இருந்தால் நீண்டு கூரானதாக இருக்கும். இந்த மாடுகளின் தோளில் திமிலுடன், வலுவான கால்களுடன் இருக்கும். இவற்றின் சக்திவாய்ந்த கால்களின் காரணமாக உழவுப் பணிகளில் பயனுள்ளதாக உள்ளன. மேலும் இதன் நீண்ட, சக்திவாய்ந்த கால்கள், இவை மலைகளில் வாழ ஏதுவாக உள்ளன. இந்த காளைகள் வலிமையான காளை இனங்கள் ஒன்றாக மதிப்பிடப்படுகிறது. \n"}
{"id": "323605", "url": "https://ta.wikipedia.org/wiki?curid=323605", "title": "தார்பார்கர் மாடு", "text": "தார்பார்கர் மாடு\n\nதார்பார்கர் மாடு (இந்தி:थारपारकर) (வெள்ளை சிந்தி, குட்சுரி, தாரி என்றும் அறியப்படுகின்றன) என்னும் மாடுகள் தற்போதைய பாக்கிஸ்தானின் சிந்து மாகாணத்தில் உள்ள தர்பார்கர் மாவட்டத்தில் காணப்படும் ஒரு மாட்டு இனம். இது அதன் பால் கறவைத்திறன் மற்றும் உழைப்புத் திறன் ஆகிய இரட்டை பலன்களுக்காகவும் வளர்க்கப்படுகிறது. இதன் பெயர் அதன் வழக்கமான வாழ்விடம் மற்றும் பிறப்பிடமான இராஜஸ்தானின் தார் பாலைவனத்தின் அருகில் உள்ள தார்பாகார்கர் பகுதியின் பெரில் இருந்து வந்த‍து. இந்த மாடுகள் நடுத்தர அளவு முதல் பெரிய அளவு வரை இருக்கின்றன. இதன் தோல் நிறம் சாம்பல் வெள்ளை நிறத்தில் இருக்கும். இவை நீண்ட முகமும், நீண்ட வால், சிறிய கால், நடுத்தரமான கொம்புகள் கொண்டவை. இவை வறட்சியைத் தாங்கி வளரக்கூடிய இனமாகும். இந்த மாடுகள் குறைந்தது ஐந்து முதல் ஆறு லிட்டர்வரை பால் தரக்கூடியது. இதன் பால் கெட்டியானதாகவும் சத்து நிறைந்ததாகவும் இருக்கும். இந்திய மாட்டினங்கள் அழியாமல் பாதுகாக்கும் வகையில் தேசிய கால்நடை அபிவிருத்தி திட்டத்தை இந்திய ஒன்றிய அரசு செயல்படுத்தி வருகிறது. இத்திட்டத்தின்கீழ் ராஜஸ்தான் மாநில தார்பார்க்கர் மாடுகளை இன விருத்தி செய்யும் பணியை செட்டிநாடு அரசு கால்நடைப் பண்ணைக்கு ஒதுக்கி உள்ளது. போதிய நீராதாரத்துடன் 1,500 ஏக்கர் பரப்பளவு உள்ள இப்பண்ணையில் தார்பார்க்கர் மாடுகள் ராஜஸ்தானில் இருந்து கொள்முதல் செய்யப்பட்டு இனவிருத்தி செய்யப்பட்டு வருகின்றன.\n"}
{"id": "323606", "url": "https://ta.wikipedia.org/wiki?curid=323606", "title": "வெச்சூர் மாடு", "text": "வெச்சூர் மாடு\n\nவெச்சூர் மாடு () என்பது கேரளத்தின் கோட்டையம் மாவட்டத்தில் உள்ள வெச்சூர் என்ற ஊரின் பெயரால் அழைக்கப்படுகிறது. இவை சராசரியாக 87 செமீ உயரத்துடனும், 124 செ.மீ. சராசரி நீளமுடனும் இருக்கும். இது உலகின் சிறிய மாடாக கின்னஸ் சாதனை புத்தகத்தில் இடம்பித்துள்ளது. மேலும் இது குறைந்த உணவில் நிறைய பால் கறக்க‍க்கூடியது. வெச்சூர் மாடுகள் விலங்கு வளர்ப்பு பேராசிரியரான சோசம்மா லைப் மற்றும் அவரது மாணவர்கள் கொண்ட குழு இணைந்து செய்த பணியின் காரணமாக இந்த மாடுகள் மரபியலாக அழிவிலிருந்து காக்கப்பட்டன. இவர்களால் 1989 ஆம் ஆண்டில், ஒரு பாதுகாப்பு அலகு தொடங்கப்பட்டது. 1998 இல் பாதுகாப்பு அறக்கட்டளை அமைப்பு விவசாயிகளின் பங்களிப்புடன் அமைக்கப்பட்டது. வெச்சூர் மாடுகள் 1960 வரை கேரளத்தில் பிரபலமாக இருந்தன, ஆனால் இந்த மாடுகள் கலப்பினத்துக்கு ஆளானதால் அரிய மாடுகளாயின. \n2000 ஆம் ஆண்டில், வெச்சூர் மாடு உள்நாட்டு விலங்கு வேறுபாட்டுக்கான எப்சிஓ வின் உலக கண்காணிப்பு பட்டியலில், உடனடியாக அழியக்கூடிய விலங்கு பட்டியலில் இடம் பெற்றிருந்த‍து. ஒரு இன விலங்கில் ஆண் பெண் விலங்குகளின் எண்ணிக்கை மிகவும் குறையும்போது இந்த பட்டியலில் சேர்க்கப்படும் . இந்த மாடுகள் சுமார் 200 மாடுகள் இருக்கலாம் எனக் கருதப்படுகிறது. இவற்றில் கிட்டத்தட்ட 100 மாடுகள் கால்நடை மருத்துவக் கல்லூரிகளில் இருக்கும். இந்த மாடுகளின் சராசரி உயரம் 90 செ மீ ஆகவும், சராசரி எடை 130 கிலோவாகவும் இருக்கும். ஒரு நாளைக்கு மூன்று லிட்டர் பால் கறக்கக்கூடியது. \n\n"}
{"id": "323634", "url": "https://ta.wikipedia.org/wiki?curid=323634", "title": "உமையாள்புரம் காசி விசுவநாதர் கோயில்", "text": "உமையாள்புரம் காசி விசுவநாதர் கோயில்\n\nஉமையாள்புரம் காசி விசுவநாதர் கோயில் தஞ்சாவூர் மாவட்டத்தில் உள்ள சிவன் கோயிலாகும். \n\nSection::::அமைவிடம்.\nஇக்கோயில் கும்பகோணத்திலிருந்து திருவையாறு செல்லும் வழியில் கும்பகோணத்திலிருந்து 12 கிமீ தொலைவிலும், தஞ்சாவூரிலிருந்து வடக்கே 23 கிமீ தொலைவிலும் அமைந்துள்ள உமையாள்புரம் என்னுமிடத்தில் உள்ளது. \n\nSection::::இறைவன், இறைவி.\nஇங்குள்ள மூலவர் காசி விசுவநாதர் ஆவார். இறைவி குங்கும சுந்தரி அம்மன் ஆவார். \n\nSection::::புராணம்.\nஇக்கோயிலைப் பற்றி பல புராண செய்திகள் வழங்கப்படுகின்றன. சிவபெருமான் மீது பக்தி கொண்டிருந்த கந்தர்வப்பெண் இங்கு தீர்த்தம் ஒன்றினை உருவாக்கி சிவ தரிசனத்தை எதிர்பார்த்துக்கொண்டிருந்தபோது இறைவன், இறைவியுடன் வந்து அவருக்குக் காட்சி தந்ததாகவும், அந்த கந்தர்வப்பெண் சிவனுக்கு கோயில் எழுப்பியதாகவும் கூறுவர். \n"}
{"id": "323637", "url": "https://ta.wikipedia.org/wiki?curid=323637", "title": "நெய்க் குப்பை சுந்தரேசுவரர் கோயில்", "text": "நெய்க் குப்பை சுந்தரேசுவரர் கோயில்\n\nநெய்க் குப்பை சுந்தரேசுவரர் கோயில் தஞ்சாவூர் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் நெய்க் குப்பை என்னுமிடத்தில் அமைந்துள்ளது.\n\nSection::::இறைவன், இறைவி.\nஇங்குள்ள மூலவர் சுந்தரேசுவரர் ஆவார். இறைவி சௌந்குதரநாயகி.\n\nSection::::சிறப்பு.\nஆவணி 19, 20, 21 ஆகிய நாள்களில் லிங்கத்திருமேனியின் மீது சூரிய வெளிச்சம் விழுவது இக்கோயிலின் சிறப்பாகும். மகா சிவராத்திரி, மார்கழி திருவாதிரை, பங்குனி உத்திரம், கார்த்திகை போன்றவை இக்கோயிலில் சிறப்பான விழாக்களாகக் கொண்டாடப்படுகின்றன. பாம்புப்புற்றுடன் கூடிய புன்னாக வரதன் சன்னதி இங்கு அமைந்துள்ளது.\n"}
{"id": "323643", "url": "https://ta.wikipedia.org/wiki?curid=323643", "title": "அம்பாறை விமான நிலையம்", "text": "அம்பாறை விமான நிலையம்\n\nஅம்பாறை விமான நிலையம் (, ), மேலும்  இவ்விம்மான நிலையம் இலங்கையின், கிழக்கு மாகாணத்தின் அம்பாறை நகரில் அமைந்துள்ள கல்லோயாப் பிரதேசத்தில் உள்ள விமான நிலையம் ஆகும். , அகையால் இது கலா-ஓயா விமான நிலையம் எனவும் அறியப்படுகிறது. அம்ப்பாறையிலுள்ள இலங்கை விமானப் படையின் இராணுவ இறம்க்குதளமாகவும் இது செயற்படுகின்றது. அதன் இது எஸெலேஃப் அம்பார என இராணுவத்தாரல் சுருக்கமாக அழைக்கப்படுகின்றது.\n\nஇது அம்பாறை நகரிலிருந்து  தூரத்தில் அமைந்துள்ளது.  மேலும் இது கடலிலிருந்து  உயரத்தில் அமைந்துள்ளது.\n"}
{"id": "323646", "url": "https://ta.wikipedia.org/wiki?curid=323646", "title": "கமரன்ஸ் சர்", "text": "கமரன்ஸ் சர்\n\nகமரன்ஸ் சர் (Camarines Sur) என்பது பிலிப்பீன்சின் லூசோனின், பிகோல் பிராந்தியத்தில் அமைந்துள்ள ஆறு மாகாணங்களில் ஒன்றாகும். இதன் தலைநகரம் பிலி ஆகும். இது 1919 ஆம் ஆண்டில் ஸ்தாபிக்கப்பட்டது. இம்மாகாணத்தில் 1,036 கிராமங்களும், 35 மாநகராட்சிகளும் உள்ளன. இதன் தற்போதைய மாகாண சபை ஆளுநர் \"மிகுவெல் லூயிஸ் ஆர். விலாஃபுஎர்டே\" (Miguel Luis R. Villafuerte) ஆவார். இதன் மொத்த நிலப்பரப்பளவு 5,497.03 சதுர கிலோமீற்றர்கள் ஆகும். 2015 ஆம் ஆண்டின் சனத்தொகைக் கணக்கெடுப்புக்கு அமைவாக கமரன்ஸ் சர் மாகாணத்தின் சனத்தொகை 1,952,544 ஆகும்.\nமேலும் பிலிப்பீன்சில் காணப்படும் 81 மாகாணங்களில், மொத்த நிலப்பரப்பளவின் அடிப்படையில் இம்மாகாணம் 16ஆம் மாகாணமாகவும் சனத்தொகையின் அடிப்படையில் 13ஆம் மாகாணமாகவும் காணப்படுகின்றது. அத்துடன் இம்மாகாணத்தில் தகலாகு ஆங்கிலம் உள்ளடங்கலாக ஐந்து பிரதான மொழிகள் பேசப்படுகின்றன. இம்மாகாணத்தின் சனத்தொகை அடர்த்தி ஒரு சதுர கிலோ மீற்றருக்கு 360 மக்கள் என்பதாகும். மேலும் சனத்தொகை அடர்த்தியின் அடிப்படையில் இது 81 பிலிப்பீனிய மாகாணங்களில் 19ஆம் மாகாணம் ஆகும்.\n"}
{"id": "323648", "url": "https://ta.wikipedia.org/wiki?curid=323648", "title": "கட்டன்டுவனேஸ்", "text": "கட்டன்டுவனேஸ்\n\nகட்டன்டுவனேஸ் (Catanduanes) என்பது பிலிப்பீன்சின் லூசோனின், பிகோல் பிராந்தியத்தில் அமைந்துள்ள ஆறு மாகாணங்களில் ஒன்றாகும். இதன் தலைநகரம் விராக் ஆகும். இது 1945 ஆம் ஆண்டில் ஸ்தாபிக்கப்பட்டது. இம்மாகாணத்தில் 315 கிராமங்களும், 11 மாநகராட்சிகளும் உள்ளன. இதன் தற்போதைய மாகாண சபை ஆளுநர் \"ஜோசப் சி. குவா\" (Joseph C. Cua) ஆவார். இதன் மொத்த நிலப்பரப்பளவு 1,492.16 சதுர கிலோமீற்றர்கள் ஆகும். 2015 ஆம் ஆண்டின் சனத்தொகைக் கணக்கெடுப்புக்கு அமைவாக கட்டன்டுவனேஸ் மாகாணத்தின் சனத்தொகை 260,964 ஆகும்.\nமேலும் பிலிப்பீன்சில் காணப்படும் 81 மாகாணங்களில், மொத்த நிலப்பரப்பளவின் அடிப்படையில் இம்மாகாணம் 70ஆம் மாகாணமாகவும் சனத்தொகையின் அடிப்படையில் 67ஆம் மாகாணமாகவும் காணப்படுகின்றது. அத்துடன் இம்மாகாணத்தில் பிலிப்பினோ ஆங்கிலம் உள்ளடங்கலாக மூன்று பிரதான மொழிகள் பேசப்படுகின்றன. இம்மாகாணத்தின் சனத்தொகை அடர்த்தி ஒரு சதுர கிலோ மீற்றருக்கு 170 மக்கள் என்பதாகும். மேலும் சனத்தொகை அடர்த்தியின் அடிப்படையில் இது 81 பிலிப்பீனிய மாகாணங்களில் 50ஆம் மாகாணம் ஆகும்.\n"}
{"id": "323651", "url": "https://ta.wikipedia.org/wiki?curid=323651", "title": "மஸ்பேட்", "text": "மஸ்பேட்\n\nமஸ்பேட் (Masbate) என்பது பிலிப்பீன்சின் லூசோனின், பிகோல் பிராந்தியத்தில் அமைந்துள்ள ஆறு மாகாணங்களில் ஒன்றாகும். இதன் தலைநகரம் மஸ்பேட் நகரம் ஆகும். இது 1917 ஆம் ஆண்டில் ஸ்தாபிக்கப்பட்டது. இம்மாகாணத்தில் 550 கிராமங்களும், 21 மாநகராட்சிகளும் உள்ளன. இதன் தற்போதைய மாகாண சபை ஆளுநர் \"அந்தோனியோ ட். க்ஹோ\" (Antonio T. Kho) ஆவார். இதன் மொத்த நிலப்பரப்பளவு 4,151.78 சதுர கிலோமீற்றர்கள் ஆகும். 2015 ஆம் ஆண்டின் சனத்தொகைக் கணக்கெடுப்புக்கு அமைவாக மஸ்பேட் மாகாணத்தின் சனத்தொகை 892,393 ஆகும்.\nமேலும் பிலிப்பீன்சில் காணப்படும் 81 மாகாணங்களில், மொத்த நிலப்பரப்பளவின் அடிப்படையில் இம்மாகாணம் 30ஆம் மாகாணமாகவும் சனத்தொகையின் அடிப்படையில் 29ஆம் மாகாணமாகவும் காணப்படுகின்றது. அத்துடன் இம்மாகாணத்தில் செபுவாவோ, பிலிப்பினோ ஆங்கிலம் உள்ளடங்கலாக ஏழு பிரதான மொழிகள் பேசப்படுகின்றன. இம்மாகாணத்தின் சனத்தொகை அடர்த்தி ஒரு சதுர கிலோ மீற்றருக்கு 210 மக்கள் என்பதாகும். மேலும் சனத்தொகை அடர்த்தியின் அடிப்படையில் இது 81 பிலிப்பீனிய மாகாணங்களில் 43ஆம் மாகாணம் ஆகும்.\n"}
{"id": "323653", "url": "https://ta.wikipedia.org/wiki?curid=323653", "title": "சொர்சோகொன்", "text": "சொர்சோகொன்\n\nசொர்சோகொன் (Sorsogon) என்பது பிலிப்பீன்சின் லூசோனின், பிகோல் பிராந்தியத்தில் அமைந்துள்ள ஆறு மாகாணங்களில் ஒன்றாகும். இதன் தலைநகரம் சொர்சோகொன் நகரம் ஆகும். இது 1894 ஆம் ஆண்டில் ஸ்தாபிக்கப்பட்டது. இம்மாகாணத்தில் 541 கிராமங்களும், 14 மாநகராட்சிகளும் உள்ளன. இதன் தற்போதைய மாகாண சபை ஆளுநர் \"ரொபேட் அ.லீ ரொடிரிகுவேசா\" (Robert A.Lee Rodrigueza) ஆவார். இதன் மொத்த நிலப்பரப்பளவு 2,119.01 சதுர கிலோமீற்றர்கள் ஆகும். 2015 ஆம் ஆண்டின் சனத்தொகைக் கணக்கெடுப்புக்கு அமைவாக சொர்சோகொன் மாகாணத்தின் சனத்தொகை 792,949 ஆகும்.\nமேலும் பிலிப்பீன்சில் காணப்படும் 81 மாகாணங்களில், மொத்த நிலப்பரப்பளவின் அடிப்படையில் இம்மாகாணம் 59ஆம் மாகாணமாகவும் சனத்தொகையின் அடிப்படையில் 35ஆம் மாகாணமாகவும் காணப்படுகின்றது. அத்துடன் இம்மாகாணத்தில் பிலிப்பினோ ஆங்கிலம் உள்ளடங்கலாக நான்கு பிரதான மொழிகள் பேசப்படுகின்றன. இம்மாகாணத்தின் சனத்தொகை அடர்த்தி ஒரு சதுர கிலோ மீற்றருக்கு 370 மக்கள் என்பதாகும். மேலும் சனத்தொகை அடர்த்தியின் அடிப்படையில் இது 81 பிலிப்பீனிய மாகாணங்களில் 15ஆம் மாகாணம் ஆகும்.\n"}
{"id": "323655", "url": "https://ta.wikipedia.org/wiki?curid=323655", "title": "அப்ரா", "text": "அப்ரா\n\nஅப்ரா (Abra) என்பது பிலிப்பீன்சின் லூசோனின், கோர்டில்லெரா நிர்வாகப் பிராந்தியத்தில் அமைந்துள்ள ஆறு மாகாணங்களில் ஒன்றாகும். இதன் தலைநகரம் பங்குவெட் ஆகும். இம்மாகாணத்தில் 303 கிராமங்களும், 27 மாநகராட்சிகளும் உள்ளன. இதன் தற்போதைய மாகாண சபை ஆளுநர் இயுஸ்டாகியோ பேர்சமின் ஆவார். 2015 ஆம் ஆண்டின் சனத்தொகைக் கணக்கெடுப்புக்கு அமைவாக் அப்ரா மாகாணத்தின் சனத்தொகை 241,160 ஆகும்.\nமேலும் பிலிப்பீன்சில் காணப்படும் 81 மாகாணங்களில், மொத்த நிலப்பரப்பளவின் அடிப்படையில் இம்மாகாணம் 29ஆம் மாகாணமாகவும் சனத்தொகையின் அடிப்படையில் 68ஆம் மாகாணமாகவும் காணப்படுகின்றது. அத்துடன் இம்மாகாணத்தில் இலோகானோ, தகலாகு, ஆங்கிலம் உள்ளடங்கலாக ஆறு பிரதான மொழிகள் பேசப்படுகின்றன.\n"}
{"id": "323657", "url": "https://ta.wikipedia.org/wiki?curid=323657", "title": "அபயாவோ", "text": "அபயாவோ\n\nஅபயாவோ (Apayao) என்பது பிலிப்பீன்சின் லூசோனின், கோர்டில்லெரா நிர்வாகப் பிராந்தியத்தில் அமைந்துள்ள ஆறு மாகாணங்களில் ஒன்றாகும். இதன் தலைநகரம் கபுவாகோ ஆகும். இம்மாகாணத்தில் 133 கிராமங்களும், 7 மாநகராட்சிகளும் உள்ளன. இதன் தற்போதைய மாகாண சபை ஆளுநர் எலியா. சி. புல்ல.ஜேர் ஆவார். 2015 ஆம் ஆண்டின் சனத்தொகைக் கணக்கெடுப்புக்கு அமைவாக் அபயாவோ மாகாணத்தின் சனத்தொகை 119,184 ஆகும்.\nமேலும் பிலிப்பீன்சில் காணப்படும் 81 மாகாணங்களில், மொத்த நிலப்பரப்பளவின் அடிப்படையில் இம்மாகாணம் 27ஆம் மாகாணமாகவும் சனத்தொகையின் அடிப்படையில்ஆ 78ம் மாகாணமாகவும் காணப்படுகின்றது. அத்துடன் இம்மாகாணத்தில் இலோகானோ, தகலாகு, ஆங்கிலம் உள்ளடங்கலாக நான்கு பிரதான மொழிகள் பேசப்படுகின்றன.\n"}
{"id": "323659", "url": "https://ta.wikipedia.org/wiki?curid=323659", "title": "இலோகொஸ் நோர்டே", "text": "இலோகொஸ் நோர்டே\n\nஇலோகொஸ் நோர்டே (Ilocos Norte) என்பது பிலிப்பீன்சின் லூசோனின், இலோகொஸ் பிராந்தியத்தில் அமைந்துள்ள நான்கு மாகாணங்களில் ஒன்றாகும். இதன் தலைநகரம் லாவோஅக் ஆகும். இம்மாகாணத்தில் 557 கிராமங்களும், 21 மாநகராட்சிகளும் உள்ளன. இதன் தற்போதைய மாகாண சபை ஆளுநர் இமீ மார்கோஸ் ஆவார். 2015 ஆம் ஆண்டின் சனத்தொகைக் கணக்கெடுப்புக்கு அமைவாக இலோகொஸ் நோர்டே மாகாணத்தின் சனத்தொகை 593,081 ஆகும். இதன் மொத்த நிலப்பரப்பளவு 3,467.89 சதுர கிலோமீற்றர்கள் ஆகும்.\nமேலும் பிலிப்பீன்சில் காணப்படும் 81 மாகாணங்களில், மொத்த நிலப்பரப்பளவின் அடிப்படையில் இம்மாகாணம் 38ஆம் மாகாணமாகவும் சனத்தொகையின் அடிப்படையில் 48ஆம் மாகாணமாகவும் காணப்படுகின்றது. அத்துடன் இம்மாகாணத்தில் இலோகானோ, தகலாகு, ஆங்கிலம் ஆகிய மூன்று பிரதான மொழிகளும் பேசப்படுகின்றன.\n"}
{"id": "323662", "url": "https://ta.wikipedia.org/wiki?curid=323662", "title": "இலோகொஸ் சர்", "text": "இலோகொஸ் சர்\n\nஇலோகொஸ் சர் (Ilocos Sur) என்பது பிலிப்பீன்சின் லூசோனின், இலோகொஸ் பிராந்தியத்தில் அமைந்துள்ள நான்கு மாகாணங்களில் ஒன்றாகும். இதன் தலைநகரம் விகன் ஆகும். இம்மாகாணத்தில் 768 கிராமங்களும், 32 மாநகராட்சிகளும் உள்ளன. இதன் தற்போதைய மாகாண சபை ஆளுநர் ரியான் லியுஸ் சிங்க்சன்ஸ் (Ryan Luis Singson) ஆவார். 2015 ஆம் ஆண்டின் சனத்தொகைக் கணக்கெடுப்புக்கு அமைவாக இலோகொஸ் சுர் மாகாணத்தின் சனத்தொகை 689,668 ஆகும். இதன் மொத்த நிலப்பரப்பளவு 2,596 சதுர கிலோமீற்றர்கள் ஆகும்.\nமேலும் பிலிப்பீன்சில் காணப்படும் 81 மாகாணங்களில், மொத்த நிலப்பரப்பளவின் அடிப்படையில் இம்மாகாணம் 51ஆம் மாகாணமாகவும் சனத்தொகையின் அடிப்படையில் 42ஆம் மாகாணமாகவும் காணப்படுகின்றது. அத்துடன் இம்மாகாணத்தில் இலோகானோ, தகலாகு, ஆங்கிலம் உள்ளடங்கலாக நான்கு பிரதான மொழிகள் பேசப்படுகின்றன.\n"}
{"id": "323664", "url": "https://ta.wikipedia.org/wiki?curid=323664", "title": "லா யூனியன்", "text": "லா யூனியன்\n\nலா யூனியன் (La Union) என்பது பிலிப்பீன்சின் லூசோனின், இலோகொஸ் பிராந்தியத்தில் அமைந்துள்ள நான்கு மாகாணங்களில் ஒன்றாகும். இதன் தலைநகரம் சன் பெர்னான்டோ ஆகும். இம்மாகாணத்தில் 576 கிராமங்களும், 19 மாநகராட்சிகளும் உள்ளன. இதன் தற்போதைய மாகாண சபை ஆளுநர் மானுவேல் \"மனோலிங்\" சி. ஒர்ட்டேகா (Manuel \"Manoling\" C. Ortega) ஆவார். 2015 ஆம் ஆண்டின் சனத்தொகைக் கணக்கெடுப்புக்கு அமைவாக லா யூனியன் மாகாணத்தின் சனத்தொகை 786,653 ஆகும். இதன் மொத்த நிலப்பரப்பளவு 1,497.7 சதுர கிலோமீற்றர்கள் ஆகும்.\nமேலும் பிலிப்பீன்சில் காணப்படும் 81 மாகாணங்களில், மொத்த நிலப்பரப்பளவின் அடிப்படையில் இம்மாகாணம் 69ஆம் மாகாணமாகவும் சனத்தொகையின் அடிப்படையில் 36ஆம் மாகாணமாகவும் காணப்படுகின்றது. அத்துடன் இம்மாகாணத்தில் இலோகானோ, தகலாகு, ஆங்கிலம் உள்ளடங்கலாக ஆறு பிரதான மொழிகள் பேசப்படுகின்றன.\n"}
{"id": "323666", "url": "https://ta.wikipedia.org/wiki?curid=323666", "title": "பங்கசினான்", "text": "பங்கசினான்\n\nபங்கசினான் (Pangasinan) என்பது பிலிப்பீன்சின் லூசோனின், இலோகொஸ் பிராந்தியத்தில் அமைந்துள்ள நான்கு மாகாணங்களில் ஒன்றாகும். இதன் தலைநகரம் லிங்காயென் ஆகும். இம்மாகாணத்தில் 1,333 கிராமங்களும், 44 மாநகராட்சிகளும் உள்ளன. இதன் தற்போதைய மாகாண சபை ஆளுநர் மூன்றாம் அமடோ எஸ்பினோ (Amado Espino III) ஆவார். 2015 ஆம் ஆண்டின் சனத்தொகைக் கணக்கெடுப்புக்கு அமைவாக பங்கசினான் மாகாணத்தின் சனத்தொகை 2,956,726 ஆகும். இதன் மொத்த நிலப்பரப்பளவு 5,451.01 சதுர கிலோமீற்றர்கள் ஆகும்.\nமேலும் பிலிப்பீன்சில் காணப்படும் 81 மாகாணங்களில், மொத்த நிலப்பரப்பளவின் அடிப்படையில் இம்மாகாணம் 15ஆம் மாகாணமாகவும் சனத்தொகையின் அடிப்படையில் 6ஆம் மாகாணமாகவும் காணப்படுகின்றது. அத்துடன் இம்மாகாணத்தில் இலோகானோ, தகலாகு, ஆங்கிலம் உள்ளடங்கலாக ஐந்து பிரதான மொழிகள் பேசப்படுகின்றன.\n"}
{"id": "323668", "url": "https://ta.wikipedia.org/wiki?curid=323668", "title": "பட்டனேஸ்", "text": "பட்டனேஸ்\n\nபட்டனேஸ் (Batanes) என்பது பிலிப்பீன்சின் லூசோனின், ககயன் பள்ளத்தாக்குப் பிராந்தியத்தில் அமைந்துள்ள ஐந்து மாகாணங்களில் ஒன்றாகும். இதன் தலைநகரம் பஸ்கோ ஆகும். இம்மாகாணத்தில் 29 கிராமங்களும், 6 மாநகராட்சிகளும் உள்ளன. இதன் தற்போதைய மாகாண சபை ஆளுநர்மரிவோல் கைகோ (Marilou Cayco) ஆவார். 2015 ஆம் ஆண்டின் சனத்தொகைக் கணக்கெடுப்புக்கு அமைவாக பட்டனேஸ் மாகாணத்தின் சனத்தொகை 17,246 ஆகும். இதன் மொத்த நிலப்பரப்பளவு 219.01 சதுர கிலோமீற்றர்கள் ஆகும்.\nமேலும் பிலிப்பீன்சில் காணப்படும் 81 மாகாணங்களில், மொத்த நிலப்பரப்பளவின் அடிப்படையில் இம்மாகாணம் இறுதி மாகாணமாகவும் சனத்தொகையின் அடிப்படையிலும் இறுதி மாகாணமாகவும் காணப்படுகின்றது. அத்துடன் இம்மாகாணத்தில் இலோகானோ, தகலாகு, ஆங்கிலம் உள்ளடங்கலாக ஆறு பிரதான மொழிகள் பேசப்படுகின்றன.\n"}
{"id": "323670", "url": "https://ta.wikipedia.org/wiki?curid=323670", "title": "ககயன்", "text": "ககயன்\n\nககயன் (Cagayan) என்பது பிலிப்பீன்சின் லூசோனின், ககயன் பள்ளத்தாக்குப் பிராந்தியத்தில் அமைந்துள்ள ஐந்து மாகாணங்களில் ஒன்றாகும். இதன் தலைநகரம் துகுவேகரோ ஆகும். இம்மாகாணத்தில் 820 கிராமங்களும், 28 மாநகராட்சிகளும் உள்ளன. இதன் தற்போதைய மாகாண சபை ஆளுநர் மானுவேல் மம்பா (Manuel Mamba) ஆவார். 2015 ஆம் ஆண்டின் சனத்தொகைக் கணக்கெடுப்புக்கு அமைவாக ககயன் மாகாணத்தின் சனத்தொகை 1,199,320 ஆகும். இதன் மொத்த நிலப்பரப்பளவு 9,295.75 சதுர கிலோமீற்றர்கள் ஆகும்.\nமேலும் பிலிப்பீன்சில் காணப்படும் 81 மாகாணங்களில், மொத்த நிலப்பரப்பளவின் அடிப்படையில் இம்மாகாணம் 5ஆம் மாகாணமாகவும் சனத்தொகையின் அடிப்படையில் 22ஆம் மாகாணமாகவும் காணப்படுகின்றது. அத்துடன் இம்மாகாணத்தில் இலோகானோ, தகலாகு, ஆங்கிலம் உள்ளடங்கலாக ஐந்து பிரதான மொழிகள் பேசப்படுகின்றன.\n"}
{"id": "323672", "url": "https://ta.wikipedia.org/wiki?curid=323672", "title": "இசபெல்லா, பிலிப்பீன்சு", "text": "இசபெல்லா, பிலிப்பீன்சு\n\nஇசபெல்லா (Isabela) என்பது பிலிப்பீன்சின் லூசோனின், ககயன் பள்ளத்தாக்குப் பிராந்தியத்தில் அமைந்துள்ள ஐந்து மாகாணங்களில் ஒன்றாகும். இதன் தலைநகரம் இலாகன் ஆகும். இதுவே பிலிப்பீன்சின் இரண்டாவது மிகப்பெரிய மாகாணம் ஆகும். இம்மாகாணத்தில் 1,018 கிராமங்களும், 34 மாநகராட்சிகளும் உள்ளன. இதன் தற்போதைய மாகாண சபை ஆளுநர் மூன்றாம்ஃ பபுஸ்டினோ ஹி. டி (Faustino G. Dy III) ஆவார். 2015 ஆம் ஆண்டின் சனத்தொகைக் கணக்கெடுப்புக்கு அமைவாக இசபெல்லா மாகாணத்தின் சனத்தொகை 1,593,566 ஆகும். இதன் மொத்த நிலப்பரப்பளவு 12,414.93 சதுர கிலோமீற்றர்கள் ஆகும்.\nமேலும் பிலிப்பீன்சில் காணப்படும் 81 மாகாணங்களில், மொத்த நிலப்பரப்பளவின் அடிப்படையில் இம்மாகாணம் 2ஆம் மாகாணமாகவும் சனத்தொகையின் அடிப்படையில் 15ஆம் மாகாணமாகவும் காணப்படுகின்றது. அத்துடன் இம்மாகாணத்தில் இலோகானோ, தகலாகு, ஆங்கிலம் உள்ளடங்கலாக ஐந்து பிரதான மொழிகள் பேசப்படுகின்றன.\n"}
{"id": "323674", "url": "https://ta.wikipedia.org/wiki?curid=323674", "title": "நுவேவா விஸ்காயா", "text": "நுவேவா விஸ்காயா\n\nநுவேவா விஸ்காயா (Nueva Vizcaya) என்பது பிலிப்பீன்சின் லூசோனின், ககயன் பள்ளத்தாக்குப் பிராந்தியத்தில் அமைந்துள்ள ஐந்து மாகாணங்களில் ஒன்றாகும். இதன் தலைநகரம் பயோம்பொங் ஆகும். இது 1839 ஆம் ஆண்டில் ஸ்தாபிக்கப்பட்டது. இம்மாகாணத்தில் 275 கிராமங்களும், 15 மாநகராட்சிகளும் உள்ளன. இதன் தற்போதைய மாகாண சபை ஆளுநர் கார்லோஸ் எம். படிலா (Carlos M. Padilla) ஆவார். இதன் மொத்த நிலப்பரப்பளவு 3,975.67 சதுர கிலோமீற்றர்கள் ஆகும். 2015 ஆம் ஆண்டின் சனத்தொகைக் கணக்கெடுப்புக்கு அமைவாக நுவேவா விஸ்காயா மாகாணத்தின் சனத்தொகை 452,287 ஆகும்.\nமேலும் பிலிப்பீன்சில் காணப்படும் 81 மாகாணங்களில், மொத்த நிலப்பரப்பளவின் அடிப்படையில் இம்மாகாணம் 60ஆம் மாகாணமாகவும் சனத்தொகையின் அடிப்படையில் 31ஆம் மாகாணமாகவும் காணப்படுகின்றது. அத்துடன் இம்மாகாணத்தில் இலோகானோ, தகலாகு, ஆங்கிலம் உள்ளடங்கலாக ஆறு பிரதான மொழிகள் பேசப்படுகின்றன.\n"}
{"id": "323676", "url": "https://ta.wikipedia.org/wiki?curid=323676", "title": "குயிரினோ", "text": "குயிரினோ\n\nகுயிரினோ (Quirino) என்பது பிலிப்பீன்சின் லூசோனின், ககயன் பள்ளத்தாக்குப் பிராந்தியத்தில் அமைந்துள்ள ஐந்து மாகாணங்களில் ஒன்றாகும். இதன் தலைநகரம் கபரோகுயிஸ் ஆகும். இது 1966 ஆம் ஆண்டில் ஸ்தாபிக்கப்பட்டது. இம்மாகாணத்தில் 132 கிராமங்களும், 6 மாநகராட்சிகளும் உள்ளன. இதன் தற்போதைய மாகாண சபை ஆளுநர் ஜுனி எல். குவா (Junie E. Cua) ஆவார். இதன் மொத்த நிலப்பரப்பளவு 2,323.47 சதுர கிலோமீற்றர்கள் ஆகும். 2015 ஆம் ஆண்டின் சனத்தொகைக் கணக்கெடுப்புக்கு அமைவாக குயிரினோ மாகாணத்தின் சனத்தொகை 188,991 ஆகும்.\nமேலும் பிலிப்பீன்சில் காணப்படும் 81 மாகாணங்களில், மொத்த நிலப்பரப்பளவின் அடிப்படையில் இம்மாகாணம் 54ஆம் மாகாணமாகவும் சனத்தொகையின் அடிப்படையில் 73ஆம் மாகாணமாகவும் காணப்படுகின்றது. அத்துடன் இம்மாகாணத்தில் இலோகானோ, தகலாகு, ஆங்கிலம் உள்ளடங்கலாக ஏழு பிரதான மொழிகள் பேசப்படுகின்றன.\n"}
{"id": "323678", "url": "https://ta.wikipedia.org/wiki?curid=323678", "title": "அவுரோரா", "text": "அவுரோரா\n\nஅவுரோரா (Aurora) என்பது பிலிப்பீன்சின் லூசோனின், மத்திய லூசோன் பிராந்தியத்தில் அமைந்துள்ள ஏழு மாகாணங்களில் ஒன்றாகும். இதன் தலைநகரம் பலேர் ஆகும். இது 1951 ஆம் ஆண்டில் ஸ்தாபிக்கப்பட்டது. இம்மாகாணத்தில் 151 கிராமங்களும், 8 மாநகராட்சிகளும் உள்ளன. இதன் தற்போதைய மாகாண சபை ஆளுநர் கெரார்டோ ஏ.நோவெராஸ் (Gerardo A. Noveras) ஆவார். இதன் மொத்த நிலப்பரப்பளவு 3,147.32 சதுர கிலோமீற்றர்கள் ஆகும். 2015 ஆம் ஆண்டின் சனத்தொகைக் கணக்கெடுப்புக்கு அமைவாக அவுரோரா மாகாணத்தின் சனத்தொகை 214,336 ஆகும்.\nமேலும் பிலிப்பீன்சில் காணப்படும் 81 மாகாணங்களில், மொத்த நிலப்பரப்பளவின் அடிப்படையில் இம்மாகாணம்42 ஆம் மாகாணமாகவும் சனத்தொகையின் அடிப்படையில் 70ஆம் மாகாணமாகவும் காணப்படுகின்றது. அத்துடன் இம்மாகாணத்தில் இலோகானோ, தகலாகு, ஆங்கிலம் உள்ளடங்கலாக ஏழு பிரதான மொழிகள் பேசப்படுகின்றன. இங்கு 53% தகாலாகு மக்கள் வாழ்கின்றனர்.\n"}
{"id": "323680", "url": "https://ta.wikipedia.org/wiki?curid=323680", "title": "பியுட்டான் மாவட்டம்", "text": "பியுட்டான் மாவட்டம்\n\nபியுட்டான் மாவட்டம் (Pyuthan) (), தெற்காசியாவின் நேபாள நாட்டின் மத்தியமேற்கு வளர்ச்சி பிராந்தியத்தின் மாநில எண் 5-இல் அமைந்துள்ளது. இம்மாவட்டத்தின் நிர்வாகத் தலைமையிடம் புயுட்டான் நகரம் ஒரு நகராட்சி மன்றமும் ஆகும். இந்நகரம், நேபாளத் தலைநகரான காட்மாண்டிலிருந்து மேற்கே இருநூற்றி ஐம்பது கிலோ மீட்டர் தொலைவில் உள்ளது.\n\nரப்தி மண்டலத்தின் மலைப்பாங்கான மாவட்டமான பியுத்தான் மாவட்டம் 1,309 சதுர கிலோ மீட்டர் பரப்பளவு கொண்டது ஆகும். 2011-ஆம் ஆண்டு மக்கள் தொகை கணக்கெடுப்பின் படி, இம்மாவட்டத்தின் மக்கள் தொகை 2,26,796 ஆகும். இம்மாவட்ட மக்கள் நேபாள மொழி, நேபாள் பாஷா, காம்குரா மொழிகள் பேசுகின்றனர்.\n\nSection::::புவியியல் மற்றும் தட்ப வெப்பம்.\nபியுட்டான் மாவட்டதின் மேற்கில் ரோல்பா மாவட்டம், தென்கிழக்கில் லும்பினி மண்டலத்தின் குல்மி மாவட்டம் மற்றும் அர்காகாஞ்சி மாவட்டங்களும் எல்லைகளாக உள்ளது. \n\nஇம்மாவட்டத்தின் கோடைக் காலத்தில் நெற்பயிரும், குளிர்காலத்தில் கோதுமையும் பயிரிடப்படுகிறது. \n\nஇம்மாவட்டம் கடல் மட்டத்திலிருந்து 300 மீட்டர் முதல் 3,000 மீட்டர் உயரம் வரை இமயமலையில் பரவியுள்ளது. எனவே இம்மாவட்டத்தின் தட்ப வெப்ப காலநிலை மேல் வெப்ப மண்டலம், மிதவெப்ப வளையம், மிதமான காலநிலை, மான்ட்டேன் என நான்கு காலநிலைகளில் காணப்படுகிறது. \n\nபியுட்டான் மாவட்டதின் மேற்கில் ரோல்பா மாவட்டம், தென்கிழக்கில் லும்பினி மண்டலத்தின் குல்மி மாவட்டம் மற்றும் அர்காகாஞ்சி மாவட்டங்களும், தெற்கில் தாங் மாவட்டம் எல்லைகளாக உள்ளது. \nகோடைக் காலத்தில் நெற்பயிரும், குளிர்காலத்தில் கோதுமையும் பயிரிடப்படுகிறது.\n\nSection::::வரலாறு.\nசௌபிசி இராச்சியத்தின் இருபத்தி நான்கு குறுநில மன்னர்கள் ஆண்ட நிலப்பரப்புகளுல் பியுட்டான் அரசும் இருந்தது. பதினெட்டாம் நூற்றாண்டின் பின்பகுதியில் நேபாள ஷா வம்ச மன்னர் பிரிதிவி நாராயணன் ஷா ஆட்சிக் காலத்தின் போது ஐக்கிய நேபாள இராச்சியத்தை நிர்மானிக்கும் போது, சௌபிசி இராச்சியத்துடன் பியுட்டான் அரசும் ஐக்கிய நேபாள இராச்சியத்துடன் இணைக்கப்பட்டது.\n\nSection::::கிராம வளர்ச்சி மன்றங்கள்.\nபியுட்டான் மாவட்டம் ஒரு நகராட்சியும், ஐம்பத்தி ஐந்து கிராம வளர்ச்சி மன்றங்களையும் கொண்டுள்ளது.\n\n\nSection::::வெளி இணைப்புகள்.\n "}
{"id": "323681", "url": "https://ta.wikipedia.org/wiki?curid=323681", "title": "பட்டான்", "text": "பட்டான்\n\nபட்டான் (Battaan) என்பது பிலிப்பீன்சின் லூசோனின், மத்திய லூசோன் பிராந்தியத்தில் அமைந்துள்ள ஏழு மாகாணங்களில் ஒன்றாகும். இதன் தலைநகரம் பலங்கா ஆகும். இது 1754 ஆம் ஆண்டில் ஸ்தாபிக்கப்பட்டது. இம்மாகாணத்தில் 237 கிராமங்களும், 11 மாநகராட்சிகளும் உள்ளன. இதன் தற்போதைய மாகாண சபை ஆளுநர் அல்பேர்ட் கார்சியா (Albert Garcia) ஆவார். இதன் மொத்த நிலப்பரப்பளவு 1,372.98 சதுர கிலோமீற்றர்கள் ஆகும். 2015 ஆம் ஆண்டின் சனத்தொகைக் கணக்கெடுப்புக்கு அமைவாக பட்டான் மாகாணத்தின் சனத்தொகை 760,650 ஆகும்.\nமேலும் பிலிப்பீன்சில் காணப்படும் 81 மாகாணங்களில், மொத்த நிலப்பரப்பளவின் அடிப்படையில் இம்மாகாணம் 71ஆம் மாகாணமாகவும் சனத்தொகையின் அடிப்படையில் 39ஆம் மாகாணமாகவும் காணப்படுகின்றது. அத்துடன் இம்மாகாணத்தில் தகலாகு, ஆங்கிலம் உள்ளடங்கலாக மூன்று பிரதான மொழிகள் பேசப்படுகின்றன. இங்கு 88% தகாலாகு மக்கள் வாழ்கின்றனர்.\n"}
{"id": "323683", "url": "https://ta.wikipedia.org/wiki?curid=323683", "title": "புலகன்", "text": "புலகன்\n\nபுலகன் (Bulacan) என்பது பிலிப்பீன்சின் லூசோனின், மத்திய லூசோன் பிராந்தியத்தில் அமைந்துள்ள ஏழு மாகாணங்களில் ஒன்றாகும். இதன் தலைநகரம் மலோலொஸ் ஆகும். இது 1578 ஆம் ஆண்டில் ஸ்தாபிக்கப்பட்டது. இம்மாகாணத்தில் 569 கிராமங்களும், 21 மாநகராட்சிகளும் உள்ளன. இதன் தற்போதைய மாகாண சபை ஆளுநர் \"வில்ஹெல்மியோ எம். சி-அல்வராடோ\" (Wilhelmino M. Sy-Alvarado) ஆவார். இதன் மொத்த நிலப்பரப்பளவு 2,796.1 சதுர கிலோமீற்றர்கள் ஆகும். 2015 ஆம் ஆண்டின் சனத்தொகைக் கணக்கெடுப்புக்கு அமைவாக புலகன் மாகாணத்தின் சனத்தொகை 3,292,071 ஆகும்.\nமேலும் பிலிப்பீன்சில் காணப்படும் 81 மாகாணங்களில், மொத்த நிலப்பரப்பளவின் அடிப்படையில் இம்மாகாணம் 46ஆம் மாகாணமாகவும் சனத்தொகையின் அடிப்படையில் 2ஆம் மாகாணமாகவும் காணப்படுகின்றது. அத்துடன் இம்மாகாணத்தில் தகலாகு, ஆங்கிலம் உள்ளடங்கலாக மூன்று பிரதான மொழிகள் பேசப்படுகின்றன. இங்கு 88% தகாலாகு மக்கள் வாழ்கின்றனர்.\n"}
{"id": "323687", "url": "https://ta.wikipedia.org/wiki?curid=323687", "title": "சிராஹா மாவட்டம்", "text": "சிராஹா மாவட்டம்\n\nசிராஹா மாவட்டம் ( Siraha District) (), தெற்காசியாவில் நேபாள நாட்டின், கிழக்கு வளர்ச்சி பிராந்தியத்தின், மாநில எண் 2-இல் அமைந்துள்ளது. இம்மாவட்டத்தின் நிர்வாகத் தலைமையிடம் சிராஹா நகரம் ஒரு நகராட்சி மன்றமும் ஆகும்.\n\nஇம்மாவட்டம் நேபாளத்தின் எழுபத்தி ஐந்து மாவட்டங்களில் ஒன்றாகும். சாகர்மாதா மண்டலத்தில் அமைந்த மாவட்டங்களுள் ஒன்றான இம்மாவட்டத்தின் பரப்பளவு 1,188 சதுர கிலோ மீட்டர் ஆகும். 2011-ஆம் ஆண்டின் மக்கள் தொகை கணக்கெடுப்பின் படி இம்மாவட்ட மக்கள் தொகை 6,37,328 ஆகும். \n\nSection::::புவியியல் மற்றும் தட்ப வெப்பம்.\nசிராஹா மாவட்டம் தராய் சமவெளியில், கடல் மட்டத்திலிருந்து 300 மீட்டருக்கும் கீழிலிருந்து 1,000 மீட்டர் உயரம் வரை பரவியுள்ளது. எனவே இம்மாவட்டத்தின் தட்ப வெப்பம் கீழ் வெப்ப மண்டலம் மற்றும் மேல் வெப்ப மண்டலம் பகுதிகள் என இரண்டு காலநிலைகளில் காணப்படுகிறது. \n\nSection::::கிராம வளர்ச்சி மன்றங்கள்.\nசிராஹா மாவட்டம் 100 கிராம வளர்ச்சி மன்றங்களையும், ஆறு நகராட்சி மன்றங்களையும் கொண்டுள்ளது. \n\n\n\nSection::::வெளி இணைப்புகள்.\n "}
{"id": "323690", "url": "https://ta.wikipedia.org/wiki?curid=323690", "title": "சிவ் கேரா", "text": "சிவ் கேரா\n\nசிவ் கேரா (Shiv Khera) என்பவர் இந்தியாவில் பிகாரில் பிறந்த நூலாசிரியர், வணிக ஆலோசகர், மற்றும் 'தன்முன்னேற்றம்' குறித்து ஊக்குவிக்கும் சொற்பொழிவாளர் ஆவார். பதினான்கு நூல்கள் எழுதியுள்ளார்.\n\nSection::::வாழ்க்கைக் குறிப்பு.\nஒவ்வொருவர் அகத்திலும் உறைந்து கிடக்கும் ஆற்றலைக் கண்டுணர்ந்து அதனை வளர்த்தெடுக்கவேண்டும் என்றும், அதற்கான உத்திகளை விரிவாக எடுத்துக் காட்டியும் உலக அளவில் பயிற்சி அளித்து வருகிறார்.\n\n1998 இல் சிவ் கேரா 'நீங்கள் வெல்ல முடியும்' என்னும் நூலை ஆங்கிலத்தில் எழுதி வெளியிட்டார். அந்நூல் பல இலக்கம் படிகள் விற்பனையானது. பிற மொழிகளிலும் அந்த நூல் மொழி பெயர்க்கப்பட்டு வெளிவந்தது.\n\nலிவிங் வித் ஆனர், பிரீடம் ஈஸ் நாட் பிரீ என்ற நூல்களையும் சிவ் கேரா எழுதினார்.\n\nஉலக நாடுகளுக்குப் பயணம் செய்து பெரும் வணிக நிறுவன அதிகாரிகளுக்கும் தொழில் முனைவோருக்கும் தன் முன்னேற்றம் பற்றிய பயிற்சிப் பட்டறைகள் நடத்தினார்.\n\nலுப்தான்சா, ஜான்சன் அண்டு ஜான்சன், பென்ஸ், நெஸ்லே, சிட்டி குரூப் போன்ற பெரும் குழுமங்கள் சிவ் கேராவின் வாடிக்கையாளர்கள் ஆவர்.\n\nSection::::அரசியல் நுழைவு.\nஇந்தியாவில் சாதி வாரி ஒதுக்கீடு கூடாது என்னும் கொள்கை அடிப்படையில் பாரதிய ராசுட்ரவாடி கட்சி ஒன்றைத் தொடங்கினார்.html\n\n2004 இல் தெற்குத் தில்லி தொகுதியிலிருந்து தேர்தலில் போட்டியிட்டார். ஆனால் தோல்வியடைந்தார். அது போல 2009 பொதுத் தேர்தலிலும் போட்டியிட்டுத் தோற்றார்.\n\nபொதுநல வழக்குகளை உச்சநீதி மன்றத்தில் தொடுத்தார்.\n\nSection::::பெற்ற சிறப்புகள்.\nரவுண்ட் டேபிள் பவுண்டசன் என்ற அமைப்பின் விளம்பரத் தூதராக இருந்தார்.\n\nரோட்டரி இன்டர்நேசனல், லையன்சு இண்டர்நேசனல் போன்ற அமைப்புகள் சிவ் கேராவைக் கவுரதவித்தன.\n"}
{"id": "323691", "url": "https://ta.wikipedia.org/wiki?curid=323691", "title": "பார்பாரி ஆடு", "text": "பார்பாரி ஆடு\n\nபார்பாரி ஆடு (Barbari goat) என்பது உத்தரப்பிரதேச மாதிலத்தைச் சேர்ந்த ஒரு ஆட்டு இனமாகும். மேலும் இது இந்தியாவின் குஜராத் மாநிலத்திலும் பாக்கித்தானின் பஞ்சாப் மாகாணத்தின், ஜீலம் மற்றும் சர்கோதா போன்ற இடங்களில் காணபபடுகிறது. \nSection::::வரலாறு.\nபார்பாரி ஆடு இந்தியாவில் உள்ள 20 ஆட்டு இனங்களில் ஒன்றாகும். இந்த ஆடுகள் பொதுவாக வட-மேற்கு வறண்ட மற்றும் மிதமான வறண்ட பகுதிகளில் காணப்படுகிறது. இந்த ஆடுகள் கிழக்கு ஆப்ரிக்காவில் உள்ள சோமாலியாவின் பெர்பிரா மகுதியில் தோன்றியது. இந்தியாவில் இது ஆக்ரா, ஏட்டா, இட்டாவா போன்ற பகுதிகளில் இருந்து இனம் பெருகி பரவியது.\nSection::::பண்புகள்.\nஇந்த இன ஆடுகளின் பண்புகள்: இதன் உடல் சிறிய அளவு முதல் நடுத்தர அளவுவரை பார்க்க கவர்ச்சிகரமாக இருக்கும், இவை எச்சரிக்கை உணர்வு கொண்டவை, வெளித்தள்ளிய கண்கள், குறுகிய விரைத்த காது, குறுகிய, நேராக கொம்புகள், (சில ஆடுகளுக்கு சுருள் கொம்புகளும் உண்டு); நன்கு கூம்பு காம்புகளுடன் மடி அமைந்திருக்கும். இவற்றின் இறைச்சி நன்றாக இருக்கும். இவை சிறிய அளவுவானதாக இவற்றின் நிறம் வெள்ளை நிறத்திலும் உடலெங்கும் தங்க நிற திட்டுக்கள் காணப்படும்.\nSection::::பயன்கள்.\nபார்பாரி ஆடு இந்திய நிலைமைக்கு ஏதுவாக இரட்டை நோக்கங்களுக்கு பயன்படுகிறது. இது, பகுதி நேர வளர்ப்பாளர் மற்றும் தீவிர விவசாயகளாலும் பயன்படுத்தப்படுகிறது. \n"}
{"id": "323692", "url": "https://ta.wikipedia.org/wiki?curid=323692", "title": "ரசுவா மாவட்டம்", "text": "ரசுவா மாவட்டம்\n\nரசுவா மாவட்டம் (Rasuwa District) (, தெற்காசியாவின் நேபாள நாட்டின், மத்திய வளர்ச்சி பிராந்தியத்தில், மாநில எண் 3-இல் அமைந்துள்ளது. இம்மாவட்டத்தின் நிர்வாகத் தலைமையிடம் துன்சே நகரம் ஆகும். துன்சே நகரம் காட்மாண்டு நகரத்திலிருந்து நூற்றி இருபது கிலோ மீட்டர் தொலைவில் உள்ளது. \n\nஇம்மாவட்டம் நேபாளத்தின் எழுபத்தி ஐந்து மாவட்டங்களில் ஒன்றாகும்.\nபாக்மதி மண்டலத்தில் அமைந்த சிராஹா மாவட்டத்தின் பரப்பளவு 1,544 ஆகும். 2011-ஆம் ஆண்டின் மக்கள் தொகை கணக்கெடுப்பின் படி, இம்மாவட்ட மக்கள் தொகை 43,300 ஆகும். இம்மாவட்டம் 9,778 குடியிருப்பு வீடுகளைக் கொண்டுள்ளது. இம்மாவட்டத்தில் நேபாள மொழி மற்றும் \"தமாங்\" மொழிகள் பேசப்படுகிறது. மத்திய வளர்ச்சி பிராந்தியத்தில் இமயமலையில் அமைந்த பதினாறு மாவட்டங்களில் சிராஹா மாவட்டம் மிகவும் சிறியதாகும். இமாவட்டத்தின் வடக்கு எல்லையாக திபெத் தன்னாட்சிப் பகுதி அமைந்துள்ளது.\n\nஒன்பது தொகுதிகளைக் கொண்ட பதினெட்டு கிராம வளர்ச்சி மன்றங்கள் இம்மாவட்டத்தில் உள்ளது.\nநெடுஞ்சாலை எண் 21, இம்மாவட்டத் தலைமையிடமான துன்சே நகரத்தை சாலை வழியாக காட்மாண்டு நகரத்துடன் இணைக்கிறது.\n\nSection::::பெயர்க் காரணம்.\n\"ராசௌவா\" என்பதற்கு திபெத்திய மொழியில் \"ரா\" என்பதற்கு ஆடுகள் என்றும், \"சௌவா\" என்பதற்கு புல் மேய்தல் என்று பொருள். இம்மாவட்டம் ஆடுகளுக்கும், மேய்ச்சல் நிலங்களுக்கும் பெயர் பெற்றது. பின்னர் இப்பெயர் \"ரசுவா\" என மருவிற்று. \n\nSection::::புவியியல் மற்றும் தட்ப வெப்பம்.\nஇம்மாவட்டம் கடல் மட்டத்திலிருந்து 300 மீட்டர் முதல் 6,000 மீட்டர் உயரம் வரை இமயமலையில் பரவியுள்ளது. எனவே இம்மாவட்டத்தின் தட்ப வெப்பம் மேல் வெப்ப மண்டலம், மிதவெப்ப வளையம், மிதமான காலநிலை, மான்ட்டேன்#ஆல்ப்ஸ் மலைக் காலநிலை, துருவப் பகுதி காலநிலை, வெண்பனி படர்ந்த பகுதிகள் மற்றும் டிரான்ஸ் - இமயமலை பாலவனக் காலநிலை என ஏழு காலநிலைகளில் காணப்படுகிறது. \nஇம்மாவட்டத்தில் காடுகள் 31.43% ஆகவும், என்றும் பனி படர்ந்த பகுதி 16.63% ஆகவும் உள்ளது. \n\nSection::::சுற்றுலா.\nரசுவா மாவட்டத்தின் வடக்கில் கோசிகுந்தா ஏரி மற்றும் லாங்டங் மலைகள் சுற்றுலா பயணிகளைக் கவரும் வண்ணம் உள்ளது.\n\nSection::::கிராம வளர்ச்சி மன்றங்கள்.\nரசுவா மாவட்டம் பதினெட்டு கிராம வளர்ச்சி மன்றங்களைக் கொண்டுள்ளது.\n\n\n "}
{"id": "323694", "url": "https://ta.wikipedia.org/wiki?curid=323694", "title": "பிசுமார்க் நீலக்கல் அட்டிகை", "text": "பிசுமார்க் நீலக்கல் அட்டிகை\n\nபிசுமார்க் நீலக்கல் அட்டிகை (\"Bismarck Sapphire Necklace\"), 1935 இல் கார்ட்டியர் நிறுவனத்தினால் வடிவமைக்கப்பட்ட நீலக்கல் பதிக்கப்பட்ட ஒரு அட்டிகை ஆகும். 2010 ஆம் ஆண்டு நிலவரப்படி, இந்த அட்டிகை ஐக்கிய அமெரிக்காவின் வாசிங்டன் டி.சி. இல் உள்ள சிமித்சோனியன் நிறுவனத்தின் இயற்கை வரலாற்றுக்கான தேசிய அருங்காட்சியகத்தில் உள்ளது. இந்த அருங்காட்சியகத்தில் உள்ள நிலவியல், இரத்தினக்கல், கனிமங்கள் ஆகியவற்றுக்கான ஜனட் அனன்பேர்க் ஊக்கர் மண்டபத்தில், ஹால் நீலக்கல் வைர அட்டிகைக்கும் லோகன் நீலக்கல்லுக்கும் இடையில் இது காட்சிக்கு வைக்கப்பட்டுள்ளது. இந்த அட்டிகைக்கு கோமகள் மோனா வொன் பிசுமார்க்கின் பெயரைத் தழுவிப் பெயரிடப்பட்டது. இவரே 1967 இல் இந்த அட்டிகையை சிமித்சோனிய நிறுவனத்துக்கு நன்கொடையாக அளித்தவர். 1926 இல் அரிசன் வில்லியத்துடனான தேன்நிலவுப் பயணத்தின்போது, கோமகள் இதில் பதிக்கப்பட்டிருக்கும் நீலக்கல்லை இலங்கையில் வாங்கினார்.\n\nஇந்த அட்டிகை இரட்டை வைரக்கற்களால் இணைக்கப்பட்ட பிளாட்டினத்தாலான ஒற்றைச் சங்கிலியையும் பதக்கத்தையும் கொண்டது. 98.6 கரட் (19.72 கி) நீலக்கல், பதக்கத்தில் பதிக்கப்பட்டுள்ளது. பதக்கத்தில் நீலக்கல்லைச் சுற்றி வைரங்களும், எட்டுச் சிறிய நீலக்கற்களும் பதிக்கப்பட்டுள்ளன.\n"}
{"id": "323699", "url": "https://ta.wikipedia.org/wiki?curid=323699", "title": "தனஹு மாவட்டம்", "text": "தனஹு மாவட்டம்\n\nதனஹு மாவட்டம் (Tanahun District) (), தெற்காசியாவின் நேபாள நாட்டின், மேற்கு வளர்ச்சி பிராந்தியத்தின், மாநில எண் 4-இல், கண்டகி மண்டலத்தில் அமைந்துள்ளது. இது நேபாளத்தின் எழுபத்தி ஐந்து மாவட்டங்களில் ஒன்றாகும். தனஹூ மாவட்டத்தின் நிர்வாகத் தலைமையிடம் \"தமௌலி நகரம்\" ஆகும். \n\n1,546 சதுர கிலோ மீட்டர் பரப்பளவு கொண்ட தனஹு மாவட்டத்தின் மக்கள் தொகை, 2011-ஆம் ஆண்டில் மக்கள் தொகை கணக்கெடுப்பின் படி 3,23,288 ஆகும். நேபாள நாட்டின் நடுபகுதியில் அமைந்த தனஹு மாவட்டத்தின் அஞ்சல் குறியீட்டெண் 33900 ஆகும்.\n\nமகாபாரத காவியத்தை இயற்றிய வேதவியாசர் சேட்டி மற்றும் மடி எனும் இரண்டு ஆறுகள் கூடுமிடமான தமௌலி நகரத்தில் பிறந்தவர் எனக் கருதப்படுகிறது. எனவே வேதவியாசர் நினைவாக தமௌலி நகரத்தின் நகராட்சி மன்றத்திற்கு வேதவியாசர் நகராட்சி மன்றம் எனப் பெயரிடப்பட்டுள்ளது. தமௌலியில் சேட்டி மற்றும் மடி எனும் இரண்டு ஆறுகள் கூடுமிடத்தில் உள்ள குகையில் வேதவியாசர் தியானம் செய்ததாக கூறப்படுகிறது.\n\nSection::::புவியியல் மற்றும் தட்ப வெப்பம்.\nதனஹு மாவட்டம் கடல் மட்டத்திலிருந்து 300 மீட்டர் முதல் 2,000 மீட்டர் உயரம் வரை இமயமலையில் பரவியுள்ளது. எனவே இம்மாவட்டத்தின் தட்ப வெப்ப நிலை கீழ் வெப்ப மண்டலம், மேல் வெப்ப மண்டலம் மற்றும் மிதவெப்ப வளையம் என மூன்று காலநிலைகளில் காணப்படுகிறது. \n\nSection::::ஆன்மிகத் தலங்கள்.\nதனஹு மாவட்டத்தில் வியாச குகை, பஞ்சபாண்டவர் கோயில், நிர்ஜல மாய் கோயில்கள் உள்ளது.\n\nSection::::கிராம வளர்ச்சி மன்றங்களும், நகராட்சிகளும்.\nதனஹு இம்மாவட்டம் முப்பத்தி ஒன்பது கிராம வளர்ச்சி மன்றங்களும், மூன்று நகராட்சிகளையும் கொண்டுள்ளது.\n\n\n "}
{"id": "323700", "url": "https://ta.wikipedia.org/wiki?curid=323700", "title": "மகோத்தரி மாவட்டம்", "text": "மகோத்தரி மாவட்டம்\n\nமகோத்தரி மாவட்டம் (Mahottari District) (,), தெற்காசியாவின் நேபாள நாட்டின், மத்திய வளர்ச்சி பிராந்தியத்தில் உள்ள மாநில எண் 2-இல் அமைந்துள்ளது. இம்மாவட்ட நிர்வாகத் தலைமையிடம் ஜலஸ்வர் நகரம் ஆகும்.\n\nஜனக்பூர் மண்டலத்தில் அமைந்த இரண்டு மாவட்டங்களில் ஒன்று மகோத்தரி மாவட்டம், மற்றொன்று தனுஷா மாவட்டம் ஆகும். மகோத்திரி மாவட்டத்தின் பரப்பளவு 1,002 சதுர கிலோ மீட்டர் ஆகும். 2011-ஆம் ஆண்டு மக்கள் தொகை கணக்கெடுப்பின் படி, இம்மாவட்ட மக்கள் தொகை 6,27,580 ஆக உள்ளது.மைதிலி மொழி (80%), நேபாளி மொழி (7.2%) மற்றும் பிற மொழிகள் (5.5%) பேசும் மக்கள் இம்மாவட்டத்தில் உள்ளனர். \n\nஇம்மாவட்டத்தில் சிவபெருமானுக்கு அர்ப்பணிக்கப்பட்ட ஜலேஸ்வர் கோயில் ஜலேஸ்வர் நகரத்தில் அமைந்துள்ளது. ஜலேஸ்வர் நகரம் இந்திய-நேபாள எல்லையிலிருந்து சில கிலோ மீட்டர் தொலைவில் அமைந்துள்ளது.\n\nSection::::புவியியல் மற்றும் தட்ப வெப்பம்.\nஇந்தியாவின் பிகார் மாநிலத்தை தெற்கு எல்லையாக கொண்டது மகோத்தரி மாவட்டம். இதன் என்பத்தி ஐந்து விழுக்காடு பகுதிகள் தராய் சமவெளியில் அமைந்துள்ளது. மகோத்தரி மாவட்டம் கடல் மட்டத்திலிருந்து 300 மீட்டருக்கும் கீழிலிருந்து 1,000 மீட்டர் உயரம் வரை பரவியுள்ளது. எனவே இம்மாவட்டத்தின் தட்ப வெப்பம், கீழ் வெப்ப மண்டலம்,மேல் வெப்ப மண்டலம், என இரண்டு காலநிலைகளில் காணப்படுகிறது. \n\nSection::::கிராம வளர்ச்சி மன்றங்கள் மற்றும் நகராட்சிகள்.\n2011-ஆம் ஆண்டில் மக்கள் தொகை கணக்கெடுப்பின் படி, மகோத்தரி மாவட்டம் மூன்று நகராட்சி மன்றங்களையும், எழுபத்தி நான்கு கிராம வளர்ச்சி மன்றங்களையும் கொண்டுள்ளது.\n\n"}
{"id": "323706", "url": "https://ta.wikipedia.org/wiki?curid=323706", "title": "லோகன் நீலக்கல்", "text": "லோகன் நீலக்கல்\n\nலோகன் நீலக்கல் (\"Logan Sapphire\"), இலங்கையில் எடுக்கப்பட்ட குறைகள் இல்லாத தலையணை வெட்டு நீலக்கல் ஆகும். கடும் நீல நிறம் கொண்ட இக்கல் உலகில் அறியப்பட்ட நீலக்கற்களுள் இரண்டாவது பெரியது. இது 422.99 கரட் (84.6 கி) அளவு கொண்டது. இது உலகின் மிகப்பெரியனவும், மிகவும் பெயர் பெற்றனவுமான நீலக்கற்களுள் ஒன்று. இது ஏறத்தாழ ஒரு கோழி முட்டையின் அளவு கொண்டது. திருமதி பொலி லோகன் என்பவர் 1960ல் இந்தக் கல்லை சிமித்சோனிய நிறுவனத்துக்கு நன்கொடையாக வழங்கினார்.. அவர் பெயரிலேயே இக்கல் \"லோகன் நீலக்கல்\" என அழைக்கப்படுகிறது.\n\nஆடையூசி (brooch) ஒன்றில் பதிக்கப்பட்டுள்ள லோகன் நீலக்கல்லைச் சுற்றி இருபது வைரக் கற்கள் பதிக்கப்பட்டுள்ளன. இந்த வைரக்கற்கள் மொத்தமாக 16 கரட் (3.2 கி) அளவுள்ளவை. இது தற்போது வாசிங்டன் டி. சி. யிலுள்ள சிமித்சோனிய நிறுவனத்தின் இயற்கை வரலாற்றுக்கான தேசிய அருங்காட்சியகத்தில் உள்ளது. இந்த அருங்காட்சியகத்தில் உள்ள நிலவியல், இரத்தினக்கல், கனிமங்கள் ஆகியவற்றுக்கான ஜனட் அனன்பேர்க் ஊக்கர் மண்டபத்தில், ஹால் நீலக்கல் வைர அட்டிகைக்கும் பிசுமார்க் நீலக்கல் அட்டிகைக்கும் அருகில் இந்தக் கல் காட்சிக்கு வைக்கப்பட்டுள்ளது.\n\n"}
{"id": "323707", "url": "https://ta.wikipedia.org/wiki?curid=323707", "title": "ஹால் நீலக்கல் வைர அட்டிகை", "text": "ஹால் நீலக்கல் வைர அட்டிகை\n\nஹால் நீலக்கல் வைர அட்டிகை (\"Hall Sapphire and Diamond Necklace\") என்பது, நீலக்கல்லும், வைரக்கற்களும் பதிக்கப்பட்ட ஒரு அட்டிகை ஆகும். இதில் இலங்கையில் பெறப்பட்டனவும், மொத்தமாக 195 கரட் அளவு கொண்டனவுமான ஒரே மாதிரியான 36 நீலக்கற்களும், அதைச் சுற்றிலும் மொத்தம் 83.75 கரட் அளவுள்ள 435 பட்டை தீட்டிய வைரக் கற்களும் பதிக்கப்பட்டுள்ளன. நீலக்கற்கள் தலையணை வெட்டு (cushion-cut) முறையில் வெட்டப்பட்டுள்ளன. வைரங்களிற் சில பேரிக்காய் வடிவம் கொண்டவை. ஏனையவை வட்டமாக வெட்டப்பட்டவை. அட்டிகை பிளாட்டினத்தில் செய்யப்பட்டது.\n\nஇது அரி வின்சுட்டன் நிறுவனத்தால் வடிவமைக்கப்பட்டது. இது தற்போது சிமித்சோனிய நிறுவனத்தின் ஒரு பகுதியாகிய, வாசிங்டன் டி. சி. யில் உள்ள இயற்கை வரலாற்றுக்கான தேசிய அருங்காட்சியகத்தில் வைக்கப்பட்டுள்ளது. இந்த அருங்காட்சியகத்தில் உள்ள நிலவியல், இரத்தினக்கல், கனிமங்கள் ஆகியவற்றுக்கான ஜனட் அனன்பேர்க் ஊக்கர் மண்டபத்தில், லோகன் நீலக்கல்லுக்கும் பிசுமார்க் நீலக்கல் அட்டிகைக்கும் அருகில் இந்த அட்டிகை காட்சிக்கு வைக்கப்பட்டுள்ளது. இது 1979ல் திருமதி ஈவ்லின் அனன்பேர்க் ஹால் என்பவரால் சிமித்சோனிய நிறுவனத்துக்கு நன்கொடையாக வழங்கப்பட்டது. இதனால், இவர் பெயரிலேயே அட்டிகைக்குப் பெயரிடப்பட்டது. இவர் பதிப்பாளரும், வணிகரும், கொடைவள்ளலுமான வால்ட்டர் அனன்பேர்க்கின் சகோதரி ஆவார்.\n"}
{"id": "323712", "url": "https://ta.wikipedia.org/wiki?curid=323712", "title": "கிராப்சோ கார்பாக்சில்நீக்கம்", "text": "கிராப்சோ கார்பாக்சில்நீக்கம்\n\nகிராப்சோ கார்பாக்சில்நீக்கம் \"( Krapcho decarboxylation)\" என்பது எசுத்தர்களும் ஆலைடு எதிர்மின் அயனிகளும் ஈடுபடும் வேதிவினையாகும். எசுத்தர்களின் பீட்டா நிலையில் கண்டிப்பாக β-கீட்டோயெசுத்தர்கள், மெலோனிக் எசுத்தர்கள், α-சயனோயெசுத்தர்கள்,அல்லது α-சல்போனைல் எசுத்தர்கள் போன்ற ஒர் எலக்ட்ரான் வெளியீர்க்கும் தொகுதி இருக்க வேண்டும். மெத்தில் எசுத்தர்களில் இது நன்றாக வினைபுரிகிறது. \nஉடன் விளைபொருள்களான குளோரோமெத்தேனும் கார்பனீராக்சைடும் வாயுக்களாக இழக்கப்படுகின்றன என்பதால் ஒட்டுமொத்த வினையும் என்ட்ரோபியால் இயக்கப்படுகிறது. மெலோனிக் எசுத்தர்களை நீராற்பகுக்கவும், கார்பாக்சில் நீக்கவும் இம்முறை ஒரு பயனுள்ள செயற்கைச் செயல்முறையாக பயனாகிறது. ஏனெனில் எசுதர் தொகுதிகளின் ஒன்றை மட்டும் இது பிளக்கிறது. மாற்று வழிமுறை (உதாரணமாக கார நீராற்பகுப்பு) இரண்டு எசுத்தர் தொகுதிகளையும் அழிக்கிறது. அடுத்துவரும் வினை வழக்கமாக ஆல்க்கைலேற்ற எசுத்தரை மீண்டும் உற்பத்தி செய்ய பயன்படுத்தப்படுகிறது \n"}
{"id": "323715", "url": "https://ta.wikipedia.org/wiki?curid=323715", "title": "கோல்ப் நைட்ரைல் தொகுப்புவினை", "text": "கோல்ப் நைட்ரைல் தொகுப்புவினை\n\nகோல்ப் நைட்ரைல் தொகுப்புவினை \"(Kolbe nitrile synthesis)\" என்பது ஒர் ஆல்க்கைல் ஆலைடுடன் உலோக சயனைடைச் சேர்த்து வினைபுரியச் செய்து ஆல்க்கைல் நைட்ரைல்கள் தயாரிக்கும் வேதி வினையாகும். ஐசோநைட்ரைல் இவ்வினையில் ஒரு பக்க விளைபொருளாக உருவாகிறது. ஏனெனில் சயனைடு அயனி பல பிணைப்புத்திறன் கொண்ட மின்னணு மிகுபொருளாக செயல்படக்கூடியது ஆகும். கோர்ன்பிளம்மின் விதியின்படி கார்பன் அல்லது நைட்ரசன் உடன் இதனால் வினைபுரிய முடியும். எர்மான் கோல்ப் கண்டறிந்த காரணத்தால் இவ்வினை கோல்ப் நைட்ரைல் தொகுப்புவினை என்ற பெயரால் அழைக்கப்படுகிறது.\n\nகரைப்பான் மற்றும் வினைவழி முறையைப் பொருத்து உருவாகும் மாற்றியன்களின் விகிதம் மாறுபடுகிறது. \nசோடியம் சயனைடு மற்றும் முனைவுறு கரைப்பான்கள் போன்ற கார சயனைடுகளின் பயன்பாட்டினால் இவ்வினை எசு.என் 2 வகை வினையாகக் கருதப்படுகிறது. சயனைடு அயனியின் மின்னணுமிகு கார்பன் ஆல்க்கைல் ஆலைடை தாக்குகிறது. இவ்வகை வினையுடன் டைமெத்தில் சல்பாக்சைடு ஒரு கரைப்பானாக இருப்பது நைட்ரைல் தொகுப்பிற்கு பொருத்தமான முறையாகும் . மறுசீராக்கல் பக்க வினைகள் இல்லாமலிருப்பது டைமெத்தில் சல்பாக்சைடு உபயோகிப்பதால் கிடைக்கும் அனுகூலமாகும்.\n"}
{"id": "323717", "url": "https://ta.wikipedia.org/wiki?curid=323717", "title": "ஆக்சோ- டையீல்சு- ஆல்டர் வினை", "text": "ஆக்சோ- டையீல்சு- ஆல்டர் வினை\n\nஆக்சோ-டையீல்சு-ஆல்டர் வினை \"(Oxo-Diels–Alder reaction)\" டையீல்சு ஆல்டர் வினையின் வேறுபாட்டு முறை வினையாகும். ஆக்சா-டையீல்சு-ஆல்டர் வினை என்ற பெயராலும் இவ்வினை அழைக்கப்படுகிறது. இவ்வினையில் பொருத்தமான டையீன் ஒன்று ஆல்டிகைடுடன் வினைபுரிந்து ஈரைதரோபிரான் வளையத்தை உருவாக்குகிறது. கரிம வேதியியலின் செயற்கை முறைகளில் இவ்வினை சிறிதளவு முக்கியத்துவம் வாய்ந்த வினையாகக் கருதப்படுகிறது.\n\nஆக்சோ-டையீல்சு-ஆல்டர் வினை முதன்முதலில் 1949 ஆம் ஆண்டு கண்டறியப்பட்டது. மெத்தில்பென்டாடையீன், பார்மால்டிகைடு இரண்டும் வினைபடு பொருட்களாக பயன்படுத்தப்பட்டன.\nவினையூக்கியின் உதவியுடனான வினைகள் உள்ளிட்ட சீரொழுங்கில்லாத ஆக்சோ-டையீல்சு-ஆல்டர் வினைகளும் அறியப்பட்டுள்ளன . கார்பனைல் தொகுதியின் சிரல் இலூயிக் அமில ஒருங்கிணைப்பிற்கான பல்வேறு உத்திகள் வினையில் சார்ந்துள்ளன.\n"}
{"id": "323722", "url": "https://ta.wikipedia.org/wiki?curid=323722", "title": "பைடாபூர்", "text": "பைடாபூர்\n\nபைடாபூர் \"(Baitapur)\" என்பது இந்தியாவின் பீகார் மாநிலம் மேற்கு சம்பாரண் மாவட்டத்திலுள்ள ஒரு கிராமம் ஆகும்.\n\nSection::::புவியியல்.\n27.108° வ 84.464° கி என்ற அடையாள ஆள்கூறுகளில் பைடாபூர் கிராமம் அமைந்துள்ளது.\n\nSection::::மக்கள் தொகையியல்.\n2011 ஆம் ஆண்டின் இந்திய மக்கள் தொகைக் கணக்கெடுப்பின்படி பைடாபூர் கிராமத்தின் மக்கள்தொகை 1856 நபர்கள் ஆகும். இவர்கள் 362 குடும்பங்களில் வாழ்ந்தனர். இம்மக்கள்தொகையில் 50.53% நபர்கள் ஆண்கள் மற்றும் 49.46% நபர்கள் பெண்களாவர். இக்கிராமத்தின் எழுத்தறிவு சதவீதம் 72% ஆகும். நாட்டின் சராசரி தேசிய எழுத்தறிவு சதவீதமான 74% என்பதைவிட இது குறைவாகும். எழுத்தறிவு பெற்றவர்களில் 65% நபர்கள் ஆண்கள் மற்றும் 40.65% நபர்கள் பெண்களாவர். மக்கள் தொகையில் 19.55% நபர்கள் 6 வயதுக்கு கீழ் உள்ளவர்களாகும். \n"}
{"id": "323724", "url": "https://ta.wikipedia.org/wiki?curid=323724", "title": "அட்டிகை", "text": "அட்டிகை\n\nஅட்டிகை அல்லது அட்டியல் எனப்படுவது, கழுத்தில் அணியப்படும் ஒரு வகை அணிகலன் ஆகும். பெரும்பாலும் அட்டியல்கள் உலோகத்தினால் உருவாக்கப்படுகின்றன. சில நூல்களைப் பயன்படுத்திப் பின்னப்படுகின்றன. அட்டிகைகளில் பெரும்பாலும் பயன்படும் பொருட்களுள், பல்வேறு நிறங்கள் கொண்ட கற்கள், மரம், அலங்காரக் கண்ணாடி, இறகுகள், கடல்வாழ் விலங்கின ஓடுகள், பவளம், முத்து போன்றவை அடங்குகின்றன. அட்டிகையின் நடுப் பகுதியில் காணப்படும் தொங்கும் அமைப்பு பதக்கம் எனப்படும். அழகுக்காகவும், சமூகத் தகுதியைக் காட்டுவதற்கும் ஆண்களும் பெண்களும் அட்டிகைகளை அணிவதுண்டு. எனினும், தமிழரும் உள்ளிட்ட பெரும்பாலான தற்காலச் சமூகங்களில் அட்டிகை பெண்களுக்கு உரியதாகவே கொள்ளப்படுகிறது. ஆண்கள் கழுத்தில் நீளமான சங்கிலிகளை அணிவதுண்டு.\n\nSection::::வரலாறு.\nஎழுத்தின் கண்டுபிடிப்புக்கு முற்பட்ட தொன்மை நாகரிகக் காலத்திலிருந்தே அட்டிகை அணிகலன்களின் ஒரு பகுதியாக இருந்துவந்துள்ளது. 40,000 ஆண்டுகளுக்கு முற்பட்ட கற்காலத்திலேயே அட்டிகைகள் தோன்றிவிட்டதாகக் கருதப்படுகிறது. மிகப் பழைய அட்டிகைகள் இலகுவாகக் கிடைக்கத்தக்க இயற்கைப் பொருட்களால் ஆனவை. நூல்கள் கண்டுபிடிக்கப்படுவதற்கு முன்னர் நீடித்து உழைக்கக்கூடிய கொடிகளும், வேட்டையில் கிடைத்த விலங்கு நார்களும் ஓடுகள், எலும்புகள், பற்கள், நிறத் தோல்கள், பறவை இறகுகள், பவளம், செதுக்கிய மரத்துண்டுகள், தாவரங்களின் விதைகள், கற்கள், இன்னும் பல்வேறு அழகு தரக்கூடிய பொருட்கள் போன்றவற்றைக் கோர்த்தோ, கட்டியோ அட்டிகைகள் செய்வதற்குப் பயன்பட்டன. புதிய கற்காலத்தில் இசுப்பொண்டிலசு, கிளைசிமெரிசு, சரோனியா ஆகிய மூன்று இனங்களின் ஓடுகள் விலங்கு ஓட்டு அட்டிகைகள் செய்வதற்குப் பயன்பட்டன. \n\nதுணி வேலைப்பாடு, உலோக வேலை ஆகியவற்றின் அறிமுகமும், மேம்பாடுகளும் மனிதருக்குக் கிடைக்கக்கூடியதாக இருந்த நகை வடிவமைப்புக்களின் விரிவாக்கத்துக்கு உதவின. நூலின் கண்டுபிடிப்பு, சிறியனவும், நீடித்து உழைக்கக்கூடியனவும், நுணுக்கமான வேலைப்பாடுகளோடு கூடியனவுமான அட்டிகைகள் உருவாக வழிசமைத்தது. வெங்கலக் காலத்தில் மனிதர் உலோகங்களை உருக்கி வேலை செய்யக் கற்றுக்கொண்ட பின்னர், வெண்கலம், செப்பு, வெள்ளி, பொன், போன்ற உலோகங்களை உருக்கி கவர்ச்சியான அட்டிகைகளை உருவாக்க முடிந்தது. இரத்தினக் கற்களைப் பட்டை தீட்டும் நுட்பம், அலங்காரக் கண்ணாடி தயாரிப்பு நுட்பம் என்பன அறிமுகமான பின்னர் மினுக்கம் தரும் பல்வேறு வகையான பட்டை தீட்டிய கற்களையும், பல நிறங்களில் அமைந்த அலங்காரக் கண்ணாடிகளையும் அட்டியல்களில் பயன்படுத்த முடிந்தது.\n"}
{"id": "323726", "url": "https://ta.wikipedia.org/wiki?curid=323726", "title": "பீட்டல் ஆடு", "text": "பீட்டல் ஆடு\n\nபீட்டல் ஆடு (Beetal goat) என்பது இந்தியா மற்றும் பாக்கிஸ்தான் பஞ்சாப் பகுதிகளில் பால், இறைச்சி தேவைக்காக வளர்க்கப்படும் ஒரு ஆட்டு இனமாகும். இது ஜமுனபாரி ஆட்டை ஒத்த‍தாக உள்ளது. \nஇது அமிரிஸ்தரி ஆடு எனவும் அழைக்கப்படுகிறது. பீட்டல் ஆடு பெரிய உடல் அளவைக் கொண்டதாகவும், உயர் இனவிருத்தி ஆற்றல் கொண்டதாகவும், நல்ல பால் கறப்பு திறன் கொண்டதாக கருதப்படுகிறது. இந்த ஆடுகளின் தோல் உயர் தரம் வாய்ந்தவை காரணம் இதன் பெரிய அளவு ஆகும். இதன் மெல்லிய தோலில் காலணிகள் மற்றும் கையுறைகள் போன்றவை செய்யப்படுகின்றன. பீட்டல் ஆடுகள் பரவலாக துணைக்கண்டம் முழுவதும் உள்ளூர் ஆடு வளர்போர் முன்னேற்றத்திற்கு பயன்படுத்தப்பட்டு வருகின்றன. இந்த ஆடுகள் கூண்டு தீவணத்திற்கும் பழக‍க்கூடியதாக உள்ளதால் தீவிர ஆடு வளர்ப்போரால் விரும்பப்படுகிறது.\n"}
{"id": "323727", "url": "https://ta.wikipedia.org/wiki?curid=323727", "title": "பிசுன்பூர்வா கிராமம்", "text": "பிசுன்பூர்வா கிராமம்\n\nபிசுன்பூர்வா கிராமம் \"(Bishunpurwa Village)\" என்பது இந்தியாவின் பீகார் மாநிலம் மேற்கு சம்பாரண் மாவட்டத்திலுள்ள ஒரு கிராமம் ஆகும்.\n\nSection::::மக்கள் தொகையியல்.\n2011 ஆம் ஆண்டின் இந்திய மக்கள் தொகைக் கணக்கெடுப்பின்படி பிசுன்பூர்வா கிராமத்தின் மக்கள்தொகை 1714 நபர்கள் ஆகும். இவர்கள் 304 குடும்பங்களில் வாழ்ந்தனர். இம்மக்கள்தொகையில் 50.64% நபர்கள் ஆண்கள் மற்றும் 49.35% நபர்கள் பெண்களாவர். இந்நகரின் எழுத்தறிவு சதவீதம் 50.58% ஆகும். நாட்டின் சராசரி தேசிய எழுத்தறிவு சதவீதமான 74% என்பதைவிட இது குறைவாகும். எழுத்தறிவு பெற்றவர்களில் 60.4% நபர்கள் ஆண்கள் மற்றும் 39.5% நபர்கள் பெண்களாவர். மக்கள் தொகையில் 21% நபர்கள் 6 வயதுக்கு கீழ் உள்ளவர்களாகும் .\n"}
{"id": "323730", "url": "https://ta.wikipedia.org/wiki?curid=323730", "title": "வங்காள கறுப்பு ஆடு", "text": "வங்காள கறுப்பு ஆடு\n\nவங்காள கறுப்பு ஆடு (Black Bengal goat) என்பது மேற்கு வங்காளம், பீகார் ஒரிசா என இந்தியாவின் வடகிழக்குப் பகுதிகள் முழுவதும் காணப்படும் ஆடு ஒரு ஆட்டு இனம் ஆகும். இவ்வினம் பொதுவாக கருப்பு நிறம் கொண்டது என்றாலும் இது, பழுப்பு, வெள்ளை, சாம்பல் நிறங்களிலும் காணப்படுகிறது. கறுப்பு வங்க ஆட்டின் அளவு சிறியது ஆனால் அதன் உடல் அமைப்பு கெட்டியானதாக இருக்கும். இதன் கொம்புகள் சிறியனவாகவும், கால்கள் குறுகியதாகவும் இருக்கும். ஒரு வயது ஆண் ஆட்டின் எடை சுமார் 25 30 கிலோவாகவும், பெண் 20 25 கிலோ வரை எடையுள்ளதாகவும் இருக்கும். இதில் பால் உற்பத்தி குறைவாக இருக்கும். ஏனெனில் இவை குறைந்த அளவு உணவு உண்பதும் மிக அதிக குட்டிகளை ஈனுவதுமே காரணமாகும். இதனால் இவை வங்காளத்தில் மிகவும் பிரபலமாக உள்ளன. வங்க கறுப்பு ஆடுகள் மிக விரைவாக பாலியல் முதிர்ச்சி அடைகின்றன. ஆண்டுக்கு இரண்டு முறை சினையாகி 3-4 குட்டிகள் ஈனும். இவ்வினம் எளிதாக எந்த சூழலுக்கு ஏற்ப வாழக்கூடியன மற்றும் நோய் தடுப்பு திறன் மிக அதிகமாக உள்ளவை. இதிலிருந்து உயர் தரமான இறைச்சி மற்றும் தோல் கிடைக்கிறது.. இவ்வினம் வங்காளத்தில் நிலவும் வேலையின்மை மற்றும் வறுமையை குறைப்பதில் மிக முக்கிய பங்கு வகிக்கிறது. இவை, காய்கறிகள், புற்கள், இலைகள் ஆகியவற்றை மிகவும் சாப்பிடும் எனினும், கேரட் மிகுதியாக உண்பது இவற்றிற்கு ஆபத்தானது.\n"}
{"id": "323731", "url": "https://ta.wikipedia.org/wiki?curid=323731", "title": "பைரியா கிராமம்", "text": "பைரியா கிராமம்\n\nபைரியா கிராமம் \"(Bairia)\" என்பது இந்தியாவின் பீகார் மாநிலம் மேற்கு சம்பாரண் மாவட்டத்திலுள்ள ஒரு கிராமம் ஆகும்.\n\nSection::::மக்கள் தொகையியல்.\n2011 ஆம் ஆண்டின் இந்திய மக்கள் தொகைக் கணக்கெடுப்பின்படி பைரியா கிராமத்தின் மக்கள்தொகை 1479 நபர்கள் ஆகும். இவர்கள் 240 குடும்பங்களில் வாழ்ந்தனர். இம்மக்கள்தொகையில் 52.87% நபர்கள் ஆண்கள் மற்றும் 47.12% நபர்கள் பெண்களாவர். நகரின் எழுத்தறிவு சதவீதம் 47.87% ஆகும். நாட்டின் சராசரி தேசிய எழுத்தறிவு சதவீதமான 74% என்பதைவிட இது குறைவாகும். எழுத்தறிவு பெற்றவர்களில் 62.14% நபர்கள் ஆண்கள் மற்றும் 37.85% நபர்கள் பெண்களாவர். மக்கள் தொகையில் 23.52% நபர்கள் 6 வயதுக்கு கீழ் உள்ளவர்களாகும். \n"}
{"id": "323733", "url": "https://ta.wikipedia.org/wiki?curid=323733", "title": "மார்ரீ பள்ளிவாசல்", "text": "மார்ரீ பள்ளிவாசல்\n\nமார்ரீ பள்ளிவாசல் (Marree Mosque) ஆஸ்திரேலியா நாட்டின் தெற்கு ஆஸ்திரேலியா மாநிலத்தில் ஸ்டூவார்ட் மாவட்டத்தில் மார்ரீ நகரில் உள்ள பள்ளிவாசல் ஆகும். இப்பள்ளிவாசல் கி.பி.1882 இல் கட்டப்பட்டது..\nஇப்பள்ளிவாசல் ஆஸ்திரேலியா நாட்டின் பழமையான பள்ளிவாசல் ஆகு‌ம்.\nSection::::வரலாறு.\nஇப்பள்ளிவாசல் ஆஸ்திரேலியா நாட்டிற்கு குடியேறிய ஆப்கானியர்களால் கட்டப்பட்டது. \nஇந்த ஆப்கானியர்கள் சுதந்திரத்திற்கு முன்னர் பிரிட்டிஷ் இந்தியாவின் ஆப்கானிஸ்தான்,பாகிஸ்தான் நாட்டிலிருந்து குடியேறிய இசுலாமியர்கள் ஆவர்.இந்த பிராந்தியத்தில் அவர்கள் ஒட்டகம் ஓட்டுநர்களாக பணியாற்றினர்.\nசுமார் 3000 பேர் 1930 இல் பெட்ரோலிய வாகனங்கள் வரும்வரை இவ்வாறான பணிகள் செய்தனர்.\n\nஇப்பள்ளிவாசல் ஒட்டக வளர்ப்பு தொழில் செய்தவரான அப்துல் காதிர் என்பவரால் கட்டப்பட்டது.முல்லா ஆசிம் என்பவர் இப்பள்ளிவாசலில் 20-ஆம் நூற்றாண்டு ஆரம்ப கால இமாம் ஆவார்.\n\n2003 இல் இப்பள்ளிவாசல் புதுப்பிக்க பட்டது.\n"}
{"id": "323736", "url": "https://ta.wikipedia.org/wiki?curid=323736", "title": "வல்லம் வஜ்ஜிரேசுவரர் கோயில்", "text": "வல்லம் வஜ்ஜிரேசுவரர் கோயில்\n\nவல்லம் வஜ்ஜிரேசுவரர் கோயில் தஞ்சாவூர் அருகே உள்ள வல்லம் பகுதியில் உள்ள சிவன் கோயிலாகும்.\n\nSection::::அமைவிடம்.\nதஞ்சாவூர்-திருச்சி நெடுஞ்சாலையில் தஞ்சாவூரிலிருந்து கிழக்கே உள்ள வல்லம் என்ற இடத்தில் உள்ளது. மாதவயோக நரசிம்மப்பெருமாள் கோயிலுக்கு அருகில் இக்கோயில் அமைந்துள்ளது.\n\nSection::::இறைவன், இறைவி.\nஇக்கோயிலிலுள்ள மூலவர் வஜ்ஜிரேசுவரர். இறைவி மங்களாம்பிகை.\n\nSection::::அமைப்பு.\n வாயிலில் ராஜகோபுரம் காணப்படுகிறது. முன் மண்டபத்தில் பலிபீடமும், நந்தியும் உள்ளன. மூலவர் சன்னதிக்கு முன்பாக இரு புறமும் துவாரபாலகர்கள் உள்ளனர். வலப்புறம் விநாயகர் உள்ளார். இடப்புறம் முருகன் உள்ளார். விநாயகர் சன்னதிக்கு முன்பாக மூஞ்சுறும், பலிபீடமும் உள்ளன. முருகன் சன்னதிக்கு முன்பாக மயிலும், பலிபீடமும் உள்ளன. மூலவர் கருவறைக்கு முன்பாக ஒரு நந்தி உள்ளது. மூலவர் கருவறையின் வலப்புறம் அம்மன் சன்னதி உள்ளது. கோஷ்டத்தில் தட்சிணாமூர்த்தி, துர்க்கையம்மன் சன்னதிகள் உள்ளன. திருச்சுற்றில் சண்டிகேசுவரர் சன்னதி உள்ளது. கோபுரத்தின் இடப்புறம், கோயிலின் உள்ளே நவக்கிரக சன்னதி காணப்படுகிறது. மூலவர் மற்றும் அம்மன் சன்னதிகள் விமானத்துடன் காணப்படுகின்றன. கோயிலின் வலது புறத்தில் அகழியை நினைவுபடுத்துகின்ற வகையில் குளம் போன்ற அமைப்பு காணப்படுகிறது. கோயிலின் வலது பக்கத்திலிருந்து இப்பகுதிக்குச் செல்வதற்கு படிகள் இருந்தததற்கான தடயங்கள் காணப்படுகின்றன.\n\nSection::::வெளியிணைப்புகள்.\nஅருள்மிகு சோனீஸ்வரர் வஜ்ஜிரேஸ்வரர் திருக்கோயில், வல்லம், தினமலர் கோயில்கள்\n"}
{"id": "323741", "url": "https://ta.wikipedia.org/wiki?curid=323741", "title": "தெலூரைட்டு அயனி", "text": "தெலூரைட்டு அயனி\n\nதெலூரைட்டு அயனி \"(Tellurite ion)\" என்பதன் வாய்ப்பாடு TeO.என்று எழுதப்படுகிறது. சோடியம் தெலூரைட்டு ஒரு தெலூரைட்டு சேர்மம் ஆகும். இச்சேர்மத்தில் தெலூரைட்டு அயனி உள்ளது. தெலூரைட்டு சேர்மங்கள் மின்னாற்பகுப்பு வினையால் அல்லது வலிமையான ஒரு ஒடுக்கும் முகவரால், ஒடுக்க வினைக்கு உட்பட்டு தனிமநிலை தெலூரைடு உருவாகிறது. இருந்தாலும், பொதுவாக தெலுரைட்டு சேர்மங்கள் உயர்ந்த நிலைப்புத்தன்மை கொண்ட சேர்மங்களாகும்.\n\nSection::::அமில வடிவம்.\nசிறிதளவு அமில நிபந்தனைகளில் ஐதரசன் தெலூரைட்டு அயனி HTeO பரவலாகக் காணப்படுகிறது. பெருமளவு அமில நிபந்தனைகளில் தெலூரசு அமிலம் (HTeO) எங்கும் பரவியிருக்கிறது. கார நிபந்தனைகளில் மட்டும் தெலூரைட்டு உருவாகிறது. \n\nSection::::தயாரிப்பு.\nசம்மந்தப்பட்ட ஆக்சைடை தெலூரியம் ஈராக்சைடுடன் சேர்த்து சூடாக்கினால் தெலூரைட்டு சேர்மங்கள் உருவாகின்றன.\nஎ,கா: Na2O + TeO → NaTeO\n\nSection::::பயன்கள்.\nபொட்டாசியம் தெலூரைட்டு (KTeO3) கடற்பாசி கூழுடன் சேர்க்கப்பட்டு சிலவகை பாக்டீரியாக்களின் வளரிடமாகப் பயன்படுத்தப்படுகிறது. கோரின்பாக்டீயாவும் வேறு சில பாக்டீரியா இனங்களும் தெலூரைட்டு அயனியை தனிமநிலை தெலூரைட்டாக மாற்றுகின்றன. இது பாக்டீரியாவை கருப்பு நிறமாக்குகிறது.\n"}
{"id": "323743", "url": "https://ta.wikipedia.org/wiki?curid=323743", "title": "கிழக்கு வளர்ச்சி பிராந்தியம், நேபாளம்", "text": "கிழக்கு வளர்ச்சி பிராந்தியம், நேபாளம்\n\nகிழக்கு வளர்ச்சி பிராந்தியம் அல்லது பூர்வாஞ்சல் வளர்ச்சி பிராந்தியம் (Eastern Development Region) (நேபாள மொழி: पुर्वाञ्चल विकास क्षेत्र, \"Purwānchal Bikās Kshetra\") நேபாளத்தின் ஐந்து வளர்ச்சிப் பிராந்தியங்களில் ஒன்றான இப்பிராந்தியம் நேபாளத்தின் கிழக்குப் பகுதியில் அமைந்துள்ளது. இப்பிராந்தியம் நேபாளத்தின் தென்கிழக்கின் தராய் பகுதியிலிருந்து, வடக்கின் இமயமலை பகுதி வரை, தெற்கு – வடக்காக அமைந்துள்ளது. இப்பிராந்தியத்தில் வடக்குப் பகுதி திபெத் தன்னாட்சி பகுதியை எல்லையாகக் கொண்டது. \nஇப்பிராந்தியத்தின் தெற்கில் தராய் சமவெளியும், நடுவில் குன்றுப் பகுதிகளும், வடக்கில் மலைப் பகுதிகளும் உள்ளது.\nகிழக்கு வளர்ச்சி பிராந்தியத்தின் நிர்வாகத் தலைமையிடம் தன்குட்டா மாவட்டத்தின் நிர்வாகத் தலைமையிட நகரமான தன்குட்டா நகரத்தில் அமைந்துள்ளது. 28,456 சதுர கிலோ மீட்டர் பரப்பளவு கொண்டது கிழக்கு வளர்ச்சி பிராந்தியம். \n\nSection::::அமைவிடம்.\nகிழக்கு வளர்ச்சி பிராந்தியத்தின் வடக்கில் திபெத் தன்னாட்சிப் பகுதியும், தெற்கில் இந்தியாவின் பிகார் மாநிலமும், தென்கிழக்கில் மேற்கு வங்காளம், கிழக்கில் இந்தியாவின் சிக்கிம் மாநிலமும், மேற்கில் மத்திய வளர்ச்சி பிராந்தியமும் எல்லைகளாகக் கொண்டுள்ளது.\n\nSection::::மண்டலங்கள்.\nகிழக்கு வளர்ச்சி பிராந்தியத்தை நிர்வாக வசதிக்காக மேச்சி மண்டலம், கோசி மண்டலம் மற்றும் சாகர்மாதா மண்டலம் என மூன்றாகப் பிரிக்கப்பட்டுள்ளது. \n\nSection::::மேச்சி மண்டலம்.\nமேச்சி மண்டலத்தில், ஜாப்பா மாவட்டம், இலாம் மாவட்டம், பாஞ்சதர் மாவட்டம் மற்றும் தாப்லேஜுங் மாவட்டம் என நான்கு மாவட்டங்கள் உள்ளது.\n\nSection::::கோசி மண்டலம்.\nகோசி மண்டலத்தில் போஜ்பூர் மாவட்டம், தன்குட்டா மாவட்டம், மொரங் மாவட்டம், சங்குவாசபா மாவட்டம், சுன்சரி மாவட்டம் மற்றும் தேஹ்ரதும் மாவட்டம் என ஆறு மாவட்டங்கள் அமைந்துள்ளது.\n\nSection::::சாகர்மாதா மண்டலம்.\nசாகர்மாதா மண்டலத்தில் தராய் சமவெளிப் பகுதிகளில் ஒகல்டுங்கா மாவட்டம், சப்தரி மாவட்டம், சிராஹா மாவட்டம், தராய் உள் பகுதியில் உதயபூர் மாவட்டமும், குன்றுப் பகுதிகளில் கோடாங் மாவட்டமும் மற்றும் இமயமலை பகுதியில் சோலுகும்பு மாவட்டம் அமைந்துள்ளது.\n\nSection::::சிறப்புகள்.\nகிழக்கு வளர்ச்சி பிராந்தியத்தில் உலகின் மிக உயரமான எவரெஸ்ட் சிகரம் (8,848 மீட்டர் உயரம்), கஞ்சன்ஜங்கா மலை (8,598 மீட்டர் உயரம்) மற்றும் கஞ்சன்சுங்கா தேசியப் பூங்கா, சாகர்மாதா தேசியப் பூங்கா, மகாலு பரூன் தேசியப் பூங்கா, கோசி தாப்பு காட்டுயிர் காப்பகம் ஆகியவைகள் அமைந்துள்ளது. \n\nSection::::மக்கள் தொகையியல்.\n2011-ஆம் ஆண்டின் மக்கள் தொகை கணக்கெடுப்பின் படி, கிழக்கு பிராந்தியத்தின் மக்கள் தொகை 58,11,555 ஆக உள்ளது.\nஇப்பிராந்தியத்தில் நேபாள மொழி, போஜ்புரி மொழி, லிம்பு மொழி, இராஜ்பன்சி, நேவாரி மொழி, ராய் மொழி, தமாங் மொழி, மஹர் மொழி, மைதிலி மொழி மற்றும் உருது மொழி பேசும் லிம்பு இன மக்கள் , செர்ப்பா, கிராதர்கள் இராய் செட்டிரி மற்றும் நேவார் மக்கள், இந்துக்கள் இசுலாமியர்கள், கிறித்தவர்கள் மற்றும் மலைவாழ் பழங்குடி மக்கள் வாழ்கின்றனர்.\n\nSection::::புவியியல் மற்றும் தட்ப வெப்பம்.\nSection::::புவியியல்.\n28,456 சதுர கிலோ மீட்டர் பரப்பளவு கொண்டது நேபாளத்தின் கிழக்கு வளர்ச்சி பிராந்தியம்.\nநேபாளத்தின் பிற வளர்ச்சி பிராந்தியங்கள் போன்று கிழக்கு வளர்ச்சி பிராந்தியமும் மூன்று விதமான புவியியல் பகுதிகளைக் கொண்டது. வடக்கில் இமயமலை பகுதிகளும், நடுவில் மலைப்பாங்கான பகுதிகளும், தெற்கில் தராய் சமவெளி பகுதிகளையும் கொண்டுள்ளது. கிழக்கு வளர்ச்சி பிராந்தியம் கடல் மட்டத்திலிருந்து 60 மீட்டர் முதல் 8,848 மீட்டர் உயரம் வரை பரவியுள்ளது.\nகிழக்கிலிருந்து மேற்காக தராய் சமவெளிகள் அமைந்துள்ளது.\n\nSection::::தட்ப வெப்பம்.\nகிழக்கு வளர்ச்சி பிராந்தியம் கடல் மட்டத்திலிருந்து 60 மீட்டர் முதல் 8,848 மீட்டர் உயரம் வரை பரவியுள்ளதால், இதன் தட்ப வெப்பம் கீழ் வெப்ப மண்டலம், மேல் வெப்ப மண்டலம், மிதவெப்ப வளையம், மிதமான காலநிலை, மான்ட்டேன்#ஆல்ப்ஸ் மலைத் தாழ்வாரத்திற்குரிய காலநிலை, துருவப் பகுதிப் பாலைவன காலநிலை, வெண்பனி படர்ந்த பகுதிகள் என ஏழு நிலைகளில் காணப்படுகிறது. \nSection::::நகரங்கள்.\nநேபாளத்தின் கிழக்கு வளர்ச்சி பிராந்தியத்தின் முக்கிய நகரங்களாக விராட்நகர், தரண், தன்குட்டா, இதாரி, இராஜ்பிராஜ், பீர்தமோத், தமக், கைகாட், லகான், இலாம், மற்றும் பத்திரப்பூர் விளங்குகிறது.\n\n\n"}
{"id": "323764", "url": "https://ta.wikipedia.org/wiki?curid=323764", "title": "டைதயோனசு அமிலம்", "text": "டைதயோனசு அமிலம்\n\nடைதயோனசு அமிலம் \"(Dithionous acid)\" என்பது HSO.என்ற மூலக்கூற்று வாய்ப்பாடு கொண்ட ஒரு கந்தக ஆக்சோ அமிலம் ஆகும். தூய்மையான நிலையில் நிலைப்புத்தன்மை இல்லாமலும், டைதயோனைட்டுகள் எனப்படும் இதன் உப்புகள் நிலைப்புத்தன்மையுடனும் காணப்படுகின்றன.\n\nசி சமச்சீர் கட்டமைப்பில் இச்சேர்மம் காணப்படும் எனத் தொடக்கத்தில் ஊகிக்கப்பட்டது. HSO என்ற வாய்ப்பாடுள்ள HOS(=O)-S(=O)OH அமைப்பு அதிக நிலைப்புத்தன்மையை வெளிப்படுத்துகிறது. மூலக்கூறுகளிடையே ஐதரசன் பிணைப்பு இருக்கின்ற காரணத்தால், கணிப்பிய வேதியியல் முறையான ஏபி இனிசியோ கணக்கீட்டு முறையை இது பயன்படுத்தப்படுகிறது. டைதயோனசு அமிலம் தன்னிச்சையாக SO2 மற்றும் S(OH)2 சேர்மங்களாகச் சிதைவடைகிறது என தற்பொழுது அறியப்பட்டுள்ளது.\n\nசோடியம் டைதயோனைட்டு வெண்மை நிற தூளாகக் காணப்படுகிறது. ஒரு ஒடுக்கியாகவும் வெளுக்கும் முகவராகவும் இது பயன்படுத்தப்படுகிறது. கரிம வேதியியல் வினைகளில் நைட்ரோ குழுவை அமினோ குழுவாக மாற்றுவதிலும் இச்சேர்மம் பயன்படுத்தப்படுகிறது.\n"}
{"id": "323769", "url": "https://ta.wikipedia.org/wiki?curid=323769", "title": "கு. ச. ஆனந்தன்", "text": "கு. ச. ஆனந்தன்\n\nகு. ச. ஆனந்தன் ( 4 பிப்பிரவரி 1934–2 நவம்பர் 1999) என்பவர் சட்ட அறிஞர், வழக்குரைஞர், நூலாசிரியர், திருக்குறள் ஆய்வாளர் என அறியப்படுகிறார்.\n\nSection::::பிறப்பும் படிப்பும்.\nகோயம்புத்தூர் மாவட்டம் தெலுங்குபாளையம்  என்ற சிற்றுரில் பிறந்தார். தந்தையார் குப்பு. தாயார் அலமேலு அம்மாள். ஈரோடு மாவட்டம்  புன்செய்ப்புளியம்பட்டியில் தொடக்கக் கல்வி பயின்றார். பின்னர் சத்தியமங்கலம் உயர்நிலைப் பள்ளியில் படித்து கோவை அரசு கல்லூரியில்  வணிகவியல் படித்தார். சென்னை சட்டக் கல்லூரியில் படித்து பி.எல். பட்டம் பெற்றார்.\n\nSection::::பணிகள்.\nதொடக்கத்தில் கோயம்புத்தூரிலும் பின்னர் கோபிச்செட்டிப்பாளையத்திலும் வழக்குரைஞராக உரிமையியல் மற்றும் குற்றவியல் துறைகளில் பணி புரிந்தார். அரசமைப்பு ஒப்பீட்டாய்வு தொடர்பான நூல்கள் எழுதினார்.\nதிருக்குறள் ஆய்வு இந்திய ஆட்சி மொழி சிக்கல்கள் தமிழ் நாட்டின் உரிமைகள் தேசிய இனச் சிக்கல் ஆகியன குறித்து நூல்கள்  எழுதினார். ஆராய்ச்சிக் கட்டுரைகளும், பல்கலைக் கழக ஆய்வேடுகளும், மலர்களில் ஆய்வுக் கட்டுரைகளும் எழுதினார்.\n\n\n\nSection::::சான்றாவணம்.\nதமிழக அரசின் திருவள்ளுவர் விருது 1990-குறிப்புகள்\n"}
{"id": "323771", "url": "https://ta.wikipedia.org/wiki?curid=323771", "title": "சுரயா பள்ளிவாசல்", "text": "சுரயா பள்ளிவாசல்\n\nசுரயா பள்ளிவாசல் (Suraya Mosque)\n() மெக்சிகோ நாட்டின் கோஹுயுலா மாநிலத்தில் தொற்றெயொன் நகரில் உள்ள பள்ளிவாசல் ஆகும். இப்பள்ளிவாசல் கி.பி.1989 இல் கட்டப்பட்டது. இங்கு வரும் அதிக நபர்கள் சியா இசுலாம் பிரிவை சார்ந்தவர்கள்.\nSection::::வரலாறு.\n20 ஆம் நூற்றாண்டின் தொடக்கத்தில் மத்திய கிழக்காசிய நாடுகளில் இருந்து மெக்சிகோ நாட்டின் கோஹுயுலா மாநிலத்தில் தொற்றெயொன் நகருக்கும் அதை சுற்றியுள்ள பகுதிகளுக்கும் வணிக நோக்கில் பலர் குடியேறியது ஆவணங்களில் பதிவு செய்யப்பட்டுள்ளது. அவ்வாறு குடியேறியவர்களின் வழித்தோன்றல்களில் சுமார் 35 இசுலாமியர்கள் 1983 இல் ஹசன் செயின் சாமுத் என்பவரது வீட்டில் மத சொற்பொழிவுகள் நிகழ்த்தினர்.ஹசன் செயின் சாமுத் பிற்காலத்தில் மதத் தலைவர் ஆனார்.\n\nசொற்பொழிவுகளில் கலந்து கொண்ட இலியாஸ் செர்ன் சலீம் என்பவரே முதலில் அங்கு பள்ளிவாசல் கட்ட ஆலோசனை வழங்கினார்.இப்பள்ளிவாசல் 1986 இல் ஆரம்பித்து 1989 இல் கட்டி முடிக்கப்பட்டது.\nஇப்பள்ளிவாசல் பென்சில் வடிவ மினார் கொண்டுள்ளது . பள்ளிவாசல் வளாகத்தில் மரங்கள் நடப்பட்டு உள்ளன.\n"}
{"id": "323777", "url": "https://ta.wikipedia.org/wiki?curid=323777", "title": "சிமித்சோனிய நிறுவனம்", "text": "சிமித்சோனிய நிறுவனம்\n\nசிமித்சோனிய நிறுவனம் (Smithsonian Institution) என்பது, 1846ல் \"அறிவை வளர்ப்பதற்கும் பரப்புவதற்குமாக அமைக்கப்பட்ட ஒரு நிறுவனம். பல அருங்காட்சியகங்களையும், ஆய்வு மையங்களையும் உள்ளடக்கிய இந்நிறுவனம், ஐக்கிய அமெரிக்க அரசினால் நிர்வகிக்கப்படுகிறது. தொடக்கத்தில் \"ஐக்கிய அமெரிக்கத் தேசிய அருங்காட்சியகம்\" என்ற பெயரில் இது அமைக்கப்பட்டது. 1967ல் இப்பெயர் ஒரு நிர்வாக அமைப்பாக இல்லாமல் போய்விட்டது. சிமித்சோனிய நிறுவனம் 138 மில்லியன் பல்வேறுபட்ட பொருட்களையும், பத்தொன்பது அருங்காட்சியகங்கள், ஒன்பது ஆய்வு மையங்கள், ஒரு விலங்கினக் காட்சியகம் ஆகியவற்றுடன் பெரும்பாலும் கொலம்பியா மாவட்டத்தில் அடங்கும் வரலாறு மற்றும் கட்டிடக்கலை அடையாளச் சின்னங்கள் ஆகியவற்றையும் கொண்டுள்ளது. அரிசோனா, மேரிலாந்து, மசச்சூசெட்சு, நியூயார்க் நகரம், வெர்சீனியா டெக்சாசு, பனாமா ஆகிய இடங்களிலு கூடுதல் வசதிகள் உள்ளன. அமெரிக்காவின் 45 மாநிலங்களிலும், பியூட்டோரிக்கோ, பனாமா ஆகிய நாடுகளையும் சேர்ந்த 200 நிறுவனங்களும், அருங்காட்சியகங்களும் சிமித்சோனிய நிறுவனத்தின் இணைந்த அமைப்புக்களாக உள்ளன. ஆண்டொன்றுக்கு இங்கு வரும் 30 மில்லியன் வருகையாளர்களிடம் இருந்து நுழைவுக் கட்டணம் எதுவும் அறவிடப்படுவதில்லை. நிறுவனத்தின் ஓராண்டுச் செலவு $1.2 பில்லியன். இதில் 2/3 பங்கு அமெரிக்க அரசினால் ஒதுக்கப்படும் நிதியில் இருந்து கிடைக்கிறது. பிற வருமானங்களில், நிறுவனத்தின் அறக்கொடைகள், தனியாட்களும் நிறுவனங்களும் வழங்கும் நிதி, சாந்தா, உரிமங்களிலிருந்து கிடைக்கும் வருமானம் என்பன அடங்குகின்றன. இந்நிறுவனம் சிமித்சோனியன், ஏர் அன்ட் இசுப்பேசு (Air & Space) ஆகிய இது இதழ்களை வெளியிடுகிறது.\n\nSection::::தொடக்கம்.\nபிரித்தானிய அறிவியலாளர் சேம்சு சிமித்சன் (James Smithson) தனது செல்வத்தில் பெரும்பகுதியைத் தனது மருமகன் என்றி சேம்சு அங்கர்போர்டு (Henry James Hungerford) என்பவருக்கு விட்டுச் சென்றார். 1835ல் அங்கர்போர்டு பிள்ளைகள் இல்லாமல் இறந்தபோது, சிமித்சனின் விருப்புறுதியின்படி \"மனிதரிடையே அறிவை வளர்ப்பதற்கும் பரப்புவதற்குமான நிறுவனம் ஒன்றை வாசிங்டனில், சிமித்சோனிய நிறுவனம் என்ற பெயரில் நிறுவுவதற்காக சொத்துக்கள் ஐக்கிய அமெரிக்க அரசாங்கத்துக்குச்\" சென்றது. அமெரிக்கக் காங்கிரசு, 1836 யூலை முதலாம் தேதி, நாட்டுக்கு வழங்கப்பட்ட இந்தக் கொடையை ஏற்றுக்கொண்டதுடன் இந்த அறக்கட்டளையின் நோக்கங்களை அடைவதற்கும் உறுதியளித்தது. இந்தச் சொத்துக்களைப் பெற்றுக்கொள்வதற்காக, அமெரிக்க இராசதந்திரியான ரிச்சார்டு ரசு (Richard Rush) என்பவரை அப்போது சனாதிபதியாக இருந்த ஆன்ட்ரூ சாக்சன் (Andrew Jackson) இங்கிலாந்துக்கு அனுப்பினார். 1838 ஆகத்து மாதத்தில் அக்காலத்தில் ஏறத்தாழ $500,000 பெறுமதியான (2016ல் பெறுமதி ஏறத்தாழ $11,245,000) 104,960 தங்க நாணயங்களைக் கொண்ட 105 பைகளுடன் ரசு நாடு திரும்பினார்.\n\nபணம் கைக்கு வந்த பின்னர் எட்டு ஆண்டுகளாக சிமித்சனின் \"அறிவின் வளர்ச்சிக்கும் பரவலுக்குமாக\" என்னும் தெளிவற்ற விருப்பத்தைப் புரிந்து கொள்வதில் காங்கிரசில் சர்ச்சை நிலவியது. அதேவேளை கிடைத்த பணம் ஆர்கென்சாசு மாநிலத்தால் வெளியிடப்பட்ட ஐக்கிய அமெரிக்கக் கடன் பத்திரங்களில் முதலீடு செய்யப்பட்டிருந்தது. விரைவில் இது முறிவு நிலைக்கு வந்துவிட்டது. பலத்த விவாதங்களுக்குப் பின்னர் பின்னாணில் சனாதிபதியான அப்போதைய மசச்சூசெட்சு பிரதிநிதி சான் குயின்சி ஆடம்சு இழந்த பணம் முழுவதையும் வட்டியுடன் திருப்பித்தர காங்கிரசை ஒப்புக்கொள்ள வைத்ததுடன், இந்தப் பணத்தை அறிவியலுக்கும் கல்விக்குமான நிறுவனம் ஒன்றை உருவாக்க ஒதுக்குவதற்குக் காங்கிரசு உறுப்பினர்களைச் சம்மதிக்கவும் வைத்தார். இறுதியாக 1846 ஆகத்து 10 ஆம் தேதி சனாதிபதி சேம்சு கே. போல்க், ஐக்கிய அமெரிக்காவின் ஒரு அறங்காவலர் மேலாண்மை நிறுவனமாக சிமித்சோனிய நிறுவனத்தை உருவாக்குவதற்கான சட்ட விதிகளில் கையெழுத்திட்டார். இந்நிறுவனம் ஒரு ஆட்சிக்குழுவினாலும் ஒரு செயலராலும் நிர்வாகம் செய்யப்பட்டது.\n\nSection::::வளர்ச்சி.\nசிமித்சோனிய நிறுவனத்தின் முதற் செயலர் யோசெப் என்றி அந்நிறுவனம் ஒரு அறிவியல் ஆய்வுக்கான மையமாக இருக்கவேண்டும் என விரும்பினாலும், அது வாசிங்டனதும், ஐக்கிய அமெரிக்க அரசாங்கத்தினதும் சேகரிப்புக்களுக்கான ஒரு வைப்பகமாகவும் செயற்பட்டது. 1838 - 1842 ஆம் ஆண்டுகளுக்கு இடையில் ஐக்கிய அமெரிக்கக் கடற்படை உலகைச் சுற்றிய ஐக்கிய அமெரிக்க ஆய்வுப் பயணத்தை மேற்கொண்டது. இப்பயணத்தின்போது, ஆயிரக் கணக்கான விலங்கு மாதிரிகள், 50,000 பாதுகாக்கப்பட்ட தாவர மாதிரிகள், பல்வேறுபட்ட விலங்கின ஓடுகள் கனிமங்கள், வெப்பமண்டலப் பறவை மாதிரிகள், கடல் நீரைக்கொண்ட சாடிகள், தென் பசுபிக் பகுதியில் கிடைத்த இனவரைவியல் அரும்பொருட்கள் போன்றவை பெருமளவில் திரட்டப்பட்டன. இவை சிமித்சோனிய நிறுவனச் சேகரிப்புக்களின் ஒரு பகுதி ஆயின. இதைப்போலவே மெக்சிக்க எல்லை மதிப்பாய்வு, பசிபிக் தொடர்வண்டிப்பாதை மதிப்பாய்வு போன்ற மேற்கு அமெரிக்கப் பகுதிகளில் நடத்தப்பட்ட ஆய்வுகள் மூலம் கிடைத்த சேகரிப்புக்களும் சிமித்சோனிய நிறுவனத்துக்கே வந்து சேர்ந்தன. மேற்படி ஆய்வுகள் மூலம் தாயக அமெரிக்க கலைப் படைப்புக்களும், இயற்கை வரலாற்று மாதிரிகளும் கிடைத்தன.\n\nSection::::அருங்காட்சியகமும் கட்டிடங்களும்.\nசிமித்சோனிய நிறுவனக் கட்டிடத்தின் (\"த காசில்\") கட்டுமான வேலைகள் 1849ல் தொடங்கின. கட்டிடக்கலைஞர் இளைய யேம்சு ரென்விக் என்பவாரால் வடிவமைக்கப்பட்ட இக்கட்டிடத்தின் உள்ளக அலங்கார வேலைகள் பொது ஒப்பந்தகாரர் கில்பர்ட் கமெரூனால் நிறைவௌ செய்யப்பட்டு, 1855ல் திறந்துவைக்கப்பட்டது. சிமித்சோனிய நிறுவனத்தின் முதல் விரிவாக்கம், 1881ல் கட்டப்பட்ட கலைகள் தொழிற்றுறைகள் கட்டிடம் ஆகும். 1876ன் பிலடெல்பியா நூற்றாண்டுக் கண்காட்சி போதிய வருமானம் ஈட்டினால் அருங்காட்சியகத்துக்குப் புதிய கட்டிடம் ஒன்றை அமைத்துத் தருவதாக காங்கிரசு உறுதியளித்திருந்தது. அக்கண்காட்சி இலாபம் ஈட்டியதால், புதிய கட்டிடம், ஐக்கிய அமெரிக்க இராணுவப் பொறியாளர் குழுவைச் சேர்ந்த மேஜர் ஜெனரல் மொன்ட்கொமரி சி. மெயிக்சு என்பவர் முன்னர் தயாரித்த திட்டத்தை அடிப்படையாகக்கொண்டு கட்டிடக்கலைஞர்களான அடோல்ப் குளுசு, பால் சுல்சே ஆகியோரால் வடிவமைப்புச் செய்யப்பட்டது. இக்கட்டிடம் 1881 இல் திறந்து வைக்கப்பட்டது. \n\nசிமித்சோனிய நிறுவனத்தின் வாழும் விலங்குகள் பிரிவுக்காக 1889 இல் தேசிய விலங்கியல் பூங்கா திறந்துவைக்கப்பட்டது. முதலில் \"த காசில்\" கட்டிடத்திலும், பின்னர் கலைகள் தொழிற்றுறைகள் கட்டிடத்திலும் இருந்த இயற்கை வரலாற்றுக்கான தேசிய அருங்காட்சியகத்துக்காக 1911ல் புதிய கட்டிடம் ஒன்று திறந்துவைக்கப்பட்டது.\n"}
{"id": "323780", "url": "https://ta.wikipedia.org/wiki?curid=323780", "title": "மத்திய வளர்ச்சி பிராந்தியம், நேபாளம்", "text": "மத்திய வளர்ச்சி பிராந்தியம், நேபாளம்\n\nமத்திய வளர்ச்சி பிராந்தியம் (Central Development Region) (நேபாளி: मध्यमाञ्चल विकास क्षेत्र, \"மத்தியாஞ்சல் வளர்ச்சி பிராந்தியம்\") நேபாளத்தின் ஐந்து வளர்ச்சி பிராந்தியங்களில் ஒன்றாகும்.\n\nநேபாளத்தின் தலைநகர் காட்மாண்டு நகரத்துடன் கூடிய இப்பிராந்தியம், மத்திய கிழக்கு நேபாளத்தில் அமைந்துள்ளது. நாராயணி மண்டலத்தின், மக்வான்பூர் மாவட்டத்தில் உள்ள \"ஹெடௌடா நகரம்\" இதன் நிர்வாகத் தலைமையிட நகரமாக அமைந்துள்ளது.\n\nSection::::அமைவிடம்.\nமத்திய வளர்ச்சி மண்டலத்தின் வடக்கில் திபெத் தன்னாட்சி பகுதியும், கிழக்கில் கிழக்கு வளர்ச்சி பிராந்தியம், தெற்கில் இந்தியாவும், மேற்கில் மேற்கு வளர்ச்சி பிராந்தியமும் எல்லைகளாக அமைந்துள்ளன.\n\nSection::::மக்கள் தொகையியல்.\n2011ஆம் ஆண்டு மக்கள் தொகை கணக்கெடுப்பின் படி, 2,64,94,504 மொத்த மக்கள் நேபாள மக்கள் தொகையில், மத்திய வளர்ச்சி பிராந்தியம் மட்டும் 9,656,985 அளவிற்கு அதிக மக்கள் தொகை கொண்ட பிராந்தியமாக உள்ளது.\n\nSection::::மொழிகளும், இன மக்களும்.\nஇப்பிராந்தியத்தில் நேபாள மொழி, போஜ்புரி மொழி, லிம்பு மொழி மற்றும் ராஜ்பன்சி, குரூங், நேவாரி மொழி, ராய் மொழி, தமாங் மொழி, செபாங் மொழி, சுனுவார் மொழி, திபெத்திய மொழி, மஹர் மொழி, மைதிலி மொழி மற்றும் உருது மொழி பேசும் இந்துக்கள், இசுலாமியர்கள், பௌத்தர்கள், கிறித்தவர்கள், சமயம் சாராத கிராந்தி மக்கள் போன்ற பழங்குடி மலைவாழ் மக்கள் வாழ்கின்றனர்.\n\nSection::::புவியியல் மற்றும் தட்ப வெப்பம்.\nSection::::புவியியல்.\nமத்திய வளர்ச்சி பிராந்தியமும் மூன்று விதமான புவியியல் பகுதிகளைக் கொண்டது. வடக்கில் இமயமலை பகுதிகளும், நடுவில் மலைப்பாங்கான பகுதிகளும், தெற்கில் தராய் சமவெளி பகுதிகளையும் கொண்டுள்ளது. மத்திய வளர்ச்சி பிராந்தியம் கடல் மட்டத்திலிருந்து 60 மீட்டர் முதல் 6,000 மீட்டர் உயரம் வரை பரவியுள்ளது.\nகிழக்கிலிருந்து மேற்காக தராய் சமவெளிகள் அமைந்துள்ளது.\n\nSection::::தட்ப வெப்பம்.\nமத்திய வளர்ச்சி பிராந்தியம் கடல் மட்டத்திலிருந்து 60 மீட்டர் முதல் 6,000 மீட்டர் உயரம் வரை பரவியுள்ளதால், இதன் தட்ப வெப்பம் கீழ் வெப்ப மண்டலம், மேல் வெப்ப மண்டலம், மிதவெப்ப வளையம், மிதமான காலநிலை, மான்ட்டேன்#ஆல்ப்ஸ் மலைத் தாழ்வாரத்திற்குரிய காலநிலை, துருவப் பகுதிப் பாலைவன காலநிலை, வெண்பனி படர்ந்த பகுதிகள் என ஏழு நிலைகளில் காணப்படுகிறது. \n\nSection::::மண்டலங்களும் மாவட்டங்களும்.\nமத்திய வளர்ச்சி பிராந்தியம் மூன்று மண்டலங்களும், 19 மாவட்டங்களுடன் கூடியது.\n\nSection::::ஜனக்பூர் மண்டலம்.\nஜனக்பூர் மண்டலத்தில் தனுஷா மாவட்டம், மகோத்தரி மாவட்டம், சர்லாஹி மாவட்டம், சிந்துலி மாவட்டம், ராமேச்சாப் மாவட்டம் மற்றும் தோலகா மாவட்டம் என ஆறு மாவட்டங்கள் உள்ளது.\n\nSection::::பாக்மதி மண்டலம்.\nபாக்மதி மண்டலத்தில் பக்தபூர் மாவட்டம், தாதிங் மாவட்டம், காத்மாண்டு மாவட்டம், காப்ரேபலாஞ்சோக் மாவட்டம், லலித்பூர் மாவட்டம், நுவாகோட் மாவட்டம், ரசுவா மாவட்டம், சிந்துபால்சோக் மாவட்டம் என எட்டு மாவட்டங்கள் அடங்கியுள்ளது.\n\nSection::::நாராயணி மண்டலம்.\nநாராயணி மண்டலத்தில் பாரா மாவட்டம், பர்சா மாவட்டம், ரவுதஹட் மாவட்டம், சித்வன் மாவட்டம், மக்வான்பூர் மாவட்டம் என ஐந்து மாவட்டங்கள் அமைந்துள்ளது.\n\nSection::::சிறப்புகள்.\nநேபாளத்தின் மத்தியப் பிராந்தியத்தில் உலகப் பாரம்பரியக் களங்களான அனுமன் தோகா நகர சதுக்கம், பக்தபூர் நகர சதுக்கம், பதான் தர்பார் சதுக்கம், பசுபதிநாத் கோவில், காத்மாண்டு நகர சதுக்கம், சித்வான் தேசியப் பூங்கா \nஜானகி கோயில் மற்றும் சங்கு நாராயணன் கோயில் அமைந்துள்ளது.\n\n\n"}
{"id": "323783", "url": "https://ta.wikipedia.org/wiki?curid=323783", "title": "மேச்சி மண்டலம்", "text": "மேச்சி மண்டலம்\n\nமேச்சி மண்டலம் (Mechi) () நேபாள நாட்டின் கிழக்கு பிராந்தியத்தில் அமைந்துள்ளது. நேபாளத்தின் பதினான்கு மண்டலங்களில் மேச்சி மண்டலமும் ஒன்று. மேச்சி மண்டலத்தின் பரப்பளவு 8,196 சதுர கிலோ மீட்டராகும். மேச்சி மண்டலத்தின் நிர்வாகாத் தலைமையிடம் \"இலாம்\" நகரத்தில் அமைந்துள்ளது.\n\nSection::::மேச்சி மண்டல மாவட்டங்கள்.\nமேச்சி மண்டலத்தில், ஜாப்பா மாவட்டம், இலாம் மாவட்டம், பாஞ்சதர் மாவட்டம் மற்றும் தாப்லேஜுங் மாவட்டம் என நான்கு மாவட்டங்கள் அமைந்துள்ளது.\n\nமேச்சி மண்டலத்தின் வடக்கில் திபெத் தன்னாட்சிப் பகுதியும், தெற்கில் இந்தியாவும் அமைந்துள்ளது.\n\nமேச்சி மண்டலத்தின் பெரு நகரம் தராய் பகுதியின் தமக் நகரம் ஆகும். மேச்சி மண்டலத்தின் பெருவாரியான மக்கள் நேவார் மக்கள், கிராந்தி மக்கள், லிம்பு மக்கள், கிராதர்கள் ராய் மக்கள், செட்டிரிகள் போன்ற மலைவாழ் பழங்குடிகள் வாழ்கின்றனர். \n\nஇம்மண்டலத்தில் நேபாள மொழி, போஜ்புரி மொழி, மைதிலி மொழி, லிம்பு மொழி, இராய் மொழிகள் பேசப்படுகிறது.\n\nமேச்சி மண்டலத்தில் அமைந்துள்ள நான்கு மாவட்டங்களில் ஜாப்பா மாவட்டம் மட்டும் தராய் சமவெளியில் உள்ளதால் வேளாண்மையில் சிறப்பாக உள்ளது. மற்ற மூன்று மாவட்டங்களில் இலாம் மற்றும் பாஞ்சதர் மாவட்டங்கள் மலைப்பாங்கான பகுதிகளில் அமைந்துள்ளது. தாப்லேஜுங் மாவட்டம் மட்டும் இமயமலையின் உயரமான இடத்தில் அமைந்துள்ளது. கஞ்சஞ்சங்கா மலை தாப்லேஜுங் மாவட்டத்தில் உள்ளது.\n\nமேச்சி மண்டலத்தில் மேச்சி வானூர்தி நிலையம் மற்றும் தாப்லேஜுங் மாவட்டத்தில் அமைந்த பகதூர் வானூர்தி நிலையம் என இரண்டு வானூர்தி நிலையங்கள் அமைந்துள்ளது.\n\nஅரிசி, பாக்கு மற்றும் தேயிலை உற்பத்தியில் மேச்சி மண்டலம் முன்னிலை வகிக்கிறது.\n\n"}
{"id": "323792", "url": "https://ta.wikipedia.org/wiki?curid=323792", "title": "வல்லம் கோட்டை முனியாண்டவர் கோயில்", "text": "வல்லம் கோட்டை முனியாண்டவர் கோயில்\n\nவல்லம் கோட்டை முனியாண்டவர் கோயில் தஞ்சாவூர் அருகே உள்ள வல்லம் பகுதியில் உள்ள கோயிலாகும்.\n\nSection::::அமைவிடம்.\nதஞ்சாவூர்-திருச்சி நெடுஞ்சாலையில் தஞ்சாவூரிலிருந்து கிழக்கே உள்ள வல்லம் என்ற இடத்தில் உள்ளது. வஜ்ஜிரேசுவரர் கோயிலுக்கு அடுத்து இக்கோயில் அமைந்துள்ளது.\n\nSection::::இறைவன்.\nஇக்கோயிலிலுள்ள மூலவராக முனியாண்டவர் உள்ளார். மாடத்தில் விளக்கு ஏற்றப்பட்ட நிலையில் காணப்படுகிறது.அருகில் அதிக எண்ணிக்கையில் சூலங்களும், வேல்களும் காணப்படுகின்றன. முனியாண்டவருக்குப் பின் பெரிய ஆல மரம் உள்ளது. \n\nSection::::பிற சன்னதிகள்.\nமுனியாண்டவரின் வலது புறம் மதுரை வீரன் உள்ளார். இடது புறத்தில் கருப்புசாமி, அம்மன் ஆகியோர் உள்ளனர். இவர்கள் அனைவரும் மாடங்களில் காணப்படுகின்றனர். \n"}
{"id": "323794", "url": "https://ta.wikipedia.org/wiki?curid=323794", "title": "வல்லம் அங்காள பரமேசுவரி கோயில்", "text": "வல்லம் அங்காள பரமேசுவரி கோயில்\n\nவல்லம் அங்காள பரமேசுவரி கோயில் தஞ்சாவூர் அருகே உள்ள வல்லம் பகுதியில் உள்ள அம்மன் கோயிலாகும்.\n\nSection::::அமைவிடம்.\nதஞ்சாவூர்-திருச்சி நெடுஞ்சாலையில் தஞ்சாவூரிலிருந்து கிழக்கே உள்ள வல்லம் என்ற இடத்தில் உள்ளது. \n\nSection::::மூலவர்.\nஇக்கோயிலிலுள்ள மூலவராக அங்காள பரமேசுவரி உள்ளார். \n\nSection::::அமைப்பு.\nகோயிலின் வாயிலின் இருபுறமும் முறையே விநாயகரும், முருகனும் உள்ளனர். அடுத்துள்ள மண்டபத்தில் கொடி மரம், பலிபீடம், சிங்கம் ஆகியவை உள்ளன. அடுத்துள்ள கருவறைக்கு முன்பாக கணபதியும் முருகனும் இரு புறத்திலும் உள்ளனர். திருச்சுற்றில் நாக கன்னி அம்மன் சன்னதி உள்ளது. அடுத்து பாவாடைராயன், கருப்புசாமி, பத்ரகாளியம்மன், பேச்சியம்மன், காட்டேரியம்மன், நொண்டிக்கருப்பு, வெள்ளையம்மாள் மற்றும் பொம்மியம்மாளுடன் மதுரை வீரன் ஆகியோர் உள்ள சன்னதி உள்ளது. பத்ரகாளியம்மனுக்கும், காட்டேரியம்மனுக்கும் முன்பாக பலிபீடம் காணப்படுகிறது. கோயிலின் வாயிலை அடுத்துள்ள சிறிய சன்னதியாக பஞ்சமுக ஆஞ்சநேயர் உள்ளார். இதே சன்னதியில் வரதராஜப்பெருமாள் காணப்படுகிறார்.\n\nSection::::குடமுழுக்கு.\nஇக்கோயிலில் 10 டிசம்பர் 1995 மற்றும் 10 பிப்ரவரி 2008இல் குடமுழுக்கு ஆனதற்கான கல்வெட்டுகள் உள்ளன. \n"}
{"id": "323796", "url": "https://ta.wikipedia.org/wiki?curid=323796", "title": "4-நைட்ரோதொலுயீன்", "text": "4-நைட்ரோதொலுயீன்\n\n4-நைட்ரோதொலுயீன் \"(4-Nitrotoluene)\" என்பது CHCHNO என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மம் ஆகும். பாரா-நைட்ரோதொலுயீன் என்ற பெயராலும் அழைக்கப்படும் இச்சேர்மம் வெளிர் மஞ்சள் நிறத்தில் ஒரு திண்மமாகக் காணப்படுகிறது. சாயங்கள் தயாரிப்பில் ஒரு முக்கியமான வேதிப்பொருளாக 4-நைட்ரோதொலுயீன் பயன்படுத்தப்ப்படுகிறது. \n\nSection::::தயாரிப்பு.\nதொலுயீனை நைட்ரசனேற்றம் செய்வதன் மூலமாக 4-நைட்ரோதொலுயீன் மற்றும் இதனுடைய பிற மாற்றியன்களைத் தயாரிக்க இயலும்.\n\nSection::::வினைகள்.\nஎதிர்பார்க்கப்படும் அனைத்து வினைகளிலும் 4-நைட்ரோதொலுயீன் வினைபுரிகிறது. உதாரணமாக இது ஐதரசனேற்றம் அடைந்து பாரா- தொலுயிடினைக் கொடுக்கிறது.\nSection::::பயன்கள்.\n4-நைட்ரோதொலுயீன் சல்போனேற்ற வினையில் ஈடுபட்டு 4-நைட்ரோதொலுயீன்-2-சல்போனிக் அமிலத்தைக் கொடுக்கிறது. (மெத்தில் தொகுதிக்கு அடுத்ததாக SO3H தொகுதி) பெருமளவில் தயாரிக்கப்படும் இச்சேர்மம் சிடைபீன் வழிபொருட்கள் தயாரிப்பில் முக்கியபங்கு வகிக்கின்றன. இவ்வழிபொருட்கள் சாயங்கள் எனப்படுகின்றன. 4,4'-டைநைட்ரசோ மற்றும் 4,4'-டைநைட்ரோ-2,2-சிடைபிண்டைசல்போனிக் அமிலங்கள் போன்றவை சில உதாரணங்களாகும்.\n\nSection::::பாதுகாப்பு.\nசுண்டெலிகளிடத்தில் இச்சேர்மம் புற்றுநோயை உருவாக்குகிறது என்பதற்கான சில ஆதாரங்கள் உள்ளன.\n"}
{"id": "323797", "url": "https://ta.wikipedia.org/wiki?curid=323797", "title": "வல்லம் முத்துக்கண் மாரியம்மன் கோயில்", "text": "வல்லம் முத்துக்கண் மாரியம்மன் கோயில்\n\nவல்லம் முத்துக்கண் மாரியம்மன் கோயில் தஞ்சாவூர் அருகே உள்ள வல்லம் பகுதியில் உள்ள அம்மன் கோயிலாகும்.\n\nSection::::அமைவிடம்.\nதஞ்சாவூர்-திருச்சி நெடுஞ்சாலையில் தஞ்சாவூரிலிருந்து கிழக்கே உள்ள வல்லம் என்ற இடத்தில் வடக்கு கடை வீதியில் அமைந்துள்ளது. இக்கோயிலுக்கு அருகில் சோளீஸ்வரர் கோயில் உள்ளது.\n\nSection::::மூலவர்.\nஇக்கோயிலிலுள்ள மூலவராக முத்துக்கண் மாரியம்மன் உள்ளார். \n\nSection::::அமைப்பு.\n கோயிலின் நுழைவாயிலைக் கடந்து உள்ளே சென்றது ஒரு மண்டபம் உள்ளது. முன்னதாக வடப்புறம் விநாயகரும்,இடப்புறம் முருகனும் உள்ளனர். மண்டபத்தில் பலி பீடம், சிங்கம் ஆகியவை உள்ளன. திருச்சுற்றில் வலப்புறம் பேச்சியம்மன், துர்க்கையம்மன் சன்னதிகளும், இடது புறம் கருப்புசாமி, மதுரை வீரன் ஆகியோரின் சன்னதிகளும் உள்ளன. மூலவர் சன்னதியின் பின்புறம் கன்னி மூல கணபதி, பால தண்டாயுதபுணி, ஆகியோரின் சன்னதிகள் உள்ளன. \n\nSection::::குடமுழுக்கு.\nஇக்கோயிலில் 16 டிசம்பர் 2013இல் குடமுழுக்கு ஆனதற்கான கல்வெட்டு உள்ளது. அதே கல்வெட்டில் இங்கு அருகேயுள்ள பழனியாண்டவர் கோயிலும், ஏகௌரியம்மன் கோயிலும் அதே நாளில் குடமுழுக்கு ஆனதாகக் குறிப்பிடப்பட்டுள்ளது. \n"}
{"id": "323800", "url": "https://ta.wikipedia.org/wiki?curid=323800", "title": "இண்டியம் ஆர்சினைடு", "text": "இண்டியம் ஆர்சினைடு\n\nஇண்டியம் ஆர்சினைடு \"(Indium arsenide)\" InAs என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். இண்டியம் மோனோ ஆர்சினைடு என்ற பெயராலும் அழைக்கப்படும் இச்சேர்மம், ஒரு குறை கடத்தியாக செயல்படுகிறது. இண்டியமும் ஆர்சனிக்கும் சேர்ந்து உருவாகும் இண்டியம் ஆர்சினைடு சாம்பல் நிறத்தில் கனசதுர படிகங்களாகவும் 942 பாகை செல்சியசு வெப்பநிலையில் உருகக்கூடியதாகவும் உள்ளது. \n1–3.8 µm அலைநீளமுள்ள அகச்சிவப்பு உணரிகள் உருவாக்குவதில் இண்டியம் ஆர்சினைடு பெரிதும் பயன்படுகிறது. இவ்வுணரிகள் பொதுவாக ஒளிமின்னழுத்த ஒளிமின் இருமுனையங்கள் ஆகும். அதிககுளிரூட்டப்பட்ட உணரிகள் குறைந்த ஓசையைக் கொண்டுள்ளன. ஆனால், இண்டியம் ஆர்சினைடு உணரிகளை அறைவெப்பநிலையிலும் அதிக மின்னாற்றல் பயன்பாடுகளிலும் கூட பயன்படுத்த முடியும். இருமுனைய சீரொளிகளை உருவாக்கத்திலும் இது பயன்படுத்தப்படுகிறது. \n\nகாலியம் ஆர்சினைடு சேர்மத்தின் பொஅண்புகளுடன் இண்டியம் ஆர்சினைடின் பண்புகளும் ஒத்துள்ளன. மேலும் இதுவொரு நேரடியான பட்டைஇடைவெளி வேதிப் பொருளாகும்.\nஇண்டியம் ஆர்சினைடு சிலசமயங்களில் இண்டியம் பாசுபைடுடன் இணைத்து பயன்படுத்தப்படுகிறது, இண்டியம் நைத்திரைடுடன் காலியம் நைத்திரைடு சேர்த்து இண்டியம் காலியம் நைத்திரைடு தயாரிப்பது போலவே இண்டியம் காலியம் ஆர்சினைடு என்ற உலோகக் கலவை தயாரிக்கவும் இது பயன்படுகிறது.\n\nஒரு வலிமையான ஒளி-தெம்பெர் உமிழியாக இருப்பதால் இதை டெராகெர்ட்சு கதிரியக்க மூலமாகப் பயன்படுத்துகிறார்கள். \n\nஇண்டியம் பாசுபைடு அல்லது காலியம் ஆர்சினைடு மீதுள்ள ஒற்றை அடுக்கு இண்டியம் ஆர்சினைடில் குவாண்டம் புள்ளிகளை உருவாக்க முடியும் . \n\nபொருட்களின் பொருத்தமற்ற அணிக்கோவை மாறிலிகள் மேற்பரப்பு அடுக்கில் இழுவிசையை உருவாக்குவதால் குவாண்டம் புள்ளிகள் தோன்றுகின்றன. காலியம் ஆர்சினைடு அணியில் இண்டியம் ஆர்சினைடு புள்ளிகள் இடம்பெற்றுள்ள இண்டியம் காலியம் ஆர்சினைடிலும் குவாண்டம் புள்ளிகளை உருவாக்க இயலும். \n\n"}
{"id": "323802", "url": "https://ta.wikipedia.org/wiki?curid=323802", "title": "வல்லம் சோளீஸ்வரர் கோயில்", "text": "வல்லம் சோளீஸ்வரர் கோயில்\n\nவல்லம் சோளீஸ்வரர் கோயில் தஞ்சாவூர் அருகே உள்ள வல்லம் பகுதியில் உள்ள சிவன் கோயிலாகும்.\n\nSection::::அமைவிடம்.\nதஞ்சாவூர்-திருச்சி நெடுஞ்சாலையில் தஞ்சாவூரிலிருந்து கிழக்கே உள்ள வல்லம் என்ற இடத்தில் வடக்குக் கடைவீதியில் உள்ளது.\n\nSection::::இறைவன், இறைவி.\nஇக்கோயிலிலுள்ள மூலவர் சோளீசுவரர் ஆவார். இறைவி சௌந்தரநாயகி.\n\nSection::::அமைப்பு.\nநுழைவாயிலுக்கு மேல் இறைவனும் இறைவியும் விடைமீது அமர்ந்துள்ள நிலையிலான சுதை சிற்பம் உள்ளது. அடுத்துள்ள வாயிலில் இரு புறமும் விநாயகரும் முருகனும் உள்ளனர். அடுத்துள்ள மண்டபத்தில் பலிபீடமும், நந்தியும் உள்ளன. மூலவர் சன்னதிக்கு முன்பாக இரு புறமும் துவாரபாலகர்கள் உள்ளனர். வலப்புறம் விநாயகர் உள்ளார். இடப்புறம் பால தண்டாயுதபாணி உள்ளார். இந்த மண்டபத்தில் நடராஜர் சன்னதி உள்ளது. மூலவர் கருவறைக்கு முன்பாக ஒரு நந்தி உள்ளது. மூலவர் சன்னதிக்கு வலப்புறம் சோமாஸ்கந்தர் சன்னதி உள்ளது. மூலவர் சன்னதிக்கு இடப்புறமாக அம்மன் சன்னதி உள்ளது. அம்மன் சன்னதிக்கு முன்பாக ஒரு நந்தி உள்ளது. மூலவர் கருவறை கோஷ்டத்தில் தட்சிணாமூர்த்தி, துர்க்கையம்மன் ஆகியோர் உள்ளனர். திருச்சுற்றில் மூல விநாயகர், காசி விசுவநாதர் மற்றும் விசாலாட்சி, வள்ளி தெய்வானையுடன் கூடிய சுப்பிரமணியர், கஜலட்சுமி ஆகியோரின் சன்னதிகள் உள்ளன. அடுத்து சண்டிகேசுவரர் சன்னதி உள்ளது. கோபுரத்தின் இடப்புறம், கோயிலின் உள்ளே நவக்கிரகங்கள், கால பைரவர், சூரியன் ஆகியோர் உள்ளனர்.\n\nSection::::முருகன் கோயில்.\nஇக்கோயில் வளாகத்தில் மூலவர் சன்னதிக்கு ஈடாக சற்றொப்ப அதே நிலையில் முருகன் சன்னதி சிறிய கோயிலாகவே அமைந்துள்ளது. அந்த சன்னதியின் முன்பாக மயிலும், பலி பீடமும் காணப்படுகின்றன. அதற்கடுத்த மண்டபத்தின் முன்பாக இரு புறமும் துவார பாலகர்கள் உள்ளனர். கருவறையில் முருகன் உள்ளார்.\n"}
{"id": "323804", "url": "https://ta.wikipedia.org/wiki?curid=323804", "title": "தங்கம் எப்டாபுளோரைடு", "text": "தங்கம் எப்டாபுளோரைடு\n\nதங்கம் எப்டாபுளோரைடு \"(Gold heptafluoride)\" என்பது AuF என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். தங்கம் எழுபுளோரைடு என்ற பெயராலும் அழைக்கப்படும் இச்சேர்மம் முதன்முதலில் 1986 ஆம் ஆண்டு தொகுப்புமுறையில் தயாரிக்கப்பட்டதாக அறியப்படுகிறது. முதலாவது இருபுளோரின் அணைவுச் சேர்மமாக (AuF5•F2) இது இருக்கலாம் என்று நடைமுறைக் கணக்கீடுகள் தெரிவிக்கின்றன. தங்கம்(VII) புளோரைடு சேர்மத்தை விட தங்கம் (V) இருபுளோரின் அணைவுச்சேர்மம் 205 கிலோயூல்/மோல் அளவுக்கு அதிகமாக நிலைப்புத்தன்மையுடன் காணப்படுகிறது. 734 செ.மீ- அளவிளான அதிர்வு அலைவெண் முடிவு இந்த அணைவு மூலக்கூறின் அடையாளக் குறியீடு ஆகும். \n"}
{"id": "323806", "url": "https://ta.wikipedia.org/wiki?curid=323806", "title": "வல்லம் கோதண்டராமர் கோயில்", "text": "வல்லம் கோதண்டராமர் கோயில்\n\nவல்லம் கோதண்டராமர் கோயில், தஞ்சாவூர் அருகே உள்ள வல்லம் பகுதியில் உள்ள ராமர் கோயிலாகும்.\n\nSection::::அமைவிடம்.\nதஞ்சாவூர்-திருச்சி நெடுஞ்சாலையில் தஞ்சாவூரிலிருந்து கிழக்கே உள்ள வல்லம் என்ற இடத்தில் உள்ளது.\n\nSection::::அமைப்பு.\n இக்கோயில் நுழைவாயில், முன் மண்டபம், கருவறை, விமானம், வெளிச்சுற்று ஆகிய அமைப்புகளோடு விளங்குகிறது. முன்மண்டபத்தின் இரு புறங்களிலும் ராமர் பட்டாபிசேகம் மற்றும் தசாவதார ஓவியங்கள் தீட்டப்பட்டுள்ளன. கோயில் முகப்பில் மேல் புறம் ராமரும் சீதையும் அமர்ந்த நிலையிலிருக்க லட்சுமணனும், அனுமாரும் நின்ற நிலையில் உள்ள சுதைச்சிற்பம் காணப்படுகிறது.\n\nSection::::மூலவர்.\nஇக்கோயிலின் மூலவராக ராமர் சீதை, இலக்குவனார் ஆகியோருடன் உள்ளார். மூலவர் கோதண்டராமர் என்றழைக்கப்படுகிறார்.\n\nSection::::குடமுழுக்கு.\nஇக்கோயிலின் குடமுழுக்கு 11 சூலை 2019 அன்று நடைபெற்றது. \n"}
{"id": "323808", "url": "https://ta.wikipedia.org/wiki?curid=323808", "title": "எக்சா போரேன்(12)", "text": "எக்சா போரேன்(12)\n\nஎக்சா போரேன்(12) \"(Hexaborane(12))\" என்பது BH என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். அறுபோரேன்(12) என்ற பெயராலும் அழைக்கப்படும் இச்சேர்மம் போரேன்கள் குடும்பத்தில் ஒரு தெளிவற்ற உறுப்பினராக உள்ளது. பெரும்பாலான மற்ற போரேன் ஐத்அரைடுகளைப் போலவே இதுவும் நிறமற்ற நீர்மமாகக் காணப்படுகிறது. தீப்பற்றி எரியக்கூடியதாகவும் விரைவில் நீராற்பகுப்பு அடையக் கூடியதாகவும் உள்ளது.\n\nBH, என்ற வாய்ப்பாட்டு அமைப்புடன் சி2 சமச்சீர் குழுவினை இச்சேர்மத்தின் மூலக்கூற்று கட்டமைப்பு உறுதி செய்கிறது. சிலந்திக் கொத்து மூலக்கூறு அமைப்பில் வகைப்படுத்தப்படும் இம்மூலக்கூறில் போரானின் ஆறு இடங்களும் B8H2− வால் மூடப்பட்ட சட்டமாகப் பொருந்தியுள்ளன.\n\nSection::::தயாரிப்பு.\nகொத்து விரிவாக்க முறையில், பென்டாபோரேன் – 9 இனினுடைய இணை காரமான B5H−8, இலிருந்து எக்சா போரேன்(12) தயாரிக்கப்படுகிறது .\n\nLiB5H8 + 1/2 B2H6 → LiB6H11\n\nLiB6H11 + HCl → B6H12 + LiCl\n"}
{"id": "323810", "url": "https://ta.wikipedia.org/wiki?curid=323810", "title": "வல்லம் திரௌபதியம்மன் கோயில்", "text": "வல்லம் திரௌபதியம்மன் கோயில்\n\nவல்லம் திரௌபதியம்மன் கோயில் தஞ்சாவூர் அருகே உள்ள வல்லம் பகுதியில் உள்ள அம்மன் கோயிலாகும்.\n\nSection::::அமைவிடம்.\nதஞ்சாவூர்-திருச்சி நெடுஞ்சாலையில் தஞ்சாவூரிலிருந்து கிழக்கே உள்ள வல்லம் என்ற இடத்தில் அங்காளபரமேஸ்வரி கோயிலுக்கு எதிரில் அமைந்துள்ளது.\n\nSection::::மூலவர்.\nஇக்கோயிலிலுள்ள மூலவராக திரௌபதியம்மன் உள்ளார். \n\nSection::::அமைப்பு.\nஇக்கோயில் சிறிய வாயில், முன் மண்டபம், திருச்சுற்று, கருவறை, விமானம் ஆகியவற்றோடு விளங்குகிறது. கோயிலின் உட்புறம் வலது புறத்தில் சித்தி விநாயகரும் இடது புறத்தில் ஆஞ்சநேயரும் உள்ளனர். திருச்சுற்றில் மதுரை வீரன், சப்த கன்னிகள், நாகர், கமலக்கன்னி ஆகியோரின் சன்னதிகள் உள்ளன. \n"}
{"id": "323812", "url": "https://ta.wikipedia.org/wiki?curid=323812", "title": "குக்குர்கா", "text": "குக்குர்கா\n\nகுக்குர்கா \"(Kukurha)\" என்பது இந்தியாவின் பீகார் மாநிலம் மேற்கு சம்பாரண் மாவட்டத்திலுள்ள ஒரு கிராமம் ஆகும். \n\nSection::::மக்கள் தொகையியல்.\n2011 ஆம் ஆண்டின் இந்திய மக்கள் தொகைக் கணக்கெடுப்பின்படி குக்குர்கா கிராமத்தின் மக்கள்தொகை 5233 நபர்கள் ஆகும். இவர்கள் 959 குடும்பங்களாக வாழ்கின்றனர். இம்மக்கள்தொகையில் 51.9% நபர்கள் ஆண்கள் மற்றும் 48% நபர்கள் பெண்களாவர். இக்கிராமத்தின் எழுத்தறிவு சதவீதம் 36.49% ஆகும். நாட்டின் சராசரி தேசிய எழுத்தறிவு சதவீதமான 74% என்பதைவிட இது குறைவாகும். எழுத்தறிவு பெற்றவர்களில் 66.9% நபர்கள் ஆண்கள் மற்றும் 33% நபர்கள் பெண்களாவர். 21.9% நபர்கள் 6 வயதுக்கு குறைவானவர்களாக உள்ளனர் .\n"}
{"id": "323815", "url": "https://ta.wikipedia.org/wiki?curid=323815", "title": "குந்தால்பூர், பீகார்", "text": "குந்தால்பூர், பீகார்\n\nகுந்தால்பூர் \"(Kundalpur)\" என்பது இந்தியாவின் பீகார் மாநிலம் மேற்கு சம்பாரண் மாவட்டத்திலுள்ள ஒரு கிராமம் ஆகும்.\n\nSection::::மக்கள் தொகையியல்.\n2011 ஆம் ஆண்டின் இந்திய மக்கள் தொகைக் கணக்கெடுப்பின்படி குந்தால்பூர் கிராமத்தின் மக்கள்தொகை 1640 நபர்கள் ஆகும். இவர்கள் 321 குடும்பங்களாக வாழ்கின்றனர். இம்மக்கள்தொகையில் 52.31% நபர்கள் ஆண்கள் மற்றும் 47.68% நபர்கள் பெண்களாவர். இக்கிராமத்தின் எழுத்தறிவு சதவீதம் 42.56% ஆகும். நாட்டின் சராசரி தேசிய எழுத்தறிவு சதவீதமான 74% என்பதைவிட இது குறைவாகும். எழுத்தறிவு பெற்றவர்களில் 62.46% நபர்கள் ஆண்கள் மற்றும் 37.53% நபர்கள் பெண்களாவர். 18.59% நபர்கள் 6 வயதுக்கு குறைவானவர்களாக உள்ளனர் . \n"}
{"id": "323819", "url": "https://ta.wikipedia.org/wiki?curid=323819", "title": "சிரோகி ஆடு", "text": "சிரோகி ஆடு\n\nசிரோகி ஆடு (Sirohi goat) என்பது இந்தியாவின் ராஜஸ்தான் மாநிலம் சிரோஹி மாவட்டத்தில் தோன்றிய ஒரு சிறிய, நடுத்தர ஆட்டு இனம் ஆகும்.\n\nSection::::பரவல்.\nசிரோகி ஆடுகள் அஜ்மீர், பில்வாரா மாவட்டம், டோங்கு மாவட்டம், ஜெய்ப்பூர் ஆகிய மாவட்டங்களில் பரவியுள்ளன. இந்த ஆடுகள் ராசத்தான், உத்தரப்பிரதேசம் ஆகிய பகுதிகளில் 10 முதல் - 200 வரையிலான எண்ணிக்கையில் மந்தைகளாக காணப்படும். \n\nSection::::விளக்கம்.\nசிரோகி ஆடுகள் இளம் பழுப்பு அல்லது அடர்பழுப்பு நிறத்தில் உள்ளன. அரிதாக சில முற்றிலும் வெள்ளை நிறத்திலும் இருக்கின்றன. பெரும்பாலான சிரோகி ஆடுகள் நடுத்தர அளவில் தட்டையான இலை போன்ற தொங்கிய காதுகள் கொண்டிருக்கின்றன.\n\nSection::::மாற்றுப் பெயர்கள்.\nஇந்த இன ஆடுகள் தேவ்கர்த், பர்பாத்சிறீ, அஜ்மீரி போன்ற வேறு பெயர்களிலும் அழைக்கப்படுகின்றன.\n\nSection::::கால்நடையாக.\nசிரோகி ஆடுகள் இறைச்சி, பால் என இரு தேவைகளுக்காகவும் வளர்க்கப்படுகின்றன. இந்த ஆடுகள் தரமில்லாத வளர்ப்பு நிலையிலும் எடை அதிகரிப்பு, பால் சுரப்பு கொண்டதாக உள்ளன. இவை பல்வேறு கால நிலைகளில் நோய்களைத் தாங்கி வளரும் ஆற்றல் கொண்டவை. சிரோகி ஆடுகள் முக்கிய இனப்பெருக்க நிலப்பகுதியாக ராஜஸ்தானின் ஆரவல்லி மலைகள் அமைந்துள்ளது என்றாலும், இவை பரவலாக மற்ற பல இந்திய மாநிலங்களிலும் உள்ளன. சராசரியாக 90% ஆடுகள் ஒற்றைக் குட்டிகளையும், மீதமுள்ள 10% இரட்டை குட்டிகளையும் ஈனுகின்றன.\n"}
{"id": "323820", "url": "https://ta.wikipedia.org/wiki?curid=323820", "title": "சோஜத் ஆடு", "text": "சோஜத் ஆடு\n\nசோஜத் ஆடு (\"Sojat\") என்பது இந்தியாவின் ராஜஸ்தானில் தோன்றிய ஆட்டு இனமாகும். இது ஜமுனாபாரி ஆட்டின் கலப்பு இனமாகும். இது பாலூட்டும் காலத்தில் மட்டும் எடை குறைவாக இருக்கும். இது சராசரியாக 65 கிலோ எடைவரை வளரும். பெரும்பாலும் இறைச்சி நோக்கத்துக்காக வளர்க்கப்பட்டு இவை பொதுவாக பக்ரி-ஈத் பண்டிகையின்போது பலியிடப்படுகின்றன. \n"}
{"id": "323821", "url": "https://ta.wikipedia.org/wiki?curid=323821", "title": "ஜல்வாடி ஆடு", "text": "ஜல்வாடி ஆடு\n\nஜால்வாடி ஆடு (Zalawadi) என்பது இந்தியாவின் குஜராதின் சுரேந்திரநகர் மாவட்டம் மற்றும் ராஜ்கோட் மாவட்டம் பகுதிகளில் இருந்து உருவான ஆட்டினமாகும். இந்த ஆடுகள் பால், இறைச்சி, கம்பளி உற்பத்திக்குப் பயன்படுத்தப்படுகின்றன. சுரேந்திர பகுதியில் உள்ள மொத்த ஆடுகளின் தொகையில் 27.8% ஜல்வாடி ஆடுகளாகும். இந்த ஆடுகளை உள்ளூரில் தாரா பக்காரி என்றும் அழைக்கின்றனர். \n\nSection::::விளக்கம்.\nஇந்த ஆடு நீண்ட கால் கொண்டது. இந்த ஆடு பெரும்பாலும் கறுப்பு நிறத்திலும், காதுமடல்கள் மேல் நோக்கி மற்றும் பின்னோக்கி தொங்கியும் இலைவடிவ காதுகளையும் கொண்டிருக்கும்.\n"}

{"id": "310183", "url": "https://ta.wikipedia.org/wiki?curid=310183", "title": "2,6-சைலிடின்", "text": "2,6-சைலிடின்\n\n2,6-சைலிடின் \"(2,6-Xylidine )\" என்பது CHN என்ற வேதி வாய்ப்பாடு கொண்ட ஒரு கரிம வேதியியல் சேர்மமாகும். அனிலின் வழிப்பொருளான இச்சேர்மத்தின் கட்டமைப்பு (CH)CHNH. என்று எழுதப்படுகிறது. 2,4-சைலிடின் மற்றும் 3,4-சைலிடின் சேர்மங்களின் மாற்று வடிவம் 2,6-சைலிடின் ஆகும். தூயநிலையில் நிறமற்ற திரவமாக உள்ள 2,6-சைலிடின் வர்த்தக நோக்கில் தயாரிக்கப்படும் மாதிரிகளில் மஞ்சள் அல்லது சிவப்பு நிறத்திலும் காணப்படுகிறது.\n\nSection::::தயாரிப்பு மற்றும் வினைகள்.\nசைலின் சேர்மத்தை நைட்ரோ ஏற்றம் (−NO2 ) செய்து தொடர்ந்து அந்நைட்ரோ அரோமாட்டிக்கை ஐதரசனேற்றம் செய்வதன் மூலமாக பல சைலிடின்கள் தயாரிக்கப்படுகின்றன. ஆனால் இம்முறையில் இந்த மாற்றியனைத் தயாரிப்பது திறனுடையதாக இல்லை. மாறாக, தொடர்புடைய சைலினோல் உடன் அமோனியாவைச் சேர்த்து ஆக்சைடு வினையூக்கி முன்னிலையில் சூடுபடுத்தி தயாரிக்கிறார்கள்\n\nஉணர்வுநீக்கி இலிடோகெயின் தயாரிப்பதற்கான முன்னோடியாக 2,6-சைலிடின் விளங்குகிறது:. நிலையான கார்பீன் ஈதல் தொகுதிக்கும் 2,6-சைலிடின் ஒரு முன்னோடியாக விளங்குகிறது\n"}
{"id": "310186", "url": "https://ta.wikipedia.org/wiki?curid=310186", "title": "பி. துரைபாண்டி", "text": "பி. துரைபாண்டி\n\nபி. துரைபாண்டி ஓர் இந்திய அரசியல்வாதியும், தமிழ்நாடு சட்டமன்றத்தின் மானாமதுரை சட்டமன்றத் தொகுதியின் முன்னாள் உறுப்பினரும் ஆவார். 1989 ஆம் ஆண்டில் நடைபெற்ற தமிழ்நாடு சட்டமன்றத் தேர்தலில் திராவிட முன்னேற்றக் கழகத்தின் வேட்பாளராகப் போட்டியிட்டு வெற்றி பெற்றார்.\n"}
{"id": "310187", "url": "https://ta.wikipedia.org/wiki?curid=310187", "title": "வி. எம். சுப்பிரமணியன்", "text": "வி. எம். சுப்பிரமணியன்\n\nவி. எம். சுப்பிரமணியன் ஓர் இந்திய அரசியல்வாதியும், தமிழ்நாடு சட்டமன்றத்தின் மானாமதுரை சட்டமன்றத் தொகுதியின் முன்னாள் உறுப்பினரும் ஆவார். 1977 மற்றும் 1991 ஆம் ஆண்டுகளில் நடைபெற்ற தமிழ்நாடு சட்டமன்றத் தேர்தல்களில் அண்ணா திராவிட முன்னேற்றக் கழகத்தின் வேட்பாளராகப் போட்டியிட்டு வெற்றி பெற்றார்.\n"}
{"id": "310188", "url": "https://ta.wikipedia.org/wiki?curid=310188", "title": "கால்சாவின் மரபுடமை", "text": "கால்சாவின் மரபுடமை\n\nகால்சாவின் மரபுடமை ( , \"விரசத்-இ-கால்சா\", \"Virasat-e-Khalsa\") பஞ்சாபின் தலைநகரம் சண்டிகர் அருகிலுள்ள புனித நகரம் அனந்த்பூர் சாகிபில் உள்ள சீக்கிய அருங்காட்சியகமாகும். சீக்கிய வரலாற்றின் 500 ஆண்டுகளையும் பத்தாவதும் கடைசி குருவுமான குரு கோவிந்த் சிங்கின் புனிதமொழிகளுக்கேற்ப கால்சா உருவானதின் 300ஆவது ஆண்டுவிழாவினையும் கொண்டாட இந்த அருங்காட்சியகம் அமைக்கப்பட்டுள்ளது.\n\nSection::::கட்டடம்.\nபள்ளத்தாக்கின் இருபுறங்களிலிலுமாக இரண்டு வளாகங்கள் உள்ளன; இவை அலங்கார பாலமொன்றால் இணைக்கப்பட்டுள்ளன:\n\nகட்டிடங்கள் அந்த இடத்திலேயே ஊற்றப்பட்ட காங்கிறீட்டால் கட்டப்பட்டுள்ளது; சில உத்தரங்களும் தூண்களும் மூடப்படாது உள்ளன; ஆனால் பெரும்பாலான கட்டமைப்புகள் உள்ளூர் தேன் வண்ண கற்களால் வேயப்பட்டுள்ளது. இரட்டை வளைவைக் கொண்டுள்ள கூரைகள் எஃகினால் வேயப்பட்டுள்ளன. இரவில் இவை வானத்து ஒளியை எதிரொளித்து பள்ளத்தாக்கிலுள்ள நீர்நிலைகள் இவற்றை மீள் எதிரொளிக்கின்றன.\n\nஇந்தக் கட்டிடத்தின் கட்டிடவடிவியலை மோஷே சாஃப்தீ நிறுவனத்தினர் வடிவமைத்துள்ளனர். \n\nகேள்-காண் அடக்கம், திரைப்படங்கள், திறந்தவெளி இசை மற்றும் விவரணங்களை பாபி பேடியின் கலைடோசுகோப் நிறுவனம் வடிவமைத்து உருவாக்கியுள்ளனர். \n\n"}
{"id": "310189", "url": "https://ta.wikipedia.org/wiki?curid=310189", "title": "கே. பாரமலை", "text": "கே. பாரமலை\n\nகே. பாரமலை ஓர் இந்திய அரசியல்வாதியும், தமிழ்நாடு சட்டமன்றத்தின் மானாமதுரை சட்டமன்றத் தொகுதியின் முன்னாள் உறுப்பினரும் ஆவார். இத்தொகுதியில், 1980 ஆம் ஆண்டில் நடைபெற்ற தேர்தலில் சுயேச்சை வேட்பாளராகவும், 1984 ஆம் ஆண்டில் நடந்த தமிழ்நாடு சட்டமன்றத் தேர்தலில் இந்திய தேசிய காங்கிரசு கட்சியின் வேட்பாளராகவும், 2001 தேர்தலில் தமிழ் மாநில காங்கிரசு கட்சியின் வேட்பாளராகவும் போட்டியிட்டு வெற்றி பெற்றார்.\n"}
{"id": "310193", "url": "https://ta.wikipedia.org/wiki?curid=310193", "title": "மும்மெத்திலறுமெத்திலினீரமீன்", "text": "மும்மெத்திலறுமெத்திலினீரமீன்\n\nமும்மெத்திலறுமெத்திலினீரமீன் \"(Trimethylhexamethylenediamine)\" என்பது CHN என்ற வேதி வாய்ப்பாடு கொண்ட ஒரு கரிம வேதியியல் சேர்மமாகும். மும்மெத்தில்-1,6-எக்சேனீரமீன் சேர்மத்தின் இரண்டு மாற்றியன்கள் கலந்த கலவையைக் குறிக்க மும்மெத்திலறுமெத்திலினீரமீன் என்ற பெயர் பயன்படுத்தப்படுகிறது. டிஎம்டிடி எனப்படும் ஒருவகை நைலானில் இக்கலவை ஒற்றைப்படியாகப் பயன்படுத்தப்படுகிறது.\n\nஐசோபோரோன் எனப்படும் ஒருவகையான நிறைவுறா கீட்டோனில் இருந்து மும்மெத்திலறுமெத்திலினீரமீன் தயாரிக்கப்படுகிறது. முதலில் ஐசோபோரோன் ஐதரசனேற்றம் செய்யப்பட்டு மும்மெத்தில்வளையயெக்சனாலாக ஒடுக்கப்படுகிறது. இதனுடன் நைட்ரிக் அமிலம் சேர்த்து ஆக்சிசனேற்றம் செய்யப்பட்டு மும்மெத்திலறுமெத்திலினீரமீன் தயாரிக்கப்படுகிறது. இவ்வினை, வளையயெக்சேனில் இருந்து அடிப்பிக் அமிலம் தயாரித்தல் போன்ற அதே தொகுப்பு வினையாகும். இருநைட்ரைல் வழியாக இந்த ஈரமிலமானது ஈரமீனாக மாற்றப்படுகிறது\n"}
{"id": "310196", "url": "https://ta.wikipedia.org/wiki?curid=310196", "title": "பாத்சாகி சாலை", "text": "பாத்சாகி சாலை\n\nபாத்சாகி சாலை \"(Badshahi Road)\" வங்கத்தில் உள்ள வரலாற்றுச் சிறப்பு மிக்க சாலைகளில் மிக முக்கியமான ஒரு சாலையாகும்.இச்சாலை கி.மு 300 காலகட்டத்தைச் சார்ந்த சாலையாக இருக்கலாம் . மால்டாவிலிருந்து (கவுர்) முர்சிதாபாத் வழியாக புரி (ஒரிசா) நகரத்தை இணைக்கும் சாலையாக இருந்ததால் முகலாயர் ஆட்சிக் காலத்தில் இந்த பாத்சாகி சாலை மிகுந்த முக்கியத்துவம் பெற்றது. இந்தச் சாலை வழியாக செல்லும் ஒருவனால் வரலாற்றின் ஒரு பெரும் பகுதியைக் கண்டுபிடிக்க முடியும். அகன்று பரந்த இச்சாலையில் ஒவ்வொரு எட்டு மைல் தொலைவிற்கும் ஒரு மசூதியும் மற்றும் தோண்டப்பட்ட பெரிய குளங்களும் அமைந்து, வரலாற்றில் வாழ்ந்த வளமான முகலாயர் காலத்தினை நினைவுபடுத்துகின்றன. வட இந்தியா மற்றும் வங்காளத்திலிருந்து ஒரிசா மாநிலம் புரியில் உள்ள சகந்நாதர் ஆலயத்திற்குச் செல்லும் இந்துக்களுக்கு இச்சாலை ஓர் பிரதானமான சாலையாகும். ஆதிசங்கரர் (788-820 CE), ஏற்படுத்திய நான்கு முக்கியமான மையங்களில் ஒன்றாக இங்குள்ள கோவர்தன மடம் திகழ்கிறது.\nசைதன்யர் (1486-1533) மற்றும் அவரது ஆதரவாளர்கள் வங்காளம் முழுவதும் வைணவப் பிரிவை பக்தி இயக்கத்தின் மூலமாகப் பரப்பிய பிறகு, புனித யாத்திரை செல்லும் வங்காளிகளுக்கு புரிக்கு தெற்கிலும், வட மேற்காக உள்ள பிருந்தாவன் செல்லும் சாலையிலும் போக்குவரத்து நெரிசல் மென்மேலும் அதிகரித்துள்ளது. \n"}
{"id": "310200", "url": "https://ta.wikipedia.org/wiki?curid=310200", "title": "வணிக வானூர்திகளின் விபத்துக்களினதும் சம்பவங்களினதும் பட்டியல்", "text": "வணிக வானூர்திகளின் விபத்துக்களினதும் சம்பவங்களினதும் பட்டியல்\n\nவணிக வானூர்திகளின் விபத்துக்களினதும் சம்பவங்களினதும் பட்டியல் (\"List of accidents and incidents involving commercial aircraft\") எனப்படும் இந்த தொகுப்பு, வணிக வானூர்தியில் நடந்த விபத்துக்களும் சம்பவங்களும் பற்றிய ஒரு பட்டியலாக இருப்பதுடன், விபத்துக்களும் சம்பவங்களும் நிகழ்ந்த ஆண்டுகளும் இத்துடன் இணைக்கப்பட்டுள்ளது.\n\n\n\n\n\n\n\n\n\n\n\n\n\n\n\n\n\n\n\n\n\n"}
{"id": "310201", "url": "https://ta.wikipedia.org/wiki?curid=310201", "title": "தம்சல் அணை", "text": "தம்சல் அணை\n\nதம்சல் அணை இந்தியாவின் பஞ்சாபில் ஹோசியார்பூர் மாவட்டத்திலுள்ள மெகிங்குரோவால் எனுமிடத்திலுள்ள ஒரு புவி நிரப்பு அணை ஆகும். இது தம்சல் ஆற்றுக்குக் குறுக்கே அமைக்கப்பட்டுள்ளது. இவ்வணை இப்பிரதேசத்தின் நீர்ப்பாசனம் மற்றும் வெள்ளத் தடுப்பு ஆகிய நோக்கங்களுக்காக அமைக்கப்பட்டது. இது கன்டி பிரதேச அணைப் பராமரிப்புப் பிரிவினால் நிர்வகிக்கப்படுகிறது.\n"}
{"id": "310203", "url": "https://ta.wikipedia.org/wiki?curid=310203", "title": "தேசிய உறுதிமொழி பசிலிக்கா", "text": "தேசிய உறுதிமொழி பசிலிக்கா\n\nதேசிய உறுதிமொழி பசிலிக்கா (\"Basilica of the National Vow\"; ) என்பது ஒரு உரோமன் கத்தோலிக்க தேவாலயம் ஆகும். இது எக்குவடோரின் கித்தோ வரலாற்று மையத்தில் அமைந்துள்ளது. இது அமெரிக்காக்களில் உள்ள புதிய கோதிக் பசிலிக்காக்களில் பெரியது ஆகும்.\n"}
{"id": "310204", "url": "https://ta.wikipedia.org/wiki?curid=310204", "title": "மகான் கோஷ்", "text": "மகான் கோஷ்\n\nகுரு ஷாபாத் ரத்னகார் மகான் கோஷ் (Guru Shabad Ratnakar Mahan Kosh), என்பது பஞ்சாபி மொழியின் கலைக்களஞ்சியமாகும். இது மகான் கோஷ் எனும் பிரபலமான பெயராலே அறியப்படுகிறது. \"பாய் கான் சிங் நாஃபா\" என்பவரால் பதினாங்கு வருடங்கள் செலவிட்டு இது தொகுக்கப்பட்டது. இதில் 64,263 உள்ளடக்கங்கள் அகரவரிசைப்படி தொகுக்கப்பட்டுள்ளன. இதுவே பஞ்சாபி மொழியின் முதல் கலைக்களஞ்சியம் ஆகும். இது முதலில் நான்கு தொகுதிகளாக அச்சிடப்பட்டு 13 ஆப்ரல் 1930 ஆம் ஆண்டில் வெளியிடப்பட்டது. இது கடைசியாக 1981 ஆம் ஆண்டு ஒரே தொகுப்பாக வெளியாகி மூன்று பதிப்புகள் அச்சிடப்பட்டது. பஞ்சாபி பல்கலைக்கழகம் இதை ஆங்கிலத்தில் மொழிபெயர்த்து வெளியிட்டது.\n"}
{"id": "310207", "url": "https://ta.wikipedia.org/wiki?curid=310207", "title": "1594", "text": "1594\n\nஆண்டு 1594 (MDXCIV) கிரெகொரியின் நாட்காட்டியில் ஒரு சனிக்கிழமையில் துவங்கிய ஒரு சாதாரண ஆண்டு ஆகும். பழைய 10-நாட்கள் பின்தங்கிய யூலியன் நாட்காட்டியில் இது செவ்வாய்க்கிழமையில் ஆரம்பமான ஒரு சாதாரண ஆண்டாகும். 1582 இற்குப் பின்னரும் உலகின் பல நாடுகளில் யூலியன் நாட்காட்டி 1929 ஆம் ஆண்டு வரை பயன்பாட்டில் இருந்தது.\n\n\n\n"}
{"id": "310209", "url": "https://ta.wikipedia.org/wiki?curid=310209", "title": "மரிங்கா பேராலயம்", "text": "மரிங்கா பேராலயம்\n\nமரிங்கா பேராலயம் (\"Cathedral of Maringá\") என சுருக்கமாக இது ஒரு கத்தோலிக்க பேராலயம் ஆகும். இது பிரேசில் பரானா மாநிலத்தில் உள்ள மரிங்கா என்ற இடத்தில் அமைந்துள்ளது. அதன் உயரம் 124 மீ ஆகும். 1972 இல் கட்டிமுடிக்கப்பட்ட இது தென் அமெரிக்காவில் மிக உயரமாகவும் உலகில் 16 வது உயரமான கிறித்தவக் கோயிலும் ஆகும்.\n\n"}
{"id": "310210", "url": "https://ta.wikipedia.org/wiki?curid=310210", "title": "2,4,6-மும்மெத்திலனிலின்", "text": "2,4,6-மும்மெத்திலனிலின்\n\n2,4,6-மும்மெத்திலனிலின் \"( 2,4,6-Trimethylaniline)\" CHN என்ற வேதி வாய்ப்பாடு கொண்ட ஒரு கரிம வேதியியல் சேர்மமாகும். அரோமாட்டிக் அமீனான இச்சேர்மம் சாயங்கள் தயாரிப்பிற்கு ஒரு முன்னோடியாக இருப்பதால் வர்த்தக முக்கியத்துவம் பெற்றுள்ளது. மெசிட்டைலின் சேர்மத்தை தெரிவுசெய்த ஒற்றை நைட்ரோ ஏற்றம் செய்து 2,4,6-மும்மெத்திலனிலின் தயாரிக்கப்படுகிறது. மெத்தில் தொகுதிகளை ஆக்சிசனேற்றம் அடையவிடாமல் தவிர்த்து, வினையில் விளையும் நைட்ரோ சேர்மத்தை ஒடுக்கம் செய்தால் இந்த அனிலினைப் பெறலாம்\n\nSection::::அணைவுச்சேர்ம வேதியியல்.\nபல்வேறு வகையான பருமனான ஈதல் தொகுதிகளுக்கு கட்டுறுப்பாக 2,4,6-மும்மெத்திலனிலின் பயன்படுகிறது. கிளையாக்சாலுடன் 2,4,6-மும்மெத்திலனிலின் சேர்த்து ஆவிசுருக்க வினைக்கு உட்படுத்தினால் 1,2-ஈரிமின் ஈதல் தொகுதிகள் உருவாகின்றன. கிளையாக்சால் மற்றும் 2,4,6-மும்மெத்திலனிலின் சேர்மங்களின் ஆவிசுருக்க வினையில் மஞ்சள் நிரத்திண்மமாகத் தோன்றும் கிளையாக்சால்-பிசு(மெசிட்டைலிமின்) சேர்மத்தை ஒரு உதாரணமாகக் கூறலாம். கரிம ஈதல் தொகுதிகள் உள்ளிட்ட பரவலாக அறியப்பட்ட பல்லினவளைய கார்பீன் ஈதல் தொகுதிகளுக்கு முன்னோடியாக இந்த ஈரிமின்கள் பயன்படுகின்றன. இரண்டாம் தலைமுறை கிரப்சு வினையூக்கிகளில் காணப்படும் என் – பல்லினவளைய கார்பீன்கள் இச்சேர்மத்திலிருந்து தயாரிக்கப்படுகின்றன\n\n1,3-இருகீட்டோனுடன் சேர்த்து ஆவிசுருக்க வினைக்கு உட்படுத்தினால் எதிரயனி இருகவர் வகையிலான ஈதல் தொகுதி கிடைக்கிறது.\n"}
{"id": "310216", "url": "https://ta.wikipedia.org/wiki?curid=310216", "title": "சான் டியேகோ கலிபோர்னியாக் கோவில்", "text": "சான் டியேகோ கலிபோர்னியாக் கோவில்\n\nசான் டியேகோ கலிபோர்னியாக் கோவில் (\"San Diego California Temple\") என்பது பிற்கால பரிசுத்தவான்களின் இயேசு கிறித்து சபையின் 47 ஆவதாகக் கட்டப்பட்டதும் 45 ஆவதாக இயங்குவதுமான ஒரு கோவிலாகும். இது சான் டியேகோவில் அமைந்துள்ளது. இது இரு பிரதான சுருள் திருகு வடிவ கட்டடங்களைக் கொண்டும், ஒவ்வொரு பிரதான சுருள் திருகு வடிவ கட்டட அடியிலும் நான்கு சிறிய சுருள் திருகு வடிவ கட்டடங்கள் அமைக்கப்பட்டுள்ளது.\n\n"}
{"id": "310219", "url": "https://ta.wikipedia.org/wiki?curid=310219", "title": "காமராஜ் சாகர் அணை", "text": "காமராஜ் சாகர் அணை\n\nகாமராஜ் சாகர் அணை (Kamaraj Sagar Dam) ( சாண்டேநல்லா நீர்தேக்கம் எனவும் அழைக்கப்படுகிறது) என்பது தமிழ்நாட்டின் நீலகிரி மாவட்டத்தில் உள்ள ஒரு அணையாகும். இது ஊட்டி பேருந்து நிலையத்தில் இருந்து 10 கி.மீ. தொலைவில் அமைந்துள்ளது. இது ஒரு சுற்றுலாத்தலம் மற்றும் திரைப்பட படப்பிடிப்புகள் நடக்கும் இடமாக உள்ளது.\n\nSection::::நடவடிக்கைகள்.\nஇங்கு பல்வேறு சுற்றுலா நடவடிக்கைகளான மீன்பிடித்தல், இயற்கையை, சுற்றுச்சூழலை கவணித்தல் போன்றவைக்கு ஏற்ற இடமாக உள்ளது.\n"}
{"id": "310224", "url": "https://ta.wikipedia.org/wiki?curid=310224", "title": "குண்டேரிப்பள்ளம் அணை", "text": "குண்டேரிப்பள்ளம் அணை\n\nகுண்டேரிப்பள்ளம் அணை (Kunderipallam Dam) என்பது தமிழ்நாட்டின், ஈரோடு மாவட்டம், கொங்கர்பாளையத்தின் வடக்கில் உள்ள அணையாகும். இதன் தெற்குப்பகுதியில் அடர்ந்த மலைக்காடுகளைக் கொண்டுள்ளது. தி இந்து நாளிதழ் இந்த அணையை ஈரோடு மாவட்டத்தில் வார இறுதி நாட்களில் சுற்றுலா செல்ல உகந்த சுற்றுலாதலமாக குறிப்பிட்டுள்ளது.\n"}
{"id": "310234", "url": "https://ta.wikipedia.org/wiki?curid=310234", "title": "குப்பநத்தம் அணை", "text": "குப்பநத்தம் அணை\n\nகுப்பநத்தம் அணை (\"Kuppanatham Dam\") என்பது தமிழ்நாட்டின் திருவண்ணாமலை மாவட்டம், செங்கம் வட்டத்தில் அமைந்துள்ளது முழுமைபெறாத அணையாகும். இதன் அருகில் உள்ள நகரம் பரமனேந்தல் ஆகும். இந்த அணை சோலை ஆற்றின் குறுக்கே 1987 இல் கட்டப்பட்டது. இன்று இது 300 க்கும் மேற்பட்ட மக்கள் தொகை கொண்ட ஊராக உள்ளது. இது 435 மீ உயரம் கொண்டதாக கட்டப்பட்டுள்ளது. அரசு எதிர்காலத்தில் இந்த அணையை கட்டி முடிக்க திட்டமிட்டுள்ளது.\n"}
{"id": "310240", "url": "https://ta.wikipedia.org/wiki?curid=310240", "title": "பாயல் கோட்டை, பாட்டியாலா", "text": "பாயல் கோட்டை, பாட்டியாலா\n\nபாயல் கோட்டை இந்திய மாநிலமான பஞ்சாபின் பாட்டியாலா மாவட்டத்தில் அமைந்துள்ளது. இக்கோட்டை பாட்டியாலா மன்னர் அமர்சிங் மற்றும் முகலாயர் கூட்டுமுயற்சியில் 1771 இல் கட்டப்பட்டது. இக்கோட்டை இன்றளவும் உள்ளது. இதனுள் அரசு மகளிர் மேல்நிலைப் பள்ளி இயங்குகிறது.\n\nஇக்கோட்டையை இந்தியத் தொல்லியல் ஆய்வகம் கட்டுப்பாட்டில் வைத்துள்ளது. \nகோட்டையின் உட்புறம் வேகமாக சிதைவடைந்து வருகிறது.\n"}
{"id": "310243", "url": "https://ta.wikipedia.org/wiki?curid=310243", "title": "1-பீனைலெத்திலமீன்", "text": "1-பீனைலெத்திலமீன்\n\n1-பீனைலெத்திலமீன் \"(1-Phenylethylamine)\" என்பது CHN என்ற வேதி வாய்ப்பாடு கொண்ட ஒரு கரிம வேதியியல் சேர்மமாகும். ஒற்றை அமீன் என வகைப்படுத்தப்படும் இந்த நிறமற்ற திரவம் பெரும்பாலும் நாற்தொகுதி தீர்மானங்களில் பயன்படுத்தப்படுகிறது. பென்சைலமீன் போலவே 1-பீனைலெத்திலமீன் சேர்மமும் மிகைக் காரமாகச் செயல்படுகிறது. மேலும் இச்சேர்மம், நிலையான அமோனியம் உப்புகளையும் இமின்களையும் உருவாக்குகிறது\n\nஇவ்வினைக்கு உகந்த பல்வேறு தரநிபந்தனைகளுக்கு உட்பட்டு , அசிட்டோபீனோனை குறைத்தல் வினைக்கு உட்படுத்தி அமைனேற்றம் செய்வதன் மூலம் 1-பீனைலெத்திலமீன் தயாரிக்க முடியும். \nமிக்னோனாக் வினை எனப்படும் அமைனேற்ற முறையில் ஐதரசன் வாயுவை குறைக்கும் முகவராகப் பயன்படுத்தி 1-பீனைலெத்திலமீன் தயாரிக்கும் முறையே பிரதானமான ஒரு வழிமுறையாகும்.: \n\nஅமோனியம் பார்மேட்டைப் பயன்படுத்தும் இலியூக்கார்ட் வினையிலும் இச்சேர்மத்தைத் தயாரிக்கலாம்.\n"}
{"id": "310248", "url": "https://ta.wikipedia.org/wiki?curid=310248", "title": "பகதுர்கர் கோட்டை", "text": "பகதுர்கர் கோட்டை\n\nபகதுர்கர் கோட்டை இந்திய மாநிலமான பஞ்சாபின் பாட்டியாலா மாவட்டத்தில் அமைந்துள்ளது. இக்கோட்டை நவாப் சைப் கானால் கட்டப்பட்டது. பின்பு 1837 இல் பாட்டியாலா மன்னர் கரம்சிங் இக்கோட்டையை புதுப்பித்தார். \n\nSection::::அமைப்பு.\nஇக்கோட்டை 2100 சதுர அடி கொண்டது.வட்ட வடிவிலானது. சுற்றிலும் இரண்டு மதிற்சுவர்கள் மற்றும் அகழியால் சூழப்பட்டுள்ளது. கோட்டை 1658 ஆம் ஆண்டு கட்டப்பட்டது.பின்னர் 1845 க்கு 1837 இடையே புதுப்பிக்கப்பட்டது.\n\nஇக்கோட்டை சீக்கியரின் ஒன்பதாவது நானக் குரு தேக் பகதூர் பெயரால் அழைக்கப்படுகிறது.\n"}
{"id": "310250", "url": "https://ta.wikipedia.org/wiki?curid=310250", "title": "லால் பங்களா", "text": "லால் பங்களா\n\nலால் பங்களா \"(Lal Bangla)\" இந்தியாவின் தில்லி மாநகரில் அமைந்துள்ள முகலாய ஏகாதிபத்தியத்தைச் சேர்ந்த இரண்டு கல்லறை மாடங்களாகும். இந்நினைவுச் சின்னத்தை இந்தியத் தொல்லியல் ஆய்வகம் தன் கட்டுப்பாட்டின் கீழ் வைத்துள்ளது .\n\nSection::::மீள்பார்வை.\nலால் பங்களாவில் சிவப்பு மற்றும் மஞ்சள் நிறத்தில் மணற்கற்களால் கட்டப்பட்ட இரண்டு சமாதிகள் உள்ளன. அவற்றுள் ஒரு சமாதியில் இரண்டு சவக்குழிகள் உள்ளன. அவையிரண்டும் 1759-1806 காலப்பகுதியைச் சேர்ந்த இரண்டாம் சா ஆலமின் தாயார் இலால் கன்வார் மற்றும் அவருடைய மகள் பேகம் யான் ஆகியோருடைய சவக்குழிகள் என்று நம்பப்படுகிறது.\n\nஇரண்டு கல்லறை மாடங்களும் மூலைவிட்டங்களில் சதுர அறைகளும் அவற்றிற்கிடையில் நீள்சதுர அரங்குகளையும் கொண்டுள்ளன. மூலைகளில் அறைகளைக் கொண்ட சிவப்பு மணற்கற்களால் ஆன நடைமேடையின் மேல் இக்கல்லறை மாடங்கள் நிற்கின்றன. கல்லறையின் மேலுள்ள குவிமாடம் முகலாயர் பாணியில் கட்டப்பட்டுள்ளது. குவிமாடத்தின் உச்சியில் கோபுர முகடு அமைந்துள்ளது. சிவப்பு மற்றும் மஞ்சள் மணற்கற்களைப் பயன்படுத்தியுள்ள கட்டிடக்கலைச் சிறப்புகள், புதுதில்லியில் உள்ள சிறப்பு மிக்க சப்தார்சங் சமாதியின் கட்டிடக்கலையுடன் ஒத்திருப்பதாக அறியப்படுகிறது.\n\n1806-1837 காலத்தைச் சேர்ந்த பேரரசர் இரண்டாம் அக்பர் சா குடும்பத்தைச் சேர்ந்தவர்களின் மூன்று கல்லறைகள் இதற்குப் பக்கத்தில் அமைந்துள்ளன. இக்கட்டிடங்கள் யாவும் தில்லி கால்ப் கழகத்தின் வளாகத்தில் உள்ளன. \nமேலும் இவ்வளாகத்திற்குள் மிகப்பழமை வாய்ந்த சையத் அபித் கல்லறையும் இடம்பெற்றுள்ளது. சாச்சகானின் முன்னணி படையினரில், சையத் அபித்தும் ஒருவரென தில்லியில் உள்ள சர் சையது அகமது கானின் நினைவுச் சின்னங்கள் தெரிவிக்கின்றன.\n\n"}
{"id": "310251", "url": "https://ta.wikipedia.org/wiki?curid=310251", "title": "கத்ரி (இனம்)", "text": "கத்ரி (இனம்)\n\nகத்ரி (\"Khatri\") என்பது இந்தியத் துணைக்கண்டத்தின் வடபகுதி மக்களின் ஓர் இனமாகும். இந்தியாவிலுள்ள கத்ரிக்கள் பெரும்பாலும் பஞ்சாப் பகுதியைச் சேர்ந்தவர்களாக உள்ளனர்.\n\nமுகலாயப் பேரரசு காலத்தில் கத்ரிக்கள் இந்தியாவின் வாணிகத்தில் அதிகளவில் ஈடுபட்டிருந்தனர். பஞ்சாப் பகுதிக்கு அப்பாலும் இவர்கள் ஆட்சி மற்றும் இராணுவப் பொறுப்புகளிலும் சிறப்புப் பெற்றிருந்தனர். இசுகாட் கேமரூன் லெவி, கத்ரிக்களைத் துவக்ககால நவீன இந்தியாவின் முக்கிய வணிக இனமாகக் குறிப்பிடுகிறார்.\n\nஅனைத்து சீக்கிய குருக்களும் கத்ரி இனத்தவராவர்.\n\nSection::::துவக்கமும் நிலைமையும்.\nகத்ரிகள் தங்களை உண்மையான வேத மரவுவழியினராகக் கருதினர். அதனால் இராஜ புத்திரர் போன்ற சத்திரிய மரபினரைவிடவும் தாங்கள் உயர்ந்தவர்கள் என்ற எண்ணம் கொண்டிருந்திருந்தனர். டபிள்யூ. ஹெச். மெக்லியோடின் (W. H. McLeod) கூற்றின்படி, இலக்கியம் மற்றும் சாதியளவில் மற்றவர்கள் அனைவரையும்விடச் சிறந்து விளங்குமளவிற்கு அவர்கள் திறமையுடையவர்களாய் இருந்தனர். கத்ரிகளை சிறந்த போர்த்திறமையுடைய இனத்தவர் எனும் நாத்தின் கருத்துக்கு ஏற்றார்போல கத்ரிகள் முகலாயப் பேரரசின் படைகளில் போர்வீரர்களாக இருந்தனர். எனினும் பிரித்தானியர்கள் இந்தியாவிற்கு வந்த காலகட்டத்தில் கத்ரிகள் பெரும்பாலும் வணிகத்திலும் எழுத்தர் பணியிலும்தான் ஈடுபட்டிருந்தனர். முகலாயப் பேரரசின் விதவைகள் மறுமண ஆணையை கத்ரி இனத்தலைவர்கள் எதிர்த்ததால் கத்ரிகள் முகலாயப் படைகளிலிருந்து நீக்கப்பட்டதாகவும் அதனால் கத்ரிகள் படைத்தொழிலிருந்து வேறு தொழில்களுக்குச் செல்லவேண்டியிருந்தது எனவும் கத்ரி இனத்தின் குறிப்புகள் தெரிவிக்கின்றன\n\nஇராஜபுத்திரர், சத்திரியர்களின் இனத்தகுதி, தங்களுக்கும் வேண்டுமென கத்ரிகள் நியாயமாகவும் தொடர்ந்தும் வலியுறுத்தி வந்தாலும் அவர்களது கோரிக்கை ஏற்கப்படாதது, சாதிய அளவுகோளில் கத்ரிகளுக்கு ஒருதெளிவான நிலையைத் தரப்படவில்லை என்பதைக் காட்டுகிறது என கென்னத் டபிள்யூ ஜோன்சு கூறுகிறார் போர்வீரர்களாக இருந்து வணிகர்களாக மாறியவர்களாகக் கத்ரிகள் தங்களைக் காட்டிக்கொள்கின்றனர்.\n\n19 ஆம் நூற்றாண்டில் பெரும்பான்மையான கத்ரிகள் வணிகத்தில் ஈடுபட்டிருந்ததால் அக்காலத்திய இந்தியர்களும் பிரித்தானிய ஆட்சியாளர்களும் கத்ரிகளின் சத்திரியத் தகுதிக் கோரிக்கையை ஏற்கத் தவறினர். இந்தியாவின் பிறமாநிலங்களில் வாழ்ந்துவந்த கத்ரிகள் வெவ்வேறு தொழில்களில் ஈடுபட்டிருந்தனர். குசராத்து, இராஜஸ்தான் மாநிலங்களில் வாழ்ந்த கத்ரிகள் தார்ஜி (\"Darji\") இனத்தவர் போல தையல் தொழிலில் திறைமையுடையவர்களாயிருந்தனர். கத்ரிகள் சத்திரிய-பிராமணக் கலப்பினமாக இருக்கலாமென தசரத் சர்மா கருதுகிறார்.\n\nசீக்கியர்களின் கடைசி குருவான குரு கோவிந்த் சிங்கின் தன்வரலாறு எனக் கருதப்படு விசித்திர நாடகம் (\"[[Bichitra Natak\") என்ற நூலின்படி (இந்நுலின் நம்பகத்தன்மை குறித்த சர்ச்சையுள்ளது.), கத்ரி இனத்தின் உட்குலமான பேடி குலத்தவர் இந்து புராணங்களின் [[இராமர்|இராமரின்]] மகன் [[குசன்]] வழியினராவர் ; மற்றொரு உட்குலமான சோதி குலத்தவர் [[இராமர்|இராமரின்]] மற்றொரு மகனான [[இலவன்]] வழிவந்தவராவர்.\n\nSection::::வரலாறு.\nதுவக்கத்தில் பட்டுத்துணிகள் நெய்வதில் ஈடுபட்டிருந்த கத்ரிகள் காலப்போக்கில் வணிகர்களாயினர். கத்ரிகள் வாழ்ந்த பகுதி கிபி 1013 வரை இந்து அரசர்களால் ஆளப்பட்டுவந்தது. அப்பகுதியின் [[இந்தியா மீதான இசுலாமியப் படையெடுப்பு|இசுலாமியரின் வெற்றிக்குப்]] பிறகு கத்ரிகளுக்கு இடைஞ்சல் ஏற்பட்டாலும் அவர்கள் தங்கள் பாரம்பரியத்தை விடாது பின்பற்றினர். கத்ரிகளின் கல்வியறிவின் சிறப்பால் துன்பகாலங்களிலும் அவர்களால் வாழ முடிந்தது.\n\nதொடர்ந்து கத்ரிகள் முக்கியமான வணிகஇனமாக வளர்ந்து [[முகலாயப் பேரரசு|முகலாயப் பேரரசின்]]கீழ் இந்திய வணிகத்தில் முக்கிய பங்குவகித்தனர். இசுலாமியப் பிரபுக்களின் ஆதரவில் பஞ்சாப் பகுதிக்கு அப்பாலுள்ள இடங்களிலும் கத்ரிகள் படைப்பிரிவுகளிலும் ஆட்சிப் பொறுப்பிலும் பதவிகள் வகித்தனர். 19 ஆம் நூற்றாண்டின் கத்ரிஇனக் கதைகளின்படி முகலாயப் பேரரசர் [[ஔரங்கசீப்]]பின் காலம்வரை கத்ரிகள் படைப்பிரிவுகளில் பொறுப்பேற்றிருந்தனர். ஔரங்கசீப்பின் தக்காணப் போரில் கத்ரிகள் கொல்லப்பட்டு அவர்களது மனைவிகள் மறுமணம் செய்ய ஔரங்கசீப்பால் ஆணை பிறப்பிக்கப்பட்டது. இந்த ஆணையை மறுத்த கத்ரிகளைப் படைகளிலிருந்து நீக்கிவிட்டு அவர்களைக் கடையாளர்களாகவும் தரகர்களாகவும் இருக்கும்படியாக ஔரங்கசீப் பணித்தார்.\n\nSection::::சமயம்.\nSection::::இந்து கத்ரி.\nSection::::சனாதன் கத்ரிகள்.\n2003 ஆம் ஆண்டின் கணக்கீட்டின்படி தில்லி மக்கட்தொகையில் 9% கத்ரி இனத்தவர்கள்.\n\nSection::::ஆரிய சமாஜ கத்ரிகள்.\nபஞ்சாபில் சமயப்பரப்புநர்களை எதிர்த்துச் செயற்பட, சிங் அவையைச் சேர்ந்த முக்கிய நபர்கள் [[தயானந்த சரசுவதி]]யை அழைத்தனர். 1877 இல் சாதிகள், சடங்குகள், உருவவழிபாடு ஆகியவற்றை எதிர்க்கும் இயக்கமான [[ஆரிய சமாஜம்|ஆரிய சமாஜத்தைத்]] தயானந்த சரசுவதி [[இலாகூர்|இலாகூரில்]] நிறுவினார். ஓரிறைவாதமே வேதங்களில் காணப்படும் முக்கிய சாராம்சமென்ற கருத்தை ஆரிய சமாஜம் முன்னிறுத்தியது. [[பஞ்சாபி இந்துக்கள்|பஞ்சாபி இந்துக்களிடம்]], குறிப்பாக இதேபோன்ற செய்தியைச் சீக்கிய குருமார்களின் செய்தியாகக் கேட்டு அதனால் ஈர்க்கப்பட்டிருந்த கத்ரிகளிடம் ஆரிய சமாஜம் பிரபலமானது சுவாமி சிரதானந்தர் போன்ற தனிப்பட்ட மனிதர்களையும் லாகா ஹான்ராஜ் குப்தாவால் துவக்கப்பட்ட ”தயானந்த ஆங்கிலோ-வேதப் பள்ளிகள்” (Dayanand Anglo-Vedic Schools System) போன்ற நிறுவனங்களையும் ஆரிய சமாஜம் ஈர்த்தது.\n\nSection::::சீக்கிய கத்ரிகள்.\n[[File:Guru Gobind Singh meets Guru Nanak Dev.jpg|thumb|[[குரு நானக்]]கை எதிர்கொள்ளும் [[குரு கோவிந்த் சிங்]] (பறவையுடன் இருப்பவர்). கற்பனையாக சித்திகரிக்கப்பட்ட 18 ஆம் நூற்றாண்டின் ஒரு ஓவியம்.]]\n11 [[சீக்கியக் குருக்கள்|சீக்கியக் குருக்களும்]] கத்ரி இனத்தவராவர். குரு நானக் ஒரு பேடி, குரு அங்கட் ஒரு டிரெஹான், குரு அமர் தாஸ் ஒரு பல்லா, பிற குருக்களெல்லாம் சோதிகள் ஒவ்வொரு குருவின் வாழ்நாளிலும் அவர்களை ஆதரித்தவர்களும் சீக்கியர்களும் கத்ரிகளாகவே இருந்தனர். [[பாய் குருதாஸ்]] தனது வாரன் பாய் குருதாசில் இதுகுறித்த ஒரு பட்டியலைத் தந்துள்ளார்.\n\nசீக்கிய வரலாற்றில் குறிப்பிடத்தக்க பிற கத்ரிகள்:\n[[Image:A Khattri nobleman, in 'Kitab-i tasrih al-aqvam' by Col. James Skinner, aka Sikandar (1778-1841).jpg|130px|thumb|பிரித்தானிய கிழக்கிந்திய நிறுவனத்தின் படைத்தலவர் ஜேம்ஸ் ஸ்கின்னர் (எ) சிக்கந்தரின் படைப்பிலுள்ள ஒரு கத்ரி இனப் பிரபுவின் படம் (1778–1841).]]\n\n\nSection::::மேலதிக வாசிப்புக்கு.\n[[பகுப்பு:இந்திய இனக்குழுக்கள்]]\n[[பகுப்பு:பஞ்சாப்]]"}
{"id": "310253", "url": "https://ta.wikipedia.org/wiki?curid=310253", "title": "ஜக்தேவ் சிங் ஜசோவால்", "text": "ஜக்தேவ் சிங் ஜசோவால்\n\nஜக்தேவ் சிங் ஜசோவால் ( Jagdev Singh Jassowal 30 ஏப்பிரல் 1935–22 திசம்பர் 2014 ) பஞ்சாபைச் சேர்ந்த நூலாசிரியர், இலக்கியவாதி, பஞ்சாப் கலாச்சாரம், நாட்டுப்புறக் கலைகளின் மேம்பாட்டுக்கு உழைத்தவர் ஆவார். பஞ்சாபின் பாபா போகா எனவும் இவர் அழைக்கப்படுகிறார்.\n\nSection::::பணிகள்.\nஇந்திய பஞ்சாப் லூதியானா மாவட்டத்தில் ஜசோவால் என்னும் ஊரில் பிறந்த ஜக்தேவ் சிங், அலிகார் பல்கலைக் கழகத்தில் சட்டம் படித்தார். இளமைக் காலத்தில் அரசியலில் ஈடுபட்டு 1980 ஆம் ஆண்டில் பஞ்சாப் சட்ட மன்றத்திற்குத் தேர்ந்தெடுக்கப்பட்டார். பேராசிரியர் மோகன் சிங் நினைவு அறக் கட்டளையைத் தோற்றுவித்தார். நாட்டுப்புறக் கலைஞர்களை ஊக்குவித்தார். பஞ்சாபின் புராதன நடனங்களான பாங்க்ரா, கிட்டா, லோக் நாக் போன்றவற்றை மீண்டும் உயிர்ப்பித்து மக்களிடையே பரப்பினார்.\n"}
{"id": "310254", "url": "https://ta.wikipedia.org/wiki?curid=310254", "title": "தோதா, பஞ்சாப்", "text": "தோதா, பஞ்சாப்\n\nதோதா \"(Doda)\" என்பது இந்தியாவின் பஞ்சாப் மாநிலத்தில் உள்ள முக்த்சர் சாகிப் மாவட்டத்தில் இருக்கும் ஒரு கிராமம் மற்றும் நகரம் ஆகும். \n\nSection::::புவியியல்.\n30°23′04″வடக்கு 74°38′22″கிழக்கு என்ற அடையாள ஆட்கூறுகளில் தோதா கிராமம் அமைந்துள்ளது. கடல் மட்டத்திலிருந்து சராசரியாக 610 அடிகள் உயரத்தில் இக்கிராமம் அமைந்துள்ளது. கிழக்கில் பட்டிண்டா நகரமும் வடமேற்கில் முக்த்சர் சாகிப் நகரமும் மற்றும் வடக்கில் பரித்கோட் மாவட்டமும் இக்கிராமத்திற்கு எல்லைகளாக உள்ளன. \n\nSection::::மக்கள் தொகையியல்.\n2001 ஆம் ஆண்டில் மேற்கொள்ளப்பட்ட இந்திய நாட்டின் மக்கள் தொகைக் கணக்கெடுப்பின்படி தோதா கிராமத்தின் மக்கள் தொகை 11,529 ஆகும். இம்மக்கள் தொகையில் 1951 குடும்பங்களைச் சேர்ந்த 6045 ஆண்கள் மற்றும் 5484 பெண்கள் அடங்குவர். மொத்த மக்கள் தொகையில் ஆண்கள் 52 சதவீதம் பேரும் பெண்கள் 48 சதவீதம் பேரும் இருந்தனர். தோதா கிராமத்தின் பாலின விகிதம் ஆயிரம் ஆண்களுக்கு 907 பெண்கள் என்ற அளவில் இருந்தது.\n"}
{"id": "310258", "url": "https://ta.wikipedia.org/wiki?curid=310258", "title": "துனி விசித்திரம்", "text": "துனி விசித்திரம்\n\nதுனி விசித்திரம் (துனிவிசித்திரம்) என்பது சிற்றிலக்கிய வகையில் பாகுபடுத்திக் காட்டப்பட்டுள்ள நூல் வகை. ஊடலில் விடாப் பிடியாகத் துனி கொண்டிருக்கும் பெண்ணை ஊடல் உணர்த்தி அவளோடு கலத்தலைப் பாடும் நூல் துனிவிசித்திரம் எனப்படும். \n\n\"முத்து முலைப் பெண் கலவி பாடிப் பிரிவாய் விரித்து உரைத்தல் அண்ணும் துனிவிசித்திரம்\" – பாடல் எண் 6. \n\nஇது திருக்குறளில் புலவி நுணுக்கம் என்னும் அதிகாரத்தில் வரும் பாடல்கள் போன்ற பொருட்பாங்கினைக் கொண்டிருக்கும்\n"}
{"id": "310263", "url": "https://ta.wikipedia.org/wiki?curid=310263", "title": "எம்60 இயந்திரத் துப்பாக்கி", "text": "எம்60 இயந்திரத் துப்பாக்கி\n\nஎம்60 இயந்திரத் துப்பாக்கி என்பது அமெரிக்க பொது நோக்க இயந்திரத்துப்பாக்கியாகும். இது 7.62×51மிமீ இரவைகளைச் பட்டி இணைப்பு மூலமாக சுடக்கூடியது. இது பல வகையான, குறிப்பாக குண்டு, வரைபடி, கவசத் துளைப்பு இரவைகளைச் சுடக்கூடியது.\n\n\n"}
{"id": "310264", "url": "https://ta.wikipedia.org/wiki?curid=310264", "title": "ருத்ராபூர் குண்டுவெடிப்புகள், 1991", "text": "ருத்ராபூர் குண்டுவெடிப்புகள், 1991\n\nருத்ராபூர் குண்டுவெடிப்புகள், 1991 \"(1991 Rudrapur bombings)\" என்பது இந்தியாவின் உத்தராகண்டம் மாநிலத்தில் இருக்கும் ருத்ராபூர் நகரில் தீவிரவாதிகள் என்று சந்தேகிக்கப்படும் நபர்களால் குண்டுவீச்சுத் தாக்குதல் நிகழ்த்தப்பட்ட சம்பவத்தைக் குறிக்கிறது. 1991 ஆம் ஆண்டு அக்டோபர் மாதம் 17 ஆம் நாளில் அங்கு இரண்டு குண்டுகள் வெடித்தன. முதல் குண்டு வெடித்தபோது மக்கள் பொது மைதானத்தில் இராம்லீலா என்ற நாடகம் பார்த்துக் கொண்டிருந்தனர். 15 நிமிடங்களுக்குப் பின்னர் இரண்டாவது குண்டு அருகிலிருந்த மருத்துவமனைக்கு அருகில் வெடித்தது. முதல் குண்டு வெடிப்பில் காயமடைந்தவர்கள் சிகிச்சைக்காக இம்மருத்துவமனைக்கு கொண்டு வரப்பட்டிருந்தார்கள் என்பது குறிப்பிடத்தக்கது ஆகும். இக்குண்டு வெடிப்பு சம்பவத்தில் 40 பேர் கொல்லப்பட்டனர், 140 பேர் காயமடைந்தனர். காலிசுதான் தேசியப் படையினர் இச்சம்பவத்திற்கு பின்னர் பொறுப்பேற்றனர்.\n1991 ருத்ராபூர் குண்டுவெடிப்பு சம்பவம் குறிப்பாக கைவினை வெடி குண்டு தாக்குதல் என்பது மிகவும் கவனிக்கத்தக்கது.\n"}
{"id": "310266", "url": "https://ta.wikipedia.org/wiki?curid=310266", "title": "இலட்சுமி விலாசம்", "text": "இலட்சுமி விலாசம்\n\nஇலட்சுமி விலாசம் (லட்சுமி விலாசம்) என்பது சிற்றிலக்கிய வகையில் ஒன்றான விலாசம் இலக்கிய வகையைச் சேர்ந்த நூலாகும். \n\nபெண்ணைத் திருமணம் செய்துகொள்வதற்காக, பேராவலோடு பொன்னைப் பரிசமாகத் தர ஒருவன் கொண்டுவந்திருப்பதாகப் பாடுதல் இலட்சுமி விலாசம் என்னும் நூல் வகையின்பால் கொள்ளப்படும். இங்கு ‘இலட்சுமி’ என்னும் சொல் பொன்னைக் குறிக்கும். பொன்னை விலாசம் போட்டுக் காட்டிக்கொண்டு, கொண்டுவருவதால் இந்தப் பொருள் பற்றிய நூலை இந்த வகையில் சேர்த்துள்ளனர். \n\nபெண்ணை மணங்கூட்ட மாலொடு பொன் வந்ததாப் பாடல் . \n"}
{"id": "310268", "url": "https://ta.wikipedia.org/wiki?curid=310268", "title": "எம்2 இயந்திரத் துப்பாக்கி", "text": "எம்2 இயந்திரத் துப்பாக்கி\n\nஎம்2 இயந்திரத் துப்பாக்கி (\"M2 Machine Gun\") அல்லது எம்2 பிரவுனிங் (\"M2 Browning\") என்பது ஒரு கனரக இயந்திரத் துப்பாக்கியாகும். இது முதல் உலகப் போர் முடிவில் யோன் பிரவுனிங் என்பவரால் வடிவமைக்கப்பட்டது. எம்2 பெரிய, ஆற்றல் மிக்க .50 பிஎம்ஜி இரவைகளைப் பயன்படுத்துகின்றன. இந்த இரவைகள் \"மா டியூஸ்\" (\"Ma Deuce\"), எனவும் அழைக்கப்படுகின்றன. இத்துப்பாக்கி காலாட்படை, கவசமற்ற அல்லது இலகு கவசமுள்ள வாகனங்கள், படகுகள், அரண்கள், தாழப்பறக்கும் வானூர்திகள் என்பவற்றுக்கு எதிராக சிறப்பாக செயலாற்றுகிறது. இது ஏனைய இயந்திரத்துப்பாக்கிகளைவிட நீண்ட காலமாக உற்பத்தி செய்யப்படுகிறது.\n\n"}
{"id": "310269", "url": "https://ta.wikipedia.org/wiki?curid=310269", "title": "1962 இலங்கை ஆட்சிக் கவிழ்ப்பு முயற்சி", "text": "1962 இலங்கை ஆட்சிக் கவிழ்ப்பு முயற்சி\n\n1962 இலங்கை ஆட்சிக் கவிழ்ப்பு முயற்சி (\"Ceylonese coup d'état attempt\", அல்லது \"Colonels coup\") என்பது இலங்கையில் 1962 சனவரி 27 இல் மேற்கொள்ளப்பட்ட ஒரு தோல்வியடைந்த இராணுவப் புரட்சியைக் குறிக்கும். கிறித்தவ உயர்குடி மூத்த இராணுவ மற்றும் காவல்துறை அதிகாரிகள் சிலர் பிரதமர் சிறிமாவோ பண்டாரநாயக்கா தலைமையிலான சனநாயக முறைப்படி தேர்ந்தெடுக்கப்பட்ட அரசாங்கத்தை வன்முறை மூலம் கவிழ்க்கத் திட்டமிட்டனர். 1962 சனவரி 27 இரவு புரட்சி முன்னெடுக்கப்படும் முன்னரேயே முக்கிய கிளர்ச்சித் தலைவர்கள் கைது செய்யப்பட்டனர்.\n\nSection::::பின்னணி.\nஇலங்கை பிரித்தானியாவிடம் இருந்து 1948 ஆம் ஆண்டில் விடுதலை பெற்று \"இலங்கை மேலாட்சி\" என இலங்கை என அழைக்கப்பட்டது. இது உள்ளூர் மக்களின் சுயாட்சிக்கு வழிவகுத்தது. ஆனாலும், நாட்டின் முக்கிய அரசியல், அரச, மற்றும் இராணுவப் பதவிகள் 1948 இற்கு முன்னர் பிரித்தானியருக்கு விசுவாசமாகப் பணியாற்றிய இலங்கை கிறித்தவ மேல்குடித் தலைவர்களிடம் பிரித்தானியரால் கைமாறப்பட்டது.\n\n1956 ஆம் ஆண்டில் ஆங்கிலிக்கக் கிறித்தவத்தில் இருந்து பௌத்தத்திற்கு மதம் மாறிய சாலமன் பண்டாரநாயக்கா பொதுத் தேர்தலில் வெற்றி பெற்றார். நாட்டின் பெரும்பான்மை பௌத்த, சிங்கள மக்களின் ஆதரவுடன் இவர் தேசியவாத இயக்கத்தைப் பரப்ப்னார். கிறித்தவ சிறுபான்மையினரை விட இவர்கள் தாம் சமுதாய அடிநிலையில் இருப்பதாக நம்பினர். தேர்தல் வெற்றியை அடுத்து, பண்டாரநாயக்கா அரசின் அனைத்துத் துறைகளிலும் தீவிர சிங்களமயமாக்கலை அறிமுகப்படுத்தினார். சிங்களம் மட்டும் சட்டத்தை அமுல் படுத்தினார். இலங்கையில் இருந்த கடைசிப் பிரித்தானிய படைத்தளத்தையும் மூடினார்.\n\nஇராணுவ உயர் பதவிகளில் ஐந்தில் மூன்று பங்கு கிறித்தவர்களும், ஐந்தில் ஒன்று தமிழரும், ஐந்தில் ஒன்று பரங்கியரும் இருந்த நிலையை பண்டாரநாயக்கா மாற்றி அமைத்தார். பௌத்த சிங்கள அதிகாரிகளை நியமித்தார். மூன்று கிறித்தவ உயர் அதிகாரிகள் பணியில் இருந்த போதிலும், ஒரு பௌத்தரை காவல்துறை மா அதிகாரியாக நியமித்தார்.\n\n1961 அளவில் தாம் திட்டமிட்டு ஒடுக்கப்படுவதாக உயர்குடி கிறித்தவர்கள் மனதில் மனக்கசப்பு வளர்ந்தது. இலங்கை அரசு சிறுபான்மையினரின் கத்தோலிக்கப் பாடசாலைகளை அரசுமயப்படுத்தினர். அதே வேளையில் சில உயர்குடி ஆங்கிலிக்கப் பாடசாலைகளை அவர்கள் விட்டு வைத்தனர். இந்நிலையில் பல கிறித்தவர்கள் இலங்கையை விட்டு வெளியேற ஆரம்பித்தனர். பெரும்பாலானோர் ஐக்கிய இராச்சியம் நோக்கிப் புலம் பெயர்ந்தனர். நாட்டின் பொருளாதாரம் இதனால் பாதிப்படைந்தது. விலைவாசிகள், வேலையின்மை போன்றவை ஏறத்தொடங்கின. இதே வேளையில் பாக்கித்தானில் இராணுவத் தலைவர் அயூப் கான் நடத்திய இராணுவப் புரட்சி உள்ளூரில் சிலருக்கு ஊக்கம் கொடுத்தது.\n\nSection::::ஆட்சிக் கவிழ்ப்பு முயற்சி.\nஇராணுவப் புரட்சிக்கு \"வன்பிடி நடவடிக்கை\" (\"Operation Holdfast\") எனப் பெயரிடப்பட்டது. பிரதமர், அமைச்சர்கள், பாதுகாப்புக்கான நாடாளுமன்றச் செயலர் (பீலிக்சு டயசு பண்டாரநாயக்கா), இராணுவத் தளபதி, கடற்படையின் பதில் தளபதி, காவல்துறை உயர் அதிகாரி, புலனாய்வுத்துறை உயர் அதிகாரி (ஜோன் ஆட்டிகலை) ஆகியோரைக் கைது செய்து இராணுவத் தலைமையகத்தில் சிறை வைப்பதே நோக்கமாக இருந்தது. ஆனாலும், புரட்சிக்குத் திட்டமிட்டவர்கள் “ஒரு துளி இரத்தமும் சிந்தாமல்\" புரட்சியை முன்னெடுக்கத் திட்டமிட்டிருந்தனர்.\n\n\n"}
{"id": "310271", "url": "https://ta.wikipedia.org/wiki?curid=310271", "title": "3,5-ஈரைதராக்சிபென்சாயிக் அமிலம்", "text": "3,5-ஈரைதராக்சிபென்சாயிக் அமிலம்\n\n3,5-ஈரைதராக்சிபென்சாயிக் அமிலம் \"(3,5-Dihydroxybenzoic acid )\" என்பது CHO என்ற வேதி வாய்ப்பாடு கொண்ட ஒரு கரிம வேதியியல் சேர்மமாகும். ஈரைதராக்சிபென்சாயிக் அமிலம் என வகைப்படுத்தப்படும் இச்சேர்மம் α-இரிசோர்சினால் என்ற பெயராலும் அழைக்கப்படுகிறது. ஆல்க்கைல்ரிசோர்சினால்களின் வளர்சிதை மாற்றத்தில் உருவாகும் பொருளான இவ்வேதிப்பொருள் முதன்முதலில் மனித சிறுநீரில் கண்டறிந்து அளவிடப்பட்டது. சிறுநீருக்கு மாற்றாக பிளாசுமா எனப்படும் உயிரணுக் கணிகத்திலும் இதனை அளவிட முடிந்தது. உட்கொள்ளப்பட்ட முழு கோதுமையின் அளவைக் காட்டும் உயிரிச்சுட்டாக\nஇச்சேர்மம் பயனாகிறது. \n"}
{"id": "310276", "url": "https://ta.wikipedia.org/wiki?curid=310276", "title": "பிகே இயந்திரத் துப்பாக்கி", "text": "பிகே இயந்திரத் துப்பாக்கி\n\nபிகே இயந்திரத் துப்பாக்கி (\"PK\"; , ஒலிபெயர்ப்பு: \"Pulemyot Kalashnikova\") என்பது 7.62மிமீ பொதுப் பயன்பாட்டு இயந்திரத் துப்பாக்கி ஆகும். சோவியத் ஒன்றியம் வடிவமைத்த இதனை தற்போது உருசியா செய்கிறது. பிகே இயந்திரத் துப்பாக்கி 1961 அறிமுகம் செய்யப்பட்டு பிகேஎம் என மேம்படுத்தப்பட்டது. இது தற்போது முன்வரிசை காலாட்படை, வாகனத்தில் பொருத்தப்பட்ட ஆயுதமாக உருசிய ஆயுதப்படைகளின் பாவனையில் உள்ளது.\n\n\n\n\n"}
{"id": "310279", "url": "https://ta.wikipedia.org/wiki?curid=310279", "title": "பிகே", "text": "பிகே\n\nபிகே (\"pk\") என்பது:\n\n\n\n\n"}
{"id": "310281", "url": "https://ta.wikipedia.org/wiki?curid=310281", "title": "அர்னால்ட் ஜோசப் டாயின்பீ", "text": "அர்னால்ட் ஜோசப் டாயின்பீ\n\nஅர்னால்ட் ஜோசப் டாயின்பீ (Arnold Joseph Toinbee 14 ஏப்பிரல் 1889–22 அக்டோபர் 1975) பிரிட்டனைச் சேர்ந்த நூலாசிரியர், வரலாற்றாசிரியர் ஆவார்.\n\nலண்டனில் பிறந்த அர்னால்ட் டாயின்பீ 1950-60களில் பரவலாக அறியப்பட்டவர். இவர் எழுதிய வரலாற்றாய்வு என்னும் நூல் 12 மடலங்களைக் கொண்டது. உழைக்கும் மக்களின் நலன்களை உயர்த்த எழுதிய அறிஞர் என்றும் பாராட்டப்படுபவர்.\nஉலகில் போர்களும் பூசல்களும் ஒழிந்து மனித இனத்தில் ஒற்றுமை தழைக்க வேண்டும் என்று கூறினார்.\n"}
{"id": "310283", "url": "https://ta.wikipedia.org/wiki?curid=310283", "title": "அமதெரசு", "text": "அமதெரசு\n\nஅமதெரசு என்பவர் சின்டோ மதத்தினர் வழிபடும் ஒரு முக்கிய பெண் கடவுள் ஆவார். இவர் கதிரவனின் கடவுளும் விண்ணகத்தின் கடவுளும் ஆவார். \"விண்ணகத்தில் ஒளிவீசும்\" என்ற பொருள் உடைய \"அமதெரு\" என்ற சொல்லிலிருந்து \"அமதெரசு\" என்ற பெயர் தோன்றியது. இவருடைய முழுப்பெயர் \"அமதெரசு-ஓமிகாமி\". இதற்கு \"விண்ணகத்தில் ஒளிவீசும் பெரும் மாட்சிமையுள்ள கடவுள்\" என்று பொருள். \"கோசிகி\" மற்றும் \"நிகோன் சோகி\" போன்ற சப்பானிய தொன்மவியல் நூல்களின் படி சப்பானிய பேரரசர்கள் அமதெரசுவின் நேரடி வாரிசுகளாகக் கருதப்படுகின்றனர். \n\nSection::::பிறப்பு.\nகதிரவக் கடவுளான அமதெரசு புயல் மற்றும் கடல் கடவுள் \"சுசானவோ\" மற்றும் நிலா கடவுள் \"சுக்குயோமி\" ஆகியோரின் உடன்பிறந்தவர் ஆவர். இவர்கள் மூவருமே \"இசநாகி\" செய்த சுத்தப்படுத்தும் சடங்கின் மூலம் பிறந்தனர். இசநாகி தன் இடது கண்ணைக் கழுவிய போது அமதெரசுவும், வலது கண்ணை கழுவிய போது சுக்குயோமியும் மூக்கைக் கழுவிய போது சுசானவோவும் பிறந்தனர். \n\nSection::::அமதெரசு மற்றும் சுக்குயோமி.\nஆரம்பத்தில் அமதெரசு தன் உடன்பிறந்தவரான சுக்குயோமியுடன் சேரந்து வானத்தை சரிநிகராக ஆண்டு வந்தார். ஒருநாள் அமாதெரசு தன் உயிர்த் தோழியான உணவு கடவுள் உகே மோச்சி அழைத்த விருந்திற்கு தனக்கு பதிலாக சுக்குயோமியை சென்று வருமாறு அனுப்பினார். அங்கு சென்ற சுக்குயோமிக்கு உகே மோச்சியின் உணவு பரிமாறிய விதம் சற்றும் பிடிக்காத்தால் அவரைக் கொன்றார். இதையறிந்து கோபமுற்ற அமாதெரசு இனி சுக்குயோமியின் முகத்தில் விழிக்கவே மாட்டேன் என்று கூறி அவரை விட்டு நிரந்தமாகப் பிரிந்தார். பிறகு சுக்குயோமி பாதாளத்திற்குச் சென்றதால் அவரது ஒளி குன்றியது. அமதெரசு காலை நேரத்திலும் சுக்குயோமி இரவு நேரத்திலும் வானத்தை ஆட்சி செய்தனர். இதுவே காலையும் மாலையும் தோன்றக் காரணமானது. \n\nSection::::அமதெரசு மற்றும் சுசானவோ.\nஇசநாகி சுசானவோவை விண்ணுலகை விட்டு செல்லுமாறு கட்டளையிட்டார். சுசானவோ இறுதியாக அமதெரசுவை சந்தித்து விடைபெற்றுச் செல்ல நினைத்தான். ஆனால் அமதெரசு அவரை நம்பவில்லை. இதனால் சுசானவோ தன்னை நிரூபிக்க்க ஒரு சவால் விடுத்தான். அந்த சவாலின் படி இருவரும் பொருட்களில் இருந்து கடவுள்களை பிறக்க வைத்தனர். சுசானவோவின் வாளின் மூலம் அமதெரசு மூன்று பெண் கடவுள்களை உருவாக்கினார். அமதெரசுவின் அணிகலன் மூலம் சுசானவோ ஐந்து ஆண் கடவுள்களை உருவாக்கினார், பிறகு அமதெரசு அந்த ஐந்து ஆண் கடவுள்கள் தன் அணிகலனில் இருந்து பிறந்ததால் தனக்கே உரிமையானது என்றும் சவாலில் தானே வெற்றி பெற்றதாகவும் கூறினார். இதனால் இருவருக்கும் சண்டை நடந்தது. சுசானவோ தன் வலிமை மூலம் அமதெரசுவின் வயல்களை அழித்தார். மேலும் அமதெரசுவின் வண்டியில் இருந்த குதிரையையும் அவரது ஊழியர்களில் ஒருவரையும் கொன்று விட்டார். இதனால் அமதெரசு கோபத்துடன் \"அம-னோ-இவாடோ\" என்ற குகையில் மறைந்து கொண்டார். இதனால் உலகம் இருண்டது. இதற்கு தண்டனையாக சுசானவோ விண்ணகத்தில் இருந்து முற்றிலுமாக வெளியேற்றப்பட்டார். \nஉலகில் இருள் சூழ்ந்து உயிரினஙக்ள் அனைத்தும் துன்ப்ப்பட்டன. அமதெரசுவை திரும்பக் கொண்டு வர அனைத்து கடவுள்களும் திட்டம் தீட்டினர். .அதற்காக ஒரு மரத்தில் \"யாடா-நோ-ககாமி\" என்னும் கண்ணாடியையும் \"யசகானி நோ மகடமா\" என்னும் முத்து நகையையும் குகையின் வாயிலுக்கு நேர் எதிராக கட்டி வைத்தனர். பிறகு ஆடிப்பாடி மகிழ்ந்தனர். அந்த சத்தங்களைக் கேட்ட அமதெரசு காரணத்தை அறிய சிறிய துளை வழியாக வெளியே நோக்கினார். அப்போது சில கடவுள்கள் தங்களுக்கு வேறு ஒரு புதிய கதிரவ கடவுள் கிடைத்துவிட்டதாக கூறி மகிழ்ந்து கொண்டாடினர். இதைக்கேட்டு கோபமடைந்த அமதெரசு குகையின் வாயிலை உடைத்துக் கொண்டு வெளிப்பட்டார். அப்போது அவர் தன் முன்னே கட்டப்பட்டிருந்த கண்ணாடியில் தன் பேரொளி வீசும் முகத்தை பார்த்தார். அதனால் அவரது ஒளி பிரதிபலிப்படைந்து இருண்ட பூமியில் பட்டது. இதனால் பூமி பழைய நிலைக்கு திரும்பியது. பயிர்கள் செழித்தன, உயிரினங்கள் வாழ்வு பெற்றன. பிறகு வலிமையின் கடவுள் \"அமெ-னோ-தசிகராவோ\" தன் பலத்தால் குகையை நிரந்தரமாக மூடிவிட்டார். பிறகு அமதெரசு மீண்டும் விண்ணுலகம் சென்று தன் பணியைத் தொடர்ந்தார். \nபிற்காலத்தில் சுசானவோ, அமதெரசுவுடன் ஏற்பட்ட சண்டையை மறந்து சமாதானமாகினார். அதற்கு அடையாளமாக \"குசநகி-நோ-சுருகி\" என்ற வாளை அமதெரசுவிற்கு உடன்பாடு பரிசாக அளித்தார்.\n\nSection::::அமதெரசுவின் மூன்று பரிசுகள்.\nஅமதெரசு தன் மகனான \"அமா-னோ-ஒசிகோ-மிமி\"யிடம் பூமியை ஆளுமாறு கேட்டுக்கொண்டார். ஆனால் அவர் \"அமா-னோ-அசித்ததே\"யில் (விண்ணுலகம்-மண்ணுலகம் இரண்டையும் இணைக்கும் பாலம்) நின்றுகொண்டு பூமியில் நிகழும் பாவங்களைக் கண்டார். இதனால் பூமியை ஆள அவர் மறுத்துவிட்டார். பிறகு பூமியை ஆள பலரும் மறுத்துவிட்டனர். இறுதியாக அமதெரசுவின் பேரனும் அமா-னோ-ஒசிகோ-மிமியின் மகனுமான \"நினிங்கி\" பூமியை ஆள சம்மதித்தார். இதனால் மகிழ்ந்த அமதெரசு நினிங்கிக்கு மூன்று பரிசுகளை கொடுத்தனுப்பினார். அவை குகை நிகழ்வின் போது இருந்த \"யசாகானி-நோ-மகடமா\" என்னும் நகை மற்றும் \"யாடா-நோ-ககாமி\" என்னும் கண்ணாடி ஆகியவையும் சுசானவோ அளித்த \"குசநகி-நோ-சுருகி\" வாளும் ஆகும். இந்த மூன்றுமே நினிங்கியின் சின்னங்களாயின. பிற்காலத்தில் வந்த சப்பானிய பேரரசர்கள் இந்த மூன்றையும் தங்கள் அரசு சின்னமாகக் கொண்டனர். \n\n"}
{"id": "310284", "url": "https://ta.wikipedia.org/wiki?curid=310284", "title": "சுக்குயோமி", "text": "சுக்குயோமி\n\nசுக்குயோமி என்பவர் ஷிண்டோ மதம் மற்றும் சப்பானிய தொன்மவியலில் கூறப்படும் நிலா கடவுள் ஆவார். சப்பானிய மொழியில் \"சுக்கு\" என்றால் நிலா என்றும் \"யோமி\" என்றால் பாதாளம் என்றும் பொருள். உணவுக் கடவுள் உகே மோச்சியைக் கொன்றதால் சுக்குயோமி பாதாளத்திற்கு சென்றார். இதுவே அவர் பெயரில் \"யோமி\" தோன்றக் காரணமானது.\n\nநிலா கடவுளான சுக்குயோமி இசநாகியின் சுத்தப்படுத்தும் சடங்கின் மூலம் பிறந்தார். இசநாகி தன் வலது கண்ணை கழுவிய போது சுக்குயோமியும் இடது கண்ணைக் கழுவிய போது அமதெரசுவும், மூக்கைக் கழுவிய போது சுசானவோவும் பிறந்தனர்.\n\nஆரம்பத்தில் சுக்குயோமி தன் உடன்பிறந்தவரான கதிரவ கடவுள் அமதெரசுவுடன் சேரந்து வானத்தை சரிநிகராக ஆண்டு வந்தார். ஒருநாள் அமாதெரசு தன் உயிர்த் தோழியான உணவு கடவுள் உகே மோச்சி அழைத்த விருந்திற்கு தனக்கு பதிலாக சுக்குயோமியை சென்று வருமாறு அனுப்பினார். அங்கு சென்ற சுக்குயோமிக்கு உகே மோச்சியின் உணவு பரிமாறிய விதம் சற்றும் பிடிக்கவில்லை. இதனால் சுக்குயோமி அவரைக் கொன்றார். இதையறிந்து கோபமுற்ற அமாதெரசு இனி சுக்குயோமியின் முகத்தில் விழிக்கவே மாட்டேன் என்று கூறி அவரை விட்டு நிரந்தமாகப் பிரிந்தார். பிறகு சுகுயோமி பாதாளத்திற்குச் சென்றதால் அவரது ஒளி குன்றியது. அமதெரசு காலை நேரத்திலும் சுக்குயோமி இரவு நேரத்திலும் வானத்தை ஆட்சி செய்தனர். இதுவே காலையும் மாலையும் தோன்றக் காரணமானது.\n"}
{"id": "310285", "url": "https://ta.wikipedia.org/wiki?curid=310285", "title": "2,4-ஈரைதராக்சிபென்சாயிக் அமிலம்", "text": "2,4-ஈரைதராக்சிபென்சாயிக் அமிலம்\n\n2,4-ஈரைதராக்சிபென்சாயிக் அமிலம் \"(2,4-Dihydroxybenzoic acid )\" என்பது CHO என்ற வேதி வாய்ப்பாடு கொண்ட ஒரு கரிம வேதியியல் சேர்மமாகும். ஈரைதராக்சிபென்சாயிக் அமிலம் என வகைப்படுத்தப்படும் இச்சேர்மம் β -இரிசோர்சினால் என்ற பெயராலும் அழைக்கப்படுகிறது \n\nபடிகத்தன்மை அமிலங்களின் மூன்று மாற்றியன்களில் இந்த β –இரிசோர்சினால் என்ற சேர்மமும் ஒன்றாகும். இரிசோர்சினாலில் கார்பாக்சிலிக் வழிப்பொருளாகவும் அதேசமயத்தில் பென்சாயிக் அமிலத்தின் ஈரைதராக்சி வழிபொருளாகவும் இச்சேர்மம் கருதப்படுகிறது..\n\nடார்ட் செர்ரிகளில் இருந்து கிடைக்கும் சயனிதின் கிளைகோசைடுகளின் படியிறக்க விளைபொருள் 2,4-ஈரைதராக்சிபென்சாயிக் அமிலம் ஆகும். நெல்லிச்சாறு உட்கொண்டபின்னரான வளர்சிதை மாற்ற குருதிநீரில் காணப்படுகிறது. \n"}
{"id": "310286", "url": "https://ta.wikipedia.org/wiki?curid=310286", "title": "சுசானவோ", "text": "சுசானவோ\n\nசுசானவோ என்பவர் ஷிண்டோ மதத்தில் கூறப்படும் கடல் மற்றும் புயல் ஆகியவற்றின் கடவுள் ஆவார். இவரது மனைவி பெயர் குஷினாதாகிமே.\n\nசுசானவோ என்பவர் கதிரவ கடவுள் அமதெரசு மற்றும் நிலா கடவுள் சுக்குயோமி ஆகியோரின் உடன்பிறந்தவர் ஆவார். இவர்கள் மூவரும் இசநாகியின் சுத்தப்படுத்தும் சடங்கின் மூலம் பிறந்தனர். இசநாகி தன் வலது கண்ணை கழுவிய போது சுக்குயோமியும் இடது கண்ணைக் கழுவிய போது அமதெரசுவும், மூக்கைக் கழுவிய போது சுசானவும் பிறந்தனர்.\n\nஇசாநாகி சுசானவோவை விண்ணுலகை விட்டு செல்லுமாறு கட்டளையிட்டார். சுசானவோ இறுதியாக அமதெரசுவை சந்தித்து விடைபெற்றுச் செல்ல நினைத்தான். ஆனால் அமதெரசு அவரை நம்பவில்லை. இதனால் சுசானவோ தன்னை நிரூபிக்க்க ஒரு சவால் விடுத்தான். அந்த சவாலின் படி ஒருவர் மற்றவர் பொருட்களில் இருந்து கடவுள்களை உருவாக்க வேண்டும். சுசானவோவின் வாளின் மூலம் அமதெரசு மூன்று பெண் கடவுள்களை உருவாக்கினார். சுசானவோ அமதெரசுவின் அணிகலன் மூலம் ஐந்து ஆண் கடவுள்களை உருவாக்கினார், பிறகு அமதெரசு ஆண் கடவுள்கள் தன் அணிகலனில் இருந்து பிறந்த்தால் தனக்கே உரிமையானது என்றார். இதனால் இருவருக்கும் சண்டை நடந்தது. முடிவில் அமதெரசு கோபத்துடன் அம-னோ-இவாடோ என்ற குகையில் மறைந்து கொண்டார். இதனால் உலகம் இருண்டது. இதற்கு தண்டனையாக சுசானவோ விண்ணகத்தில் இருந்து முற்றிலுமாக வெளியேற்றப்பட்டார்.\n\nபிறகு சுசானவோ பூமியில் இசுமோ என்னும் பகுதிக்கு வந்தார். அங்கு இரு முதியவர்கள் இருந்தனர். அவர்கள் சுசானவோவிடம் தங்கள் எட்டு மகள்களில் ஏழு பேரை எட்டு தலையும் எட்டு வாலும் கொண்ட யமத்தோ-நோ-ஓரொச்சி என்ற வேதாளம் விழுங்கி விட்டாதகவும் எட்டாவது மகளான குஷினாதாகிமேவையும் இன்று விழுங்க வரப்போவதாகவும் கூறினர். சுசானவோ அவரை காப்பாற்றுவதாகவும் அதற்கு பதிலாக குஷினாதாகிமேயை தனக்கு மனைவியாகத் தர வேண்டும் என்று கூறினார். அதற்கு அவர்களும் சம்மதித்தனர். பிறகு குஷினாதாகிமேவை ஒரு சீப்பாக மாற்றி தன் தலையில் அணிந்து கொண்டார். அந்த வேதாளம் வந்த்து. சுசானவோ தன் வாளால் அந்த வேதாளத்தை துண்டு துண்டாக வெட்டி வீழ்த்தினார். ஆனால் அந்த வேதாளத்தின் வால் மட்டும் கடினமாக இருந்த்து. அதை சுசானவோ ஆராய்ந்து பார்த்தபோது அதன் உள்ளே ஒரு வாள் இருந்த்து. அந்த வாளின் பெயர் \"அம-நோ-முரகுமோ-நோ-சுருகி\" (விண்ணகத்தின் மேகங்களை சேர்க்கும் வாள்) அல்லது \"குசநாகி-நோ-சுருகி\" (புல்வெட்டும் வாள்). பிறகு சுசானவோ குஷினாதாகிமேயை பழைய நிலைக்கு மாற்றி அவரை மணந்துகொண்டார்.\n\nபிறகு சுசானவோ அமதெரசுவுடன் ஏற்பட்ட சண்டையை மறந்து சமாதானமானார். அதனால சுசானவோ அவருக்கு குசாநாகி-நோ-சுருகியை உடன்பாடு பரிசாக வழங்கினார். பிற்காலத்தில் அமதெரசு இந்த வாளை தன் வாரிசான நினிங்கிக்கு அளித்தார்.\n\n"}
{"id": "310288", "url": "https://ta.wikipedia.org/wiki?curid=310288", "title": "கூடன்மாலை", "text": "கூடன்மாலை\n\nகூடன்மாலை (கூடல் மாலை) என்பது சிற்றிலக்கிய வகைகளில் ஒன்றாகப் பாகுபடுத்திக் காட்டப்பட்டுள்ள நூல் வகை. \n\nமான் போன்ற பெண் ஒருத்தி ஒருவனோடு கூடியிருக்கத் தானே அவனை நாடி வருவதாகப் பாடுவது கூடன்மாலை சிற்றிலக்கியம் ஆகும். \n\n\"மான் வலிய மேவ வரல் கூடல் மாலையாம்\" என்பது நூற்பா. \n"}
{"id": "310290", "url": "https://ta.wikipedia.org/wiki?curid=310290", "title": "குலோதயமாலை", "text": "குலோதயமாலை\n\nகுலோதயமாலை (குல உதய மாலை) என்பது சிற்றிலக்கிய வகைகளில் ஒன்றாகப் பாகுபடுத்திக் காட்டப்பட்டுள்ள நூல் வகை. \n\nதன்மானம் கொண்ட தன் குலத்தின் பெருமையை விரித்துரைத்துப் பாடுவது குலோதயமாலை என்னும் சிற்றிலக்கியம் ஆகும். \n\n\"மானக் குலோதய மாலை குலம் தான் விரித்தல்\" என்பது நூற்பா. \n"}
{"id": "310295", "url": "https://ta.wikipedia.org/wiki?curid=310295", "title": "நகர்வாலா ஊழல்", "text": "நகர்வாலா ஊழல்\n\nநகர்வாலா ஊழல் (1971 Nagarwala scandal) என்பது 1971 ஆம் ஆண்டில் இந்தியாவில் நிகழ்ந்த ஒன்று. \n\nருஸ்தும் சோரப் நகர்வாலா என்பவர் அன்றைய இந்தியத் தலைமை அமைச்சர் இந்திரா காந்தி பேசுவது போல குரலை மாற்றிக் கொண்டு, தொலைபேசியில் வங்கி (SBI) தலைமைக் காசாளர் வேத் பிரகாசு மல்கோத்ராவிடம் உரையாடி, அறுபது லட்ச ரூபாய் ரொக்கப் பணத்தை மாநில வங்கியிலிருந்து பெற்று ஏமாற்றினார். உண்மை வெளிவந்ததும் நகர்வாலா கைது செய்யப்பட்டு சிறையில் தள்ளப்பட்டார். 4 ஆண்டு கால சிறைத் தண்டனையும் அடைந்தார். ஆனால் சிறையிலேயே இறந்து போனார். இந்த ஏமாற்று இந்திய அரசியலில் பெரும் சச்சரவையும் புயலையும் ஏற்படுத்தியது.\n\nSection::::மேற்கோள்கள்.\nhttp://www.telegraphindia.com/1030627/asp/nation/story_2107442.asp\n"}
{"id": "310297", "url": "https://ta.wikipedia.org/wiki?curid=310297", "title": "எம்249 இலகு இயந்திரத் துப்பாக்கி", "text": "எம்249 இலகு இயந்திரத் துப்பாக்கி\n\nஎம்249 இலகு இயந்திரத் துப்பாக்கி (\"M249 light machine gun\") என்பது பெல்ஜிய எப்என் மினிமியின் அமெரிக்கத் தழுவலான ஒரு இலகு இயந்திரத் துப்பாக்கி ஆகும். எம்249 தென் கரொலைனாவில் உற்பத்தி செய்யப்பட்டு ஐக்கிய அமெரிக்க ஆயுதப் படைகள் பரவலாகப் பயன்படுத்தும் ஆயுதமாகும். இது 1984 இல் அறிமுகப்படுத்தப்பட்டது. எம்249 காலாட்படைகளுக்கு பாரிய அளவு விகித சுடுதலையும் இலக்கு நேர்த்தியையும் வழங்கும் இயந்திரத் துப்பாக்கியாகவும் உள்ளது.\n\n\n"}
{"id": "310298", "url": "https://ta.wikipedia.org/wiki?curid=310298", "title": "ஆடாமணி", "text": "ஆடாமணி\n\nஆடாமணி என்பது சிற்றிலக்கிய வகைகளில் ஒன்றாகப் பாகுபடுத்திக் காட்டப்பட்டுள்ள நூல் வகை. \n\nமனுநீதிச் சோழன் ஆராய்ச்சி மணி கட்டி ஆண்டது போல் ஆராய்ச்சிமணி கட்டி ஆள்வது தமிழ்நாட்டு அரசர்களின் வழக்கம். பகையரசன் நாட்டில் ஒற்றுப் பார்த்தல் அரசனின் கடமை. இதனைத் திருக்குறள் ஒற்றாடம் என்னும் அதிகாரந்நுல் விரித்துரைக்கிறது. இதனை ‘வேய்’ என்று இலக்கண நூல்கள் குறிப்பிடுகின்றன. இவ்வாறு வேவு (ஒற்று)ப் பார்த்து வந்த செய்தியை மின்னல் போன்ற பெண் ஒருத்தி அரசனுக்குச் சொல்ல அரசன் போருக்கெழுந்த செய்தியை விரித்துரைத்துப் பாடுவது ஆடாமணி என்னும் சிற்றிலக்கியம் ஆகும். ஆராய்ச்சி-மணி ஆடாமல் அரனுக்குச் செய்தி வந்ததால் இந்த இலக்கியம் ஆடாமணி என்னும் பெயரைப் பெற்றது. \n\n<poem>வாயின் மணிநா வாடாமற் செய மின்னாள்\nவாயின் முத்து ஊற அசைக்க – வேய் இறைவன்\nபூசலிட்டுப் பின் மேவப் பூட்டி உரைப்பதுவே\nவாசம் மிகும் ஆடாமணி. என்பது நூற்பா. </poem> \n"}
{"id": "310300", "url": "https://ta.wikipedia.org/wiki?curid=310300", "title": "2,3- ஈரைதராக்சிபென்சாயிக் அமிலம்", "text": "2,3- ஈரைதராக்சிபென்சாயிக் அமிலம்\n\n2,3- ஈரைதராக்சிபென்சாயிக் அமிலம் \"(2,3-Dihydroxybenzoic acid)\" என்பது CHO என்ற வேதி வாய்ப்பாடு கொண்ட ஒரு கரிம வேதியியல் சேர்மமாகும். இயற்கை பீனால் எனக் கருதப்படும் இச்சேர்மம், பைலாந்தசு அசிடசு என்றழைக்கப்படும் அருநெல்லி மற்றும் சால்வினியா மொலெசுடா எனப்படும் நீர்வாழ் பெரணியிலும் 2,3- ஈரைதராக்சிபென்சாயிக் அமிலம் காணப்படுகிறது. பிளாகோர்டியா இன்னெர்மிசு எனப்படும் சீமைக்கொட்டைக்களா பழவகையிலும் இச்சேர்மம் அதிக அளவில் காணப்படுகிறது. ஈரைதராக்சிபென்சாயிக் அமிலம் என வகைப்படுத்தப்படும் இக்கரிமச்சேர்மம் நிறமற்ற திண்மமாக, ஏழுபடிநிலை வழிமுறையான சிக்கிமேட்டு வழிமுறையில் இயற்கையில் தோன்றுகிறது. மேலும், பல்வேறு சிடெரோபோர்களுடன் 2,3- ஈரைதராக்சிபென்சாயிக் அமிலம் ஒருங்கிணைக்கப்பட்டுள்ளது. சிடெரோபோர்கள் என்பவை வலிமையான இரும்பு கலப்புத்தொகுதி அயனிகளை பாக்டிரியாக்களுக்குள் ஈர்க்கும் மூலக்கூறுகளாகும். 2,3- ஈரைதராக்சிபென்சாயிக் அமிலத்தில் ஒரு கேட்டக்கால் தொகுதி இடம்பெற்றுள்ளது. புரோட்டான் நீக்கத்தின் போது இக்கேட்டக்கால் தொகுதி இரும்பு மையங்களை வலிமையாகப் பிணைக்கிறது. மற்றும் இப்பிணைப்பு இணைந்துள்ள கார்பாக்சிலிக் அமிலத் தொகுதி அமைடு இணைப்புகளுடன் பல்வேறு சாரங்களாக இனைந்துள்ளது. மூன்று ஈரைதராக்சிபென்சாயில் பதிலிகளைக் கொண்டுள்ள, பரவலாக அறியப்பட்ட எண்டரோசெலின் என்ற உயர் நாட்ட சிடெரோபோர், செரைனின் டெப்சிபெப்டைடுடன் இணைக்கப்பட்டுள்ளது. \nஇரும்பு-இடுக்கி பிணைப்பு மருந்தாகவும் நுண்ணுயிர் கொல்லி பண்புகளுடனுடம் இது பெரிதும் பயன்படுத்தப்படுகிறது. \nமனித ஆசுப்ரீன் வளர்சிதை மாற்றத்தின் போது ஒரு விளைபொருளாகவும் 2,3- ஈரைதராக்சிபென்சாயிக் அமிலம் கிடைக்கிறது.\n"}
{"id": "310304", "url": "https://ta.wikipedia.org/wiki?curid=310304", "title": "பருவமாலை", "text": "பருவமாலை\n\nபருவமாலை என்பது சிற்றிலக்கிய வகைகளில் ஒன்றாகப் பாகுபடுத்திக் காட்டப்பட்டுள்ள நூல் வகை. \n\nஉலா நூல்களில் ஏழு பருவத்துப் பெண்கள் உலா வரும் தலைவனைக் கண்டு காமுறுவதாகப் பாடப்பட்டிருக்கும். இந்தப் பருவமாலை நூலில் ஏழு பருவத்துப் பெண்கள் எவ்வாறு நடந்துகொள்ள வேண்டும் என்னும் கல்வி புகட்டப்பட்டிருக்கும். \n\n\"பெண் பருவம் ஏழுக்கும் ஆண்டு ஏழ் துறைக் கல்வி ஏற்றமுறல் வாழ் பருவ மாலை ஆமால்\" என்பது நூற்பா. \n"}
{"id": "310306", "url": "https://ta.wikipedia.org/wiki?curid=310306", "title": "வினைல் ஆல்ககால்", "text": "வினைல் ஆல்ககால்\n\nவினைல் ஆல்ககால் \"(Vinyl alcohol)\" என்பது CH2CHOH, என்ற வேதி வாய்ப்பாடு கொண்ட ஒரு கரிம வேதியியல் சேர்மமாகும். எத்தினால் என்ற பெயராலும் இது அழைக்கப்படுகிறது. குடிக்கப்பதற்குப் பயன்படுவது எத்தனால் என்பது கவனிக்கத்தக்கது, வினைல் ஆல்ககால், அசிட்டால்டிகைடு மற்றும் எத்திலீன் ஆக்சைடு ஆகிய சேர்மங்களின் மாற்றியன் ஆகும்.\n\nSection::::அசிட்டால்டிகைடிலிருந்து வினைல் ஆல்ககால்.\nசாதாரண சூழ்நிலைகளில் வினைல் ஆல்ககால் அசிட்டால்டிகைடாக இயங்குச்சமநிலை மாற்றமடைகிறது. \n\nஅசிட்டால்டிகைடு (H3CC(O)H), அறை வெப்பநிலையில் வினைல் ஆல்ககாலை விட அதிக நிலைப்புத்தன்மையுடன் (42.7கியூ/மோல்) : காணப்படுகிறது.\n\nH2C=CHOH → H3CC(O)H , ΔH298,g = −42.7 கியூ/மோல்\n\nஇந்த கீட்டோ- ஈனோல் இயங்குச் சமநிலை மாற்றங்கள் ஒர் உயர் தடையாக உள்ள காரணத்தால் அறை வெப்பநிலைக்கு அருகில் மாற்றம் ஏற்படுவது இல்லை. ஒளிவேதியியல் செயல்முறையின் வினையூக்கத்தால் இயங்குச் சமநிலை மாற்றத்தை உண்டாக்க முடியும். \n\nவளிமண்டலத்திலும் படை மண்டலத்திலும் வினைல் ஆல்ககாலைப் பயன்படுத்தி கரிம அமிலங்கள் தயாரிப்பதற்கு, கீட்டோ ஈனோல் இயங்கு சமநிலை மாற்றமே பொருத்தமான வழியாக இருக்குமென்று இந்தக் கண்டுபிடிப்புகள் பரிந்துரைக்கின்றன . \n\nSection::::பாலிவினைல் ஆல்ககாலுடன் உள்ள தொடர்பு.\nவினைல் ஆல்ககால் நிலைப்புத்தன்மை அற்றது என்பதால், மறைமுகமாக வெப்பநெகிழி பாலிவினைல் ஆல்ககால் உருவாக்கப்படுகிறது. வினைல் அசிட்டேட்ட்டின் எசுதர் பிணைப்புகளை நீராற்பகுப்பு வினைக்கு உட்படுத்தி தொடர்ந்து பலபடியாதல் வினையை நிகழ்த்துவதன் மூலம் மேற்கண்ட மாற்றத்தை ஏற்படுத்த முடியும். (Ac = அசிட்டைல், HOAc = அசிட்டிக் அமிலம்):\nn CH2=CHOAc → (CH2−CHOAc)n\n(CH2−CHOAc)n + n H2O → (CH2−CHOH)n + n HOAc\n\nSection::::ஒர் ஈதல் தொகுதியாக.\nபல்வேறு உலோகக் கலப்புத் தொகுதிகள் வினைல் ஆல்ககாலை ஈதல் தொகுதியாகப் பெற்றுள்ளன என்பது அறியப்பட்டுள்ளது. Pt(acac)(η2-C2H3OH)Cl ஒர் உதாராணம் ஆகும் . (acac = அசிட்டைலசிட்டோனேட்டு)\n\nSection::::விண்மீனிடை ஊடகத்தில்.\nதனுசு விண்மீன் குழாம் பி இன் மூலக்கூற்று மேகத்தில் வினைல் ஆல்ககால் கண்டறியப்பட்டுள்ளது. அமெரிக்காவின் கிட் பீக் தேதிய வானாய்வகம், 12 மீட்டர் வானொலி அதிர்வெண் தொலைநோக்கி மூலம் இதைக் கண்டுபிடித்துள்ளது . இவ்வினைல் ஆல்ககால் நீர்த்த விண்மீனிடை ஊடகத்தில் நிலைப்புத்தன்மையுடன் உள்ளதாகத் தெரிவிக்கப்படுகிறது. இத்தன்மை, இயங்குச் சமநிலை மாற்ற்றமென்பது ஒற்றை மூலக்கூறு சார்ந்ததல்ல என்பதைக் காட்டுகிறது.\n"}
{"id": "310308", "url": "https://ta.wikipedia.org/wiki?curid=310308", "title": "நாட்டுப்புறத் தெய்வங்கள்", "text": "நாட்டுப்புறத் தெய்வங்கள்\n\nநாட்டுப்புறத் தெய்வங்கள் என்பவை நாட்டுப்புற மக்களான கிராம மக்கள் வழிபடுகின்ற தெய்வங்களாகும். இந்த தெய்வங்களை நாட்டார் தெய்வங்கள் என்றும், சிறு தெய்வங்கள் என்றும் கூறுகின்றனர். இந்த நாட்டுப்புறத் தெய்வங்களின் வழிபாடு பெருந்தெய்வங்களின் வழிபாடுகளைப் போல் அல்லாமல் மாறுபட்டுள்ளது. இதனை சிறுதெய்வ வழிபாடு என்கின்றனர். \n\nநாட்டுப்புறத் தெய்வங்கள் பெரும்பாலும் தெலுங்கு, தமிழ் மொழி பேசுகின்றவர்களால் வழிபடப்படுகின்றன. \nSection::::வகைப்பாடு.\nநாட்டுப்புறத் தெய்வங்களை ஊர்த்தெய்வம், குலத்தெய்வம், இனத்தெய்வம், மாலைத்தெய்வம், சமாதி தெய்வம் என ஐந்து வகையாக துளசி இராமசாமியும், விருப்பதெய்வம், குலதெய்வம், கிராமதெய்வம், ஊர் தெய்வம் என ஐந்து வகையாக மிஷல் மொஃபத்தும் வகைப்படுத்தியுள்ளனர்.\n\nநாட்டுப்புறத் தெய்வங்களை ஆண் தெய்வங்கள், பெண் தெய்வங்கள், கல்கள் என ரைட் ரெவரேண்ட் கென்றி வகைப்படுத்தியுள்ளார்.\n\nSection::::தெய்வங்களின் தோற்றம்.\nமனிதர்களின் அகால மரணம்த்திலிருந்து தோன்றுதல், வேள்விகளிலிருந்து தோன்றுதல், சிவபெருமான்- சக்தி உறவாலும், தேவர்கள் - அரக்கர்கள் தொடர்பாலும் தோன்றுதல் என மூன்று வகையான முறைகளில் நாட்டார் தெய்வங்கள் தோன்றுகின்றன. இவற்றில் மனிதர்களின் அகால மரணத்தில் தோன்றும் நாட்டுப்புறத் தெய்வங்கள், தற்கொலையிலிருந்து தோன்றுதல், கொலையிலிருந்து தோன்றுதல் என இரு வழிகளிலும், வேள்விகளிலிருந்து தோன்றும் நாட்டுப்புறத் தெய்வங்கள் சிவபெருமான் ஆணைப்படியும், மனிதர்கள் நடத்தும் வேள்வியிலிருந்தும் என இரு முறைகளில் உருவாகின்றார்கள். பிறவழிகளான உடலுறவிலிருந்து தோன்றுதல் சிவபெருமான் - சக்தி தம்பதிகளின் மூலமாகவோ, தேவர்- அசுரர்- முனிவர்களின் உடலுறவாலும் தோன்றுகின்றன.\n\n\nSection::::இவற்றையும் காண்க.\nசிறுதெய்வ வழிபாடு\n"}
{"id": "310311", "url": "https://ta.wikipedia.org/wiki?curid=310311", "title": "தடாக சிங்காரம்", "text": "தடாக சிங்காரம்\n\nதடாக சிங்காரம் என்பது சிற்றிலக்கிய வகைகளில் ஒன்றாகப் பாகுபடுத்திக் காட்டப்பட்டுள்ள நூல் வகை. \n\nமன்னன் ஒருவன் உலா வருவான். சோலையில் இருக்கும் பொய்கைக்கு வரும்போது மின்னல் போன்ற ஒருத்தி வருவாள். அவளைக் கண்ட மன்னன் அவள் மீது மோகம் கொள்வான். அவள் போனதும் சோலையில் உள்ள அனைத்தும் அவள் போலவே அவனுக்குத் தோற்றம் தரும். இவ்வாறு தோற்றம் தருவதாகப் பாடுவது தடாக சிங்காரம் என்னும் சிற்றிலக்கியம் ஆகும். \n\n<poem>மன் பவனி சோலை மலர் மலி வாவி வர\nமின் ஒருத்தி மின் போல் வியன் எய்தக் – கன்னிக்கு\nஇறை மோகத்தால் சோலை ஏற்ற எல்லாம் பாடல்\nஅறியும் தடாகச் சிங்காரம். </poem> \n"}
{"id": "310312", "url": "https://ta.wikipedia.org/wiki?curid=310312", "title": "அடப்பு", "text": "அடப்பு\n\nஅடப்பு என்பது இந்து சமய சாவுச்சடங்குகளில் ஒன்றாகும். அடப்பு ஏற்படும் காலங்களில் இறந்தவரின் ஆவியானது சொர்க்கத்திற்கோ, நரகத்திற்கோ செல்லும் வழியானது அடைக்கப்பட்டு விடுமென நம்பப்படுகிறது. ஒருவர் இறந்த பிறகு அவருடைய இறப்பின் நேரத்தினைக் கொண்டு ஜோதிடத்தின் மூலமாக அடப்பின் காலத்தினை கணிக்கின்றனர். ஒருவர் தன்னுடைய காலம் முடியும் முன்பே இறந்துவிட்டால் இவ்வாறு அடப்பு ஏற்படுவதாக நம்பப்படுகிறது. ஜோதிடர்களைக் கொண்டு கணித்தபடி அடப்பின் காலம் மாதக்கணக்கலும், வருடக்கணக்கிலும் எடுத்துக் கொள்ளப்படுகிறது. இந்தக் காலத்தில் அவர் வீட்டில் இறந்திருந்தால் அவர் படுத்திருந்த இடத்தில் ஒரு நிறை சொம்பில் நீர் வைத்தும், தீபம் ஏற்றியும் வருகிறார்கள். இந்தக் காலங்களில் நற்காரியங்களை செய்வதிலிருந்து விலக்களிக்கிறார்கள்.இந்த அடப்பு சடங்குமுறை ஆவி வழிபாட்டு முறையாகும்.\n\nஇந்த அடப்பு சடங்கில் திண்ணை என்றொரு முறையுள்ளது. இந்த முறையில் கோழியொன்றினை பலி கொடுத்து அதை சமைத்து உண்கிறார்கள். மாமன் மச்சான் உறவுக்காரர்கள் உண்ட கோழியின் எழும்பினை சவமாகக் கருதி அதனை திண்ணை போன்ற அமைப்பினை உருவாக்கி மூடி வைக்கின்றனர். இந்த சடங்கு ஆவிச்சடங்கில் சற்று அபாயகரமானது என்று நம்பப்படுகிறது. இந்தக் காலங்களில் இறந்தவர் அந்த இல்லத்திலேயே வாழ்கிறார் என்பது நம்பிக்கையாகும். இந்தக் காலங்கள் முடிந்தபிறகே எட்டுப்படைத்தல் நடைபெறுகிறது.\n\nSection::::தனிஷ்டா பஞ்சமி நட்சத்திரங்கள்.\nசோதிடத்தின் அடிப்படையில் பதிமூன்று நட்சத்திரங்கள் தனிஷ்டா நட்சத்திரங்கள் ஆகும். தனிஷ்டா என்றால் அஷ்டமி என்று பொருள். \n\n"}
{"id": "310313", "url": "https://ta.wikipedia.org/wiki?curid=310313", "title": "காலயவனன்", "text": "காலயவனன்\n\nகாலயவனன் என்பவர் மகாபாரதத்தில் வருகின்ற கதைமாந்தராவார். இவர் கார்கியா எனும் பிராமணனுக்கு சிவபெருமான் வரத்தால் பிறந்தவர். யவன அரசரிடம் வளர்ந்து கிருஷ்ணனை அழிக்க சென்றார். யாதவர்களால் வெல்ல முடியாத வரத்தினைப் பெற்ற அரக்கன் என்பதால் கிருஷ்ணன் தந்திரம் செய்து முகுந்தன் என்ற அரசினை வைத்துக் கொன்றார்.\n\nSection::::கதை.\nகார்கியா எனும் பிராமணரை யாதவர்கள் அவமானப்படுத்தினர். அதனால் கோபம் கொண்ட பிராமணர், அவர்களை அழிக்க தனக்கு ஒரு மகன் வேண்டுமென நினைத்தார். அதற்காக சிவபெருமானை நோக்கி தவமிருந்து அந்த வரத்தினையும் பெற்றார். இவருக்குப் பிறந்த மகன் பலசாலியாக இருந்தான். அவனை யவன அரசர் ஒருவர் இளவரசனாக்கி கலைகளைக் கற்றுத் தந்தார். அவனுக்கு காலயவனன் என்று பெயரிட்டனர்.\nசில காலத்தில் அரசனானதும் தன்னைவிட பலசாலியான அரசனைத் தேடி வெற்றிக் கொல்ல வேண்டுமென நினைத்தான். அப்போது கிருஷ்ணனினைப் பற்றி கேள்விப்பட்டு போருக்கு சென்றான். யாதவர்கள் குலத்தினரால் அவனை வெல்ல முடியாது என்பதை யாதவரான கிருஷ்ணர் அறிந்தார். அவனை இருண்ட குகையொன்றுக்கு அழைத்துவந்தார். அங்கு உறங்கிக் கொண்டிருந்த முசுகுந்தன் எனும் அரசனை காலயவனன் எழுப்பினார். தேவர்களுக்கு போரில் உதவி செய்து களைப்புற்றிருந்த முசுகுந்தனுக்கு ஆழ்ந்து தூக்கும் வரத்தினையும், அவ்வாறு தூங்குபவனை எழுப்புவன் எரிந்து சாம்பலாவான். என்றும் வரமளித்திருந்தனர். இதுதெரியாமல் எழுப்பிய காலயவனன் எரிந்து சாம்பலானான்.\n"}
{"id": "310314", "url": "https://ta.wikipedia.org/wiki?curid=310314", "title": "மெத்தனானந்தமைடு", "text": "மெத்தனானந்தமைடு\n\nமெத்தனானந்தமைடு \"(Methanandamide)\" என்பது CHNO என்ற வேதி வாய்ப்பாடு கொண்ட ஒரு கரிம வேதியியல் சேர்மமாகும். செயற்கை முறையில் தயாரிக்கப்பட்ட மருத்துவ வேதிப்பொருட்களுக்கான பட்டியலில் இதற்கு ஏஎம்-356 என்ற குறியீட்டு எண் வழங்கப்பட்டுள்ளது. ஆனந்தமைடு ஒப்புமை வரிசையில் செயற்கையாக உருவாக்கப்பட்ட நாற்தொகுதி சேர்மம் மெத்தனானந்தமைடு ஆகும். கஞ்சா உணரிகள் மீது செயல்படும் இதன் விளைவுகளை, பாலூட்டிகள், மீன் மற்றும் முதுகெலுப்பற்ற ஐதரா போன்ற உயிரினங்களின் மத்திய நரம்புத் தொகுதியில் உள்ள சிபி1 ஏற்பிகளால் உணரப்படுகிறது.\n"}
{"id": "310315", "url": "https://ta.wikipedia.org/wiki?curid=310315", "title": "சந்தப்தகா", "text": "சந்தப்தகா\n\nசந்தப்தகா என்பவர் இந்து தொன்மவியல் அடிப்படையில் சிறந்த திருமால் பக்தாவார். இவரைப் பற்றி கருடப் புராணத்தில் குறிப்பிடப்பட்டுள்ளது. \n\nசந்தப்தகா ஒரு பிராமணர். பல தலங்களுக்கு சென்று திருமாலை வணங்கிவந்தார். ஒரு சமயம் காட்டினுள் சென்று வெளிவருவது பற்றி தெரியாமல் தவித்தார். ஒரு பெரிய மரத்தில் ஒரு பிணம் தொங்கிக்கொண்டிருந்தது. அந்தப் பிணத்தினை ஐந்து பேய்கள் தின்றுக்கொண்டிருந்தன. அதைக்கட்டு பயந்து சத்தமிட்டார். அதைக்கேட்ட பேய்கள் அவரை தின்ன போட்டிப் போட்டுக்கொண்டு வந்தன. \n\nசந்தப்தகா திருமாலை வேண்டினார். அவரது வேண்டுதலுக்கு இணங்கிய திருமால், யட்சர்களின் தலைவனான மணிபத்ராவை அழைத்து அவருக்கு உதவும்படி கோரியது. மணிபத்ரா பேய்களை உதைத்து தள்ளினார். அந்தப் பேய்கள் பிராமணனை தஞ்சமடைந்து தங்களின் கதைகளைக் கூறின. பின்பு திருமாலின் வைகுண்டத்திற்கு சென்று மோட்சமடைந்தன.\n\nபார்யுஷிதா, சுச்சிமுகா, ஷிக்ரகா, ரோதகா, லேகா என்பது அப்பேய்களின் பெயர்கள்.\n"}
{"id": "310316", "url": "https://ta.wikipedia.org/wiki?curid=310316", "title": "சம்பா", "text": "சம்பா\n\nசம்பா என்பவர் மகாபாரதக் கதையில் வருகின்ற கதைமாந்தராவர். இவர் கிருஷ்ணனின் மகன்களில் ஒருவர். துரியோதனின் மகளைக் களவு மணம் செய்ய சென்றபோது கௌரவர்கள் கைது செய்தனர். சம்பாவை மீட்க பலராமர் சென்றார். அவரை கௌரவர்கள் இழிவாகப் பேசினர். அத்துடன் யாதவர்கள் குலத்தினைப் பற்றியும் தாழ்வாக பேசினர். \n\nஅதனால் கோபம் கொண்ட பலராமர் தன்னுடைய கலப்பையை அஸ்தினாபுரத்தில் அழுத்தி கங்கையில் மூழ்கும்படி செய்து கொண்டிருந்தார். அவரது செயலைக் கண்டு பயந்து கௌரவர்கள் சம்பாவையும், அவனுடைய ஆசை நாயகியையும் அனுப்பி வைத்தனர்.\n\nபிண்டாரகா எனுமிடத்தில் சம்பா தன்னுடைய நண்பர்களுடன் சென்றார். அங்கு பெண் வேடமிட்டு சம்பாவும் நண்பர்களும் விஸ்வாமித்திரரிடம் இவளுக்குப் பிற்ககப் போவது ஆண் குழந்தையா பெண் குழந்தையா என வினவினார்கள். இந்த விளையாட்டுத்தனத்தினை புரிந்து கோபம் கொண்ட விஸ்வாமித்திரர் இவளுக்கு ஆணோ, பெண்ணோ பிறக்கப்போவதில்லை. ஒரு உலக்கை பிறக்கப்போகிறது. அதுதான் உங்கள் யாதவக் குலத்தை அழிக்கப்போகிறது என்று சாபமிட்டார்.\n\nவிஸ்வாமித்திரர் சாபம் பலித்து உலக்கை பிறந்தது. அதை உக்கரசேனன் பொடிப்பொடியாக கடலுக்குள் தூவிவிட்டார்.\n"}
{"id": "310317", "url": "https://ta.wikipedia.org/wiki?curid=310317", "title": "மால்பா நிலச்சரிவு", "text": "மால்பா நிலச்சரிவு\n\nமால்பா நிலச்சரிவு \"(Malpa landslide)\" இந்தியாவில் நடைபெற்ற ஒரு மோசமான நிலச்சரிவு ஆகும். \nஉத்ராஞ்சல் மாநிலத்தில், உயர் குமோன் இமாலயாவின் காளி பள்ளத்தாக்கில் உள்ள பித்தௌரகட் மாவட்டத்தில், 1998 ஆம் ஆண்டு ஆகத்து11 மற்றும் 17 ஆகிய நாட்களில் ஏற்பட்ட மிகப்பெரிய இந்நிலச்சரிவில் மால்பா கிராமம் முழுவதும் அழிந்துபோனது. இவ்விபத்தில் திபெத்திற்கு புனிதயாத்திரை சென்று கொண்டிருந்த பக்தர்கள் உட்பட மொத்தமாக 221 பேர் உயிரிழந்தனர். உயிரிழந்தவர்களில் கர்நாடகாவைச் சேர்ந்த இந்திய ஒடிசி நடனக் கலைஞர் புரோத்திமா பேடியும் ஒருவர் என்பது குறிப்பிடத்தக்கது.\n\nசுமார் ஒரு மில்லியன் கன மீட்டர் அளவுள்ள பாறை மற்றும் குப்பைகூளம் வீழ்ச்சியால் இந்நிலச்சரிவு உருவானது. இந்த குப்பைகள் காளி நதியின் ஒருபாதியை அடைத்தன. பள்ளத்தாக்கிற்கு மேலே மிக உயர்ந்த பாறை, கிட்டத்தட்ட செங்குத்தான பாறைச் சரிவு ஏற்பட்டதால் இந்நிலச்சரிவு நிகழ்ந்தது. செங்குத்து சரிவுகளுடன், கூடுதலாக முக்கியப் புவித்தட்டுகளுக்கு அருகாமையில் பாறை அடுக்குகள் இருந்ததாலும், நுண்துளைப் பாறைகளின் மீது பொழிந்த அதிகமான மழைப்பொழிவும் பாறைகள் விழுவதற்கு காரணமாயின. பாறை அமைப்புகள் மீது ஏற்பட்ட அழுத்தமும் இந்நிலச்சரிவுக்கு மேலும் ஒரு காரணமாகும். இந்தியப் புவித்தட்டு வடக்கு நோக்கி நகர்ந்ததன் காரணமாக இமாலயப் பகுதியில் இருந்த பாறைகளுக்கு ஏற்பட்ட இடர்பாட்டை இந்நிலச்சரிவு தெளிவாக எடுத்துக்காட்டியது\n"}
{"id": "310318", "url": "https://ta.wikipedia.org/wiki?curid=310318", "title": "ரம்பன்", "text": "ரம்பன்\n\nரம்பன் என்பவர் இந்து தொன்மவியலில் வருகின்ற அரக்கன். இவரது சகோதரன் கரம்பனை இந்திரன் முதலை வடிவெடுத்து கொன்றார், அதனால் இந்திரனை அழிக்க கூடிய மகன் வேண்டுமென தவமிருந்து அக்னி தேவனிடம் வரம் பெற்றார்.\n\nயச்சினிகள் வாழுகின்ற உலகத்திற்கு சென்று அங்கு எருமை வடிவலிருந்த யச்சினியை திருமணம் செய்தார். அரக்கர் உலகத்தில் எருமை மனைவிக்கு மரியாதை கிடைக்கவில்லை. அதனால் யச்சினி உலகிற்கே சென்றனர். அங்கு இவர்களுக்கு மகிஷாசுரன் என்ற அரக்கன் பிறந்தான். \n\nயச்சினி எறுமைகள் சண்டையிட்டுக் கொண்டதில் ரம்மனின் மனைவி மற்றொரு எறுமையால் கொல்லப்பட்டார். காப்பாற்ற அரக்கன் ரம்பன் சென்று மற்றொரு எருமை தாக்க மாண்டான்.\n"}
{"id": "310319", "url": "https://ta.wikipedia.org/wiki?curid=310319", "title": "சடானனம்", "text": "சடானனம்\n\nசடானனம் (சடை ஆனனம்) என்பது சிற்றிலக்கிய வகைகளில் ஒன்றாகப் பாகுபடுத்திக் காட்டப்பட்டுள்ள நூல் வகை. \n\nசடானனம் என்பது சடைமுடியில் திருகிச் செருகும் சடை-வில்லை என்னும் அணிகலன். நான்மணி மாலை என்னும் நூல் நான்கு வகையான பாடல்கள் மாறி மாறி அடுக்கி வருமாறு ஒரு பொருள் மேல் பாடப்பட்டிருக்கும் ஒரு வகைச் சிற்றிலக்கியம். அது போலச் சடானனம் என்னும் நூலில் கலிப்பாவும், தாழிசையும் விரவி வருமாறு பாடல்கள் ஒரு பொருள் மேல் தொடுக்கப்பட்டிருக்கும். இந்தச் சடானனம் என்னும் சிற்றிலக்கியம் பாடல் அமைதியால் பெயர் பெற்ற நூல். \n\n<poem>\"கலிப்பாவும் தாழிசையும் நான்மணி மேல் காட்டல்\"\n\"நலத்துறு சடானன நற்பா\" </poem>\n"}
{"id": "310320", "url": "https://ta.wikipedia.org/wiki?curid=310320", "title": "ருரு", "text": "ருரு\n\nருரு என்பவர் இந்து தொன்மவியலின் அடிப்படையில் ஒரு அரக்கராவார். இவர் ஒரு முறை சிவபெருமானின் மனைவியான பார்வதி தேவியை கண்டு அவரை அடைய வேண்டும் என எண்ணினார். அதற்காக கடுமையான தவத்தில் ஈடுபட்டார். பிரம்மா அவர்முன் தோன்றி என்ன வரம்வேண்டுமென கேட்க பார்வதியை மணக்க வேண்டும் என்றார். அது தன்னால் கொடுக்கமுடியாத வரமென மறைந்தார். ருரு தவத்தினைத் தொடர்ந்தார், இதையறிந்த பார்வதி தேவி யானையுடன் சண்டையிட்டுக் கொண்டிருந்த ஒரு சிங்கத்தினை கொன்று யானையைக் காப்பாற்றினார். அச்சிங்கத்தின் தோலை உடலில் போட்டுக் கொண்டு தவமிருக்கும் ருருவின் முன்வந்தார். \n\nபார்வதியின் அகோர ரூபத்தினைக் கண்ட ருரு பயந்தான். பார்வதி என்பவள் அழகானவள், அவளையே மணம் முடிக்க எண்ணினேன். உன்னையல்ல என்று கூறினான். அத்துடன் பார்வதி அங்கிருந்து விரட்டுவதற்கு கதையாயுத்தால் தாக்க முற்பட்டான். பார்வதி தேவி அவனை கொன்றாள். \n"}
{"id": "310322", "url": "https://ta.wikipedia.org/wiki?curid=310322", "title": "கௌரி விரதங்கள்", "text": "கௌரி விரதங்கள்\n\nகௌரி விரதங்கள் என்பவை சாக்த தெய்வமான சக்தியை கௌரி என்ற வடிவில் விரதிருந்து விரதமிருப்பதாகும். பல்வேறு விரத தினங்கள் இந்த கௌரி விரதங்களில் காணப்படுகிறது.\n\nSection::::பிருகத் கவுரி விரதம்.\nபாத்ரபத மாத தேய்பிறை திரிதியையில் விரதமிருந்து உமையை வணங்குதலாகும். \nSection::::கதலி கவுரி விரதம்.\nவாழை மரத்தின் கீழ் உமையான கௌரியை பிரதிஸ்டைச் செய்து வழிபடுதல் மற்றும் விரதமிருத்தல். \nSection::::யோக கவுரி விரதம்.\nபாத்ரபத மாதத்து பௌர்ணமி நாளில் விரதமிருந்து பார்வதியை யோக கவுரியாக வணங்குதல்.\n\nSection::::அமிர்த கவுரி விரதம்.\nஆஷாட மாதத்தில் இந்த அமிர்த கவுரி விரத நாள் வருகிறது. இந்நாளில் பார்வதி தேவியை விரதமிருந்து வழிபடுகின்றனர். அவ்வாறு வழிபட்டால் வாழ்நாள் கூடுமெனவும், அமர்தம் போல வாழ்க்கை செழிக்கும் எனவும் நம்புகின்றனர். \n\nSection::::சொர்ண சோடச கவுரி விரதம்.\n16 வகையா வடிவங்களை உடைய உமாதேவியை பிரதிஷ்டை செய்து வழிபடும் நாளாகும். \n\nSection::::பணில கவுரி விரதம்.\nபணில கவுரி விரதம் என்பது கருட பஞ்சமி நாளில் கௌரியை வழிபடும் விரதமாகும். இந்த விருதத்தினை பத்து வருடங்கள் தொடர்ந்து செய்தால் எல்லா வகையான கோரிக்கைகளும் நிறைவேறும் என்பது நம்பிக்கை. இந்த விரதத்தினைப் பற்றி விரத கல்ப சிந்தாமணி எனும் நூலில் குறிப்பிடப்பட்டுள்ளது. \nவாழை இலையின் மீது அரசியைப் பரப்பி, அதன் நடுவே வெள்ளி அல்லது தாமிரத்தாலான பாம்பின் உருவத்தினை வைப்பார்கள். இலையின் நடுப்பகுதியில் பாம்பின் பின்பு கௌரியை மஞ்சளில் பிடித்து வைக்கின்றனர். பிறகு கௌரியை பாம்புடன் வழிபடுகின்றனர். \n"}
{"id": "310325", "url": "https://ta.wikipedia.org/wiki?curid=310325", "title": "பொய்ம்மொழி அலங்காரம்", "text": "பொய்ம்மொழி அலங்காரம்\n\nபொய்ம்மொழி அலங்காரம் (பொய்ம்மொழியலங்காரம்) மெய்ம்மொழி அலங்காரம் (மெய்ம்மொழியலங்காரம்) என்பன சிற்றிலக்கிய வகைகளில் சேர்த்துப் பாகுபடுத்திக் காட்டப்பட்டுள்ள நூல் வகைகள். \n\nபொய்ம்மொழி அலங்காரம் (பொய்ம்மொழியலங்காரம்) மெய்ம்மொழி அலங்காரம் (மெய்ம்மொழியலங்காரம்) என்னும் சிற்றிலக்கிய வகை நூல்கள் இரண்டுமே கலிவெண்பாச் செய்யுளால் பாடப்பட்டிருக்கும். இவை பாடல் அமைதியால் பெயர் பெற்ற நூல்கள். \n\n<poem>\"பொய்ம்மொழியும் மெய்ம்மொழியும் போற்றும் அலங்காரம் இரண்டு\"\n\"அய்ய கலிவெண்பாவால் ஆற்றுவன\" </poem> \n"}
{"id": "310326", "url": "https://ta.wikipedia.org/wiki?curid=310326", "title": "காலேசுவரம் முக்தேசுவரர் கோயில்", "text": "காலேசுவரம் முக்தேசுவரர் கோயில்\n\nகாலேசுவரம் முக்தேசுவரர் கோயில் என்பது ஆந்திர மாநிலம் காலேஸ்வரத்தில் அமைந்துள்ளது. காலேஸ்வரத்தினை முக்தேஸ்வரம், மந்த்ரகூடம் என பல பெயர்களில் அழைத்துள்ளனர், இதில் மந்த்ரகூடம் என்பது புராணப் பெயராகும். இந்த ஊரில் கோதாவரி மற்றும் உபநதியான ப்ரணாஹிதா ஆறுகளும், அந்தர்வாகினி எனப்படும் சரஸ்வதி நதியும் சங்கமிக்கின்றன. இதனால் தட்சிண திரிவேணி சங்கமம் எனப்படுகின்றன.\n\nSection::::மூலவரும் அம்பிகையும்.\nஇச்சிவாலய மூலவர் ஒரே பீடத்தில் அமைந்திருக்கும் இரட்டை இலிங்களாகும். இந்த மூல இலிங்கங்கள் யமதர்மனின் அம்சமான காலேஸ்வரன் என்றும், முக்தீஸ்வரர் என்றும் அழைக்கப்படுகின்றன. இந்த இரண்டு இலிங்கங்களை ஒருசேர தரிசித்தால் முக்தி என்று கூறப்படுகிறது. இத்தலத்தில் காலேசுவரரை வழிபட்ட பின்னர், முக்தேசுவரரை வழிபடுகின்றனர். \nசிவபெருமானுக்கு காவலர்களாக இருப்பவர்கள் சிருங்கி மற்றும் பிருங்கி என்ற இரு துவாரபாலகர்களாவார்கள். இவர்களில் சிருங்கியின் பின் கரங்களில் பாம்பும், திரிசூலமும் உள்ளன. பிருங்கியின் பின் கரங்களில் டமருகமும், சிவபெருமானின் ஆயுதமான கட்வாங்கமும் உள்ளன.\nதனிச்சன்னதியில் உமையம்மை சுபானந்த தேவி என்ற பெயரில் இருக்கிறார்.\n\nSection::::பிற சன்னதிகள்.\nஇச்சிவாலயத்தில் சரஸ்வதி தேவி, தசபுஜ சிந்தாமணி கணபதி, விஜய கணபதி, மகா கணபதி, மகாவிஷ்ணு, துர்க்கா தேவி, அன்னபூர்ணா தேவி, சொர்ணாகர்ஷ்ண பைரவர், காலபைரவர், வீரபத்திரர், சுப்ரமணியர், காசிவிசுவநாதர், பாலராஜேஸ்வரர், ஜ்யேஷ்டா தேவி, அனுமன், நவகிரகம் போன்ற சந்நதிகள் உள்ளன.\n\nSection::::விழாக்கள்.\nமகாசிவராத்தி\nமுக்தேசுவரர் – சுபானந்த தேவி திருமணம்\nகார்த்திகை மாதம் – புஷ்கர ஸ்நானம்\n\nSection::::யமகூட பிரதட்சணம்.\nயமகூட பிரதட்சணம் என்பது சிவாலயத்தின் முன்புள்ள யமகுண்ட தீர்த்ததில் நீராடிவிட்டு, மூலவரை தரிசனம் செய்கின்றனர். பின்பு யமகோணம் என்ற நான்கு வாயில்களுடன் கூடிய சிறிய தாழ்வான மண்டபத்திற்குள் குனிந்து நுழைந்து வலம் வருகின்றனர். இது இச்சிவாலயத்தில் முக்கிய பிராத்தனையாகும். இதை கடைபிடிப்பதால் மரணபயம் தீரும் என்பது நம்பிக்கையாகும்.\n"}
{"id": "310328", "url": "https://ta.wikipedia.org/wiki?curid=310328", "title": "கொமரமங்கலம் காசி விசுவநாதர் கோயில்", "text": "கொமரமங்கலம் காசி விசுவநாதர் கோயில்\n\nகொமரமங்கலம் காசி விசுவநாதர் கோயில் என்பது திருப்பூர் மாவட்டம் உடுமலைப்பேட்டை அருகே கொமரமங்கலத்தில் அமைந்துள்ளது. இத்தலத்தினை கொங்குநாட்டு காசி என்று அழைக்கின்றனர்.\n\nகுமணன் மன்னர் காசிக்கு சென்று காசி விசுவநாதரை தரிசித்து வந்தார். தன்னுடைய மக்களுக்கும் காசிக்கு சென்று வழிபட முடியாது என்பதால் அங்கிலிருந்து சிவலிங்கத்தினை பெற்று தன்னுடைய ஊரிலேயே காசிவிசுவநாதருக்கு கோயில் அமைத்தார். அம்மன்னருடைய பெயரே ஊரின் பெயரானது. \n\nSection::::சந்நதிகள்.\nமூலவர் காசிவிசுவநாதர் என்றும், அம்மன் விசாலாட்சி அம்மன் என்றும் அழைக்கப்படுகிறார். இச்சிவாலயத்தில் சுந்தர கணபதி, தட்சணமூர்த்தி, சனீசுவரர், வள்ளி தெய்வானை உடனுறை சுப்பரமணியர், ஆஞ்சநேயர், ருக்மணி-சத்யபாமா உடனுறை வேணுகோபால், காலபைரவர், சந்திரன், சூரியன் ஆகியோர் சந்நதிகளும், ருக்மணி-சத்யபாமா உடனுறை வேணுகோபன் சந்நதியானது சைவக் கோயிலில் வைணவத்திற்கு அளித்த பேராக கருதப்படுகிறது. \nசிவாகம முறைப்படி இங்கு பூசைகள் செய்யப்படுகின்றன. \nதலவிருட்சம் – நாகலிங்கமரம்\nதீர்த்தம் – அமராவதி ஆறு\n\nSection::::விழாக்கள்.\nசிவராத்திரி – இந்நாளில் இங்கு நடைபெறுகின்ற நான்குகால பூசை இரவில் நடப்பது சிறப்பு.\n\nSection::::சிறப்பு.\nசிவாலயங்களில் பொதுவாக அதிகாரநந்தி வாசலிலும், அனுகிரக நந்தி மகாமண்டபத்திலும் இருப்பர். ஆனால் இச்சிவாலயத்தில் இரு நந்திகளும் ஓரிடத்திலேயே அமைந்துள்ளன.\n"}
{"id": "310329", "url": "https://ta.wikipedia.org/wiki?curid=310329", "title": "சதுர்மாஸ்யம்", "text": "சதுர்மாஸ்யம்\n\nசதுர்மாஸ்யம் என்பது ஆடி பௌணர்மி முதல் கார்த்திகை பௌணர்மி வரையான காலமாகும். இந்த காலத்தில் திருமால் பாற்கடலில் துயில் கொள்வார் என்பது நம்பிக்கை. இந்தக் காலத்தில் வருகின்ற ஏகாதசியை சயன ஏகாதசி என்று அழைக்கின்றனர். இது நான்கு மாத காலமாகும்.\n\nஇந்தக் காலத்தில் சந்நியாசிகள் விரதமிருக்கின்றார்கள். எங்கும் மூன்றுநாட்களுக்கு மேல் தங்க கூடாது என்ற விதி சந்நியாசிகளுக்கு உண்டு. இருப்பினும் திருமாலின் நடமாடும் ரூபங்களாக சந்நியாசிகள் கருதப்படுவதால் அவர்கள் இந்தக் காலங்கள் ஓரிடத்திலேயே தங்கிவிடுகிறார்கள். இந்து சமய அறிவியலின் படி இந்தக் காலம் பெருமழைக்காலமாகும். இக்காலத்தில் துறவிகள் வேறிடத்திற்கு செல்லுதல் அக்காலத்தில் பல இன்னல்களைத் தருவது என்பதால் இந்த சதுர்மாஸ்யத்தினை இந்துக்கள் உருவாக்கியுள்ளார்கள். \n\nSection::::சதுர்மாஸ்ய விரத சங்கல்பம்.\nஇது சதுர்மாஸ்ய காலத்தில் ஓரிடத்திலேயே தங்கப்போகும் துறவியர்கள் எடுத்துக் கொள்ளும் உறுதிமொழியாகும். “வரப்போகும் மழைக்காலத்தில் புழுப்பூச்சிகள் அதிகம் உருவாகி நடமாடும். இந்நாளில் அவற்றுக்கு, அவற்றால் எனக்கோ தீங்கு ஏற்படா வண்ணம் ஓரிடத்திலேயே தங்கியிருக்கிறேன். உங்களுக்கு அசவுகரியம் என்றால் வேரிடம் செல்வேன்” என குரு கூறியதும். “தாங்கள் இங்கேயே தங்கலாம். தங்களுக்குத் தேவையானதை நாங்கள் செய்து தருகிறோம்” என சீடர்கள் மூன்று முறை கூறுவார்கள். \n\nஇந்தக் காலங்களின் முதல் மாதத்தில் காயையும், பழத்தினையும் உண்ணுவதிலிருந்து தவிர்க்கின்றார்கள். இரண்டாவது மாதத்தில் பால், மூன்றாவது மாதத்தில் தயிர், நான்காவது மாதத்தில் பருப்பு வகைகள் என தவிர்த்துவிடுகிறார்கள்.\n\nSection::::சஷீராப்தி சயன விரதம்.\nசஷீராப்தி சயன விரதம் என்பது கார்த்திகை மாதம் வளர்பிறை ஏகாதசி நாளிலிருந்து பௌவுர்ணமி வரை இருக்கின்ற விரதமாகும். இந்த நாட்கள் திருமால் உறங்கும் சதுர்மாஸ்யம் காலத்தில் வருகின்றன. எனவே பசுக்களின் பூசைகளுக்கு உகந்த நாளாகும்.\n"}
{"id": "310330", "url": "https://ta.wikipedia.org/wiki?curid=310330", "title": "அஜா ஏகாதசி", "text": "அஜா ஏகாதசி\n\nபுரட்டாசி தேய்பிறை ஏகாதசியை அஜா ஏகாதசி என்கின்றனர். இந்த நாளைப் பற்றி ஏகாதசி மகாத்மியம் குறிப்பிடுகிறது. இந்த விரதமிருந்தால் இழந்த சொத்துகளும், சுகம் திரும்ப கிடைக்கும் என நம்பப்படுகிறது.\n\nSection::::தொன்மம்.\nஅரிச்சந்திர ராஜன் விசுவாமித்திரருக்கு கொடுத்த வாக்கினால் அரச பதவியையும், மனைவியையும், மக்களையும் இழந்து தவித்தான். சுடுகாட்டில் பிணங்களை எரிக்கும் வேலையே செய்து வந்தான். அவனை சந்தித்த கௌதம முனிவர் இந்த ஏகாதசி விரதத்தினைப் பற்றி கூறி, அதை கடைபிடிக்க வலியுறுத்தினார். இந்த விரதத்தின் பலனாகவே இறுதியில் இழந்தது அனைத்தையும் அரிச்சந்திரன் பெற்றான்.\n"}
{"id": "310331", "url": "https://ta.wikipedia.org/wiki?curid=310331", "title": "சயனி ஏகாதசி", "text": "சயனி ஏகாதசி\n\nசதுர்மாஸ்ய காலத்தில் வருகின்ற ஏகாதசியை சயனி ஏகாதசி என்கின்றனர். இந்த ஏகாதசி நாளில் தீப தானம் செய்வது சிறப்பாகும். சயனம் என்றால் உறங்குதல் திருமால் ஆடி பௌர்ணமியிலிருந்து கார்த்திகை பௌர்ணமி வரை உறங்குகிறார். அதனால் இக்காலத்தில் வருகின்ற ஏகாதசியை சயனி ஏகாதசி என்கின்றனர். இந்த நாள்களில் சன்னியாசிகள் ஒரே இடத்தில் தங்குகிறார்கள்.\nஇந்த நாளைப் பற்றி கார்த்திகை மகாத்மியத்தில் கூறப்பட்டுள்ளது. பித்தளை, வெங்கலம், வெள்ளி ஆகிய தனிமங்களில் ஏதேனும் ஒன்றில் செய்யப்பட்ட விளக்கினை எடுத்து தட்டின் நடுவே வைக்க வேண்டும். அந்த விளக்கினை நெய்யால் நிரப்பி திரியிட்டு ஏற்ற வேண்டும். வேதம் கற்றவர்களுக்கு அதனை தானமாக தந்தால் ஞானமும், செல்வமும் கிடைக்கும் என்பது நம்பிக்கை.\n"}
{"id": "310332", "url": "https://ta.wikipedia.org/wiki?curid=310332", "title": "யோகினி ஏகாதசி", "text": "யோகினி ஏகாதசி\n\nயோகினி ஏகாதசி என்பது ஆடி மாதம் வருகின்ற தேய்பிறை ஏகாதசி நாளாகும். இந்த நாளில் சிவபெருமானை பூசை செய்தால் சரும நோய்கள் நீங்கும் என்பது நம்பிக்கையாகும். \n\nSection::::தொன்மம்.\nகுபேரனின் பணியாட்களில் ஒருவன் ஹேமமாலி. அவனுக்கு குபேரன் சிவபூசைக்காக பூக்களை சேகரிப்பது பணி. ஒருநாள் தன்புதுமனைவி விசாலாட்சியுடன் நேரத்தினை செலவிட்டு, தன்னுடைய பணியை மறந்து போனான். \nவழக்காக பூசை செய்ய வந்த குபேரன் தனக்கு பூசை செய்ய பூக்கள் இல்லாமைக் கண்டு திகைத்தான். பணியாளின் கவனக்குறைவை எண்ணி கோபம் கொண்டான். அக்கோபத்தில் ஹேமமாலிக்கு கொடிய 18 வகையான சரும நோய்கள் உருவாக சபாமிட்டான். \nஅந்நோய்கள் பற்றிய நிலையில் ஹேமமாலியால் தவந்து செல்லவே முடிந்தது. உடல் வழுவற்று தேகத்தில் பெரும் துன்பம் உண்டானது. இருப்பினும் குபேரனது சிவபூசைக்கு இத்தனை நாள் பூ சேகரித்து தந்த பலனாக அதற்கான தீர்வினை அவன் அறிந்துகொண்டான். மேருமலையில் உள்ள மார்க்கண்டேயரை சந்திந்து தன் நோய் தீர வழிகேட்டான். அவரும் ஆடி மாதம் தேய்பிறை ஏகாதேசியில் விரமிருந்து சிவபெருமானை வணங்கச் சொன்னார். அவ்வாறு வணங்கிய ஹேமமாலிக்கு சரும நோய்கள் அகன்றன. தன் தவறை உணர்ந்தமையால், மீண்டும் குபேரனிடம் சிவபூசைக்கு தேவையான உதவிகள் செய்யும் பணியயாளனானான்.\n"}
{"id": "310333", "url": "https://ta.wikipedia.org/wiki?curid=310333", "title": "தெய்வக் கையுறை", "text": "தெய்வக் கையுறை\n\nதெய்வக் கையுறை (தெய்வக்கையுறை) என்பது சிற்றிலக்கிய வகைகளில் சேர்த்துப் பாகுபடுத்திக் காட்டப்பட்டுள்ள நூல் வகை. \n\nஒருத்தி தெய்வத்தைக் கூவி அழைத்துத் தன் முலைப்பாலை ஊட்டுவதாகப் பாடுவது தெய்வக் கையிறை என்னும் சிற்றிலக்கியம் ஆக்கும். இது பொருள் பாகுபாட்டால் பெயர் பெற்ற நூல். \n\n<poem>\"தெய்வத்தைக்\"\n\"கூவித் துதித்துக் குவி முலையைக் கைக்கொடுத்தல்\"\n\"ஓவில் தெய்வக் கையுறை\" </poem>\n"}
{"id": "310338", "url": "https://ta.wikipedia.org/wiki?curid=310338", "title": "குறியறி சிந்து", "text": "குறியறி சிந்து\n\nகுறியறி சிந்து (குறி அறி சிந்து) என்பது சிற்றிலக்கிய வகைகளில் சேர்த்துப் பாகுபடுத்திக் காட்டப்பட்டுள்ள நூல் வகை. \n\nபாவை ஒருத்தி பவனி வரும் மின்னலால் எதிர்ப்பட்டு ஆசை மயக்கம் கொண்டு தன் ஆரத்தைக் கழற்றி எடுத்துக்கொண்டு அவளுக்கு அணிவிக்கச் செல்லும் மன்மத வேள் போன்ற ஒருவன் அவளது உடலுறுப்பு நலன்களைக் கூறிக்கொண்டு செல்லுதலும், அவளுக்கு இருக்கும் பாதுகாப்பை எண்ணுதலும், அவளைக் கூடும் குறிப்பு, தனக்கு உள்ளதைச் சொல்லுதலும், நாடும் பிற கருத்துகளைக் கூறுதலும் குறியறி சிந்து இலக்கிய வகையாகும். ஒருத்தியின் குறிப்பை அறிய முற்படுதல் பற்றிக் கூறுவதால் இந்த இலக்கியம் இப் பெயரினைப் பெற்றது. குறம் என்னும் குறி சொல்லும் இலக்கியம் வேறு. \n\n<poem>\"பவனி மின்னால் கூட்டம் மயல் பாவை வரல் கண்டு\"\n\"திவள் ஆரம் நீக்கி எதிர் செல் வேள் – அவன் உறுப்புக்\"\n\"கூறல் அரண் கூடல் குறி அகவல் நாடு பிற\"\n\"சோறல் குறியறி சிந்து.\" </poem>\n"}
{"id": "310339", "url": "https://ta.wikipedia.org/wiki?curid=310339", "title": "2-மீத்தைல்-2-பென்டனால்", "text": "2-மீத்தைல்-2-பென்டனால்\n\n2-மெத்தில்-2-பென்டனால் \"(2-Methyl-2-pentanol)\" என்பது C</br>6HO வேதி வாய்ப்பாடு கொண்ட ஒரு கரிம வேதியியல் சேர்மமாகும். வளிம வண்ணப்படிவுப் பிரிகை முறையில் 2-மெத்தில்-2-பென்டனாலைச் சேர்த்து கிளைகள் கொண்டுள்ள சேர்மங்களை, குறிப்பாக ஆல்ககால்களை வேறுபடுத்தி அறிய இயலும். . சிறுநீரில் இதன் இருப்பு 2-மெத்தில் பென்டேன் வெளிப்படுதலைச் சோதித்து அறிய உதவும்.\n"}
{"id": "310341", "url": "https://ta.wikipedia.org/wiki?curid=310341", "title": "1930 எயார் யூனியன் பார்மேன் கோலியாத் விபத்து", "text": "1930 எயார் யூனியன் பார்மேன் கோலியாத் விபத்து\n\n1930 எயார் யூனியன் பார்மேன் கோலியாத் விபத்து (\"1930 Air Union Farman Goliath crash\") எனும் இவ்வானூர்தி விபத்து, 1930, பிப்ரவரி 10-ம் நாள் ஏற்பட்டது. 'எயார் யூனியன்' (\"Air Union\") நிறுனத்தின் கீழ் இயங்கிவந்த 'பார்மேன் எப்.63 கோலியாத்' (\"Farman F.63 Goliath\") வகையைச் சேர்ந்த இந்த வானூர்தி, வால் பகுதியின் கட்டமைப்பு பழுதடைந்து கட்டுப்பாட்டை இழந்த அதே வேளையில் தரையிறக்க முயன்றபோது விழுந்து நொறுங்கி விபத்துக்குள்ளானது. இங்கிலாந்தின் தென்கிழக்கு பிராந்தியத்தில் அமைந்துள்ள மார்டன் வானூர்தி தளத்தில் (\"Marden Airfield\") நிகழ்ந்த இவ்விபத்தில், 2-பேர் பலியானார்கள், 4-பேர்கள் காயங்களுடன் உயிர்பிழைத்தனர்.\n"}
{"id": "310342", "url": "https://ta.wikipedia.org/wiki?curid=310342", "title": "ஓ. சுப்பிரமணியன்", "text": "ஓ. சுப்பிரமணியன்\n\nஓ. சுப்பிரமணியன் ஓர் இந்திய அரசியல்வாதியும், தமிழ்நாடு சட்டமன்றத்தின் சிவகங்கை சட்டமன்றத் தொகுதியின் முன்னாள் உறுப்பினரும் ஆவார். 1977 மற்றும் 1984 ஆம் ஆண்டுகளில் நடந்த தமிழ்நாடு சட்டமன்றத் தேர்தல்களில், சிவகங்கை தொகுதியில் இந்திய தேசிய காங்கிரசின் சார்பாக போட்டியிட்டு வெற்றி பெற்றார். 1980 தமிழ்நாடு சட்டமன்றத் தேர்தலில் இந்திய தேசிய காங்கிரசு (இந்திரா) கட்சியின் சார்பாக போட்டியிட்டு வெற்றிபெற்றார்.\n"}
{"id": "310343", "url": "https://ta.wikipedia.org/wiki?curid=310343", "title": "ஆதித்ய விரதம்", "text": "ஆதித்ய விரதம்\n\nஆதித்ய விரதம் என்பது ஆஷாட மாதம் தேய்பிறையில் தசமி திதிநாளாகும். ஆதித்யன் என்பது சூரியனைக் குறிக்கும் சொல்லாகும். ஆதித்ய விரதம் சூரியனுக்காக செய்யப்படுவதாகும். இந்த நாளில் காலையில் சூரிய வணக்கம் செய்வதும், அருகிலுள்ள சிவாலயத்தில் உள்ள சூரியனை அர்ச்சனை செய்து வழிபடுகிறார்கள். இந்த நாளில் சூரிய தோசங்களை நீக்க வழிபாடு செய்யப்படுகிறது.\n"}
{"id": "310345", "url": "https://ta.wikipedia.org/wiki?curid=310345", "title": "தைத்தியர்கள்", "text": "தைத்தியர்கள்\n\nதைத்தியர்கள் (Daityas) (சமஸ்கிருதம்: दैत्य) இந்து சமயத்தில், அரசுரர்களில் ஒரு பிரிவினரான தானவர்களைப் போன்றவர்கள் என புராணங்களில் கூறப்பட்டுள்ளது.\nபிரஜாபதியான காசிபர் - திதி இணையருக்கு பிறந்த இன மக்களில் தைத்தியர்களும் ஒருவகையினர். தைத்திய இன அசுரர்கள் தேவர்களின் பங்காளிகள் மற்றும் பகையாளிகளும் ஆவார்.\nதேவர்களை அழித்து தங்கள் ஆட்சியை தேவலோகத்திலும் நிறுவ, கடும் தவம் நோற்று பிரம்மனிடமிருந்து பெரும் வலிமையும், மாயா சக்திகளையும், பயங்கரமான ஆயுதங்களையும் பெற்றவர்கள். \nதைத்திரியப் பெண்கள் மிகப்பெரிய அளவில் நகைகளை அணிந்திருப்பர். மனுதரும சாத்திரம் 12ஆம் அத்தியாயம், பகுதி 48இல், தைத்தியர்களில் பலர் நற்குணத்தைப் பெற்றிருந்தாலும், தேவர்களுக்கு அடுத்த நிலையில் வகைப்படுத்துகிறது.\n\nSection::::புகழ் பெற்ற தைத்தியர்கள்.\n<BR>முதல் தலைமுறை\n\n\n<BR>இரண்டாம் தலைமுறை\n\n<BR>மூன்றாம் தலைமுறை\n\n<BR> நான்காம் தலைமுறை\n\n<BR>ஐந்தாம் தலைமுறை\n\n"}
{"id": "310346", "url": "https://ta.wikipedia.org/wiki?curid=310346", "title": "நல்லதங்காள் அணை", "text": "நல்லதங்காள் அணை\n\nநல்லதங்காள் அணை (Nallathangal Dam)  என்பது தமிழ்நாட்டின் திருப்பூர் மாவட்டத்தில் அமைந்துள்ள ஒரு அணையாகும்.\nSection::::கட்டுமானம்.\nஇந்த அணை 2007 ஆண்டு தாராபுரம் வட்டம்,  பகவான் கோயில் அருகில் உள்ள நல்லதங்காள் ஒடையில் கட்டப்பட்டது. இந்த அணை தாராபுரம் நகரில் இருந்து 15 கி.மீ. தொலைவில் உள்ளது.\n"}
{"id": "310348", "url": "https://ta.wikipedia.org/wiki?curid=310348", "title": "டோடெக்கேனால்", "text": "டோடெக்கேனால்\n\nடோடெக்கேனால் \"(Dodecanal )\" என்பது CHO என்ற வேதி வாய்ப்பாடு கொண்ட ஒரு கரிம வேதியியல் சேர்மமாகும். இலாரால்டிகைடு அல்லது டோடெக்கைல் ஆல்டிகைடு என்ற பெயர்களாலும் இச்சேர்மம் அறியப்படுகிறது. பல வாசனைத் திரவியங்களில் பகுதிப்பொருளாக டோடெக்கேனால் காணப்படுகிறது. இயற்கையில் சிட்ரசு வகை எண்ணெய்களில் டோடெக்கேனால் கிடைக்கிறது. ஆனால் வர்த்தகப் பயன்பாடுகளுக்கான மாதிரிகள் டோடெக்கேனால் சேர்மத்தை ஐதரசன் நீக்கவினைக்கு உட்படுத்தி தயாரிக்கிறார்கள்.\n"}
{"id": "310350", "url": "https://ta.wikipedia.org/wiki?curid=310350", "title": "ஆடிப் பௌர்ணமி", "text": "ஆடிப் பௌர்ணமி\n\nஆடி பௌர்ணமி பூசை என்பது ஆடி மாதத்தில் வரும் பௌர்ணமி நாளில் இந்து சமய கோயில்களில் கடவுள்களுக்கு நடத்தப்படும் பூசையாகும். இந்த நாளில் பால்திரட்டும், கருப்பு பட்டாடையும், கருஊமத்தைப்பூவால் ஆன மலையையும் உபயோகின்றனர். மூங்கில் அரிசி பாயசமும் படைக்கும் பொருளாக உள்ளது.\n\nஇந்து சமயக் கோயில்களில் திரட்டுப்பால் அபிசேகமும், நாரத்தம் பழ சாதம் நிவேதிதமும் செய்யப்படுகின்றன. இந்தநாளில் யாகம் அமைக்க சோடச வடிவத்திலான யாகக்குண்டத்தினை அமைக்கின்றனர்.\n"}
{"id": "310351", "url": "https://ta.wikipedia.org/wiki?curid=310351", "title": "கெக்லர் அண்ட் கோக் எம்ஜி4", "text": "கெக்லர் அண்ட் கோக் எம்ஜி4\n\nஎம்ஜி (\"MG4\") பட்டியூடாக 5.56 மிமீ இரவை ஏற்றப்படும் இலகு இயந்திரத் துப்பாக்கி ஆகும் இதனை ஜெர்மனி நிறுவனமான கெக்லர் அண்ட் கோக் வடிவமைத்தது. 1990 களின் பிற்பகுதியில் தயாரிக்கப்பட்ட இவை 2001 இல் வெளியாகியது. இது இலகுவாகவும் பயன்படுத்துபவருக்கு பாதுகாப்பாகவும் பலவித இரவைகளை பயன்படுத்தக்கூடியவாறும் வடிவமைக்கப்பட்டுள்ளது. இது முன்பு எம்ஜி43 என அறியப்பட்டது.\n\n\n\n"}
{"id": "310352", "url": "https://ta.wikipedia.org/wiki?curid=310352", "title": "நாக சதுர்த்தி", "text": "நாக சதுர்த்தி\n\nகருடபஞ்சமிக்கு முன்பு சதுர்த்தி திதி அமையும் நாள் நாகசதுர்த்தி நாளாகும். இந்நாளைப் பற்றி சதுர்வாக சிந்தாமணி எனும் நூலில் குறிப்பிடப்பட்டுள்ளது. பாற்கடலிருந்து வெளிவந்த ஆலகாலத்தினை சிவபெருமான் உண்ட தினமாக இந்நாள் கருதப்படுகிறது. கர்நாடக மாநிலத்தில் இந்நாளில் தம்பிட்டு எனும் உணவுப்பொருளை தயார் செய்து இறைவனுக்குப் படைக்கின்றார்கள். \nஇந்நாளில் அட்ட நாகங்களான வாசுகி, ரட்சகன், காளிங்கன், மணிபத்ரன், ஜராவதன், திருதராஷ்டிரன், கார்க்கோடகன், தனஞ்சயன் ஆகியவர்களை வணங்க வேண்டும். நாக தேசத்திற்காக இந்த நாளில் நாக கற்களை வழிபடுதல், புற்றுக்கு பால் ஊற்றுதல் போன்ற சடங்குகளை செய்கின்றனர். \n\nராகு கேது தோசங்களால் திருமணம் நடக்காதவர்கள், குழந்தை பாக்கியம் இல்லாதவர்கள் இந்த நாகங்களை வழிபடுகின்றனர். நாகப்பிரதிகளுக்கு புது துணி கட்டி பாலால் அபிசேகம் செய்கின்றனர். சிலர் அருகிலுள்ள நீர் நிலைகளிலிருந்து நீரெடுத்துவந்து அவைகளுக்கு அபிசேகம் செய்கின்றார்கள்.\n\nஆடி அல்லது ஆவணி வளர்பிறை சதுர்த்தியை நாக சதுர்த்தி என்கின்றனர். இந்தநாளில் விரதமிருந்து நாகப் பிரதிகளுக்கு பூசை செய்கின்றனர். இந்த விரதத்தினை நாகசதுர்த்தி விரதம் என்கின்றனர். \n\nநாகங்கள் தீண்டி இறந்த சகோதர்களுக்கு உயிர் தர ஒரு பெண் நாகராஜனை வேண்டிக்கொண்டாள். அவரது வேண்டுகோளுக்காக அவளது சகோதர்களை நாகராஜன் உயிர்ப்பித்த நிகழ்வினை தொன்மமாக கருதுகிறார்கள்.\n\nSection::::கோயில்கள்.\nஇந்த நாகசதுர்த்தி நாளில் நாகர் கோயில் நாகராஜா கோயில், பரமக்குடி நயினார் கோயில், நாகப்பட்டினம் நாகநாதர் கோயில் மற்றும் கும்பகோணம் நாகநாதர் கோயில் போன்றவற்றில் சிறப்பு வழிபாடுகள் செய்யப்படுகின்றன.\n"}
{"id": "310353", "url": "https://ta.wikipedia.org/wiki?curid=310353", "title": "2-மெத்தில்-3-பென்டனால்", "text": "2-மெத்தில்-3-பென்டனால்\n\n2-மெத்தில்-3-பென்டனால் \"(2-Methyl-3-pentanol)\" என்பது CHO வேதி வாய்ப்பாடு கொண்ட ஒரு கரிம வேதியியல் சேர்மமாகும். எத்தில் ஐசோபியூட்டைல் கார்பினால் என்ற பெயரினாலும் அழைக்கப்படும் இச்சேர்மம் ஒரு எரிபொருளாகப் பயன்படுத்தப்படுகிறது \n"}
{"id": "310354", "url": "https://ta.wikipedia.org/wiki?curid=310354", "title": "நாகதஷ்ட விரதம்", "text": "நாகதஷ்ட விரதம்\n\nநாகதஷ்ட விரதம் என்பது ஒரு வருடத்திற்கு நாகபஞ்சமி விரத்தினை கடைபிடிப்பதாகும். இந்த விரதத்திற்கு ஏதேனும் ஒரு கருட பஞ்சமி நாளில் விரதத்தினை தொடங்குகிறார்கள். அதன் பின்பு ஒரு நாகாப்பஞ்சமியில் தொடங்கி ஒரு வருடத்திற்கு வருகின்ற அனைத்து நாகபஞ்சமிகளிலும் பூசை செய்ய வேண்டும். இந்த காலத்தில் 13 பஞ்சமிகள் வருகின்றது.\n"}
{"id": "310355", "url": "https://ta.wikipedia.org/wiki?curid=310355", "title": "பறக்கும் விலங்குகள்", "text": "பறக்கும் விலங்குகள்\n\nபறக்கும் விலங்குகள் வளிமண்டலத்தில் பறக்கும் அல்லது வழுக்கும் வல்லமை கொண்ட உயிரினங்களைக் குறிக்கும். பறக்கும் இயல்பு முதன் முதலில் முள்ளந்தண்டுடைய விலங்கான தெரோசோர் அல்லது இறக்கைப் பல்லி என்னும் ஊர்வன குடும்ப விலங்கில் கூர்ப்படைந்தது எனக் கருதப்படுகிறது. பூச்சியினம், பறவையினம், முலையூட்டிகளில் வௌவால் என்பன பறக்கும் திறமை உடையன. இவற்றில் இருந்து வேறுபாடாக, வனாந்தரத்தில் வசிக்கும் சில விலங்கினங்கள் வழுக்கும் இயல்பு கொண்டுள்ளன, இது அவை மரம் விட்டு மரம் தாவவும் உயர்ந்த இடத்தில் இருந்து புவியீர்ப்புக்கு எதிராகப் பாயவும் உதவியாக உள்ளது.\n\nSection::::வளிமண்டலத்தில் அசையும் விதங்கள்.\nவிலங்கினங்கள் வளிமண்டலத்தில் அசையும் விதங்களைப் பற்றிய அறிவு அவற்றை எளிதாகப் புரிந்துகொள்ள வழிவகுக்கின்றது. பொதுவாக பறத்தல் என்றால் இறக்கைகள் தேவை. வழுக்கும் தன்மைக்கு இவை தேவையில்லை. வளிமண்டலத்தில் அசையும் விதம் இருவகைப்படுத்தப்பட்டுள்ளது - வலுவான வளிமண்டல அசைவு, வலுவற்ற வளிமண்டல அசைவு. வலுவான அசைவில், விலங்குகள் தமது தசையின் வலுவைப் பயன்படுத்தி காற்றியக்க விசையை உண்டாக்குகின்றன. வலுவற்ற அசைவில், காற்றால் அல்லது காற்றில் கீழே விழுவதால் உடலில் பிரயோகிக்கப்படும் காற்றியக்க விசையைப் பயன்படுத்தி அசைகின்றன.\n\nSection::::வலுவற்ற அசைவு.\nஇம்முறையானது விலங்கொன்று உயர்ந்த இடத்தில் இருந்து அசைவதற்கு தேவைப்படுகின்றது. \nSection::::வலுவான அசைவு.\nவலுவான அசைவு நான்கு தடவைகள் பரிணாம வளர்சியுற்றுள்ளன (தெரோசோர்கள், பூச்சிகள், பறவைகள், வௌவால் இனங்கள்). இங்கு விலங்குகள் தமது தசையின் வலுவைப் பயன்படுத்திப் பறக்கின்றன.\n\nஒரு விலங்கினம் மேற்கூறிய முறைகளில் ஒன்றுக்கு மேற்பட்ட முறைகளைப் பயன்படுத்தி வளிமண்டலத்தில் அசைகின்றது. \nமிதக்கும் அல்லது வழுக்கும் செயற்பாடானது மரத்துக்கு மரம் தாவுவதற்கு மேற்கொள்ளப்படுகிறது. இத்தகைய விலங்குகள் குறைந்த சக்தி தரும் உணவுகளையே (இலைகள் போன்றன) உண்கின்றன என்று ஒரு கருதுகோள் உண்டு, அதேநேரத்தில் கூடிய சக்தி தரும் பழங்கள், பூச்சிகள் போன்றவற்றை வலுவான அசைவு முறையைப் பயன்படுத்தும் பறக்கும் விலங்குகள் உண்கின்றன. வழுக்கும் விலங்குகள் கூடுதலாக தென்கிழக்கு ஆசியாவில் மற்றும் ஆபிரிக்காவில் காணப்படுகின்றன.\n\nSection::::முள்ளந்தண்டிலி பறக்கும் மற்றும் வழுக்கும் விலங்குகள்.\nகணுக்காலிகள், மெல்லுடலிகள் முள்ளந்தண்டிலிகளில் பறக்கும் தன்மை கொண்டனவையாகும்.\n\nSection::::கணுக்காலிகள்.\nகணுக்காலிகளில் பூச்சிகள் பறக்கும் மற்றும் வழுக்கும் முறை கொண்டு அசைகின்றன. பறக்கும் முறையுடைய பூச்சிகளில் இறக்கை காணப்படுகின்றது. சில உதாரணங்கள்: தும்பி, வண்ணத்துப்பூச்சி, மின்மினிப்பூச்சி. இவற்றின் பறக்கும் முறைகள் அறிவியலில் ஆராயப்பட்டவண்ணம் உள்ளன.\nசில பூச்சியினங்கள் இறக்கைகள் ஏதுமற்ற நிலையிலும் வளிமண்டலத்தில் அசையும் தன்மை உடையன. இவை மரத்துக்கு மரம் தாவுவதற்கு வழுக்கும் முறையைப் பயன்படுத்துகின்றன. \nஇவற்றிற்கு உதாரணங்களாக: \n\nSection::::மெல்லுடலிகள்.\nமெல்லுடலிகளில் பறக்கும் திறனைக் கொண்ட உயிரினமொன்று பறக்கும் கணவாய் ஆகும். இவை கடல் மேற்பரப்பில் வழுக்கும் முறையைப் பயன்படுத்தி அசைகின்றன. தம்மைக் கொல்லவரும் எதிரிகளிடம் இருந்து தப்பிக்க இச்செயன்முறை உதவுகிறது. ஒம்மாசுட்ரேபிடே (Ommastrephidae) எனும் குடும்பத்தைசேர்ந்த சில கணவாய் வகைகள் இத்தகைய ஆற்றல் உடையவை. யப்பானிய அல்லது பசுபிக் பறக்கும் கணவாய் இனங்கள் தாம் உள்ளெடுத்த நீரைப் பீச்சியடிப்பதன் மூலம் கடல்நீர் மேற்பரப்பில் இருந்து மேலெழும்புகின்றன. பின்னர் தமது துடுப்புகளை விரித்து இறக்கை போன்றதொரு அமைப்பை ஏற்படுத்துகின்றன. இதன் மூலம் பறக்கும்/வழுக்கும் போது தமது சமநிலையைப் பேணுகின்றன. சில வகை யப்பானிய பறக்கும் கணவாய்கள் தொடர்ச்சியாக நீரைப் பீச்சியடித்துப் பறக்கின்றன எனப்படுகின்றது. இந்த முறை மூலம் இவை செக்கனுக்கு 11.2 மீட்டர்கள் வேகத்தில் பறக்கின்றன என்று அறியப்பட்டுள்ளது. எனினும் இவற்றின் பறக்க அல்லது வழுக்க வல்ல தூரம் 30 – 50 மீட்டர்கள் மட்டுமே. சில பறவைகள் இரையைப் பிடிப்பதற்கு நீர்நிலையின் கீழ் செல்கின்றன. இக் கணவாய்கள் தாம் இரையாகாமல் தவிர்ப்பதற்கு நீர்நிலையின் மேலே எழும்புகின்றன.\n\nSection::::முள்ளந்தண்டுள்ள பறக்கும் விலங்குகள்.\nSection::::பறக்கும் மீன்கள்.\nஎக்சொசிடிடே (Exocoetidae) குடும்பத்தைச் சேர்ந்த ஐம்பது பறக்கும் மீன் வகை இனங்கள் உள்ளன. அவை பெரும்பாலும் சிறியது தொடக்கம் நடுத்தர அளவு வரையான சமுத்திரவாழ் மீன்கள் ஆகும். பெரிய பறக்கும் மீன் 45 சென்டிமீட்டர் (18 அங்குலம்) நீளமானவை. ஆனால் பெரும்பாலான இனங்கள் 30 செ.மீ. (12 அங்குலம்) நீளத்துக்கும் குறைவாகவே உள்ளன. அவற்றை இரண்டு இறக்கை உடைய வகைகள் மற்றும் நான்கு இறக்கை வகைகள் எனப் பிரிக்கலாம். மற்றைய மீன்களை விட இவற்றின் மார்புத்துடுப்பு (pectoral fin) இயல்பான அளவுக்கும் அதிகமாகக் காணப்படும்.\nபறக்கும் மீன்கள் அவற்றின் மார்புத்துடுப்பைப் பயன்படுத்தி நீருக்கு மேலே சுமார் நூறு மீட்டர் வரையிலும் வழுக்குகின்றன. இச்செயற்பாடு பெரும்பாலும் அவற்றை இரையாக்க முயற்சிக்கும் உயிரினங்களிடம் இருந்து தப்புவதற்கே நிகழ்கின்றது என நம்பப்படுகிறது. \nவழுக்குமுறை: பறப்பதற்கு முன்னர், நீருக்கடியில் ஒரு மணி நேரத்திற்கு 37 மைல் (60 கிலோமீட்டர்) வேகத்தில் நீர்மேற்பரப்பை நோக்கி சாய்வாக (விமானம் பறப்பதற்கு எழும்புவதைப் போன்று) நீந்துகின்றன. இதன் பொழுது இவற்றின் வால்துடுப்பு விரைவாக அடித்துக் கொள்கின்றது. நீரில் இருந்து உந்தி நீர்மேற்பரப்பை அடைந்த மீன்கள் மார்புத் துடுப்பைப் பயன்படுத்தி நீர்மட்டத்துக்கு சுமார் 1.2 மீட்டர்களுக்கு மேலே பறக்கின்றன அல்லது வழுக்குகின்றன. இவை தொடர்ச்சியாகப் பறப்பதற்கு தமது வால் துடுப்பை நீரில் அடித்துக்கொள்கின்றன.\n\nSection::::பறக்கும் தவளைகள்.\nஇராக்கொபெரிடே குடும்பத்தைச் சேர்ந்த பறக்கும் தவளைகள் வழுக்குமுறையைப் பயன்படுத்தி 45 பாகைக்கும் குறைவான கோணத்தில் மேலிருந்து கீழே இறங்குகின்றன. மற்றைய தவளைகள் வான்குடை முறையைப் பயன்படுத்தி கீழிறங்கவல்லன. இவை விரல்களின் இடையே மற்றும் காற்பகுதிகளில் காணப்படும் சவ்வுகளைப் பயன்படுத்தி வழுக்குகின்றன. இவைகளில் ஒன்று வாலசின் பறக்கும் தவளை வகைகள் ஆகும். இவை இந்தோனேசிய மற்றும் மலேசிய பகுதிகளில் வசிக்கின்றன.\n\n\n\n\n\n"}
{"id": "310357", "url": "https://ta.wikipedia.org/wiki?curid=310357", "title": "பெரும்பள்ளம் அணை", "text": "பெரும்பள்ளம் அணை\n\nபெரும்பள்ளம் அணை (Perumpallam Dam)  என்பது தமிழ்நாட்டின் ஈரோடு மாவட்டம்,  சத்தியமங்கலத்திற்கு அருகே உள்ள ஒரு அணையாகும். இந்த அணைக்கு  கடம்பூர் மலை மற்றும் பவானி ஆற்றில் இருந்து மழைநீர் வந்துசேர்கிறது.  1984 ஆம் ஆண்டு ரூ.6.35 கோடி செலவில்  அணைகட்டும் பணி தொடங்கப்பட்டு 1989ல் கட்டி முடிக்கப்பட்டு,\n1992 ஆம் ஆண்டு பயன்பாட்டுக்கு வந்தது. இது சுமார் 2 கிமீ நீளமும்,  40 மீட்டர் உயரம் கொண்டதாகவும், 65,29 ஹெக்டேர் பரப்பளவு கொண்டதாகவும் உள்ளது.\n"}
{"id": "310358", "url": "https://ta.wikipedia.org/wiki?curid=310358", "title": "திக்தேவதா விரதம்", "text": "திக்தேவதா விரதம்\n\nஆஷாட மாதம் (ஆடி மாதம்) வளர்பிறை தசமி நாள் திக்தேவதா விரதம் இருக்கும் நாளாகும். திக்தேவதா எனும் சொல் எண்திசை தேவர்களைக் குறிக்கும். எட்டு திசை தேவர்களை இந்நாளில் வணங்கி விரதமிருக்க வேண்டும். இந்த எட்டு திசை தேவர்களின் தலைவனான சிவபெருமானை வணங்கி அவருடைய கோயிலுக்கு செல்லலாம்.\n\n"}
{"id": "310359", "url": "https://ta.wikipedia.org/wiki?curid=310359", "title": "துத்தநாக தைட்டனேட்டு", "text": "துத்தநாக தைட்டனேட்டு\n\nதுத்தநாக தைட்டனேட்டு \"(Zinc titanate)\" என்பது ZnTiO , ZnTiO, மற்றும் ZnTiO என்ற மூலக்கூற்று வாய்ப்பாடுகளுடன் மூன்று வெவ்வேறு வடிவங்களில் காணப்படும் ஒரு கனிம வேதியியல் சேர்மமாகும். துத்தந்நாக தைட்டானியம் ஆக்சைடு என்ற பெயராலும் அழைக்கப்படும் இச்சேர்மம் ZnTiO3 (ZnO-TiO2), Zn2TiO4 (2ZnO-TiO2) மற்றும் Zn2Ti3O8 (2ZnO-3TiO2) என்ற கட்டமைப்புகளைப் பெற்றுள்ளது. மீட்டாக்கம் செய்யக்கூடிய வினையூக்கியாக, ஒரு நிறமியாக மற்றும் உயர் வெப்பநிலைகளில் கந்தகப் பொருட்களை கவரும் கவர்பொருளாக துத்தநாக தைட்டனேட்டு பயன்படுத்தப்படுகிறது. வெண்மை நிறப் பொடியாகக் காணப்படும் இச்சேர்மம் நீரில் கரைவதில்லை.\n\nSection::::தயாரிப்பு மற்றும் பண்புகள்.\nZnTiO3, Zn2TiO4 மற்றும் Zn2Ti3O8 முதலியன முறையே அறுகோணம், கனசதுரம் (தலைகீழ் சிபினல்) மற்றும் கனசதுரக் கட்டமைப்புகளில படிகமாகின்றன. ZnO மற்றும் TiO2 தூள்களைக் கலந்து கலவையை சூடாக்குவதால் அல்லது கோளக அரைவை இயந்திரத்தில் இட்டு பதப்படுத்துவதாலும் துத்தநாக தைட்டனேட்டு தயாரிக்கப்படுகிறது. குறைவான வெப்பநிலைகளில் Zn2Ti3O8 சேர்மமும் தொடர்ந்து ZnTiO3, கடைசியாக Zn2TiO4 உருவாகிறது. கடைசி கட்டத்தில் வினையின் வெப்பநிலை 1000 பாகை செல்சியசு வெப்பநிலையை எட்டுகிறது.\n\nSection::::நச்சுத்தன்மை.\nதோல், சளிச்சவ்வு, கண்களில் துத்தநாக தைட்டனேட்டு எரிச்சலை உண்டுபண்ணுகிறது. துத்தநாகப் பொடியால் உலோகப் புகை காய்ச்சல் ஏற்படுத்த முடியும். \n"}
{"id": "310361", "url": "https://ta.wikipedia.org/wiki?curid=310361", "title": "கோயில் வீடு", "text": "கோயில் வீடு\n\nகோயில் வீடு என்பது நாட்டார் தெய்வங்களை தங்களின் குடியிருப்புகளுக்கு மத்தியில் வீடொன்றைக் கட்டி வைத்திருப்பதாகும். பெரும்பாலும் குல தெய்வங்களுக்கே கோயில் வீடுகள் அமைக்கப்படுகின்றன. இவ்வாறு கோயில் வீடுகள் அமைக்கப்பட்ட பிறகு அங்கு வழிபடுபவர்களை கோயில் பங்காளிகள் என அழைக்கின்றார்கள். இவ்வாறு கோயில் பங்காளிகளுக்குள் திருமணம் செய்வதை தவிர்க்கின்றனர்.\n\nSection::::காரணம்.\nபலருடைய குலதெய்வங்கள் அவர்கள் குடியிருக்கும் பகுதிக்கு அருகிலேயே இருப்பதில்லை. கல்வி, வேலைவாய்ப்பு போன்ற காரணங்களுக்காக இடம்பெயரும் குடிபாட்டினர், வெகு தொலைவில் இருக்கும் குல தெய்வங்களின் கோயில்களுக்கு செல்வது கடினமான காரியமாக உள்ளது. குடிபாட்டினர் குலதெய்வக் கோயில்களுக்கு தங்களின் திருமண அழைப்பிற்கும், குழந்தையின் காதுகுத்திற்கும், அம்மாவாசை, சிவன்ராத்திரி போன்ற விசேச நாட்களுக்கும் செல்ல வேண்டியுள்ளது. \nஅதனால் மிக தொலைவில் இருக்கும் குல தெய்வங்களின் கோயில்களுக்கு செல்லுதலுக்கு மாற்றாக கோயில் வீட்டினை உருவாக்குகின்றார்கள்.\n\nSection::::அனுமதி.\nஇவ்வாறு கோயில் வீடு கட்டுவதற்கு குடிபாட்டினர் தங்கியிருக்கும் ஊரில் உள்ள கோயில் பங்காளிகளை ஒன்று சேர்க்கின்றனர். அவர்கள் ஒருமித்தக் கருத்துடன் குலதெய்வக் கோயிலில் உடுக்கை அடித்து குறி கேட்டல், சிவப்பு வெள்ளை பூ போட்டல் போன்ற முறைகளில் அனுமதி வாங்குகின்றனர். பின்பு அக்கோயிலிருந்து பிடிமண் எடுத்துவந்து தாங்கள் வசிக்கும் பகுதியிலேயே வீடொன்றினை கட்டி அதில் தெய்வத்தினை வைக்கின்றார்கள்.\n\nSection::::தெய்வம்.\nதங்களுடைய வசதிக்களுக்கும், முன்பு பின்பற்றிக் கொண்டிருக்கும் வழிமுறைளுக்கும் ஏற்ப தெய்வ சிலைகளையோ, பதிவுகளையோ அமைக்கின்றார்கள். அன்னகாமாட்சியம்மன் போன்ற தெய்வங்களுக்கு பெரும்பாலும் தீபத்தின் ஒளியையே கடவுளாக வணங்குகின்றனர். கோயில் வீடுகளில் கருப்பு, முனி, காத்தவராயன் போன்ற ஆண் தெய்வங்களை வணங்க அருவாள், வேல் போன்றவற்றை வைக்கின்றார்கள்\n\nSection::::அமைப்பு.\nகோயில் வீடுகள் என்பவை பெரும்பாலும் இந்து சமய கோயில்களின் அமைப்பில் கட்டப்படுவதில்லை. எந்த ஆகம விதிகளையும், வாஸ்து விதிகளையும் பேணாது வீடுபோலவோ, உள் அறையும், வெளி மண்டபமும் உள்ளதாகவோ கட்டுகின்றனர். வெளிமண்டபத்தின் உறவினர்களுடன் அமரவும், அன்னதானம் போன்றவற்றில் உணவருந்தமும் பயன்படுத்துகின்றார்கள். \n\nSection::::பூசாரி.\nகோயில் வீடுகளில் பிற இனத்தவர்களை பூசை செய்ய அனுமதிப்பதில்லை. கோயில் வீடு கட்டுகின்றவர்கள் தங்களுக்குள் ஒருவரை தேர்ந்தெடுத்து பூசாரியாக அறிவிக்கின்றார்கள். அந்த பூசாரிக்குப் பின் அவரது வாரிசுகள் அந்தப் பொறுப்பினை ஏற்கின்றார்கள். இந்தப் பூசாரிகள் எவ்வித சமஸ்கிருத, வேதங்களையும் கற்காமல் தங்களுக்குத் தெரிந்த தமிழ் மொழியிலேயே இறை வழிபாட்டினைச் செய்கின்றார்கள்.\n\nகோயில்வீட்டில் சாமியை வணங்கும் போது மேலாடைப் போடுவதில்லை. துண்டினை இடுப்பில் கட்டிக் கொண்டு பூசை செய்கின்றார்கள். சாமிக்கு விருந்து படைக்கும் போது வாயைச்சுற்றி துண்டால் கட்டிக்கொண்டு படைக்கின்றனர்.\n\nSection::::திருவிழாக்கள்.\nஅம்மாவாசை, மாத சிவராத்திரி, மகாசிவராத்திரி போன்ற நாட்களில் ஒன்று கூடி விழாவாக செய்கின்றனர். வருடத்திற்கு ஒருமுறை கொடை விழா எடுக்கின்றனர். அத்துடன் பூப்புநீராட்டு விழா, புதுத்தொழில் தொடக்கம், புதுஇல்ல புகுதல் மற்றும் திருமணம் போன்றவற்றுக்கு முதல் பத்திரிக்கையை குலதெய்வத்திற்கு வைக்கின்றார்கள். கொடை விழாவின் போது பல்வேறு விதங்களில் பணிகளை செய்பவர்களை தேர்ந்தெடுக்கின்றனர். கரூர் மாவட்டம் மணவாடி எனும் கிராமத்தில் இருக்கும் தொட்டியச்சியம்மன் கோயில் வீட்டில் திருவிழா நடக்கும் போது ஒவ்வொரு முறையும் பங்காளிகள் அனைவரும் ஒன்று சேர்கின்றனர். கரகம் எடுத்தல், வேல் எடுத்தல், குடை பிடித்தல், தொட்டியச்சியம்மன் பெட்டி எடுத்தல், கருப்பசாமி, பெரியசாமி பெட்டி எடுத்தல் என அனைத்தையும் அடுத்தடுத்து அருள் வருகின்ற நபர்களை வைத்து முடிவு எடுக்கின்றனர். சில கோயில்வீடுகளில் சீட்டுக் குலுக்கிப் போட்டும் எடுக்கின்றனர்.\n"}
{"id": "310362", "url": "https://ta.wikipedia.org/wiki?curid=310362", "title": "கோபத்ம விரதம்", "text": "கோபத்ம விரதம்\n\nஆனி அமாவாசையை அடுத்து வருகின்ற ஏகாதசி கோபத்ம விரதம் இருக்கின்ற நாளாகும். இந்த விரதம் ஆனி அமாவாசையில் தொடங்கி ஆஷாட பூர்ணிமாவில் முடிகிறது. அதாவது ஆஷாடா மாத அம்மாவாசையில் தொடங்கி ஐந்து நாட்கள் நடக்கிறது. இந்நாட்களில் விரதம் இருந்து பசுக்களுக்கு பூசை செய்தல் சிறப்பாகும். \n\nஆடி மாதம் சுக்ல பட்ச ஏகாதசியன்று கடைப்பிடிக்கும் விரதத்தினையும் கோபத்ம விரதம் என்று கூறுகின்றனர். \n"}
{"id": "310363", "url": "https://ta.wikipedia.org/wiki?curid=310363", "title": "3,5- ஈரைதராக்சிசின்னமிக் அமிலம்", "text": "3,5- ஈரைதராக்சிசின்னமிக் அமிலம்\n\n3,5- ஈரைதராக்சிசின்னமிக் அமிலம் \"(3,5-Dihydroxycinnamic acid)\" என்பது CHO என்ற வேதி வாய்ப்பாடு கொண்ட ஒரு கரிம வேதியியல் சேர்மமாகும். ஐதராக்சிசின்னமிக் அமிலம் என்று வகைப்படுத்தப்படும் இச்சேர்மம் கஃபெயிக் அமிலத்தின் மாற்றியன் ஆகும். வளர்சிதை மாற்றத்தில் உருவாகும் பொருளாக இது மனித சிறுநீரில் காணப்படுகிறது. \n"}
{"id": "310364", "url": "https://ta.wikipedia.org/wiki?curid=310364", "title": "கைன்மெட்டால் எம்ஜி 3", "text": "கைன்மெட்டால் எம்ஜி 3\n\nஎம்ஜி 3 (\"MG 3\") என்பது ஒரு ஜெர்மனிய பொது நோக்க இயந்திரத் துப்பாக்கி ஆகும். இது 7.62×51மிமீ இரவையினைப் பயன்படுத்துகிறது. இது இரண்டாம் உலகப் போர் கால எம்ஜி 42 இயந்திரத் துப்பாக்கி வடிவத்திலிருந்து தயாரிக்கப்பட்டது.\n\nஎம்ஜி 3 1950 களில் சேவைக்கு கொண்டு வரப்பட்டடு இன்று வரை பாவனையில் உள்ளது. இதனை 30 நாடுகளுக்கும் மேலான படைகளின் பயன்பாட்டில் உள்ளது. உற்பத்தி உரிமத்தை இத்தாலி (MG 42/59), எசுப்பானியா, பாக்கித்தான் (MG 1A3), கிரேக்கம், ஈரான், சூடான், துருக்கி ஆகிய நாடுகள் கொண்டுள்ளன.\n\n\n"}
{"id": "310366", "url": "https://ta.wikipedia.org/wiki?curid=310366", "title": "3-அமினோபீனால்", "text": "3-அமினோபீனால்\n\n3-அமினோபீனால் \"(3- Aminophenol)\" என்பது CH(NH)(OH) என்ற வேதி வாய்ப்பாடு கொண்ட ஒரு கரிம வேதியியல் சேர்மமாகும். இச்சேர்மம் ஓர் அரோமாட்டிக் அமீன் மற்றும் அரோமாட்டிக் ஆல்ககால் என்று வகைப்படுத்தப்படுகிறது. 2-அமினோபீனால் மற்றும் 4-அமினோபீனால் சேர்மங்களின் மெட்டா நிலை மாற்றியன் 3-அமினோபீனால் ஆகும்.\n\nSection::::தயாரிப்பு.\n3- அமினோபென்சீன்சல்பானிக் அமிலத்தை எரிகார இணைப்பு வினைக்கு உட்படுத்துவதன் மூலம் 3-அமினோபீனால் தயாரிக்க முடியும். எரிகார இணைப்பு வினை என்பது சோடியம் ஐதராக்சைடுடன் வினைபடு பொருளைச் சேர்த்து 245 பாகை செல்சியசு வெப்பநிலைக்கு 6 மணி நேரம் சூடுபடுத்தும் வினையாகும். இரிசோர்சினால் உடன் அமோனியம் ஐதராக்சைடு சேர்த்து பதிலீட்டு வினைக்கு உட்படுத்துவதன் மூலமாகவும் 3-அமினோபீனால் தயாரிக்க முடியும்.\n\nSection::::பயன்கள்.\nதொகுப்பு முறையில் 3-(டையெத்திலமினோ)பீனால் தயாரிக்கப் பயன்படுவது, இச்சேர்மத்தோடு மிகவும் தொடர்புடைய பயன்பாடுகளில் ஒன்று ஆகும். பல ஒளிரும் சாயங்கள் (எ.கா உரோடமைன் பி) தயாரித்தலில் 3-அமினோபீனால் ஒரு முக்கியமான இடைநிலையாக உள்ளது. தலைமுடிச் சாய நிறங்கள், குளோரின் கலந்த வெப்பநெகிழிகளை நிலைநிறுத்துதல் உள்ளிட்டவை பிற பயன்பாடுகளில் அடங்கும்\n"}
{"id": "310367", "url": "https://ta.wikipedia.org/wiki?curid=310367", "title": "அருண்மொழி (பாடகர்)", "text": "அருண்மொழி (பாடகர்)\n\nஅருண்மொழி என்று அறியப்படும் நெப்போலியன், இந்திய திரைப்பட பாடகராவார். 1980களில் இசையமைப்பாளர் இளையராஜாவின் பின்னணி இசைக்குழுவில் புல்லாங்குழல் வாசித்த இவரை சூரசம்ஹாரம் திரைப்படத்தில் நான் என்பது நீயல்லவோ தேவ தேவி எனும் பாடல் மூலமாக பாடகராக இளையராஜா அறிமுகப்படுத்தினார். இசையமைப்பாளர்கள் தேவா, சிற்பி, எஸ். ஏ. ராஜ்குமார், ஏ. ஆர். ரகுமான் உள்ளிட்ட பலர் இசையமைத்த திரைப்படங்களில் அருண்மொழி பாடியிருந்தாலும் இளையராஜா இசையமைத்த திரைப்படங்களில் பாடியதே அதிகம். அப்பாடல்கள், மக்கள் மத்தியில் பெரும் வரவேற்பையும் பெற்றது.\n"}
{"id": "310368", "url": "https://ta.wikipedia.org/wiki?curid=310368", "title": "3-எத்தில்பீனால்", "text": "3-எத்தில்பீனால்\n\n3-எத்தில்பீனால் \"(3-Ethylphenol)\" என்பது CHO என்ற வேதி வாய்ப்பாடு கொண்ட ஒரு கரிம வேதியியல் சேர்மமாகும். இயற்கையில் இச்சேர்மம் பென் யானையின் சி்றுநீர் மாதிரிகளில் ஓர் இயற்கைப் பீனாலாக காணப்படுகிறது. \nபுகைப்பட வேதியியல் இடைநிலையாக 3-எத்தில்பீனால் பயன்படுத்தப்படுகிறது. மற்றும் புகைப்படத் தாள்களில் சியான் பிணைப்பு எனப்படும் பச்சை கலந்த நீல வண்னத்தை பிணைக்கும் ஓர் இடைநிலை வேதிப்பொருளாகவும் பயன்படுத்தப்படுகிறது. \n"}
{"id": "310369", "url": "https://ta.wikipedia.org/wiki?curid=310369", "title": "பிசாசர்கள்", "text": "பிசாசர்கள்\n\nபிசாசர்கள் (Pishachas) (, \"\") என்பவர்கள் \nபுராணங்களில் மனித மாமிசத்தை உண்ணும் கொடூரமான, கோபக் குணமும், வடிவமற்றவர்கள் என இந்து சமயப் புராணங்களில் கூறப்பட்டுள்ளது.\n\nபிசாசர்கள், தட்சனின் மகளான குரோதவசாவிற்கும் - பிரஜாபதியான காசிபருக்கும் பிறந்தவர்கள் என அறியப்படுகிறது. \n\n7ஆம் நூற்றாண்டின் நிலாமத் புராணத்தில் காஷ்மீர் சமவெளியில் நாகர்களுடன் பிசாச இன மக்களும் வாழ்ந்தனர் எனக் குறிப்பிட்டுள்ளது.\n\nபூதங்கள், வேதாளங்களுடன் பிசாசர்கள் பிறர் கண்னில் படாமல் மயாணங்களில் மறைந்து வாழ்ந்து, இறந்த பிணங்களை தோண்டி உண்பவர்கள் எனக் கூறப்படுகிறது.\n\nமேலும் பிசாசர்கள் மனிதர்களில் குடி கொண்டு தங்கள் விருப்பப் படி ஆட்டிப் படைப்பவர்கள் என்றும், மந்திர சக்திகளால் மட்டுமே பிசாசர்களை விரட்டுயடிக்க இயலும் என நம்பப்படுகிறது. பிசாசர்களின் அடாவடித்தனங்களிலிருந்து தங்களைக் காத்துக் கொள்ள சமயச் சடங்களின் போதும், கோயில் திருவிழாக்களின் போதும் பிசாசர்களுக்க்கும் தனி படையல் வைக்கின்றனர்.\n\nபிசாசர்களின் பிறப்பு குறித்து தெளிவற்று உள்ளது. மானிடவியல் கொள்கையில் மாமிசம் உண்பதில் ஆவல் நிறைந்தவர்களாக பிசாசர்கள் உருவகப்படுத்தப்படுகின்றனர்.\nபாணினியின் அஷ்டாத்தியாயி என்ற சமஸ்கிருத இலக்கண நூலில், பிசாசர்கள் சிறந்த சத்திரியப் படைவீரர்கள் எனக் கூறுகிறது. பரத கண்டத்திற்கு வெளியே வடமேற்குப் பகுதியில் வாழ்ந்த இன மக்களை பிசாசர்கள் என மகாபாரதம் கூறுகிறது.\n\n\n"}
{"id": "310370", "url": "https://ta.wikipedia.org/wiki?curid=310370", "title": "பௌர்ணமி பூஜை", "text": "பௌர்ணமி பூஜை\n\nபௌர்ணமி பூஜை என்பது இந்து சமய கோயில்களிலும், இந்து சமயத்தினர் வீடுகளிலும் கடைபிடிக்கப்படும் விழாவாகும். இப்பூசையைச் செய்தால் மாங்கல்ய பாக்கியமும் (திருமணம்), மாங்கல்யம் நிலைக்கும் (கணவன் உயிருடனுடம் நலமுடனும் இருப்பான்) எனவும் நம்பப்படுகிறது. இந்து சமயத்தில் இன்றும் நிலவுகின்ற இயற்கை வழிபாடுகளில் இந்த பௌர்ணமி பூசையும் ஒன்றாகும். இந்நாளில் சந்திரனிலிருந்து அதிகப்படியான வெளிச்சம் பூமிக்கு கிடைக்கிறது. இந்த காரணத்தினால் பௌர்ணமி நாட்களில் இரவுகளை மக்கள் கொண்டாடியுள்ளார்கள். அருகிலிருக்கும் நீர்நிலைகளின் கரைகளில் சென்று பொழுதினை கூடி ஒன்றாக கழிப்பதிலும், வீடுகளிலிருந்து வெளிவந்து மக்கள் கூடி கொண்டாடவும் இந்த வெளிச்சம் பயன்பட்டுள்ளது. பண்டைய வழிபாட்டின் நீட்சியாக இன்றும் இந்து சமயத்தினர் இந்த விழாவினை கொண்டாடுகிறார்கள்.\n\nSection::::பௌர்ணமி விரதம்.\nபௌர்ணமி நாளில் காலையில் எழுந்ததிலிருந்து உண்ணா நோம்பிருந்து, பௌர்ணமியை பூசையை முடித்த பின்பு உண்ணுதலை பௌர்ணமி விரதம் என்கிறார்கள். வருடத்திற்கு 12 நாட்கள் இவ்வாறு பௌர்ணமி விரதம் இருக்க நேரிடும். \n\nSection::::தமிழ்மாதங்களும் பௌர்ணமியும்.\nதமிழ்மாதங்கள் ஒவ்வொன்றில் பௌர்ணமி வருகையில் பல்வேறு விழாக்கள் கொண்டாடப்படுகின்றன. பொதுவாக தமிழ்மாதங்களில் வருகின்ற பௌர்ணமி சில நட்சத்திர நாட்களில் வருமென கணிக்கப்பட்டுள்ளது. இந்தக் கணிப்பு சில நேரங்களில் தவறுகிறது. \n\n\n"}
{"id": "310371", "url": "https://ta.wikipedia.org/wiki?curid=310371", "title": "3-ஐதராக்சிபென்சாயிக் அமிலம்", "text": "3-ஐதராக்சிபென்சாயிக் அமிலம்\n\n3-ஐதராக்சிபென்சாயிக் அமிலம் \"(3-Hydroxybenzoic acid)\" என்பது CHO என்ற வேதி வாய்ப்பாடு கொண்ட ஒரு கரிம வேதியியல் சேர்மமாகும். இவ்வமிலம் ஓரைதராக்சிபென்சாயிக் அமிலம் அல்லது மோனோவைதராக்சிபென்சாயிக் அமிலம் என்று வகைப்படுத்தப்படுகிறது.\n\nSection::::இயற்கையில் தோற்றம்.\nவட அமெரிக்க நீரெலி மற்றும் ஐரோப்பிய நீரெலியின் மறைவிடச் சுரப்பு நீர்மமான காசுடோரியம் எனப்படும் திரவத்தின் பகுதிப்பொருளாக 3-ஐதராக்சிபென்சாயிக் அமிலம் காணப்படுகிறது. நறுமணப் பொருட்கள் தயாரிப்பில் இச்சேர்மம் பயன்படுத்தப்படுகிறது. மேலும், 3-குளோரோபென்சாயிக் அமிலத்திலிருந்து சூடோமோனாடாசியே குடும்பத்தைச் சேர்ந்த சிற்றினங்கள் 3-ஐதராக்சிபென்சாயிக் அமிலத்தைத் தயாரிக்கின்றன. \n"}
{"id": "310374", "url": "https://ta.wikipedia.org/wiki?curid=310374", "title": "பூத கணங்கள்", "text": "பூத கணங்கள்\n\nபூத கணங்கள் என்பவை இந்து தொன்மவியலில் குறிப்பிடப்படுகின்ற பதினெண் கணங்களில் ஒரு கணம் ஆவார். இந்த பூத கணங்கள் சிவபெருமானுடைய சேவர்களாக கயிலை மலையில் இருப்பதாக சித்தரிக்கப்படுகிறது. பூதகணங்கள் சிவபெருமானின் பல்வேறு வடிவங்களோடு இணைந்து வருகிறது. \n\nசிவாலயங்களில் பூத கணங்கள் தனி வரிசையாக செதுக்கப்படுகின்றன. அவ்வாறு செதுக்கப்படும் பூத கணங்கள் குறும்பு செய்பவைகளாகவும், இசை கருவிகளை வாசித்து, நடனமாடுபவைகளாகவும் உள்ளன. சில சிவாலயங்களில் பூதங்கள் திருச்சுற்று சுவரின் மீது அமைக்கப்படுகின்றன. \n\nகணங்களின் தலைவர் கணபதி ஆவார். \n\nSection::::ஆலயங்களில் சிற்ப வரிசை.\nசிவாலயங்களின் கட்டிட அமைப்பில் கூரைப்போன்ற அமைப்பினை தாங்கியவாறு பூத வரிசை என்பது அமைக்கப்படுகிறது. இந்த சிற்பங்களில் பல்வேறு வகையான பூதகணங்கள் சிற்பங்களாக செதுக்கப்படுகின்றன.\n\nஇவ்வாறான பூத வரிசையில் புலியின் முகம், கழுகின் முகம் ஆகியவற்றை வயிற்றில் வரைந்த பூதகணச் சிற்பங்கள் காணப்படுகின்றன. இவ்வாற பூதங்களை புலித்தொப்பை பூதங்கள், கழுகுத் தொப்பை பூதங்கள் என ஆய்வாளர்கள் கூறுகிறார்கள். லால்குடி சிவாலயத்தில் இவ்வாறான புலித்தொப்பை, கழுகுத் தொப்பை பூதகனங்கள் இருக்கின்றன.\n\n"}
{"id": "310377", "url": "https://ta.wikipedia.org/wiki?curid=310377", "title": "3-ஐதராக்சிபென்சால்டிகைடு", "text": "3-ஐதராக்சிபென்சால்டிகைடு\n\n3-ஐதராக்சிபென்சால்டிகைடு \"(3-Hydroxybenzaldehyde)\" என்பது CHO என்ற வேதி வாய்ப்பாடு கொண்ட ஒரு கரிம வேதியியல் சேர்மமாகும். ஐதராக்சிபென்சால்டிகைடின் மூன்று மாற்று வடிவங்களில் இச்சேர்மமும் ஒன்றாகும்.\n\nSection::::தயாரிப்பு.\n3-நைட்ரோபென்சால்டிகைடிலிருந்து நைட்ரோ தொகுதி ஒடுக்கம், அமீன் சேர்மத்தை ஈரசோனியம் ஆக்கல் மற்றும் நீராற்பகுத்தல் என்ற வரிசைமுறையில் 3-ஐதராக்சிபென்சால்டிகைடு தயாரிக்கப்படுகிறது\n\nSection::::வளர்சிதை மாற்றம்.\n3-ஐதராக்சிபென்சைல்-ஆல்ககால் ஐதரசன் நீக்கநொதியானது, 3-ஐதராக்சிபென்சைல் ஆல்ககால் மற்றும் நிக்கோடினமைடு அடினைன் டைநியூக்ளியோடைடு பாசுபேட்டு|நி.அ.டை.பா.]] ஆகிய இரண்டையும் பயன்படுத்தி 3-ஐதராக்சிபென்சால்டிகைடு, நி.அ.டை.பா.ஐ. மற்றும் H+அயனி முதலானவற்றை உற்பத்தி செய்கிறது. \n"}
{"id": "310378", "url": "https://ta.wikipedia.org/wiki?curid=310378", "title": "தரவமைப்பு", "text": "தரவமைப்பு\n\nதரவமைப்புக் கணினியிலில் தரவை திறமையாகக் கணினியில் ஓழுங்காக்கு முறை. சல பல சுருக்கமான தரவு வகைகள் தரவமைப்பு அமல்பபடுத்ததி கணித இயக்கங்ககளுக்கு வழிவகுக்கும்.\n\nஒவ்வொரு செயலிக்குமான ஆற்றலில் தரவமைப்பு குறிப்பிடத்தக்க \nபங்குள்ளது. செயலின் வேகத்திற்கு தரவு மீட்புக்குத் தரவமைப்பு முக்கியப் பங்களிக்கிறது. எ.டு: தரவுத்தளம், தொகுப்பி. முதன்மை நினைவகம் மற்றும் இரண்டாம் நிலை நினைவகம்வேலைப்பாட்டுக்கு மூலக்கூறு தரவமைப்பு. படிமுறை மற்றும் தரவமைப்பு செயலியின் சிறந்த ஓட்டத்திற்கு இரு கண்கள்.  \n\nSection::::எடுத்துக்காட்டுகள்.\nபல வகையான தரவமைப்புகள் எளிய தொடக்க நிலை தரவு வகையால் கட்டமைக்கப்பட்டது:\n\nSection::::ஆதரவு.\nபல அடிதள நிரலாக்க மொழிகள் சிறு அளவு தரவமைப்புகளுக்கு ஆதரவளிக்கும். உயர்மட்ட நிரலாக்க மொழிகள் நெடுவரிசை, தொடர்புறு அணி இன்ன பிற தரவைப்புகளுக்கு ஆதரவளிக்கிறது. எ.டு: பைத்தான் நிரலாக்க மொழி நெடுவரிசை, தொடர், தொடர்புறு அணி, தொகுப்பு, ஐக்கியம் போன்ற தரவமைப்பல் உள்ளடக்கப்பட்டது.\n"}
{"id": "310380", "url": "https://ta.wikipedia.org/wiki?curid=310380", "title": "காசிம் (கவிஞர்)", "text": "காசிம் (கவிஞர்)\n\nகாசிம் ஷா (Hashim Shah) (1735 - 1843) பஞ்சாபி மொழிக் கவிஞராவார். இவர் \"ஸாஸ்ஸி புன்னுன்\" எனும் கதையின் மூலம் பிரபலமானவர். இவரது குடும்பம் மதினாவிலிருந்து பஞ்சாபிற்கு இடம்பெயர்ந்து வந்தது. இவர் சூஃபி கவிஞராவார்.\n\nSection::::நூல்கள்.\nஇவர் கீழ்கண்ட நூல்களை எழுதியுள்ளார்.\n"}
{"id": "310381", "url": "https://ta.wikipedia.org/wiki?curid=310381", "title": "உணவுக்குப் பின்", "text": "உணவுக்குப் பின்\n\nஉணவுக்குப் பின் \"(Postprandial)\" என்பது உணவு சாப்பிட்ட பிறகு என்பது பொருளாகும் . இதுபோலவே உணவு சாப்பிடுவதற்கு முன்பு உள்ள நிலையை உணவுக்கு முன் ( preprandial) என்று மருத்துவத்தில் பொருள் கொள்வார்கள்.\n\nSection::::சொற்பயன்.\nஉணவுக்குப் பின் என்ற சொற் பயன்பாடு ஏராளமான சூழ்நிலைகளில் பயன்படுத்தப்படுகிறது.\n\nSection::::உணவு மற்றும் சமூகக் கலாச்சாரம்.\nசாப்பிட்ட பிறகு நடைபெறும் புகைப்பது அல்லது மது உள்ளிட்ட பல்வேறு வகையான பானங்களை அருந்துவது போன்ற நடவடிக்கைகள் குறிக்கிறது.\n\nSection::::மருத்துவம்.\nஇரத்தத்தின் சர்க்கரை அளவை பரிசோதித்து அறிவது உணவுக்குப் பின் மேற்கொள்ளப்படும் முக்கியமான மருத்துவ நடவடிக்கை ஆகும். சாப்பிட்ட இரண்டு மணி நேரத்திற்குப் பின்னர் பொதுவாக உணவுக்குப் பின் இரத்தத்தின் சர்க்கரை அளவு காணப்படுகிறது. ஏனெனில், பொதுவாக உணவுக்குப் பின்னர்தான் இரத்தத்தில் சர்க்கரை அளவு உயர்கிறது. உணவுக்குப் பின்னர் இரத்த சர்க்கரை 180 மி.கி/டெ,லி அளவும் உணவுக்கு முன் இரத்த சர்க்கரை 70–130 மி.கி/டெ,லி அளவும் இருக்கலாமென்று அமெரிக்க நீரிழிவு நோயாளிகள் சங்கம் பரிந்துரைக்கிறது .\n\nஉணவுக்கு பின் என்ற நிலையின் இதர பயன்பாடுகள்:\n\nSection::::உணவுக்குப் பின் செயல்முறைகள்.\nஉணவு உட்கொண்ட பின்னர், பல்வேறு வளர்சிதை மாற்ற செயற்பாடுகள் மூலமாக இரைப்பை குடலில் உணவு செரிமானம் அடைகிறது. சிறிய அலகுகளில் இருந்து பெரிய கரிம மூலக்கூறுகள் வளர்மாற்றம் அடைகின்றன. இணைப்பரிவு நரம்புத் தொகுதியின் நடவடிக்கைகளை அதிகரிப்பதற்காக உடலை ஓய்வு கொள்ளச் செய்து செரிமாணம் அடையச் செய்தல் என்பதுதான் உணவுக்குப் பின் என்ற சொற்றொடரின் வகைப்பாடாகும்.\n"}
{"id": "310383", "url": "https://ta.wikipedia.org/wiki?curid=310383", "title": "இந்திய இயற்பியல் கழகம்", "text": "இந்திய இயற்பியல் கழகம்\n\nஇந்திய இயற்பியல் கழகம் என்பது இந்தியாவில் இயற்பியலாளர்களுக்காக உருவாக்கப்பட்டது. இக்கழகம் 1934 இல் இந்திய இயற்பியலாளர் மேகநாத சாஃகாவால் உருவாக்கப்பட்டது. \nஆகியன இக்கழகத்தின் நோக்கங்கள் ஆகும்.\n\nSection::::தலைமையிடம்.\nஇதன் தலைமையகம் கொல்கத்தா நகரில் உள்ள இந்திய அறிவியல் அபிவிருத்திக்கான சங்கம் ஆகும்.\n\n"}
{"id": "310385", "url": "https://ta.wikipedia.org/wiki?curid=310385", "title": "கிம்புருசர்கள்", "text": "கிம்புருசர்கள்\n\nகிம்புருசர்கள், பண்டைய பரத கண்டத்தின் இமயமலைப் பகுதிகளில் வாழ்ந்த உயர் சக்தி கொண்ட இனக் குழுவினர்கள் ஆவார். கிம்புருசர்கள், பாதி விலங்கு வடிவமும்; பாதி மனித வடிவம் கொண்டவர்கள் என மகாபாரதம் கூறுகிறது.\n\nகிம்புருசர்கள், சிங்க முகமும் மனித உடலும் கொண்டவர்கள். கிம்புருடர்கள் கிண்ணரர்களுடன் தொடர்புடைய இனக்குழுவினர் ஆவர். சிங்கத்தின் குண இயல்புகளை கொண்ட மலை நாட்டு கிராத இனக் குழுவினருடன் தொடர்புடையவர்களாக இருக்கலாம் எனக் கருதப்படுகிறது. \nசில புராணங்களில் கிம்புருடர்களை, காம்போஜ நாட்டு சத்திரியக் குதிரைப் படைவீரர்கள் போன்றவர்கள் எனக் கூறுகிறது.\n\nSection::::இராமாயணம் & புராணக் குறிப்புகள்.\nஇராமாயணக் காவியம், வானரர்கள் மற்றும் கிம்புருசர்களின் உதவியுடன், சீதை இருக்கும் இடம் கண்டறிந்து, போரில் இராவணனை இராமன் வீழ்த்தினார் எனக் கூறுகிறது. பாகவத புராணத்தின் உத்தவ கீதையில் பகவான் கிருட்டிணன் தான் கிம்புருசர்களில் அனுமானாக உள்ளேன் எனப் பெருமையாக கூறுகிறார்.\n\nSection::::மகாபாரதக் குறிப்புகள்.\nகிம்புருசர்கள், பாதி சிங்க வடிவமும்; பாதி மனித வடிவமும் கொண்டவர்கள் என மகாபாரதம் கூறுகிறது.\n\nSection::::அருச்சுனன் படையெடுப்புகள்.\nதருமனின் இராசசூய வேள்விக்கான நிதி திரட்ட பரத கண்டத்தின் வடக்குப் பகுதியான இமயமலை நாடுகள் மீது படையெடுத்து வென்ற நாடுகளில் கிம்புருசர்கள் ஆண்ட கிம்புருச நாடும் குறிப்பிடப்படுகிறது.\n\nSection::::கணங்கள்.\nஇந்து தொன்மவியலில் கூறப்படும் பதினெட்டு கணங்களில் கிம்புர்சர்களும் ஒருவராக உள்ளனர்.\n\n\n"}
{"id": "310388", "url": "https://ta.wikipedia.org/wiki?curid=310388", "title": "ஆனந்த் சங்கர் (இயக்குனர்)", "text": "ஆனந்த் சங்கர் (இயக்குனர்)\n\nஆனந்த் சங்கர், ஓர் இந்திய திரைப்பட இயக்குனர் மற்றும் திரைக்கதை ஆசிரியராவார். இவர் இந்தி திரைப்பட இயக்குனர் சித்தார்த் ஆனந்தின் அஞ்சனா அஞ்சனி எனும் திரைப்படத்தில் உதவி இயக்குனராக பணியாற்றத் துவங்கி இயக்குனர் ஏ. ஆர். முருகதாஸ் இயக்கிய ஏழாம் அறிவு திரைப்படத்தில் உதவி இயக்குனராகவும், துப்பாக்கி திரைப்படத்தில் இணை இயக்குனராகவும் பணியாற்றினார். 2014ம் ஆண்டு அரிமா நம்பி எனும் திரைப்படம் மூலம் இயக்குனராக அறிமுகமாகி தற்பொழுது நடிகர் விக்ரம் நடிப்பில் உருவாகி வரும் இருமுகன் திரைப்படத்தை இயக்கி வருகிறார்.\n"}
{"id": "310389", "url": "https://ta.wikipedia.org/wiki?curid=310389", "title": "3-மெத்தில்-1-பென்டனால்", "text": "3-மெத்தில்-1-பென்டனால்\n\n3-மெத்தில்-1-பென்டனால் \"(3-Methyl-1- pentanol)\" என்பது CHO வேதி வாய்ப்பாடு கொண்ட ஒரு கரிம வேதியியல் சேர்மமாகும். தபாசுகோ பெப்பர் எனப்படும் கேப்சிகம் புரட்சீன்சு வகை பச்சை மிளகாயில் 3-மெத்தில்-1-பென்டனால் இயற்கையாகக் காணப்படுகிறது. \n"}
{"id": "310390", "url": "https://ta.wikipedia.org/wiki?curid=310390", "title": "மகாளயம்", "text": "மகாளயம்\n\nபுரட்டாசிப் பவுர்ணமியை அடுத்த பிரதமையில் தொடங்கி 15 நாட்கள் மகாளயம் என்று அழைக்கப்படுகிறது. இதனை மகாளயபட்சம் எனவும் கூறுவர். மகாளயம் என்றால் மகான்கள் வாழும் இடம் என்றும், பட்சம் என்றால் பாதி மாதம் என்றும் பொருளாகும். மகான்கள் பாதி மாதம் பூமியில் வந்து வாழுகின்ற காலம் என்பதை மகாளயபட்சம் என்று கூறுகிறார். இந்நாள்களில் இறந்து போன முன்னோர்கள் ஆவி ரூபத்தில் கோயில்களின் தீர்த்தங்களில் நீராடி தங்களுடைய சக்திகளைப் பெறுவார்கள் என்றும், அவர்களின் சந்ததியினர் வாழிடங்களுக்குச் சென்று தங்களுக்கு அவர்கள் அளிக்கும் உணவினை ஏற்பார்கள் என்றும் நம்பப்படுகிறது.\n\nஅதனால் இந்த நாள்களில் நீர்த்தார் நீர்கடன் அளிப்பதையும், வழிபடுவதையும் இந்துக்கள் வழக்கமாகக் கொண்டிருக்கின்றார்கள். இந்தப் பதினைந்து நாள்களில் மாளய அமாவாசை முக்கிய நாளாகும். பிறகு மகாபரணி, மகாவியதீபாதம், மத்யாஷ்டமி, சந்யஸ்த மாளயம், கஜச்சாயா புண்யகாலம், சஸ்தர ஹத மாலயம் போன்ற நாள்களிலும் நீத்தாருக்கு நீர்கடன் அளிக்கின்றார்கள்.\n\nSection::::பலன்கள்.\nமகாளயபட்சத்தின் ஒவ்வொரு நாள்களுக்கும் ஒவ்வொரு திதியும், அந்நாளில் இறந்துபோன முன்னோர்களை வணங்கினால் சில நன்மைகளே ஏற்படும் என நம்பப்படுகிறது. இந்த நாள்களின் ஒட்டுமொத்த பலனை மகாள அம்மாவாசையில் வணங்கிப் பெறலாம் என்று கூறுகின்றனர்.\n\nSection::::சிறப்பான இடங்கள்.\nநீத்தார் கடன்களைச் செய்ய சில இடங்களைப் சிறப்பானதாக இந்துக்கள் கருதுகின்றனர். பிற கடற்கரை, நதிக்கரைகளில் செய்தாலும் கீழ்க்கண்டவை சிறப்பான தலங்களாகும். \n \n"}
{"id": "310393", "url": "https://ta.wikipedia.org/wiki?curid=310393", "title": "போக்கேமான் கோ", "text": "போக்கேமான் கோ\n\nபோக்கேமான் கோ (\"Pokémon GO\") என்பது இலவசமாக விளையாடக்கூடிய, அமைவிடத்தை அடிப்படையாகக் கொண்ட ஓர் இணைப்பு மெய்ம்மை ஆட்டம் ஆகும். அண்டுரொயிடு, ஐ. ஓ. எசு. கருவிகளில் விளையாடக்கூடிய இந்த ஆட்டத்தை, நையாண்டிக்கு உருவாக்கி வெளியிட்டுள்ளது. இது 2016 சூலையில் தெரிவுசெய்யப்பட்ட சில நாடுகளில் வெளியிடப்பட்டது. இந்த ஆட்டத்தில், நகர்பேசியிலுள்ள பூவிடங்காட்டி வசதியைப் பயன்படுத்தி, போக்கேமான் என்று அழைக்கப்படும் மெய்நிகர் உயிரினங்களைத் தேடிக்கண்டுபிடித்து, அவற்றைக் கைப்பற்றி, அவற்றைப் பழக்கவும் அவற்றைக்கொண்டு சண்டையிடவும் முடியும். ஆட்டக்காரர் இருக்கும் அதே மெய்யுலக அமைவிடத்தில் இப்போக்கேமான்கள் தோன்றும்.\n"}
{"id": "310395", "url": "https://ta.wikipedia.org/wiki?curid=310395", "title": "1931 அவ்ரோ பத்து தென் மேகத்தில் காணாமல் போன சம்பவம்", "text": "1931 அவ்ரோ பத்து தென் மேகத்தில் காணாமல் போன சம்பவம்\n\n1931 அவ்ரோ பத்து தென் மேகத்தில் காணாமல் போன சம்பவம் (\"1931 Avro Ten Southern Cloud disappearance, or (Southern Cloud,\") எனும் இந்த வானூர்தி விபத்து சம்பவம், 1931-ம் ஆண்டு, மார்ச்சு 21-ம் நாளன்று நடந்தேறியது. ஆத்திரேலியாவின் நியூ சவுத் வேல்ஸ் மாநிலத்திலுள்ள பனி மலைகள் நிறைந்த (35° 59′ 58.02″ தெ, 148° 19′ 46.5″ கி) பிராந்தியத்தில் நிகழ்ந்த இச்சம்பவம், மோசமான வானிலைக் காரணமாக நிகழ்ந்துள்ளதாக அறியப்பட்டது. விபத்தில் சிக்கிய ஆத்திரேலியத் தேசிய ஏயார்வேசுக்கு சொந்தமான \"அவ்ரோ 618 பத்து\" (\"பதிவு VH-UMF\") என்ற இவ்வானூர்தி மூன்று இயந்திரங்கள் வானூர்தியாகும், இது, ஆத்திரேலிய தேசிய ஏயர்வேசு 1930 களின் தொடக்கத்தில் ஆரம்பித்து, ஆத்திரேலியாவின் இரு நகரங்களுக்கிடையே பல சேவைகளில் ஈடுபட்டுள்ளது.\n"}
{"id": "310396", "url": "https://ta.wikipedia.org/wiki?curid=310396", "title": "உயிர்கரிமவுலோக வேதியியல்", "text": "உயிர்கரிமவுலோக வேதியியல்\n\nஉயிர்கரிமவுலோக வேதியியல் \"(Bioorganometallic chemistry)\" என்பது உலோகங்கள் அல்லது உலோகப்போலிகளுடன் நேரிடையாகப் பிணைக்கப்பட்ட கார்பனைக் கொண்டுள்ள, உயிரியலாகச் செயல்திறன் மிக்க மூலக்கூறுகளைப் பற்றி ஆய்வு செய்கின்ற அறிவியல் துறையாகும். கரிமவுலோக வேதியியல், உயிர் வேதியியல் மற்றும் மருத்துவம் போன்ற துறைகளுடன் இத்துறை இருவழித் தொடர்பு கொண்டுள்ளது. உயிர்கனிம வேதியலுக்கு ஒரு துணைக் குழுவாக உயிர்கரிமவுலோக வேதியியல் விளங்குகிறது. இயற்கையாகத் தோன்றும் உயிர்கரிமவுலோக வேதிப்பொருட்களில் நொதிகள் மற்றும் உணர்வுப்புரதம் உள்ளிட்டவை அடங்கும். மேலும், புதிய மருந்துகள் மற்றும் இயல்நிலை வரைவு முகவர்கள் மட்டுமல்லாமல் நச்சியல்- தொடர்புடைய கொள்கைகள் அல்லது கரிமவுலோகச் சேர்மங்கள் தொடர்பான வளர்ச்சி போன்றனவற்றையும் இத்துறை உள்ளடக்கி உள்ளது.\n\nSection::::இயற்கையாகத் தோன்றும் உயிர்கரிமவுலோக இனங்கள்.\nவைட்டமின் பி12 ஓர் ஒப்புயர்வற்ற உயிர்கரிமவுலோக வேதியியல் சிற்றினமாகும். C-C மற்றும் C-H பிணைப்புகளை உருவாக்குதல் மற்றும் பிளத்தலில் ஈடுபடும் எண்ணிலடங்கா வினைகளுடன் தொடர்புடைய நொதிகள் தொகுப்பின் சுருக்கமாக வைட்டமின் பி12 விளங்குகிறது.\n\nபல்வேறு உயிர்கரிமவுலோக நொதிகள் கார்பன் மோனாக்சைடு பங்கேற்கும் வினைகளை இறுதி செய்கின்றன. உயிர்தொகுப்பு வினையில், அசிட்டைலிணைநொதி ஏ தயாரிப்பதற்குத் தேவையான கார்பன் மோனாக்சைடை நீர்வாயு இடமாற்ற வினை வழங்குகிறது. இவ்வினையில் கார்பன்மோனாக்சைடுடிகைட்ரசனேசு நொதி வினையூக்கியாகச் செயல்படுகிறது. மேற்கண்ட வினையின் கடைசி படிநிலை Ni-Fe நொதியான அசிட்டைலிணை சிந்தேசு நொதியால் விளைகிறது. கார்பன்மோனாக்சைடு டிகைட்ரசனேசு மற்றும் அசிட்டைலிணை சிந்தேசு இரண்டும் பெரும்பாலும் நாற்படி கலப்புத் தொகுதியாக ஒன்றாகவே தோன்றுகின்றன. கார்பன் மோனாக்சைடு ஒரு சுரங்க அமைப்பு மூலமாகக் கடத்தப்படுகிறது. மெத்தில் கோபாலமின் மெத்தில் தொகுதியை வழங்குகிறது.\nஐதரசனேசு நொதியின் Fe-CO செயல் கூற்று தளங்கள், சிறப்பாக வெளிப்படுத்துவதால் இவற்றையும் உயிர்கரிமவுலோகம் என்று கருதுகின்றனர். ஆயினும் CO ஈதல் தொகுதிகள் வெறும் பார்வையாளர்களாக மட்டுமே இருக்கின்றன. Fe- மட்டுமுள்ள ஐதரசனேசுகள் Fe2(μ-SR)2(μ-CO)(CO)2(CN)2 செயற்படு தளங்களைக் கொண்டுள்ளன. இத்தளங்கள் 4Fe4S கொத்துடன் இணைப்பூட்டும் தயோலேட்டு வழியாக இணைக்கப்படுகின்றன. [NiFe]- ஐதரசனேசுகளின் செயற்படு தளங்கள் (NC)2(OC)Fe(μ-SR)2Ni(SR)2 என்று விவரிக்கப்படுகின்றன. இங்குள்ள SR சிசுடீனைக் குறிக்கிறது . FeS இல்லாத ஐதரசனேசுகள் Fe(CO)2 மையங்களைக் கொண்ட உறுதிப்படுத்தப்படாத செயற்படு தளங்களைப் பெற்றுள்ளன.\n\nமீத்தேன் உயிர் தொகுப்பு வினையான மீத்தேனாக்கல் வினையின் இறுதி படி, உபகாரணி எப்430 இல் நிக்கல்-மெத்தில் பிணைப்பின் துண்டிப்பு இன்றியமையாததாகிறது.\n\nSection::::உணர்வுப் புரதங்கள்.\n[NiFe]- கொண்டிருக்கும் சிலவகைப் புரதங்கள் H2 வாயுவால் உணரப்பட்டு படியெடுக்க ஒழுங்கு படுத்தப்படுகிறது. \nசெப்புவைப் பெற்றுள்ள சிலவகை புரதங்கள் எத்திலீன் வாயுவால் உணரப்படுகின்றன. இவ்வாயு பழங்கள் அழுகுதலுடன் தொடர்புடையது ஆகும். இயற்கைக்கு உயிர்கரிமவுலோக வேதியியல் இன்றியமையாதது என்பதற்கு இவ்விரண்டும் சரியான உதாரணங்களாகும். குறைந்த வலுவுள்ள இடைநிலை உலோகக் கலப்புத் தொகுதிகளுக்கு வெளியேயுள்ள சில மூலக்கூறுகள் ஆல்க்கீன்களுடன் நேர்மாறாகப் பிணைகின்றன. வளைய புரொப்பீன்கள் செப்பு(I) மையங்களுடன் பிணைந்து பழம் அழுகுதலைத் தடுக்கின்றன. \nஇரும்பு போர்பிரின்களை அடிப்படையாகக் கொண்டு, உணர்வுப் புரதங்களுடன் கூடிய கலப்புத் தொகுதி வழியாக, படியெடுத்தல் காரணியான கார்பன் மோனாக்சைடு இயற்கையாகத் தோன்றுகிறது.\n\nSection::::மருந்துகளாக கரிமவுலோகங்கள்.\nபல கரிமவுலோக சேர்மங்கள் பல்வேறு வகையான சிகிச்சைகளுக்கு மருந்தாக தேர்வு செய்யப்பட்டு ஆய்வின் கீழ் உள்ளன. வேதிச்சிகிச்சையில் சிசுபிலாட்டின் வெற்றியைத் தொடர்ந்து மென்மேலும் ஆய்வுகள் தொடரப்படுகின்றன. புற்று நோய் எதிர்ப்புப் பொருளாக (C5H5)2TiCl2 செயல்படுகிறது. தைட்டனோசின் ஒய் என்றழைக்கப்படும் {பிசு-[(p-மெத்தாக்சிபென்சைல்)-சைக்ளோபெண்டாடையீனைல்] தைட்டானியம்(IV) டைகுளோரைடு} தற்பொழுது புற்றுநோய் எதிர்ப்பு மருந்தாக தேர்வு செய்யப்பட்டு பயன்படுத்தப்படுகிறது. அரீன் மற்றும் வளையபெண்டாடையீனைல் கலப்புத் தொகுதிச் சேர்மங்கள், புதிய கதிரியக்க மருந்துப் பொருட்கள் வடிவமைப்பில் இயங்காத மந்தமான தளங்களாக உள்ளன.\n\nSection::::உயிர்கரிம உலோகங்களும் நச்சியலும்.\nசெயற்கை முறையில் கரிமவுலோகச் சேர்மங்கள் தயாரிப்பது தொடர்பான விதிகளை ஆய்வு செய்வதும் உயிர்கரிமவுலோக வேதியியலின் எல்லைக்கு உட்பட்டது ஆகும். கரிமயீயச் சேர்மமான நான்கீத்தைல்யீயம் மற்றும் இதைத் தொடரும் மெத்தில்சைக்ளோபெண்டாடையீனைல் மாங்கனீசு முக்கார்பனைல் போன்றவை இப்பொருள் தொடர்பாக கனிசமான கவனத்தை ஈர்க்கின்றன. வைட்டமின் பி12 தொடர்பான நொதிகள், பாதரசத்தின் மீது செயல்படுவதால் நச்சூட்டியான மெத்தில்பாதரசம் உருவாகிறது. \n"}
{"id": "310397", "url": "https://ta.wikipedia.org/wiki?curid=310397", "title": "டோல்மேன் விதி", "text": "டோல்மேன் விதி\n\nடோல்மேன் விதி \"(Tolman's Rule)\" என்பது குறிப்பிட்ட சில வேதியியல் வினைகளின் படிகளை, பிரத்தியேகமாக 18- மற்றும் 16 எலக்ட்ரான் கட்டமைப்பின் இடைநிலைகளை விளக்குகிறது. இவ்விதி 18-எலக்ட்ரான் விதியினுடைய ஒரு நீட்சியாகும். அமெரிக்க வேதியியலாளர் சாட்விக் அல்மா டோல்மேன் இவ்விதியை முன் மொழிந்தார் \nஒருபடித்தான வினையூக்கியின் பல உதாரணங்கள் கரிமவுலோக கலப்புத்தொகுதியுடன் பங்கேற்கும். அதாவது 16 மற்றும் 18 எலக்ட்ரான் கட்டமைப்புகளுக்கிடையிலான முன்பின் இயக்கக் கரிமவுலோக கலப்புத்தொகுதியாக இவை பங்கேற்கும். பெரும்பாலும் 16-எலக்ட்ரான் கலப்புத்தொகுதிகள் இலூயிக் காரங்களுடன் வினைபுரிந்து கூட்டு விளைபொருட்களைத் தரும். ஒருவேளை குறைந்த இணைதிறன் பெற்றவையாக இருந்தால் அவை ஆக்சிசனேற்ற கூட்டுவினையில் பங்கேற்கும்.\n\nமாறாக, 18-எலக்ட்ரான் கலப்புத்தொகுதிகள் ஈதல் தொகுதிகளை பிரிந்து போகச் செய்யும் அல்லது குறைத்து நீக்கம் செய்யும்.\n"}
{"id": "310399", "url": "https://ta.wikipedia.org/wiki?curid=310399", "title": "3-மெத்தில்-2-பியூட்டனால்", "text": "3-மெத்தில்-2-பியூட்டனால்\n\n3-மெத்தில்-2-பியூட்டனால் \"(3-Methyl-2-Butanol)\" என்பது CHO வேதி வாய்ப்பாடு கொண்ட ஒரு கரிம வேதியியல் சேர்மமாகும். பொதுவாக இச்சேர்மத்தை இரண்டாம்நிலை ஐசோவமைல் ஆல்ககால் என்ற பெயரால் அழைப்பர். நிறமற்ற திரவமாக காணப்படும் 3-மெத்தில்-2-பியூட்டனால் , ஒரு கரைப்பானாகவும் ஓர் இடைநிலையாகவும் செயல்பட்டு மற்ற வேதிச் சேர்மங்களைத் தயாரிக்க உதவுகிறது. \n"}
{"id": "310402", "url": "https://ta.wikipedia.org/wiki?curid=310402", "title": "அசிட்டோவசிட்டனிலைடு", "text": "அசிட்டோவசிட்டனிலைடு\n\nஅசிட்டோவசிட்டனிலைடு \"(Acetoacetanilide)\" என்பது CH3C(O)CH2C(O)NHC6H5 என்ற வேதி வாய்ப்பாடு கொண்ட ஒரு கரிம வேதியியல் சேர்மமாகும். அனிலினின் அசிட்டோவசிட்டமைடு வழிப்பொருளான இச்சேர்மம் வெண்மை நிறத்தில் திண்மமாகவும் நீரில் மிகச்சிறிதளவே கரையக்கூடியதாகவும் உள்ளது. அசிட்டோவசிட்டனிலைடும் இதனுடன் தொடர்புடைய பல அனிலின் வழிப்பொருள் தயாரிப்புகள் யாவும் கரிம நிறமிகள் என்றழைக்கப்படும் அரிலைடு மஞ்சள்கள் தயாரிக்கப் பயன்படுகின்றன.\n\nSection::::தயாரிப்பும் பண்புகளும்.\nடைகீட்டினைப் பயன்படுத்தி அனிலினை, அசிட்டோவசிட்டைலேற்றம் செய்து அசிட்டோவசிட்டனிலைடு தயாரிக்க முடியும். அசிட்டோவசிட்டனிலைடுகளுடன் ஈரசோனியம் உப்புகளைச் சேர்த்து அசோ கூடுதல் வினைக்கு உட்படுத்துவதால் சாயங்கள் தயாரிக்க முடியும். \n"}
{"id": "310405", "url": "https://ta.wikipedia.org/wiki?curid=310405", "title": "கத்ரிகளின் பட்டியல்", "text": "கத்ரிகளின் பட்டியல்\n\nகத்ரி இனத்தின் குறிப்பிடத்தக்க நபர்களின் பட்டியல் கீழே தரப்பட்டுள்ளது.\n\n\n\n"}
{"id": "310408", "url": "https://ta.wikipedia.org/wiki?curid=310408", "title": "சித்ரா பௌர்ணமி", "text": "சித்ரா பௌர்ணமி\n\nசித்ரா பௌர்ணமி என்பது சித்திரை மாத பௌர்ணமி நாளில் சைவர்கள் கொண்டாடப்படும் விழாவாகும். இந்த விழாவை எம லோகத்தில் பாவ புண்ணிய கணக்குகளை எழுதும் சித்திர குப்த நாயனாருக்காக கொண்டாடுகிறார்கள். அவர் தங்களின் பாவக் கணக்குகளைக் குறைத்து நற்கணக்குகளை அதிகமாக்குவார் என்பது நம்பிக்கையாகும். இந்நாளை சித்ர குப்தன் பிறந்தநாள் என்றும், சித்ர குப்தனின் திருமண நாள் என்றும் இருவேறு நம்பிக்கைகள் உள்ளன.\n\nSection::::முறை.\nவீட்டின் பூசை அறையில் சித்திர குப்தன் படியளப்பு எழுதி விநாயகர் படத்தினை வைக்கின்றார்கள். அதற்கு சர்க்கரைப் பொங்கல் அல்லது வெண் பொங்கல் படையலிடுகின்றனர். இவற்றோடு காய்கறிகளும், பருப்பும், தயிர் கடையும் மத்தினையும் வைக்கின்றார்கள். இந்தச் சித்திரைப் பௌர்ணமியை சித்திர குப்தனின் திருமண நாளாக குறிப்பிடுகிறார்கள். இந்த நாளில் சித்திர குப்தரிடம் \"எங்களில் மலையளவு பாவத்தினைக் கடுகளகாகவும், கடுகளவு புண்ணியத்தை மலையளவாகவும் எழுதிக் கொள்\" என வேண்டுகின்றனர். இந்த நாளில் மாக்கோலம் போடுதல், ஏடு எழுத்தாணி வைத்து விளக்கேற்றி சாமியறையில் பூசை செய்தல், காலையிலிருந்து விரதம் இருத்தல் போன்றவற்றைச் செய்கின்றனர். இந்நாளில் சித்திர குப்த நாயனாரின் புராணத்தினைப் படிப்பதைக் கிராமத்தில் வழக்கமாக வைத்துள்ளார்கள்.இந்த நாளில் கடல், ஆறு, வாயக்கால் போன்ற நீர்நிலைகளில் நீராடுவதும், அங்குள்ள ஏழைகளுக்கும், சாமியார்களுக்கும் உணவிடுதலைச் சிறப்பாகக் கருதுகிறார்கள். \n\nSection::::கல்வெட்டுகளில்.\nஇந்த சித்ரா பௌர்ணமி விழா பல காலமாக தமிழர்களிடையே கொண்டாப்பட்டு வந்துள்ளமைக்குப் பல கோயில்களில் காணப்பெறும் கல்வெட்டுகள் ஆதாரமாக உள்ளன. இந்த விழாவினைப் பற்றி திருச்சிராப்பள்ளி நெடுங்கலாதர் கோயிலிலும், திருச்சிராப்பள்ளி மலைக்கோட்டை விநாயகர் கோயிலிலும் கல்வெட்டுகள் உள்ளன. திருச்சிராப்பள்ளி மலைக்கோட்டை கோயிலில் உள்ள கல்வெட்டில் ராசராச சோழன் பத்தாம் ஆண்டு கல்வெட்டில் சித்ரா பௌர்ணமிக்கு அவர் நிவந்தம் கொடுத்தமை கொடுத்த குறிப்பு உள்ளது. \n\nSection::::கோயில்களில்.\nஇந்நாளில் சிவாலயங்களில் விழா கொண்டாப்படுகிறது. மதுரை மீனாட்சி சுந்தரேசுவரர் கோயிலில் இந்த சித்ரா பௌர்ணமி விழா சிறப்பாக கொண்டாடப்படுகிறது. இந்திரன் விருத்திராசூரன், விஸ்வரூபன் என்ற பிராமர்களைக் கொன்றமையால், இங்குள்ள சிவனை சித்ரா பௌர்ணமியில் வழிபட்டு அப்பாவத்தினை நீக்குவதாக மதுரை தலபுராணம் கூறுகிறது. காஞ்சிபுரம் வைஷ்ணவா கோயில்களில் இவ்விழாவை நைனார் நோம்பு என்ற பெயரில் வழங்குகிறார்கள்.\n"}
{"id": "310409", "url": "https://ta.wikipedia.org/wiki?curid=310409", "title": "நாத சைவம்", "text": "நாத சைவம்\n\nநாத சைவம் அல்லது சித்த சித்தாந்தம் என்பது சைவ சமயத்தின் பிரிவுகளில் ஒன்று ஆகும்.நாஸ்தம், கோரக்க பந்தம், சித்தயோகி செம்பெருந்தாயம், ஆதிநாத செம்பெருந்தாயம், நாத மதம், சித்த மார்க்கம் என்பன இதன் வேறுபெயர்கள். கோரக்கர், மச்சேந்திரர் ஆகியோரால் இதன் குருபரம்பரை ஆரம்பமானதாக நம்பப்படுகின்றது. இது திருக்கயிலையிலிருந்து நந்திநாதரிடம் கற்ற எட்டுச் சீடர்களின் வழியே பரப்பப்பட்ட மூலசைவத்தின் இன்னொரு வடிவம் என்றும் கொள்ளப்படுகின்றது. நாத சைவத்தின் கோரக்கநாதர் மடம் உத்தரப்பிரதேசத்தில் உள்ளது.\n\nSection::::தோற்றம்.\nசைவ செம்பெருந்தாயங்களில் ஒன்றான நாத செம்பெருந்தாயம், \"நாதரின்\" வழி எனப் பொருள் பெறுவது. தனது தோற்றம், ஆதிநாதனான சிவனுடன் ஆரம்பமாவதாக இது கூறிக்கொள்கின்றது. ஈசனிலிருந்து பல மகான்கள், சித்தர்கள் ஊடாக வந்த இச்சைவஞானம், இறுதியில் கோரக்கர் மற்றும் மச்சேந்திரர் ஆகியோர் மூலம், நவநாத சித்தர்கள் எனும் ஒன்பதின்மர் கொண்டு உலகுக்கு வெளிப்படுத்தப்பட்டதாக நம்பப்படுவதுடன், கோரக்கரின் காலம் கி.பி 11ஆம் நூற்றாண்டு எனப் பொதுவாகச் சொல்லப்படுகின்றது. கோரக்கரையும் மச்சமுனிவரையும், \"மகாசித்தர்\" என்ற பெயரில் திபெத்திய பௌத்தர்கள் ஏற்றுக்கொண்டிருக்கின்றார்கள் என்பது குறிப்பிடத்தக்க விடயமாகும்.\n\nமச்சேந்திர நாதர், கோரக்க நாதர், சலந்தர நாதர், இரேவண நாதர், நாகநாதர், ககினிநாதர், கனிபநாதர், சரபதிநாதர் என்போர் நவநாத சித்தர் எனும் ஒன்பதின்மர் தொகுதியில் அடங்குகின்றனர். மச்சேந்திரரே ஆதிநாதனான ஈசனிடம் பாடம் கற்றவர் என்றும், அவர் கோரக்கரின் குரு என்றும், பின் கோரக்கரிலிருந்து ஏனைய நாதர்களூடாக நாத சைவம் வழிவழியாகக் கற்பிக்கப்பட்டது என்றும் சொல்லப்படுகின்றது.\n\nSection::::சித்த சித்தாந்தம்.\nநாத சைவத்தின் தத்துவக் கோட்பாடு, சித்த சித்தாந்தம் என்று அறியப்படுகின்றது. இது சித்தர்கள் மூலமே வழிவழியாகக் கடத்தப்படுவதால் இவ்வாறு கொள்ளப்படுகின்றது எனலாம். கோரக்கரால் இயற்றப்பட்ட \"சித்தாந்த பத்ததி\", \"விவேக மார்த்தாண்டம்\" கோரக்க சங்கிதை, யோக சிந்தாமணி என்பன முக்கியமான சித்த சித்தாந்த நூல்களாகக் கொள்ளப்படுகின்றன. வாழும்போதே சீவன்முக்தியை அடைதல் என்பதே நாத சைவத்தின் முக்கியமான கோட்பாடு ஆகும். மேலும், ஹடயோகம், சமாதி போன்ற சாதனங்களில் சித்த சித்தாந்திகள் கூடிய கவனம் செலுத்தினர். காயசித்தி எனும் வழிவகையை வளர்த்தெடுத்து நீண்ட நாள் வாழ்வதும், சிலவேளைகளில் மரணத்தை வெல்வதும் சித்த சித்தாந்திகளின் குறிக்கோள்களில் முக்கியமானவையாக இருந்தன.\n\nநீரும் குமிழியும் போல, சிவம் சீவன் இடையிலான தொடர்பு என சித்த சைவ நூல்கள் விவரிக்கின்றன. புடவியின் முதற்காரணியும் நிமித்தகாரணியும் சிவமே. சிவத்துடன் தன் இருப்பை உணரும் \"சமாதி\" எனும் யோகநிலை மூலம் ஒரு யோகி, ஞானம் அடையலாம். அதுவே வீடுபேறும் ஆகும். இவ்வீடுபேறு பெற்றோர் சீவன்முக்தர்கள் ஆவர். சில இடங்களில் சங்கர அத்துவிதம் போலவும், சில இடங்களில் சித்தாந்த சைவத்தை ஒத்தும், சித்த சித்தாந்தத்தின் கோட்பாடுகள் காணப்படுகின்றன.\n\nSection::::இஞ்சேகிரி மடம்.\nகுரு-சீடப் பரம்பரையிலேயே இஞ்ஞான நெறியானது தலைமுறை தலைமுறையாகக் கடத்தப்பட்டு வந்திருக்கின்றது. நேபாளம், மராட்டியம், குஜராத் பகுதிகளில் அதிக நாத சைவர்கள் வாழ்கின்றார்கள். கடந்தநூற்றாண்டில் இஞ்சேகிரி நாத சைவ மடத்தைச் சேர்ந்த \"நிசார்க்கதத்த மகராஜ்\" (1897 – 1981) எனும் பெருமகனாரால், இந்நெறிக்குப் புத்துயிரூட்டப்பட்டதைத் தொடர்ந்து வடநாட்டில் இன்றும் அது நீடித்து நிலைத்துநிற்கின்றது. சாக்தர்கள் அல்லது தாந்திரீகர்கள் என்று தவறாகக் கருதப்படுவோரையும் சேர்த்து சுமார் ஏழரை இலட்சம் சித்த சித்தாந்த - நாத சைவர்கள் வாழ்கின்றனர். இஞ்சேகிரி மடம், நாத சைவத்துடன் மாத்திரமன்றி, வீரசைவத்துடனும் நெருங்கிய தொடர்பு கொண்டதாகும்.\n\nSection::::தமிழ்த் தொடர்பு.\nஇலங்கையின் யோகர் சுவாமியின் சீடரும் அமெரிக்க ஹவாய் தீவில் சைவ சித்தாந்த ஆதீனத்தை நிறுவியவருமான சிவாய சுப்ரமணியசுவாமி, யோகர் சுவாமிகள், நாத சைவத்தின் ஒரு கிளையின் வாரிசு என உறுதி கூறுகின்றார். இமயத்திலிருந்து வந்த ஒரு குருதேவர் மூலம் வழங்கப்பட்ட தமது செம்பெருந்தாயம் \"நந்திநாத செம்பெருந்தாயம்\" என்றும், இது நாத சைவம் அல்லது \"ஆதிநாத செம்பெருந்தாயத்தின்\" இன்னொரு கிளை என்றும் அவர் தன் நூல்களில் குறிப்பிடுகின்றார். ஆதிநாத செம்பெருந்தாயம் ஈசனால் நேரடியாக உபதேசிக்கப்பட்டது என்றும், நந்திநாத செம்பெருந்தாயம் நந்திதேவர் மூலம் திருமூலர் முதலான எட்டுச்சீடர்களுக்கு வழங்கப்பட்டது என்றும் சொல்லப்படுகின்றது.\n\nஇது தவிர, நவநாத சித்தருக்கும் தமிழ் வழக்கு பதினெண் சித்தருக்குமான தொடர்பும் சிந்திக்கத்தக்கது. கோரக்கர், மச்சேந்திரர், இரேவண சித்தர் போன்றோர் தமிழ் வழக்கிலும் முக்கியமான சித்தர்கள் என்பது குறிப்பிடத்தக்கது. தமிழகத்துக்குச் சிறப்பான சித்தாந்த சைவத்தை விட, தமிழகத்துச் சித்தர் மரபுக்கும் நாத சைவத்துக்குமே நெருங்கிய தொடர்பு இருப்பதுபோல் தென்படுகின்றது. குறிப்பாக மகா அவதார் பாபாஜியை சித்த மரபுடன் இணைத்து நிற்கும் போக்கைக் காணமுடிகின்றது.\n\n"}
{"id": "310410", "url": "https://ta.wikipedia.org/wiki?curid=310410", "title": "விரோசனன்", "text": "விரோசனன்\n\nவிரோசனன் (Virochana) (), அசுர குல மன்னரான இரணியகசிபின் பேரனும்; பிரகலாதனின் மகனும் ஆவர்.\n\nஅதர்ண வேதத்தில் (VIII.10.22) பிரகலாதனின் மகனாக விரோசனனை குறிப்பிடுகிறது. சாந்தோக்கிய உபநிடதத்தின் படி (VIII.7.2-8.5), அசுரர் தலைவன் விரோசனனும், தேவர்களின் தலைவன் இந்திரனும் ஆத்ம தத்துவத்தை அறிய பிரம்மனிடம் 32 ஆண்டுகள் சீடர்களாக குருகுலக் கல்வியைப் பயின்றனர். குருகுலக் கல்வி முடிவில், விரோசனன், தன் உடலே இறைவன் என்று தவறாக உணர்ந்து பூஜித்தான். விரோசனனின் மகன் மகாபலி சக்கரவர்த்தி ஆவார்.\n\nSection::::மகாபாரதக் குறிப்புகள்.\nமகாபாரதத்தின், உத்தியோகப் பருவத்தில், \n\"கேசினி\" என்ற அசுர குலப் பெண்ணை விரும்பிய, விரோசனனுக்கும், சூதன்வான் என்பவனுக்கு நடந்த போட்டியில், பிரகலாதன் நடுவராக இருந்து, சூதன்வானே வெற்றி பெற்றவர் என தீர்ப்பு வழங்கினார். \n"}
{"id": "310411", "url": "https://ta.wikipedia.org/wiki?curid=310411", "title": "1968 கோடைக்கால ஒலிம்பிக் விளையாட்டுப் போட்டிகள்", "text": "1968 கோடைக்கால ஒலிம்பிக் விளையாட்டுப் போட்டிகள்\n\n1968 கோடைக்கால ஒலிம்பிக் விளையாட்டுப் போட்டிகள் (எசுப்பானியம்: \"Juegos Olímpicos de Verano de 1968\"), அலுவல்முறையாக XIX ஒலிம்பியாடின் விளையாட்டுக்கள், அக்டோபர் 1968இல் மெக்சிக்கோவின் தலைநகரம் மெக்சிக்கோ நகரத்தில் நடைபெற்ற பன்னாட்டு பல்துறை விளையாட்டுப் போட்டிகள் ஆகும்.\n\nஇலத்தீன் அமெரிக்காவில் நடத்தப்பட்ட முதல் ஒலிம்பிக் விளையாட்டுக்கள் இதுவாகும். எசுப்பானிய மொழி பேசும் நாடொன்றில் நடத்தப்பட முதல் நிகழ்வும் இதுவேயாகும். ஓர் வளர்ந்து வரும் பொருளாதார நாட்டில் நடத்தப்பட்ட முதல் ஒலிம்பிக்கும் இதுவாகும். இந்தப் போட்டிகளில் வழக்கமான சாம்பல் தடகளத்திற்கு மாற்றாக அனைத்து-வானிலை (கெட்டியான) தடகளம் அமைக்கப்பட்டது.\n\nஇலையுதிர் காலத்தில் நடத்தப்பட்ட மூன்றாம் ஒலிம்பிக் விளையாட்டுக்களாக இது அமைந்தது; முன்னதாக 1956 மெல்பேர்ண் ஒலிம்பிக்கும் 1964 தோக்கியோ ஒலிம்பிக்கும் அந்நாட்டு இலையுதிர்காலங்களில் நடத்தப்பட்டன. இந்த ஒலிம்பிக் நிகழ்வு மெக்சிக்கோ அரசின் அடக்குமுறையுடன் தொடர்புபடுத்தப்பட்டு மெக்சிக்க மாணவர்கள் இயக்கம் போராட்டங்களை நடத்தி வந்தது.\nSection::::பதக்கப் பட்டியல்.\n1968 கோடைக்கால ஒலிம்பிக்கில் மிகுந்தப் பதக்கங்களை வென்ற முதல் பத்து நாடுகள்: ஏற்று நடத்திய மெக்சிக்கோ ஒவ்வொருவகைப் பதக்கத்திலும் மூன்று பதக்கங்களை வென்றது (3 தங்கம், 3 வெள்ளி, 3 வெண்கலம்).\n\n \n"}
{"id": "310412", "url": "https://ta.wikipedia.org/wiki?curid=310412", "title": "பண்ணை விசித்திரம்", "text": "பண்ணை விசித்திரம்\n\nபண்ணை விசித்திரம் என்பது சிற்றிலக்கிய வகைகளில் சேர்த்துப் பாகுபடுத்திக் காட்டப்பட்டுள்ள நூல் வகை. \n\nமாதர் இருவர் நூலின் தலைமகள்களாக அமைய, இறைவனை வழிபடுதல், தம் நாட்டைப் பற்றிக் கூறல், நாட்டு நிலத்தில் அமையும் திணைமயக்கம், பாயும் ஆறு, மேகம் மழை பொழிதல், இறைவன் அருளால் நெல், மாடு, நெல் சேமிக்கும் கோட்டை ஆகியவற்றின் வளம் பெருகுதல், நாற்று நடுதல், ஒருவரை ஒருவர் ஏசிக்கொள்ளுதல் முதலான பல செய்திகள் வரும்படி பாடப்படும் நூல் பண்ணை விசித்திரம் என்று கூறப்படும் இலக்கியம் ஆகும். முக்கூடல் பள்ளு என்னும் நூலை இதன் இலக்கியமாகக் கொள்ளலாம். \n\n<poem>மாதர் இருவர் இறைவன் நாடு மீறு திணை\nஓதும் நதி மேகம் மழை ஒள் இறைவன் – நீதியால்\nநெல் மாடு கோட்டை நாறு இட்டல் நின்று ஏசல்\nஅன்ன சிந்து பண்ணை விசித்திரம். </poem>\n"}
{"id": "310413", "url": "https://ta.wikipedia.org/wiki?curid=310413", "title": "2016 கோடைக்கால ஒலிம்பிக் துவக்க விழா", "text": "2016 கோடைக்கால ஒலிம்பிக் துவக்க விழா\n\n2016 கோடை ஒலிம்பிக் விளையாட்டுக்களின் துவக்க விழா கொண்டாட்டங்கள் இரியோ டி செனீரோவின் மரக்கானா விளையாட்டரங்கத்தில் ஆகத்து 5, 2016 அன்று வெள்ளிக்கிழமை இரவு 20:00க்கு பி.நே.வ (23:00 ஒருங்கிணைந்த அனைத்துலக நேரம்) துவங்கின. ஒலிம்பிக் பட்டயத்தில் வரையறுத்துள்ளபடி இப்பன்னாட்டு விளையாட்டுப் போட்டிகளின் முறைசார்ந்த துவக்கவிழா நிகழ்வுகளில் வரவேற்புரைகள், கொடியேற்றங்கள், பன்னாட்டு விளையாட்டு வீரர்களின் அணிவகுப்பு, ஒலிம்பிக் சுடர் ஏற்றுதல், விளையாட்டாளர், நடுவர், அலுவலர் உறுதிமொழிகள் ஆகியன இடம்பெற்றன. இவற்றுடன் போட்டி நடத்தும் நாட்டின் பண்பாட்டிற்கேற்ப கலைநிகழ்ச்சிகளும் இடம் பெற்றன.\n"}
{"id": "310415", "url": "https://ta.wikipedia.org/wiki?curid=310415", "title": "அரசாங்க மாலை", "text": "அரசாங்க மாலை\n\nஅரசாங்க மாலை (ராசாங்க மாலை) என்பது சிற்றிலக்கிய வகைகளில் சேர்த்துப் பாகுபடுத்திக் காட்டப்பட்டுள்ள நூல் வகை. \n\nஅரசனுக்கு உண்டான விருதுகளை அடுக்கி வெண்கலிப் பாடலால் விளக்குவது அரசாங்க மாலை என்னும் இலக்கிய வகை. இதனை மெய்க்கீர்த்திகளோடு ஒப்பிடலாம். மெய்க்கீர்த்தி உரைநடையில் இருக்கும். அரசாங்க மாலை பாடல் வடிவில் இருக்கும். மூவருலா நூலில் பாடப்பட்டுள்ள அரச பரம்பரைப் பகுதி போன்ற செய்திகளைக் கொண்டதாக, தனி நூலாக இது அமைந்திருக்கும். \n\n<poem>\nவெண்கலியாலே விருது உண்டான எல்லாமே உரைத்தல்\nமன்னுலகில் ராசாங்க மாலையாம் \n</poem>\n"}
{"id": "310416", "url": "https://ta.wikipedia.org/wiki?curid=310416", "title": "ஒன்பான்மணிமாலை", "text": "ஒன்பான்மணிமாலை\n\nஒன்பான்மணிமாலை (ஒன்பான் மணி மாலை) என்பது சிற்றிலக்கிய வகைகளில் சேர்த்துப் பாகுபடுத்திக் காட்டப்பட்டுள்ள நூல் வகை. \n\nஒன்பான் மணி என்பது நவரத்தினம். பாடல் தலைவனை ஒவ்வொரு மணியோடும் பொருத்திக் காட்டிச் சிறப்பித்துப் பாடுவது ஒன்பான் மணிமாலை என்னும் இலக்கியம். \n\n<poem>\n\"ஒன்பான் மணிக்கு உயர் திரிபாய்ச் சாற்றலே\"\n\"ஒன்பான் மணிமாலை ஓர்\" \n</poem>\n"}
{"id": "310417", "url": "https://ta.wikipedia.org/wiki?curid=310417", "title": "புறநாட்டுச் செய்கை", "text": "புறநாட்டுச் செய்கை\n\nபுறநாட்டுச் செய்கை என்பது சிற்றிலக்கிய வகைகளில் சேர்த்துப் பாகுபடுத்திக் காட்டப்பட்டுள்ள நூல் வகை. \n\nவேந்தன் அரியணையில் அமர்ந்துகொண்டு ஒற்றர்களைப் புறநாட்டுக்கு அனுப்புவான். ஒற்றன் திரும்பி வந்து, தான் கண்ட புறநாட்டு மன்னனின் செயல்பாடுகளைச் சொல்வான். புறநாட்டான் பொன்னைத் திறையாகக் கொண்டுவந்து வேந்தனுக்குத் தருவான். – இது போன்ற செய்திகளைப் பாடலால் கூறும் நூல் புறநாட்டுச் செய்கை என்னும் இலக்கியம். \n\n<poem>\n\"வேந்தன் அத்தாணி மிசை உற்று ஒற்றர்ப் போக்கித்\"\n\"தாம் திரும்பி வேந்தர் இயல் சாற்றுவது – வாய்ந்த\"\n\"புறநாட்டுச் செய்கை புறநாட்டார் பொன்னைத்\"\n\"திறைக் குவித்தல் அப் பெயர்ப்பாம் செப்பு.\" \n</poem>\n"}
{"id": "310418", "url": "https://ta.wikipedia.org/wiki?curid=310418", "title": "கவசாகி நோய்", "text": "கவசாகி நோய்\n\nகவசாகி நோய் என்பது குருதிக் குழாய்களில் அழற்சியை ஏற்படுத்தும் சிறார்களில்ஒ ஏற்படும் ஒரு தன்னுடல் தாக்குநோய் ஆகும். இது பொதுவாக நடுத்தர அளவுடைய குருதிக் குழாய்களில், பிரத்தியேகமாக முடியுரு தமனிக் குழாய்களில் ஏற்படுகிறது. ஐந்து வயதுக்குட்பட்ட சிறார்களில் பெரும்பாலும் தோன்றுகின்றது. இது குருதிக் குழாய்கள் மட்டுமன்றி தோல், சீதமென்சவ்வு, நிணநீர்க்கணுக்கள் ஆகியவற்றிலும் ஏற்படலாம். \nபெரும்பாலும் உயர் மற்றும் தொடர்ந்த காய்ச்சலை ஆரம்பத்தில் கொண்ட கவசாகி நோய் பாரசிடமால் (அசிடமினோஃபென்) அல்லது இப்யூபுரூஃபன் கொண்டு அளிக்கப்படும் சாதாரண சிகிச்சைக்கு மிகவும் பலனளிப்பது இல்லை. \n\nஇந்நோய் ஐக்கிய அமெரிக்காவிலும் யப்பானிலும் இதய நோயை உருவாக்கும் முன்னணிக் காரணியாக விளங்குகின்றது.\n\nSection::::நோய் அறிகுறிகள்.\n காய்ச்சல், நோயின் கடிய அவத்தையின் ஒரு பண்பு அறிகுறியாகும். அது, பொதுவாக 39-40 ° செல்சியசுக்கு மேல் தோன்றியிருக்கும். இதன் பிற்பாடு கடுமையான எரிச்சல் தன்மையும் காணப்படும். காய்ச்சலுக்கு அடுத்ததாக பொதுவான அறிகுறியாகத் திகழ்வது இருபுற விழி வெண்படல அழற்சியாகும். \n\nகவசாகி நோயில் வாய்ப்பகுதியில் பாதிப்புகள் ஏற்படலாம். இவற்றில் முக்கிய அறிகுறிகள் வீங்கிய மற்றும் உலர்ந்து பிளவுபட்ட உதடு, செம்புற்றுப் பழத்தின் நிறத்தைக் கொண்ட நாக்கு ஆகியனவாகும். தோல் அரிப்பு, கழுத்து நிணநீர்க்கணு வீக்கம் என்பன ஏனைய பொதுவான அறிகுறிகளாகும். இவற்றை விட, நுண்ணுயிரித் தொற்று அற்ற மூளை மென்சவ்வழற்சி, வயிற்றோட்டம், கல்லீரல் அழற்சி, நடுக்காது அழற்சி, மூட்டழற்சி என்பன இந்நோயில் தோன்றலாம்.\n\nஇதய சம்பந்தமான அறிகுறிகளாக இதயத் தசை அழற்சி, இதய வெளியுறை அழற்சி, முடியுருத் தமனி விரிவடைதல் திகழ்கின்றது.\n"}
{"id": "310419", "url": "https://ta.wikipedia.org/wiki?curid=310419", "title": "3-மெத்தில்-2-பென்டனால்", "text": "3-மெத்தில்-2-பென்டனால்\n\n3-மெத்தில்-2-பென்டனால் \"(3-Methyl-2-pentanol)\" என்பது CHO வேதி வாய்ப்பாடு கொண்ட ஒரு கரிம வேதியியல் சேர்மமாகும். ஓப்சு எனப்படும் முசுக்கட்டை மலர்களின் பகுதிப் பொருளாக 3-மெத்தில்-2-பென்டனால் காணப்படுவதாக அடையாளம் காணப்பட்டுள்ளது. சிறுநீரில் இச்சேர்மத்தின் இருப்பு காணப்படுவதைக் கொண்டு 3-மெத்தில்பென்டேன் வெளிப்படுதலை கண்டறியும் சோதனையாகப் பயன்படுத்த முடியும். \n"}
{"id": "310420", "url": "https://ta.wikipedia.org/wiki?curid=310420", "title": "கனசதுர அணு", "text": "கனசதுர அணு\n\nகனசதுர அணு \"(cubical atom)\" என்பது ஒரு மிகப்பழைய அணு மாதிரியாகும். இம்மாதிரியில் மின்முனைவற்ற அணு அல்லது மூலக்கூறின் எலக்ட்ரான்கள் கனசதுரத்தின் எட்டு மூலைகளிலும் நிலைபெறுகின்றன. கில்பெர்ட்டு நியூட்டன் இலூயிசு 1902 ஆம் ஆண்டு இக்கருதுகோளை முன்மொழிந்து 1916 ஆம் ஆண்டு அணு மற்றும் மூலக்கூறு என்ற தன்னுடைய கட்டுரையில் வெளியிட்டார். இணைதிறன் என்ற நிகழ்வை விவரிப்பதற்காக இதை அவர் பயன்படுத்தினார். இலூயிசு கோட்பாடு, அபெக்கு விதியை அடிப்படையாகக் கொண்டது ஆகும். இர்விங் லேங்மியூர் 1919 ஆம் ஆண்டு இவ்விதியை கனசதுர எண்ம அணு என்று மேலும் விரிவாக்கினார். \nகீழ்கண்ட படம் தனிமவரிசை அட்டவனையின் இரண்டாவது வரிசைத் தனிமங்களின் கட்டமைப்பு உருவ அமைப்பை அளிக்கிறது. \nஎன்றாலும் கனசதுர அணு மாதிரி கோட்பாடானது, சுரோடிங்கர் சமன்பாடு அடிப்படையில் உருவான குவாண்டம் இயங்கியல் கோட்பாடு மாதிரிக்கு ஆதரவாக விரைவில் கைவிடப்பட்டது. வேதிப் பிணைப்புகள் தொடர்பான செய்திகளைச் சரியாகப் புரிந்துகொள்வதற்கான முக்கியமான படிநிலையாகவும், கொள்கை ரீதியாகவும் இது வரலாற்று முக்கியத்துவம் பெறுகிறது. 1916 ஆம் ஆண்டு வெளியிடப்பட்ட கட்டுரையிலும் இலூயிசு சகப் பிணைப்பிலுள்ள எலக்ட்ரான் இணைகளை, தற்போது இலூயிசு கட்டமைப்பு எனப்படும் எண்ம விதியை,அறிமுகப்படுத்தியுள்ளார். \n\nSection::::கனசதுர அணு மாதிரியும் பிணைப்பும்.\nபடம் சி யில் உள்ளது போல இரண்டு அணுக்கள் ஒரு விளிம்பைப் பகிர்ந்துக் கொண்டு ஒற்றைச் சகபிணைப்பு உருவாகிறது. இதன் விளைவாக இரண்டு எலக்ட்ரான்கள் பகிர்ந்து கொள்ளப்படுகின்றன. ஒரு கனசதுரத்திலிருந்து மற்றொரு கனசதுரத்திற்கு எலக்ட்ரான்களை மாற்றுவதால் அயனிப்பிணைப்பு உருவாகிறது. விளிம்பு பகிரப்படாமல் படம் ஏ வில் உள்ளது போல பிணைப்பு உருவாகிறது. இவ்விரு நிலையும் இல்லாமல் படம் பி யில் உள்ளது போல ஒரு இடைநிலைக் கட்டமைப்பு, அதாவது ஒரேயொரு மூலை மட்டும் பகிர்ந்து கொள்ளப்பட்டு பிணைப்பு உருவாகிறது என்பதையும் இலூயிசே முன்மொழிந்தார்.\n\nகனசதுரத்தின் ஒரு முகம் பகிர்ந்து கொள்ளப்படுவதால் இரட்டைப் பிணைப்புகள் உருவாகின்றன. இங்கு நான்கு எலக்ட்ரான்கள் பகிர்ந்து கொள்ளப்படுகின்றன.\n\nமுப்பிணைப்புகளைக் இரண்டு கனசதுரங்கள், மூன்று இணை விளிம்புகளை பகிர்ந்து கொள்வதற்கு வழி இல்லை என்பதால் கனசதுர அணு அமைப்பில் முப்பிணைப்பு உருவாதலுக்கான வாய்ப்பு இல்லை. \nஅணு பிணைப்புகளில் உள்ள எலக்ட்ரான் இணைகள் ஒரு வகையான சிறப்பு ஈர்ப்பைக் கொண்டுள்ளன என்று இலூயிசு கருத்துரைக்கிறார். எனவே,கீழே படத்தில் உள்ளவாறு ஒரு நான்முக அமைப்பிலான வடிவமைப்பு ஏற்படுகிறது என்று கூறுகிறார். (எலக்ட்ரான்களுக்கான புதிய இடம், கனமான விளிம்புகளின் மையத்தில் புள்ளியிட்ட வட்டங்களாக காட்டப்பட்டுள்ளது.) மூலைகள் பகிர்ந்து ஒற்றைப் பிணைப்பு உருவாதலையும், விளிம்புகள் பகிர்ந்து இரட்டைப் பிணைப்புகள் உருவாதலையும் மற்றும் முகம் பகிர்ந்து முப்பிணைப்பு உருவாதலையும் இது அனுமதிக்கிறது. மேலும், ஒற்றைப் பிணைப்பைச் சுற்றி சுதந்திரமாக சுழல்வதையும் மீத்தேனில் நான்முக வடிவமைப்பையும் இது அனுமதிக்கிறது.\n"}
{"id": "310421", "url": "https://ta.wikipedia.org/wiki?curid=310421", "title": "3-மெத்தில்-3-ஆக்டனால்", "text": "3-மெத்தில்-3-ஆக்டனால்\n\n3-மெத்தில்-3-ஆக்டனால் \"(3-Methyl-3-octanol)\" CHO என்ற மூலக்கூற்று வாய்ப்பாடும் CH3(CH2)4C(CH3)(CH2CH3)OH என்ற அமைப்பு வாய்ப்பாடும் கொண்ட ஒரு கரிம வேதியியல் சேர்மமாகும். ஐயுபிஏசி பெயரிடும் முறையில் இச்சேர்மம் 3-மெத்திலோக்டேன்-3-ஆல் என்ற பெயரால் அழைக்கப்படுகிறது. எளிய மூன்றாம் நிலை ஆல்ககாலான இச்சேர்மம் திட்ட வெப்ப அழுத்தத்தில் நிறமற்ற நீர்மமாகவும் சுவையற்றும் காணப்படுகிறது. \nவறுத்த மாட்டிறைச்சியின் மணத்தை 3-மெத்தில்-3-ஆக்டனால் தருவதால் உணவுத் துறையில் மணம் மற்றும் சுவையூட்டும் முகவராக பயன்படுத்தப்படுகிறது. ஆண்ட்ரோடியா காம்பரேடா வகை பூஞ்சை உயிர்வேதியியல் முறையில் 3-மெத்தில்-3-ஆக்டனால் சேர்மத்தை உற்பத்தி செய்கின்றது என அறியப்பட்டுள்ளது. மேலும் இச்சேர்மம் ஒரு நாற்தொகுதி மையமாகும். இதன் ஒவ்வொரு மாற்றியனும் வெவ்வேறு வகை மணத்தை அளிக்கின்றன. \n"}
{"id": "310422", "url": "https://ta.wikipedia.org/wiki?curid=310422", "title": "3-மீத்தைல்-3-பென்டனால்", "text": "3-மீத்தைல்-3-பென்டனால்\n\n3-மெத்தில்-3-பென்டனால் \"(3-Methyl-3-pentanol)\" CHO என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். மூன்றாம் நிலை எக்சனால் என்று இச்சேர்மம் வகைப்படுத்தப்படுகிறது. எமில்காமேட்டு என்ற அமைதிதரும் மருந்தை தொகுப்பு முறையில் தயாரிக்க 3-மெத்தில்-3-பென்டனால் பயன்படுகிறது\n\nSection::::தயாரிப்பு.\nஎத்தில்மக்னீசியம் புரோமைடுடன் எத்தில் அசிட்டேட்டு சேர்த்து டை எத்தில் ஈதர் அல்லது டெட்ராவைதரோபியூரான் முன்னிலையில் கிரின்யார்டு வினைக்கு உட்படுத்தினால் 3-மெத்தில்-3-பென்டனால் சேர்மத்தைத் தயாரிக்க முடியும். \n\nஎத்தில்மக்னீசியம்புரோமைடுடன் பியூட்டனோன் சேர்த்து மேற்கண்ட அதே நிபந்தனைகளுடன் கிரின்யார்டு வினைக்கு உட்படுத்தினாலும் 3-மெத்தில்-3-பென்டனால் சேர்மத்தைத் தயாரிக்க முடியும்.\n"}
{"id": "310423", "url": "https://ta.wikipedia.org/wiki?curid=310423", "title": "4-மெத்தில்-2-பென்டனால்", "text": "4-மெத்தில்-2-பென்டனால்\n\n4-மெத்தில்-2-பென்டனால் \"(4-Methyl-2-pentanol)\" என்பது CHO வேதி வாய்ப்பாடு கொண்ட ஒரு கரிம வேதியியல் சேர்மமாகும். மெத்தில் ஐசோபியூட்டைல் கார்பினால் என்ற பெயரினாலும் அழைக்கப்படும் இச்சேர்மம் நுரைமிதப்பு முறையில் கனிமங்களைப் பிரித்தெடுப்பதில் நுரைப்பியாகப் பயன்படுத்தப்படுகிறது. கரிமத் தொகுப்பு வினைகளில் ஒரு கரைப்பானாகவும், தடைப் பாய்மம் திரவத்தை பெருமளவில் தயாரிப்பதற்கும், நெகிழ்வுத்தன்மையை அதிகரிக்கும் சில குழைமமாக்கிகளுக்கு முன்னோடியாகவும் 4-மெத்தில்-2-பெண்டனால் பயன்படுகிறது. \n"}
{"id": "310424", "url": "https://ta.wikipedia.org/wiki?curid=310424", "title": "அகோட்டியமைடு", "text": "அகோட்டியமைடு\n\nஅகோட்டியமைடு \"(Acotiamide)\" என்பது CHN4O என்ற வேதி வாய்ப்பாடு கொண்ட ஒரு கரிம வேதியியல் சேர்மமாகும். அதிக உணவுக்குப் பின், வயிற்று வீக்கம், செரியாமை காரணமாகத் தோன்றும் பசி போன்ற நோய்களுக்கு மருந்தாக அகோட்டியமைடை சப்பான் அங்கீகரித்துள்ளது. அசிட்டைல்கோலினெசுடெரேசு நொதி அசிட்டைல்கோலினாக சிதைவதை அகோட்டியமைடு தடுக்கிறது. ஒய் எம்-443, இசட்-338 என்ற அடையாளக் குறியீடுகள் அகோட்டியமைடு மருந்தைக் குறிக்கின்றன. \n"}
{"id": "310428", "url": "https://ta.wikipedia.org/wiki?curid=310428", "title": "தேர்னர் கூட்டறிகுறி", "text": "தேர்னர் கூட்டறிகுறி\n\nதேர்னர் கூட்டறிகுறி (\"Turner syndrome\") அல்லது தர்னர் நோய்த்தொகை என்பது எக்சு நிறப்புரி பகுதியாகவோ அல்லது முழுமையாகவோ அற்றுக் காணப்படும் நிறப்புரிக் குறைபாடாகும். இது 45,X எனக் குறிக்கப்படுகின்றது. மாந்தரில் 22 சோடி தன்நிறப்புரிகளும், ஆண், பெண் வேறுபாட்டைத் தீர்மானிக்கும் ஒரு சோடி பால்குறி நிறப்புரிகளும் காணப்படுகின்றன. பால்குறி நிறப்புரிகளை X, Y என்ற ஆங்கில எழுத்துக்கள் மூலம் குறிப்பிடுவர். பெண்களில் இரு X நிறப்புரிகளும் (XX), ஆண்களில் ஒரு X மற்றும் ஒரு Y சேர்ந்து XY என்ற நிறப்புரி சோடியும் காணப்படுகின்றன. தேர்னர் கூட்டறிகுறியில் பெரும்பாலும் ஒரு எக்சு நிறப்புரி அற்றுக் காணப்படும். இதனால் சம்பந்தப்பட்ட பெண் சாதாரண பெண்களிலும் இருந்து வேறுபட்டுக் காணப்படுவார்.\n\nபாதிப்புற்றவருக்கிடையே அறிகுறிகள் வேறுபட்டுக் காணப்படும். கட்டையான இருபுறமும் மடிப்புள்ள அகண்ட கழுத்து, கட்டையான விரல்கள், பிறந்தவுடன் வீங்கியுள்ள கை மற்றும் கால்கள் என்பன பாதிப்புற்ற குழந்தைகளில் காணப்படும் பொதுவான அறிகுறிகளாகும். பதின்ம வயது மற்றும் இளவயதுடைய பெண்களில் வளர்ச்சி குன்றியிருத்தல், குட்டை உருவம், கணித சம்பந்தமான மற்றும் நுண்திறன் அறிவு குறைந்திருத்தல், பருவமடைதலில் குளறுபாடு போன்றன ஏற்படும். பருவம் அடைவதற்கு முன்னர் சூலகம் செயலாற்றுப் போனால் மார்பக வளர்ச்சி இல்லாது காணப்படும். தேர்னர் கூட்டறிகுறியுடைய பெண்கள் பெரும்பாலும் மலட்டுத்தன்மை உடையவர்களாக இருப்பர்.\n\nSection::::நோய் கண்டறிதல்.\nதேர்னர் கூட்டறிகுறி கர்ப்ப காலத்தின் போது அமினியோ சென்ரிசஸ் (அமினியன் பாய்பொருளின் பரிசோதிப்பதால்), கோரியோன் சடைமுளைகளின் மாதிரி மூலமும் கண்டறியப்படலாம். வழக்கமாக தேர்னர் கூட்டறிகுறி கொண்ட அசாதாரண கருக்களை கேளா ஒலி அலகீடு (அதாவது இதயக் குறைபாடு, சிறுநீரக அசாதாரணம் சிறைப்பை நீர்க்கட்டி, வயற்றில் நீர் கோர்ப்பு) மூலம் அடையாளம் காணலாம். 19 ஐரோப்பிய பதிவேடுகளின் ஆய்வில்  67.2% வீதமான தேர்னர் கூட்டறிகுறி கேளா ஒலி அலகீடில் உள்ள அசாதாரணங்களால் கண்டறியப்பட்டது. தேர்னர் கூட்டறிகுறியை பிரசவத்திற்கு முன்பும், எந்த வயதிலும் சிறுமிகளில் அடையாளம் காணப்படலாம். பெரும்பாலும், இதய பிரச்சினைகள், வழக்கத்திற்கு மாறாக அகன்ற கழுத்து அல்லது கை, கால்களின் வீக்கம் காரணமாக பிறக்கும்போதே இது கண்டறியப்படுகிறது. பெரும்பாலும் பெண் பருவ வயதை எட்டும் வரை (பருவமடைதலுடன் தொடர்புடைய மாற்றங்கள் ஏற்படாததால்) பல ஆண்டுகளாக இது கண்டறியப்படாமல் இருப்பது பொதுவானது.\n\nSection::::சிகிச்சை.\nதேர்னர் கூட்டறிகுறியை முழுமையாக குணப்படுத்த எந்தவொரு சிகிச்சையும் இல்லை. ஆனால் அறிகுறிகளை குறைக்க முடியும்.\n\nவளர்ச்சி ஓமோன் - வளர்ச்சி ஓமோனை வழங்குவதன் மூலம் வளர்ச்சி, உயரத்தை அதிகரிக்கச் செய்யலாம். தேர்னர் கூட்டறிகுறிக்காக வளர்ச்சி ஓமோனை அமெரிக்க உணவு மற்றும் மருந்து நிர்வாகம் அங்கீகரித்துள்ளது. இது குழந்தைகளுக்கு பயனுள்ளதாக இருக்கும் என்பதற்கான சான்றுகள் உள்ளன.\n\nஈஸ்டிரஜன் மாற்று சிகிச்சை - இரண்டாம் நிலை பாலியல் குணாதிசயங்களின் வளர்ச்சியை ஊக்குவிக்க பிறப்புக் கட்டுப்பாட்டு மாத்திரை போன்ற ஈஸ்டிரஜன் மாற்று சிகிச்சை பயன்படுத்தப்படுகிறது. ஈஸ்டிரஜன் ஓமோன் இதயத்தின் ஆரோக்கியம், என்புகள் மற்றும் திசுக்களின் ஆரோக்கியத்தைப் பேணுகிறது. தேர்னர் கூட்டறிகுறி உள்ள தனிச்சையாக பருவமடையாத மற்றும் ஈஸ்டிரஜன் சிகிச்சை அளிக்கப்படாத பெண்கள் ஆஸ்டியோபோரோசிஸ், இதய நோய்களுக்கான ஆபத்தை அதிகளவில் கொண்டுள்ளனர்.\n\nதேர்னர் கூட்டறிகுறி உள்ள பெண்கள் விரும்பினால் நவீன தொழினுட்பங்களைப் பயன்படுத்தி நன்கொடையாளர் ஒருவரின் முட்டையை பயன்படுத்தி கருவை உருவாக்குவதனால் கர்ப்பமாவதற்கான சாத்தியக் கூறுகள் உண்டு.\n\nSection::::வரலாறு.\nதேர்னர் கூட்டறிகுறி 2000 இல் ஒருவருக்கும் மற்றும் பிறக்கும் போது 5000 பெண்களில் ஒருவருக்கும் ஏற்படுகிறது. இந்நோயினால் உலகின் அனைத்துப் பகுதிகளும், கலாச்சாரங்களும் சமமாக பாதிக்கப்படுகின்றன. தேர்னர் கூட்டறிகுறி உள்ளவர்கள் இதய நோய்கள், நீரிழிவு நோய்களுக்கு உட்படுவதால் இவர்களின் ஆயுட்காலம் குறைவாகும். அமெரிக்காவில் தன்னிச்சையான கருக்கலைப்புகளில் தேர்னர் கூட்டறிகுறி கருக்கலைப்புகள்  10 சதவிகிதம் ஆகும்.\n\nதேர்னர் கூட்டறிகுறி 1938 ஆம் ஆண்டில் இல்லினாய்ஸைச் சேர்ந்த மருத்துவரான ஹென்றி டர்னரினால் கண்டறிப்பட்டது. அவரது பெயரிலேயே இந்த நோய் பெயரிடப்பட்டது. 1964 ஆம் ஆண்டில் நிறமூர்த்தத்தில் ஏற்படும் அசாதாரணத்தால் இந்த நோய் ஏற்படுகின்றது என கண்டறியப்பட்டது. ஐரோப்பாவில், இது பெரும்பாலும் உல்ரிச்-டர்னர் நோய்க்குறி அல்லது பொன்னேவி-உல்ரிச்-டர்னர் நோய்க்குறி என்றும் அழைக்கப்படுகிறது.\n"}
{"id": "310430", "url": "https://ta.wikipedia.org/wiki?curid=310430", "title": "2016 கோடைக்கால ஒலிம்பிக் நிறைவு விழா", "text": "2016 கோடைக்கால ஒலிம்பிக் நிறைவு விழா\n\n2016 கோடைக்கால ஒலிம்பிக் விளையாட்டுக்களின் நிறைவு விழா இரியோ டி செனீரோவின் மரக்கானா விளையாட்டரங்கத்தில் ஆகத்து 21, 2016, ஞாயிறன்று இரவு 20:00க்கு பி.நே.வ () துவங்கும். 78,000-இருக்கை கொண்ட விளையாட்டரங்கம் முழுமையும் நிரம்பி இருக்கும் என எதிர்பார்க்கப்படுகின்றது. ஒலிம்பிக் பட்டயத்தில் வரையறுத்துள்ளபடி நிறைவுப் பேச்சுக்கள், கொடியேற்றங்கள், நாடுகளின் அணிவகுப்பு, ஒலிம்பிக் தீச்சுடரை அணைத்தல் போன்ற முறைசார் சடங்குகளுடன் கலைநிகழ்ச்சிகளையும் ஒருங்கிணைக்கும்.\n\nநிறைவு விழாவில் ஒலிம்பிக்கின் தாயகமான கிரேக்கம், 2016 நடத்திய பிரேசில் மற்றும் 2020 ஒலிம்பிக்கை நடத்தப் போகும் ஜப்பான் ஆகிய நாடுகளின் நாட்டுப் பண் இசைக்கப்படும்.\n\nஇந்த நிறைவு விழாவிற்கான புத்தாக்க இயக்குநராக ரோசா மாகலேசு உள்ளார். இந்த விழா இரியோவின் சாலை கார்னிவாலை குவியப்படுத்தி இருக்கும். இதில் நோர்வேயின் மின்பருவ இசை அமைப்பாளர் கைஃகோ நிகழ்ச்சியும் இடம் பெறும். இது புதியதாகத் தொடங்கவிருக்கும் ஒலிம்பிக் தொலைக்காட்சி அலைவரிசையின் துவக்க விழாவாக அமையும். பிரேசிலின் காற்பந்தாட்டக்காரர் பெலே துவக்கவிழாவிற்கு வரவியலாது போனதால் நிறைவு விழாவில் பங்கேற்கப் போவதாக தனது டுவிட்டர் பதிவில் கூறியுள்ளார்.\n\n2020 கோடைக்கால ஒலிம்பிக் விளையாட்டுப் போட்டிகளுக்கான முன்வைப்பு காட்சியளிப்பை ரிங்கோ ஷீனா வடிவமைக்கவிருக்கிறார். \n"}
{"id": "310433", "url": "https://ta.wikipedia.org/wiki?curid=310433", "title": "வினிசியசும் டாமும்", "text": "வினிசியசும் டாமும்\n\nவினிசியசும் டாமும் (\"Vinicius and Tom\") பிரேசிலின் இரியோ டி செனீரோவில் நடைபெறும் 2016 கோடைக்கால ஒலிம்பிக் விளையாட்டுப் போட்டிகள் மற்றும் 2016 கோடைக்கால மாற்றுத்திறனாளர் ஒலிம்பிக் விளையாட்டுக்களுக்கு முறையே நற்பேறுச் சின்னங்களாகும்.\n\nSection::::வரலாறு.\n2016 கோடை ஒலிம்பிக் மற்றும் மாற்றுத் திறனாளர் ஒலிம்பிக்கிற்கு நற்பேறுச் சின்னங்களை உருவாக்க தேசிய ஒப்பந்தப் புள்ளிகள் கோரப்பட்டன; இதில் சாவோ பாவுலோ சேர்ந்த அசைபட நிறுவனம், பேர்டோ, தேர்ந்தெடுக்கப்பட்டது. இவர்கள் வடிவமைத்த சின்னங்கள் நவம்பர் 23, 2014இல் வெளிப்படுத்தப்பட்டன; இவற்றின் பெயரைத் தேர்ந்தெடுக்க பொதுமக்கள் வாக்கெடுப்பிற்கு விடப்பட்டது. திசம்பர் 14, 2014இல் \"வினிசியசும் டாமும்\", \"ஓபாவும் ஈபாவும்\" , \"டிபா டுக்கும் எசுகுயின்டிமும்\" என்ற பெயர்களில் வினிசியசும் டாமும் பெயருக்கு 323,327 வாக்குகள் (44%) கிடைத்தன. பிரேசில் நாட்டுப் புனைவுக் கதைகளில், வினிசியசும் டாமும் \"பிரேசிலியர்களின் மகிழ்ச்சியிலிருந்து உருவானவர்கள்\" ஆகும். வணிக மனப்படிம இயக்குநர் பெத் லூலா இந்த சின்னங்கள் பிரேசிலியப் பண்பாடு மற்றும் மக்களின் பன்மயமையைக் காட்டுவனவாக உள்ளதாக் கூறியுள்ளார்.\n\nபிரேசிலிய பாடலாசிரியர் வினிசியசு டி மோராசு நினைவுறுத்தி கோடை ஒலிம்பிக்கின் சின்னம், வினிசியசு என்ற பெயரிடப்பட்டுள்ளது. வினிசியசின் வடிவம் பிரேசிலிய காட்டுயிரை எதிரொளிக்கின்றது; \"பூனைகளின் விரைவியக்கம், குரங்குகளின் அசைவாட்டம், பறவைகளின் நளினத்தை\" இணைக்கின்றது. இந்த கதாபாத்திரத்தின் கைகளையும் கால்களையும் எவ்வளவு தொலைவு வேண்டுமானாலும் நீட்டலாம். இசைக்கலைஞர் டாம் ஜோபிம் நினைவுறுத்தி மாற்றுத் திறனாளர் ஒலிம்பிக்கின் சின்னம், டாம் பெயரிடப்பட்டுள்ளது. டாமின் வடிவமைப்பு பிரேசிலியக் காடுகளில் உள்ளத் தாவரங்களை 'எதிரொளிக்கின்றது; டாமின் தலையிலுள்ள இலைகளிலிருந்து எந்தப் பொருளையும் வெளியிழுக்கலாம்.\n\nஇவர்களைக் கொண்டு கேலிச்சித்திரத் திரைப்படம் ஆகத்து 5, 2015 அன்று கார்ட்டூன் நெட்வொர்க் தொலைக்காட்சி அலைவரிசையில் வெளியானது.\n"}
{"id": "310434", "url": "https://ta.wikipedia.org/wiki?curid=310434", "title": "உள்ளுறுப்பு இடப்பிறழ்வு", "text": "உள்ளுறுப்பு இடப்பிறழ்வு\n\nஉள்ளுறுப்பு இடப்பிறழ்வு (\"Situs inversus\", \"situs transversus\" அல்லது \"oppositus\") என்பது முக்கிய உள்ளுறுப்புகள் வழமையான அமைவிடத்தில் காணப்படாது அவை அமையும் இடத்துக்கு எதிர்ப்புறப் பகுதியில் அமைந்திருக்கும் பிறப்புக் குறைபாடாகும். இதன் போது இடது பக்கத்தில் இருக்கவேண்டிய உறுப்புகள் வலதுபக்கத்திலும், வலது பக்கத்தில் இருக்க வேண்டிய உறுப்புகள் இடது பக்கத்திலும் அமைந்திருக்கும். அனைத்து உள்ளுறுப்புகளும் இடம் மாறி அமைந்திருந்தால் முழுமையான இடப்பிறழ்வு எனப்படும்.\n\nஉறுப்புகளுக்கு இடையேயான உடற்கூற்றியல் தொடர்பு மாறுபட்டு இருப்பதில்லையாதலால் உள்ளுறுப்பு இடப்பிறழ்ந்த நபர்களுக்கு பொதுவாக எவ்வித இடர்களோ நோயறிகுறிகளோ இருப்பதில்லை. எனினும் இயல்பாக உறுப்பு அமைந்துள்ள நபர்களிலும் பார்க்க இவர்களில் இதய சம்பந்தமான சிக்கல்கள் ஏற்படலாம். இவர்களில் இடதுபுறத்தில் அமையவேண்டிய இதயம் வலது புறத்தில் காணப்படும். இது வலப்புற இதயம் (டெக்சோ கார்டியா) என அழைக்கப்படுகின்றது. இவ்வகை நபர்களுக்கு மருத்துவ எச்சரிக்கை அடையாள அணிகலன் வழங்கப்படுகின்றது. அவசரகால நிலைமைகளின்போது இடப்புறத்தில் கேட்க வேண்டிய இதய ஒலியை இந்நபர்களில் மருத்துவர்கள் உடனேயே வலது பக்கத்தில் கேட்க மருத்துவ அடையாள அணிகலன் உதவுகின்றது. இதற்கு இன்னோர் எடுத்துக்காட்டாக குடல்வால் அழற்சி உள்ளது. பொதுவாக சாதாரண நபர்களுக்கு வலப் புறத்தில் ஏற்படக்கூடிய வலி, இவர்களுக்கு குடல்வால் இடதுபுறத்தில் அமைந்துள்ளதால் இடப்புறத்தில் ஏற்படும்.\n\nஉள்ளுறுப்பு இடப்பிறழ்வு ஒரு மரபணு தொடர்புடைய நிலையாகும். ஏறத்தாழ 25% உள்ளுறுப்பு இடப்பிறழ்வு மாந்தர்களில் முதன்மை பிசிர்முனைப்பு இயங்காமைக் (Primary ciliary dyskinesia) குறைபாடு (அல்லது கார்டாஜெனேர் கூட்டறிகுறி) காணப்படும். பிசிர்முனைப்பு சீதத்தை நுரையீரலில் இருந்து அகற்ற உதவும் ஒரு நுண்ணுறுப்பு, இதன் இயங்காமையால் சீதம் சளியாக வெளியேறுவது குன்றும். இது மேலும் நுண்ணுயிரித் தொற்றை ஏற்படுத்தும்.\n"}
{"id": "310437", "url": "https://ta.wikipedia.org/wiki?curid=310437", "title": "2016 கோடைக்கால ஒலிம்பிக், மாற்றுத்திறனாளர் ஒலிம்பிக் நிகழிடங்கள்", "text": "2016 கோடைக்கால ஒலிம்பிக், மாற்றுத்திறனாளர் ஒலிம்பிக் நிகழிடங்கள்\n\n2016 கோடைக்கால ஒலிம்பிக் விளையாட்டுப் போட்டிகள், அலுவல்முறையாக \"XXXI ஒலிம்பியாடு விளையாட்டுக்கள்\" பிரேசில் இரியோ டி செனீரோ நகரில் 2016ஆம் ஆண்டு ஆகத்து 5 முதல் ஆகத்து 21 வரை நடைபெற்ற பன்னாட்டு பல்துறை விளையாட்டுப் போட்டிகள் ஆகும்.\n\nஇந்தப் போட்டிகள் ஏற்கெனவே உள்ள 18 நிகழிடங்களிலும் (இவற்றில் எட்டு மேம்படுத்தப்பட்டவை), புதியதாக கோடை ஒலிம்பிக்கிற்கு எனக் கட்டப்பட்ட ஒன்பது அரங்கங்களிலும் தற்காலிகமாக எழுப்பப்பட்டு விளையாட்டுப் போட்டிகளுக்கு பின்னர் அழிக்கப்படவுள்ள ஏழு நிகழிடங்களிலும் நடைபெற்றன. ஒவ்வொரு போட்டியும் புவியியல்படி பிரிக்கப்பட்டுள்ள நான்கு ஒலிம்பிக் கொத்துக்களில் ஒன்றில் நடைபெறும்: பாரா, கோப்பக்கபானா, டியோடோரோ, மரக்கானா. 2007இல் நடந்த பான் அமெரிக்க விளையாட்டுக்களும் இதே போன்று ஒருங்கிணைக்கப்பட்டிருந்தது. பல நிகழிடங்கள் பாராக் கொத்தில் பாரா கொத்து ஒலிம்பிக் பூங்காவில் அமைந்துள்ளன. இருக்கைகளின் எண்ணிக்கைப்படி மிகவும் பெரிய நிகழிடமாக மரக்கானா விளையாட்டரங்கம் உள்ளது. அலுவல்முறையாக இது ஜோர்னலிஸ்டா மாரியோ பில்ஓ விளையாட்டரங்கம் எனப்படுகின்றது. 74,738 பார்வையாளர்கள் அமரக்கூடிய இந்த விளையாட்டரங்கம் அலுவல்முறையான \"ஒலிம்பிக் விளையாட்டரங்கம்\" ஆகும். இங்குதான் துவக்க விழாவும் நிறைவு விழாவும் காற்பந்தாட்ட இறுதிப் போட்டியும் நடைபெற்றன. தவிரவும் இரியோ டி செனீரோவிற்கு வெளியே ஐந்து நிகழிடங்களில் காற்பந்தாட்டங்கள் நடைபெற்றன: பிரசிலியா, பெலோ அரிசாஞ்ச், மனௌசு, சவ்வாதோர், சாவோ பாவுலோ.\n\n1900 கோடைக்கால ஒலிம்பிக் விளையாட்டுக்களுக்குப் பின்னர் முதல் முறையாக கோடைக்கால ஒலிம்பிக் விளையாட்டுக்களின் துவக்க விழாவும் நிறைவு விழாவும் தடகளப் போட்டிகள் நடக்கும் நிகழிடத்தில் நடத்தப்படவில்லை.\n\n"}
{"id": "310444", "url": "https://ta.wikipedia.org/wiki?curid=310444", "title": "கெத்சமனி", "text": "கெத்சமனி\n\nகெத்சமனி அல்லது கெத்சமனே (\"Gethsemane\"; , , , பொருள்\" \"எண்ணெய் ஆலை\") எருசலேமிலுள்ள ஒலிவ மலை அடியில் காணப்படும் ஒரு தோட்டமாகும். இங்கு இயேசு கிறித்து வேண்டுதல் செய்ததாலும் இயேசுவின் சாவுக்கு முன் இயேசுவின் சீடர்கள் நித்திரை செய்ததாலும் முக்கியத்துவம் பெறுகிறது.\n\nSection::::பெயர்.\n\"கெத்சமனி\" (\"Γεθσημανή\") என்பது மத்தேயு நற்செய்தியிலும் மாற்கு நற்செய்தியிலும் கிரேக்க மொழியிலும் காணப்படுகிறது. இப்பெயர் அரமேயம் (ܓܕܣܡܢ, Gaḏ-Šmānê; \"கட் ஸ்மானே\") மூலம், \"எண்ணெய் ஆலை\" என்ற பொருளில் இருந்து வந்தது. மத்தேயு (26:36), மாற்கு (14:32) இடம் அல்லது பண்ணை (\"χωρἰον\"; 18:1) எனக் குறிப்பிடுகின்றன.யோவான் நற்செய்தி இயேசு தோட்டத்திற்கு (\"κῆπος\") அவருடைய சீடர்களோடு சென்றார் எனக் குறிப்பிடுகிறது.\n\n\n"}
{"id": "310450", "url": "https://ta.wikipedia.org/wiki?curid=310450", "title": "கருட பஞ்சமி", "text": "கருட பஞ்சமி\n\nகருட பஞ்டமி என்பது ஆடி அம்மாவைசையை அடுத்து வருகின்ற பஞ்சமி திதியாகும். இது காஷ்யபர்- வினதை தம்பதிகளுக்கு கருடன் பிறந்த தினமாகும். இந்த நாளில் திருமாலின் வாகனமான கருடனை வணங்குவதும், திருமாலை வணங்குவதும் வைணவர்கள் செய்கின்ற செயலாகும். இந்நாளில் விரதம் இருந்து பூசை செய்தால் கருடனைப் போல பலசாலியாகவும், அறிவு நிறைந்தும் பிள்ளைகள் பிறப்பார்கள் என்பது நம்பிக்கை.\n\nஇந்த நாளில் ஆதிசேசனுக்கும் பூசை செய்வது வழக்கமாகும். சாக்தத்தில் கவுரி அம்மனை நாகவடிவில் இன்று வழிபடுகின்றனர்.\n\nSection::::தொன்மம்.\nபிரம்ம தேவரின் மகனான காஷ்யபருக்கும் அவருடைய மனைவி கத்ருவுக்கும் நாகர்கள் பிறந்தார்கள். மற்றொரு மனைவியான வினதைக்கு கருடன் பிறந்தது. ஒரு முறை கத்ருவுக்கும், வினதைக்கும் இடையே போட்டி ஏற்பட்டது. அந்தப் போட்டியின் படி ஜெயித்தவர்களுக்கு தோற்றவர்கள் அடிமையாக வேண்டும். \n\nகத்ரு இந்திரனிடமிருந்து அமர்தக் கலசத்தினைக் கொண்டுவந்தால், கருடனின் தாயுடன், இரு பிள்ளைகளையும் அடிமைத்தனத்திலிருந்து விடுவித்துவிடுவதாக கூறினாள். அதனால் மகிழ்ச்சியடைந்து தேவலோகத்திலிருந்து அமர்தக் கலசத்தினைப் பெற்றுவந்தான்.\n"}
{"id": "310453", "url": "https://ta.wikipedia.org/wiki?curid=310453", "title": "உருமாற்ற மலை", "text": "உருமாற்ற மலை\n\nஇயேசு கிறித்து மலையில் உருவமாற்றம் பெறுதல் பற்றி புதிய ஏற்பாடு குறிப்பிடும் தெரியாத இடம் ஒன்று உள்ளது. மத்தேயு நற்செய்தி பின்வருமாறு குறிப்பிடுகிறது.\n\"ஆறு நாள்களுக்குப் பின்பு இயேசு பேதுருவையும் யாக்கோபையும் அவர் சகோதரரான யோவானையும் ஓர் உயர்ந்த மலைக்குத் தனிமையாகக் கூட்டிக்கொண்டு போனார்.\nஅங்கே அவர்கள்முன் அவர் தோற்றம் மாறினார். அவரது முகம் கதிரவனைப் போல் ஒளிர்ந்தது. அவருடைய ஆடைகள் ஒளிபோன்று வெண்மையாயின.\nஇதோ! மோசேயும் எலியாவும் அவர்களுக்கு முன் தோன்றி இயேசுவோடு உரையாடிக்கொண்டிருந்தனர்.\nபேதுரு இயேசுவைப் பார்த்து,' ஆண்டவரே, நாம் இங்கேயே இருப்பது நல்லது. உமக்கு ஒன்றும் மோசேக்கு ஒன்றும் எலியாவுக்கு ஒன்றுமாக மூன்று கூடாரங்களை அமைக்கட்டுமா? இது உமக்கு விருப்பமா?' என்றார்.\nஅவர் தொடர்ந்து பேசிக்கொண்டிருந்தபோது ஒளிமயமான மேகம் ஒன்று அவர்கள்மேல் நிழலிட்டது. அந்த மேகத்தினின்று,' என் அன்பார்ந்த மைந்தர் இவரே, இவர்பொருட்டு நான் பூரிப்படைகிறேன். இவருக்குச் செவிசாயுங்கள்' என்று ஒரு குரல் ஒலித்தது.\nஅதைக் கேட்டதும் சீடர்கள் மிகவும் அஞ்சி முகங்குப்புற விழுந்தார்கள்.\nஇயேசு அவர்களிடம் வந்து அவர்களைத் தொட்டு,' எழுந்திருங்கள், அஞ்சாதீர்கள்' என்றார்.\nஅவர்கள் நிமிர்ந்து பார்த்தபோது இயேசு ஒருவரைத்தவிர வேறு எவரையும் காணவில்லை.\nஅவர்கள் மலையிலிருந்து இறங்கிவந்தபோது இயேசு, 'மானிட மகன் இறந்து உயிருடன் எழுப்பப்படும்வரை இக்காட்சியைப்பற்றி எவருக்கும் சொல்லக்கூடாது' என அவர்களுக்குக் கட்டளையிட்டார்.\" (மத்தேயு 17:1–9)\nSection::::அடையாளம்.\nசில இடங்கள் உருமாற்ற மலையாக இருக்கலாம் என நம்பப்படுகிறது:\n\nSection::::தாபோர் மலை.\nதாபோர் மலை (575 மீட்டர் அல்லது 1,886 அடி உயரம்) பாரம்பரிய இடமகவுள்ளது. 3 ஆம் நூற்றாண்டில் தாபோர் உருமாற்ற மலையாக அடையாளம் காணப்பட்டது. இது புனித சிறில், ஜெரோம் ஆகியோரால் 4 ஆம் நூற்றாண்டில் குறிப்பிடப்பட்டது. உருவமாற்ற தேவாலயம் தாபோர் மலையின் உச்சியில் அமைந்துள்ளது. இது 5 ஆம் நூற்றாண்டு \"மரியாவின் விண்ணேற்பு\" விடயத்திலும் குறிப்பிடப்பட்டது.\n"}
{"id": "310454", "url": "https://ta.wikipedia.org/wiki?curid=310454", "title": "பெத்சதாக் குளம்", "text": "பெத்சதாக் குளம்\n\nபெத்சதாக் குளம் அல்லது பெத்சாயிதாக் குளம் (\"Pool of Bethesda\") எருசலேம் இசுலாமியப் பகுதியில் உள்ள ஒரு குளமாகும். யோவான் நற்செய்தி ஐந்தாம் அதிகாரத்தில் எருசலேமில் ஒரு குளம் பற்றி, ஐந்து தூண்களினால் சூழப்பட்ட ஆட்டு வாயிலுக்கு அருகில் இருந்ததாக குறிப்பிடப்பட்டுள்ளது. இது குணமாக்குதலுடன் தொடர்புபட்டது. 19 ஆம் நூற்றாண்டு வரை, குளத்தின் இருப்பு பற்றிய எவ் ஆதாரமும் கிடைக்கவில்லை. அதனால், நற்செய்தி பின்பு எழுதப்பட்டது என்றும் எருசலேம் நகர் பற்றி முதல் அறிவு பெற்றிருந்த ஒருவரிடமிருந்து இன்னுமொருவர் பெற்றிருப்பார் எனவும் வரலாற்று, குறிப்பிடத்தக்கமையைவிட குளம் என்பது உருவகப்படுத்தல் எனவும் அறிஞர்கள் வாதிட்டனர்.\n\n19 ஆம் நூற்றாண்டில், யோவான் நற்செய்தி விபரித்தவாறு ஒரு குளத்தின் எச்சத்தை தொல்லிபொருளியலாளர்கள் கண்டுபிடித்தனர்.\n\n"}
{"id": "310465", "url": "https://ta.wikipedia.org/wiki?curid=310465", "title": "மகிஷாசுரமர்த்தினி", "text": "மகிஷாசுரமர்த்தினி\n\nமகிஷாசுரமர்த்தினி என்பது மகிசாசூரன் எனும் அரக்கனை அழிக்க சக்தி எடுத்த வடிவமாகும். இவரை மகிடாசுர மர்தினி என்றும் கூறுகின்றனர். மகிசாசுரன் தனக்கு ஒரு பெண்ணால் மட்டுமே இறப்பு நேரிட வேண்டும் என்ற வரம் பெற்றிருந்தான். அதனால் சிவபெருமானின் மனைவியான சக்தி, தேவர்களிடமிருந்து சக்திகளைப் பெற்று அவனுடன் போரிட்டு அழித்தார். \n\nதேவர்கள் கொடுத்த சக்திகளிலிருந்து தோன்றிய உடல்உறுப்புகளின் பட்டியல்.\n\n\nSection::::கோயில்கள்.\nமத்தூர் மகிஷாசுரமர்த்தினி கோயில், திருத்தணி அருகேயுள்ளது.\n"}
{"id": "310468", "url": "https://ta.wikipedia.org/wiki?curid=310468", "title": "புல்ஜென்சியோ பாட்டிஸ்ட்டா", "text": "புல்ஜென்சியோ பாட்டிஸ்ட்டா\n\nபுல்சென்சியோ பட்டிஸ்ட்டா (\"Fulgencio Batista Zaldívar\", சனவரி 16, 1901 – ஆகத்து 6, 1973) கூபாவின் முன்னாள் அதிபர். இவர் 1940 முதல் 1944 வரை தேர்ந்தெடுக்கப்பட்ட அதிபர், 1952 முதல் 1959 வரை கூபாவை தன் கட்டுப்பாட்டில் வைத்திருந்த சர்வாதிகாரி. கூப புரட்சியால் இவரது அரசு கலைக்கப்பட்டது.\n\n1901-ம் ஆண்டு சனவரி 16 அன்று பிறந்த இவர் 1973-ம் ஆண்டு ஆகத்து 6-ல் மறைந்தார்.\n"}
{"id": "310472", "url": "https://ta.wikipedia.org/wiki?curid=310472", "title": "சிவசூத்திரம்", "text": "சிவசூத்திரம்\n\nசிவசூத்திரம் என்பது காஷ்மீர சைவத்தின் நிறுவுனரான வசுகுப்தர் (கி.பி 860–925) எனும் பெரியோனால் இயற்றப்பட்ட நூல் ஆகும். காஷ்மீர சைவர்களின் புனித நூல்களுள் இது ஒன்று. \n\nSection::::சைவநூல்.\nபாணினியின் சங்கத மொழியின் ஒலியன்களைப் பற்றிக் குறிப்பிடும் பதினான்கு சிவசூத்திரங்களினின்றும் இச்சிவசூத்திரம் வேறானது. மேலும் தமிழில் வழங்கும் ஓஷோவின் சிவசூத்திரம் இது அல்ல என்பதும் குறிப்பிடத்தக்கது.\n\nSection::::வரலாறு.\nசிவசூத்திரத்தில் காசுமீர சைவம் தொடர்பான எழுபத்தேழு சூத்திரங்கள் காணப்படுகின்றன. காசுமீரத்தின் சிறீநகரின் அருகேயுள்ள மகாதேவ மலையில் வாழ்ந்தவராகக் கருதப்படும் வசுகுப்தர், ஒரு கனவில் கண்ட திருக்காட்சியை அடுத்து இச்சிவசூத்திரங்களை எழுதினார். சிவசூத்திரங்கள் வசுகுப்தருக்கு வழங்கப்பட்டதாக நம்பப்படும் சங்கரோபால எனும் மலைக்குன்று இன்றும் காசுமீர சைவ அடியவர்களால் யாத்திரை சென்று வழிபடப்படுகின்றது.\n\nSection::::விளக்கவுரைகள்.\nவசுகுப்த சிவசூத்திரத்திற்கு, பிற்காலத்தில் பல விளக்கவுரைகள் எழுதப்பட்டிருக்கின்றன. பத்தாம் நூற்றாண்டில் வாழ்ந்த சேமராயரால் எழுதப்பட்ட விமர்சினியும், பதினோராம் நூற்றாண்டில் வாழ்ந்த பாஸ்கரரால் எழுதப்பட்ட வார்த்திகமும் இவற்றில் முக்கியமானவை. இவை அண்மைக்காலத்தில் ஆங்கிலத்திலும் இத்தாலியிலும் இந்தியிலும் மொழிபெயர்க்கப்பட்டிருக்கின்றன.\n\n\n"}
{"id": "310473", "url": "https://ta.wikipedia.org/wiki?curid=310473", "title": "இரா. கலைக்கோவன்", "text": "இரா. கலைக்கோவன்\n\nஇரா. கலைக்கோவன் என்பவர் தமிழக வரலாற்று ஆய்வாளர் ஆவார். இவர் 1982ம் ஆண்டு டாக்டர் மா. இராசமாணிக்கனார் வரலாற்று ஆய்வு மையத்தினை உருவாக்கினார்.\n\nஇவர் வரலாற்றுத் துறை சார்பான ஐம்பதுக்கும் மேற்பட்ட புத்தகங்கள், 25 வரலாறு ஆய்விதழ்கள் போன்றவற்றை எழுதியுள்ளார். வரலாறு டாட் காம் எனும் வரலாறுகள் குறித்தான இணையதளத்தில் பல்வேறு கட்டுரைகளை எழுதியுள்ளார்.\n\nSection::::நூல்கள்.\nசோழர் கால ஆடற்கலை- இரா.கலைக்கோவன்- சேகர் பதிப்பகம்\n"}
{"id": "310475", "url": "https://ta.wikipedia.org/wiki?curid=310475", "title": "எஸ். எம். ராமநாதன்", "text": "எஸ். எம். ராமநாதன்\n\nஎஸ். எம். ராமநாதன் (\"S. M. Ramanathan\", இறப்பு: 18 டிசம்பர் 1990) தமிழ்நாட்டைச் சேர்ந்த நாடக, மற்றும் திரைப்பட நடிகர் ஆவார்.\n\nSection::::வாழ்க்கைக் குறிப்பு.\nராமநாதன் நகைச்சுவை நடிகை மனோரமாவின் கணவர் ஆவார். நாடகங்களில் நடித்து வந்தவர். 1959 இல் வெளியான கண் திறந்தது திரைப்படத்தில் கதாநாயகனாக நடித்தார். தேடிவந்த லட்சுமி, கறுப்புப் பணம், கருந்தேள் கண்ணாயிரம் உள்ளிட்ட பல படங்களில் இவர் நடித்தார்.\n\nஒரே நாடகக் கம்பனியில் நடித்து வந்த மனோரமாவை 1964 ஆம் ஆண்டில் திருமணம் செய்தார். ஆனாலும் மகன் பூபதி பிறந்து 15 நாட்களிலேயே இருவரும் பிரிந்தனர். அதன் பின்னர் நாடக நடிகையான பங்கஜம் என்பவரை மணந்தார்.\n\n\nSection::::மறைவு.\nஇராமநாதன் 1990 டிசம்பர் 18 அன்று சென்னையில் மாரடைப்பால் காலமானார்.\n"}
{"id": "310478", "url": "https://ta.wikipedia.org/wiki?curid=310478", "title": "இலகுலீசர்", "text": "இலகுலீசர்\n\nஇலகுலீசர், லகுலீசர் அல்லது நகுலீசர் சிவநெறியின் உட்பிரிவுகளுள் ஒன்றான பாசுபத சைவத்தைத் தோற்றுவித்தவர். இவரை, ஏற்கனவே இருந்த பாசுபத சைவத்தை மறுமலர்ச்சிக்குள்ளாக்கியவர் என்று சொல்வோரும் உண்டு. கி.மு 2ஆம் நூற்றாண்டில் வாழ்ந்ததாக நம்பப்படும் இவர், குஜராத்தின் காயாவரோகண் பகுதியில், அந்தணர் குலத்தில் அவதரித்ததாகச்சொல்லப்படுகின்றார். பாசுபதம் புகழ்பெற்ற பிற்காலத்தில், சிவனின் அவதாரமாக மேனிலையாக்கப்பட்ட இவர், சிவசின்னங்களுடன் காட்சி தரும் சிற்பங்கள், தென்னகம் உட்பட, இந்தியாவெங்கணும் வடிக்கப்பெற்றன. இலகுலீசர் எனும் பெயருக்கேற்ப (இலகுடம் சங்கதம்:கோல்,மழு) அவை ஒரு கையில் தண்டாயுதம் தாங்கியவையாக அமைந்தன.\n\nSection::::தொன்மங்களும் வரலாறும்.\nஇலிங்க புராணக் கதையொன்று, அவர் யோகநெறியின் தோற்றுவிப்பாளர் என்றும், ஈசனின் 28ஆவது மற்றும் இறுதி அவதாரம் என்றும் சொல்கின்றது. கௌருசியர், கர்க்கர், மித்திரர், குசிகர் எனும் நான்கு சீடர்கள் அவருக்கு அமைந்திருந்ததாகவும், அவர்கள் மகாகாலவனத்தில் \"காயாவரோகணேசுவரர்\" எனும் இலிங்கத்தைத் தாபித்து வழிபட்டதாக ஸ்காந்தபுராணம் கூறும். வியாசரின் சமகாலத்தில், \"நகுலீசன்\" எனும் பெயரில் ஈசன் அவதரித்து பாசுபத நெறியைத் தோற்றுவித்தார் எனும் கருத்து, கூர்ம புராணம், வாயு புராணம் என்பவற்றிலும் உண்டு. \n\nசில ஆய்வாளர்கள், இவர் ஆரம்பத்தில் ஒரு ஆசீவகர் என்றும், அப்போது சிதறுண்டு கிடந்த சைவக்கூறுகளை ஒன்றிணைத்து, \" பசுபதியின் நெறி\" எனப் பொருளுற, பாசுபத நெறியைத் தோற்றுவித்ததாகச் சொல்கின்றனர். ஆசீவகம், வைதிகம், சமணம் என்பவற்றுடன் பௌத்தத்தையும் தத்துவார்த்தத் தளத்தில் எதிர்த்த இலகுலீசர்,மிகப்பழைமையான தாந்திரீகம், சாங்கியம், ஹட யோகம் என்பவற்றை ஒன்றிணைத்து, பாசுபதத்துக்கான மெய்யியற் கோட்பாட்டை வகுத்துக்கொண்டார். இவரை ஈசனின் அவதாரமாக வழிபடும் போக்கு, கி.பி முதலாம் நூற்றாண்டிலேயே ஆரம்பித்திருக்கின்றது. \n\nSection::::மெய்யியலும் இலகுலீசரும்.\n இலகுலீச பாசுபதமானது, இருமை - அல்லிருமை (பேதாபேத) இணைந்த சைவ மெய்யியலாகக் கருதப்படுகின்றது. இலகுலீசரால் எழுதப்பட்டதாக நம்பப்படும் பாசுபத சூத்திரம், அதன் உரை நூலான கௌண்டினியரின் பஞ்சார்த்த பாடியம் என்பன 1930இல் கண்டுபிடிக்கப்பட்டன. பாசுபதர்கள் முக்கியமாக யோகத்தைக் கைக்கொண்டவர்கள். \nஇலகுலீசரின் பாசுபதக் கோட்பாடானது, காரணம், காரியம், க்லை, விதி, யோகம், துக்காந்தம் (விடுதலை) எனும் ஆறையும் தன் சாதனங்களாகக் குறிப்பிடுகின்றது.\n\nSection::::இலகுலீசச் சிற்பங்கள்.\nகுசாணப் பேரரசனான குவிஷ்கனே (கி.பி 140), அவர்களது நாணயத்திலிருந்த கிரேக்கத் தெய்வங்களை, சிவன் மற்றும் இலகுலீசர் கொண்டு மாற்றியமைத்த முதல் மன்னன் என்று கருதப்படுகின்றான். சந்திரகுப்த மௌரியர் காலத்துக்குப் பின் (கி.பி 4ஆம் நூற்.) இலகுலீசரின் திருவுருவங்கள் பெருமளவு கிடைக்க ஆரம்பிக்கின்றன. அவற்றில், ஒருகையில் தண்டமும் மறுகையில் தோடம்பழமும் ஏந்தி நிற்பவராக அல்லது அமர்ந்தவராக அவர் சித்தரிக்கப்பட்டுள்ளார். அவரது ஊர்த்துவலிங்கம் (நிமிர்ந்த உறுப்பு) வாழ்க்கையை உத்வேகம் செய்யும் குறியீடாகக் கொள்ளப்படுகின்றது. எனினும், பதினோராம் நூற்றாண்டின் பின்பேயே இலகுலீச வழிபாடு தென்னகத்தை வந்தடைந்திருக்கின்றது. \n\nகர்நாடகம், குஜராத், சௌராஷ்டிரம் மற்றும் சில கிழக்கிந்தியப் பகுதிகளில் இலகுலீச சிற்பம் கிடைக்கப்பெற்றிருக்கின்றது. எலிபண்டாக் குகைகளிலும் இலகுலீச சிற்பம் காணப்படுகின்றது. மதுரை மாவட்டம் மேலூருக்கு அருகில் உள்ள அரிட்டாபட்டி எனும் கிராமத்தில் உள்ள குடைவரைச் சிவன் கோயிலிலும் இலகுலீசரின் சிற்பம் உள்ளது. \n\n"}
{"id": "310479", "url": "https://ta.wikipedia.org/wiki?curid=310479", "title": "வசன சாகித்தியம்", "text": "வசன சாகித்தியம்\n\nவசன சாகித்தியம் அல்லது வசனம் என்பது, கன்னடப் பாட்டியலின் ஒரு வகையாகும். கி.பி 11ஆம் நூற்றாண்டில் உருவாகி, 12ஆம் நூற்றாண்டளவில் பெருமளவு வளர்ச்சிகண்ட இது, மிக இலகுவாகப் புரிந்துகொள்ளக்கூடிய எளிய சொல்லாடல்களால் ஆனது.வசனங்கள் தோன்றிய அதே காலப்பகுதியில் எழுந்த வீரசைவ இயக்கத்தின் முக்கியமான கொள்கைபரப்புங் கருவியாகவும் அது காணப்பட்டது. தமிழில் எழுந்த தேவாரங்களுடன் இவற்றை ஒப்பிடலாம்.\n\nSection::::வரலாறு.\nபதினோராம் நூற்றாண்டு மேலைச் சாளுக்கியர் ஆட்சியின் கீழ் வாழ்ந்த ஓர் தாழ்குலத்து ஞானியான \"மாதர சென்னையா\" என்பவரே, இத்தகைய கவிதைகளை முதன்முதலில் உருவாக்கியவராகச் சொல்லப்படுகிறார். பிற்காலத்தில், தென்காலச்சூரி அரசின் முதலமைச்சரும், வீர சைவத்தை முன்னெடுத்தவருமான பசவர், சென்னையாவையே தன் வசனங்களின் தந்தை என்று போற்றுகின்றார்.\n\nSection::::வசனங்களின் அமைப்பு.\n\"வசன\" என்றால் கன்னடத்தில் \"சொல்லப்பட்டது\" எனப்பொருள்படும். பெரியோரால் சொல்லப்பட்ட அரிய விடயங்கள், வசனகலு என்று அறியப்பட்டன. வசனங்கள் வாழ்க்கையின் நிலையாமை, சிவபக்தி நோக்கிய அடியவனின் நகர்வு, பாகுபாடின்மை,சிவனை அடைவதற்காக உலக இச்சையிலிருந்து விலகுதல் போன்றவற்றைப் பாடுபொருளாய்க் கொண்டமைந்தவை. மிகச்சிறிய பந்தி அமைப்புக் கொண்டவை. அவற்றின் இறுதி, சிவனைக் குறிக்கும் ஏதாவது ஒரு விளியுடன் முடிவுறும். அவ்விளியைக் கொண்டு பாடியவர் யாரென்று இனங்கண்டுகொள்ளமுடியும். உதாரணமாக, பசவர், கூடல சங்கமேசுவரா என்றும், அல்லமப் பிரபு குகேசுவரா என்றும், அக்கா மகாதேவி சென்ன மல்லிகார்ச்சுனா என்றும் முடிப்பார்கள். \n\nSection::::வசனங்களும் சரணர் இயக்கமும்.\nபசவர் முதலான சரணர்களின் வசனங்கள், இறையுணர்வுடன் கூடிய சமூக விழிப்புணர்வுக்கு வழிவகுத்தன. வசனங்களை இயற்றிய சுமார் 200 சரணர்கள், வீரசைவ மரபில் அறியப்படுகின்றனர். இவர்களில் முப்பதுக்கும் மேற்பட்டவர்கள் பெண்கள். பசவர், அக்கா மகாதேவி, சென்னபசவர், சித்தாராமர் முதலானோர் புகழ்பெற்ற வசனங்களை இயற்றியுள்ளனர். \n\n\n\n"}
{"id": "310487", "url": "https://ta.wikipedia.org/wiki?curid=310487", "title": "ஜாமியா பள்ளிவாசல், பீசப்பூர்", "text": "ஜாமியா பள்ளிவாசல், பீசப்பூர்\n\nஜாமியா பள்ளிவாசல் (\"Jama Masjid\") என்பது இந்தியாவின் கர்நாடகம் மாநிலத்தில் பீசப்பூர் மாவட்டத்தில் அமைந்துள்ளது. முகலாய கட்டிடப்பாணியில் அலி அதில் சா-I ஆல் 1578 இல் கட்டப்பட்டது. \nSection::::வரலாறு.\nஜாமியா பள்ளிவாசல், பீசப்பூர் கோட்டைக்கு \nதென்கிழக்கு பகுதியில் உள்ளது. இது 1565 இல் கட்ட ஆரம்பிக்க பட்டது.ஆனால் 1578 இல் கட்டிமுடிக்கப்பட்டது.\nஇங்கு தூண்கள் பிரார்த்தனை கூடம் மற்றும் ஒன்பது வழிகள் உள்ளன.மேல் பகுதியில் வசீகரிக்கும் குவிமாடம் உள்ளது.முன் பகுதியில் ஹவுஸ் உள்ளது.இப்பள்ளிவாசல் பரப்பளவு 10810 சதுர மீட்டர் ஆகும்.\nபள்ளிவாசல் தரைத்தளம் பளிங்கு கற்கள் கொண்டு முகலாய மன்னர் ஔரங்கசீப் மூலம் பதிக்கப்பட்டது.அவர் மூலமே கிழக்கு நுழைவாயில் விரிவுபடுத்த பட்டது.\n"}
{"id": "310494", "url": "https://ta.wikipedia.org/wiki?curid=310494", "title": "காரடையான் நோம்பு", "text": "காரடையான் நோம்பு\n\nகாரடையான் நோம்பு என்பது காமாட்சியம்மனை பெண்கள் வழிபட்டு கடைபிடிக்கும் நோம்பாகும். இதனை \"சாவித்ரி நோம்பு\" , காமாட்சி விரதம், கவுரி விரதம் என பல்வேறு பெயர்களால் அழைக்கப்படுகிறது. சாவித்ரி காட்டில் அடை செய்து படைத்தமையால் காரடையான் நோம்பு என்று அழைக்கின்றனர்.\n\nஇந்த நோம்பினால் கணவனுடைய ஆயுளை அதிகரிக்கும் என நம்புகின்றார்கள். கற்பில் சிறந்தவளான சாவித்திரி தன்னுடைய கணவனின் ஆயுள் காலம் முடிந்து யமதேவன் அவனுடைய உயிரைப் பரித்துச் சென்ற போதிலும், யமனுடனிமிருந்து மீட்டு வந்தாள் என்று நம்பப்படுகிறது. சாவித்ரி ஆனிமாத அமாவாசையிலிருந்து மூன்று நாட்கள் விரதம் மேற்கொண்டாள். இந்த காலத்தினை \"சாவித்ரி விரத கல்பம்\" என்கின்றனர்.\n\nஇவ்விரத வழிபாடானது மாசி மாதம் கடைசி நாள் இரவு தொடங்கப்பட்டு பங்குனி மாதம் முதல் நாள் நிறைவு பெறுகிறது. வழிபாட்டின் முடிவில் வழிபாட்டில் இடம் பெற்ற நோன்பு கயிறு பெண்களால் அணியப்படுவது குறிப்பிடத்தக்கது.\n\nSection::::தொன்மம்.\nதிரியுமத்சேனன் மன்னனின் மகன் சத்யவான். அசுபதி மன்னின் மகள் சாவித்திரி. இவர்கள் இருவருக்கும் திருமணம் நடைபெற்றது. சாவித்திரி கவுரி விரதத்தினை மேற்கொண்டிருந்தாள். அந்த விரதக் காலத்திலேயே சத்யவான் காட்டில் இறந்தார். \n\nதான் மேற்கொண்ட கவுரி விரதத்தினை முடிக்க மண்ணால் செய்த வடையை செய்து வழிபட்டாள். விரதம் பூர்த்தியானது. அதன் பின்பு யமதர்மனிடம் வேண்டி தன்னுடைய கணவனை மீட்டாள். \n"}
{"id": "310500", "url": "https://ta.wikipedia.org/wiki?curid=310500", "title": "திண்டுக்கல் மாவட்டத்திலுள்ள கல்வி நிலையங்கள்", "text": "திண்டுக்கல் மாவட்டத்திலுள்ள கல்வி நிலையங்கள்\n\nதிண்டுக்கல் மாவட்டத்திலுள்ள கல்வி நிலையங்கள் என்பது தமிழகத்தின் திண்டுக்கல் மாவட்டத்தில் செயற்பட்டுவரும் கல்லூரிகள், பள்ளிகள் உள்ளிட்ட கல்வி நிறுவனங்களின் பட்டியலாகும்.\n\n\n\n\nSection::::மேற்கோள்கள்.\nஎம்.எஎம்\n"}
{"id": "310501", "url": "https://ta.wikipedia.org/wiki?curid=310501", "title": "இயக்க மகளிர்", "text": "இயக்க மகளிர்\n\nஇயக்க மகளிர் என்பவர்கள் சிவபெருமானின் மகனான முருகனினை வளர்த்த ஆறு பெண்களாவார்கள். இவர்களை \"கார்த்திகைப் பெண்டீர்\", \"கார்த்திகைப் பெண்கள்\" எனவும் அழைப்பர். \n\nSection::::தொன்மம்.\nசிவபெருமானின் ஆறு முகங்களிலிருந்து ஆறு நெருப்புபொறிகள் வெளிவந்தன. அவற்றை வாயுபகவான் எடுத்துச் சென்று சரவணப் பொய்கையில் சேர்த்தார். அப்பொறிகள் ஆறு குழந்தைகளாயினர். அவர்களை கார்த்திகைப் பெண்டீர் எடுத்து வளர்த்தனர். பார்வதி தேவி ஆறு குழந்தைகளையும் ஒருசேர அணைக்கும் போது ஆறுபேரும் ஒன்றாகி ஆறுமுக முருகனாகினார். \n\nஒரு முறை சிவபெருமான் கயிலாயத்தில் நந்தி, பிருங்கி, மகானர் முதலான சிவகண நாதர்களுக்கும் மற்றும் சிவகனங்கள், சனகர் முதலிய நான்கு முனிவர்களுக்கும் அட்டமா சித்திகளை உபதேசித்தார். அப்போது அங்குவந்த இயக்க மகளிர் சிவபெருமானிடம் அட்டமா சித்திகளை உபதேசிக்க வேண்டினர். சிவபெருமான் அவர்களை உமையைப் பூசைச் செய்து சக்திகளைப் பெற்றுக்கொள்ளும்படி கூறினார். அப்பெண்கள் உமையை வணங்கி அட்டமா சித்திகளைப் பெற்றனர்.\n\nSection::::இவற்றையும் காண்க.\nகந்த புராணம்\n"}
{"id": "310502", "url": "https://ta.wikipedia.org/wiki?curid=310502", "title": "4-மெத்தில்-1-பென்டனால்", "text": "4-மெத்தில்-1-பென்டனால்\n\n4-மெத்தில்-1-பென்டனால் \"(3-Methyl-1- pentanol)\" என்பது CHO என்ற வேதி வாய்ப்பாடு கொண்ட ஒரு கரிம வேதியியல் சேர்மமாகும். பொதுவாக இச்சேர்மத்தை இரண்டாம்நிலை ஐசோயெக்சைல் ஆல்ககால் என்ற பெயரால் அழைப்பர். நிறமற்ற திரவமாக காணப்படும் 4-மெத்தில்-1-பென்டனால் லொங்கன் பழத்தில் காணப்படுகிறது. \n"}
{"id": "310506", "url": "https://ta.wikipedia.org/wiki?curid=310506", "title": "2016 கோடை ஒலிம்பிக் ஏலங்கள்", "text": "2016 கோடை ஒலிம்பிக் ஏலங்கள்\n\n2016 கோடை ஒலிம்பிக் மற்றும் மாற்றுத் திறனாளர் ஒலிம்பிக் ஏலங்களில் ஏழு நாடுகள் பன்னாட்டு ஒலிம்பிக் குழுவிடம் செப்டம்பர் 13, 2007இல் கேட்பு விண்ணப்பம் அளித்தன. இவற்றில் அசர்பைசானின் பக்கூ , கத்தாரின் தோகா, செக் குடியரசின் பிராகா நகரங்களின் விண்ணப்பங்கள் சூன் 2008இல் நிராகரிக்கப்பட்டன. இவை மூன்றுமே தேர்ந்தெடுக்கப்பட்டிருந்தால் அவர்களின் முதல் ஒலிம்பிக்காக இருந்திருக்கும். அசர்பைசானின் மனு போதிய கட்டமைப்புக்கள் இல்லாததாலும் மற்றும் 2014ஆம் ஆண்டு குளிர்கால ஒலிம்பிக் விளையாட்டுக்கள் நடந்த சோச்சிக்கு அண்மையில் இருந்ததாலும் நிராகரிக்கப்பட்டது. கத்தாரின் கேட்பு பாரசீக வளைகுடாவில் கோடையில் நிலவும் மிக உயரிய வெப்பநிலை காரணமாக நிராகரிக்கப்பட்டது. பிராகாவின் கேட்பும் மீண்டும் ஈரோப்பாவில் நடத்தும் வாய்ப்பின்மையால் நிராகரிக்கப்பட்டது. \n\nசூன் 4, 2008இல் நான்கு நகரங்களின் கேட்பு விண்ணப்பங்கள் ஏற்கப்பட்டதாக அறிவிக்கப்பட்டது: சிகாகோ, மத்ரித், இரியோ டி செனீரோ, தோக்கியோ. கிரேக்கத்தின் ஏதென்ஸ் நகரத்தில் நடந்த பன்னாட்டு ஒலிம்பிக் குழுவின் அமர்வில் இந்த முடிவு எடுக்கப்பட்டது. \n\nஇந்த நான்கு நகரங்களின் நாட்டுத் தலைவர்களின் முன்னிலையில் அக்டோபர் 2, 2009இல் கோபனாவன், டென்மார்க்கில் நடந்த ப.ஒ.குழுவின் 121வது அமர்வு நடைபெற்றது. பெல்லா மையத்தில் ஒன்றன் பின் ஒன்றாக, சிகாகோ, தோக்கியோ, இரியோ, மத்ரிது தங்கள் அளிக்கைகளை வழங்கினர். இந்த அமர்வில் எசுப்பானியாவின் அரசர், ஓப்ரா வின்ஃப்ரே, பெலே போன்ற பல புகழாளர்களும் இருந்தனர். பன்னாட்டு ஒலிம்பிக் குழுவின் மதிப்பீட்டுக் குழுவும் தனது அறிக்கையை வழங்கியது. மூன்று சுற்று வாக்கெடுப்பிற்குப் பின்னர் முதலில் சிகாகோவும் பின்னர் தோக்கியோவும் தங்கள் வாய்ப்பை இழந்தன.\n\nஇறுதிச் சுற்றில் இரியோ டி செனீரோ 66 வாக்குகளும் மத்ரித் 32 வாக்குகளும் பெற 2016 கோடைக்கால ஒலிம்பிக் விளையாட்டுப் போட்டிகளையும் மாற்றுத்திறனாளர் ஒலிம்பிக்கையும் நடத்தும் உரிமையை இரியோ பெற்றது. போர்த்துக்கேய மொழி பேசும் நாடுகளில் பிரேசில் முதலாவது நாடாகவும் இரியோ டி செனீரோ தென் அமெரிக்காவில் கோடைக்கால ஒலிம்பிக் விளையாட்டுக்களை நடத்தும் முதல் நகரமாகவும் இருக்கும். இந்த ஏல செயல்பாட்டின் போது உளவு, இனப்பாகுபாடு, எதிர்த்தரப்பு தடங்கல்களைக் குறித்த சர்ச்சைகளும் நிகழ்ந்துள்ளன.\n\nவெற்றி வாய்ப்பை இழந்த ஆறு நகரங்களில் நான்கு மீண்டும் 2020 கோடைக்கால ஒலிம்பிக் விளையாட்டுப் போட்டிகளை நடத்த விண்ணப்பித்தன. பக்கூ, தோகா, மத்ரித் மற்றும் தோக்கியோ தேர்ந்தெடுக்கப்பட்டன. மத்ரிதும் தோக்கியோவும் அடுத்த நிலைக்கு முன்னேற இறுதியில் தோக்கியோ தேர்ந்தெடுக்கப்பட்டது.\n\n"}
{"id": "310512", "url": "https://ta.wikipedia.org/wiki?curid=310512", "title": "சூரிய சதகம்", "text": "சூரிய சதகம்\n\nசூரிய சதகம் என்பது மயூரசன்மன் என்பவரால் எழுதப்பட்ட நூலாகும். மயூரசன்மன் கடவு தேசம் என்னும் நாட்டின் அரசனாவான். அவன் சிறந்த கவிஞராகவும், வடமொழியில் பெரும்புலமை பெற்றிருந்தார். சில காலம் கண்கள் தெரியாமல் இருந்தார். அவர் பார்வை பெறுவதற்கு பல்வேறு தலங்களுக்குச் சென்றுவந்தார். \n\nகாஞ்சிபுரம் கச்சபேச்வரர் கோயிலில் சூரிய தீர்த்ததில் நீராடி, சிவபெருமானை வணங்கினார். அவருக்கு கண்கள் பார்வையை மீண்டும் கிடைத்தது. தனக்கு கண்பார்வை கிடைத்தமைக்காக சூரியன் பெயரில் 100 வடமொழி பாடல்கள் கொண்டதாக நூலினை எழுதியுள்ளார். இந்நூலின் பாடல்கள் சில காஞ்சிபுரம் கச்சப்பர் கோயிலில் கல்வெட்டுகளாக உள்ளன.\n"}
{"id": "310513", "url": "https://ta.wikipedia.org/wiki?curid=310513", "title": "சரணர்", "text": "சரணர்\n\nசரணர் என்பது வீரசைவத்தின் முக்கியமான அடியவர்களைக் குறிப்பிடப் பயன்படும் பதம் ஆகும். சுமார் 200இற்கும் மேற்பட்ட சரணர்கள் வீரசைவ மரபில் இனங்காணப்பட்டிருக்கிறார்கள். இவர்களில் முப்பதுக்கும் மேல் பெண்கள் ஆவர். இவர்கள் வசனங்கள் எனப்படும் புகழ்பெற்ற கன்னட உரைநடைக் கவிதைகளை யாத்திருக்கிறார்கள். இவ்வசனங்களுக்கு, வீர சைவர்களால், தமிழ்த் தேவாரங்களின் அளவு மரியாதை வழங்கப்படுகின்றது.\n\nSection::::பஞ்சாச்சாரியார்.\nசரணர்களுக்கும் வீரசைவத்தின் தோற்றத்துக்கும் வளர்ச்சிக்கும் முக்கியமான ஐவர் \"ஸ்தாபனாச்சாரியார்\" என்று போற்றப்படுகின்றனர். இந்த ஐவரையும் பஞ்சாச்சார்யர் என்று வழிபடுவது இலிங்காயத மரபு. ஐந்து ஆச்சாரியார்களையும் ஈசனின் ஐந்து முகங்களுடனும், இந்தியாவின் ஐந்து வீரசைவ மடங்களுடனும் இணைப்பது மரபு. \n\nSection::::இரேவண சித்தர்.\nஅகத்தியரின் குருவாகச் சொல்லப்படும் இரேவண சித்தர் அல்லது இரேணுகாச்சாரியார் வீடணனுக்கு முந்நூறு கோடி இலிங்கங்களை வழங்கியவர் என்றும் கொல்லிப்பாகையிலுள்ள சோமேசுவர இலிங்கத்துடன் தொடர்பானவர் என்றும் வீரசைவ மரபுரைகள் சொல்கின்றன. இரம்பாபுரியில் இவர் வீரசைவ மடம் அமைத்தார்.\n\nSection::::மருள சித்தர்.\nவடக்ஷேத்திரத்திலுள்ள சித்தேசுவர இலிங்கத்துடன் இணைத்து நோக்கப்படும் மருள ஆராத்தியர், உச்செயினியில் ஒரு மடம் அமைத்தார்.\n\nSection::::ஏகோராம ஆராத்தியர்.\nஇவர் பிரம்ம சூத்திரத்துக்கு வீரசைவ மரபில் உரை எழுதியதாகச் சொல்லப்படுகின்றது. சுதாகுண்டத்தில் இருக்கும் மல்லிகார்ச்சுன இலிங்கத்துடன் தொடர்பானவர். சிறீசைலத்தில் இவரால் ஒரு மடம் அமைக்கப்பட்டது.\n\nSection::::பண்டித ஆராத்தியர்.\nதிராட்சாராமத்து இராமநாத இலிங்கத்துடன் தொடர்பானவர். கேதாரத்தில் மடம் அமைத்தார்.\n\nSection::::விஷ்வ ஆராத்தியர்.\nவாரணாசியின் விசுவ இலிங்கத்துடன் தொடர்பானவர். காசியில் மடம் அமைத்தார்.\n\nSection::::முக்கிய சரணர்கள்.\nபஞ்சாச்சாரியாரின் கொடிவழியில் வீரசைவத்துக்கு வித்திட்ட முக்கியமானவர்களாகத் தம்மை அறிவித்துக்கொண்டோர், பசவர் முதலாய சரணர்கள். முக்கியமான சரணர்களின் பட்டியல் வருமாறு:\n"}
{"id": "310514", "url": "https://ta.wikipedia.org/wiki?curid=310514", "title": "பஞ்ச கிருஷ்ண தலங்கள்", "text": "பஞ்ச கிருஷ்ண தலங்கள்\n\nபஞ்ச கிருஷ்ண தலங்கள் என்பவை கிருஷ்ணருக்கான ஐந்து தலங்களாக கூறப்படுகிறது. இதனை பஞ்ச கிருஷ்ண சேத்தரங்கள் என்றும் அழைக்கப்படுகின்றன. \n\nஇவை திருக்கண்ணங்குடி, திருக்கண்ணமங்கை, திருக்கண்ணபுரம், கபிஸ்தலம், திருக்கோவிலூர் ஆகியவைகளாகும். \n"}
{"id": "310515", "url": "https://ta.wikipedia.org/wiki?curid=310515", "title": "சிரௌத்த சைவம்", "text": "சிரௌத்த சைவம்\n\nசிரௌத்த சைவம் என்பது, ஆகமங்களை அன்றி, தனியே வேதங்களின் முதன்மைக்கு முன்னுரிமை வழங்கும் சைவப் பிரிவு ஆகும். இது சிவனே பரம் என ஏற்றுக்கொள்ளும் போதும், வேதங்கள் கூறும் வருணாச்சிரமத்துக்கு முக்கியத்துவம் வழங்குகின்றது. பெருமளவு சிரௌத்த சைவர்கள், கர்நாடகா மற்றும் ஆந்திரப் பகுதிகளில் வாழ்கின்றனர்.\n\nSection::::சைவ மெய்யியல்.\nமெய்யியல் ரீதியில் இதனை சிவாத்துவிதம், சிவ விசிட்டாத்துவிதம் என்றெல்லாம் கூறுவதுண்டு. இதற்கும் வைணவ விதப்பொருமைக்கும் ஒற்றுமைகள் அதிகமாக இருக்கும் அதேவேளை, தமிழ் மெய்கண்ட சித்தாந்தத்துடனும் மெய்யியல் நிலைப்பாட்டில் ஓரளவு ஒத்துச் செல்கின்றது. வேத முதன்மையை முன்னிறுத்துவது என்பதே சிவாகமங்களைப் போற்றும் ஏனைய சைவக் கிளைகளுடனான சிரௌத்த சைவத்தின் மிகப் பிரதானமான வேறுபாடு.\n\nசிரௌத்த சைவர்களின் கருத்துப்படி, உலகம் படைக்கப்பட்டது ஈசனின் அலகிலா ஆடலின் ஒரு அங்கமே. இவ்வுலகின் முதற்காரணியாகவும் துணைக்காரணியாகவும் அவனே விளங்குகின்றான். உலகமும் அவன் வடிவே எனினும், அதைத் தன் திருவருளான சக்தியின் மூலமே தோற்றுவிப்பதால், அவன் மாயையால் பாதிக்கப்படாதவன். மோட்சம் அடையப்படவேண்டுமெனின், அதற்கு சிவனருள் இன்றியமையாதது. வீடுபேற்றின் பின், உயிர் ஈசனோடு இரண்டறக்கலக்காது. அது, இயல்பான தன் சிவமாம் தன்மையை அடைந்து பேரின்பத்தில் திளைத்திருக்கும்.\n\nSection::::ஆசான்கள்.\nவேதாந்தக் கண்ணோட்டத்தில் முக்கியமான பிரஸ்தானத்திரயம் எனும் மூன்று நூல்களில், பிரம்ம சூத்திரத்துக்கு சைவ சித்தாந்தப் பார்வையில் உரை எழுதிய ஸ்ரீகண்ட சிவாச்சாரியாரும், அப்பைய தீட்சிதரும் சிரௌத்த சித்தாந்திகளால் போற்றப்படுகின்றனர். சிவ பரத்துவத்தைக் கூறும் சுருதிசூக்திமாலை , ஹரிஹரதாரதம்மியம் முதலான நூல்களை எழுதிய ஹரதத்தரும் சிரௌத்தருக்கு முக்கியமான ஆச்சாரியர். அப்பையரால் எழுதப்பட்ட \"சிவார்க்கமணிதீபிகை\" எனும் பிரம்மசூத்திர உரை முக்கியமானது. வேதாந்தம் சார்ந்த இந்து மெய்யியல் தளத்தில், சைவத்துக்கு இடமளித்த முக்கியமான வகுப்பு, சிரௌத்த சைவமே ஆகும்.\n\nSection::::கொள்கைகள்.\nஇலிங்காயதர்கள் போல் இவர்களும் உடலில் இலிங்கத்தைத் தரித்துக் கொள்கின்றார்கள். இவர்கள் கொள்கைப்படி, ஒரு பெண்ணோ நாலாம் வருணத்தவனோ தீட்சை பெறுவதில் அல்லது, இலிங்கம் தரிப்பதில் மறுப்பு இல்லையெனினும், பெண்ணொருத்தி, ஒரு இலிங்கதாரியை மணந்தபின்னரே இலிங்கத்தைத் தாமும் தரிக்கமுடியும்; சூத்திரன் முழுமையாக தாவரவுண்ணி ஆன பின்னரே இலிங்கதாரணம் செய்யவேண்டும் என்பது இவர்தம் கொள்கை. சிரௌத்த சைவத்தை விரும்பி வரும் எவரையும் தாம் கோத்திரம், குலம் கொண்டு தள்ளிவிடுவதில்லை என்றும், அவர்களை சிவ தீட்சையளித்து ஏற்றுக்கொள்வதே வழமை என்றும் இவர்கள் கூறுகின்றனர். சிரௌத்த சைவன் ஒவ்வொருவனும் நாள்தவறாமல் சிவபூசை செய்தே ஆகவேண்டும். நேரத்தைப் பொறுத்து, ஒரு நாழிகையில் செய்யக்கூடிய \"இலகு\" பூசையோ, மணிக்கணக்கில் நீளும் \"மகா\"பூசையோ அவன் செய்யவேண்டும்.\n\nSection::::தற்போதைய நிலை.\nஏனைய சைவர்கள் போலன்றி, இந்நாட்களில் இவர்கள் மிகச்சிறிய குழுவாகவே உள்ளனர். 1995இல் நிறுவப்பட்ட \"\"சிவஞானலகரி\" எனும் அமைப்பு, சிரௌத்த சித்தாந்தத்தை சமகாலத்தில் வளர்ப்பதில் பெரும் பங்காற்றிவருகின்றது.\n\n\n"}
{"id": "310519", "url": "https://ta.wikipedia.org/wiki?curid=310519", "title": "டி.டபிள்யூ.ஏ வானூர்தி 599", "text": "டி.டபிள்யூ.ஏ வானூர்தி 599\n\nடி. டபிள்யூ. ஏ வானூர்தி 599 (\"TWA Flight 599\") எனும் இந்த வானூர்தி சம்பவம், 1931, மார்ச்சு 31, அன்று, அந்நிறுவனம் திட்டமிட்டப்படி அமெரிக்க மிசூரி மாகாணத்தின் கேன்சஸ் நகரிலிருந்து, அமெரிக்க மேற்குப்பகுதியின் தென்பாதியை கடந்த பசிபிக் பெருங்கடலுக்கு அப்பால் இருக்கும் கலிபோர்னியா மாகாணத்திலுள்ள லாஸ் ஏஞ்சலசுக்கு ஃபோக்கர் எஃப்.10 (\"Fokker F.10\") வகையைச்சார்ந்த வானூர்தி ஒன்று பரந்துக்கொண்டிருந்தது. ட்ரை-மோட்டாரில் (\" tri-motor\") இயங்கக்கூடிய அந்த மர இறக்கைகள் கொண்ட வானூர்தி, கட்டமைப்புத் தோல்வியின் காரணமாக கேன்சஸ் புல்வெளிப் பகுதியில் விழுந்து நொறுங்கி விபத்துக்குள்ளானது. இந்த வனாந்தர விபத்தில், பிரபல அமெரிக்கக் காற்பந்தாட்ட வீரர் கனுட் ரோக்கன் (\"Knute Rockne\") என்பவர் உடன்; எஞ்சிய 7-பேர்களும் (அனைவரும்) கொல்லப்பட்டனர்.\n"}
{"id": "310525", "url": "https://ta.wikipedia.org/wiki?curid=310525", "title": "வில்லியம் பார்பர் II", "text": "வில்லியம் பார்பர் II\n\nவில்லியம் பார்பர் II (பிறப்பு ஆகத்து 30, 1963) ஒரு சீர்திருத்தத் திருச்சபை குரு, முற்போக்குச் செயற்பாட்டாளர், அறத் திங்கள்களின் ஒருங்கிணைப்பாளர்களில் ஒருவர், என்.ஏ.ஏ.சி.பி யின் நோர்த் கரொலைனாவின் தலைவர், எழுத்தாளர்.\n\nSection::::கல்வியும் குடும்பமும்.\nவில்லியம் பார்பர் அரசியல் அறிவியலில் இளநிலைப் பட்டத்தைப் பெற்றார். இறையில் கல்வியை டியூக் பல்கலைக்கழகத்திலும், பொதுக் கொள்கை மற்றும் பாதிரியார் பொறுப்பு/கவனிப்பில் (pastoral care) முதுநிலை கல்வியை டிரூவ் பல்கலைக்கழகத்திலும் பெற்றார்.\n\nSection::::கொள்கைகளும் செயற்பாடுகளும்.\nபார்பர் ஒரு முக்கிய கிறித்தவ விடுதலை இறையியல் (liberation theology) சிந்தனையாளர், செயற்பாட்டாளர் ஆவார். ஐக்கிய அமெரிக்காவில் பெரும்பாலான கிறித்தவ அமைப்புகள் பழமைவாதக் கட்சியையும் கொள்கைளையும் முன்னிறுத்த, அதற்கு நேர் எதிர்மாறாக முற்போக்கான கொள்கைகளையும் செயற்பாடுகளையும் விடுதலை இறையியல் முன்வைக்கிறது. குறிப்பாக பின்வருவற்றை முன்னிறுத்துகிறார்.\n\n\nஏப்பிரல் 2013 இல் இருந்து நோர்த் கரொலைனாவின் தலைநகரில் மாகாண குடியரசுக் கட்சியின் தீவர வலதுசாரி சட்டங்களை எதிர்த்து அறத் திங்கள் குடிமுறை உரிமைப் போராட்டங்களை ஒருங்கிணைத்து வருகிறார். இவர் நோர்த் கரொலைனாவில் பல்வகைப்பட்ட செயற்பாட்டு அமைப்புக்களையும், பல்லினத்தவர்களையும் அமைத்து ஒரு முற்போக்கு கூட்டுகியக்கத்தை ஒருங்கிணைத்துள்ளார்.\n"}
{"id": "310527", "url": "https://ta.wikipedia.org/wiki?curid=310527", "title": "பிரேசிலிய ஒலிம்பிக் குழு", "text": "பிரேசிலிய ஒலிம்பிக் குழு\n\nபிரேசிலிய ஒலிம்பிக் குழு (\"Brazilian Olympic Committee\"), ( – COB) பிரேசிலிய விளையாட்டுத் துறையில் மிக உயரிய அமைப்பாகும்; இது ஒலிம்பிக் விளையாட்டுக்களில் பிரேசிலின் பங்கேற்பை கட்டுப்படுத்துகின்றது. சூன் 8, 1914இல் நிறுவப்பட்டபோதும் இதன் அலுவல்முறையான செயற்பாடுகள் முதல் உலகப் போரால் தடைபட்டு 1935ஆம் ஆண்டுகளிலிருந்து செயல்படுகின்றது. துவக்கத்தில் இது பிரேசிலின் படகுவலிப்பு சங்கங்களின் கூட்டமைப்புத் தலைமையிடத்திலிருந்து செயல்பட்டது. \n\nபி.ஒ.குழு பலவகைகளில் வருமானம் ஈட்டுகின்றது; முதன்மையான வருமானமாக பிரேசிலிய தேசிய குலுக்கல் பரிசுச் சீட்டு இலாபத்தில் 2% இதற்கு வழங்கப்படுகின்றது. இதன் தற்போதைய தலைவராக கார்லோசு ஆர்த்தர் நுசுமான் உள்ளார். இதன் முதன்மைத் திட்டமாக இரியோ டி செனீரோவில் நடக்கவிருக்கும் 2016 கோடைக்கால ஒலிம்பிக் விளையாட்டுப் போட்டிகள் உள்ளன.\n\n"}
{"id": "310531", "url": "https://ta.wikipedia.org/wiki?curid=310531", "title": "2016 கோடைக்கால ஒலிம்பிக்கில் தீச்சுடர் தொடரோட்டம்", "text": "2016 கோடைக்கால ஒலிம்பிக்கில் தீச்சுடர் தொடரோட்டம்\n\n2016 கோடைக்கால ஒலிம்பிக்கில் தீச்சுடர் தொடரோட்டம் (\"2016 Summer Olympics torch relay\") 2016 கோடைக்கால ஒலிம்பிக் விளையாட்டுப் போட்டிகளுக்கு முன்பாக ஏப்ரல் 21, 2016 முதல் ஆகத்து 5, 2016 வரை நடைபெறும். கிரேக்கத்தின் ஒலிம்பியாவில் ஏற்றப்படும் தீச்சுடர் ஏதென்சிற்கு ஏப்ரல் 27 அன்று வந்தது. பிரேசில் நாட்டில் தலைநகர் பிரசிலியாவில் துவங்கி 300 பிரேசிலிய நகரங்கள், 26 மாநில மற்றும் கூட்டரசு மாவட்ட தலைநகரங்கள் வழியே இரியோ டி செனீரோவிலுள்ள மரக்கானா விளையாட்டரங்கத்தில் முடிவுறும்.\n\n\n\n"}
{"id": "310545", "url": "https://ta.wikipedia.org/wiki?curid=310545", "title": "தரைப்பருந்து", "text": "தரைப்பருந்து\n\nதரைப்பருந்து, நெடுங்கால் பாம்புப்பருந்து அல்லது நெடுங்காற்கழுகு (\"secretary bird\"; \"Sagittarius serpentarius\") என்பது மிகவும் பெரிய, அதிகமாக தரையில் காணப்படும் கொன்றுண்ணிப் பறவை ஆகும். இது ஆப்பிரிக்காவின் அகணிய உயிரியும், பொதுவாக துணை ஆப்பிரிக்காவின் திறந்த புல் நிலங்களில் காணப்படுகிறது. இது பிற பகலாடி கொன்றுண்ணிப் பறவைகளான பருந்துகள், பாறுகள், பிணந்தின்னிக் கழுகுகள், பூனைப் பருந்துகள் ஆகியவற்றின் வரிசையான \"அசிபிட்ரிபோம்களின்\" அங்கத்துவமாக உள்ளது.\n\nஇப்பறவை சூடான், தென்னாப்பிரிக்கா ஆகியவற்றின் சின்னங்களில் இடம் பெற்றுள்ளது.\n\n"}
{"id": "310546", "url": "https://ta.wikipedia.org/wiki?curid=310546", "title": "பொரி வல்லூறு", "text": "பொரி வல்லூறு\n\nபொரி வல்லூறு (\"peregrine falcon\", \"Falco peregrinus\") என்பது ஒரு \"பல்கொய்ன்டே\" குடும்பத்தைச் சேர்ந்த ஒரு கொன்றுண்ணிப் பறவை ஆகும். இது ஒரு பெரிதான, காகத்தின் அளவுகொண்ட வல்லூறு ஆகும். இது நீல-பழுப்பு நிறத்தை பின்னும், கீழ்ப்பகுதியில் வெள்ளையும், கருப்புத் தலையும் கொண்டு காணப்படும். இதன் கண்கள், கால்கள், அலகு போன்றவை மஞ்சள் நிறத்தில் இருக்கும். இது பாம்பு, எலி, வாத்து, நீர்ப் பறவை போன்றவற்றை பிடித்து உண்ணும் பறவையாகவும், பால் ஈருருமை உடையதாகவும், ஆண் பறவையைவிட பெண் பறவை சற்று பெரியனவாக இருக்கும். பொரி வல்லூறு அதன் வேகத்திற்கானப் புகழ் பெறுகிறது. இதன் வேகம் வேட்டையாட கீழே குதிக்கும்போது வரைக்கு மேல் செல்வதால் இது உலகிலேயே அதி வேகமாக பறக்கும் பறவையாக உள்ளது. தேசிய புவியியல் தொலைக்காட்சி நிகழ்ச்சியின்படி, இதனுடைய அதி உச்ச வேகமான பதிவு செய்யப்பட்டுள்ளது.\n\n\n\n"}
{"id": "310547", "url": "https://ta.wikipedia.org/wiki?curid=310547", "title": "பொன் கதிர்க்குருவி", "text": "பொன் கதிர்க்குருவி\n\nபொன் கதிர்க்குருவி (\"prothonotary warbler\"; \"Protonotaria citrea\") என்பது ஒரு சிறிய புதிய உலக கதிர்க்குருவி குடும்பத்தைச் சேர்ந்த பறவையாகும். இது \"புரோனோடாரியா\" பேரினத்திலுள்ள ஒரே ஒரு உறுப்பினராகும்.\n\nSection::::விபரம்.\nஇப்பறவை நீளமும் எடையும் கொண்டது. இது நீல சம்பலுடன் ஒலிவ் நிறத்தை சிறகிலும் வாலிலும் கொண்டு காணப்பட, கீழ்ப்பகுதி மஞ்சளாகக் காணப்படும். நீண்ட முனையாக அலகினையும் கருப்பு கால்களையும் கொண்டுள்ளது. வளர்ந்த ஆண்கள் பிரகாசமான மஞ்சள் நிற தலையைக் கொண்டு காணப்பட, பெண் பறவையும் வளராத பறவையும் மங்கலாக மஞ்சள் நிறத்தையுடையன. பறக்கும்போது காலில் இருவித வடிவங்களும் காணப்படும்.\n"}
{"id": "310548", "url": "https://ta.wikipedia.org/wiki?curid=310548", "title": "நீல அழகி", "text": "நீல அழகி\n\nநீல அழகி (\"blue jay\", \"Cyanocitta cristata\") என்பது கோர்விடே குடும்பத்தைச் சேர்ந்த, தென் அமெரிக்காவை தாயகமாகக் கொண்ட ஒரு பசரின் பறவையாகும்.\n\nSection::::விபரம்.\nநீல அழகி அலகு முதல் வால் வரை நீளமுள்ளதும் நிறையுள்ளதும் இறக்கை விரிப்பு அளவு கொண்டுமுள்ளது. கனெடிகட் பகுதியில் உள்ளது கிட்டத்தட்ட நிறையும், தென் புளோரிடா பகுதியில் உள்ளது கிட்டத்தட்ட நிறையும் உள்ளது. அதன் தலையில் முடி அமைப்பு காணப்படும். பறவையின் மனநிலைக்கு ஏற்ற அது உயர்ந்தோ தாழ்ந்தோ காணப்படும். இது கோபமாக இருக்கும்போது முடி உயர்ந்தும், பயமாக இருக்கும்போது, சிலிர்த்துக் கொண்டும் இருக்கும். மற்றப் பறவைகளுடன் சேர்ந்து உண்ணும்போது அல்லது ஓய்வாக இருக்கும்போது தலையுடன் முடி அமர்ந்து காணப்படும்.\n\n"}
{"id": "310549", "url": "https://ta.wikipedia.org/wiki?curid=310549", "title": "கே. தங்கமணி", "text": "கே. தங்கமணி\n\nகே. தங்கமணி ஓர் இந்திய அரசியல்வாதியும், தமிழ்நாடு சட்டமன்றத்தின் மானாமதுரை சட்டமன்றத் தொகுதியின் முன்னாள் உறுப்பினரும் ஆவார். 1996 ஆம் ஆண்டில் நடைபெற்ற தமிழ்நாடு சட்டமன்றத் தேர்தலில் இந்திய பொதுவுடமைக் கட்சியின் வேட்பாளராகப் போட்டியிட்டு வெற்றி பெற்றார்.\n"}
{"id": "310550", "url": "https://ta.wikipedia.org/wiki?curid=310550", "title": "எசு. குணசேகரன்", "text": "எசு. குணசேகரன்\n\nஎசு. குணசேகரன் (\"S. Gunasekaran\") ஓர் இந்திய அரசியல்வாதியும், தமிழ்நாடு சட்டமன்றத்தின் சிவகங்கை சட்டமன்றத் தொகுதியின் முன்னாள் உறுப்பினரும் ஆவார். 2006 மற்றும் 2011 ஆம் ஆண்டுகளில் நடந்த தமிழ்நாடு சட்டமன்றத் தேர்தல்களில், சிவகங்கை தொகுதியில் இந்திய கம்யூனிச கட்சியின் சார்பாக போட்டியிட்டு வெற்றி பெற்றார்.\n"}
{"id": "310551", "url": "https://ta.wikipedia.org/wiki?curid=310551", "title": "கொண்டை பாம்புண்ணிக் கழுகு", "text": "கொண்டை பாம்புண்ணிக் கழுகு\n\nபாம்புண்ணிக் கழுகு (\"crested serpent eagle\", \"Spilornis cheela\") இப்பறவை ஊன் உண்ணிப் பறவைகளில் நடுத்தர தோற்றம் கொண்ட பறவையாகும். ஆசியாக் கண்டத்தில் வெப்ப மண்டலப்பகுதிகளில் அதிகமாக காணப்படுகிறது. மேலும் இந்தியத் துணைக்கண்டத்தில் அமைந்துள்ள பல நாடுகளிலும், தென்கிழக்காசியா, கிழக்காசியா, போன்ற பகுதிகளிலும் பரவலாகக் காணப்படுகிறது. இப்பறவை பார்ப்பதற்கு அந்தமான கழுகைப்போலும், நிகோபார் தீவுக் கழுகைப் போலும் தோற்றம் கொண்டது. இப்பறவை பாம்புகளைப்பிடித்து உண்பதால் இதற்கு இப்பெயர் வந்துள்ளது. பிலிபைன்சு கழுகும் இவ்வினத்தை ஒத்ததாக உள்ளது.\n\nSection::::விளக்கம்.\nநடுத்தர உடல் தோற்றம் கொண்ட இப்பறவை அடர் பழுப்பு நிறம் கொண்டு காணப்படுகிறது. வட்டமா பெரிய இறக்கைகள் உயரத்தில் பறக்கவும், திசையை மாற்ற குறுகிய வாலும் தடித்தில் கழுத்தும் கொண்டு காணப்படுகிறது.\n\n"}
{"id": "310552", "url": "https://ta.wikipedia.org/wiki?curid=310552", "title": "எசு. சேதுராமன்", "text": "எசு. சேதுராமன்\n\nஎசு. சேதுராமன் ஓர் இந்திய அரசியல்வாதியும், தமிழ்நாடு சட்டமன்றத்தின் சிவகங்கை சட்டமன்றத் தொகுதியின் முன்னாள் உறுப்பினரும் ஆவார். 1967 மற்றும் 1971 ஆம் ஆண்டுகளில் நடந்த தமிழ்நாடு சட்டமன்றத் தேர்தல்களில், சிவகங்கை தொகுதியில் திராவிட முன்னேற்றக் கழகத்தின் சார்பாக போட்டியிட்டு வெற்றி பெற்றார்.\n"}
{"id": "310558", "url": "https://ta.wikipedia.org/wiki?curid=310558", "title": "ராபின்", "text": "ராபின்\n\nராபின் அல்லது ரொபின் என்பது:\n\n\n\n"}
{"id": "310559", "url": "https://ta.wikipedia.org/wiki?curid=310559", "title": "தெய்வத்தாய்", "text": "தெய்வத்தாய்\n\nதெய்வத்தாய் 1964 ஆவது ஆண்டில் எம். ஜி. இராமச்சந்திரன் நடிப்பில் வெளியான ஒரு இந்தியத் தமிழ்த் திரைப்படமாகும். பி. மாதவன் இயக்கிய இப்படத்திற்கு விசுவநாதன் -இராமமூர்த்தி இசையமைத்திருந்தனர். 1964 ஆவது ஆண்டில் வெளியான இத்திரைப்படம், அவ்வாண்டில் வெளியாகி சிறப்பான வரவேற்பு பெற்ற திரைப்படங்களில் ஒன்றாக அமைந்தது.\n\nSection::::மறுஆக்கம்.\nதமிழில் வெற்றி பெற்றதைத் தொடர்ந்து, தெலுங்கில் என். டி. ராமராவ் நடிப்பில் சி. ஐ. டி. என்ற பெயரில் 1965 ஆவது ஆண்டில் வெளியானது.\n\n"}
{"id": "310561", "url": "https://ta.wikipedia.org/wiki?curid=310561", "title": "தனு, புராணம்", "text": "தனு, புராணம்\n\nதனு, தட்சப் பிரஜாபதியின் 60 மகள்களில் ஒருவர். இவரை மற்றொரு பிரஜாபதியான காசிபர் மணந்து முதலில் விருத்திராசூரனை பெறுகிறாள். இந்திரன் தனது வஜ்ஜிரத்தால் விருத்திராசூரனை கொன்றுவிடுகிறார். இதனால் தேவர்களின் தலைவனான இந்திரனை பழிவாங்க காசிபர் மூலம் தானவர்களை பெற்றெடுக்கிறாள்.\n\nஇவளது சகோதரிகளில் பிரபலமானவர்கள் அதிதி, திதி, வினதா, கத்ரு, சுரசை, முனி ஆவார்.\n"}
{"id": "310563", "url": "https://ta.wikipedia.org/wiki?curid=310563", "title": "முனி, புராணம்", "text": "முனி, புராணம்\n\nமுனி (Muni), தட்சப் பிரஜாபதியின் அறுபது மகளில் ஒருவர். மற்றொரு பிரசாபதியான காசிபரின் 13 மனைவியர்களில் ஒருவர். காசிபர்-முனி இணையருக்கு பிறந்தவர்களே அரம்பையர்கள் ஆவர்.\n\n"}
{"id": "310565", "url": "https://ta.wikipedia.org/wiki?curid=310565", "title": "வசந்த ராகம்", "text": "வசந்த ராகம்\n\nஎஸ். ஏ. சந்திரசேகர் இயக்கத்தில் 1986ம் ஆண்டு வெளிவந்த திரைப்படம் வசந்த ராகம் ஆகும். விஜயகாந்த், ரகுமான், சுதா சந்திரன், விஜய குமாரி, செந்தில்,கோவை சரளா மற்றும் பலர் இத்திரைப்படத்தில் நடித்திருந்தனர்.\n\n\n\nSection::::தயாரிப்பு.\nஎஸ்.ஏ.சந்திரசேகரின் மனைவி ஷோபா சந்திரசேகர் இத்திரைப்படத்தை தயாரித்துள்ளார்.\n"}
{"id": "310566", "url": "https://ta.wikipedia.org/wiki?curid=310566", "title": "சுரசை, புராணம்", "text": "சுரசை, புராணம்\n\nசுரசை (Surasa), பிரஜாபதி தட்சனின் மகளும்; காசிபரின் 13 மனைவியர்களில் ஒருவரான இவர் இந்து புராணங்களின் படி, நாகர்கள் அல்லாத பாம்பினங்களின் தாயாக கருதப்படுகிறாள்.\n\nஇராமாயண காவியத்தில் அனுமான், சீதையை தேட இலங்கைக்குச் செல்ல கடல் மீது பறக்கையில் சுரசை அனுமாரை விழுங்க முயற்சி செய்ததாக கூறப்படுகிறது.\n\n"}
{"id": "310569", "url": "https://ta.wikipedia.org/wiki?curid=310569", "title": "வெள்ளைப் பூனைப் பருந்து", "text": "வெள்ளைப் பூனைப் பருந்து\n\nவெள்ளைப் பூனைப் பருந்து (\"Pied harrier\") என அறியப்படும் இப்பறவை ஒரு ஊன் உண்ணிப் பறவையாகும். ஆசியப் பகுதியில் வாழும் இதன் குடும்பப்பெயர் அக்சிபிட்ரிடே ஆகும். இவை கிழக்கு ரஷ்யா, வட கொரியா, வட-கிழக்கு சீன மற்றும் அமுர் பள்ளத்தாக்கில் இடம்பெயர்ந்து இனப்பெருக்கம் செய்கிறது. பனிக்காலங்களில் பாக்கிஸ்தான் மற்றும் பிலிப்பீன்சு போன்ற நாடுகளில் சிலவற்றைக் காணமுடிகிறது. தற்போதைய காலங்களில் இதன் இனப்பெருக்கம் குறைந்து 10,000 எண்ணிக்கையில்தன் உள்ளதாகக் கணக்கிடப்பட்டுள்ளது.\nஉடல் அளவில் நடுத்தர தோற்றத்தைக்கொண்ட இவை வயல்வெளிகளிலும், ஈரநிலங்களிலும் முயல்களை கொன்று உண்ணும் பழக்கம் கொண்டுள்ளது. சாதாரண நிலையில் இதன் நீளம் 45 செ.மீட்டர்களும், சிறகுகள் விரிந்த நிலையில் 115 செ.மீட்டர்கள் கொண்டதாகவும் உள்ளது.\n"}
{"id": "310574", "url": "https://ta.wikipedia.org/wiki?curid=310574", "title": "தோஸ்த்", "text": "தோஸ்த்\n\nஎஸ். ஏ. சந்திரசேகர் இயக்கத்தில் 2001ம் ஆண்டு வெளிவந்த தமிழ் திரைப்படம் \"தோஸ்த்\". சரத்குமார், அபிராமி முதன்மை கதாபாத்திரத்தில் நடிக்க ரகுவரன், பிரகாஷ்ராஜ் மற்றும் இந்து ஆகியோர் துணை கதாபாத்திரத்தில் நடித்திருந்தனர்.\n"}
{"id": "310575", "url": "https://ta.wikipedia.org/wiki?curid=310575", "title": "சின்ன வல்லூறு", "text": "சின்ன வல்லூறு\n\nசின்ன வல்லூறு (\"Besra\") என அழைக்கப்படும் ஊன் உண்ணிப் பறவை இனத்தைச் சார்ந்த இப்பறவை குடும்ப அக்சிபிட்ரிடே என்ற குடும்பத்தைச் சார்ந்தவையாகும். இந்தியத்துணைக்கண்டப் பகுதிகளான தென்கிழக்கு ஆசியா கிழக்கு ஆசியா மற்றும் தெற்கு ஆசியாவின் அடர்ந்த காட்டுப்பகுதிகளில் வாழுகிறது. உயரமான மரங்களில் ஒவ்வொரு ஆண்டும் புதிய கூடுகட்டி அவற்றில் இரண்டு முதல் ஐந்து முட்டைகள் வரை இட்டு இனப்பெருக்கம் செய்கிறது. வேகமாகப் பறக்கும் திறன்கொண்ட இப்பறவை நீண்ட வால்பகுதியுடன் நடுத்தர உடல்வாகைக் கொண்டு காணப்படுகிறது. இவை பறப்பது வேகமாக இருந்தாலும் வைரி என்ற பறவையிலிருந்து வேறுபடுகிறது.\n\nஇப்பறவைகளின் பொதுப்பெயர் பாறு என அழைக்கப்படுகிறது. இவை குளிர்காலத்தில், வனப்பகுதியில் மரங்களில் கூடுகட்டி இனப்பெருக்கம் செய்கிறது. தன் உணவைப்பிடிக்க மறைந்திருந்து திடீரென தாக்கும் குணம் கொண்டுள்ளது. இவை ரஷ்ய வல்லூறை விட சிறியனவாகவும் பெரிய அண்டிலிசுபகுதியில் காணப்படும் கூரிய ஒளி வல்லூரை விட பெரியதாகவும் உள்ளது. இவை உணவாகப் பல்லிகள், தட்டாரப்பூச்சி, மற்றும் சிறிய பறவைகளையும் பாலூட்டிகளையும் பிடித்து உண்ணுகிறது.\n\n"}
{"id": "310576", "url": "https://ta.wikipedia.org/wiki?curid=310576", "title": "ஆயிரம் தீவுகள் (இந்தோனேசியா)", "text": "ஆயிரம் தீவுகள் (இந்தோனேசியா)\n\nஆயிரம் தீவுகள் (\"Thousand Islands\"), உத்தியோகபூர்வமாக கெபுளாவுவான் செரீபூ (\"Kepulauan Seribu\") எனப்படுபவது ஜகார்த்தாவின் கரையோரத்துக்கு வடக்கே காணப்படும் ஒரு தீவுக் கூட்டமாகும். இது இந்தோனேசியாவின் தலைநகரான ஜகார்த்தாவின் ஒரேயொரு பூதலம் ஆகும். ஆயிரம் தீவுகள் என்று கூறப்படுகின்ற போதிலும் இத்தீவுக்கூட்டத்தில் 110 தீவுகளே காணப்படுகின்றன. இத்தீவுக்கூட்டம் சாவகக் கடலில் மேற்கு ஜகார்த்தாக் குடாவுக்கு வடக்கே, உண்மையில் பந்தன் மாகாணத்தின் வடக்கே 45 கிமீ (28 மைல்) பரவிக் காணப்படுகிறது.\n\nபல்லாண்டு காலத்துக்கு முன்னர் வெளியிடப்பட்ட ஒரு அரசாங்கக் கட்டளையின்படி இத்தீவுகளில் 36 தீவுகள் கேளிக்கைக்காகப் பயன்படுத்தப்படலாம். இந்த 36 தீவுகளில் 13 தீவுகள் மாத்திரமே முழுமையாக அபிவிருத்தி செய்யப்பட்டுள்ளன. அவற்றில் 11 தீவுகளில் கூட்டிடங்கள், ஓய்வு விடுதிகள் போன்றவை காணப்படுகின்ற அதே வேளை, இரு தீவுகள் வரலாற்று முக்கியத்துவத்துக்காக தொல்லியற் களங்களாகப் பேணப்படுகின்றன. இத்தீவுக் கூட்டத்தில் இருபத்து மூன்று தீவுகள் தனியாருக்கு உரித்தானவையாதலின் பொதுமக்களுக்காக அவை திறந்து விடப்படுவதில்லை. ஏனைய தீவுகள் யாவும் ஒன்றில் மக்கள் குடியிருப்பற்றவையாகவோ மீனவக் குடியிருப்புக்களைக் கொண்டவையாகவோ இருக்கின்றன.\n\nSection::::படக் காட்சி.\nஆயிரம் தீவுகள் தீவுக்கூட்டத்தின் வானிலிருந்து எடுக்கப்பட்ட படங்கள்.\n"}
{"id": "310579", "url": "https://ta.wikipedia.org/wiki?curid=310579", "title": "4-ஐதராக்சிபென்சால்டிகைடு", "text": "4-ஐதராக்சிபென்சால்டிகைடு\n\n4-ஐதராக்சிபென்சால்டிகைடு \"(4-Hydroxybenzaldehyde)\" என்பது CHO என்ற வேதி வாய்ப்பாடு கொண்ட ஒரு கரிம வேதியியல் சேர்மமாகும். ஐதராக்சிபென்சால்டிகைடின் மூன்று மாற்று வடிவங்களில் இச்சேர்மமும் ஒன்றாகும். ஆர்க்கிடேசி குடும்பத்து தாவரங்களான காசுடிரோதியா இலாட்டா மற்றும் காலியோலா ஃபேபரி முதலிய தாவரங்களில் 4-ஐதராக்சிபென்சால்டிகைடு காணப்படுகிறது. வேனில்லா என்ற நிலம்வாழ் ஏறுகொடியிலும் இச்சேர்மம் காணப்படுகிறது.\n\nSection::::தயாரிப்பு.\nதாகின் ஆக்சிசனேற்றம் என்பது ஒர் ஆக்சிசனேற்ற ஒடுக்க வினையாகும். இவ்வினையில் ஒர் ஆர்த்தோ அல்லது பாரா ஐதராக்சினேற்ற பீனைல் ஆல்டிகைடு (2- ஐதராக்சிபென்சால்டிகைடு அல்லது 4-ஐதராக்சிபென்சால்டிகைடு) அல்லது கீட்டோன், கார நிலையில் ஐதரசன் பெராக்சைடுடன் வினைபுரிந்து பென்சீன்டையால் மற்றும் கார்பாக்சிலேட்டு முதலானவை உருவாகின்றன. மொத்தத்தில் கார்பனைல் தொகுதியானது ஆக்சிசனேற்றப்படுகிறது, மற்றும் ஐதரசன் பெராக்சைடு குறைக்கப்படுகிறது.\n\nSection::::வளர்சிதை மாற்றம்.\nகேரட்டில் (தௌகசு கரோட்டா) பாரா-ஐதராக்சிபென்சால்டிகைடு ஐதரசன் நீக்கநொதி காணப்படுகிறது\n"}
{"id": "310588", "url": "https://ta.wikipedia.org/wiki?curid=310588", "title": "கோரக்கர்", "text": "கோரக்கர்\n\nகோரக்கர் பதினெண் சித்தரில் ஒருவரும், நாத சைவம் எனும் சைவப் பிரிவின் நிறுவுநரும் ஆவார். இவரை வடநாட்டில் \"நவநாத சித்தர்\" எனும் சித்தர் தொகுதியின் தலைமைச்சித்தராகப் போற்றுகின்றனர். அங்கு கோரட்சநாதர் என்பது அவரது பெயர். வட இந்தியாவிலும் நேபாளத்திலும் தமிழகத்திலும் இவர் மிகப்பிரபலமானவராகத் திகழ்கின்றார். வடநாட்டில், கோரக்கரின் சீடர் கொடிவழியில் வந்தோர் கோரக்கநாதியர், தர்சனியர், கண்பதர் என்றெல்லாம் அழைக்கப்படுகின்றனர். இவர் வாழ்ந்த காலம் பொதுவாக 11ஆம் 12ஆம் நூற்றாண்டுகளுக்கு இடையில் எனக் கொள்ளப்படும் போதும், அவர் இறப்பை வென்றவர் என்ற நம்பிக்கை அவரை வழிபடுவோர் மத்தியில் காணப்படுகின்றது. இவர்து சமாதி கோரக்கநாதர் மடத்தில் உள்ளது.\n\nசித்தரியல், போர்க்கலை, சித்த மருத்துவம், யோகம் போன்றவற்றில் குறிப்பிடத்தக்க பங்காற்றிய கோரக்கர் புகழ் இந்தியா முழுக்கப் பரந்து காணப்பட்டது. அவர் காலத்தில் ஏற்பட்ட முகலாயர் ஆதிக்கத்தை வெல்வதற்கான வல்லமையைப் பெற்றிருப்பதற்கு இந்துக்களுக்கு அவர் பேருதவி புரிந்திருந்தார்.\n\nSection::::தொன்மங்கள்.\nகோரக்கர் இறப்பில்லா மகாயோகி என்றும் அவர் ஆதிநாதனான ஈசனிடம் பாடம் கேட்டு நாத சைவத்தைத் தோற்றுவித்ததாக தொன்மங்கள் உரைக்கின்றன. தமிழ் மரபில், மச்சமுனி வழங்கிய அருட்சாம்பலை, சந்தேகத்தில், அடுப்படியில் போட்ட பெண்ணின் கோரிக்கைக்கமைய பத்து வயதுப் பாலகனாக இவர் சாம்பலிலிருந்து எழுப்பப்பட்டதாக மரபுரைகள் நிலவுகின்றன. அன்று கார்த்திகை ஆயில்யம் என்று சொல்லப்படுகின்றது. மாசிமகப் பூரணையில் உலக நன்மைக்காக பிரம்ம முனியுடன் இணைந்து கோரக்கர் செய்த வேள்வியைக் குழப்ப தேவர்களால், இருள்தேவி, மருள்தேவி ஆகிய இரு தேவமகளிர் அனுப்பப்பட்டதாகவும், அவர்களின் சாபத்தால், அவர்கள் இருவரும் சிவமூலி - பிரம்மபத்திரம் எனும் இரு மயக்கு மூலிகைகளாக மாறியதாகவும் வாய்மொழிக்கதைகள் சொல்கின்றன. இப்படி வாழ்ந்த கோரக்கர், போகர் பழநியில் பாசாண முருகன் சிலை செய்ய உதவிவிட்டு ஐப்பசிப் பரணியில், போரூரில் அல்லது திருக்கோகர்ணமலையில் அல்லது வட பொய்கை நல்லூரில் சமாதி அடைந்ததாகவும் பல்வேறு தொன்மங்கள் உள்ளன.\n\nSection::::வரலாறு.\nகோரக்கர் வாழ்ந்தது 11ஆம் நூற்றாண்டு எனப்பொதுவாக ஏற்றுக்கொள்ளப்படும் போதும், சில சான்றுகள் அவர் 10 முதல் 15ஆம் நூற்றாண்டுக்கு இடைப்பட்டவர் என்றும் எண்ணச்செய்கின்றன. வடநாட்டில் பஞ்சாப் அல்லது கிழக்கிந்தியப் பகுதியில் அவதரித்த கோரக்கர், ஆரம்பத்தில் பௌத்தராக இருந்ததாகவும், யோகம், சைவம் என்பவற்றில் ஈர்ப்புக்கொண்டு பின் சைவராக மாறியதாகவும் சொல்லப்படுகின்றது. \n\nகோரக்கரின் குரு மச்சேந்திரர் என்பதில் வடநாட்டுத் தென்னாட்டுத் தொன்மங்களில் யாதொரு வேறுபாடும் இல்லை. இமயத்திலிருந்து இலங்கை வரை, இன்றைய காந்தாரத்திலிருந்து அஸ்ஸாம் வரை, அவர் பாரதத்திருநாடு முழுவதும் பயணம் செய்திருந்தமைக்கு ஆதாரங்கள் கிடைத்திருக்கின்றன. இறுதியில் அவர் மராட்டியத்து கணேசபுரியில் அல்லது கோரக்பூரில் சமாதி அடைந்ததாக, வடநாட்டு மரபுகள் உண்டு.\n\nSection::::பண்பாட்டுப் பங்களிப்பு.\nகோரக்கநாதருக்கும் கோரக்பூருக்கும் தொடர்பிருப்பதற்கு ஆதாரமாக, அங்குள்ள நாத செம்பெருந்தாய மடமான கோரக்கநாதர் மடம் சான்று பகர்கின்றது. நேபாளத்திலும் இந்தியாவிலும் வழக்கிலிருக்கும் கூர்க்கா என்பது, கோரக்கரின் பெயரிலிருந்தே வந்திருக்கின்றது. நேபாளத்து கோர்க்கா பகுதிக்கு பெயர் வழங்கக் காரணமும் கோரக்கரே ஆகும்.\n\nவடமொழியிலமைந்த நாத சைவ நூல்களான கோரக்க சங்கிதை, சித்த சித்தாந்த பத்ததி, யோகமார்த்தாண்டம், யோகபீஜம், யோக சிந்தாமணி போன்றன கோரக்கரால் எழுதப்பட்டவை. ஹடயோகம் பற்றி ஆழமாக விவரிக்கும் முதல் நூலான \"சித்த சித்தாந்த பத்ததி\" இவற்றில் முக்கியமானதாகக் கருதப்படுகின்றது.\n\nதமிழில், சந்திர ரேகை, நமநாசத் திறவுகோல், இரட்சமேகலை, அட்டகர்மம், கற்பசூத்திரம் முதலான நூல்கள் கோரக்கரால் எழுதப்பட்டவை என நம்பப்படுகின்றன.\n\n\n"}
{"id": "310595", "url": "https://ta.wikipedia.org/wiki?curid=310595", "title": "ஸ்ரீராமசமுத்திரம் வாலீஸ்வரர் கோயில்", "text": "ஸ்ரீராமசமுத்திரம் வாலீஸ்வரர் கோயில்\n\nவாலீஸ்வரர் கோயில் என்பது திருச்சிராப்பள்ளி மாவட்டம் ஸ்ரீராமசமுத்திரம் என்ற ஊரில் அமைந்துள்ள சிவாலயமாகும். இச்சிவாலயம் 1-53 ஏக்கர் நிலப்பரப்பளில் அமைந்துள்ளது. இச்சிவாலயத்தில் 1050 வருடத்திற்கும் முற்பட்ட கல்வெட்டுகள் உள்ளன. இச்சிவாலயத்தின் மூலவர் வாலீஸ்வரர் என்றும், அம்பிகை சௌந்தரநாயகி என்றும் அழைக்கப்படுகின்றனர்.\n\nSection::::சன்னதிகள்.\nமூலவரான வாலீஸ்வரர் சுயம்பு லிங்கமாவார். இவர் கிழக்கு நோக்கி இருக்கிறார். இவரை இராமாயண வாலீ வழிபட்டமையால் வாலீஸ்வரர் என்று பெயர் பெற்றமையாக கூறப்படுகிறது. மூலவர் சந்நிதியின் மண்டபத்தில் உள்ள தூண்களில் வாலீ லிங்கத்தினை வழிபடுவதும், விநாயகர், முருகன் உருவங்களும் பொறிக்கப்பட்டுள்ளன. சௌந்தரநாயகி அம்மன் மூலவர் சந்நிதி தெற்கு நோக்கியுள்ளது. அம்மன் சந்நிதியில் ஒரு தூணில் ஆமைச் சிற்பம் உள்ளது.\n\nவெளி பிரகாரத்தில் கன்னி மூலை கணபதியின் சந்நிதியில் காசி லிங்கம் பிரதிஸ்டை செய்யப்பட்டுள்ளது. அதன் மண்டபத்தில் விநாயகர் உள்ளார். தட்சணாமூர்த்தியின் சந்நிதியிலும் ஒரு விநாயகர் சிலை பிரதிஸ்டை செய்யப்பட்டுள்ளது. பிரகாரத்தின் மேற்கில் பஞ்ச பூத லிங்கங்களும், அவர்களுக்கு முன்பு சப்த கன்னிகளும் உள்ளனர். வட மேற்கில் வள்ளி தெய்வானை ஆறுமுக பெருமான் உள்ளார். சண்டிகேசுவரர், பைரவர், சூரியன் மற்றும் சந்திரன் சந்நிதிகளும் உள்ளது. தென் கிழக்கில் தாயாரை மடியில் வைத்தவாறு பெருமாள் சந்நிதி அமைந்துள்ளது. அதனருகே வாகனமண்டபமும், அதனுள் சிவலிங்கம், அம்பிகை சன்னதியும் உள்ளன.\n\nSection::::தல புராணம்.\nதிருமுக்கூடலூர் எனுமிடத்தில் வாலி காசியிலிருந்து தான் எடுத்துவந்த லிங்கத்தினை பிரதிஸ்டை செய்ய வந்தார். ஆனால் அதற்கு முன்பே அகத்தியர் மணலால் ஆன லிங்கத்தினை வைத்துப் பூசை செய்திருந்தார். அந்த லிங்கத்தினை வாலி தன்னுடைய வாலால் அகற்ற முயன்றும் தோல்வியடைந்தார்.\n\nஅதன் பின்பு காவேரி கரையில் இருக்கும் அயிலூர் என்ற தற்போதய சிறீராமசமுத்திரத்தில் தான் எடுத்துவந்த லிங்கத்தினை வைத்துப் பூசித்தார். இந்த தலமே தற்போது வாலீசுவரர் கோயில் என்று அழைக்கப்படுகிறது.\n\n"}
{"id": "310598", "url": "https://ta.wikipedia.org/wiki?curid=310598", "title": "நாகா மக்கள், இந்தியா", "text": "நாகா மக்கள், இந்தியா\n\nநாகா மக்கள் (\"Naga people\") (), இந்தியாவின் வடகிழக்கிலும், மியான்மர் நாட்டு வடமேற்கு எல்லைப்புறத்திலும் பல்லாண்டுகளாக வாழும் இந்தோ-மங்கலாய்டு இன மலைவாழ் பழங்குடி மக்கள் ஆவர். இந்திய மாநிலங்களான நாகாலாந்தில் பெரும்பான்மையாகவும்; மணிப்பூர், மேகாலயா மற்றும் அசாமில் மற்றும் இந்தியாவின் எல்லைபுற பர்மாவின் அரக்கான் மலைத்தொடர்களில் சிறுபான்மையினராகவும் வாழும் நான்கு மில்லியன் நாகா மக்கள் பல்வேறு மொழிகள் பேசினாலும் ஒரே கலாச்சாரம், பண்பாடு, நாகரீகங்கள் கொண்டுள்ளனர். நாகா மக்கள் சுமி மொழி, லோத்தா மொழி, சாங்தம் மொழி, அங்காமி மொழி, போச்சூரி மொழி, அவோ மொழி, மாவோ மொழி, பௌமாய் மொழி, தங்குல் மொழி, தங்கல் மொழி போன்ற பரிமிய-திபெத் மொழிகள் பேசுகின்றனர். இதனுடன் தங்கள் நெருங்கிய குழுக்கிடையே பேசுவதற்கு இந்தோ-ஆரிய மொழியான நாகாமிய கிரியோல் மொழியை, ஆங்கில மொழியின் எழுத்தில் எழுதிப் படித்துப் பேசுகின்றனர். இந்திய அரசு நாக இன மக்களின் சமூக, கல்வி, அரசியல் முன்னேற்றத்திற்காக, நாகா மலைவாழ் பழங்குடி மக்களை பட்டியல் பழங்குடியினர் பட்டியலில் சேர்த்துள்ளது.\n\n2012 இல் நாகா இன மக்கள் பேசும் 17 நாகா இன மொழிகளுக்கு நாகாலாந்து மாநில அரசு அங்கீகாரம் அளித்துள்ளது. நாகா இனப் பழங்குடி மக்களிடம் எதிரிகளின் தலையைச் சீவி நரபலி இடும் முறை 1969 ஆம் ஆண்டு முடிய இருந்தது.\n\nSection::::மொழிகள்.\nவேறு இந்திய மாநிலங்களை விட நாகாலாந்து மாநில, நாகா இன மக்கள் 89 வகையான மொழிகள் பேசுகின்றனர். இம்மொழிகள் மேற்கு, மத்திய மற்றும் கிழக்கு இன மொழிகள் என மூன்றாக வகைப் படுத்தப்பட்டுள்ளது.\n\nமேற்கு பகுதியில் அங்காமி, சோக்கிரி, கேசா மற்றும் ரெங்கமா, மத்தியப் பகுதியில் ஆவோ, லோத்தா; கிழக்குப் பகுதியில் கோன்யாக், போம், சங்கதம், கியாம்னியுங்கன், யும்சுங்கர் மற்றும் சாங் நாகா இனக் குழுவினரும் அடங்குவர். சுமி நாகா இன மக்கள் மத்திய மற்றும் மேற்கு பகுதிகளில் வாழ்கின்றனர்.\n\nஇதனூடாக நாகா-போடா இன மக்கள் மிக்கிர் மொழியும், குகி மக்கள் லுப்பா மொழியும் பேசுகின்றனர். இவைகள் பர்மிய-திபெத் மொழிகளாகும்.\n\n1967 ஆம் ஆண்டில் நாகாலாந்து சட்டமன்றம் ஆங்கில மொழியை, நாகாலாந்து அரசின் அலுவல் மொழியாகவும்; கல்விக்கூடங்களில் பயிற்று மொழியாகவும் அறிவித்தது. நாகா மக்கள் நாகாமிய கிரியோல் மொழியுடன், ஆங்கிலத்தையும் நன்கறிவர்.\n\nSection::::பண்பாடும் அமைப்புகளும்.\nநாகா மக்கள் மொழிகளிளால் பிரிந்தாலும், பண்பாடு மற்றும் நாகரீகத்தால் ஒன்றாக உள்ளனர். நாகா மக்கள் போர்க் குணம் படைத்தவர்கள்.\n\nநாகா மக்களின் ஹார்ன்பில் நடனம் மற்றும் இசை புகழ் பெற்றது.\n\nபெரும்பாலான நாகா மக்கள் உடை, உணவு, பழக்கவழக்கங்கள், மரபுவழிச் சட்டங்கள் முதலியவற்றில் ஒரே உணர்வுடன் உள்ளனர். தொன்மையான வழக்கங்களில் எதிரிகளை நரபலி இடும் முறையை நாகா மக்கள் 1969 ஆம் ஆண்டு முதல் கடைபிடிப்பதில்லை.\n\nSection::::வரலாறு.\nSection::::பிற இனத்தவரை தாக்குதல்.\nஅசாம் மாநில எல்லையில் வாழும் குகி பழங்குடியினருடன் நாகா மக்கள் தொடர்ந்து தாக்குதல் நடத்துகின்றனர்.\n\nஅசாம் மாநில அகோம் மக்கள் தவிர பிற இனக் குழுவினருடன் நாகா மக்கள் பழகுவதில்லை. 1826இல் பர்மியப் பேரரசுக்கும் - பிரித்தானிய இந்தியாவுக்கும் ஏற்பட்ட யாந்தபோ உடன்படிக்கையின்படி, அசாம் பகுதி பர்மாவிடமிருந்து இந்தியாவிடன் இணைக்கப்பட்டது.\n1830 மற்றும் 1845களில் பிரித்தானியப் படைகள் நாகா மக்கள் வாழும் பகுதிகளை கைப்பற்ற முயன்ற போது, ஆயுதப் போராட்டங்கள் மூண்டது.\n\n1830இல் நாகா அங்காமி இனக் குழுவினரிடமிருந்து, பிரித்தானியப் படையினர் கொரில்லாப் போர் முறையை கற்றுக்கொண்டனர்.\n1878இல் நாகா மக்கள் வாழும் பகுதி முழுவதையும் ஆங்கிலேயர்கள் கைப்பற்றி பிரித்தானிய இந்தியாவுடன் இணைத்தனர்.\nSection::::கிறித்தவ அமைப்புகள்.\n19ஆம் நூற்றாண்டில், கி பி 1839இல் ஐக்கிய அமெரிக்காவிலிருந்து நாகாலாந்திற்கு வந்த சீர்திருத்தத் திருச்சபை கிறித்தவ அமைப்புகள், பெரும்பாலான நாகா மக்களை கிறித்தவத்திற்கு மத மாற்றம் செய்தனர். இதனால் நாகா மக்களிடையே பண்டைய பழக்க வழக்கங்கள் ஒழிந்து ஆங்கிலம் நன்கு பரவியதால், கல்வி வளர்ந்தது.\n\n95% நாகா மக்கள் கிறித்தவ சமயத்தைப் பின்பற்றுகின்றனர். கிறித்தவமும், திருச்சபைகளும் நாகா மக்களின் சமூக, அரசியல், கல்வி அமைப்புகளில் முக்கிய இடத்தை வகிக்கிறது. 2012இல் நாக இன மக்கள் பேசும் 17 நாகா இன மொழிகளுக்கு நாகாலாந்து மாநில அரசு அங்கீகாரம் அளித்துள்ளது. நாகா இனப் பழங்குடி மக்கள் எதிரிகளின் தலையை சீவி நரபலி இடும் முறை 1969ஆம் ஆண்டு முடிய இருந்தது. தற்போது இவ்வழக்கம் நடைமுறையில் மறைந்துவிட்டது.\n\nSection::::எதிர்ப்புகளும் போராட்டங்களும்.\nநாகா மக்களுக்கும் நாடு, அரசு, அமைச்சர், ஆளுநர் போன்ற விடயங்கள் தெரியாத காரணத்தால், தாங்கள் வாழும் பகுதிகள் தங்களதே என்ற கொள்கை உடைய நாக மக்கள் தங்களை தனிமைப் படுத்திக் கொள்ள விரும்புவதால், தங்கள் இனத்தவர் தவிர பிறரை தாங்கள் வாழும் பகுதிகளில் அனுமதிப்பதில்லை. மீறி வந்தவர்களை தாக்கி எதிர்ப்பர்.\n\n1918இல் ஆங்கிலக் கல்வி பெற்ற சில நாகா மக்கள் ஒன்று சேர்ந்து சங்கம் அமைத்து, இந்திய சீர்திருத்த திட்டத்தில், தங்களை இணைக்கக்கூடாது என சைமன் குழுவிற்கு கடிதம் அனுப்பினர்.\n\nஅங்காமி சாபு பிசோ என்பவரின் தலைமையிலான நாகா தேசிய கவுன்சில் (Naga National Council) 14 ஆகஸ்டு 1947 அன்று இந்தியா விடுதலை நாளுக்கு ஒரு நாள் முன்னர், 13 ஆகஸ்டு 1947 அன்று நாகா மக்கள் தங்களின் பகுதியை தனி நாடாக அறிவித்து புதிய நாகாலாந்து நாட்டை அறிமுகப்படுத்தினர். நாகா நாடு வேறு எந்த நாட்டவருக்கும் உரிமையில்லை என்று இனப்போராட்டம் அறிவித்தனர்.\n\nசூன் 1947 இல் இந்திய அரசுக்கும் நாகா தேசிய கவுன்சிலுக்கும் இடையே ஒத்துக் கொள்ளப்பட்ட ஒன்பது அம்ச ஒப்பந்தம், அடுத்த பத்து ஆண்டுகள் வரை, இந்தியாவின் இறையாண்மைக்குட்பட்டு, தங்கள் பகுதிகளில் நாகா மக்கள் அரசு அமைத்து செயல்படலாம் எனக்கூறியது. இதைப் பல நாகா குழுவினர்கள் எதிர்த்தனர்.\n\n1951 இல் நாகா தேசிய கவுன்சில் தலைவர் பிசோவின் நாகா மக்களில் 99% விழுக்காடு கொண்ட நாகாலாந்து பகுதியைத் தனி நாடாகப் பிரித்து தர வேண்டும் என்ற கோரிக்கையை, இந்திய அரசு ஏற்றுக்கொள்ளவில்லை. இதனால் 1952ஆம் ஆண்டு முதல் நாகலாந்து மாநில நாகா மக்கள், இந்தியப் படைகளுடனும், பிற இன மக்களுடனும் கொரில்லா முறையில் ஆயுதப் போர் தொடுத்தனர்.\n\nநாகா தேசிய கவுன்சில் தலைவர் பிசோ கிழக்கு பாகிஸ்தானுக்கு தப்பி ஓடி, பின்னர் லண்டனில் தஞ்சம் புகுந்து, 1990இல் இறக்கும் வரை வெளிநாட்டிலிருந்து நாகா மக்களின் விடுதலைக்காகப் போராடினார்.\n\nSection::::போர் நிறுத்த ஒப்பந்தம்.\n1 ஆகஸ்டு, 1997 முதல் பிரதமர் ஐ. கே. குஜரால் முயற்சியால் ஏற்பட்ட போர்நிறுத்த ஒப்பந்தப்படி இந்திய இராணுவத்திற்கும், நாகா கொரில்லாப் படையினருக்கும் போர் நிறுத்தம் ஏற்பட்டது.\n\n\n\n"}
{"id": "310601", "url": "https://ta.wikipedia.org/wiki?curid=310601", "title": "ஸ்ரீகண்டர்", "text": "ஸ்ரீகண்டர்\n\nஸ்ரீகண்டர் அல்லது நீலகண்டர் என்பவர் கி.பி 9ஆம் அல்லது 10ஆம் நூற்றாண்டளவில் வாழ்ந்த சைவ அறிஞர் ஆவார். வேதாந்தம் சார்ந்த பிரஸ்தானத்திரயங்களுக்கு இவரால் உரை எழுதப்பட்டதாகத் தெரிகின்றது. எனினும் இவரால் எழுதப்பட்ட பிரம்ம சூத்திரத்தின் உரையான \"ஸ்ரீகண்ட பாடியமே\" இன்று முழுமையாகக் கிடைக்கின்றது.\n\nSection::::சிவ விதப்பொருமை.\nஸ்ரீகண்டர் பிரம்ம சூத்திர உரையில் முன்வைக்கும் கோட்பாடானது, பெரும்பாலும் இராமானுசரின் விதப்பொருமைக் கோட்பாட்டை ஒட்டியதாகவே காணப்படுகின்றது. பரத்துவத்தை விஷ்ணுவுக்கன்றி சிவத்துக்கு வழங்குவதே முக்கியமான வேறுபாடு. அப்பைய தீட்சிதர், ஹரதத்தர் போன்றோர் இவர் சார்ந்த கோட்பாட்டை சிவ விசிட்டாத்துவிதமாக வளர்த்தெடுத்தனர். இது பின்னாளில் சிரௌத்த சைவமாக முகிழ்த்தது.\n\nSection::::கோட்பாடு.\nஸ்ரீகண்டரின் வாழ்க்கை பற்றியோ அவரது வாழ்வியல் பற்றியோ எவ்வித தகவலும் கிடைக்கவில்லை. எனினும் அவர் தென்னாட்டவராக இருக்கலாம் என்பதற்கான சான்றுகள் சற்று அதிகமாகவே உள்ளன.\n\nசிவாகமங்கள் சொல்லும் முப்பொருளை ஏற்றுக்கொள்ளும் ஸ்ரீகண்டர், சிவமே புடவிக்கு முதற்காரணியும் நிமித்த காரணியும் என்கின்றார். இறைவனின் திருவருட்சக்தியின் தோற்றமாகவே உயிர்களும் உலகும் பரிணமிக்கின்றன. அவை என்றுமுள்ள மலங்களால் அசுத்தமடைகின்றன. இறைவனைப் பிரார்த்திப்பதால், மலங்களை அறுத்து வீடுபேறு அடையலாம்.\n\n"}
{"id": "310605", "url": "https://ta.wikipedia.org/wiki?curid=310605", "title": "குயிற்பாறு", "text": "குயிற்பாறு\n\nகுயிற்பாறு (\"bazas\" அல்லது \"Aviceda\") என்பது அசிபிட்ரிடே குடும்ப கொன்றுண்ணிப் பறவை ஆகும். இவ்வினம் ஆத்திரேலியா முதல் தென்னாசியா, ஆப்பிரிக்கா வரை காணப்படுகிறது.\n\nஇதன் நெஞ்சுப் பகுதி அமைப்பு தனித்தன்மை மிக்கது.\n\n"}
{"id": "310614", "url": "https://ta.wikipedia.org/wiki?curid=310614", "title": "உளின்", "text": "உளின்\n\nஉளின் (இலத்தீன் இருசொற் பெயரீடு: Eusideroxylon zwageri) என்பது புரூணை, இந்தோனேசியா, மலேசியா, பிலிப்பீன் ஆகியவற்றை உள்ளடக்கும் பிராந்தியத்தை இயலிடமாகக் கொண்டிருக்கும் ஒரு அரிய வெட்டுமர இனமாகும். இது ஆங்கிலத்தில் போர்னியோ இரும்பு மரம் என்ற பொருளில் Bornean ironwood என்றும் உள்ளூர் மொழிகளில் பிள்ளியன் அல்லது உளின் என்றும் அழைக்கப்படுகிறது.\n\nSection::::பரவல்.\nஇதன் இயலிடம் புரூணை, இந்தோனேசியாவின் புளோரசு, சாவகம், களிமந்தான், சுமாத்திரா என்பன, மலேசியாவின் சபா, சரவாக் ஆகிய மாநிலங்கள், பிலிப்பீனின் சுளு தீவுக்கூட்டம் ஆகியனவாகும். இதன் இருப்பு வாழிட இழப்பின் காரணமாக அச்சுறுத்தலுக்குள்ளாகியுள்ளது. இந்தோனேசிய அரசாங்கமும் சரவாக்கு மாநில அரசாங்கமும் இத்தாவர இனத்தின் ஏற்றுமதியை உத்தியோகபூர்வமாகத் தடை செய்துள்ளன. ஆயினும் சட்டவிரோதமாக நடைபெறும் கள்ளக் கடத்தல் ஒரு பெரிய பிரச்சினையாகவுள்ளது.\n\nஉளின் தாவரங்கள் கடல் மட்டத்திலிருந்து 625 மீற்றர் வரையான முதனிலை, இரண்டாம் நிலைத் தாழ் நிலக் காடுகளில் வளர்கிறது. இது நன்கு நீர் வழிந்தோடுகின்ற, மணற்பாங்கான மண் முதல் களிமண் வரையான தன்மைகள் காணப்படுகின்ற மண்ணிலேயே வளர்கிறது. சில வேளைகளில் சுண்ணப் பாறைகளிலும் இவற்றைக் காணலாம். இது பொதுவாக ஆற்றோரங்களிலும் அவற்றை அண்மித்த குன்றுகளிலும் காணப்படுகிறது. இதற்கு ஆண்டுதோறும் 2,500–4,000 மி.மீ. மழை வீழ்ச்சி தேவைப்படுகிறது. இது ஆங்காங்கே பரவியோ தொகுதிகளாகவோ காணப்படலாம்.\n\nஇந்த மிக முக்கியமான தாவரம் உலகில் அதிகம் தாக்குப் பிடிக்கின்ற, அதிக திணிவுள்ள மரங்களில் ஒன்றாகும். இது இப்போது மிதமிஞ்சிய பாவனை, மீளுருவாக்கம் குறைவாயிருத்தல், பயிர்ச் செய்கை கடினமாயிருத்தல் என்பவற்றால் அச்சுறுத்தலுக்கு உள்ளாகியுள்ளது.\n"}
{"id": "310617", "url": "https://ta.wikipedia.org/wiki?curid=310617", "title": "பைங்கிளி", "text": "பைங்கிளி\n\nபைங்கிளி என்பது பொதுவாக பச்சை நிறமுள்ள கிளிகளை குறிப்பாக ஆரக்கிளிகளைக் குறிக்கும். அத்துடன் அழகிய இளம் பெண்களையும் குறிக்கும்:\n\n"}
{"id": "310623", "url": "https://ta.wikipedia.org/wiki?curid=310623", "title": "காதற்கிளி", "text": "காதற்கிளி\n\nகாதற்கிளி அல்லது காதல் கிளி (\"budgerigar\", \"Melopsittacus undulatus\" ) எனப்படுவது ஒரு சிறிய, நீண்ட வால் கொண்ட, விதைகளையும் தானியங்களையும் உண்ணும் கிளி ஆகும். இது ஆத்திரேலியா \"மெலோசிட்டாகஸ்\" பேரினத்தைச் சேர்ந்த ஒரே இனப்பறவையாகும். இது ஆத்திரேலியாவின் கானகம் முதல் வரண்ட இடங்கள் வரை கடுமையான உள்நிலப்பகுதியில் கிட்டத்தட்ட ஐந்து மில்லியன் வருடங்களாக வாழ்ந்து வருகின்றன. இப்பறவைகள் இயற்கையாக பச்சை, மஞ்சள், கருப்பு நிறங்களைக் கொண்டு காணப்படும். ஆயினும் நீலம், வெள்ளை, மஞ்சள், சாம்பல் ஆகிய நிறங்களில் இனப்பொருக்கத்திற்கு உள்ளாக்கப்படுகின்றன. இக்கிளிகள் சிறிய அளவு, குறைவான விலை, மனிதர் பேசுவதுபோல் பாசாங்கு செய்தல் என்பவற்றால் உலகளவில் இவை பிரபல்யம் மிக்கவை. இவ்வினம் பற்றி முதலில் 1805 ஆம் ஆண்டு பதிவு செய்யப்பட்டு, இன்று நாய், பூனை என்பவற்றுக்கு அடுத்து உலகில் மூன்றாவது செல்லப்பிராணியாகவுள்ளது.\n\n\n\n"}
{"id": "310625", "url": "https://ta.wikipedia.org/wiki?curid=310625", "title": "அப்பா (திரைப்படம்)", "text": "அப்பா (திரைப்படம்)\n\nஅப்பா (Appa, ) என்பது 2016 இல் வெளியான இந்தியத் தமிழ் சுதந்திரத் திரைப்படமாகும். இத்திரைப்படத்தை சமுத்திரக்கனி எழுதி இயக்கியுள்ளார். இது \"சாட்டை\" (2012) திரைப்படத்தின் ஒரு தொடர்ச்சியாக வெளிவதுள்ளது. இத்திரைப்படத்தில் சமுத்திரக்கனி முக்கிய கதாப்பாத்திரத்திலும், தம்பி ராமையா அவருக்கு துணை கதாப்பாத்திரத்திலும் நடித்துள்ளனர். இந்த திரைப்படத்திற்கு இளையராஜா இசையமைத்துள்ளார். இதன் தயாரிப்புக்கள் 2015ல் ஆரம்பமாகி, 2016இல் வெளிவந்தது.\n\n"}
{"id": "310635", "url": "https://ta.wikipedia.org/wiki?curid=310635", "title": "இந்திய அரசியலமைப்பின் சிறப்பு அம்சங்கள்", "text": "இந்திய அரசியலமைப்பின் சிறப்பு அம்சங்கள்\n\nஇந்திய அரசியலமைப்பு பல சிறப்பு அம்சங்களைக் ( Special Features of Indian Constitution) கொண்டது. இந்திய அரசியலமைப்பு மற்ற அரசியலமைப்புகளிலிருந்து வேறுபட்ட மற்றும் தனித்தன்மை வாய்ந்தது. அரசியலமைப்பு என்பது அரசாட்சியின் மையமாக விளங்குகிறது. இது ஒரு கட்டிடத்தின் கடைகால் போன்றது. நாட்டின் அரசாட்சிக்கு அரசியலமைப்பு முதுகெலும்பு போன்றது.\nSection::::அறிமுகம்.\nSection::::அரசியலமைப்பு – அரசியலமைப்புச் சட்டம்.\nஒவ்வொரு அரசின் முக்கியமான உறுப்புகள் முன்று ஆகும். அவை\nஅரசின் இம்மூன்று உறுப்புக்களின் செயல்பாடு மற்றும் அதன் விதிகளை பற்றித் தொகுத்து கூறும் சட்டமே அரசியலமைப்புச் சட்டம் ஆகும். ஒரு நாட்டின் அரசைத் தோற்றுவித்து, குடிமக்களுக்கு அடிப்படை உரிமைகளை வழங்கி, அவற்றை உறுதி செய்து, நிர்வாகம், சட்டமியற்றும்துறை, நீதித்துறை போன்ற உறுப்புகளின் அதிகாரங்களை வரையறுத்து உரைப்பதே அரசியலமைப்புச் சட்டமாகும். அரசியலமைப்பு, ஆட்சியின் அமைப்பு பற்றிக் கூறுகிறது. அரசியலமைப்புச் சட்டம் அவ்வமைப்பின் உறுப்புகள் அவைகளின் பணிகள், அதிகாரங்கள், அவைகள் செயல்பட வேண்டிய முறைகள் பற்றிக் கூறுகிறது. அரசியலமைப்புச் சட்டமே நாட்டின் அடிப்படைச் சட்டம். இதன் விதிகளை மீறுமாறு நாட்டின் வேறு எந்த சட்டமும் இயற்ற இயலாது\n\nSection::::அரசியலமைப்பின் வகைகள்.\nஅரசியலமைப்பின் அடிப்படையில் இரண்டு வகையாகவும், அரசின் அடிப்படையில் இரண்டு வகையாகவும் அரசியலமைப்பைப் பிரிக்கலாம். அரசியலமைப்பு அடிப்படையில், எழுதப்பெற்ற மற்றும் எழுதபெறாத அரசியலமைப்பு எனவும், நெகிழ்வற்ற மற்றும் நெகிழ்வுடைய அமைப்பு எனவும், அரசின் அடிப்படையில் கூட்டாட்சிமுறையுடையது மற்றும் ஒற்றையாட்சி முறையுடையது எனவும் பிரிக்கலாம்\n\n[[File:Indian Parliament Building Delhi India (3).JPG|thumb|right|இந்திய பாராளுமன்றம்]]\n\nSection::::மேற்கோள்கள்.\n[[பகுப்பு:இந்திய அரசு| ]]"}
{"id": "310638", "url": "https://ta.wikipedia.org/wiki?curid=310638", "title": "பெரியண்ணா", "text": "பெரியண்ணா\n\nவிஜயகாந்த் மற்றும் சூர்யா முதன்மை கதாபாத்திரத்தில் நடிக்க எஸ். ஏ. சந்திரசேகர் இயக்கத்தில் 1999ம் ஆண்டு வெளிவந்த தமிழ்த் திரைப்படம் \"பெரியண்ணா\". மீனா மற்றும் மானஸா துணை கதாபாத்திரத்தில் நடித்திருந்தனர். அறிமுக இசையமைப்பாளர் பரணி இசையமைத்துள்ளார். 1999ம் ஆண்டு 14ம் தேதி வெளியான இப்படம் எதிர்மறை விமர்சனம் பெற்று வணீகரீதியாகவும் தோல்வியடைந்தது. \nSection::::கதை சுருக்கம்.\nகதாநாயகனான சூர்யா தன் குடும்பத்தை கொன்றவர்களை கொன்றதால் சிறையிலடைக்கப்படுகிறார். அப்பொழுது, ஒரு பெரிய கலெக்டருடைய மகளின் பிறந்தநாளை சிறையில் கொண்டாடுகிறார். அங்கு பாடும் சூர்யாவின் பாடலால் ஈர்க்கப்பட்டு அவரிடமே பாடல் கற்றுக்கொள்ள சிறப்பு அனுமதியும் பெற அவரது தந்தையை வலியுறுத்துகிறார். இந்த சூழலில், இருவரும் காதல் வயப்பட்டதால் காவல்துறை மற்றும் கலெக்டரும் எதிர்ப்பு தெரிவிக்க இருவரும் வீட்டை விட்டு ஓடிவிடுகின்றனர். அவர்கள் ஒரு பகல் வேளையில் ஒரு கிராமத்தை அடையும்போது கலெக்டர் ஒருவர் கொலைசெய்யபடுவதை காண்கிறனர், ஆனால் அந்த ஊர்மக்கள் அதை கண்டுகொள்ளாமல் விட்டுவிடுகின்றனர். கலெக்டரை கொலை செய்தது அந்த ஊரின் தலைவன் என தெரிய வரும் பொழுது அவர்கள் அவரை எதிர்கின்றனர். அங்கு தங்கியிருக்கும் காலத்தில் அவருடைய பழைய கால வாழ்க்கையை தெரிந்துகொண்டு அவரை புரிந்துகொள்கின்றனர். அவர் அவர்களுக்கு திருமணம் செய்து வைப்பதாக உறுதியளிக்கிறார். பெண்ணின் தந்தை அவர்களுக்கு எதிராக சட்ட அமைப்பை பயன்படுத்தி அவர்களை பிரிக்கமுயல்வதிற்கு எதிராக கிராம தலைவன் அவர்களுக்கு திருமணம் செய்து வைப்பதுடன் படம் முடிகிறது.\n\nSection::::தயாரிப்பு.\nஎஸ். ஏ. சந்திரசேகர் முதலில் விஜயகாந்துடன் இணைந்து விஜயை நடிக்கவைக்க இக்கதையை உருவாக்கினார் பின்னர் அது படமாக்க முடியாமல் போனது. பின்பு 1998 ம் ஆண்டு தொடங்கும்போது விஜய் பிஸியானதால் அவருடைய கதாபாத்திரத்திற்கு சூர்யாவை தேர்ந்தெடுத்து விஜயகாந்துடன்\nஇணைந்து நடிக்கவைத்தார். நடிகை ரோஜாதான் முதலில் கதாநாயகியாக அணுகி பின்பு மீனாவிற்கு அந்த வாய்ப்பு கிடைத்தது. நடிகை ஈஸ்வரி ராவின் தங்கையான மானஸா இன்னொரு கதாநாயாகியாக கங்கா பாத்திரத்தில் நடித்தார், இவர் காக்கை சிறகினிலே படம் மூலம் பிரபலமானவர்.\n\n1998 ம் ஆண்டு இறுதியில் விஜயகாந்த், சூர்யா நடிக்க எஸ். ஏ. சந்திரசேகர் இயக்கத்தில் ஏ.எல்.அழகப்பன், இப்ராஹிம் ராவுத்தர் இணை தயாரிப்பில் இப்படம் வெளியானது.\n\nSection::::பாடல்கள்.\nவிஜயின் பழைய படமான நாளைய தீர்ப்பு படத்தில் பாடல்களை எழுதிய பரணி இந்த படத்தில் இசையமைப்பாளராக அறிமுகம் செய்யப்பட்டார். 7 பாடல்களை கொண்ட இந்த படத்தின் பாடல் வரிகளை பரணி, அறிவுமதி மற்றும் புலமைபித்தன் ஆகியோர் எழுதியிருந்தனர்.சூர்யாவுக்காக நடிகர் விஜய் மூன்று பாடல்களை பாடியதில் நான் தம் அடிக்குற ஸ்டைல பாத்து பாடலும் நிலவே நிலவே பாடலும் பெரும் வரவேற்பை பெற்றது.\n\nSection::::வெளியீடு.\nபெரியண்ணா திரைப்படம் சராசரி வசூலை பெற்றது.\n"}
{"id": "310645", "url": "https://ta.wikipedia.org/wiki?curid=310645", "title": "அரதத்தர்", "text": "அரதத்தர்\n\nஅரதத்தர் அல்லது ஹரதத்த சிவாச்சாரியார் ஒரு சைவ மெய்ஞ்ஞானியும், சிரௌத்த சித்தாந்தத்தின் முன்னோடிகளில் ஒருவரும் ஆவார். சிலவேளைகளில் இவரது இயற்பெயரின் மூலம் சுதர்சன சிவாச்சாரியார் என்றும் இவர் அறியப்படுகின்றார். இவரும் வடமொழி இலக்கணத்தில் புகழ்பெற்ற \"பாதமஞ்சரி\" முதலான இலக்கண விளக்கவுரைகளை எழுதிய அரதத்த மிஸ்ரரும் (கி.பி 9ஆம் நூற்.) வேறுவேறானவர்கள்.\n\nSection::::வாழ்க்கை.\nஅரதத்தர் கி.பி 12ஆம் நூற்றாண்டளவில் வாழ்ந்தார் என்று அறியமுடிகின்றது. வைணவக்குடும்பமொன்றில் அவதரித்தவராகச் சொல்லப்படும் அரதத்தர், நாரணனின் அவதாரம் என்றும் அவர் சைவம் தழைக்க அவதரித்தார் என்றும் சைவ நூல்கள் விரித்துக் கூறுகின்றன.\n\nகாவேரி வடகரையில் கஞ்சனூர் தலத்தில், தீவிர வைணவரான வாசுதேவரின் மகனாக \"சுதர்சனன்\" என்ற பெயரில் பிறந்தார் அரதத்தர். சிறுவயதிலிருந்தே சைவ வாழ்க்கையில் ஈடுபட்டதால் தந்தையால் வெறுக்கப்பட்டார். அதனால் மனம் வருந்தி கஞ்சனூர் சிவன் அருளால், வைணவரிடையேயும் தந்தையிடமும் சிவ பரத்துவத்தை நிரூபித்தார். அவருக்கு ஈசனே நேரில் தோன்றி கலைகளை எல்லாம் கற்பித்ததாகவும், ஐந்து வயதில் பழுக்கக் காய்ச்சிய இரும்பில் ஏறிநின்று சிவபரத்துவத்தை அவர் ஓதியதாகவும் சைவ நூல்கள் போற்றுகின்றன. உரிய வயதில் \"கமலாட்சி\" எனும் பெண்ணை அவர் மணந்ததுடன், அவருக்கு அக்னீசுவரன், மகாதேவன், நீலகண்டன், சங்கரன், சந்திரசேகரன், சம்பு, மத்யார்ச்சுனேசுவரன், கோவடுநாயகன், கற்பகாம்பிகை, மீனாட்சி என்று எட்டுப் பிள்ளைகள் பிறந்தனர்.\n\nSection::::சிரௌத்த சைவம்.\nஅப்பைய தீட்சிதர், ஸ்ரீகண்டர் ஆகியோருடன், அரதத்தரின் நூல்கள், சிரௌத்த சைவப் பிரிவினரால் மிகவும் ஏற்றுப் போற்றப்படுகின்றன. நான்மறைகளிலிருந்து சிவனே பரம் என்று கூறப்படும் பாகங்களைக் கூறும் சதுர்வேத சங்கிரகம் அல்லது சுருதி சூக்தி மாலை அவரது முக்கியமான நூல். பஞ்சரத்தின தச சுலோகம், ஹரிஹர தாரதம்மிய ஷட்கம் என்பன அவரது ஏனைய சில நூல்கள். இவை யாவும், வழமையான வேதாந்த நோக்கில் திருமாலுக்கு வழங்கப்படும் முக்கியத்துவத்துக்கு மாறாக, சைவப் பார்வையில் வேதாந்தத்தைப் பாடுகின்றன என்பது இவற்றின் சிறப்பியல்பு. அரதத்தரின் தொன்மத்தில் குறிப்பிடப்படும் \"சிவலிங்கபூபதி\" என்பவர் உண்மையில் காலத்தால் அவருக்குப் பிந்தியவர் என்றும் கி.பி 15ஆம் நூற்றாண்டில் வாழ்ந்தவர் என்றும் அரதத்தர் சீடர் பரம்பரையில் தோன்றி, சுருதி சூக்தி மாலை முதலான நூல்களுக்கு உரை எழுதினார் என்றும் சொல்லப்படுகின்றது.\n\nSection::::அற்புதங்கள்.\nசைவர் மத்தியில் இவர் தொடர்பான பல அற்புதக் கதைகள் நிலவுகின்றன. சிவலிங்கபூபதி எனும் மன்னன் கொடுத்த பட்டுச்சால்வையை தான் செய்த வேள்வியில் இட்டதாகவும், மனம் வருந்திய மன்னன் ஆலயம் சென்று பார்க்க, அது இலிங்கத்தின் மீது சார்த்தப்பட்டிருந்ததாம். அவர் தாயும் மனைவியும் அறியாமல் உயிர்வதை புரிந்ததை அறிந்து வருந்தி ஒரு சுலோகம் எழுதிவிட்டு அரைகுறையாகச் சென்றதாகவும், ஈசனே அவர் வடிவில் மீளவந்து அச்சுலோகத்தை எழுதி முடித்ததாகவும் இன்னொரு கதை உண்டு. தெரிந்தோ தெரியாமலோ பாவம் செய்தால், தனிமையில் அமர்ந்து சிவநாமம் உரைத்தாலே போதும் என்பது அந்த சுலோகத்தின் பொருள். தனக்கு மழையில் உதவிய இடையனுக்கு பாகற்காய் குழம்பும் சோறும் கொடுத்துதவ அது திருவாவடுதுறை ஈசன் சன்னிதானத்தில் அடுத்தநாள் சிதறிக்கிடக்க, இடையனாய் அவருடன் போனது சிவனே என அனைவரும் அறிந்தார்களாம். தை சுக்கிலபஞ்சமியில் அவர் சிவப்பேறு அடைந்ததாகச் சொல்லப்படுகின்றது.\n\n"}
{"id": "310652", "url": "https://ta.wikipedia.org/wiki?curid=310652", "title": "பொறுமைக் கல் (திரைப்படம்)", "text": "பொறுமைக் கல் (திரைப்படம்)\n\nபொறுமைக் கல் (\"The Patience Stone\") இது 2012 ஆம் ஆண்டு வெளிவந்த பிரெஞ்சு-ஆப்கானிஸ்தான் போர் முனை பற்றிய பாரசீக மொழித் திரைப்படம் ஆகும். இதன் இயக்குனர் ஆடிப் அகீம் ஆவார். இதே பெயர்கொண்ட புதினத்தில் இருந்து இந்தக் கதை எடுக்கப்பட்டுத் திரைப்படமாகத் தயாரிக்கப்பட்டுள்ளது. இப்படத்தில் பிரபல ஈரானிய நடிகை கலிபிர்ட் பிரகனி என்பவர் நடித்துள்ளார். 85வது அகாதமி விழாவில் சிறந்த வெளிநாட்டு மொழித் திரைப்படத்திற்கான விருதிற்குப் பரிந்துரைக்கப்பட்டது. இப்படத்தில் நடித்த கலிபிர்ட் பிரகனி 39வது சீசர் விருதுகள் விழாவில் சிறந்த எதிர்காலமுள்ள நடிகைக்கான விருதுவிற்கு பரிந்துரைக்கப்பட்டார்.\n\nSection::::கதை.\nஆப்கானித்தானில் போர் நடந்துவரும் வேளையில் ஓர் ஊரில் உணர்வற்ற நிலையில் படுத்திருக்கும் வயதான தன் கணவனைப் பாதுகாத்து காத்துவருகிறாள் கதாநாயகி. எப்படியும் தன் கணவனை உயிர்ப்பிக்கும் முயற்சியில் போராடுகிறாள் அவள். \nஒரு நாள் வெளியில் நடப்பது, தன் மனக்கவலைகள் அனைத்தையும் உணர்வற்ற நிலையில் படுத்திருக்கும் தன் கணவனிடம் சொல்லத் துவங்குகிறாள். அவற்றில் தன் குழந்தைப்பருவம், அவளின் தவிப்பு, தனது விரக்தி, அவளுடைய தனிமை, அவளின் கனவுகள், அவளின் ஆசைகள் அனைத்தையும் பேசுகிறாள். அவளின் 10 வருட திருமண வாழ்க்கையைப் பற்றியும் இன்னமும் அவனுக்காகப் போராடுவேன் என்றும் கூறுகிறாள்.\n\nபாரசீக புராணங்களில் ஒரு மாயக்கல்லின் முன்னால் தனது துயரங்களைச் சொல்லுவதுபோல் இவள் தன் கணவனிடம் சொல்கிறாள். தன் கணவன் உயிர் பெற்று திரும்பிவருவதற்காகப் போராடுகிறாள். ஆனால் அவளின் விதி ஒரு போர்வீரனின் உருவில் விளையாடுகிறது. அவளது கணவனின் எதிரிலேயே அவளை இளம்வயது போர்வீரன் உடல் உறவு கொள்கிறான்.\n\nபுது உறவில் உட்பட்டாலும் தன் கணவனிடம் தற்போது உள்ள நிகழ்வுகளையும் சொல்லுகிறாள், அப்போது நினைவு திரும்பிய கணவன் அவளைக் கொலைசெய்ய முற்படுகிறான். ராணுவவீரனைக் கொல்ல எடுத்த கத்தியால் கல்லாகப் படுத்திருந்து பின் உயிர்பெற்றெழுந்த தன் கணவனையே கொன்றுவிடுகிறாள்.\n\n"}
{"id": "310655", "url": "https://ta.wikipedia.org/wiki?curid=310655", "title": "சைவ ஆசான்கள் பட்டியல்", "text": "சைவ ஆசான்கள் பட்டியல்\n\nசைவ ஆசான்கள் சைவம் மற்றும் அதன் உள்நெறிகள் சார்ந்து அந்நெறியை வளர்ப்பதிலும் மறுமலர்ச்சியிலும் ஈடுபட்டவர்கள் ஆவர்.\n"}
{"id": "310659", "url": "https://ta.wikipedia.org/wiki?curid=310659", "title": "வெள்ளைக்கண் வைரி", "text": "வெள்ளைக்கண் வைரி\n\nவெள்ளைக்கண் வைரி (\"White-eyed Buzzard\", \"Butastur teesa\") ஊன் உண்ணிப் பறவையில் வைரி என்ற பிரிவைச்சார்ந்த பறவையாகும். இதன் நடுத்தர உடல்வாகுவைக் கொண்ட இப்பறவையின் குடும்பப்பெயர் அசிப்பிட்ரினே என்பதாகும். இதன் வாழிவிடம் பொதுவாக தெற்கு ஆசியா பகுதியில் அமைந்துள்ள நாடுகள் ஆகும். இப்பறவையில் முதிர்ந்த பறவை சிவந்த நிறத்துடனும், தனித்துவமான வெள்ளை கருவிழியுடன் இதன் தலைப்பகுதி பழுப்பு நிறத்துடன் காணப்படுகிறது. இப்பறவைகள் இனப்பெருக்க காலங்களில் உயரமாகப் பறந்து தனித்துவமான ஒலி எழுப்பி தனது இணையைக் கவருகிறது. இப்பறவை சிறிய பூச்சிகள் எலிகள் போன்றவற்றை உணவாக உட்கொள்கிறது.\n\nSection::::விவரணை.\nமெலிதாகவும் வெள்ளை கருவிழிகொண்டும் இப்பறவையை எளிதில் வேறுபடுத்திக் கண்டுவிட முடியும். தலையில் பின்பகுதியில் வெள்ளை நிற புள்ளிகள் காணப்படும், சில நேரங்களில் புள்ளிகள் முதுகுப்பகுதி வரை இருக்கும். ஆனால் ரஸ்யா பகுதிகளில் காணப்படும் சாம்பல் முகம் பருந்துக்கும் இதற்கும் குழப்பம் ஏற்படலாம்.\n\nSection::::பரவல்.\nதெற்கு ஆசியாப்பகுதியில் கானப்படும் பறவையாக இருந்தாலும் இமயமலைப் பகுதிகளில் 1000 மீற்றர்களுக்கு மேல் காணப்படுகிறது. மேலும் பாகிஸ்தான், நேபாளம், வங்காளம், மியான்மர், இந்தோனேசியா போன்ற நாடுகளிலும் காணப்படுகிறது.\nஅந்தமான் மற்றும் இலங்கைப் பகுதிகளில் இப்பறவையைப் பார்க்க முடிவதில்லை.\nஇதன் இனப்பெருக்கத்தை திறந்த காட்டுப்பகுதி, உலர் நிலங்கள் போன்றவற்றில் வைத்துக்கொள்கிறது. ஒரு சில இடங்களில் ஏறாலமாகவும், சில இடங்களில் குறைவாகவும் காணப்படுகிறது. 1950 ஆண்டு எடுக்கப்பட்ட கணக்கெடுப்பின் படி டெல்லியைச்சுற்றி 50,000 கிலோ மீற்றர்களுக்குள் 5,000 பறவைகள் காணப்பட்டதாக குறிப்பிடப்பட்டுள்ளது.\n\nSection::::சூழலியல் மற்றும் நடத்தை.\nஇதன் இனப்பெருக்க காலம் பிப்ரவரி மாதம் துவங்கி மே மாதம் வரை நடக்கிறது. இவை மூன்று முட்டைகள் வரை இட்டு அடை காக்கிறன. இவற்றின் இரு பாலரும் சேர்ந்தே கூட்டைக் கட்டுகிறது. ஆனால் அடைகாக்கும்போது மட்டும் 19 நாட்களுக்கு பென் பறவை மட்டும் கூட்டில் தங்கியிருக்கும். இவற்றிற்கு பிடித்தமான உணவு இந்திய குழிமுயல்கள் ஆகும்.\n\n"}
{"id": "310661", "url": "https://ta.wikipedia.org/wiki?curid=310661", "title": "வெடியொளி (சுடுகலன்)", "text": "வெடியொளி (சுடுகலன்)\n\nவெடியொளி என்பது சுடுகலனை வெடிக்கச் செய்யும்போது (வெடியொலியுடன்) சன்னவாயின் முன் கண்ணுக்குப் புலப்படும் ஒளி ஆகும். இது சன்னவாய்வழியாக வெளியேறும் அதி-உஷ்ண, அதி-அழுத்த வளிமங்களால் (வாயுக்களால்) தோன்றுகிறது.\n\nSection::::வெடியொலி.\nவெடியொளி, இரு கூறுகளாக பிரிக்கப் படுகின்றது, செவிக்கு எட்டும் கூறு மற்றும் செவிக்கு எட்டாத கூறு. செவிக்கு எட்டும் கூறான, வெடியொலி (சப்தம்), செவித்திறன் பாதிப்பை ஏற்படுத்த வல்லது. அதேபோல் செவிக்கு எட்டாத கூறான, மிகுதியழுத்த அலை, வெடிப்பிற்கு அருகில் உள்ளவற்றை சேதப்படுத்த வல்லது.\nSection::::சப்தம்.\nதுப்பாக்கி வெடிக்கும் சத்தத்திற்கு இரு மூலங்கள் உள்ளன; வெடியொலி, மற்றும் ஒலியொத்த அல்லது மீயொலிவேகமுள்ள எறியத்தால் உருவாகும் சத்தம். வெளியேற்றத்திற்கு முன், உந்து-வாயு விரிவடையவும் குளிரவும், ஒரு பெரிய பரப்பை ஏற்படுத்தி, ஒலி அடக்கிகள் சுடுகலனின் சப்தத்தின் அளவை குறைக்க உதவகின்றது.\n\nSection::::மிகுதியழுத்த அலை.\nசுடுகலனின் வெடியொலியில் இருந்து தோன்றும் மிகுதியழுத்த அலை, குறிப்பிடத்தக்க அளவிலான ஆற்றலை கொண்டிருக்கலாம், ஏனெனில் இது மிக அதிக வேகத்தில் பயணிக்கும். இந்த ஆற்றலை சன்னவாய் நிறுத்தியால் கட்டுப்படுத்தி, சுடுகலனின் பின்னுதைப்பை குறைக்க பயன்படுத்தலாம்.\n\nSection::::வெடியொளி.\nSection::::வெடியொளிப் பண்புகள்.\nவெடியொளியை ஐந்து நிலைகளாக அறியப்படுகின்றது.\n\nSection::::ஒடுக்குதல்.\nவெடியொளி, (அதிலும் நீண்ட நேர பிந்திய ஒளி) என்பது பல சுடுகலங்களில் இருக்கும் பிரச்சனை ஆகும். இதன் பிரகாசத்தால், சுடுநர் தற்காலிகமாக குருடாவார், மேலும் இரவில் சுடுநரின் இருப்பிடத்தை காட்டிக் கொடுத்துவிடும்.\n\nஒளி அடக்கிகளைக் கொண்டு வெடியொளியை அடக்கலாம். கூம்பு வடிவ, அல்லது வரிசையாக துளையிடப்பட்ட சன்னவாயை பயன்படுத்தி, உருவாகும் அதிர்வலைகளை இடைமறிப்பதால் இது சாத்தியமாகிறது. \"பிந்திய ஒளி\" ஏற்பட முதன்மைக் காரணமே, நீரியம் மற்றும் கார்பன்மொனாக்சைடின் எரியூட்டுதல் தான். வேதியல் வுரைகளும் பயன்படுத்தப் படுகின்றன. முதல் உலகப் போரில், சோடியம் குளோரைடு (உப்பு) நிரப்பப்பட்ட பைகள் பீரங்கிப்படையில் வெடியொளியை அடக்க பயன்படுத்தப் பட்டன.\n\n\n"}
{"id": "310664", "url": "https://ta.wikipedia.org/wiki?curid=310664", "title": "வகுஎண் சார்பு", "text": "வகுஎண் சார்பு\n\nஎண்கோட்பாட்டில் வகுஎண் சார்பு (\"divisor function\") என்பது ஒரு முழு எண்ணின் வகுஎண்களோடு தொடர்புடைய எண்கணிதச் சார்பு ஆகும் ரீமன் இசீட்டா சார்பியம் மீதான தொடர்புகள் உட்பட்ட பல முற்றொருமைகளில் இச்சார்பு பயன்படுத்தப்பட்டுள்ளது. [பல முக்கியமான சமானங்களையும் முற்றொருமைகளயும் கணிதவியலில் கண்டுபிடித்த இந்தியக் கணிதவியலாளர் இராமானுசன் வகுஎண் சார்பு குறித்தும் ஆய்வு செய்துள்ளார். அதுகுறித்த விவரங்கள் இராமானுசன் கூட்டு கட்டுரையில் தரப்பட்டுள்ளது.\n\nSection::::வரையறை.\nஒரு சிக்கலெண் \"x\" இன் நேர் வகுஎண்கள் கூட்டுச் சார்பு (\"sum of positive divisors function\") σ(\"n\") என்பது, \"n\" இன் நேர் வகுஎண்களின் \"x\" ஆவது அடுக்குகளின் கூட்டுத்தொகையாக வரையறுக்கப்படுகிறது. \n\nஇச்சார்பினை கீழுள்ளவாறு எழுதலாம்:\n\n\"x\" = 0 எனும்போது கிடைக்கும் சார்பான σ(\"n\") என்பது வகுஎண்களின் எண்ணிக்கைச் சார்பு ஆகும். அதாவது σ(\"n\"), \"n\" இன் வகுஎண்களின் எண்ணிக்கையைத் தருகிறது. \"d\"(\"n\"), ν(\"n\"), τ(\"n\") (ஜெர்மானிய மொழியில் வகுஎண் என்பதற்கான சொல் \"Teiler\") ஆகிய குறியீடுகளும் σ(\"n\") ஐக் குறிக்கப் பயன்படுத்தப்படுகின்றன. (). \n\n\"x\" = 1 ஆக இருக்கும்போது இச்சார்பானது சிக்மா சார்பு (\"sigma function\") அல்லது வகுஎண்களின் கூட்டுச் சார்பு (\"sum-of-divisors function\") எனப்படுகிறது. இக்குறியீட்டில் கீழொட்டு இல்லாமலும் எழுதலாம்:\n\n\"n\" இன் தகு வகுஎண் கூட்டுச் சார்பு -\"s\"(\"n\"):\n\nஇது \"n\" நீங்கலான அதன் பிற வகுஎண்களின் கூட்டுத்தொகையைக் குறிக்கும் சார்பு ). \n\nதகு வகுஎண் கூட்டுச் சார்பைத் தொடர்ந்து செயற்படுத்துவதன் மூலம் \"n\" இன் தகு வகுஎண்களின் கூட்டுத் தொடர்முறையைப் பெறலாம்.\n\nSection::::எடுத்துக்காட்டு.\n12 இன் வகுஎண்களின் எண்ணிக்கைச் சார்பு σ(12):\n\n12 இன் வகுஎண்களின் வர்க்கங்களின் கூட்டுச் சார்பு σ(12):\n\n12 இன் தகு வகுஎண்களின் கூட்டுத்தொகை:\n\nSection::::பண்புகள்.\n\"p\" ஒரு பகாஎண் எனில்,\n\n\"r\" = \"ω\"(\"n\") என்பது \"n\" இன் வெவ்வேறான பகாக் காரணிகளின் எண்ணிக்கை, \"p\" - \"i\" ஆவது பகாகாரணி, \"n\" ஐ வகுக்கக்கூடிய வகுஎண் \"p\" இன் அதிகபட்ச அடுக்கு \"a\" எனில்:\n\nஇம்முடிவு கீழ்வரும் வாய்பாடுக்குச் சமானமானது:\n\n\"x\" = 0 எனில் \"d\"(\"n\") :\n\n\"n\" = 24 எனில், \n\n\"n\" இரண்டின் அடுக்காக இருக்குமானால் (formula_19):\n\nSection::::தொடர்களில்.\nவகுஎண் சார்பைக் கொண்டுள்ள இரு டிரிழ்ச்லெட் தொடர்கள்:\n\n\nஇதிலிருந்து \"d\"(\"n\") = \"σ\"(\"n\"):\n\n\nவகுஎண் சார்பைக் கொண்டுள்ள லாம்பெர்ட் தொடர்:\n\n"}
{"id": "310668", "url": "https://ta.wikipedia.org/wiki?curid=310668", "title": "தமிழீழத்தின் குரல் வானொலி", "text": "தமிழீழத்தின் குரல் வானொலி\n\nஇது தமிழீழ விடுதலைப் போராட்டத்தின் முதலாவது வானொலியாகும். 11.12.1983 ம் ஆண்டு இந்த வானொலி சிற்றலை வரிசையில் தனது முதலாவது ஒலிபரப்பை இந்தியாவின் தஞ்சை மாவட்டத்திலுள்ள இரகசிய இடமொன்றில் இருந்து ஆரம்பித்தது.\nதமிழீழ மக்கள் விடுதலைக்கழகத்தால் ஆரம்பிக்கப்பட்ட இந்த வானொலி தனிப்பட்ட ஒரு இயக்க வானொலியாக அல்லாமல் தமிழீழ விடுதலைப் போராட்டத்துக்கு பொதுவான வானொலியாக தன்னை பிரகடப்படுத்திக் கொண்டது இதன் சிறப்பம்சமாகும்.\nமுதலில் தமிழில் தனது ஒலிபரப்பை ஆரம்பித்த இந்த வானொலி பின்னர் ஆங்கிலம் சிங்களம் ஆகிய மொழிகளிலும் அதை விரிவாக்கிக் கொண்டது.\n\nஇந்த வானொலியின் பொறுப்பாளராக தற்போது சிவா சின்னப்பொடி என்று அறியப்படும் மூத்த ஊடகவியலாளர் திவாகரன் இருந்தார்.\n11.12.1985 ல் இந்த வானொலி தனது தனது ஒலிபரப்பை நிறுத்திக்கொண்டது.\n1987 ல் விடுதலைப்புலிகள் மீது அவதூறு பரப்புரை செய்வதற்காக இந்திய சிறீலங்கா படையினரின் கூட்டு முயற்சியில் பாலாலி படைத்தளத்தில் இருந்து ஒரு வானொலி ஒலிபரப்பு மேற்கொள்ளப்பட்டது. தற்போது சிலர் தமிழீழத்தின் குரல் வானொலியே இந்த வானொலி என்று தவறாக எண்ணுகின்றனர்.தமிழீழத்தின் குரல் வானொலிக்கும் இந்த வானொலிக்கும் எந்த விதமான தொடர்பும் கிடையாது.\n"}
{"id": "310672", "url": "https://ta.wikipedia.org/wiki?curid=310672", "title": "நீர்வழியிடை நிலவழி", "text": "நீர்வழியிடை நிலவழி\n\nநீர்வழியிடை நிலவழி (\"Portage\") அல்லது நீர்வழியிடை நிலவழிச் செல்கை (\"portaging\") என்பது, ஆற்றில் உள்ள தடைகளைச் சுற்றிக்கொண்டு நிலவழியேச் செல்வது அல்லது இரு நீர்நிலைகளுக்கு இடையிலுள்ள நிலவழியே நீர்வழியுந்துகள் அல்லது சரக்கை எடுத்துச் செல்லுதலாகும். இவ்வாறு எடுத்துச் செல்லப்படும் நிலப்பகுதி \"நீர்வழியிடை நிலவழி\" எனப்படுகின்றது.\n\nபுதிய பிரான்சுக்கும் பிரான்சிய லூயிசியானாவிற்கும் வந்த பிரான்சிய தேடவியலாளர்கள் பல அருவிகளையும் விரைந்து சுழித்துச் செல்லும் ஆறுகளையும் எதிர்கொண்டனர். தொல்குடி அமெரிக்கர்கள் இத்தகையத் தடங்கலான இடங்களில் நிலவழிகள் ஊடாக தங்கள் படகுகளை தூக்கிச் சென்றனர்.\n\nகாலம் செல்லச்செல்ல, முக்கியமான நீர்வழியிடை நிலவழிகளில் கால்வாய்கள் வெட்டப்பட்டு வழியேற்படுத்தப்பட்டன. இந்த நிலவழியில் செல்ல தொடருந்து அமைப்புக்களும் உருவாக்கப்பட்டன. பொதுவாக தொடக்கநிலையில் நீர்வழியுந்துகளும் சரக்குகளும் தோளில் தூக்கிச் செல்லப்பட்டன; இதற்கு பலமுறை பயணிக்க வேண்டியிருந்தது. சிறு படகுகளைத் திருப்பிப் போட்டு தோளில் எடுத்துச் செல்ல வாகாக நடுப்பகுதி நுகத்தடி போல வடிவமைக்கப்பட்டன. சரக்குகளை எடுத்துச் செல்ல தலையிலிருந்து தொங்கிய கயிறுகளில் (\"தலைத்தொங்கி\") இணைத்து எடுத்துச் சென்றனர்.\n\nநீர்வழியிடை நிலவழிகள் பல கிலோமீட்டர்கள் தொலைவிற்கும் இருக்கலாம்; வட அமெரிக்காவிலுள்ள தொலைவுள்ள \"மெத்யே நீரிடை நிலவழி\"யும் தொலைவுள்ள \"கிராண்டு நீரிடை நிலவழி\"யும் எடுத்துக் காட்டுகளாகும். சில ஒரேதளத்தில் இருக்கலாம்; செட்லாந்திலுள்ள \"மாவிசு கிரைண்டு\" இத்தகையதாகும்.\n"}
{"id": "310673", "url": "https://ta.wikipedia.org/wiki?curid=310673", "title": "இந்திய நிறுவன (திருத்தச்) சட்டம் 2015", "text": "இந்திய நிறுவன (திருத்தச்) சட்டம் 2015\n\n2013 ஆம் ஆண்டு இந்தியாவின் நிறுவனங்களின் சட்டத்தின் சில மாற்றங்கள் வேண்டும் என்று வந்த வேண்டுகோள்களைப் பரிசிலித்த இந்திய அரசு 2013 ஆண்டு நிறுவனங்கள் சட்டத்தை திருத்தும் வகையில் 2014 ஆம் ஆண்டில் நிறுவனங்கள் (திருத்த) சட்ட முன் வடிவை (The Companies (Amendment) bill 2014) பாரளுமன்றத்தில் அறிமுகப்படுத்தி நிறைவேற்றப்பட்டது. இது 25.05.2015 அன்று குடியரசுத் தலைவர் ஒப்புதல் பெறப்பட்டு நிறுவனங்களின் சட்டம் 2015 (The Companies (Amendmend) Act 2015) என்ற சட்டமாகியது.மொத்தம் 23 சட்டப்பிரிவுகளைக் கொண்டது இச்சட்டம். \n\n\n"}
{"id": "310676", "url": "https://ta.wikipedia.org/wiki?curid=310676", "title": "தகு வகுஎண் சார்பு", "text": "தகு வகுஎண் சார்பு\n\nகணிதத்தில் ஒரு இயல் எண் \"n\" இன் தகு வகுஎண் கூட்டு (\"aliquot sum\") அல்லது தகு வகுஎண் கூட்டுச்சார்பு (\"aliquot sum function\") அல்லது தகு வகுஎண் சார்பு என்பது \"n\" இன் தகு வகுஎண்களின் கூட்டுத்தொகையைக் குறிக்கும். இதன் குறியீடு \"s\"(\"n\") ஆகும்.\n\nநிறைவெண்களை அடையாளங்காண இச்சார்பு பயன்படுகிறது. \n\nதகு வகுஎண் கூட்டுச்சார்பைத் தொடர்ந்து செயற்படுத்துவதன் மூலம் \"n\" இன் தகு வகுஎண்களின் கூட்டுத் தொடர்முறையைப் (aliquot sequence) பெறலாம். இச்சார்பு கட்டுப்படுத்தப்பட்ட வகுஎண் சார்பு (\"restricted divisor function\") எனவும் அழைக்கப்படும்.\n\nஎடுத்துக்காட்டு:\n\"n\" = 15 எனில் 15, நீங்கலான அதன் வகுஎண்கள்: 1, 3, 5\n"}
{"id": "310679", "url": "https://ta.wikipedia.org/wiki?curid=310679", "title": "கிட்டத்தட்ட நிறைவெண்", "text": "கிட்டத்தட்ட நிறைவெண்\n\nகணிதத்தில் கிட்டத்தட்ட நிறைவெண் (\"almost perfect number\") என்பது அதன் அனைத்து வகுஎண்களின் கூட்டுத்தொகையானது அவ்வெண்ணின் இருமடங்கு மதிப்பில் ஒன்று குறைவாக உள்ள இயல் எண் ஆகும்.\n\nஇயல் எண் \"n\" ஒரு கிட்டத்தட்ட நிறைவெண் எனில், \"n\" இன் அனைத்து வகுஎண்களின் கூட்டுத்தொகை 2\"n\" − 1 ஆக இருக்கும்.\n\nஅதாவது \"n\" இன் வகுஎண் சார்பு: \n\n\"n\" இன் தகு வகுஎண் சார்பு: \n\nஎதிரிலா அடுக்குகளைக் கொண்ட இரண்டின் அடுக்குகள் மட்டுமே கிட்டத்தட்ட நிறைவெண்களாக உள்ளன .\n\nகண்டறியப்பட்டுள்ள கிட்டத்தட்ட நிறைவெண்களில்: \n\nஎனினும் கிட்டத்தட்ட நிறைவெண்கள் அனைத்தும் இதே வடிவில் அமைந்திருக்குமா என்பது அறியப்படவில்லை. ஒன்றைவிடப் பெரிய ஒற்றை கிட்டத்தட்ட நிறைவெண்கள் குறைந்தபட்சம் 6 பகாக்காரணிகளைக் கொண்டிருக்கும் எனக் கண்டறியப்பட்டுள்ளது.\n\nIf \"m\" ஒரு ஒற்றை கிட்டத்தட்ட நிறைவெண் எனில், ஒரு டேக்கார்ட் எண் ஆக இருக்கும். மேலும் \"a\" , \"b\" இரண்டும் <math>b+3 என்றவாறான நேர் ஒற்றை முழுஎண்கள் மற்றும் , இரண்டும் பகாஎண்கள் எனில், ஒரு ஒற்றை விந்தை எண்ணாக இருக்கும்.\n\n"}
{"id": "310680", "url": "https://ta.wikipedia.org/wiki?curid=310680", "title": "சுந்தன் - உபசுந்தன்", "text": "சுந்தன் - உபசுந்தன்\n\nசுந்தன் - உபசுந்தன் எனும் அசுரச் சகோதரர்கள் கடும் தவம் நோற்று பிரம்மாவிடம் தங்களுல் ஒருவரைத் தவிர பிறரால் தங்களுக்கு மரணம் நேரக்கூடாது என வரம் பெற்றவர்கள். பின்னர் இவர்கள், தேவர்களின் தலைவனான இந்திரனை வென்று, மூன்று உலகங்களையும் தங்கள் முழு கட்டுக்குள் கொண்டு வந்தனர். மேலும் கந்தர்வர்கள், யட்சர்கள், நாகர்கள், இராட்சசர்கள், பூமியை ஆண்ட மன்னர்கள் ஆகியோரின் செல்வங்களை கொள்ளையடித்து மகிழ்ச்சியுடன் காலம் கழித்தனர். தங்களுக்கு மூவுலகிலும் எதிரிகளே இல்லாது, தேவர்களைப் போல வாழ்ந்தனர்.\n\nஇவ்வசுரச் சகோதரர்களின் கொடுமையால் பாதிக்கப்பட்ட தேவர்கள், முனிவர்கள் பிரம்மாவிடம் முறையிட்டனர். பிரம்மா, இவ்வசுரர்களை ஒரு பெண்னால் மட்டுமே அழிக்க முடியும் என்பதால், திலோத்தமை என்ற பெரும் அழகிய அரம்பயைப் படைத்தார்.\n\nஒரு முறை சுந்தனும், உபசுந்தனும் விந்திய மலைகளில் குடி போதையுடன் சுற்றித் திரியும் போது, ஒற்றையாடையுடன் தனது அழகுகளை எல்லாம் வெளிப்படுத்தி நின்ற திலோத்தமை, அவர்கள் கண்ணில் பட்டாள்.\nசுந்தனும் உபசுந்தனும் தனக்கே திலோத்தமை உரிமையானவள் என சர்ச்சை செய்தனர். முடிவில் இருவரும் திலோத்தமையை அடையும் நோக்கில் ஒருவரை ஒருவர் கதாயுதங்களால் அடித்துக் கொண்டு, பெண் பித்தால் மாய்ந்தனர். சுந்தன் - உபசுந்தர்களின் மரணத்தால், இந்திரன் மீண்டும் தேவலோகத்தை அடைந்தான்.\nSection::::கம்பராமாயணத்தில்.\nகம்பர் எழுதிய இராமாயண காவியத்தில், இவ்வசுர உடன்பிறப்புகளான சுந்தோபசுந்தர்கள், இராவணனுக்கு ஆதரவாக, இராமனை எதிர்த்துப் போரிட்டு மாண்டதாக இராமாயண காவியத்தின் யுத்த காண்டத்தில் குறிக்கப்பட்டுள்ளது.\n"}
{"id": "310682", "url": "https://ta.wikipedia.org/wiki?curid=310682", "title": "அபிநவகுப்தர்", "text": "அபிநவகுப்தர்\n\nஅபிநவகுப்தர் ( கி.பி 950 – 1016) என்பவர் ஒரு இந்திய மெய்யியலாளரும், காசுமீர சைவத் துறவியும் ஆவார் அவர் சிறந்த கவிஞர், நடிகர் மற்றும் வீணைவல்லுநர் என்றெல்லாம் அறியப்படுகின்றார். – இந்தியப் பண்பாட்டில் இன்றியமையாத தாக்கம் செலுத்திய ஒரு மகத்தான ஆளுமையாக அபிநவகுப்தர் கணிக்கப்படுகின்றார்.\n\nகாசுமீரத்தில் பிறந்த இவர் அவரது சமகாலத்தில் புகழ்பெற்றிருந்த மெய்யியற் கோட்பாடுகள், கலைகள் அனைத்தையும் பதினைந்துக்கும் மேற்பட்ட வெவ்வேறு குருக்கள் மூலம் கற்றறிந்தார். அவரது மாபெரும் சாதனைகளாக தந்திராலோகம் மற்றும் அபிநவபாரதி ஆகிய நூல்கள் அறியப்படுகின்றன. திரிக - கௌல மரபுகளின் கலைக்களஞ்சியமாக தந்திராலோகம் திகழும் அதேவேளை, பரதமுனிவரின் நாட்டிய சாத்திரத்துக்கு எழுதப்பட்ட புகழ்பெற்ற உரையாக அபிநவபாரதி மிளிர்கின்றது.\n\nSection::::வாழ்க்கை.\nநரசிங்ககுப்தர், விமலகலை ஆகியோருக்கு மகனாக, மனோரதன், அம்பை ஆகியோரின் சகோதரனாக, சங்கரன் என்ற பெயரோடு பிறந்தார் அபிநவர். தாய் அவரது இரண்டு வயதிலேயே இறக்க, குழந்தைகளின் உள்ளம், இலௌகீகத்தை உதறி, சிறுவயதிலிருந்தே சிவபக்தியில் திளைத்து வந்தது. தந்தையிடமிருந்தே அவர்கள் வடமொழி இலக்கணம், மெய்யியல், தருக்கம் முதலியவற்றைக் கற்றனர். அம்பையை மணந்துகொண்ட சங்கரரின் மைத்துனன் கர்ணனும் மிகச்சிறந்த சிவனடியானாக இருந்தும் இளவயதிலேயே மாண்டுபோக, அம்பையும் சைவத்துறவி ஆகினாள். அம்பையின் மகன் யோகேஸ்வரிதத்தன் பிற்காலத்தில் யோகத்தில் கரைகண்டவனாகத் திகழ்ந்தான். தலைசிறந்த சைவர்களாக விளங்கிய அபிநவரின் அத்தை வடசிகை, சீடராக விளங்கிய மைத்துனன் சேமராஜன், இராமதேவன், மந்திரன் போன்றோர் தனக்குச் செய்த பேருதவிகள் பற்றி அவர் தன் நூல்களில் விதந்துகூறியுள்ளார்.\n\nஇத்தகைய ஆன்மிக வட்டத்தால் சூழப்பட்டிருந்த சங்கரர், இளவயதிலேயே அறிவுத்தாகம் மிகுந்து, பதினைந்துக்கும் மேற்பட்ட பௌத்த, வைணவ, சைவ அறிஞர்களைத் தேடி அவர்களிடம் பாடம் கற்றார். அவர்களில் மிகச்சிறந்தவராக சங்கரர் கருதும் சம்புநாதர் என்பவரின் கோரிக்கைக்கிணங்கவே பிற்காலத்தில் அவர் தந்திராலோக நூலை யாத்தார்.\n\nதன் குடும்பத்தவர், சீடர்களுடன் தன் இல்லத்திலேயே ஆச்சிரமம் அமைத்து, துறவியாகவே அவர் வாழ்ந்து மறைந்ததாக அறியமுடிகின்றது. மறையும் போது, தன் பன்னீராயிரம் சீடர்களுடன் தான் இயற்றிய \"பைரவ ஸ்தவம்\" நூலை பாடியவாறே அவர் குகையொன்றுள் புகுந்து மறைந்ததாகச் சொல்லப்படுகின்றது.\n\nSection::::நூல்கள்.\nஅபிநவகுப்தரின் மிகச்சிறந்த நூலான தந்திராலோகம், காசுமீர சைவத்தின் சகல மரபுகளையும் உள்ளடக்கிய மாபெரும் கலைக்களஞ்சியம் ஆகும். இதன் சுருங்கிய வடிவமாக தந்திரசாரமும் இவர் படைப்பே. பகவத்கீதார்த்த சங்கிரகம் இவரது கீதையின் உரைநூல். பராத்ரிஷிகா லகுவிருத்தி, பரியந்தபஞ்சசிகை, ரகசியபஞ்சதசிகை, லக்விபிரக்ரியா, தேவிஸ்தோத்திராவரணம், பரமார்த்தசாரம், பைரவஸ்தவம் முதலான பல நூல்களும் இவர் படைப்புகளில் அடக்கம். மெய்யியலைப் பொறுத்தவரை, ஈஸ்வரப் பிரத்யபிஞ்ஞா விமர்சினி, பேதவாத விதாரணம், கதாமுக திலகம் போன்ற நூல்கள் முக்கியமானவை. பரத சாத்திரத்தின் உரைநூலான \"அபிநவபாரதி\" இன்னொரு முக்கிய நூல்.\n\n"}
{"id": "310689", "url": "https://ta.wikipedia.org/wiki?curid=310689", "title": "சும்பன் - நிசும்பன்", "text": "சும்பன் - நிசும்பன்\n\nசும்பன் - நிசும்பன் (Sumbha and Nisumbha), என்பவர்கள் அசுர உடன் பிறப்புகள் ஆவார். இந்து சமயத்தில் தேவி துர்கையின் வீர தீரச் செயல்களைப் போற்றிப் பாடும் தேவி மகாத்மியம் எனும் நூலில் சும்ப - நிசும்பர்களை தேவி சக்தியின் வடிவான துர்கை போரிட்டுக் கொல்லும் நிகழ்வு கூறப்பட்டுள்ளது.\n\nSection::::தேவி மகாத்மிய நூலில்.\nபுஷ்கர் எனுமிடத்தில் பத்தாயிரம் ஆண்டுகள் கடும் தவம் நோற்று எவராலும் கொல்லப்படாத மற்றும் மூவுலகையும் ஆட்சி செய்யும் வரத்தையும், பெண்னால் தவிர பிற எவராலும் மரணம் நேரக் கூடாது என்ற வரத்தையும் பிரம்மனிடமிருந்து பெற்றவர்கள். சும்ப - நிசும்பர்களை தேவர்களின் தலைவனான இந்திரனை வென்று தேவலோகத்தையும், நாகர்களை வென்று பாதாள லோகத்தையும், மன்னர்களை வென்று முழு பூமியையும் கைப்பற்றி ஆண்டனர். முனிவர்களும் மற்றவர்களும் தவம் நோற்க அனுமதிக்கப்படவில்லை. மீறி தவமிருப்பவர்களை கொன்று குவித்தனர்.\n\nசும்பன் - நிசும்பரிகளின் உதவியாளர்களான சண்டன் - முண்டன் எனும் அசுர ஒற்றர்கள், தேவியின் அழகைக் குறித்து சும்ப - நிசும்பர்களிடம் எடுத்துரைத்தனர். தேவியின் அழகை, வர்ணிப்பிலேய மயங்கிய சும்ப - நிசும்பர்கள், தேவியை தம்மிடம் அழைத்து வர சுக்ரீவன் எனும் அசுரனை அனுப்பி வைத்தனர். சுக்ரீவனின் அழைப்பை ஏற்க மறுத்த தேவியை, வலுக்கட்டாயமாக தூக்கி வர சண்டன் மற்றும் முண்டன் எனும் அசுரர்களை அனுப்பி வைத்தனர். சண்டன் - முண்டர்களை சிங்க வாகனத்தில் அமர்ந்திருந்த தேவி தனது வாளால் கொன்று குவித்தாள்.\n\nSection::::இறப்பு.\nதங்களுக்கு பெண்களால் மட்டுமே மரணம் நேரிடும் என்ற வரத்தை முற்றாக மறந்த சும்ப - நிசும்பர்கள், தேவியை நேரில் சென்று சந்தித்துப் போரிட முடிவு செய்தனர். துர்கைக்கும் - சும்ப நிசும்பர்களுக்கு இடையே நடந்த போரில், தேவி முதலில் நிசும்பனை வதைத்தாள்.\n\nபின்னர் கொடூரமாக எதிர்த்து வந்த சும்பனை, தேவி தனது திரிசூலத்தால் கொன்றாள். \n"}
{"id": "310690", "url": "https://ta.wikipedia.org/wiki?curid=310690", "title": "திருநாள் (திரைப்படம்)", "text": "திருநாள் (திரைப்படம்)\n\nதிருநாள் பி. எசு. இராம்நாத் இயக்கத்தில் 2016 ஆவது ஆண்டில் வெளியாகியுள்ள ஒரு இந்தியத் தமிழ்த் திரைப்படமாகும். ஜீவா, நயன்தாரா ஆகியோர் முக்கிய வேடங்களில் நடித்துள்ள இத்திரைப்படத்திற்கு சிறீகாந்து தேவா இசையமைத்துள்ளார்.\n\n\nSection::::தயாரிப்பு.\n2010 ஆம் ஆண்டில் வெளியான அம்பாசமுத்திரம் அம்பானி திரைப்படத்தை இயக்கிய பி. எசு. இராம்நாத், இயக்கத்தில், ஜீவா நடிப்பதாக 2014 நவம்பர் மாதத்தில் அறிவிக்கப்பட்டது. 2015 ஏப்ரல் மாதத்தில் இப்படத்தில் நடிக்க நயன்தாரா ஒப்பந்தம் செய்யப்பட்டார். சிறீகாந்து தேவா இப்படத்திற்கு இசையமைப்பது உறுதி செய்யப்பட்டது. இப்படத்தின் படப்பிடிப்பு கும்பகோணத்தில் அமைக்கப்பட்ட பெரிய அக்ரஹார செயற்கை படப்பிடிப்பு தளத்தில் 2015 மே மாதத்தில் தொடங்கியது. இத்திரைப்படத்தின் முதல் டிரெய்லர் தீபாவளி அன்று வெளியானது. 2015 ஆகஸ்டு மாதத்துடன் படப்பிடிப்பு முடிக்கப்பட்டு தற்போது பின் தயாரிப்பு பணிகள் நடைபெற்று வருகின்றன.\n"}
{"id": "310693", "url": "https://ta.wikipedia.org/wiki?curid=310693", "title": "எமிரேட்சு பறப்பு 521", "text": "எமிரேட்சு பறப்பு 521\n\nஎமிரேட்சு பறப்பு 521 (\"Emirates Flight 521\") இந்தியாவின் திருவனந்தபுரத்திலிருந்து ஐக்கிய அரபு அமீரகத்தின் துபாய்க்கு முன்கூட்டியே பதிப்பித்த காலவட்டவணைப்படி பறக்கும் பன்னாட்டு பயணிகள் பறப்பாகும். எமிரேட்சு வான்வழிச் சேவை நிறுவனம் இதனை போயிங் 777 வானூர்தி கொண்டு இயக்குகின்றது. ஆகத்து 3, 2016 அன்று 282 பயணிகளுடனும் 18 பணியாளர்களுடனும்துபாய் வானூர்தி நிலையத்தில் கிட்டத்தட்ட 12:45க்கு இறங்கும்போது மோதி விபத்திற்குள்ளானது. அனைத்துப் பயணிகளும் பணியாளர்களும் விபத்திலிருந்து தப்பினர்; 13 பேருக்கு சிறு காயங்கள் ஏற்பட்டதாக அறிவிக்கப்பட்டது. இதில் பத்து பேர் மருத்துவமனைக்குக் கொண்டு செல்லப்பட்டதாகவும் மூவருக்கு வானூர்தி நிலையத்திலேயே சிகிச்சை வழங்கப்பட்டதாகவும் அறிவிக்கப்பட்டது. இருப்பினும், மீட்பு நடவடிக்கைகளின்போது வானூர்திநிலைய தீயணைப்பாளர் ஒருவர் உயிரிழந்ததாகத் தெரிகின்றது.\n\nSection::::வானூர்தியும் பணியாளர்களும்.\nவிபத்திற்குள்ளான வானூர்தி 13 ஆண்டுகள் இயக்கத்திலிருந்த போயிங் 777-31H இரக வானூர்தியாகும்; இதன் பதிவு எண் A6-EMW, தயாரிப்பாளர் தொடர் எண் 434. இது தனது முதல் பறப்பை மார்ச் 7, 2003இல் மேற்கொண்டது. மார்ச் 28, 2003இல் எமிரேட்சுக்கு வழங்கப்பட்டது. இதில் இரு ரோல்சு-ராய்சு 892 பொறிகள் பொருத்தப்பட்டுள்ளன.\nSection::::பயணிகளும் பணியாளர்களும்.\nவானூர்தியில் 282 பயணிகளும் 18 சேவைப் பணியாளர்களும் இருந்தனர்.\n"}
{"id": "310695", "url": "https://ta.wikipedia.org/wiki?curid=310695", "title": "சிவ விதப்பொருமை", "text": "சிவ விதப்பொருமை\n\nசிவ விதப்பொருமை (சிவ விசிட்டாத்துவிதம்) அல்லது சிவ அல்லிருமை (சிவாத்துவிதம்) என்பது, தென்னகத்தில் நிலவி வருகின்ற சைவ மெய்யியல்களில் ஒன்று ஆகும். பெரும்பாலும் கர்நாடகா, ஆந்திராப் பகுதிகளில் வழக்கிலுள்ள இம்மெய்யியல், சிரௌத்த சைவர்களின் மெய்யியற்கோட்பாடாகத் திகழ்கின்றது.\n\nSection::::வரலாறு.\nஇந்திய மெய்யியல்களைப் பொறுத்தவரை, வேத முதன்மையை ஏற்றுக்கொண்ட எல்லாக் கிளைநெறிகளுமே விரும்பியோ விரும்பாமலோ வேதாந்தம் சார்ந்து கருத்துத்தளத்தில் வைப்பதற்கான எல்லாத் தகுதிகளும் கொண்டிருக்கவேண்டும் என்று எதிர்பார்க்கப்பட்டது. இதில் பெரும்பாலும் வைணவம் வெற்றிபெற, வேத முதன்மையுடன் ஓரளவு முரண்படும் சிவாகமங்களையும், சாக்த தந்திரங்களையும் முறையே பின்பற்றிய சைவம், சாக்தம் என்பவற்றால் இத்தளத்துக்கு இறங்கிவருவது கடினமான ஒன்றாகவே இருந்தது.\n\nகி.பி பத்தாம் நூற்றாண்டில் வாழ்ந்தவர்களாகக் கருதப்படும் நீலகண்டரும் அபிநவகுப்தரும் முறையே பிரஸ்தானத் திரயங்களில் முக்கியமான பிரம்ம சூத்திரம், பகவத் கீதை என்பவற்றுக்கு சைவக்கண்ணோட்டத்தில் உரையெழுதியதும், இந்தத் தடை தகர்ந்து போனது. பன்னிரெண்டாம் நூற்றாண்டில் எஞ்சிய பிரஸ்தானமான உபநிடதங்கள் கூறும் சிவபரத்துவத்தை, \"சுருதி சூக்தி மாலை\"யில் அரதத்தர் பாடினார். இவர்கள் வழியே வேதாந்தத் தளத்தில் முன்னிறுத்தப்பட்ட சைவம் சிவாத்துவிதம் என்றும், சிவ விசிட்டாத்துவிதம் என்றும் கூறப்பட்டது. அப்பைய தீட்சிதர் (16ஆம் நூற்றாண்டு) எழுதிய பல நூல்கள், சிவ விதப்பொருமை சார்ந்ததாகவே எழுந்தன. தீவிர சிவனடியார்களும், கட்டுக்கோப்பான வைதிகர்களுமான சிரௌத்த சித்தாந்திகளுக்குரிய கோட்பாடாக, சிவாத்துவிதம் பின்னாளில் பல்கிப் பரந்தது.\n\nSection::::கோட்பாடு.\nநீலகண்டரின் கருத்துப்படி, புடவி படைக்கப்பட்டது, சிவனின் அலகிலா ஆடலின் ஓர் நிலையிலே ஆகும். படைப்பின் முதற்காரணியும் நிமித்த காரணியும் அவனே. ஈசனே இப்புடவியாகத் தோற்றமளிக்கின்றான். அத்தோற்றமே அவனது திருவருட்சக்தி ஆகும். புடவியால் பாதிக்கப்படாதவனாக அதையும் தாண்டியவனாக இறைவன் விளங்குகின்றான். கோடிசூரியர்களின் ஒளியுடன் திகழும் மகாகைலாசத்தில் வீற்றிருக்கும் சிவபிரான், உயிர்களுக்கு அங்கேயே வீடுபேறு நல்குகின்றான். பற்றின்மை, இறைநம்பிக்கை என்பவற்றின் மூலமே ஓர் உயிர் வீடுபேறு அடையமுடியும். கன்மத்தால் அன்றி இறைவனின் அருளாலேயே முக்தி கிடைக்கப்பெறமுடியும். வீடுபேறடைந்த உயிர்கள் சிவமாம் தன்மையில் திளைத்திருக்கும். அவற்றால் இறைவன் போல் படைப்பில் ஈடுபடமுடியாது என்பதொன்றே அவற்றுக்கும் இறைவனுக்குமான வேறுபாடு.\n\nஎந்தவொரு உயிருக்கும் தன் விருப்பம்போல் செயற்பட உரிமையுண்டு. எனினும் உயிர்களின் கன்மத்தைப் பொறுத்து அச்செயலுக்கான பலாபலன்களை சிவமே வழங்குகின்றது. \"இச்சை, கிரியை, ஞானம் எனும் முச்சக்திகள் கொண்டு, மும்மூர்த்திகள் உள்ளடங்கலான புடவியாக பரம்பொருள் பரிணமிக்கின்றது\" என்று தன் பிரம சூத்திர பாடியத்தின் ஓரிடத்தில் குறிப்பிடுகின்றார் நீலகண்டர்.\n\nSection::::அப்பையர்.\nமுகலாயர்களின் பாதிப்புக்குப் பின்னான விஜயநகரப் பேரரசு உள்ளிட்ட பிற்காலப் பேரரசுகள் எல்லாம் வைணவத்துக்கே முன்னிலை கொடுத்த நிலையில், தென்னகத்தில் சைவத்தின் புத்துயிர்ப்புக்கு வழிவகுத்தவர்களில் முக்கியமான மகத்தான ஆளுமையாக அப்பையரைக் குறிப்பிட முடியும். எல்லா இந்து மெய்யியல்களையும் கசடறக் கற்ற அப்பையர், அவை மீது காழ்ப்பின்றி அவை தொடர்பான பல நூல்களை யாத்துள்ளார். எனினும் இறுதிவரை அவர் சிவனடியாராகவே திகழ்ந்ததுடன், சைவத்துக்கு முன்னுரிமைபெறும் செயல்களையும் செய்யத்தவறவில்லை. சைவத்திற்கே இயல்பான பரந்த மனப்பான்மையுடன் செயற்பட்ட அப்பையரின் நோக்கத்தைப் புரிந்துகொள்ளாத சிலர், அவர் எவ்விதக் கோட்பாடையும் சார்ந்திருக்கவில்லை என வாதாடுவர். அக்கருத்து பொய்யென்பதற்கு அவரது இறுதிநூலான ஆத்மார்ப்பண துதி முதற்கொண்டு எண்ணிறந்த சான்றுகள் உண்டு. அரதத்தர், ஸ்ரீகண்டர் முதலானோர் வளர்த்தெடுத்த சிவ விதப்பொருமைக்கு சரியான இறுதி வடிவம் கொடுத்தவர் அப்பையர் என்பதற்கு அவரது சிவ விதப்பொருமை நூல்களான நயமணிமாலையும் சிவார்க்கமணிதீபிகையும் ஆதாரங்களாகின்றன. சிவார்க்கமணிதீபிகை, ஸ்ரீகண்டரின் பிரம்மசூத்திர பாடியத்துக்கு எழுதப்பட்ட விளக்கவுரை ஆகும்.\n\nSection::::ஏனைய மெய்யியல்கள்.\nசித்தாந்த சைவர்கள் அப்பையரையோ அரதத்தரையோ அவ்வளவாகக் கொண்டாடாதவர்கள் எனும்போதும், அவர்களது பிரமசூத்திர உரைக்கும், சிவ விதப்பொருமை நூல்களுக்கும் சமீபகாலமாக முக்கியத்துவம் கொடுத்து வருகின்றார்கள். சைவ சித்தாந்தம், இராமனுசரின் வைணவ சம்பிரதாயமான விதப்பொருமை, சிவ விதப்பொருமை ஆகியவற்றுக்கு இடையிலான வேறுபாடுகள் ஒப்பீட்டளவில் மிகமிகக் குறைவு என்பது குறிப்பிடத்தக்கது.\n\n"}
{"id": "310706", "url": "https://ta.wikipedia.org/wiki?curid=310706", "title": "2016 கோடைக்கால ஒலிம்பிக் போட்டிகளில் இந்தியா", "text": "2016 கோடைக்கால ஒலிம்பிக் போட்டிகளில் இந்தியா\n\nபிரேசிலின் இரியோ டி செனீரோவில் ஆகத்து 5 முதல் ஆகத்து 21 வரை நடைபெற்ற 2016 கோடைக்கால ஒலிம்பிக் விளையாட்டுப் போட்டிகளில் இந்தியா பங்கேற்றுள்ளது. இந்தியாவின் போட்டியாளர்கள் பாரிசில் நடந்த 1900 கோடைக்கால ஒலிம்பிக் விளையாட்டுப் போட்டிகளில் முதன்முதலில் பங்கேற்றனர்; பின்னர் 1920 முதல் கோடைக்கால ஒலிம்பிக் விளையாட்டுக்களின் ஒவ்வொரு பதிப்பிலும் பங்கேற்று வந்துள்ளனர். \n\nஇந்திய ஒலிம்பிக் சங்கம் இதுவரை கோடைக்கால ஒலிம்பிக் வரலாற்றில் அனுப்பியிராத வண்ணம் 117 விளையாட்டாளர்களைக் கொண்ட குழுவை அனுப்பியுள்ளது. இது 2012இல் அனுப்பிய 83 போட்டியாளர்களை விட 35 கூடுதலாகும்.\n\nSection::::இறகுப்பந்தாட்டம்.\nமே 5, 2016 நிலவரப்படியான இறகுப் பந்தாட்ட உலகக் கூட்டமைப்பு உலகத் தரவரிசைப்படி ஏழு இறகுப் பந்தாட்ட விளையாட்டாளர்கள் 2016 ஒலிம்பிக்கில் விளையாடத் தகுதி பெற்றனர். :\n\nSection::::குத்துச் சண்டை.\nஇந்தியாவிலிருந்து மூன்று குத்துச் சண்டை வீரர்கள் ஒலிம்பிக்கில் பங்கேற்கத் தகுதி பெற்றனர். சீனாவில் நடந்த 2016 ஆசியா மற்றும் ஓசியானியா தகுதிச் சுற்றுப் போட்டியில் முதல் தகுதிப் போட்டியாளர் தேர்ந்தெடுக்கப்பட்டார். அடுத்து பக்கூவில் நடந்த 2016 ஏஐபிஏ உலகத் தகுதிச் சுற்றுப் போட்டியில் 2வது, மூன்றாவது தகுதியாளர்கள் தேர்ந்தெடுக்கப்பட்டனர்.\n\nSection::::குழிப்பந்தாட்டம்.\nஇந்தியாவிலிருந்து மூன்று குழிப்பந்தாட்ட வீரர்கள் ஒலிம்பிக்கில் பங்கேற்க தகுதி பெற்றனர். சூலை 11, 2016 நிலவிய பன்னாட்டு குழிப்பந்தாட்ட தரவரிசைப்படி அனிர்பான் இலாகிரி (வரிசைஎண் 62), சிவ் சௌராசியா (வரிசைஎண் 207), அதிதி அசோக் (வரிசைஎண் 444) ஆகிய மூவரும் தங்கள் தங்கள் போட்டிகளுக்கான முதல் 60 விளையாட்டாளர்களில் வந்ததால் நேரடியாகத் தேர்ந்தெடுக்கப்பட்டனர்.\n\nSection::::குறி பார்த்துச் சுடுதல்.\n2014, 2015 ஆண்டு உலக குறிபார்த்துச் சுடும் போட்டிகளிலும் ஆசியப் போட்டிகளிலும் சிறந்த முடிவுகளை எட்டியமையை அடுத்து இந்திய சுடுதல் போட்டியாளர்கள் தேர்ந்தெடுக்கப்பட்டுள்ளனர். \nமார்ச் 19, 2016இல் இந்திய தேசிய துப்பாக்கிச் சங்கம் ஒலிம்பிக் விளையாட்டுகளில் பங்கேற்க பதினோரு பெயர் கொண்ட பட்டியலை வெளியிட்டது. இதில் நான்கு முறை ஒலிம்பிக் போட்டிகளில் கலந்து கொண்ட, 2008 பெய்ஜிங் ஒலிம்பிக்கில் காற்று துப்பாக்கி போட்டியில் தங்கப் பதக்கம் வென்ற அபினவ் பிந்த்ரா, இலண்டன் 2012 ஒலிம்பிக்கில் வெண்கலப் பதக்கம் பெற்ற ககன் நரங், பன்முறை உலகப் பதக்கங்கள் வென்றுள்ள ஜீத்து ராய் ஆகியோரும் அடங்குவர். தனது நான்காவது ஒலிம்பிக்கில் கலந்து கொள்ளும் மானவ்ஜித் சிங் சாந்து பன்னிரெண்டாவது போட்டியாளராக சேர்க்கப்பட்டார்.\n\n\nSection::::சீருடற்பயிற்சிகள்.\nSection::::கலைநயம்.\n1964 ஒலிம்பிக்கிற்குப் பிறகு முதன்முறையாக 2016 ஒலிம்பிக்கில் பங்கேற்க ஒரு இந்திய விளையாட்டாளர், தீபா கர்மாகர், தேர்ந்தெடுக்கப்பட்டார். இரியோ டி செனீரோவில் நடந்த தேர்வு நிகழ்வில் வென்று ஒலிம்பிக்கில் பங்கேற்க தகுதிபெற்ற இந்தியாவின் முதல் பெண் விளையாட்டாளராக இவர் விளங்குகின்றார்.\n\nSection::::டென்னிசு.\nஇந்த ஒலிம்பிக்கில் பங்கேற்க நான்கு இந்திய வீரர்கள் தகுதி பெற்றனர். கலவை இரட்டையர் போட்டிக்கு சானியா மிர்சாவும் (உலக எண். 1) ரோகன் போபண்ணாவும் (உலக எண். 10) அணி சேர்ந்தனர்; சானியாவுடன் பெண்கள் இரட்டையர் போட்டியில் பிரார்த்தனா தொம்பாரேவும் ஆண்கள் இரட்டையர் போட்டியில் ஆறுமுறை ஒலிம்பிக்கில் பங்கேற்றுள்ள லியாண்டர் பயசும் அணி சேர்ந்தனர்.\n\nSection::::தடகள விளையாட்டு.\nஒலிம்பிக் விளையாட்டுக்களில் கீழ்காணும் தடகளப் போட்டிகளில் பங்கேற்க இந்திய விளையாட்டாளர்கள், ஒரு போட்டிக்கு உயர்ந்த எல்லையாக மூவர் என, தகுதி பெற்றனர்.\n\nஇந்திய குண்டெறிதல் வீரர் இந்திரஜித் சிங்கும் 200 மீட்டர் விரைவோட்டக்காரர் தரம்பீர் சிங்கும் இருமுறை கொடுக்கப்பட்ட ஊக்கமருந்துச் சோதனைகளிலும் தோல்வியடைந்ததால் ஒலிம்பிக்கில் பங்கேற்க இடைநீக்கம் செய்யப்பட்டனர்.\n\nSection::::துடுப்பு படகோட்டம்.\n2016இல் தென் கொரியாவின் சுங்ஜூவில் நடந்த ஆசியா & ஓசியானியா தகுதிச் சுற்றில் வென்று ஒருவர் ஆண்கள் ஒற்றையர் சிறுபடகு போட்டியில் பங்கேற்க உள்ளார்.\n\nSection::::நீச்சற் போட்டி.\nபன்னாட்டு நீச்சல் கூட்டமைப்பிலிருந்து இரண்டு நீச்சற் போட்டியாளர்களை (ஒரு ஆண், ஒரு பெண்) ஒலிம்பிக்கிற்கு அனுப்ப அழைப்பு வந்தது.\n\nSection::::பாரம் தூக்குதல்.\n2016 ஆசிய பளுதூக்கும் போட்டியில் முதல் ஏழு ஆண்களில் ஒருவராகவும் முதல் ஆறு பெண்களில் ஒருவராகவும் வந்த ஒவ்வொரு விளையாட்டாளர்கள் இந்தியாவிற்காக ஒலிம்பிக்கில் பங்கேற்றனர். \n\nSection::::மற்போர்.\nஇந்தியாவிலிருந்து எட்டு மற்போர் வீரர்கள் தேர்ந்தெடுக்கப்பட்டனர். ஆடவர் கட்டற்ற வகையில் 74 கிலோ பகுப்பில் ஒருவர் 2015 உலக மற்போர் போட்டிகளில் தேர்ந்தெடுக்கப்பட்டார். மேலும் இரு இடங்கள் 2016 ஆசிய மற்போர் தகுதிநிலைப் போட்டிகளில் முதலிரண்டு இடங்களைப் பிடித்தவர்களுக்கு வழங்கப்பட்டது.\n\nமேலும் மூன்று மற்போர் விளையாட்டாளர்கள் தங்களிடங்களை உலகத் தகுதிப் போட்டிகளில் தனியாக வென்றனர். இதில் ஒருவர் உலான் புத்தூரில் நடந்த 2016 ஒலிம்பிக் தகுதிநிலை போட்டிகள் 1இல் ஆடவர் கட்டற்ற வகை 57 கிலோ பகுப்பிலும் மற்ற இருவர் இசுதான்புல்லில் நடந்த 2016 ஒலிம்பிக் தகுதிநிலை போட்டிகள் 2இல் பெண்கள் கட்டற்றவகை 48 & 58 கிலோ பகுப்பிலும் தங்களிடத்தைப் பிடித்தனர். \n\nமே 11, 2016இல் ஐக்கிய உலக மற்போர் இந்தியாவிற்கு மேலும் இரு இடங்களை வழங்கியது; இவை கிரேக்க-உரோமை 85 கிலோ மற்றும் பெண்கள் கட்டற்றவகை 53 கிலோ பகுப்பிலும் ஆகும்; ஏற்கெனவே தகுதி பெற்றிருந்த ஏழு விளையாட்டாளர்கள் ஊக்க மருந்துப் பயன்படுத்தியதாகக் கண்டறியப்பட்டதால் இந்த இரு இடங்கள் இந்தியாவிற்கு வழங்கப்பட்டன. \n\nகட்டற்றவகை மற்போர்வீரர் நரசிங் பஞ்சம் யாதவ் ஆடவர்களுக்கான 74 கிலோ வகுப்பு போட்டியில் பங்கேற்க தகுதி பெற்றிருந்தபோதும் சூன் 25, சூலை 5 தேதிகளில் கொடுக்கப்பட்ட ஏ & பி சோதனை மாதிரிகளில் ஊக்கமருந்து இருந்ததாக கண்டறியப்பட்டது. இதனால் ஒலிம்பிக்கில் பங்கேற்க இவருக்கு மாற்றாக பர்வீன் ரானா தேர்ந்தெடுக்கப்பட்டார். ஆனால் தேசிய ஊக்கமருந்து தடுப்பு ஆணையம் இவருக்கு எதிராக சதி நடந்திருப்பதாகக் கூறி ஆகத்து 3 அன்று விலக்கலை நீக்கியது. இதனை எதிர்த்து உலக ஊக்க மருந்து தடுப்பு ஆணையம் முறையீடு செய்தது. இதனைத் தொடர்ந்து ஆகத்து 18இல் நடுவர் தீர்ப்பாயம் யாதவை நான்காண்டுகளுக்கு இடைநீக்கம் செய்ததுடன் ஒலிம்பிக் போட்டிகளிலிருந்தும் நீக்கியது. \n\nSection::::மேசைப்பந்தாட்டம்.\nஇந்தியா நான்கு விளையாட்டாளர்களை ஒலிம்பிக் மேசைப் பந்தாட்டப் போட்டிகளுக்கு அனுப்பியது. தெற்காசிய வலயத்தில் மிக உயரிய தரவரிசையிலிருந்ததால் 2012 ஒலிம்பிக்கில் பங்கேற்ற சௌம்யஜித் கோசும் மானிகா பாட்ராவும் முறையே ஆண்கள் ஒற்றையர், பெண்கள் ஒற்றையர் போட்டிகளுக்கு முதலில் தேர்ந்தெடுக்கப்பட்டனர். ஆங்காங்கில் நடந்த ஆசிய தகுதிப் போட்டிகளின் மூலம் சரத் கமலும் 2004 ஒலிம்பிக்கில் பங்கேற்ற மவுமா தாசும் அடுத்து தேர்ந்தெடுக்கப்பட்டனர்.\n\nSection::::யுடோ.\nஇந்தியாவிலிருந்து ஒரு யுடோ விளையாட்டாளர் ஒலிம்பிக்கில் கலந்து கொள்கிறார். ஆடவர் இடைநிலை எடை பகுப்பில் (90 கிலோ) அவதார் சிங் (யுடோ) ஆசிய மண்டலத்திற்கான ஒதுக்கீடில் தேர்ந்தெடுக்கப்பட்டுள்ளார்.\n\nSection::::வளைதடிப் பந்தாட்டம்.\nSection::::ஆண்கள் போட்டி.\nஇந்திய வளைத்தடிப் பந்தாட்ட அணி இஞ்சியோன் ஆசிய விளையாட்டுக்களில் தங்கம் வென்றதையடுத்து ஒலிம்பிக்கில் விளையாடத் தகுதி பெற்றது.\n\n2016 ஒலிம்பிக் விளையாட்டில் பங்கேற்க தேர்ந்தெடுக்கப்பட்ட இந்திய அணி: \n\nதலைமை பயிற்றுநர்: ரோலன்ட் ஓல்ட்மான்சு\n\n\nமாற்றுகள்:\n\nSection::::பெண்கள் போட்டி.\n2014–15 பெண்கள் வளைதடிப் பந்தாட்ட கூட்டிணைவில் முதல் ஐந்து இடங்களுக்குள் வந்தமையால் இந்துயப் பெண்கள் அணி ஒலிம்பிக்கில் விளையாடத் தகுதி பெற்றது; 36 ஆண்டுகளுக்குப் பிறகு ஒலிம்பிக்கில் விளையாடத் தகுதி பெற்றுள்ளனர்.\n\nதலைமை பயிற்றுநர்: நீல் ஆகுட்\n\n\nமாற்றுகள்:\n\nSection::::வில்வித்தை.\nமூன்று பெண் வில்வித்தையாளர்களும் ஒரு ஆண் விளையாட்டாளரும் தேர்ந்தெடுக்கப்பட்டனர்; டென்மார்க் கோபனாவனில் நடந்த 2015 உலக வில்வித்தை போட்டிகளில் எட்டாவது இடத்திற்குள் வந்தமையால் இவர்கள் தேர்ந்தெடுக்கப்பட்டனர்.\n"}
{"id": "310714", "url": "https://ta.wikipedia.org/wiki?curid=310714", "title": "கர்நாடக வரலாறு", "text": "கர்நாடக வரலாறு\n\nஎழுதப்பட்ட கர்நாடக வரலாறு என்பது இரண்டாயிரம் ஆண்டுகளுக்கு முற்பட்டதாக உள்ளது. பல பேரரசுகள் மற்றும் மரபினர் கர்நாடகத்தில் ஆதிக்கம் செலுத்தியுள்ளனர். மேலும் கர்நாடகத்தின் வரலாறு, பண்பாடு, வளர்ச்சி ஆகியவற்றுக்கு பெருமளவில் ஆகியவற்றுக்கு பங்காற்றியுள்ளனர். \n\nகர்நாடக மரபினரின் ஆட்சிகளின் தாக்கம் இந்திய துணைக்கண்டத்தின் பல பகுதிகளில் தாக்கத்தை செலுத்தியுள்ளது. குறிப்பாக நடு இந்தியாவின் சிந்தக்க நாகர், கலிங்கத்தின் கங்கர் (ஒடிசா), மான்யகட்டாவின் இராட்டிரக்கூடர்கள், வேங்கி சாளுக்கியர்கள், தேவகிரி யாதவர்கள் ஆகிய அனைவரும் கர்நாடகத்தை பூர்வீகமாகக் கொண்டவர்கள், என்றாலும் பிற்காலத்தில் இவர்கள் அந்தந்த உள்ளூர் மொழிகளை ஏற்றுக்கொண்டனர்.\n\nSection::::வரலாற்றுக்கு முந்தைய காலம்.\nவரலாற்றுக்கு முந்தைய கர்நாடகத்தின் வரலாற்று ஆய்வுகளுக்கு முன்னோடி ராபர்ட் புரூஸ்-ஃபூட் ஆவார். இவருக்குப்பின் பலர் இந்தப்பணியைத் தொடர்ந்தனர். வரலாற்றுக் காலத்துக்கு முந்தைய கர்நாடகவரலாறு (பொதுவாக தென்னிந்திய வரலாறு) என்பது கைக்கோடரிப் பண்பாடு என அழைக்கப்படுகிறது. இது வட இந்திய சோகன் கலாச்சாரத்திற்கு, நேர் எதிரானது. பழைய கற்காலக் கைக் கோடரிகள் போன்ற கருவிகளை கூழாங்கல் போல வழவழப்பாக குவார்ட்ஸ் மற்றும் குவார்ட்சைட் ஆகிய கற்கலால் செய்யப்பட்ட கருவிகள் சிக்கமகளூரு மாவட்டம் மற்றும் யாத்கிர் மாவட்டத்தின் ஹுனசாகி போன்ற பகுதிகளும், மற்றும் ஒரு மர ஈட்டி தும்கூர் மாவட்டம் கிப்பான அள்ளியில் கிடைத்த பொருட்கள் பழைய கற்கால கருவிகளுக்கு எடுத்துக்காட்டுகளாக உள்ளன. ராய்ச்சூர் மாவட்டத்தின் லிங்கனூரில் வழவழப்பான கற்கோடாரி கிடைத்தற்கான சான்றுகள் உள்ளன. புதிய கற்காலத்தைச் சேர்ந்த பொருட்கள் கிடைத்தபகுதிகள் ராய்ச்சூர் மாவட்டத்தின் மாஸ்கி, சித்திரதுர்க்கா மாவட்டத்தில் பிரம்மகிரி போன்றவை ஆகும். இங்கு ஏராளமான ஆதாரங்களாக மனிதனின் வீட்டு விலங்குகளான மாடுகள், நாய்கள், ஆடுகள் போன்றவற்றை வளர்க்கப் பயன்படுத்தப்பட்ட பொருட்களும், செப்பு மற்றும் வெண்கலத்தாலான கருவிகளாக வளையல்கள், மோதிரங்கள், கழுத்தணிகள், காதணிகள் போன்றவை கிடைத்துள்ளன. புதிய கற்காலம் முடிவுக்குவந்து பெருங்கற்காலத்தில் கர்நாடக மக்கள் இரும்பில் செய்யப்பட்ட, நீண்ட வாள், அரிவாள், கோடரிகள், சுத்தியல், கூர்முனைகள், உளிகள் அம்புகள் ஆகியவற்றை பயன்படுத்த தொடங்கியனர்.\n\nகல்விசார் கருதுகோள் அனுமானங்களாகசிந்து சமவெளி - (கி.மு. 3300 கி.மு. 1300) பட்டணங்களான ஹரப்பா மற்றும் லோத்தல் ஆகிய இடங்களில் கண்டெடுக்கப்பட்ட தங்கம் கர்நாடக சுரங்கங்களில் இருந்து இறக்குமதி செய்யப்பட்டவையாக இருக்கலாம் என்ற கருத்து உள்ளது.\n\nSection::::முற்கால வரலாறு.\nகர்நாடகம் மௌரியப்பேரரசின் ஒரு பகுதியாக இருந்தது, முதல் மௌரிய பேரரசர் சந்திரகுப்த மௌரியர் கி.மு. 298 காலகட்டத்தில் தன் இறுதிக்காலத்தில் ஒரு சமணத்துறவியாக இருந்து இறந்த இடம் கர்நாடகத்தின் ஹாசன் மாவட்டத்தின் சரவணபெலகுளா ஆகும்.\n\nகி.மு. 230 காலகட்டத்தில் சாதவாகனப் பேரரசு அதிகாரத்துக்கு வந்தது. இப்பேரரசு ஏறக்குறைய நான்கு நூற்றாண்டுகள் கி.பி. மூன்றாம் நூற்றாண்டு துவக்கம்வரை ஆட்சியில் இருந்தது. இந்த சாதவாகனப் பேரரசு பின்பு சிதைந்து. இதனால் கர்நாடகத்தை பூர்வீகமாகக் கொண்ட அரசமரபான கதம்பர் வம்சம் ஏற்றம்பெற வழிவகுத்து. தற்கால வடகன்னட மாவட்டத்தின் பனவாசியை தலைமை இடமாகக்கொண்டு ஆண்ட கதம்ப மரபை தோற்றுவித்தவர் சிமோகா மாவட்டத்தின் தலகுண்டா பகுதியைச் சேர்ந்த பிராமணர் ஆவார், மற்றும் தென்கர்நாடகத்தை ஆண்ட மரபினரான மேலைக் கங்கர் மரபினர், ஆகியோர் தன்னுரிமை பெற்ற அரசுகளாக உருவாயினர். கதம்ப அரசமரபே கன்னடத்தை ஆட்சிமொழியாக பயன்படுத்திய முதல் அரசமரபாகும்.. இதற்கு ஆதாரமாக கதம்ப மன்னனான ககுஸ்தவர்மனின் கி.பி. 450 ஐ சேர்ந்த ஹல்மிதி கல்வெட்டு விளங்குகிறது. மேலும், அண்மையில் கதம்பர்களின் பண்டைய தலைநகரான பனவாசியில் கண்டறியப்பட்ட கதம்பர்களின் 5 ஆம் நூற்றாண்டைச் சேர்ந்த செப்பு நாணயம் கன்னட எழுத்துக்களைக் கொண்டுள்ளது, ஆட்சி மட்டத்தில் கன்னடத்தின் பயன்பாட்டை நிரூபிக்கிறது.\n\nSection::::இடைக்கால வரலாறு.\nஇடைக்காலத்தில் பெரிய ஏகாதிபத்திய அரசுகள் தொடர்ந்து உருவாகின அவை சாளுக்கியர், இராஷ்டிரகூடர், மேலைச் சாளுக்கியர் ஆகியோர் ஆவர். இவர்களின் வட்டாரத் தலைநகரங்கள் புதிய கர்நாடகத்தின் எல்லைக்கு, வெளியிலும் இருந்தபோதிலும் இவர்கள் கன்னட இலக்கிய வளர்ச்சிக்கு சிறப்பு செய்தனர். கர்நாடகத்தின் பகுதிகள் 11 ஆம் நூற்றாண்டில் சோழர்களால் வெற்றிகொள்ளப்பட்டு சோழப்பேரரசுடன் இணைக்கப்பட்டன.\n\nகர்நாடகத்தின் மலைநாட்டை பூர்வீகமாகக்கொண்ட, போசளர்களால் நிறுவப்பட்ட போசளப் பேரரசு முதல் புத்தாயிரம் ஆண்டு துவக்கத்தில். கலை மற்றும் கட்டிடக்கலையிலும் தனித்துவமாகவும், கன்னட இலக்கிய வளர்ச்சியிலும் முத்திரைப் பதித்தது. இந்தக்காலகட்டத்தில் கோயில்கள் மற்றும் கட்டிடக்கலையில் விசரா பாணியை ஒட்டிய சிற்பங்கள், கட்டுமானங்கள் போன்றவை தழைத்தோங்கியது. போசளப் பேரரசின் செல்வாக்கு மிகுந்த காலகட்டத்தில் பேரரசின் எல்லைக்குள் தற்போதைய ஆந்திரப்பிரதேசம், தமிழ்நாடு ஆகியவற்றின் பெரும்பகுதிகளைக் கொண்டிருந்தது.\n\n14 ஆம் நூற்றாண்டின் துவக்கத்தில், ஒசபட்டணத்தை ( பின்னர் விஜய நகரம் என அழைக்கப்பட்டது) தலைநகராகக் கொண்டு உருவான விஜயநகரப் பேரரசு தெற்கில் முஸ்லீம் ஆக்கிரமிப்பாளர்களுக்கு சவால்விடும்விதமாக வெற்றிகரமாக உயர்ந்தது. இந்தப் பேரரசு, முதலாம் ஹரிஹரர் மற்றும் புக்கா ராயன் ஆகியோரால் நிறுவப்பட்டதாக பல வரலாற்றாசிரியர்கள் கூறுகின்றனர். இவர்கள் கடைசி போசள மன்னனான மூன்றாம் வீர வல்லாளனின் தளபதிகள் ஆவர். இவர்களால் நிறுவப்பட்ட இந்த பேரரசு இரண்டு நூற்றாண்டுகளுக்கும் மேலாக செழித்தோங்கியது. இந்த விஜயநகரப் பேரரசுக்கு தக்காணத்தில் முதன்மை போட்டியாளர்களாக இருந்தவர்கள் பீதரின் பாமினி சுல்தா்கள் ஆவர் . 1565 இல் சுல்தான்களுடன் நடந்த தலைக்கோட்டைப் போரில் விஜயநகரப் பேரரசு தோல்வியுற்று, உருக்குலைந்த பின்னர், தக்காணத்தில் பிஜாப்பூர் சுல்தானியம் முதன்மையான சக்தியாக உயர்ந்தது, இது 17 ஆம் நூற்றாண்டின் இறுதியில் முகலாயர்களிடம் தோல்வியுறும்வரை நீடித்தது. பாமினி மற்றும் பிஜாபூர் சுல்தான்கள் உருது மற்றும் பாரசீக இலக்கியத்திதையும், இந்தோ சாராசானிக் கட்டிடக்கலை போன்றவற்றை ஆதரித்தனர். கர்நாடகத்தின் குறிப்பிட்ட பகுதிகளை மராத்தியர்கள், சத்ரபதி சிவாஜி தலைமையில் வெற்றிகொண்டு 27 ஆண்டுகள் தங்கள் ஆதிக்கத்தில் வைத்திருந்தனர்.\n\nSection::::நவீன வரலாறு.\nமைசூர் உடையார்கள் என்பவர்கள் விஜயநகர பேரரசின் பணியாளர்களாக இருந்தவர்களாவர். முகலாய மன்னரான அவுரங்கசீப்பிடம் இருந்து 15 ஆம் நூற்றாண்டில் மைசூர் பகுதியை குத்தகைக்கு எடுத்தனர். உடையார் மரபு மன்னரான இரண்டாம் கிருட்டிணராச உடையார் இறந்ததைத் தொடர்ந்து மைசூர்ப் பேரரசின் கட்டுப்பாட்டை உடையாரின் படைத் தளபதியாக இருந்த ஐதர் அலி தன்கட்டுப்பாட்டிற்குள் கொண்டுவந்தான். ஐதரின் மரணத்திற்கு பிறகு அவன் மகன் திப்பு சுல்தானின் கட்டுப்பாட்டுக்குள் பேரரசு வந்தது. தென் இந்தியாவை தங்கள் கட்டுப்பாட்டில் கொண்டுவர முயன்ற ஐரோப்பியர்களை எதிர்த்துப் போராடிய மைசூர் புலி என அழைக்கப்பட்ட திப்பு சுல்தான் ஆங்கில மைசூர் போரில், கொல்லப்பட்டதை அடுத்து, மைசூர் பிரித்தானிய இந்தியாவின் கட்டுப்பாட்டுக்குள் வந்தது.\n\nSection::::ஐக்கிய கர்நாடகம்.\nஇந்திய விடுதலைக்குப்பின், மைசூரை உடையார் மன்னரிடம் இருந்து இந்தியா எடுத்துக்கொண்டது. இதன்பின் மைசூர் இந்தியாவின் ஒரு மாநிலமானது. முன்னாள் அரசர் இராஜ்பிரமுக் அல்லது ஆளுநராக 1975வரை இருந்தார். இருபதாம் நூற்றாண்டின் நடுவில் மொழிவாரி மாநிலங்கள் வேண்டி போராட்டம் உச்சம் பெற்றது, இதனால் மாநில மறுசீரமைப்பு சட்டம் 1956 இன்படி, குடகு, மதராஸ் மாகாணத்தின் ஒரு பகுதி, ஐதராபாத்தின் கன்னடப்பகுதி, மும்பை மாகாணப்பகுதி ஆகியவற்றை இணைத்து மைசூர் மாநிலம் அமைக்கப்பட்டது. 1973 இல் மைசூர் மாநிலம் என்ற பெயர் கர்நாடகம் என மாற்றப்பட்டது. இவ்வாறு மைசூர் மாநிலம் 1956 நவம்பர் 1 அன்று உருவானது. ஒவ்வோராண்டும் நவம்பர் முதலாம் தேதியை கன்னட ராஜ்யோத்சவா என்ற பெயரில் கன்னட மாநிலம் அமைந்த நாளை கர்நாடகத்தில் கொண்டாடப்பட்டு வருகிறது.\n"}
{"id": "310715", "url": "https://ta.wikipedia.org/wiki?curid=310715", "title": "அப்புக்குட்டி", "text": "அப்புக்குட்டி\n\nஅப்புக்குட்டி என்று அறியப்படும் சிவபாலன் ஓர் இந்தியத் திரைப்பட நடிகர் ஆவார். அதிகமாக தமிழ்த் திரைப்படங்களில் நடித்து வருகிறார். வெண்ணிலா கபடி குழு, அழகர்சாமியின் குதிரை உள்ளிட்ட திரைப்படங்களில் சிறப்பான நடித்ததன் மூலமாக பரவலாக அறியப்படுகிறார். அழகர்சாமியின் குதிரை திரைப்படத்தில் சிறப்பாக நடித்ததற்காக சிறந்த துணை நடிகருக்கான இந்திய தேசிய திரைப்பட விருது கிடைத்தது.\n"}
{"id": "310721", "url": "https://ta.wikipedia.org/wiki?curid=310721", "title": "தாந்தாமலை முருகன் ஆலயம்", "text": "தாந்தாமலை முருகன் ஆலயம்\n\nதாந்தாமலை முருகன் கோவில் கிழக்கிலங்கையில் மட்டக்களப்பின் தென் மேற்கு எல்லையில் முருக வழிபாட்டுக்கு முக்கியமிக்க மலையும் காடும் சூழ்ந்த நிலை அமைவுப் பகுதியில் காணப்படுகின்ற வரலாற்றுப் புகழ் மிக்க மலைக்கோவில் ஆகும். இது மண்முனை தென்மேற்குப் பிரதேச செயலகப் பட்டிப்பளைப் பிரிவில் கொக்கட்டிச்சோலை கிராமத்தில் இருந்து மேற்கே சுமார் 10 மைல் தொலைவில் அமைந்துள்ளது.\n\nSection::::பெயர்க்காரணம்.\nதாந்தாமலை கொக்கட்டிச்சோலையில் அமைந்துள்ள தான்தோன்றீச்சரம் கோவில் வைப்புத் திரவியம் உள்ள இடமாதலால் இது பொக்கிசமலை என்றும் அழைக்கப்படுகிறது. தான்தோறீச்சரர் தாண்டவமாடிய இடமாதலால் இதற்குத் தாண்டவமலை என்ற சொல் பின்னர் சிதைவடைந்து தாந்தாமலை என வழங்கப்பெற்றது.\n"}
{"id": "310724", "url": "https://ta.wikipedia.org/wiki?curid=310724", "title": "அமெரிக்கப் பல்கலைக்கழகம்", "text": "அமெரிக்கப் பல்கலைக்கழகம்\n\nஅமெரிக்கன் பல்கலைக்கழகம் (அல்லது ஏயூ) வாஷிங்டன், டி.சி., அமெரிக்காவில் ஒரு தனியார் ஆராய்ச்சி பல்கலைக்கழகம் ஆகும். பல்கலைக்கழக பாடத்திட்டம் மதச்சார்பற்றது என்றாலும், அது, மெத்தடிஸ்ட் தேவாலயம் இணைந்ததாகும்.அமெரிக்க ஜனாதிபதி பெஞ்சமின் ஹாரிசன் \"அமெரிக்கன் பல்கலைக்கழகம்\" என்று ஒரு பல்கலைக்கழக  தொடங்க பிப்ரவரி 24, 1893 அன்று ஒரு மசோதாவை சமர்ப்பித்தார்.\n2008, 2010 மற்றும் 2012 ல், அமெரிக்காவில் மிக உயர்ந்த அரசியல் ஈடுபாடு கொண்ட பள்ளி என்று ஏயூ பெயரிடப்பட்டது \nஇப்பல்கலைக் கழகத்தில் 6 பள்ளிகள் உள்ளன. அதில், சர்வதேச சேவை பள்ளி (School of International Service - SIS) யின் முதுகலைப் பட்டம் உலகின் 8 வது இடத்திலும், இளநிலை பட்டம் 9 வது இடத்திலும் இருப்பதாக ஃபொரீன் பொலிசி இதழில் பாராட்டப்பட்டுள்ளது.<br>\n<br>\n2016 ல், சுமார் 7.710 இளநிலை பட்டம் மாணவர்கள் மற்றும் 5,230 முதுகலை பட்டம் மாணவர்கள் படித்து வருகிறார்கள்.<br>\nஏயூவின் விளையாட்டு அணிகள் அமெரிக்கன் பல்கலைக்கழக ஈகள்ஸ் அல்லது ஏயூ ஈகள்ஸ் (AU Eagles) என்று அழைக்கப்படுகின்றன. <br>\n"}
{"id": "310734", "url": "https://ta.wikipedia.org/wiki?curid=310734", "title": "கள்ளழகர் (திரைப்படம்)", "text": "கள்ளழகர் (திரைப்படம்)\n\nவிஜயகாந்த், லைலா நடிப்பில் இயக்குநர் பாரதி இயக்கத்தில் 1999 ம் ஆண்டு வெளிவந்த தமிழ்த் திரைப்படம் \"கள்ளழகர்\". நாசர்,சோனு சூத் மற்றும் மணிவண்ணன் ஆகியோர் துணை கதாபாத்திரம் ஏற்றிருக்க, தேவா இந்தப் படத்திற்கு இசையமைத்திருந்தார். 6 பிப்ரவரி 1999 ல் வெளிவந்த இத்திரைப்படம் சராசரி விமர்சனத்தைப் பெற்றது.\n\nSection::::தயாரிப்பு.\nலைலா மற்ற மொழி திரைப்படங்களில் நடித்துகொண்டிருக்கும் பொழுது, கள்ளழகரில் தமிழ் மொழியில் அறிமுகம் ஆனாலும் வி.ஐ.பி படத்திலிருந்து நிராகரிக்கப்பட்டது பிரபலமானது. அஜித்குமார் நடித்த உன்னை தேடி படத்திலிருந்தும் நீக்கப்பட்ட பொழுது கள்ளழகர் படம் முதல் படமாக வெளியானது.\nகேரள மாநிலம் திரிசூரிலிருந்து கொண்டுவரப்பட்ட அப்பு என்ற யானை, திரிச்சூர் பூரம் விழாவில் பங்கேற்கும் யானைகளை பராமரிக்கும் இடமான பரமேக்காவு கோவிலில் இருந்து கொண்டுவரப்பட்டது.\n\nSection::::வெளியிடு.\nஇத்திரைப்படம் முதலில் தைப்பொங்கல் நாளான 14 ஜனவரி அன்று வெளியாக திட்டமிட்டு தணிக்கைத் துறையில் ஏற்பட்ட பிரச்சனையால் தாமதமானது. இந்திய தணிக்கை துறை இந்தத் திரைப்படத்தை நிராகரித்தது, ஏனென்றால் மதச் சண்டை உண்டாக்கும் சாதகம் இருப்பதாக -ஒரு குறிப்பிட்ட காட்சியில் சில முஸ்லீம் தீவிரவாதிகள் இந்து மத போதகர்களாக வேடமிட்டு திருவிழாக்களில் பங்கேற்பது போல் வருவதால் நிராகரித்தது. பின் படகுழுவினரும் அதை ஏற்றுக்கொண்டதால் ஒரு பகுதி நீக்கபட்டது.\nஇத்திரைப்படத்தின் வெற்றிக்குப் பின் இதன் தயாரிப்பாளர் ஹென்றி விஜயகாந்தின் அடுத்த படத்திற்கும் ஒப்பந்தமிட்டார். லைலாவும் இத்திரைப்படம் முன்னணி கதாநாயகியாக வழிவகுத்து 2000ம் ஆண்டு வெளிவந்த முதல்வன் படத்தில் நடிப்பதற்கும் வாய்ப்பளித்தது. இந்தப் படத்தில் இடம்பெற்ற 'வாராரு வாராரு அழகர் வாராரு' பாடல் மதுரையில் ஒவ்வொரு ஆண்டு சித்திரைத் திருவிழாவின்போதும் நகரம் முழுவதும் ஒலித்துக்கொண்டே இருக்கின்றது.\n"}
{"id": "310736", "url": "https://ta.wikipedia.org/wiki?curid=310736", "title": "மங்களா நர்ளீகர்", "text": "மங்களா நர்ளீகர்\n\nமங்களா நர்ளீகர் (\"Mangala Narlikar\"; ) ஓர் இந்தியப் பெண் கணிதவியலாளர். இவர் உயர்கணிதவியலிலும் அடிப்படை எண்ணியலிலும் ஆய்வு செய்தவரும் பயிற்றுவித்தவரும் ஆவார். இவர் கணிதவியலில் இளவல், முதுவர் பட்டங்கள் பெற்ற பின்னர் மும்பை டாட்டா அடிப்படை ஆராய்ச்சி நிறுவனத்தில் பணிபுரிந்தார். பிறகு ப்பூனாவில் உள்ள மும்பை பல்கலைக்கழகத்தில் விரிவுரையாளராகப் பணியாற்றினார் . இவர் ஆங்கிலத்திலும் மராத்தியிலும் பல கணிதவியல் நூல்களையும் கட்டுரைகளையும் எழுதியுள்ளார். இவர் 2002 இல் விசுவநாத் பார்வதி கோகலே விருதைக் \"கார்கி அஜூன் ஜீவந்த் ஆகே (गार्गी अजून जिवंत आहे) எனும் மராத்தி நூலுக்குப் பெற்றுள்ளார்.\"\n\nSection::::வாழ்க்கை.\nஇவர் மும்பைப் பலகலைக்கழகத்தில் கணிதவியல் படித்து 1962 இல் கணிதவியலில் கலை இளவல் பட்டமும் 1964 இல் கலை முதுவர் பட்டம் முதல்தரத்தில் பெற்று வேந்தரின் பொற்பதக்கமும் வென்றுள்ளார். இவர் அண்டவியலாளரும் இயற்பியலாளரும் ஆகிய ஜயந்த் நர்ளீகரை 1966 இல் திருமணம் செய்து கொண்டார். இவர்கட்குக் கீதா, கிரிஜா, இலீலாவதி என மூன்று பெண்மகவுகள் உண்டு. இம்மூவருமே அறிவியலில் பணிபுரிகின்றனர்; இவர்களில் ஒருவர் உயிர்வேதியியல் பேராசிரியர்; மற்ற இருவரும் கணினியியல் துறையில் உள்ளனர்.\n\nஇவர் 1964 முதல் 1966 வரை மும்பை டாட்டா அடிப்படை ஆராய்ச்சி நிறுவனத்தில் ஆய்வு மாணவராகவும் இணை ஆய்வாளராகவும் இருந்தார். பின்னர் 1967 முதல் 1969 வரை கேம்பிரிட்ஜ் பல்கலைக்கழகத்தில் இளவல் பட்ட மாணவருக்கு கணிதவியல் பயிற்றுவித்தார். பிறகு 1974 முதல் 1980 வரை மும்பை டாட்டா அடிப்படை ஆராய்ச்சி நிறுவனக் கணிதவியல் பள்ளியில் மீண்டும் பணிபுரிந்தார். இவர் திருமணத்துக்குப் பின்னர் பதினாறு ஆண்டுகள் கழித்து மும்பைப் பல்கலைக்கழகத்தில் 1981 இல் முனைவர் பட்டம் பெற்றார் முனைவர் பட்ட ஆய்வின் தலைப்பு பகுப்பாய்வு எண் கோட்பாடு ஆகும்.முனைவர் பட்டம் பெற்றதும் 1982 முதல் 1985 வரை கணிதவியல் பள்ளியிலேயே புல அலுவலராகப் பணிபுரிந்தார். இவர் அப்போது மும்பைப் பல்கலைக்கழகத்தின் கணிதவியல் துறையில் இளம் ஆய்வுப் பட்ட மாணவருக்குக் கணிதம் பயிற்றுவித்தார்.மேலும் இவர் 1989 முதல் 2002 வரை பூனா பல்கலைக்கழகத்தின் கணிதவியல் துறையில் அடிக்கடி பாடம் எடுத்துள்ளார். பாசுக்கராச்சாரியா பிரதித்தானிலும் மூதறிவியல் மாணவருக்கு 2006 முதல் 2010 வரை கல்வி பயிற்றுவித்துள்ளார்.\n\nஇவரது ஆர்வப் புலங்கள் மெய், சிக்கல் எண் பகுப்பாய்வு, பகுப்பாய்வு வடிவியல், எண் கோட்பாடு, இயற்கணிதம், இடத்தியல் ஆகியனவாகும்.\n\nநர்ளீகர் தான் கணிதவியல் நூல்களை எழுதும் பட்டறிவைப் பற்றி இவ்வாறு உணர்வதாக கூறுகிறார்: \"கணித அறிவை ஆர்வத்தோடு அணுகும் வகையில் நூலைப் படைப்பதை மகிழ்ச்சிமிக இன்பங்கனிய செய்கிறேன்\". தொழிசார் வாழ்க்கையோடு இல்லறப் பணிகளையும் இணைந்து நிறைவேற்றுதலைக் குறித்தும் பின்வரும் உணர்வை வெளியிடுகிறார்: \"என வாழ்க்கை, பெரும்பாலும் என் தலைமுறையின் கற்ற பெண்கள் யாவருமே தம் சொந்த தொழில்வாழ்க்கையை வீட்டுக் கடமைகளுக்கு அடுத்த நிலையிலேயே வைத்துப் பின்பற்றிய வாழ்க்கைக்கொரு நல்ல வகைமாதிரியாகும்\".\n\nSection::::வெளியீடுகள்.\nஇவர் கணிதவியல் நூல்களும் பல அறிவியல் ஆய்வுக் கட்டுரைகளும் வழங்கியுள்ளார்:\n\n\n"}
{"id": "310745", "url": "https://ta.wikipedia.org/wiki?curid=310745", "title": "மகாராணி சக்கரவர்த்தி", "text": "மகாராணி சக்கரவர்த்தி\n\nமகாராணி சக்கரவர்த்தி \"(Maharani Chakravorty)\" ஓர் இந்திய மூலக்கூற்று உயிரியலாளர். இவர் முதன்முதலில் இந்தியாவிலும் கிழக்கு ஆசியாவிலும் மீள்சேர்க்கை மரபன் நுட்பங்கள் பற்றிய ஆய்வகப் பாடத்தைத் தொடங்கி நடத்தினார்.\n\nSection::::இளமையும் கல்வியும்.\nஇவர் 1937 இல் கொல்கத்தாவில் பிறந்தார். இவர் தன் தாய்வழித் தாத்தாவின் தாக்கத்தால் அறிவியலிலும் கணித்த்திலும் ஆர்வத்தை வளர்த்துக் கொண்டார். இவர் 1950 இல் பள்ளிப் படிப்பை முடித்தார். கொல்கத்தா மாநிலக் கல்லூரியில் அறிவியலில் இளவல் பட்டமும் கொல்கத்தா பல்கலைக்கழகத்தில் முதுவர் பட்டமும் பெற்றார். முனைவர் பட்ட்த்தை கொல்கத்தா போசு நிறுவனத்தில் பெற்றார்.\n\nSection::::ஆராய்ச்சி.\nஇவர் தன் முனைவர் பட்டத்தை நுண்ணுயிரியல் புரதத் தொகுப்பு எனும் தலைப்பில் கொல்கத்தா போசு நிறுவனத்தில் முனைவர் தேவி பிரசாத் பர்மா அவர்களின் வழிகாட்டுதலில் ஆய்வு மேற்கொண்டு பெற்றார். இவர் தன் முனைவர் ஆய்வினூடாக அசோபாக்டர் வினெலாண்டி நுண்ணுயிரியில் இருந்து எடுத்த துகள்மத்தைப் பயன்படுத்தி உயிர்க்கலம் சாராது புரதம் தொகுக்கும் முறையையைச் செயல்முறைவழி விளக்கினார். இவர் தன் முதுமுனைவர் பட்ட்த்துக்கான ஆய்வை நியூயார்க் பல்கலைக்கழகத்தின் மருத்துவப் பள்ளியில் உள்ள பி. எல். ஒரேக்கர் ஆய்வகத்தில் உயிர்நொதி வேதியியலில் மேற்கொண்டார். இவர் குச்சுயிரியலிலும் நச்சுயிரியலிலும் சிறப்பு பயிற்சி அமெரிக்க இலாங் ஐலண்டு நகர கோல்டு சுப்பிரிங் ஆர்பர் ஆய்வகத்தில் எடுத்தார்.\n\nஆய்வுகளை முடித்த்தம் இந்தியாவுக்குத் திரும்பிய இவர், போசு நிறுவனத்தில் பணியில் சேர்ந்தார்.அங்கு ஒருகல உயிரிகளின் வளர்சிதை மாற்றம் பற்றிய ஆய்வில் ஈடுபட்டார்.பின்னர், வாரணவாசி இந்துப் பல்கலைக்கழகத்தில் உயிர்வேதியியல் துறையில் சேர்ந்தார். இங்கு இவர் ஓம்புயிரி ஊடாக நிகழும் இருவகை நச்சுயிரி இனப்பெருக்கத்தின் உயிர்வேதியியல் வேறுபாடுகளைப் பற்றி ஆய்வு மேற்கொண்டார்.\n\n\nSection::::தகைமைகளும் விருதுகளும்.\nஇவர் தன்னுடன் ஆய்வுசெய்த அறிவியலாளரான முனைவர் தேவி பிரசாத் பர்மாவை மணந்தார். இவர்கட்கு இரு குழந்தைகள் உண்டு.\n"}
{"id": "310746", "url": "https://ta.wikipedia.org/wiki?curid=310746", "title": "1933 டிக்ஸ்முய்டி இம்பீரியல் ஏயர்வேசு விபத்து", "text": "1933 டிக்ஸ்முய்டி இம்பீரியல் ஏயர்வேசு விபத்து\n\n1933 டிக்ஸ்முய்டி இம்பீரியல் ஏயர்வேசு விபத்து (\"1933 Imperial Airways Diksmuide crash\") எனும் இந்த அபாயகரமான, மற்றும் நாசவேலைக் காரணமாக சந்தேகிக்கப்படும் இவ்வானூர்தி விபத்து, 1933-ம், ஆண்டு, மார்ச்சு 28, அன்று, நடந்தது. இந்த விபத்தில் சிக்கிய \"ஆம்ஸ்ட்ராங் வித்வொர்த் அர்கோசி\" \"லிவர்பூல் மாநகரம்\" (\"Armstrong Whitworth Argosy (City of Liverpool\") வகையை சார்ந்த இவ்வானூர்தி, 'பிரிட்டிஷ் விமான நிறுவனமான' \"இம்பீரியல் ஏயர்வேசு\" மூலம் இயங்கிவந்ததாகும். வடக்கு பெல்ஜியத்தின் 'டிக்ஸ்முய்டி' அல்லது 'டிக்ஸ்முடி' (\"Diksmuide or (Dixmude\") எனும் பகுதியின் அருகே விழுந்து நொறுங்கி தீப்பிடித்ததில், வானூர்தியில் பயணித்த அனைவருமே (15-பேர்கள்) கொல்லப்பட்டனர். அந்நேரத்தில் இந்நிகழ்வை, பிரிட்டிஷ் வானூர்தி வரலாற்றில் இறப்புகளை ஏற்படுத்திய விபத்தாக பதிவு செய்துள்ளனர். மேலும் இவ்விபத்து, எப்போதாவது நடக்கும் நாசவேலை விபத்துக்களில் இதுவே முதல் வானூர்தி விபத்து என்று கூறப்பட்டு வருகிறது.\n"}
{"id": "310752", "url": "https://ta.wikipedia.org/wiki?curid=310752", "title": "துமுக்கிக் குழல்", "text": "துமுக்கிக் குழல்\n\nதுமுக்கிக் குழல் என்பது உலோகத்தால் ஆன ஓர் குழாய் ஆகும். அதிக வேகத்தில், எறியத்தை ஒரு முனையிலிருந்து வெளியே ஏவுவதற்கு ஏதுவாக, இதனுள் விரைந்து விரிவடையும் வாயுக்கள் வெளியிடப்படும். குழல்கள் சுடுகலன்கள் மற்றும் பீரங்கி வகைகளின் ஒரு பகுதியாகும்.\n\nSection::::கட்டுமானம்.\nஒரு துப்பாக்கிக் குழல் என்பது, உந்துபொருட்களால் உருவாகும் விரிவடையக்கூடிய வாயுக்களை தாக்குப்பிடிக்க வல்லதாகவும், அவ்வாயுக்கள் எறியத்தை உகந்த சன்னவாய் திசைவேகத்தில் வெளியேற்றுவதை உறுதிசெய்யும் வகையிலும் இருத்தல் வேண்டும்.\n\nமுற்கால சுடுகலன்கள்வாய்வழியாக குண்டேற்றப்பட்டு, வெடிமருந்து இட்டு, பிறகு வெடிக்க வைக்கப்பட்டது. இதனால் சுடும்-வேகத்தின் விகிதம் குறைந்தது. பின்வழியாக குண்டேற்றப்படுபவை அதிகமான சுடும்-வேக விகிதத்தை அளித்தன. முற்கால பின்வழி-குண்டேற்ற துப்பாக்கிகளில், வெளியேறும் வாயுக்கள், குழலின் பின்புறத்தில் கசிந்து, சன்னத்தின் திசைவேகத்தை குறைத்தது. ஆனால் 19-ஆம் நூற்றாண்டில், ஸ்திரமான இயந்திர பூட்டுகள் கண்டுபிடிக்கப்பட்டு, அதைக்கொண்டு சுடுகலனின்  பின்புறத்தை அடைத்து, இந்த பிரச்சனையை தீர்த்தனர்.\n"}
{"id": "310755", "url": "https://ta.wikipedia.org/wiki?curid=310755", "title": "பூஞ்சைப் பருந்து", "text": "பூஞ்சைப் பருந்து\n\nபூஞ்சைப் பருந்து (\"Booted Eagle\") இப்பறவை ஒரு நடுத்தர தோற்றம் கொண்ட ஊன் உண்ணிப்பறவை இனத்தைச் சார்ந்த பறவையாகும். இதன் உடலின் நீளம் சாதாரண நிலையில் 46 செ.மீற்றர்களும், சிறகு விரிந்த நிலையில் 120 செ. மீற்றர்களும் கொண்டு தோற்றம் அளிக்கிறது. இதன் குடும்பப்பெயர் அக்சிபிட்ரிடே என அறியப்படுகிறது. \n\nSection::::விளக்கம்.\nஇப்பறவைப்போல் மேலும் பல பருந்துகள் இதன் தோற்றத்திலேயே காணப்படுகிறது. இவற்றில் ஆண் பறவை 510 கிராம் முதல் 770 கிராம் வரையும், பெண் பறவை 950 கிராம் முதல் 1,000 கிராம் வரையும் உடல் வாகுவைக்கொண்டு காணப்படுகிறது. இவற்றில் ஆண் பெண் இரண்டும் தனித்துவமான இறகுகளைக்கொண்டு காணப்படுகிறது. வெளிறிய சாமபல் நிறத்துடன் இதன் தலைப்பகுதி காணப்படுகிறது. பூஞ்சைப் பருந்துவின் இறகுகள் விமான இறக்கைபோல் காட்சி அளிக்கிறது.\n\nSection::::இனப்பெருக்கம் மற்றும் வாழிடம்.\nஇவை தெற்கு ஐரோப்பா, வட ஆப்பிரிக்கா ஆசியா போன்ற பகுதிகளில் அமைந்துள்ள நாடுகளில் காணப்படுகிறது. முழுவதும் பெருக்கி வருகிறது. ஆப்பிரிக்காவின் சகாரா பகுதிகளின் பனிக்கலங்களின் இனப்பெருக்கத்திற்க்க இடம்பெயர்ந்து செல்லுகிறது. பெரிய மரங்கள் செங்குத்தான பாறைகளின்மேல் கூடுகட்டி வாழுகிறது. இவை ஒன்று அல்லதி இரண்டு முட்டைகலை இடுகிறது.\n"}
{"id": "310757", "url": "https://ta.wikipedia.org/wiki?curid=310757", "title": "ஒளி அடக்கி (துப்பாக்கி)", "text": "ஒளி அடக்கி (துப்பாக்கி)\n\nஒளி அடக்கி அல்லது ஒளி நீக்கி, என்பது புரிகுழல் துப்பாக்கியின் சன்னவாயில் பொருத்தப்படும் ஒரு சாதனம் ஆகும். சுடும்போது சன்னவாயில் இருந்து வெளியேறும் அதி-உஷ்ண வாயுக்களை குளிர்விக்கும் இது, கண்ணுக்கு தென்படும் ஒளியை குறைக்கிறது. இருண்ட சூழலில் சுடும்பொழுது, சுடுநருக்கு தற்காலிக பார்வைமறிப்பு ஏற்படும் வாய்ப்புகளை குறைப்பதே, இந்த சாதனத்தின் முதன்மை நோக்கம் ஆகும். ஒளி அடக்கி, கண்ணுக்கு புலப்படும் ஒளியின் அடர்த்தியை, எதிரிக்கு தெரியாத வண்ணம் குறைக்கும், இந்த  பயன் இரண்டாம்பட்சமே ஆகும்.\n\nஒளி அடக்கியும் சன்னவாய் நிறுத்தியும் ஒரே இடத்தில் பொருத்தப்பட்டாலும், இவை இரண்டும் வெவ்வேறு என்பதை நினைவில் வையுங்கள். வெடியொளியை குறைக்க மட்டுமே ஒளி அடக்கி பயன்படும். சன்னவாய் நிறுத்தி என்பது பெரிய சுடுகலன்களின் பின்னுதப்பை குறைப்பதற்கு மட்டுமே பயன்படும், மேலும் அது வெடியொளியை குறைக்காது.\n\n"}
{"id": "310758", "url": "https://ta.wikipedia.org/wiki?curid=310758", "title": "குழற்கயிறு (துப்பாக்கி)", "text": "குழற்கயிறு (துப்பாக்கி)\n\nகுழற்கயிறு (Bore snake) என்பது துப்பாக்கிக் குழலின் உட்புறத்தை சுத்தம் செய்ய உபயோகிக்கப்படும் கருவி ஆகும். ஒரு குழற்கயிற்றில் ஒன்று அல்லது அதற்கு மேற்பட்ட தூரிகைகள் இணைக்கபட்டிருப்பதால் குழலை சுத்தம் செய்ய ஏதுவாக இருக்கும். துப்பாக்கிக் குழலை சுத்தம் செய்யும் கம்பிக்கு மாற்றாக இதை பயன்படுத்தலாம். பல அளவுகளில் உள்ள துப்பாக்கிகளை சுத்தம் செய்ய, குழற்கயிறுகளும் பல அளவுகளில் உள்ளன.\n\n"}
{"id": "310769", "url": "https://ta.wikipedia.org/wiki?curid=310769", "title": "வாஞ்சிநாதன் (திரைப்படம்)", "text": "வாஞ்சிநாதன் (திரைப்படம்)\n\n\"வாஞ்சிநாதன்\" திரைப்படம் ஷாஜிகைலாஷ் தமிழில் இயக்குநராக அறிமுகமாகி விஜயகாந்த் நடிப்பில் 2001 ஆம் ஆண்டு வெளிவந்த தமிழ் அதிரடி திரைப்படம் ஆகும். இதற்கு லியாகத் அலிகான் வசனம் எழுதியிருந்தார். விஜயகாந்த், ஷாக்‌ஷி சிவநாத்,ரம்யா கிருஷ்ணன் மற்றும் பிரகாஷ் ராஜ் ஆகியோர் முக்கிய கதாபாத்திரத்தில் நடித்திருந்தனர்.\nSection::::கதை.\nவாஞ்சிநாதன் (விஜயகாந்த்) குஜராத்திலிருந்து மாற்றலாகிவரும் வழக்கமான காவல் அதிகாரி. அவர் சட்டத்தால் தண்டிக்கமுடியாத, சட்டத்தைப் பயன்படுத்தி தீய வழிகளில் செயல்படுபவர்களை, தன் சொந்த சட்டத்தை கையில் எடுத்து சான்றுகள் இல்லாமல் தண்டிக்கிறார். சிதம்பரம் (பிரகாஷ் ராஜ்) தன் சொந்த பத்திரிக்கை வளர்ச்சிக்காக அரசியலில் குழப்பத்தை விளைவித்து குழப்பத்தை வளர்ப்பதன் மூலம் பத்திரிக்கை விற்பனையை அதிகரித்து ஆதாயம் அடைகிறார். ஒரு பகல் பொழுதில் வாஞ்சிநாதன் கண் முன்னையே கொலை செய்து தன்னை கைது செய்ய முடியாது என சவால் விடுவது மூலம் வாஞ்சிநாதனுக்கும் சிதம்பரத்துக்கும் இடையில் தனிப்பட்ட பகை உண்டாகிறது.\n\nSection::::தயாரிப்பு.\nஇத்திரைப்படத்தில் முதலில் சுரேஷ் கோபியிடம் தான் வில்லன் கதாபாத்திரத்திற்கு ஒப்பந்தம் போடப்பட்டது, பின்னர் நேரமின்மை காரணமாக பிரகாஷ் ராஜ் ஒப்பந்தம் செய்யப்பட்டார். அதே போல் ஷில்பா ஷெட்டி தான் கதாநாயகியாக ஒப்பந்தம் செய்யப்பட்டு அவர் தொடர் வேலைப்பளு காரணமாக வெளியேறினார். விஜயகாந்த், ரம்யா கிருஷ்ணன் பங்கேற்கும் சண்டைக்காட்சி ஏவி.எம் ல் படமாக்கப் பட்டது. பாடல் காட்சிகள் நியுஸிலாந்தில் படமாக்கபட்டது.\nSection::::வெளியிடு.\nபடம் வெளியான பொழுது கலவையான விமர்சனங்களைப் பெற்றது. \"கடைசியில் மசாலாவை வைத்தே பசியை அடக்கியது போல\" என ரெட்ஃப் எழுதியது. அதேசமயம் \"விஜயகாந்தின் முந்தைய படங்களிலிருந்து காட்சிகளை உருவி ஒரு படம்\" என லொள்ளு எக்ஸ்பிரஸ் எழுதியிருந்தது. இந்து \" லியாகத் அலிகானின் கதை திரைக்கதை சுறுசுறுப்பான அதிரடி கலவை\"எனவும் \"காட்சி அமைப்பு பார்த்திபன் நடித்த அபிமன்யூ படத்தையும் விஜயகாந்த் நடித்த வல்லரசு படத்தையும் ஞாபகபடுத்துகிறது\" என்றும் எழுதியது.\nபடத்தை வாங்கிய விநியோகஸ்தர்கள் கடும் நஷ்டம் அடைந்தனர். படம் வெளியான பின்பு இரு கதாநாயகிகளின் காட்சிகளை நேரத்தை குறைப்பதற்காகவும் எதிர்ப்பை சம்பாதிக்கும் எனவும் காரணம் காட்டி நீக்கினர் என வதந்தி பரவியது.\n\nSection::::பாடல்கள்.\nவிஜயகாந்தின் அலெக்ஸாண்டர் படத்திற்கு பின் கார்த்திக் ராஜா இசையமைத்த இரண்டாவது படம்.\n"}
{"id": "310770", "url": "https://ta.wikipedia.org/wiki?curid=310770", "title": "சேகண்டி", "text": "சேகண்டி\n\nசேகண்டி அல்லது சேமக்கலம், மேலும் இதனைச் \"சவுண்டி\" , \"செகண்டை\" , \"செயகண்டி\" , \"செயகண்டிகை\" , என்றும் அழைக்கப்படுகிறது. சேமக்கலத்தை வெண்கலத்தால் வட்ட வடிவமாக உருவாக்கப்படுகிறது. வெண் சங்கொலியுடன், சேகண்டி அல்லது சேமக்கலத்தை, கனத்த தேக்கு குச்சியால் அடித்து ஒலி எழுப்பப்படுகிறது. \n\nதிருச்சங்கு திருமாலுக்கு உரியது. சேமக்கலம் சிவனுக்கு உரியது. சிவனும், திருமாலும் ஒன்றே என்ற உயர்ந்த தத்துவத்தை விளக்கும் பொருட்டு சேமக்கலத்தை, சங்கொலியுடன் இணைத்து இசைக்கப்படுகின்றன.\n\nசிவன் கோயில்களில் சுவாமி புறப்பாட்டின்போது சேமக்கலம் எனும் சேகண்டி இசை ஒலி எழுப்பப்படுகிறது. \nபிற்காலத்தில் மனித இறப்புகளில் சேகண்டியுடன் சங்கு ஒலிப்பது நடைமுறைக்கு வந்துள்ளது. இறப்புகளில் வாசிக்கப்படும் பித்தளையால் ஆன சேமக்கலத்தை சேகண்டி அல்லது சவுண்டி அல்லது சேகண்டி என்பர்.\n\nமேற்கு வங்காள மாநிலத்தில் திருமண விழாவின் போது சேமக்கல ஒலியுடன், சங்கொலி மற்றும் குலவை ஒலி பெண்களால் எழுப்பப்படுகிறது. \n\nSection::::பெயர்க் காரணம்.\nசோமன் எனும் சந்திரன் போன்ற வட்ட வடிவ அமைப்பு கொண்ட சேகண்டிக்கு \"சோமன் கலம்\" . என்ற பெயராயிற்று. பின்னர் இப்பெயர் மறுவி சேமக்கலம், சேகண்டி என்றாயிற்று.\n\n"}
{"id": "310772", "url": "https://ta.wikipedia.org/wiki?curid=310772", "title": "சண்முகா நதி அணை", "text": "சண்முகா நதி அணை\n\nசண்முகா நதி அணை (Shanmuganathi Dam) என்பது தமிழ்நாட்டின் தேனி மாவட்டத்தில் பாயும் சண்முகா நதியின் குறுக்கே இராயப்பன் பட்டி என்னும் ஊருக்கு அருகே கட்டப்பட்ட அணையாகும். இந்த அணை தேனிமாவட்டத்தின் பூசாரிக்கவுண்டன் பட்டி, சுக்கங்கால்பட்டி, ஆப்பிபட்டி, வெள்ளையம்மாள் புரம், ஓடைப்பட்டி, சீப்பாலக்கோட்டை போன்ற ஊர்களின் வரண்ட பகுதிகளின் பாசணத் தேவையை நிறைவு செய்கிறது. மேலும் இந்த அணை இயற்கை அழகு நிறைந்த மேகமலையின் அடிவாரத்தில் மலையில் இருந்து சுமார் நான்கு கிலோமீட்டர் தொலைவில் உள்ளது. இராயப்பன்பட்டி உத்தமபாளையத்தில் இருந்து இரண்டு கிலோமீட்டர் தொலைவில் உள்ளது.\n"}
{"id": "310779", "url": "https://ta.wikipedia.org/wiki?curid=310779", "title": "கஞ்சக் கருவிகள்", "text": "கஞ்சக் கருவிகள்\n\nகஞ்சக் கருவிகள் என்பது வெண்கலம் அல்லது ஐம்பொன்னால் வார்க்கப்படும் தாளம், கைமணி, சேகண்டி முதலியவைகள் ஆகும்.\n\nகஞ்சம் என்றால் வெண்கலம் என்று பொருள். தூய வெண்கலத்தால் தயாரிக்கப்படும் கஞ்சக்கருவிகளை, தகுந்த இலக்கண வரம்பறிந்து மிக நுணுக்கமாக இசைக்க வேண்டும்.\n\n\n\n"}
{"id": "310781", "url": "https://ta.wikipedia.org/wiki?curid=310781", "title": "மரவக்கண்டி நீர் மின் திட்டம்", "text": "மரவக்கண்டி நீர் மின் திட்டம்\n\nமரவக்கண்டி நீர் மின் திட்டம் என்பது தமிழ்நாட்டின், நீலகிரி மலையின் கூடலூரில் அமைந்துள்ள ஒரு நீர்மின் நிலையமாகும். இது தமிழ்நாடு மின்சார வாரியத்தின் கட்டுப்பாட்டில் உள்ளது. இந்த நிலையம் உதகமண்டலத்திலிருந்து 32 கி.மீ. தொலைவில் உள்ளது. இந்த மின்நிலையம் 884 மீட்டர் உயரத்தில் உள்ளது மேலும் இதன் நிறுவல் திறன் 750 கி.வாட் ஆகும்.\n"}
{"id": "310783", "url": "https://ta.wikipedia.org/wiki?curid=310783", "title": "அரசிச் சங்கு", "text": "அரசிச் சங்கு\n\nஅரசிச் சங்கு அல்லது இராணிச் சங்கு (\"Lobatus gigas\") எனப்படுவது மெய்ச் சங்குகளின் குடும்ப கடல்வாழ் குடற்காலி மெல்லுடலியும் உண்ணத்தக்க கடல் நத்தை இனமும் ஆகும். இது பெர்முடா முதல் பிரேசில் வரையான வெப்ப மண்டல அட்லாண்டிக்கை தாயகமாகக் கொண்ட பெரிய இனங்களில் ஒன்று ஆகும். இதன் நீளம் ஆகும்.\n\n"}
{"id": "310784", "url": "https://ta.wikipedia.org/wiki?curid=310784", "title": "டெரிக் ஓ பிரியன்", "text": "டெரிக் ஓ பிரியன்\n\nடெரிக் ஓ பிரியன் (Derek O' Brien 13 மார்ச்சு 1961) என்பவர் இந்திய மாநிலங்களவை உறுப்பினர், திரிணாமூல் காங்கிரசைச் சேர்ந்தவர். தொலைக்காட்சியில் போர்ன் விடா வினா விடைப் போட்டி நடத்துபவர்.\n\nடெரிக் ஓ பிரியன் கல்கத்தாவில் பிறந்த ஆங்கிலோ இந்தியர் ஆவார். தொலைக் காட்சியில் மட்டுமல்லாமல் பள்ளிகளுக்கு இடையேயும் வினா விடைப் போட்டிகள் நடத்தினார். 2004 ஆம் ஆண்டில் திரிணாமுல் காங்கிரசுக் கட்சியில் சேர்ந்தார்.\n\nஇவருடைய தந்தை நெயில் ஓ பிரியன் இந்திய நாடாளுமன்ற உறுப்பினராகவும் மூன்று முறை மேற்கு வங்க சட்ட மன்ற உறுப்பினராகவும் இருந்தவர்.\n"}
{"id": "310785", "url": "https://ta.wikipedia.org/wiki?curid=310785", "title": "டேக்கார்ட் எண்", "text": "டேக்கார்ட் எண்\n\nகணிதத்தின் எண் கோட்பாட்டில் ஒரு ஒற்றை எண்ணின் பகுகாரணிகளில் ஒன்று பகா எண்ணாக இருந்திருந்தால், அவ்வெண் ஒற்றை நிறைவெண்ணாக இருக்கக்கூடிய சாத்தியக்கூறுடையதாக இருப்பின் அந்த ஒற்றையெண் டேக்கார்ட் எண் (\"Descartes number\") எனப்படும். இத்தகைய பண்புடைய எண் 198585576189 ஐக் கண்டறிந்த கணிதவியலாளர் ரெனே டேக்கார்ட்டின் பெயரால் இவ்வெண்கள் டேக்கார்ட் எண்கள் என அழைக்கப்படுகின்றன. இந்த ஒரு எண்ணைத் தவிர, இவ்வகை எண்களுக்கான வேறு எடுத்துக்காட்டுகள் எதுவும் கண்டுபிடிக்கப்படவில்லை.\n\nSection::::எடுத்துக்காட்டு எண்.\n\"D\" நிறைவெண் எனில் அதன் வகுஎண் சார்பு formula_1 ஆக இருக்கும்.\n\n"}
{"id": "310786", "url": "https://ta.wikipedia.org/wiki?curid=310786", "title": "டிரைட்டன் சங்கு", "text": "டிரைட்டன் சங்கு\n\nடிரைட்டன் சங்கு (\"Charonia tritonis\") எனப்படுவது \"ரனேலிடே\" குடும்ப கடல்வாழ் குடற்காலி மெல்லுடலியின் பெரிய கடல் நத்தை இனத்தைச் சேர்ந்த சங்கு ஆகும். இது இரண்டு அடி (60 செ.மீ) நீளம் வரை காணப்படும்.\n\nஇவ்வினம் செங்கடல் உட்பட்ட இந்திய பசுபிக் சமுத்திரத்தில் காணப்படுகிறது.\n\nஇதன் ஓடு அலங்காரப் பொருளாகவும், சிலவேளைகளில் எக்காளம் போல மாற்றம் செய்யப்பட்டு பயன்படுத்தப்படுகிறது.\n\n"}
{"id": "310791", "url": "https://ta.wikipedia.org/wiki?curid=310791", "title": "டிரைட்டன் (சங்குப் பேரினம்)", "text": "டிரைட்டன் (சங்குப் பேரினம்)\n\nடிரைட்டன் (\"Charonia\") என்பது பெரிய கடல் நத்தையின் ஒரு பேரினம் ஆகும். இவை ரனேலிடே குடும்ப கடல் வாழ் குடற்காலி மெல்லுடலி ஆகும்.\n\nSection::::பெயர்.\nடிரைட்டன் அல்லது டிரைட்டன் எக்காளம் என்ற பெயர் கடலின் கிரேக்கக் கடவுளான டிரைட்டன் மூலம் பெறப்பட்டது. இக்கடவுள் இவ்வினச் சங்கையொத்த கடல் சங்குக் கொம்பை ஊதுவதுபோல் சித்தரிக்கப்படுவதுண்டு.\n\n\n"}
{"id": "310792", "url": "https://ta.wikipedia.org/wiki?curid=310792", "title": "டிரைட்டன்", "text": "டிரைட்டன்\n\nடிரைட்டன் என்பது பின்வருவனவற்றைக் குறிக்கும்:\n\n\n\n\n"}
{"id": "310793", "url": "https://ta.wikipedia.org/wiki?curid=310793", "title": "வலம்புரி", "text": "வலம்புரி\n\nவலம்புரி என்பது வலப்பக்கமாக சுழலை உடைய பொருளை, குறிப்பாக சங்கைக் குறிக்கும்:\n\n\n\n"}
{"id": "310804", "url": "https://ta.wikipedia.org/wiki?curid=310804", "title": "மிசோரம் மாநில அருங்காட்சியகம்", "text": "மிசோரம் மாநில அருங்காட்சியகம்\n\nமிசோரம் மாநில அருங்காட்சியகம், இந்திய மாநிலமான மிசோரத்தின் அய்சாவல் நகரத்தில் உள்ளது. இங்கு நெசவு, பண்பாடு, வரலாறு, மனிதவியல் உள்ளிட்ட துறை தொடர்பான பொருட்கள் காட்சிக்கு வைக்கப்பட்டுகள்ளன.\nஇந்த காட்சியகம் 1977ஆம் ஆண்டின் ஏப்ரல் மாதத்தில் நிறுவப்பட்டது. கல்கத்தாவில் உள்ள இந்திய அருங்காட்சியத்தின் மேற்பார்வையில் இந்த காட்சியகம் புதுப்பிக்கப்பட்டு, புதிய பொருட்களும் சேகரிக்கப்பட்டுள்ளன. கல்கத்தாவில் உள்ள விக்ரோரியா நினைவரங்கில் இருந்து நிதியுதவியும் வழங்கப்படுகிறது.\n\n"}
{"id": "310806", "url": "https://ta.wikipedia.org/wiki?curid=310806", "title": "உத்தரப் பிரதேசக் காவல்துறை", "text": "உத்தரப் பிரதேசக் காவல்துறை\n\nஉத்தரப் பிரதேசக் காவல்துறை, இந்திய மாநிலமான சட்ட அமலாக்க முகமை ஆகும். இதன் தலைமையகம் அலகாபாத்தில் உள்ளது. இதன் தலைவராக காவல்துறையின் தலைமை இயக்குனர் இருப்பார். உலக அளவில் அதிக காவலர்களை கொண்ட காவல்துறை இதுவே.\n\nSection::::பிரிவுகள்/படைகள்.\nஇந்த காவல்துறையின் கீழ் கீழ்க்காணும் பிரிவுகளும் படைகளும் இயங்குகின்றன.\nSection::::கோட்டங்கள்.\nமாநிலத்தில் சட்ட ஒழுங்கை நிலைநாட்டுவதற்கு வசதியாக, எட்டு காவல் கோட்டங்கள் உருவாக்கப்பட்டுள்ளன. ஒவ்வொரு கோட்டத்துக்கும் ஒரு தலைவர் இருப்பார். இவர் இந்தியக் காவல் பணியின் இன்ஸ்பெக்டர் ஜெனரலுக்கு இணையான தரநிலையில் இருப்பார். ஒவ்வொரு காவல் கோட்டத்திலும் சில காவல் சரகங்கள் உள்ளன.\n\nSection::::ஆயுதங்களும் கருவிகளும்.\nகாவல் துறையில் பணியாற்றும் அலுவலர்களுக்கு அவரவர் நிலைக்கு ஏற்ப ஆயுதங்கள் வழங்கப்படுகின்றன. அவற்றில் சிலவற்றை கீழே காணலாம்.\n\n"}
{"id": "310807", "url": "https://ta.wikipedia.org/wiki?curid=310807", "title": "விந்தை எண்", "text": "விந்தை எண்\n\nஎண் கோட்பாட்டில், விந்தை எண் (\"weird number\") என்பது மிகையெண்ணாக, ஆனால் அரைநிறைவெண்ணாக இல்லாத ஒரு இயல் எண் ஆகும்.\nஅதாவது ஒரு இயலெண்ணின் தகு வகுஎண்களின் கூடுதல் அந்த எண்ணைவிடப் பெரியதாகவும், ஆனால் அவ்வகுஎண்களின் எந்தவொரு உட்கணத்தின் கூடுதலும் அந்த இயலெண்ணுக்குச் சமமாகவும் இல்லாமல் இருந்தால் அந்த இயலெண் ஒரு விந்தை எண்ணாகும்.\n\n\nSection::::எடுத்துக்காட்டுகள்.\nஎண் 12 விந்தை எண் இல்லை. \n\nதுவக்க விந்தை எண்களில் சில: \n\nSection::::பண்புகள்.\nவிந்தை எண்கள் முடிவிலா எண்ணிக்கையில் உள்ளன எடுத்துக்காட்டாக, \"p\" ஒரு பகாஎண்; \"p\" ≥ 149 என்ற நிபந்தனைகளுக்கு உட்பட்ட, \"p\" இன் மதிப்புகளுக்கு 70\"p\" விந்தை எண்களாக இருக்கும்.\n\nஒற்றை விந்தை எண்கள் உள்ளனவா என்பது கண்டுபிடிக்கப்படவில்லை. அவ்வாறு இருந்தால் அவை 2 ≈ 1  ஐ விடப் பெரியதாகவும். 10 ஐ விடப் பெரியதாகவும் இருக்கும்.\n\nசிட்னி கிரவிட்சு (Sidney Kravitz) என்ற கணிதவியலாளர்,\n\n\"k\" ஒரு முழுஎண்; 2 ஐ விடப் பெரிய பகா எண் \"Q\" ; formula_1 என்பது ;\nalso prime and greater than 2 ஐ விடப் பெரிய பகாஎண் எனில்\n\nஇந்த வாய்பாட்டைப் பயன்படுத்தி அவர் கண்டுபிடித்தப் பெரிய விந்தை எண்:\n\n\"n\" ஒரு விந்தை எண்; \"n\" இன் வகுஎண்களின் கூட்டு σ(\"n\") ஐ விடப் பெரிய பகாஎண் \"p\" எனில், \"pn\" உம் ஒரு விந்தை எண்ணாக இருக்கும்.\n\nவேறெந்தவொரு விந்தை எண்ணின் பெருக்குத்தொகையாக அமையாத விந்தை எண்கள் \"முதனிலை விந்தை எண்கள்\" (\"primitive weird numbers\") எனப்படும் . முதனிலை விந்தை எண்கள் முடிவிலா எண்ணிக்கையில் உள்ளன.\n"}
{"id": "310810", "url": "https://ta.wikipedia.org/wiki?curid=310810", "title": "இன்டர் மிலான்", "text": "இன்டர் மிலான்\n\nஇன்டர்நேசியோனல் மிலான் கால்பந்துக் கழகம் (F.C. Internazionale Milano) () , பொதுவாக இன்டர்நேசியோனல் அல்லது இன்டர் என்றழைக்கப்படுவது, இத்தாலியைச் சேர்ந்த தொழில்முறை கால்பந்துக் கழகம் ஆகும். இத்தாலியைத் தவிர்த்து பிற நாடுகளில் இன்டர் மிலான் என்று வழமையாக அறியப்படுகிறது. இது இத்தாலியின் முதல்நிலைக் கால்பந்துக் கூட்டிணைவுத் தொடரான சீரீ ஆவில் பங்கேற்று ஆடிவருகிறது; 1909-ஆம் ஆண்டிலிருந்து இத்தாலியின் முதல்நிலைக் கூட்டிணைவுத் தொடரிலேயே ஆடிவருகிறது.\n\nஇன்டர் மிலான் உள்நாட்டுப் போட்டித் தொடர்களில் 30 கோப்பைகளை வென்றுள்ளது. அவற்றுள் 18 முதல்நிலைக் கூட்டிணைவுத் தொடர் பெருவெற்றிக் கோப்பைகளும், 7 இத்தாலியக் கோப்பைகளும், 5 இத்தாலிய உன்னதக் கோப்பைகளும் அடங்கும். 2006-ஆம் ஆண்டிலிருந்து 2010-ஆம் ஆண்டுவரை தொடர்ச்சியாக ஐந்து சீரீ ஆ கோப்பைகளை வென்றனர்; இதுவே அதிகபட்ச தொடர்வெற்றியாகும். மேலும், மூன்று வாகையர் கூட்டிணைவுக் கோப்பைகளையும் வென்றுள்ளது (1964, 1965 மற்றும் 2010).\n\n80,000 பார்வையாளர்களுக்கும் மேல் கண்டு இரசிக்கக்கூடிய சான் சிரோ ஆட்டக்களத்தில் இக்கழகம் தனது அமைவிடப்போட்டிகளை ஆடிவருகிறது.\n"}
{"id": "310816", "url": "https://ta.wikipedia.org/wiki?curid=310816", "title": "அயாக்சு கால்பந்துக் கழகம்", "text": "அயாக்சு கால்பந்துக் கழகம்\n\nஅயாக்சு கால்பந்துக் கழகம் (Amsterdamsche Football Club Ajax அல்லது AFC Ajax, ) என்பது ஆம்ஸ்டர்டாம் நகரில் அமைந்திருக்கும் நெதர்லாந்து நாட்டு தொழில்முறை கால்பந்துக் கழகமாகும். இக்கழகமே நெதர்லாந்தின் முதன்மைக் கழகமாகும்; 33 முதல்நிலை கூட்டிணைவுத் தொடர் பெருவெற்றிகளையும், 18 நெதர்லாந்து காற்பந்துக் கூட்டமைப்பின் கோப்பைகளையும் வென்றுள்ளது. 1956-ஆம் ஆண்டில் எரெடிவிசி, நெதர்லாந்தின் முதல்நிலை கால்பந்துக் கூட்டிணைவுத் தொடர், தொடங்கப்பட்டிலிருந்து அதன் அங்கமாக உள்ளது. மேலும், மற்ற நெதர்லாந்துக் கழகங்களான ஃபெயனூர்டு மற்றும் பிஎஸ்வி ஐந்தோவன் ஆகியவற்றோடு முதன்மையான மூன்று (The Big Three) என்று அழைக்கப்படுகின்றன.\n"}
{"id": "310820", "url": "https://ta.wikipedia.org/wiki?curid=310820", "title": "உலக சித்த மருத்துவ அறக்கட்டளை", "text": "உலக சித்த மருத்துவ அறக்கட்டளை\n\nஉலக சித்த மருத்துவ அறக்கட்டளை (\"World Siddha Trust\") எனப்படும் இந்நிறுவனம், இந்திய தென் மாநிலமான தமிழ்நாட்டின் தலைநகர் சென்னை ராயப்பேட்டையில் அமைந்துள்ளது. 2015 ஆம் ஆண்டு, ஆகத்து 16 ஆம் நாளன்று, (பதிவு எண்: 169/2015 lV) துவங்கப்பட்ட இவ்வறக்கட்டளை, உலக மக்களுக்கு இன்றைய நவீன ஆய்வுகளின் அடிப்படையில் சித்த மருத்துவத்தை வலியுறுத்தும் வகையிலும், சித்த மருத்துவ பாரம்பரிய முறைகளை ஊக்குவிக்கும் வகையிலும், இன்றைய அறிவியலின் துணைகொண்டு இம்மருத்துவத்தை மேம்படுத்தி பரப்புரைகள் செய்யும் நோக்கில் உருவாக்கப்பட்டதாகும். \n"}
{"id": "310821", "url": "https://ta.wikipedia.org/wiki?curid=310821", "title": "ஏழை ஜாதி (திரைப்படம்)", "text": "ஏழை ஜாதி (திரைப்படம்)\n\n\"ஏழை ஜாதி\" திரைப்படம் விஜயகாந்த், ஜெயபிரதா முதன்மை கதாபாத்திரத்தில் நடிக்க 1993 ம் ஆண்டு வெளிவந்த ஒரு தமிழ் அரசியல் சார்ந்த திரைப்படம் ஆகும். பிரபுதேவா விஜயகாந்துடன் ஒரு பாடல் காட்சியில் தோன்றி நடித்திருந்தார்.\n\n"}
{"id": "310822", "url": "https://ta.wikipedia.org/wiki?curid=310822", "title": "சோகி", "text": "சோகி\n\nசோகி, சோவி அல்லது சோழி (\"Cowry\") சிப்பிராய்டே குடும்ப பெருங்கடல் குடற்காலி மெல்லுடலிகளின் சிறியது முதல் பெரியது வரையிலான கடல் நத்தைகளின் பொதுப் பெயராகும். இது கௌரி எனவும் அழைக்கப்படுகிறது. பொதுவாக இவ்வகை நத்தைகளின் ஓட்டைக் குறிக்க மாத்திரம் சோகி உனும் சொல் புழக்கத்தில் உள்ளது. இவற்றின் ஓடு கிட்டத்தட்ட முட்டை வடிவில் அமைந்திருக்கும். ஆனாலும் அடிப்பாகம் தட்டையாக இருக்கும்.\n\nSection::::பாவனை.\nசாதகம் கணிக்க, பல்லாங்குழி, தாயக் கட்டம் ஆகியவற்றிற்கு தொன்றுதொட்டுப் பயன்படுத்தப்பட்டுவரும் சோழிகளில் 190 இளங்களுக்கு மேல் உள்ளன. மான்சோழி, புலிச்சோழி, பல்சோழி, கரும்புள்ளிசோழி, ஒட்டகச்சோழி, ராவணன்சோழி எனப் பலவகையுன்டு.\n\nசோகி ஓடுகள் பல நூற்றாண்டுகளாக ஆப்பிரிக்காவில் நாணயமாகப் பயன்படுத்தப்பட்டது. 1500 ஆம் ஆண்டுகளுக்குப் பின் இது பொதுவாக வந்தது. மேற்குலக நாடுகள் அடிமை வர்த்தகத்திற்கு பெரியளவு மாலைத்தீவுகள் சோகியை ஆப்பிரிக்காவில் பயன்படுத்தின.\n\n"}
{"id": "310828", "url": "https://ta.wikipedia.org/wiki?curid=310828", "title": "என். சுந்தரம்", "text": "என். சுந்தரம்\n\nஎன். சுந்தரம் ஓர் இந்திய அரசியல்வாதியும், தமிழ்நாடு சட்டமன்றத்தின் காரைக்குடி சட்டமன்றத் தொகுதியின் முன்னாள் உறுப்பினரும் ஆவார். 1996 ஆம் ஆண்டு நடந்த தமிழ்நாடு சட்டமன்றத் தேர்தலில், காரைக்குடி சட்டமன்றத் தொகுதியில் தமிழ் மாநில காங்கிரசின் சார்பாகவும், 2006 ஆம் ஆண்டில் நடைபெற்ற தேர்தலில் இந்திய தேசிய காங்கிரசின் சார்பாகவும் போட்டியிட்டு வெற்றி பெற்றார்.\n"}
{"id": "310829", "url": "https://ta.wikipedia.org/wiki?curid=310829", "title": "சி. த. சிதம்பரம்", "text": "சி. த. சிதம்பரம்\n\nசி. த. சிதம்பரம் ஓர் இந்திய அரசியல்வாதியும், தமிழ்நாடு சட்டமன்றத்தின் காரைக்குடி சட்டமன்றத் தொகுதியின் முன்னாள் உறுப்பினரும் ஆவார். 1971, 1980 ஆண்டுகளில் நடந்த தமிழ்நாடு சட்டமன்றத் தேர்தல்களில், சிவகங்கை மாவட்டத்தின் தொகுதிகளில் ஒன்றான காரைக்குடி சட்டமன்றத் தொகுதியில் திராவிட முன்னேற்றக் கழகத்தின் சார்பாக போட்டியிட்டு வெற்றி பெற்றார்.\n"}
{"id": "310832", "url": "https://ta.wikipedia.org/wiki?curid=310832", "title": "அலகாபாத் அருங்காட்சியகம்", "text": "அலகாபாத் அருங்காட்சியகம்\n\nஅலகாபாத் அருங்காட்சியகம், இந்திய நகரமான அலகாபாத்தில் அமைந்துள்ள தேசிய நூலகமாகும். இவ்வருங்காட்சியகம் 1931இல் நிறுவப்பட்ட இவ்வருங்காட்சியகத்தில், இந்திய அரசின் பண்பாட்டு அமைச்சகம் சேகரித்த பல சேகரிப்புகள் உள்ளன.\n\nSection::::சேகரிப்புகள்.\nஇங்கு மதுரா, பூம்ரா, ஜம்சோத் ஆகிய ஊர்களில் இருந்து கிடைத்த பழமையான கற்சிலைகள் சேகரிக்கப்பட்டுள்ளன கோசாம்பியில் கிடைத்த டெரகோட்டா பொம்மைகளும், நிகோலாஸ் ரோரிக் வரைந்த ஓவியங்கள், ஜவஹர்லால் நேருவின் வாழ்க்கை வரலாற்று நூல்களும் உள்ளன. \n\nSection::::அமைப்பு.\nஇந்த அருங்காட்சியத்தில் கமலா நேரு சாலையில் வரலாற்றுச் சிறப்புமிக்க ஆல்பிரட் பார்க்கினுள் அமைந்துள்ளது. \n\nSection::::திறப்பு.\nஇந்த அருங்காட்சியகம் ஒவ்வொரு வாரமும் செவ்வாய் முதல் ஞாயிறு வரை திறந்திருக்கும்.\n\n"}
{"id": "310838", "url": "https://ta.wikipedia.org/wiki?curid=310838", "title": "மரையிடாக் குழல் (சுடுகலன்)", "text": "மரையிடாக் குழல் (சுடுகலன்)\n\nகுழலின் உட்புறத்தில், மரைகள் வார்க்கப்படாமல் வழுவழுப்பாகவே விடப்பட்டிருக்கும் ஆயுதமே, மரையிடாக் குழல் ஆயுதம் ஆகும். கையடக்க சுடுகலங்களில் இருந்து, சக்திவாய்ந்த கவசவூர்த்தி துமுக்கி மற்றும் பெரிய மோர்டர் பீரங்கிகள் வரை; மரையிடாக் குழல்களின் வகைகள் உண்டு. பெரும்பாலான சிதறு துப்பாக்கிகள் மரையற்ற குழலைத்தான் கொண்டிருக்கும்.\n\nSection::::சுடுகலன்களின் வரலாறும் மரையிடுதலும்.\nமுற்கால சுடுகலன்கள் வழுவழுப்பான குழல்களை கொண்டிருந்ததால், சுடப்பட்ட எறியங்கள் குறிப்பிடும்படியான நிலையான சுழற்சியை கொண்டிருக்காது. எறியத்தின் தேவையற்ற புரளுதல், அதை திசைதிருப்பி துல்லியமின்மையை உண்டாக்கும். \n\nகுழலினுள்  சுருளை வடிவத்திலோ அல்லது பல்கோண வடிவத்திலோ மரையிடுவதால், எரியத்தின்மீது ஒரு நிலையான சுழற்சியை ஏற்படுத்தும். இதனால் எறியம் பறக்கையில், அதை திசைதிருப்பும் இதர சுழற்சிகள் தவிர்க்கப்படுகின்றன. \n\n"}
{"id": "310841", "url": "https://ta.wikipedia.org/wiki?curid=310841", "title": "கோயில் காளை (திரைப்படம்)", "text": "கோயில் காளை (திரைப்படம்)\n\nகோயில் காளை1993ம் ஆண்டு வெளிவந்த தமிழ் திரைப்படம், கங்கை அமரனும் இளையராஜாவும் இணைந்து தயாரிக்க கங்கை அமரன் இயக்கியிருந்தார். விஜயகாந்த், கனகா, சுஜாதா மற்றும் வீரபாண்டியன் முதன்மை கதாபாத்திரங்களாக நடித்திருந்தனர். இளையராஜா இந்த படத்திற்கு இசையமைத்திருந்தார்.\n\n\nSection::::பாடல்கள்.\nஇளையராஜா இப்படத்திற்கு இசையமைத்திருந்தார்.\n"}
{"id": "310844", "url": "https://ta.wikipedia.org/wiki?curid=310844", "title": "சக்கரைத் தேவன் (திரைப்படம்)", "text": "சக்கரைத் தேவன் (திரைப்படம்)\n\nசக்கரைத் தேவன் (\"Sakkarai Devan\") திரைப்படம் 1993 ம் ஆண்டு வெளிவந்த தமிழ்த் திரைப்படமாகும். ஜெ.பன்னீர் இப்படத்தை இயக்க அ.செ.இப்ராஹிம் ராவுத்தர் தயாரித்திருந்தார். விஜயகாந்த், சுகன்யா, கனகா மற்றும் எம். என். நம்பியார் முதன்மை கதாபாத்திரத்தில் நடித்திருந்தனர். இளையராஜா இந்த படத்திற்கு இசையமைத்திருந்தார்.\n\n\nSection::::பாடல்கள்.\nஇளையராஜா இந்த படத்திற்கு இசையமைத்திருந்தார். \n"}
{"id": "310847", "url": "https://ta.wikipedia.org/wiki?curid=310847", "title": "மேயாறு நீர் மின் திட்டம்", "text": "மேயாறு நீர் மின் திட்டம்\n\nமேயாறு நீர் நிலையம் (Moyar Power House) என்பது தமிழ்நாட்டின் நீலகிரியில் அமைக்கப்பட்டுள்ள  நீர் மின் ஆற்றல் மின் நிலையம் ஆகும். இது  தமிழ்நாடு மின்வாரியத்தால் இயக்கப்படுகிறது. இந்த மின்நிலையம் உதகமண்டலத்தில் இருந்து 48 கி.மீ  தொலைவிலும், கூடலூரில் இருந்து 36 கி.மீ. தொலைவிலும், மேயாறு பள்ளத்தாக்கின் அடியில் அமைந்துள்ளது.  மேலும் இந்த மின்நிலையத்தை அணுக மேலே பீடபூமியில் இருந்து ஒரு இழுவைப் அமைப்பு ஏற்படுத்தப்பட்டுள்ளது.\n\nSection::::விவரங்கள்.\nஇந்த மின் நிலையம் மொத்தம் 36 மெகாவாட் திறன் கொண்டதாக நிறுவப்பட்டுள்ளது. இதில் மூன்று அலகுகள் உள்ளன ஒவ்வொரு அலகும் 12 மெகாவாட் திறனுடையவை. மின் நிலையத்திற்கு 609 மீட்டர் உயரத்தில் இருந்து தண்ணீர் அனுப்பப்படுகிறது. இந்த நிலையத்திற்கான தண்ணீர் மேயாறு ஃபோரிபே அணை மற்றும் மரவக்கண்டி அணை ஆகியவற்றில் இருந்து பெறப்படுகிறது.\n"}
{"id": "310848", "url": "https://ta.wikipedia.org/wiki?curid=310848", "title": "சுவாமிநாராயண் கோயில்களின் பட்டியல்", "text": "சுவாமிநாராயண் கோயில்களின் பட்டியல்\n\nசுவாமிநாராயண் கோயில்களின் பட்டியல் என்னும் இக்கட்டுரை, சுவாமிநாராயணால் நிறுவப்பட்ட \"சுவாமிநாராயண் சம்பிரதாய்\" எனப்படும் இந்துசமயப் பிரிவினரால் உலகின் பல பகுதிகளிலும் உருவாக்கப்பட்ட கோயில்களின் பட்டியல் ஆகும். சுவாமிநாராயண் காலத்தில் அகமதாபாத், வரோதரா, புஜ், முலி, வத்டால், சுனாகத், தொலெரா, தோல்க்கா, காத்பூர், புர்கான்பூர் ஆகிய ஒன்பது இடங்களில் கோயில்களைக் கட்டினார். இக்கோயில்களில் நரநாராயண தேவர், இலக்குமிநாராயண தேவர், இராதாகிருட்ண தேவர், இராதாராம தேவர், ரேவதி பாலதேவர், மதன் மோகன் தேவர் போன்ற இந்துக் கடவுளரின் படிமங்களை நிறுவினார். இந்த ஒன்பது தொடக்ககாலக் கோயில்கள் ஒவ்வொன்றும், அவற்றின் புவியியல் அமைவிடத்தைப் பொறுத்து அகமதாபாத்தில் உள்ள நரநாராயண தேவர் கோயிலின் கீழ் அல்லது வட்தாலில் உள்ள இலக்குமிநாராயண தேவர் கோயிலின் கீழ் வருகின்றன. \n\nசுவாமிநாராயணரின் மரபுகளில் காணப்படும் முக்கியமான அம்சங்களில் ஒன்று கோயில் கட்டிடக்கலை. சுவாமிநாராயண் கட்டிய கோயில்களிற் காணப்படும் படிமங்கள் கிருட்டிணருக்குக் கொடுக்கப்பட முக்கியத்துக்குச் சான்றாக அமைகின்றன. அவர் கட்டிய கோயில்களில் ஏதோ ஒரு வடிவத்தில் கிருட்டிணர் இருப்பதைக் காணலாம். அக்காலத்துக்குப் பின்னர் கட்டப்பட்ட எல்லாக் கோயில்களிலும் வணங்கத்தக்க இறை படிமங்களைக் காணலாம். அனுமனுக்கு முக்கியத்துவம் தரும், சாரங்பூரில் உள்ள அனுமன் கோவிலைத் தவிர மற்ற எல்லாச் சுவாமிநாராயண் கோயில்களிலும், மனித வடிவங்களில் அமைந்த இறை உருவங்களே உள்ளன.\n\nஇன்று ஐந்து கண்டங்களிலும் உள்ள பல்வேறு நாடுகளிலும் ஆயிரத்துக்கு மேற்பட்ட சுவாமிநாராயண் கோயில்கள் காணப்படுகின்றன.\n"}
{"id": "310854", "url": "https://ta.wikipedia.org/wiki?curid=310854", "title": "தேவி மகாத்மியம்", "text": "தேவி மகாத்மியம்\n\n. \nதேவி மகாத்மியம் (Devi Mahatmyam), இதனை துர்காசப்தசதீ (Durgā Saptashatī) () அல்லது சண்டி பாடம் () என்றும் அழைப்பர். தேவியின் மகிமைகளை எடுத்துக் கூறும் தேவி மகாத்மியம் நூல் 13 அத்தியாயங்கள், 700 செய்யுட்களுடன் கூடியது. கொண்டது. \nதேவி உபாசகர்களுக்கு, தேவி பாகவத புராணம் மற்றும் தேவி உபநிடதங்களுடன், தேவி மகாத்மியம் நூலும் மிக முக்கியமானதாக உள்ளது.\n\nதேவி மகாத்மியம் நூல், தேவியானவள் துர்கை, சண்டி போன்ற பல வடிவங்கள் எடுத்து மகிசாசூரன் போன்ற கோரமான தீய அரக்கர்களை போரில் வீழ்த்தும் கதைகளை கூறுகிறது. \nஅமைதிக் காலங்களில் தேவி இலக்குமியாகவும், சரசுவதியாகவும் காட்சியளிக்கிறாள்.\n\nதேவி மகாத்மியம் நூல், இந்தியாவின் கிழக்குப் பகுதியில் உள்ள மேற்கு வங்காளம், ஜார்கண்ட், ஒரிசா, அசாம் போன்ற மாநிலங்களிலும் மற்றும் நேபாளத்திலும் பிரபலமாக உள்ளது. துர்கா பூஜையின் போது தேவி மகாத்மிய நூலின் சுலோகங்கள் துர்கை கோயில்களில் பாடப்படுகிறது..\n\n\n\n"}
{"id": "310856", "url": "https://ta.wikipedia.org/wiki?curid=310856", "title": "அரைநிறைவெண்", "text": "அரைநிறைவெண்\n\nஎண் கோட்பாட்டில், அரைநிறைவெண் (\"semiperfect number\") அல்லது போலிநிறைவெண் (\"pseudoperfect number\") என்பது தனது அனைத்து தகு வகுஎண்கள் அல்லது சில தகு வகுஎண்களின் கூட்டுத்தொகைக்குச் சமமாகவுள்ள ஒரு இயல் எண் ஆகும். \nதனது அனைத்துத் தகு வகுஎண்களின் கூட்டுத்தொகைக்குச் சமமாகவுள்ள அரைநிறைவெண் ஒரு நிறைவெண் ஆகும்.\n\nசில துவக்க அரைநிறைவெண்கள்:\n\n\nSection::::முதனிலை அரைநிறைவெண்கள்.\nஒரு அரைநிறைவெண்ணின் தகு வகுஎண்கள் எவையும் அரைநிறைவெண்களாக இல்லையென்றால் அந்த அரைநிறைவெண் \"முதனிலை அரைநிறைவெண்\" எனப்படும்.\n\nசில துவக்க முதனிலை அரைநிறைவெண்கள்:\n\nமுதனிலை அரைநிறைவெண்கள் முடிவிலா எண்ணிக்கையில் உள்ளன. 2, 2 இரண்டுக்கும் இடைப்பட்டப் பகாஎண் \"p\" எனில், 2\"p\" வடிவ எண்களனைத்தும் முதனிலை அரைநிறைவெண்களாகும். ஆனால் முதனிலை அரைநிறைவெண்கள் இந்த ஒரு வடிவில் மட்டும் அமைவதில்லை. இதற்கு எடுத்துக்காட்டு 770 ஆகும். ஒற்றை முதனிலை அரைநிறைவெண்கள் முடிவிலா எண்ணிக்கையில் உள்ளன. அவற்றுள் மிகச்சிறியது 945.\n\n\n"}
{"id": "310857", "url": "https://ta.wikipedia.org/wiki?curid=310857", "title": "தென்கரைக்கோட்டை", "text": "தென்கரைக்கோட்டை\n\nதென்கரைக் கோட்டை என்பது தமிழ்நாட்டின், தர்மபுரி மாவட்டத்தில் அமைந்துள்ள கோட்டையாகும். இக்கோட்டை தருமபுரியில் இருந்து ஏறக்குறைய நாற்பது கிலோமீட்டர் தொலைவில் அரூர் செல்லும் சாலையில் இராமியம்பட்டிக்கு அருகில் உள்ளது.\nSection::::கோட்டையின் அமைப்பு.\nஇக்கோட்டை ஒரு தரைக்கோட்டையாகும். கோட்டையின் வாயில் கிழக்கு நோக்கியுள்ளது. கோட்டையின் மேற்கே இராமியம்பட்டி என்ற ஊரும், தெற்கே ஒரு ஏரியும், வடக்கே சலகண்டேசுவரர் ஆறும் எல்லைகளாக உள்ளன. கோட்டை சலகண்டேசுவரர் ஆற்றின் தெற்கு கரையில் உள்ளதால் தென்கரைக் கோட்டை எனப் பெயர்பெற்றது. \n\nகோட்டை 39.43 ஏக்கர் பரப்பளவில் உள்ளது, கோட்டையைச் சுற்றி இருபதடி அகலத்துடன் ஆழமான அகழி உள்ளது. அகழியை அடுத்து உள்ளே 25 அடி உயர கோட்டை மதில் உள்ளது, கோட்டை மதிலின் அடிப்பாகம் இருபது அடி அகலத்துடனும் உச்சியில் பத்து அடி அகலமாக குறுகியும், பீரங்கி மேடைகளுடன் உள்ளது. கோட்டையின் உள்ளே பாழடைந்த அரண்மனையும், 75 அடிக்கு 150 அடி பரப்பளவில் பெரிய குளமும், மேலும் கோட்டையின் நான்கு மூலைகளில் நான்கு குளங்களுடன், நீராழி மண்டபம், குதிரை லாயம் ஆகியவற்றுடன் உள்ளது. மேலும் கோட்டையின் உள்ளே கல்யாண ராமர் கோயில், நஞ்சுண்டேசுவரர் கோயில், விநாயகர் கோயில், சஞ்சீனராயன் கோயில், முருகன் கோயில் ஆகிய கோயில்கள் உள்ளன.\n\nSection::::வரலாறு.\nகோட்டை யார்காலத்தில் கட்டப்பட்டது என்பது சரியாக தெரியவில்லை. பீஜாபூர் சுல்தான் வசமிருந்த இந்தக்கோட்டையை 1652 இல் மைசூர் பேரரசர் உடையார் கைபற்றினார். பின் ஐதர் அலி காலத்தில் 1768 ஆம் ஆண்டு கர்னல் உட் என்ற பிரித்தானிய தளபதியால் கோட்டை கைப்பற்றப்பட்டு மீண்டும் அதே ஆண்டு ஐதர் அலியால் மீண்டும் கைப்பற்றப்பற்றப்பட்டது.\n"}
{"id": "310864", "url": "https://ta.wikipedia.org/wiki?curid=310864", "title": "புருஷ சூக்தம்", "text": "புருஷ சூக்தம்\n\nபுருஷ சூக்தம் (Purusha sukta) (\"\"), ரிக் வேதத்தில், மண்டலம் 10, மந்திரம் 90, 16 செய்யுட்கள் பிரபஞ்ச இறைவனைத் (Cosmic Being) துதிக்கும் பகுதியாகும். \n\nபுருஷ சூக்த மந்திரம் 16 செய்யுட்கள் கொண்டது. அதில் 15 செய்யுட்கள் அனுஸ்டுப் சந்தசிலும், () மற்றும் இறுதிச் செய்யுள் திருஷ்டுப் சந்தசிலும் () பாடப்படுவதாகும். \nSection::::மையக்கருத்து.\nபுருஷ சூக்தத்தின் நோக்கம் பிரபஞ்சத்தின் ஆன்மீக ஐக்கியத்தை விளக்குதே ஆகும். பிரபஞ்சப் படைப்பிற்கு ஆதாரமான புருஷனின் இயற்கைத் தோற்றத்தை எடுத்துரைக்கிறது. \nபாலில் நெய்போல் இயல்பாக எங்கும் ஊடுருவிப் பரவியுள்ள, உள்ளுறை இயல்பினரான இறைவனை வெளிப்படுத்தும் இப்பிரபஞ்சத்தை அறிய, அறிவுக்கு அப்பாற்பட்டது. \nபிரபஞ்ச படைப்பிற்கு காரணமான புருஷனை (படைப்பவனை) இரண்யகர்பன், விசுவகர்மா அல்லது பிரஜாபதிகளுடன் அடையாளப்படுத்தி, ஆகாயம் மற்றும் காலத்துடன் (Space and Time) பிரபஞ்சத்தை வெளிப்படுத்துபவராக வர்ணிக்கிறது. \n\nSection::::புருஷன்.\nசெய்யுள் 2 முதல் 5 முடிய புருஷனை விளக்குகிறது. புருஷன், பிரபஞ்சம் முழுவதும் உணர்வுள்ள பொருட்களிலும்; உணர்வற்ற பொருட்களில் பரவியுள்ளது. புருஷன் ஆயிரம் தலைகள், கண்கள், கால்களுடன் பிரபஞ்சத்தின் பத்து திசைகளையும் கடந்து நிற்கிறான். கடந்த கால, நிகழ்கால மற்றும் வருங்காலத்தின் அனைத்துப் படைப்புகளும் புருஷனால் மட்டுமே நிகழ்த்தப்படுகிறது. \n\nSection::::படைப்பு.\nரிக் வேதத்தின் 5 முதல் 15 முடிய உள்ள செய்யுட்கள் பிரபஞ்சப் படைப்புகள் குறித்து விளக்குகிறது.\nபுருஷனின் மனதிலிருந்து தோன்றிய விராட் எனும் பிரபஞ்சப் படைப்பு துவங்கிறது. விராட், பல்வேறுபட்ட உணர்வுள்ள சீவராசிகளுக்கும், உணர்வற்ற சடப் பொருட்களுக்கும் காரணமாக விளங்குகிறது.\n\nSection::::யக்ஞம்.\nயக்ஞம் எனும் புனித வேள்வி மூலம் புருஷனால் இப்பிரபஞ்சமும், அனைத்து உயிர்களும் படைக்கப்பட்டது.\n\n\n\n"}
{"id": "310865", "url": "https://ta.wikipedia.org/wiki?curid=310865", "title": "எண்கணித எண்", "text": "எண்கணித எண்\n\nஎண் கோட்பாட்டில் ஒரு முழு எண்ணின் நேர் வகுஎண்களின் கூட்டுச் சராசரியும் ஒரு முழு எண்ணாக இருந்தால் அந்த மூல முழுஎண் எண்கணித எண் (\"arithmetic number\") எனப்படும்.\n\nஎடுத்துக்காட்டு:\n\nஎண்கணித எண்களின் தொடர்வரிசையில் துவக்க எண்கள் சில:\nSection::::அடர்த்தி.\nஎண்கணித எண்களின் இயல் அடர்த்தி 1 ஆகும்\n\nஒரு எண் \"N\" இன் வகுஎண் சார்பு \"d\"(\"N\") ஆனது அதன் வகுஎண்களின் கூட்டுச்சார்பை (σ(\"N\")) வகுக்குமானால் \"N\" ஒரு எண்கணித எண்ணாக இருக்கும். σ(\"N\") ஐ \"d\"(\"N\") வகுக்கும் என்ற நிபந்தனையை நிறைவு செய்யும் முழுஎண்களின் அடர்த்தி 1/2.\n"}
{"id": "310875", "url": "https://ta.wikipedia.org/wiki?curid=310875", "title": "புருச தத்துவம்", "text": "புருச தத்துவம்\n\nபுருச தத்துவம் (Purusha) (சமசுகிருதம் \", पुरुष\") வேத மற்றும் உபநிடத காலங்களில் சிக்கலான இத்தத்துவம் தோன்றியது. ஆதாரங்கள் மற்றும் வரலாறுகளின் அடிப்படையில், புருசன் என்ற தத்துவம், பிரபஞ்ச படைப்புக்குக் காரணமானவன் என்றும், நான் என்ற ஆத்மா என்றும், அறிவு வடிவினன் என்றும் பொருள் கொள்ளப்படுகிறது.\n\nSection::::வேதம்.\nரிக் வேத புருஷ சூக்தத்தில் புஷசனின் மனதால் தோன்றிய, இரண்யகர்பன் எனும் பிரம்மன், சீவராசிகளுடன் கூடிய இப்பிரபஞ்சத்தை படைத்தார் என குறித்துள்ளது.\n\nSection::::வேதாந்தம்.\nவேதாந்தம் எனும் உபநிடதங்களில் பிரபஞ்சத்தை படைத்தது புருசன் என்ற தத்துவம் விளக்கப்படவில்லை. ஆனால் பிரபஞ்ச படைப்பிற்கு ஈஸ்வரன் காரணமானவன் என விளக்கப்பட்டுள்ளது. \nமாயையுடன் கூடிய பிரம்மமாகிய ஈஸ்வரனே அனைத்து பிரபஞ்சத்திற்கும், உயிரினங்களுக்கும் காரணம் எனக் கூறுகிறது.\n\nSection::::சாங்கியம்.\nகடவுள் இருப்பினை ஏற்றுக் கொள்ளாத சாங்கியம், பிரகிருதி என்ற (இயற்கை/சடப்பொருள்) மற்றும் புருஷன் (அறிவுள்ள பொருள்) ஆகியவைக் குறித்து பேசுகிறது. அறிவும் உணர்வு வடிவான புருஷன் எதுவும் செய்வதில்லை என்றும்; சடத்தன்மை கொண்ட பிரகிருதியே (இயற்கையே) அனைத்தையும் படைத்துக் கொள்கிறது என சாங்கியம் கூறி புருஷனின் மேன்மையை விளக்கவில்லை. \n\nபுருடன் அறிவுள்ள பொருள் என்றும், பிரகிருதி அறிவற்ற சடப்பொருள் என்றும் கூறுகின்றது. பிரபஞ்சமானது முக்குணங்களின் சேர்க்கையினால் உருவானது என்பது இதன் கருத்து.\n\n"}
{"id": "310889", "url": "https://ta.wikipedia.org/wiki?curid=310889", "title": "சிவா", "text": "சிவா\n\nசிவா என்பது சிவன் என்பதைக் குறிப்பதோடு பின்வரும் இடங்களிலும் பயன்படுகிறது.\n\n\n\n\n\n"}
{"id": "310894", "url": "https://ta.wikipedia.org/wiki?curid=310894", "title": "1933 யுனைடெட் ஏயர்லைன்சு போயிங் 247 நடுவானில் வெடிப்பு", "text": "1933 யுனைடெட் ஏயர்லைன்சு போயிங் 247 நடுவானில் வெடிப்பு\n\n1933 யுனைடெட் ஏயர்லைன்சு போயிங் 247 நடுவானில் வெடிப்பு (\"1933 United Airlines Boeing 247 mid-air explosion\") எனும் இந்த நடு வான் வானூர்தி விபத்து, 1933-ம் ஆண்டு அக்டோபர் 10-ம் நாளன்று, ஐக்கிய அமெரிக்காவின் மத்திய மாநிலமான இந்தியானா செஸ்டர்டன் (\"Chesterton, Indiana\") எனும் பகுதி அருகே விழுந்து நொறுங்கியது. விபத்துக்குள்ளான போயிங் 247 (\"Boeing 247\") வகையைச் சார்ந்த இவ்வானூர்தி (பதிவு எண்:NC13304) அமெரிக்காவின் முக்கிய வானூர்தி சேவைகளில் ஒன்றான யுனைடெட் ஏர்லைன்ஸ் நிறுவனம் இயக்கிவந்ததாகும்.\n\nSection::::பயண திட்டம்.\nகண்டம் கடந்த பறக்கக்கூடிய இந்த வானூர்தியில், மூன்று சேவைப் பணியாளர்களும், நான்கு பயணிகளும் இருந்தனர். சம்பவத்தின்போது, (அன்று) அமெரிக்காவின் நியூ செர்சி மாகாணத்திலுள்ள நுவார்க் விமானநிலையத்திலிருந்து, புறபட்டு ஒகையோ மாநிலத்தின் பெருநகரான கிளீவ்லண்ட் சென்று, அங்கிருந்து 2-வது நிறுத்தமான இலினொய் மாகாணத்திலுள்ள சிகாகோ மாநகரில் நின்று, மீண்டும் அங்கிருந்து பயண இலக்கான கலிபோர்னியா மாநில ஓக்லண்ட் நகரை அடைவதாக திட்டமிடப்பட்டிருந்தது.\n"}
{"id": "310896", "url": "https://ta.wikipedia.org/wiki?curid=310896", "title": "பொத்துவில் படுகொலை", "text": "பொத்துவில் படுகொலை\n\nபொத்துவில் படுகொலை என்பது இலங்கையின் உண்ணாட்டுப் போரில் சச்சரவுக்குள்ளான ஒரு நிகழ்வாகும். 2006 ஆம் ஆண்டு செப்தெம்பர் மாதம் 18 ஆம் நாள் நிராயுதபாணிகளான சிறுபான்மை இன முஸ்லிம் பொதுமக்கள் 10 பேர் கிழக்கு மாகாணத்தில் அம்பாறை மாவட்டத்தின் தென் பகுதியிலுள்ள பொத்தவிலில் உள்ள இரத்தல் குளம் எனப்படும் நீர்த்தேக்கத்தைத் துப்புரவாக்குவதில் ஈடுபட்டிருந்த போது தாக்கிக் கொலை செய்யப்பட்ட நிகழ்வே இது. அவர்கள் அனைவரும் 19-35 வயதுக்கு இடைப்பட்ட ஆண்களாவர்; அவர்களில் மூவரின் கழுத்து வெட்டப்பட்டு தலைகள் துண்டிக்கப் பட்டிருந்தன; மற்றவர்கள் துப்பாக்கியால் சுடப்பட்டு அல்லது தாக்கப்பட்டு கொலை செய்யப்பட்டிருந்தனர். \n\nசிறப்பு அதிரடிப் படையே இந்நிகழ்வில் ஈடுபட்டதாக அச்சமூகத்தைச் சேர்ந்த சிலர் குற்றஞ் சாட்டியதாக ஆரம்பத்தில் ஒரு பிபிசி செய்தி குறிப்பிட்டது. உள்ளூர் இசுலாமியர்கள் சிறப்பு அதிரடிப் படையினருக்கு எதிராகக் குரல் கொடுக்கத் தொடங்கி, சிறப்பு அதிரடிப் படையினரை அப்பகுதியிலிருந்து வெளியேற்றுமாறு கோரினர். வாளேந்திய சிலர் வந்து 10 பேரைக் கொலை செய்து விட்டு சிறப்பு அதிரடிப் படையின் கண்களில் அகப்படாமல் எவ்வாறு சென்று விட முடியும் என்று அவர்கள் கேள்வி கேட்கத் தொடங்கினர். ஆரம்பத்தில், இலங்கை முஸ்லிம் காங்கிரஸ் தலைவர் றவூப் ஹக்கீம் இந்நிகழ்வு தொடர்பில் விசாரிக்க ஒரு பன்னாட்டுக் குழு அமைக்கப்பட வேண்டுமென்றே வேண்டினார். ஆயினும், இத்தாக்குதலிலிருந்து தப்பிப் பிழைத்த ஒரேயொருவரான கரீம் மீரா முகைதீன் என்பவர் படுகாயங்களிலிருந்து குணப்பட்ட போது, இத்தாக்குதலை நிகழ்த்தியோர் தமிழீழ விடுதலைப் புலிகளே என்பதாக அடையாங்காட்டினார். விடுதலைப் புலிகள் இப்பழியை சிறப்பு அதிரடிப் படையினரின் மீது போட்டு விட்டுத் தப்பிக் கொள்ள தம்மால் முடிந்தளவு முயன்றதாக தெற்காசிய பயங்கரவாதத் தகவற் பிரிவு கூறியது. \n\nஇந்த குற்றச்சாட்டுக்களுக்கு மத்தியில் அரசாங்கம் ஒழுங்கற்ற முறையில் செயற்பட்டது. உயிர் தப்பிய ஒரே ஒருவர் வந்த நோயாளர் ஊர்தியையும் காவல் துறை, காலுமுனையிலுள்ள மருத்துவமனையில் நுழைய அனுமதி மறுத்துள்ளது. சிங்களர்கள் அதிகமுள்ள அம்பாரைக்கு அந்நோயாளார் ஊர்தி அனுப்பி வைக்கப்பட்டது. மருத்துவமனையில் உயிர் பிழைத்தவர் ஆயுதமேந்திய காவலர்கள் மூலம் கையாளப்பட்டார். மேலும் இலங்கைப் போர் நிறுத்தக் கண்காணிப்புக் குழு, காவல்துறையினால் குற்றம் நடந்ததற்கான ஆதாரங்களை அழித்ததாக தெரிவித்தனர்.\n\n"}
{"id": "310898", "url": "https://ta.wikipedia.org/wiki?curid=310898", "title": "பல்லியகொடல்லை படுகொலை", "text": "பல்லியகொடல்லை படுகொலை\n\nபல்லியகொடல்லை படுகொலை என்பது தமிழீழ விடுதலைப் புலிகளால் முஸ்லிம்களின் மீது நடத்தப்பட்டவற்றிலேயே ஆகப் பெரிய படுகொலை நிகழ்வாகும். \n\nSection::::நிகழ்வு.\n1991 ஆம் ஆண்டு ஒற்றோபர் மாதம் விடுதலைப் புலிகள் பல்லியகொடல்லை எனும் ஊரில் வசித்த முஸ்லிம் பொதுமக்களைத் தாக்கி 166 முதல் 171 பேர் வரை படுகொலை செய்த நிகழ்வே இதுவாகும். இத்தாக்குதலில் முஸ்லிம் ஆண்களும் பெண்களும் சிறுவர்களும் விடுதலைப் புலிகளால் படுகொலை செய்யப்பட்டனர்.\nஇப்படுகொலை நிகழ்வின் பின்னணி விடுதலைப் புலிகள் இயக்கத்தினருக்கும் முஸ்லிம் சமூகத்தினருக்கும் இடையிலேற்பட்ட முறுகல் நிலையாகும். பல்லியகொடல்லை கிராமவாசிகள் விடுதலைப் புலிகளின் அழிச்சாட்டியத்திலிருந்து தம்மைப் பாதுகாத்துக் கொள்வதற்காக இலங்கை இராணுவத்திடம் உதவி கோரியிருந்தனர். இலங்கையின் ஆயுதப் படைகள் அவர்களுக்கு சில சுடுகலன்களை வழங்கியிருந்தன. இதனால் கோபாவேசமுற்ற விடுதலைப் புலிகள் முஸ்லிம் பொதுமக்களைத் தாக்கிப் படுகொலை செய்தனர். விடுதலைப் புலிகள் இயக்கத்தினர் இத்தாக்குதலில் பெண் புலி உறுப்பினர்களையும் சிறுவர் போராளிகளையும் ஈடுபடுத்தினர்.\n\n"}
{"id": "310904", "url": "https://ta.wikipedia.org/wiki?curid=310904", "title": "நீர்மகால்", "text": "நீர்மகால்\n\nநீர்மகால் (\"Neermahal\", \"Water palace\") என்பது, இந்தியாவின் திரிபுரா மாநிலத்தில் உள்ள உருத்திரசாகர் ஏரியில் அமைந்துள்ள ஒரு அரச மாளிகை. இது, 20ம் நூற்றாண்டின் முற்பகுதியில் திரிபுரா மன்னராட்சிப் பகுதியின் அரசராக இருந்த வீர் விக்ரம் கிசோர் தெபர்மா மாணிக்ய பகதூர் என்பவரால் 1930ல் தொடங்கப்பட்டு 1938ல் கட்டி முடிக்கப்பட்டது. திரிபுராவின் தலைநகரமான அகர்தலாவில் இருந்து 53 கிலோமீட்டர் தொலைவில் உள்ள மெலாகர் என்னும் இடத்தில் இந்த மாளிகை அமைந்துள்ளது. இந்தியாவில் ஏரிக்கு நடுவில் அமைந்துள்ள இரண்டு மாளிகைகளுள் ஒன்றான இந்த மாளிகை இந்து, முசுலிம் கட்டிடக்கலைப் பாணிகளின் கலப்புப் பாணியில் வடிவமைக்கப்பட்டுள்ளது.\n\nஇவ்வகை அரண்மனைகளில் இந்தியாவிலேயே பெரியது இதுவாகும். அதேவேளை இந்தியாவின் வடகிழக்கு மாநிலங்களில் அமைந்துள்ள ஒரே இவ்வகை அரண்மனையும் இதுவே. திரிபுராவின் ஏரி மாளிகை என அறியப்படுகின்ற நீர்மகால், அரச குடும்பத்தினரின் கோடைகால வதிவிடமாகப் பயன்பட்டது.\n\n"}
{"id": "310911", "url": "https://ta.wikipedia.org/wiki?curid=310911", "title": "ஏ.சி. மிலான்", "text": "ஏ.சி. மிலான்\n\nஏ.சி. மிலான் (A.C. Milan, Associazione Calcio Milan ) என்பது இத்தாலியைச் சேர்ந்த தொழில்முறை காற்பந்துக் கழகமாகும். 1899-இல் தொடங்கப்பட்ட இக்கழகம் தனது வரலாற்றின் முழுமையையும், 1980-81 மற்றும் 1982-83 பருவங்களைத் தவிர்த்து, இத்தாலியின் முதல்நிலை காற்பந்துக் கூட்டிணைவுத் தொடரில் (1929-30ஆம் பருவத்தில் இருந்து சீரீ ஆ என அறியப்படுகிறது) பங்கேற்று வருகிறது.\n\nஇக்கழகமானது இத்தாலியின் மிலன் நகரில் அமைந்துள்ளது. 80,000-க்கும் மேற்பட்ட பார்வையாளர்கள் கண்டுகளிக்கக்கூடிய சான் சிரோ ஆட்டக்களத்தினை தனது அமைவிடக் களமாகக் கொண்டுள்ளது. சான் சிரோ ஆட்டக்களத்தை, இன்டர் மிலான் அணியுடன் பகிர்ந்துகொண்டு ஆடிவருகின்றனர்; ஏ.சி. மிலான் அணியின் மிகப்பெரும் எதிர் அணியாகக் கருதப்படுவது இன்டர் மிலான் அணியாகும். இவ்விரு அணிகளுக்கிடையேயான போட்டி \"டெர்பி டெல்லா மடோன்னியா\" (Derby Della Madonnia) என்றழைக்கப்படுகிறது.\n\nஇக்கழகம் 18 அதிகாரபூர்வ யூஈஎஃப்ஏ மற்றும் ஃபிஃபா கோப்பைகளை வென்றுள்ளது. இவ்வகையில் போகா ஜீனியர்ஸ் கால்பந்து அணியுடன் உலக அளவில் மூன்றாம் இடத்தைப் பிடித்திருக்கிறது; ரியல் மாட்ரிட் மற்றும் அல் ஆலி கால்பந்துக் கழகங்கள் தலா 20 கோப்பைகளுடன் முதல் இடத்தில் இருக்கின்றன.\n"}
{"id": "310915", "url": "https://ta.wikipedia.org/wiki?curid=310915", "title": "மான்செஸ்டர் சிட்டி கால்பந்துக் கழகம்", "text": "மான்செஸ்டர் சிட்டி கால்பந்துக் கழகம்\n\nமான்செஸ்டர் சிட்டி கால்பந்துக் கழகம் (Manchester City F.C.) என்பது இங்கிலாந்தின் மான்செஸ்டர் நகரில் அமைந்துள்ள கால்பந்துக் கழகமாகும். இது இங்கிலாந்தின் முதல்நிலை கால்பந்துக் கூட்டிணைவுத் தொடரான பிரீமியர் லீகில் ஆடிவருகிறது. 1894-ஆம் ஆண்டில் மான்செஸ்டர் சிட்டி கால்பந்துக் கழகம் உருவெடுத்தது. 1923-ஆம் ஆண்டிலிருந்து \"மெய்ன் ரோடு\" (Maine Road) ஆட்டக்களத்தில் ஆடிவந்த இக்கழகம் 2003-ஆம் ஆண்டில் \"சிட்டி ஆஃப் மான்செஸ்டர்\" ஆடுகளத்துக்கு இடம்பெயர்ந்தது.\n\nநான்கு முறை இங்கிலாந்தின் முதல்நிலை கூட்டிணைவுத் தொடரை வென்றுள்ள இக்கழகம், அண்மைக்காலத்தில் 2011-12 மற்றும் 2013-14ஆம் பருவங்களில் பிரீமியர் லீகை வென்றுள்ளது.\n"}
{"id": "310916", "url": "https://ta.wikipedia.org/wiki?curid=310916", "title": "ராம்ஜி (நடிகர்)", "text": "ராம்ஜி (நடிகர்)\n\nராம்ஜி என்பவர் இந்திய திரைப்பட நடிகரும், நடனக் கலைஞரும், தொலைக்காட்சி நடிகரும் ஆவார். இவர்\n\nதிரைப்படங்களில் கதாநாயகராகவும், பல திரைப்படங்களில் முக்கிய கதா பாத்திரங்களிலும் நடித்துள்ளார்.\n\nஇவர் பல தொலைக்காட்சி தொடர்களில் முக்கிய கதா பாத்திரங்களில் நடித்துள்ளார்.\n\n"}
{"id": "310918", "url": "https://ta.wikipedia.org/wiki?curid=310918", "title": "லெஸ்டர் சிட்டி கால்பந்துக் கழகம்", "text": "லெஸ்டர் சிட்டி கால்பந்துக் கழகம்\n\nலெஸ்டர் சிட்டி கால்பந்துக் கழகம் (Leicester City F.C., ) என்பது இங்கிலாந்தின் லெஸ்டர் நகரில் அமைந்துள்ள தொழில்முறை கால்பந்துக் கழகமாகும். இது பிரீமியர் லீக்கில் பங்கேற்று ஆடிவருகிறது. இக்கழகத்தின் தாயக மைதானம் \"கிங் பவர் ஆட்டக்களம்\" ஆகும்.\n\n2015-16-ஆம் பருவ பிரீமியர் லீக்கினை லெஸ்டர் சிட்டி கால்பந்துக் கழகம் வென்றது. பெருவாரியாக எதிர்பார்க்கப்பட்ட அனைத்து பெரிய அணிகளைக் காட்டிலும் சிறப்பாகச் செயல்பட்டு வெற்றியடைந்த சிறு அணி என்ற வகையில் லெஸ்டர் சிட்டி அணியின் வெற்றி சிறந்த விளையாட்டுக் கதைகளில் மிக உயரிய இடத்தை பிடிக்கிறது.\n"}
{"id": "310919", "url": "https://ta.wikipedia.org/wiki?curid=310919", "title": "வேணு அரவிந்த்", "text": "வேணு அரவிந்த்\n\nவேணு அரவிந்த் என்பவர் இந்திய திரைப்பட நடிகரும், தொலைக்காட்சி நடிகரும் ஆவார். இவர் கைலாசம் பாலச்சந்தர் அவர்களின் அலைகள் தொடரின் மூலமாக பலரும் அறிந்த நபரானார். சபாஸ் சரியான போட்டி என்ற திரைப்படத்தினை இயக்கி நடித்தார். இவர் ஹோபா என்பவரை மணந்தார். இத் தம்பதிகளுக்கு வீணா மற்றும் விஜய் என்ற இரு குழந்தைகள் உள்ளனர்.\n"}
{"id": "310920", "url": "https://ta.wikipedia.org/wiki?curid=310920", "title": "சுர்ஜித் பாதர்", "text": "சுர்ஜித் பாதர்\n\nசுர்ஜித் பாதர், பஞ்சாபி மொழி எழுத்தாளர் ஆவார். இவர் எழுதிய கவிதைகள் பொதுமக்கள் மத்தியிலும், விமர்சகர்கள் மத்தியிலும் பிரபலமானவை.\n\nSection::::வாழ்க்கைக் குறிப்பு.\nஇவர் இந்திய மாநிலமான பஞ்சாபில் உள்ள ஜலந்தர் மாவட்டத்துக்கு உட்பட்ட பத்தர் காலான் என்ற ஊரைச் சேர்ந்தவர். இவர் கபுர்த்தலாவில் உள்ள ரண்தீர் கல்லூரியில் இளநிலைக் கல்வி பயின்றார். பின்னர், பட்டியாலாவில் உள்ள பஞ்சாபி பல்கலைக்கழகத்தில் முதுநிலைக் கல்வி பயின்றார். இவர் லுதியாணாவில் பஞ்சாப் வேளாண்மை பல்கலைக்கழகத்தில் பஞ்சாபி பேராசிரியராகப் பணியாற்றினார். இவர் \"ஹவா விச்சு லிக்கே ஹரி\", \"பிர்க் அர்ஸ் கரே\", \"ஹனேரே விச்சு சுல்கதி வர்ணமாலா\", \"லப்சான் தி தர்கா\", \"பத்ஜர் தி பாசேப்\" ஆகிய பஞ்சாபி மொழிக் கவிதைகளை எழுதியுள்ளார்.\n\nஇவர் சண்டிகரில் உள்ள பஞ்சாப் இலக்கிய மன்றத்தின் தலைவராகவும் உள்ளார்.\n\nSection::::திரைத்துறையில் பங்களிப்பு.\nஇவர் உத்தம் சிங், விதேஷ் ஆகிய பஞ்சாபி மொழித் திரைப்படங்களுக்கான வசனம் எழுதியுள்ளார்.\n\n"}
{"id": "310924", "url": "https://ta.wikipedia.org/wiki?curid=310924", "title": "பூவிலங்கு மோகன்", "text": "பூவிலங்கு மோகன்\n\nபூவிலங்கு மோகன் என்பவர் தமிழ் திரைப்பட நடிகரும், சின்னத்திரை நாடக நடிகரும் ஆவார். இவர் பூவிலங்கு எனும் திரைப்படத்தில் நடித்தமையால், பூவிலங்கு மோகன் என்றே திரையுலகில் அறியப்படுகிறார்.\n\nநூற்றுக்கும் மேற்பட்ட திரைப்படங்களில் குணச்சித்ர மற்றும் குறிப்பிடத்தக்க கதாப்பாத்திரங்களில் நடித்துள்ளார்.\n\n\n\n"}
{"id": "310925", "url": "https://ta.wikipedia.org/wiki?curid=310925", "title": "ஆர். என். கிருஷ்ண பிரசாத்", "text": "ஆர். என். கிருஷ்ண பிரசாத்\n\nஆர். என். கிருஷ்ண பிரசாத் (c. 1929 – 15 பிப்ரவரி 2012) என்பவர் இந்தியத் திரைப்பட நடிகரும், இயக்குநர் மற்றும் தயாரிப்பாளரும் ஆவார். இவர் சினிமோட்டோகிராபராகவும் பணியாற்றியுள்ளார். ஆர். நாகேந்திர ராவ் அவர்களின் மூத்த மகனாவார்.\n\nSection::::திரைப்படம்.\n\"மைக்கேல் மதன காமராஜன்\" (1990)\nSection::::தொலைக்காட்சித் தொடர்.\n\"மர்மதேசம் (தொலைக்காட்சி தொடர்)\".\n"}
{"id": "310926", "url": "https://ta.wikipedia.org/wiki?curid=310926", "title": "பூந்தோட்ட காவல்காரன்", "text": "பூந்தோட்ட காவல்காரன்\n\n\"பூந்தோட்ட காவல்காரன்\" திரைப்படம் 1988 ஆம் ஆண்டு வெளிவந்த தமிழ்த் திரைப்படமாகும், இதனை அறிமுக இயக்குநர் செந்தில்நாதன் இயக்கியிருந்தார். விஜயகாந்த், ராதிகா, ஆனந்த், வாணி விஸ்வநாத் மற்றும் லிவிங்ஸ்டன் ஆகியோர் முதன்மை கதாபாத்திரத்தில் நடித்திருந்தனர். இளையராஜா இசையமைக்க 1988 ஆம் ஆண்டு ஜுன் 10ஆம் தேதி வெளியானது. \n\nSection::::தயாரிப்பு.\nசெந்தில்நாதன், எம்.ஜி.ராமசந்திரனை வைத்து நம் நாடு படத்தை இயக்கிய ஜம்புலிங்கத்தின் மகன் ஆவார். எஸ். ஏ. சந்திரசேகர் மற்றும் வி.அழகப்பன் ஆகியோரிடம் முன்னாள் உதவியாளராகப் பணியாற்றிய செந்தில்நாதன் இந்தப் படத்தில் இயக்குநராக அறிமுகமானார்.\n\nSection::::பாடல்கள்.\nஇளையராஜா இந்த படத்திற்கு இசையமைத்திருந்தார்.\n\nSection::::வரவேற்பு.\nஇந்தப் படம் மிகப்பெரிய வெற்றியடைந்தது மட்டுமின்றி செந்தில்நாதன் இயக்கிய படங்களில் தலைசிறந்த படமாக இப்படம் கருதப்படுகிறது. 1980 களில் வந்த அதிரடி சார்ந்த படங்களில் இதுவும் முக்கிய இடத்தைப் பிடித்தது. விஜயகாந்த் ஒரு சிறந்த நடிகராக இப்படம் அறியச் செய்தது.\n"}
{"id": "310929", "url": "https://ta.wikipedia.org/wiki?curid=310929", "title": "பிளாக்பர்ன் ரோவர்ஸ் கால்பந்துக் கழகம்", "text": "பிளாக்பர்ன் ரோவர்ஸ் கால்பந்துக் கழகம்\n\nபிளாக்பர்ன் ரோவர்ஸ் கால்பந்துக் கழகம் (Blackburn Rovers F.C.) என்பது இங்கிலாந்தின் \"பிளாக்பர்ன்\", லங்காஷைர், நகரில் அமைந்துள்ள தொழில்முறை கால்பந்துக் கழகமாகும். இக்கழகம் 1875-ஆம் ஆண்டில் தொடங்கப்பட்டது. 2011-12-ஆம் பருவத்தில் பிரீமியர் லீக்கிலிருந்து தரக்குறைப்பு செய்யப்பட்ட பிறகு, இங்கிலாந்தின் இரண்டாம் நிலை கால்பந்துக் கூட்டிணைவுத் தொடரான \"சாம்பியன்ஷிப்\"பில் ஆடிவருகிறது.\n\n1888-இல் இங்கிலாந்து கால்பந்துக் கூட்டிணைவுத் தொடர் தொடங்கப்பட்டபோது அதன் நிறுவன-உறுப்பினராகவிருந்தது; மேலும், இங்கிலாந்தின் கால்பந்துக் கூட்டிணைவு மற்றும் பிரீமியர் லீக் ஆகிய இரண்டிலும் நிறுவன-உறுப்பினராகவிருந்த மூன்று கால்பந்துக் கழகங்களுள் இதுவும் ஒன்றாகும்; மற்ற இரண்டு கழகங்கள் - அஸ்டன் வில்லா மற்றும் எவர்டன்.\n\nபிளாக்பர்ன் நகரில் அமைந்திருக்கும் \"எவுட் பார்க்\" மைதானத்தில் 1890-ஆம் ஆண்டிலிருந்து தமது அமைவிடப் போட்டிகளை ஆடிவருகிறது. இக்கழகம் 3 கூட்டிணைவுத் தொடர் வாகைப் பட்டங்களையும் (இரண்டு முதல்நிலை கூட்டிணைவுத் தொடர் வாகையர் மற்றும் ஒரு பிரீமியர் லீக் வாகையர் பட்டம்), 6 எஃப் ஏ கோப்பைகளையும், 1 கால்பந்து கூட்டிணைவுக் கோப்பையையும் வென்றுள்ளது. மேலும், எஃப் ஏ கோப்பையை மூன்று முறை தொடர்ச்சியாக வென்ற ஒரே கால்பந்துக் கழகம் பிளாக்பர்ன் ரோவர்சே ஆகும்.\n\nபிரீமியர் லீக் வாகைப் பட்டம் சூடிய ஆறு கால்பந்துக் கழகங்களுள் பிளாக்பர்ன் ரோவர்சும் ஒன்றாகும். மற்றையவை: மான்செஸ்டர் யுனைடெட் (13), செல்சீ (4), ஆர்சனல் (3), மான்செஸ்டர் சிட்டி (2) மற்றும் லெஸ்டர் சிட்டி (1).\n\n"}
{"id": "310932", "url": "https://ta.wikipedia.org/wiki?curid=310932", "title": "தகுதியுயர்வு மற்றும் தகுதியிறக்கம்", "text": "தகுதியுயர்வு மற்றும் தகுதியிறக்கம்\n\nதகுதியுயர்வு மற்றும் தகுதியிறக்கம் (Promotion and Relegation) என்பது பல்வேறு விளையாட்டுக் கூட்டிணைவுத் தொடர்களில், ஒரு பருவத்தின் இறுதியில் அணிகளின் செயல்பாட்டினைப் பொறுத்து, இரண்டு நிலைகளுக்கிடையே அணிகளை மாற்றம் செய்வது ஆகும். கீழ்நிலை கூட்டிணைவில் இருக்கும் அணிகளுள் முன்னணி இடங்களைப் பெறும் அணிகள், அப்போதிருக்கும் கூட்டிணைவுக்கும் மேலான கூட்டிணைவுக்கு தகுதியுயர்வு (Promotion) செய்யப்படும். அதேபோல், ஒரு கூட்டிணைவில் கடைசி இடங்களைப் பெறும் அணிகள் கீழ்நிலைக் கூட்டிணைவுக்கு தகுதியிறக்கம் (Relegation) செய்யப்படும்.\n\n"}
{"id": "310944", "url": "https://ta.wikipedia.org/wiki?curid=310944", "title": "வீர் விக்ரம் கிசோர் தெபர்மா மாணிக்ய பகதூர்", "text": "வீர் விக்ரம் கிசோர் தெபர்மா மாணிக்ய பகதூர்\n\nவீர் விக்ரம் கிசோர் தெபர்மா மாணிக்ய பகதூர் (\"Bir Bikram Kishore Debbarma Manikya Bahadur\", 19 ஆகத்து 1908 – 17 மே 1947) 20ம் நூற்றாண்டின் முன்னரைப் பகுதியில், திரிபுரா மன்னராட்சிப் பகுதியின் மன்னராக இருந்தார். இவரது தந்தையான பிரேந்திரா கிசோர் மாணிக்ய தெபர்மாவுக்குப் பின்னர் 1923ல் இவர் அரசரானார். இந்திய விடுதலைக்குப் பின்னர் திரிபுரா மன்னராட்சிப் பகுதி இந்தியாவின் ஒரு மாநிலமாக இணைந்துகொள்வதற்கு இரு ஆண்டுகளுக்கு முன்னர் வரை இவர் அரசராக இருந்தார். 1947ல் இவரது இறப்புக்குப் பின்னர் இவரது மகனான கிரித் விக்ரம் கிசோர் அரச பதவிக்கு உரியவரானார். எனினும் இவர் வயதில் குறைந்தவராக இருந்ததால் இவர் ஆட்சிப் பொறுப்பில் இருக்கவில்லை. 1949ல் திரிபுரா இந்தியாவுடன் இணைக்கப்பட்டது. \n\nதற்காலத் திரிபுராவுக்கான முழுத் திட்டமிடலும் இவர் காலத்திலேயே தொடங்கப்பட்டதால், வீர் விக்ரம் கிசோர் தெபர்மா திரிபுராவில் நவீன கட்டிடக்கலையின் தந்தையாகக் கருதப்படுகிறார். இவர் நிலச் சீர்திருத்தத்தின் முன்னோடிகளுள் ஒருவராகவும் உள்ளார். 1939ல் இவர் உள்ளூர் திரிபுராப் பழங்குடியினருக்காக நிலங்களை ஒதுக்கினார். இது பின்னர் திரிபுரா தன்னாட்சி மாவட்ட அவைகள் அமைப்பதற்கு தூண்டுகோலாக அமைந்தது. திரிபுராவின் முதல் வானூர்தி நிலையமும் இவர் காலத்திலேயே அமைக்கப்பட்டது. \n"}
{"id": "310946", "url": "https://ta.wikipedia.org/wiki?curid=310946", "title": "காஞ்சன் பிரவா தேவி", "text": "காஞ்சன் பிரவா தேவி\n\nமகாராணி காஞ்சன் பிரவா தேவி, பன்னா இராச்சியத்தின் மன்னருடைய மகளும், திரிபுரா மன்னராட்சிப் பகுதியின் மன்னர் வீர் விக்ரம் கிசோர் தெபர்மாவின் மனைவியும் ஆவார். இவரது கணவரின் மறைவுக்குப் பின்னர் பிராயமடையாத அவர்களது மகனுக்காகப் பகர ஆளுனராகவும் 1947-1949 வரை பணியாற்றியுள்ளார். இவரது ஆட்சிக் காலத்திலேயே திரிபுரா விடுதலையடைந்த இந்தியாவின் ஒரு மாநிலமாக இணைந்தது. இந்தியப் பிரிவினையின் போது ஏற்பட்ட வன்முறைகள் காரணமாக திரிபுராப் பகுதியில் பாதிக்கப் பட்டவர்களையும், அகதிகளையும் மீள்குடியேற்றம் செய்வதில் இவர் முக்கிய பங்காற்றினார். அகர்தலாவில் உள்ள மகாராஜா வீர் விக்ரம் கல்லூரி இவரால் நிறுவப்பட்டது.\n"}
{"id": "310949", "url": "https://ta.wikipedia.org/wiki?curid=310949", "title": "அவலாஞ்சி ஏரி, உதகமண்டலம்", "text": "அவலாஞ்சி ஏரி, உதகமண்டலம்\n\nஅவலாஞ்சி ஏரி (Avalanche Lake) தமிழ்நாட்டின், நீலகிரி மாவட்டம் உதகமண்டலத்தில் இருந்து 28 கிலோ மீட்டர் தொலைவில் உள்ள ஒரு ஏரியாகும்.\n\nSection::::சொற்பிறப்பு.\nஇந்த ஏரி உள்ளபகுதியில் 1800 களில் மிகப்பெரிய நிலச்சரிவு ஏற்பட்டது. இதனால் பனிச்சரிவு என்னும் பொருளுள்ள அவலாஞ்சி (avalanche) என்ற பெயர் உண்டானது.\n\nSection::::சுற்றுலா.\nஅவலாஞ்சி ஏரி நீலகிரி மாவட்டத்தில் ஒரு முக்கியமான சுற்றுலா தலமாக உள்ளது. இந்த ஏரியைச் சுற்றி வளைந்த பாதைகளும், மெக்னொலியாஸ், மல்லிகை, ரோடோண்ட்ரோன்ஸ் போன்ற பூக்கள் பூக்கும் தாவரங்களுடன் இயற்கை சூழ்ந்த சூழலின் உள்ளது. சுற்றுலா பயணிகள் இந்த ஏரியை சுற்றி முறுக்கு பாதைகள் வழியாக ஏரி அருகில் பயணிக்கலாம். ஏரிக்கு சென்று சுற்றுலா பயணிகள் தாங்களே தூண்டில் கொண்டு மீன்பிடித்தலில் ஈடுபடலாம் . ஏரிக்கு அருகில் ஒரு மீன் குஞ்சுப்பொரிப்பகம் நிறுவப்பட்டுள்ளது. பயணிகள் இங்கு மீன்பிடி தூண்டில்கள் மற்றும் மீன் மீன்பிடிக்கத் தேவையான மற்ற மீன்பிடி சாதனங்களைப் பெற முடியும். ஏரிக்கு அருகில் உள்ள இடத்தில் சுற்றுலாப் பயணிகள் சிலர் கூடாரம்போட்டு தங்குகின்றனர். மேலும் சில சுற்றுலாப் பயணிகள் ஏரியின் எதிர்பக்கத்தில் மேகம் தவழும் மலைமீது மலை ஏற்றத்தில் ஈடுபடுகின்றனர். அதாவது அப்பர் பவானி போன்ற அடர்ந்த காட்டுப் பகுதிகளில் மனித நடமாட்டமற்ற பகுதிகளுக்குச் செல்கின்றனர்.\n\n"}
{"id": "310953", "url": "https://ta.wikipedia.org/wiki?curid=310953", "title": "பிருத்விராஜ் (தமிழ் நடிகர்)", "text": "பிருத்விராஜ் (தமிழ் நடிகர்)\n\nபிருத்விராஜ் இந்தியத் திரைப்பட நடிகராவார். இவர் தமிழ், தெலுங்கு மற்றும் கன்னட திரைப்படங்களில் நடித்துள்ளார். சிறுவயதில் \"நான் வாழவைப்பேன்\" (1979) என்ற படத்தில் குழந்தை நட்சத்திரமாக நடித்தார். அப்படத்தில் பப்ளு என்ற பெயருடன் நடித்தார். இதனால் பப்ளு பிருத்விராஜ் என்று திரையுலகத்தினரால் அறியப்படுகிறார். மர்மதேசம் தொடர் நாடகத்தில் இரகசியம் என்பதில் நடித்திருந்தார்.\n"}
{"id": "310962", "url": "https://ta.wikipedia.org/wiki?curid=310962", "title": "திருவொற்றியூர் தொடருந்து நிலையம்", "text": "திருவொற்றியூர் தொடருந்து நிலையம்\n\nதிருவொற்றியூர் தொடருந்து நிலையம் சென்னை மத்திய தொடருந்து நிலையம் - கும்மிடிப்பூண்டி மார்கத்தில் அமைந்துள்ள ஒரு தொடருந்து நிலையமாகும். இது சென்னை மாநகரின் வடக்கில் அமைந்துள்ள திருவொற்றியூருக்கு சேவை புரிகிறது. இந்த தொடருந்து நிலையம் மத்திய தொடருந்து நிலையத்தில் இருந்து 9 கிலோமீட்டர்கள் தொலைவில் வடக்கில் அமைந்துள்ளது.\n\nSection::::வரலாறு.\nஇந்த நிலையம் 13 ஏப்ரல் 1979 அன்று, சென்னை மத்திய தொடருந்து நிலையம் முதல் கும்மிடிப்பூண்டி தொடருந்து நிலையம் வரை மின்மயமாக்கும் திட்டத்தின் கீழ் மின்மயமாக்கபட்டது. \n\nSection::::போக்குவரத்து.\nஇந்த தொடருந்து நிலையத்தைச் சராசரியாக சுமார் 25000 பயணிகள் நாள்தோறும் பயன்படுத்துகிறார்கள்.\n"}
{"id": "310963", "url": "https://ta.wikipedia.org/wiki?curid=310963", "title": "சி. த. பழனிச்சாமி", "text": "சி. த. பழனிச்சாமி\n\nசி. த. பழனிச்சாமி ஓர் இந்திய அரசியல்வாதியும், தமிழ்நாடு சட்டமன்றத்தின் காரைக்குடி சட்டமன்றத் தொகுதியின் முன்னாள் உறுப்பினரும் ஆவார். 2011 ஆம் ஆண்டு நடந்த தமிழ்நாடு சட்டமன்றத் தேர்தலில், சிவகங்கை மாவட்டத்தின் தொகுதிகளில் ஒன்றான காரைக்குடி சட்டமன்றத் தொகுதியில் அனைத்திந்திய அண்ணா திராவிட முன்னேற்றக் கழகத்தின் சார்பாக போட்டியிட்டு வெற்றி பெற்றார்.\n"}
{"id": "310965", "url": "https://ta.wikipedia.org/wiki?curid=310965", "title": "சேத்தன் (நடிகர்)", "text": "சேத்தன் (நடிகர்)\n\nசேத்தன் என்பவர் தமிழ் நடிகரும், திரைப்பட நடிகருமாவார். இவர் தேவதர்சினி என்ற திரைப்பட நடிகையைத் திருமணம் செய்து கொண்டார்.\n\nமர்மதேசம் எனும் தொலைக்காட்சி தொடரின் பகுதியான விடாது கருப்பு என்ற பகுதியில் தேவதர்சினியுடன் இணைந்து நடித்தார்.\n\nஆனந்த பவன் மற்றும் மெட்டி ஒலி ஆகிய தொலைக்காட்சி தொடர்களில் நடித்துள்ளார்.\n\nSection::::தொழில்.\nமர்மதேசம் தொடரில் விடாது கருப்பு பகுதியில் நாட்டார் தெய்வமான கருப்புசாமியாகவும், கதையின் நாயகனாகவும் நடித்திருந்தார். அது சேத்தனின் வாழ்க்கையில் மிகவும் முக்கியத்துவம் வாய்ந்ததாக அமைந்திருந்தது. அதன்பிறகு மர்மதேசத்தின் இயந்திரப் பறவை தொடரில் ஆசானின் மகனாக நடித்தார்.\n\nதொலைக்காட்சி தொடரில் நடித்த சகநடிகையான தேவதர்சினியை மணந்தார். இத்தம்பதிகளுக்கு பெண் குழந்தை உள்ளது.\n\n"}
{"id": "310989", "url": "https://ta.wikipedia.org/wiki?curid=310989", "title": "2016 ஒலிம்பிக் போட்டிகளில் காற்பந்தாட்டம்", "text": "2016 ஒலிம்பிக் போட்டிகளில் காற்பந்தாட்டம்\n\n2016 கோடைக்கால ஒலிம்பிக் விளையாட்டுப் போட்டிகளில் காற்பந்துப் போட்டிகள் 2016 ஆகத்து 3 முதல் 20 வரை பிரேசிலில் நடைபெற்றன.\n\nஇப்போட்டிகள் ஒலிம்பிக் போட்டிகள் நடந்த இரியோ டி செனீரோ, மற்றும் பெலோ அரிசாஞ்ச், பிரசிலியா, சவ்வாதோர், சாவோ பாவுலோ, மனௌசு ஆகிய நகரங்களில் இடம்பெற்றன. இந்த ஆறு நகரங்களும் 2014 உலகக்கோப்பை காற்பந்து போட்டிகளை நடத்தியிருந்தன.\n\nபீஃபா அமைப்பில் உறுப்புரிமையுள்ள அணிகள் இப்போட்டிகளில் விளையாடத் தகுதி பெற்றன. ஆண்களின் அணிகளில் 23 வயதிற்குக் குறைந்தவர்கள் (1 சனவரி 1993 இற்குப் பின்னர் பிறந்தவர்கள்) மட்டுமே பங்குபற்றலாம். அத்துடன் வயதில் கூடிய அதிகபட்சம் மூவர் கலந்து கொள்ளலாம். பெண்கள் அணிகளில் வயதெல்லை எதுவும் கிடையாது. இப்போட்டிகளில் ஏறத்தாழ 400 கால்பந்துகள் பயன்படுத்தப்பட்டன.\n\nSection::::போட்டி நிகழ்ச்சி நிரல்.\nஆண்கள், மற்றும் பெண்களுக்கான போட்டிகளின் கால அட்டவணை 2015 நவம்பர் 10 அன்று வெளியிடப்பட்டன:\n\nSection::::அரங்குகள்.\nஇரியோ டி செனீரோ நகரத்தில் ஆரம்பக் கட்டப் போட்டிகள் சுவா அவலாஞ்செ ஒலிம்பிக் விளையாட்டரங்கத்திலும் ஆண்கள், மற்றும் பெண்களுக்கான இறுதிப் போட்டிகள் ஆகத்து 19, 20 களில் மரக்கானா அரங்கிலும் நடந்தன. இவை தவிர சாவோ பாவுலோ, பெலோ அரிசாஞ்ச், பிரசிலியா, சவ்வாதோர் நகரங்களிலும் போட்டிகள் நடைபெற்றன. விளயாட்டரங்குகளுக்கான இறுதி அறிவிப்பு 2015 மார்ச் 16 அன்று அறிவிக்கப்பட்டது.\n\nSection::::ஆண்களுக்கான போட்டி.\nSection::::தகுதி பெற்ற ஆண்கள் அணிகள்.\nபிரேசிலை தவிர ஆறு கண்டங்களின் கூட்டமைப்புகளில் இருந்து 15 தேசிய அணிகள் தகுதி பெற்றன.\n\n\nகுழு நிலைப் போட்டி, வெளியேறும் நிலை என இரண்டு நிலைகளில் போட்டிகள் நடைபெற்றன.\n\nSection::::ஆண்கள் குழு நிலைப் போட்டிகள்.\nஅணிகள் நான்கு குழுக்களாகப் பிரிக்கப்பட்டு, ஒவ்வொன்றும் தமது குழு அணிகளுடன் ஒரு தடவை மோதுகின்றன. போட்டி ஒன்றில் வெற்றி பெறும் அணிக்கு 3 புள்ளிகளும், வெற்றி தோல்வி இன்று முடிவடையும் போட்டிகளுக்கு ஒவ்வோர் அணியும் ஒரு புள்ளியும் பெறும். குழு நிலையில் முதல் இரண்டு அணிகள் காலிறுதிப் போட்டிக்குத் தகுதி பெறும்.\n\nSection::::ஆண்கள் வெளியேறு நிலை.\nவெளியேறு நிலைப் போட்டிகளில், ஆட்டம் ஒன்று சமநிலையில் முடிவடைந்தால், மேலதிகமாக 30 நிமிடங்கள் (15 நிமிடங்கள் இரு பக்கமும்) கூடுதல் நேரம் ஒதுக்கப்படும். இதற்குப் பின்னரும் ஆட்டம் சமநிலையில் இருந்தால், சமன்நீக்கி மோதல் முறையில் வெற்றியாளர் தீர்மானிக்கப்படுவார்.\n\nSection::::பெண்களுக்கான போட்டி.\nSection::::தகுதி பெற்ற பெண்கள் அணிகள்.\nநடத்தும் நாடு என்ற வகையில் பிரேசில் அணியும், ஆறு கண்டங்களின் கூட்டமைப்புகளிலும் இருந்து 11 தேசிய அணிகளும் தகுதி பெற்றன.\n\nகுழு நிலைப் போட்டி, வெளியேறும் நிலை என இரண்டு நிலைகளில் போட்டிகள் நடைபெறுகின்றன.\n\nSection::::பெண்கள் குழு நிலைப் போட்டிகள்.\nபெண்கள் அணிகள் மூன்று குழுக்களாகப் பிரிக்கப்பட்டு, ஒவ்வொன்றும் தமது குழு அணிகளுடன் ஒவ்வொரு தடவை மோதுகின்றன. போட்டி ஒன்றில் வெற்றி பெறும் அணிக்கு 3 புள்ளிகளும், வெற்றி தோல்வி இன்றி முடிவடையும் போட்டிகளுக்கு ஒவ்வோர் அணியும் ஒரு புள்ளியும் பெறும். குழுநிலையில் வெற்றி பெற்ற 1வது, 2வது அணிகளும், மூன்றாம் நிலையில் வந்த சிறந்த இரண்டு அணிகளும் வெளியேறும் நிலைக்குத் தகுதி பெற்றுகின்றன.\n\nSection::::பெண்கள் வெளியேறு நிலை.\nவெளியேறு நிலைப் போட்டிகளில், ஆட்டம் ஒன்று சமநிலையில் முடிவடைந்தால், மேலதிகமாக 30 நிமிடங்கள் (15 நிமிடங்கள் இரு பக்கமும்) கூடுதல் நேரம் ஒதுக்கப்படும். இதற்குப் பின்னரும் ஆட்டம் சமநிலையில் இருந்தால், சமன்நீக்கி மோதல் முறையில் வெற்றியாளர் தீர்மானிக்கப்படுவார்.\n\nSection::::பதக்க அட்டவணை.\n நடத்தும் நாடு (பிரேசில்) \n"}
{"id": "310990", "url": "https://ta.wikipedia.org/wiki?curid=310990", "title": "தைக்கி (கருதுகோள்நிலைக் கோள்)", "text": "தைக்கி (கருதுகோள்நிலைக் கோள்)\n\nதைக்கி(ஆங்கிலம்:Tyche) என்பது சூரியக்குடும்பத்தில் ஓர்ட் முகிலில் இருக்கலாம் என கருதப்படும் ஒரு அனுமான வாயுக்கோள் ஆகும். இது முதன்முதலில் 1999ஆம் ஆண்டு ஜான் மேட்டீஸ், பேட்ரிக் விட்மேன் மற்றும் டேனியல் விட்மையரால் பரிந்துரைக்கப்பட்டது. தொலைதூர வால்நட்சத்திரங்களின் போக்கை வைத்து அவை இந்த கோளின் தாக்கத்தால் ஏற்படுகின்றன என வாதிட்டனர். 2014ஆம் ஆண்டு நாசா WISE ஆய்வின் மூலம் இக்கோளும் மற்றும் கோள் எக்ஸ் எண்ணப்படும் கோளும் சூரிய மண்டலத்தில் இருக்க வாய்ப்பில்லை என்பதை உறுதி செய்தது.\n"}
{"id": "311003", "url": "https://ta.wikipedia.org/wiki?curid=311003", "title": "சிட்லப்பாக்கம் ஏரி", "text": "சிட்லப்பாக்கம் ஏரி\n\nசிட்லப்பாக்கம் ஏரி (Chitlapakkam aeri, அல்லது Chitlapakkam lake) என்பது சென்னை, சிட்லப்பாக்கம நகர் புதியில் உள்ள ஒரு ஏரியாகும். இது தான் இப்பகுதியில் உள்ள முதன்மை நீர்நிலையாகும்.\n\nஇந்த ஏரியின் தற்போதைய பரப்பளவு 46.88 ஏக்கர் ஆகும்.\n\nSection::::வரலாறு.\nசிட்லப்பாக்கம் நகரமாவதற்கு முன் விவசாயம் சார்ந்த இடமாக இருந்தது. அப்போது இந்த ஏரியின் நீர் நீர்பாசணத்திற்கு பயன்படுத்தப்பட்டு வந்தது. அருகில் உள்ள பச்சைமலை ஏரியின் முதன்மை நீராதாரமாக இருந்தது.\n\n1980 வரை, இந்த ஏரிக்கரை ஒரு பொழுது போக்கு இடமாக இருந்தது. ஏரி அருகே உள்ள பகுதிகளான செம்பாக்கம், அஸ்தினாபுரம் ஆகிய பகுதிகளின் தண்ணீர் தேவைக்கு இந்த ஏரி பயன்பட்டது. 1980 களின் துவக்கம் வரை, இந்தப் பகுதியின் நிலத்தடி நீர் வெறும் 5 அடி ஆழத்தில் காணப்பட்டது. கோடைக்கால உச்சத்தில்கூட நிலத்தடி நீர் 10 அடிக்கு கீழே சென்றதில்லை. இவ்வாறான தண்ணீர் வசதி காரணமாக இப்பகுதியில் குடியிருப்புகள் உருவாயின. ஏரியின் சூழல் இடம் பெயரும் பறவைகள் ஈர்த்தது மற்றும் பறவை நோக்கர்களுக்கு ஒரு பிடித்தமான இடமாக இருந்தது.\n\n1990 ஆம் ஆண்டு இந்த ஏரியைச் சேர்ந்த இடத்தில் அரசாங்கத்தால் பொதுப்பயன்பாட்டுக்கு மாவட்ட நீதிமன்றம், பேருந்து நிலையம், தாம்பரம் வட்டாட்சியர் அலுவலகம், தமிழ்நாடு வீட்டுவசதி வாரியத்தால் குடியிருப்புகள் கட்ட திட்டமிடப்பட்டது. ஏரிக்கு வந்த ஆபத்தை உணர்ந்த உள்ளூர்வாசிகள் அரசின் இந்த நடவடிக்கைகளை எதிர்த்து பரப்புரை செய்து ஏரியைக் காத்தனர். சமூக அழுத்தத்தினால் காஞ்சிபுரம் மாவட்ட நிர்வாகம் ஏரியைக் காத்து, இந்த ஏரியின் சேமிப்பு திறன் அதிகரித்துள்ளது ஏரிக்கரையை வலுப்படுத்தும் நடவடிக்கையாக 2003 இல் இதன் கரைகளை 10 அடி உயரம்வரை உயர்த்தப்பட்டது. எனினும், இந்த ஏரியைச் சுற்றியுள்ள பகுதிகளில் சரியான வடிகால் வசதி இல்லாததால் ஏரியில் சுத்திகரிக்கப்படாத கழிவுநீர் பல கேலன்கள் கலந்து மாசு ஏற்படுகிறது. பொதுப்பணித் துறையின் மதிப்பீடுகளின்படி, ஏரிக்குச் சொந்தமான இடத்தில் 175 ஆக்கிரமிப்புகள் பல்வேறு இடங்களில் செய்யப்பட்டுள்ளது.\n\nSection::::ஏரி.\nஏரியின் மொத்த நீர் தேங்கும் பரப்பளவு 86.86 ஏக்கர் ஆகும். என்றாலும் ஆக்கிரமிப்புகள் காரணமாக ஏரியின் பரப்பு 47 ஏக்கராக சுருங்கிவிட்டது.\n\nஏரி பாசணத்தில் விவசாயம் செய்யப்ப்பட்ட நிலப்பகுதிகள் குடியிருப்புகளாக மாறிவிட்டதால் இங்கு விவசாயம் இல்லாமல் போனது. இந்த ஏரிக்கு மலைப்பகுதியில் இருந்து நீர் வரக்கூடிய வகையில் மூன்று வாய்க்கால்கள் கட்டப்பட்டுள்ளன.\n\nஇதனால் சென்னையின் பிற பகுதிகளை ஒப்பிடும்போது ஏரியின் நீர்மட்டம் இங்கு மேலேயே உள்ளது. இப்பகுதியில் நீர் மட்டம் 2.50 முதல் 8 மீட்டர்வரை உள்ளது. நீரில் உள்ள உப்பின் அளவு 400 முதல் 900 பிபிஎம் ஆகும். \nஏப்ரல் முதல் செப்டம்பர் வரையான காலத்தில் கூழைக்கடாக்களை பார்க்க இயலும், மேலும் ஆண்டு முழுவதும் சாம்பல் நாரை போன்ற பறவைகளைக் காணலாம்.\n\nSection::::சூழல்.\nஏரிக்கு அருகில் உள்ள குடியிருப்புகளின் கழிவுநீரால் ஏரி மாசடைகிறது. மேலும் ஏரிப்பகுதியில் உள்ள 15,000 வீடுகளின் குப்பைகளும், ஜிஎஸ்டி சாலையில் உள்ள வணிக மையங்களின் கழிவுநீரும் சேர்ந்து ஏரிநீரை மாசுக்கு உள்ளாக்குகின்றன.\n"}
{"id": "311005", "url": "https://ta.wikipedia.org/wiki?curid=311005", "title": "நினைவே ஒரு சங்கீதம்", "text": "நினைவே ஒரு சங்கீதம்\n\n\"நினைவே ஒரு சங்கீதம்\" திரைப்படம் 1987 ம் ஆண்டு வெளிவந்த ஒரு இந்திய தமிழ் திரைப்படம் ஆகும். கே.ரங்கராஜ் இயக்க எஸ்.கீரிட்டா இத்திரைப்படத்தை தயாரித்திருந்தார். விஜயகாந்த், ராதா, ஸ்ரீவித்யா மற்றும் ரேகா முதன்மை கதாபாத்திரத்தில் நடித்திருந்தனர். இளையராஜா இந்த படத்திற்கு இசையமைத்திருந்தார்.\n\n\n"}
{"id": "311017", "url": "https://ta.wikipedia.org/wiki?curid=311017", "title": "கருப்பு நிலா", "text": "கருப்பு நிலா\n\nகருப்பு நிலா திரைப்படம் 1995ம் ஆண்டு வெளிவந்த அதிரடி படமாகும், ஆர்.அரவிந்த்ராஜ் இத்திரைப்படத்தை இயக்கியிருந்தார். விஜயகாந்த்,குஷ்பு, ரஞ்சிதா முதன்மை கதாபாத்திரத்தில் நடித்திருந்தனர், எம். என். நம்பியார், கஷான் கான், ஆர். சுந்தர்ராஜன், மேஜர் சுந்தர்ராஜன், எஸ். எஸ். சந்திரன், ஸ்ரீவித்யா மற்றும் பி.சி.ராமகிருஷ்ணா ஆகியோர் துணை கதாபாத்திரத்தில் நடித்திருந்தனர். அ.செ.இப்ராஹிம் ராவுத்தர் இப்படத்தை தயாரித்தார். தேவா இசையமைப்பில் 19985ம் ஆண்டு பிப்ரவரி மாதம் வெளியானது. இத்திரைப்படம் பெரிய அளவில் வெற்றியடைந்தது. 1994ம் ஆண்டு வெளியான விஜயகாந்த் படமான் என் ஆசை மச்சான் திரைப்படத்தில் இடம்பெற்ற பாடலிருந்து தலைப்பு வைக்கப்பட்டது.\nSection::::கதை.\nசண்முக பாண்டியன் தன் தந்தை செல்வவிநாயகம் (பி.சி.ராமகிருஷ்ணா), தாய் லட்சுமி (ஸ்ரீவித்யா), தங்கை சுமதி (மீனா குமாரி) யுடன் வாழ்ந்து வரும் இளகிய மனம் படைத்த மனிதன். சண்முக பாண்டியனும் திவ்யாவும் (ரஞ்சிதா) காதலில் விழுகின்றனர்\nசுமதியின் கல்யாணத்தன்று, செல்வவிநாயகம் தீவிரவாதிகளுக்கு ஆயுதம் விநியோகம் செய்ததாக தவறுதலாக கைது செய்யப்படுகிறார். அது உறுதி செய்யப்படும் பட்சத்தில், அவருடைய சேமிப்புகள் அனைத்தும் அரசு கையகப்படுத்தி கொள்ளும். அதன்பின் சுமதியின் கல்யாணம் உடனடியாக நிறுத்தப்படுகிறது. லட்சுமி நொறுங்கிவிடுகிறார், திவ்யாவும் சண்முக பாண்டியன் ஏழையானதால் கல்யாணம் செய்து கொள்ள மறுக்கிறார்.\n\nநந்தினி (குஷ்பு) சண்முக பாண்டியனை தன் நிறுவன்த்தில் எடுத்துக்கொள்கிறார், நந்தினியின் தந்தை செல்வநாயகத்தை தன் எதிரியாக கருதுகிறார். சண்முக பாண்டியனும் நந்தினியும் காதலில் விழுகின்றனர்.\n\nஊழல் மந்திரியான பி.கே.ஆரும் (எஸ். எஸ். சந்திரன்), அவரது மகன் வாசுவும் (கஷான் கான்) செல்வநாயகத்திற்கு எதிராக திட்டமிட்டே சதி செய்து சிக்கவைத்துள்ளனர். பின்னர், வாசு திவ்யாவை மணமுடிக்கின்றார், மனநோயாளியான வாசு திவ்யாவை கொடுமைப் படுத்துகிறார். சண்முக பாண்டியன் தந்தை குற்றமற்றவர் என்று திவ்யா, நந்தினி துணையுடன் நிரூபித்து வில்லன்களை பழிவாங்குவதுதான் மீதி கதை. இதனிடையே திவ்யா இறந்துவிட, கடைசியில் நந்தினியை சண்முகபாண்டியன் திருமணம் முடிகிறது.\n\nSection::::பாடல்கள்.\nதேவா இத்திரைப்படத்திற்கு இசையமைத்திருந்தார். வாலியும்,பிறைசூடனும் 5 பாடல்களை எழுதி 1995ம் ஆண்டு பாடல்கள் வெளியானது.\n"}
{"id": "311022", "url": "https://ta.wikipedia.org/wiki?curid=311022", "title": "விவேகம் (திரைப்படம்)", "text": "விவேகம் (திரைப்படம்)\n\nவிவேகம் என்பது அஜித் குமார் நடிப்பில் 2017 ஆம் ஆண்டில் வெளியாகிய ஒரு இந்தியத் தமிழ்த் திரைப்படமாகும். சிவா இயக்கிய இத்திரைப்படத்தில் விவேக் ஒபரோய், காஜல் அகர்வால், அக்சரா ஹாசன் ஆகியோரும் முக்கிய வேடங்களில் நடித்துள்ளனர். இத்திரைப்படத்தின் படப்பிடிப்பு 2016 ஆகத்து 2 அன்று தொடங்கியது.\n\n\nSection::::தயாரிப்பு.\nவெற்றி இத்திரைப்படத்திற்கு ஒளிப்பதிவாளராகவும், ஆண்டனி எல். ரூபன் படத்தொகுப்பாளராகவும் பணியாற்ற ஒப்பந்தம் செய்யப்பட்டுள்ளனர். அஜித் குமாருடன் \"பில்லா, ஆரம்பம்\" திரைப்படங்களில் ஆடை வடிவமைப்பாளராக பணியாற்றிய அனு வர்த்தன் இப்படத்திற்கும் ஒப்பந்தம் செய்யப்பட்டுள்ளார். காஜல் அகர்வால் கதாநாயகியாக நடிக்கும் இத்திரைப்படத்தில், கமல்ஹாசனின் இரண்டாவது மகளான அக்சரா ஹாசனும் கதாநாயகியாக நடிக்கிறார்.\n\nSection::::பாடல்கள்.\nஇத்திரைப்படத்திற்கு அனிருத் ரவிச்சந்திரன் இசையமைத்துள்ளார்.\nபாடல்கள் பட்டியல்\nSection::::வரவேற்பு.\nவிவேகம் 2017 ஆகத்து 24 இல் உலகளவில் வெளியானது. கலவையான விமர்சனங்களை கொண்டு வணீக ரீதியாக ஒரு வெற்றி படமாகவே தெரிந்தது. பிரபல தமிழ் சினிமா விமர்சகர்களான Behindwoods இப்படத்திற்கு 2.25 மதிப்பெண் கொடுத்தது. யூடியூப் விமர்சனங்களில் தமிழ் டாக்கீஸ் மாறன் கொடுத்த விமர்சனம் பெரும் சர்ச்சைகளை ஏற்படுத்தியது. ஒரு விமர்சனம் என்பதை தாண்டி தனி மனித தாக்குதலாக பார்க்கப்பட்ட அந்த விமர்சனத்திற்கு பெருவாரியான அஜித் ரசிகர்களும், திரையுலக பிரபலங்களும் கண்டனத்தை தெரிவித்தனர்.\n"}
{"id": "311023", "url": "https://ta.wikipedia.org/wiki?curid=311023", "title": "யூ.ஒய் கேடயம் (விண்மீன்)", "text": "யூ.ஒய் கேடயம் (விண்மீன்)\n\nயூ.ஒய் கேடயம் (\"UY Scuti\") என்பது வான்வெளியில் மிகவும் பிரகாசமான சிகப்பு பேரரக்கனாகும். இது கேடய விண்மீன் குழாமத்தில் உள்ள மாறுபடும் விண்மீன் ஆகும். இது இதுவரை அறியப்பட்டதில் மிகப்பெரிய விண்மீனான இதன் ஆரம் 1,708 சூரிய ஆரங்கள் என மதிப்பிடப்பட்டுள்ளது. மேலும் இது 9,500 ஒளியாண்டுகள் தொலைவில் உள்ளதாகவும் கணக்கிடப்பட்டுள்ளது.\n\nSection::::வரலாறு.\nயூ.ஒய் கேடயம் விண்மீன் முதன்முதலில் 1860ஆம் ஆண்டு போன் ஆய்வகத்தில் ஜெர்மானிய வானியலாளர்களால் பிடி-12 5055(BD -12 5055) என பெயரிடப்பட்டது. அடுத்த ஆய்வின் போது அந்த விண்மீனின் பண்புகள் மாறியிருந்ததை அடுத்து இவ்வின்மீனிர்க்கு மாறுபடும் விண்மீன் பட்டம் அளிக்கப்பட்டது. இந்த விண்மீனை சிறிய தொலைநோக்கி மூலம் அடையாளம் காண இயலும்.\nSection::::பண்புகள்.\nஇதுவரை அறியப்படும் கோள்களிலேயே பெரியதானதாக இருந்தும் இது உயர்அரக்கனாக கருதப்படுவது இல்லை. இவ்விண்மீனின் பண்புகளான பிரகாசம், நிறமாலை போன்ற பண்புகள் பேரரக்கனை போலவே அமைந்துள்ளதால், அளவில் பெரியதாகவும் வெப்பம் அதிகம் இருந்தும் இது உயரரக்கன் இல்லை.\nSection::::அளவு.\n2012ஆம் ஆண்டு இந்த விண்மீன் சிலியில் உள்ள மிகப்பெரும் தொலைநோக்கியினால் அளவிடப்பட்டது. அதன் அளவின்படி இவ்விண்மீன் சூரியனைவிட ஆயிரம் மடங்கு பெரியது என தெரியவந்தது. ஒளியின் வேகத்தில் பயணித்தால் இந்த விண்மீனை ஒருமுறை சுற்றி முடிக்க சுமார் ஏழு மணிநேரங்கள் ஆகும்.\n"}
{"id": "311024", "url": "https://ta.wikipedia.org/wiki?curid=311024", "title": "காந்தி பிறந்த மண்", "text": "காந்தி பிறந்த மண்\n\n\"காந்தி பிறந்த மண்\" ஆர். சுந்தர்ராஜன் இயக்கத்தில் 1995ம் ஆண்டு வெளிவந்த தமிழ்த்திரைப்படம் ஆகும். விஜயகாந்த், ரேவதி, ரவளி ஆகியோர் முதன்மை கதாபாத்திரம் ஏற்றிருந்தனர். தமிழ் பாத்திமா தயாரிப்பில், தேவா இசையமைக்க 21 ஜூலை 1995ல் வெளியானது. இத்திரைப்படம் வசூலில் தோல்வியை சந்தித்தது.\n\nSection::::கதை.\nருக்மணி (ரவளி) பெரியவர்(ராதாரவி) மற்றும் நான்கு சித்தப்பாக்களின் செல்ல மகளாக வளர்கிறார். பாலு(விஜயகாந்த்) ஒரு உண்மையை மறைத்து ருக்மணியை மணமுடிக்கிறார். ஏன் ருக்மணியை கல்யாணம் செய்தார் என்கிற காரணத்தை பாலு விளக்குகிறார்.\nபாலு தந்தையான காந்தி (விஜயகாந்த்), தாயார் லட்சுமியும் (ரேவதி) இளகிய மனம் படைத்த ஆசிரியர்கள் கிராமத்திற்கு மாற்றலாகிவருகின்றனர். காந்தியும், லட்சுமியும் பள்ளியில் நிலவும் ஜாதி அமைப்பு முறையை ஒழிப்பதில் உறுதியாக உள்ளனர். அதனால் பெரியவர் மற்றும் அவருடைய தம்பிகளுடன் மோதல் உண்டாகிறது. கடைசியில் அப்பாவியான காந்தி கொல்லப்படுகிறார்.\n\nஇப்பொழுது பாலு பெரியவர் கிராமத்தில் உள்ள ஜாதி அமைப்பை ஒழிப்பதில் உறுதியாக போராடுகிறார். என்ன நடக்கிறது என்பது மீதியுள்ள கதை.\n\n\nSection::::பாடல்கள்.\nஇத்திரைப்படத்திற்கு பிண்ணனி இசை மற்றும் பாடல்களுக்கு இசையை தேவா அமைத்திருந்தார். கங்கை அமரனும், ஆர்.சுந்தர்ராஜனும் 6 பாடல்களை எழுதி 1995ம் ஆண்டு பாடல்கள் வெளிவந்தது.\n"}
{"id": "311033", "url": "https://ta.wikipedia.org/wiki?curid=311033", "title": "உருத்திரசாகர் ஏரி", "text": "உருத்திரசாகர் ஏரி\n\nஉருடிசலா என்றும் அறியப்படும் உருத்திரசாகர் ஏரி, இந்தியாவின் திரிபுரா மாநிலத்தில் உள்ள மெலாகர் என்னும் இடத்தில் அமைந்துள்ள ஒரு ஏரி. இதன் உயிரியற் பல்வகைமை, சமூக பொருளாதார முக்கியத்துவம் ஆகியவற்றின் அடிப்படையில், இந்திய அரசின் சூழலுக்கும் காடுகளுக்குமான அமைச்சு, பாதுகாப்பதற்கும், தாங்குவளர்ச்சிப் பயன்பாட்டுக்கும் உரிய தேசிய முக்கியத்துவம் கொண்ட ஈரநிலங்களில் ஒன்றாக இதை அடையாளம் கண்டுள்ளது. ஈரநிலங்கள் தொடர்பான ராம்சர் மாநாட்டின் செயலாளர் நாயகம் இதை அனைத்துலகச் சிறப்பு வாய்ந்த ஒன்றாக அறிவித்ததுடன், அனைத்துலகச் சிறப்பு வாய்ந்த ஈரநிலங்களின் பட்டியலிலும் சேர்க்கப்பட்டுள்ளது. இந்த அறிவிப்பை இந்திய அரசின் சூழலுக்கும் காடுகளுக்குமான அமைச்சு 29-02-2007 ஆம் ஆண்டு வெளியிட்டது.\n\nSection::::புவியியல்.\nஉருத்திரசாகர் ஏரி, சிப்பாகிசாலா மாவட்டத்தில், சொனமுரா துணைப் பிரிவில் உள்ள மெலாகர் பகுதியில் உள்ளது. இதன் புவியியற் பரப்பளவு 2.4 சதுர கிலோமீட்டர்கள். மாநிலத் தலைநகர் அகர்தலாவில் இருந்து 52 கிமீ தொலைவில் அமைந்துள்ள இந்த ஏரியின் அமைவிடம் 23°29’ வ, 90°01’ கி ஆகும்.\n\nஉருத்திரசாகர் ஏரி, ஒரு இயற்கையான வண்டற்படிவு நீர்த்தேக்கம். இது, நோவா செர்ரா, துர்லவ்நாரய செர்ரா, கெம்தாலி செர்ரா ஆகிய மூன்று வற்றா ஓடைகளிலிருந்து நீரைப் பெறுகிறது.\n"}
{"id": "311037", "url": "https://ta.wikipedia.org/wiki?curid=311037", "title": "பக்தி இயக்கம்", "text": "பக்தி இயக்கம்\n\nபக்தி இயக்கம், பல்லவர்களின் ஆட்சிக் காலமான கி பி 600 முதல் 900 முடிய உள்ள காலத்தில், தமிழகத்தில், தழைத்தோங்கிருந்த சமணம் மற்றும் பௌத்த சமயக் கருத்துக்களை எதிர்த்து வளர்ந்தது இந்து சமய பக்தி இயக்கம். இக்கால கட்டத்தில் நாயன்மார்கள் மற்றும் ஆழ்வார்கள், தேவாரம், திருவாசகம், பெரியபுராணம் மற்றும் கம்பராமாயணம், நாலாயிர திவ்வியப் பிரபந்தம் போன்ற சைவ மற்றும் வைண சமய பக்தி இலக்கிய நூல்களை இயற்றினர். பெருமளவில் சமண மற்றும் பௌத்த சமயத்திற்கு மாறியவர்கள் மீண்டும் தாய்ச் சமயமான சைவ மற்றும் வைணவ சமயத்திற்கு மாறினர். பல்லவர்கள் ஆட்சிக் காலத்தில் பக்தி இயக்கம் உச்ச கட்டத்தை நோக்கிச் சென்றது. சமண, பௌத்த தத்துவக் கருத்துக்களுக்கு எதிரான வாதப் போரில் சைவர்கள் வென்றனர். பக்தி இயக்கத்தின் விளைவாக சைவமும், வைணவமும் தழைத்ததால், தமிழ்நாட்டில் புறச்சமயங்களான பௌத்தமும், சமணமும் மறைந்தது. பக்தி இயக்கத்தால் தமிழ் பக்தி இலக்கியங்கள் மலர்ச்சியடைந்தது. மேலும் தமிழ் நாடெங்கும் சைவ, வைணவக் கோயில்கள் எழுப்பப்பட்டது. \n\nSection::::இந்திய அளவில் பக்தி இயக்கம்.\nவட இந்தியாவில் முகலாயர் காலத்தில்தான் பக்தி இயக்கம் தோன்றியது. இருப்பினும் கி பி எட்டாம் நூற்றாண்டு முதல் ஆதிசங்கரர், இராமானுஜர், மத்வர், சைதன்யர், மீராபாய், மற்றும் நிம்பர்க்கர் போன்றவர்களின் முயற்சியால், மக்கள் பௌத்த, சமண கருத்துகளிலிருந்து விடுபட்டு, இந்து சமயத்திற்கு திரும்பினர். முகலாயர்களின் இந்து சமய எதிர்ப்புக் கொள்கையால் குரு நானக் போன்றவர்களால் சீக்கிய சமயம் உருவானது.\n\nSection::::பக்தியை வளர்த்த கவிஞர்கள் எழுத்தாளர்கள் மற்றும் பாடகர்கள்.\nஇந்திய வட்டார மொழிகளில் இசையுடன் கூடிய பக்திப் பாடல்கள் இந்து பக்தி இலக்கியங்களை வளர்த்தெடுத்தன.இவற்றுள் ஆழ்வார்கள், நாயன்மார்கள் மற்றும் ஆண்டாள், பசவர், பகத் பீபா, அல்லாமா பிரபு, அக்கமகாதேவி, கபீர், குரு நானக் துளசிதாசர், ஞானானந்தர், இராமாநந்தர் ரவிதாசர், ஜெயதேவர், நாமதேவர், துக்காராம் மற்றும் மீராபாய், இராமப்பிரசாத் சென், சங்கர்தேவ், வல்லபர், சைதன்யர் நரசிங் மேத்தா, கங்காசாதீ போன்றவர்கள் பாடிய பக்திப் பாடல்களும் அடங்கும்.\n\nகி பி ஏழாம் நூற்றாண்டு முதல் பத்தாம் நூற்றாண்டு முடிய பக்தி இயக்க இலக்கியத்தின் ஆணி வேராக விளங்கிய புனிதர்களான திருஞானசம்பந்தர், மாணிக்கவாசகர், அப்பர், சுந்தரர், நம்மாழ்வார், ஆதிசங்கரர், நாதமுனிகள், வித்யாரண்யர், வல்லபர், நிம்பர்க்கர் மற்றும் தியாகராஜர் போன்றோர் சிறந்த பக்திப் பாடல்களை எழுதிய எழுத்தாள கவிஞர்களும் ஆவர்.\n\n\n\n"}
{"id": "311053", "url": "https://ta.wikipedia.org/wiki?curid=311053", "title": "கொரட்டூர் ஏரி", "text": "கொரட்டூர் ஏரி\n\nகொரட்டூர் ஏரி (Korattur aeri அல்லது Korattur lake) என்பது தமிழ்நாட்டின், சென்னை, கொரட்டூரில் 990 ஏக்கர் பரப்பளவில் அமைந்துள்ள ஒரு ஏரியாகும். இந்த ஏரி சென்னை அரக்கோணம் தொடர்வண்டி பாதையின் வடக்கில் அமைந்துள்ளது. இது மேற்கு சென்னையின் மிகப்பெரிய ஏரிகளில் ஒன்றாகும்.\n\nகொரட்டூர் ஏரி, அம்பத்தூர் ஏரி, மாதவரம் ஏரி ஆகியவை மூன்றும் தொடர் நீர்நிலைகளாகும். மழைக்காலத்தில் இதில் ஒவ்வொரு ஏரியாக நிறைந்து அதன் உபரி நீர் அடுத்த ஏரியை நிரப்பக்கூடிய வகையில் உபரி நீர் வாய்க்கால்கள் அமைந்துள்ளன. 1970களுக்கு முன் நீர் பற்றாக்குறை நிலவிய காலங்களில் இந்த ஏரி நீர் சென்னையில் மக்களுக்கு வழங்கப்பட்டுவந்தது. ஆனால், பின்வந்த ஆண்டுகளில் ஏரியில் சுற்றியுள்ள பட்டரவாக்கம், ஆத்திபேட்டை, அம்பத்தூர் ஆகிய பகுதிகளின் குடியிருப்புகளின் சாக்கடை நீரும், தொழிற்சாலை கழிவுநீரும் சுத்திகரிக்கப்படாமல் கலக்கவிடப்பட்டதால் ஏரி நீர் மாசடைந்தத்து.\n\nSection::::வளர்ச்சிகள்.\n2013 ஆம் ஆண்டில், நீர்வள ஆதாரத்துறையால் அம்பத்தூர், மாதவரம், கொரட்டூர் ஆகிய ஏரிகளை ஒட்டிய பகுதிகளில் புத்துணர்ச்சியூட்டும் பூங்காக்கள் மற்றும் நடைபாதைகள் ஆகியவற்றை அமைத்து அழகுபடுத்த முடிவு செய்யப்பட்டது. இந்த திட்டங்களுக்கு மொத்தம் 600 மில்லியன் ரூபாய் செலவாகும் என மதிப்பிடப்பட்டது. மாசடைந்த இந்த ஏரியை சீர்செய்ய கொரட்டூர் மக்கள் கொரட்டுர் ஏரி பாதுகாப்பு மக்கள் இயக்கம் என்ற பெயர் கொண்ட குழுவை ஏற்படுத்தி, மரக்கன்றுகள் நாடுதல், ஏரியில் குருவிகள் தங்குவதற்கு வேம்பு பசுமைத்திட்டு அமைத்தல், மக்கள் நடைபயிற்சி செய்ய வசதியாக நடைபாதை அமைப்பது போன்ற பணிகளில் ஈடுபட்டனர்.\n\nSection::::ஏரியின் பல்லுயிரியம்.\nகொரட்டூர் ஏரி பலவகை உயிரினங்களுக்கு இருப்பிடமாக விளங்குகிரது. ஏரிக்கு வந்து செல்லும் பறவை இனங்களின் எண்ணிக்கை அதிகரித்துள்ளதால் அங்கு வரும் பறவை கவனிப்பவர்களின் எண்ணிக்கையும் அதிகரித்துள்ளது. \n\nSection::::வலசை வரும் பறவைகள்.\nஇங்கு கணக்கெடுப்பில் கண்டுள்ள பறவை இனங்கள் மொத்தம் 145 ; அவற்றுள் 43 வகையான பறவை இனங்கள் வலசை வருபவையாகும்; அவற்றுள் சில இங்கு தரப்பட்டுள்ளது: \n"}
{"id": "311055", "url": "https://ta.wikipedia.org/wiki?curid=311055", "title": "மங்கலேரி", "text": "மங்கலேரி\n\nமங்கலேரி (Mangal aeri அல்லது Mangal lake) என்பது தமிழ்நாட்டின், சென்னை, முகப்பேரில் மழை நீரை தேக்கிவைக்கும் ஒரு ஏரியாகும்.\n\nSection::::வரலாறு.\nஇந்த ஏரி பல நூற்றாண்டுகள் முகப்பூர் கிராமத்தின் தண்ணீர் ஆதாரமாக விளங்கியது. இவ்வாறான நிலையில் அம்பத்தூரில் உருவாக்கப்பட்ட தொழிற்பேட்டையில் இருந்து வெளியேற்றப்பட்ட கழிவுநீர் ஏரியில் கலந்ததால் ஏரி நீர் மாசடைந்தது. 2005 ஆம் ஆண்டில் ஏரியில் சீரமைப்பு பணிகள் மேற்கொள்ளவும், 30 ஏக்கருக்கு சுற்றுச்சுவர் கட்டவும் இருபது இலட்சம் தொகையில் தொடங்கியது. 2009 சூலை மாதம், ரூபாய் ஆறுபது லடசம் செலவில் முடிக்கப்பட்ட முதல் பகுதி சீரமைப்பு, வளர்சிப்பணிகள் முடிக்கப்பட்டு பொதுமக்களுக்காக திறந்துவிடப்பட்டது.\n\nSection::::கட்டமைப்புகள்.\nஏரியின் நீர்தேங்கு பரப்பு 5.36 ஏக்கராகும். சீரமைப்பு ஏரியில் நடந்த முதல் கட்டப் பணியில் ஏரியைச்சுற்றி 4.5 மீட்டர் அகலத்திலும் 520 மீட்டர் நீளத்தில் நடைபாதை, மின்விளக்கு வசதியுடன் ஏற்படுத்தப்பட்டது. மற்றும் குழந்தைகள் விளையாட இடவசதி ஏற்படுத்தப்பட்டது. மேலும் இரண்டாவது திட்டமாக ஒரு புதிய பூங்காவை 20,000 சதுர அடியில் 25 இலட்சம் செலவில் அமைக்க திட்டமிடப்பட்டுள்ளது.\n\nஏரியின் பின்புறத்தில் அச்சாலத்தம்மன் கோயில் உள்ளது.\n\nஇரண்டாவதாக ஏரியில் செய்யப்படுவதாக அறிவிக்கப்பட்ட பணிகள் நாளதுவரை துவக்கப்படவில்லை.\n"}
{"id": "311060", "url": "https://ta.wikipedia.org/wiki?curid=311060", "title": "புவன் சீனிவாசன்", "text": "புவன் சீனிவாசன்\n\nபுவன் சீனிவாசன் (Bhuvan Srinivasan) ஓர் இந்தியத் திரைப்படத் தொகுப்பாளர் ஆவார். அதிகமாக தமிழ்த் திரைப்படங்களில் பங்காற்றி வருகிறார். 2012 ஆவது ஆண்டில் வெளியான \"டெல்லி இன் யெ டே\" என்னும் திரைப்படத்தின் வாயிலாக திரைப்படத்துறையில் அறிமுகமானார். 2014 ஆவது ஆண்டில் வெளியான \"அரிமா நம்பி\", 2015 ஆவது ஆண்டில் வெளியான \"டிமான்ட்டி காலனி\" போன்ற வெற்றித் திரைப்படங்களின் மூலமாகப் புகழ் பெற்றார்.\n\n"}
{"id": "311061", "url": "https://ta.wikipedia.org/wiki?curid=311061", "title": "தாயகம் (திரைப்படம்)", "text": "தாயகம் (திரைப்படம்)\n\n\"தாயகம்\" திரைப்படம் ஏ.ஆர்.ரமேஷ் இயக்கத்தில் 1996ம் ஆண்டு வெளியான அதிரடி தமிழ் படமாகும். விஜயகாந்த், அருண் பாண்டியன், நெப்போலியன் ஆகியோர் முதன்மை கதாபாத்திரத்தில் நடித்திருந்தனர். தேவா இசையமைப்பில் 15 ஜனவரி 1996 ல் வெளிவந்தது. வசூலில் எதிர்பார்த்த அளவு வெற்றிபெறவில்லை.\n\nSection::::கதை.\nமரண தண்டனை பெற்ற மூன்று கைதிகள் சிறையிலிருந்து தப்பித்து, அப்துல் சலிம் (லஷ்மி ரத்தன்) எனும் விஞ்ஞானி பயணிக்கும் விமானத்தை கடத்துகின்றனர். ஏனெனில் அவர் ஒரு அதிசய கண்டுபிடிப்பான ஒரு மருந்தை தனக்கு சொந்தமாக்கி கொள்ள கடத்துகின்றனர். விமான ஒட்டி (நெப்போலியன்) கடத்தல்காரர்களின் கட்டளைகிணங்க விமானத்தை காஷ்மீர் மலை மீது இறக்குகிறார். அங்கே, ஸ்னொபியர் (மன்சூர் அலிகான்) எனும் தீவிரவாதிகளின் தலைவன் மருந்தை பெறுவதற்காக பயணிகளை கொல்வதாக மிரட்டுகிறான். அவர்களை மீட்பதே மீதி கதை.\n\n\nSection::::விருதுகள்.\nஇத்திரைப்படம் வெளியானபோது பின்வரும் விருதுகளை பெற்றது:\n\n\nSection::::பாடல்கள்.\nஇத்திரைப்படத்திற்கான பிண்ணனி இசையையும் பாடலுக்கும் தேவா இசையமைத்திருந்தார். 1996ல் பாடல்கள் வெளியானது, இதிலுள்ள 5 பாடல்களை கவிஞர் பிறைசூடன் எழுதியிருந்தார்.\n"}
{"id": "311065", "url": "https://ta.wikipedia.org/wiki?curid=311065", "title": "பல்லாவரம் ஏரி", "text": "பல்லாவரம் ஏரி\n\nபல்லாவரம் ஏரி அல்லது பெரிய ஏரி (\"Pallavaram lake\") என்பது தமிழ்நாட்டின், சென்னையில் உள்ள ஒரு ஏரியாகும்.\nஇந்த ஏரி பல்லாவரம்-குரோம்பேட்டை தொடர்வண்டி பாதையின் கிழக்குப்பக்கத்தில் உள்ளது. இது ஒரு பெரிய ஏரியாக இருந்தும் வறண்டும், தொழிற்சாலை கழிவு நீராலும், குப்பைகளாலும் மாசடைந்துள்ளது. \n\nஇங்கு ஒரு இடுகாடும் உள்ளது இங்கு பிணங்களை புதைத்துவருகின்றனர்.\n\nSection::::சூழலியல் தாக்கம்.\nஇந்த ஏரி தொடர்வண்டிகளில் செல்பவர்களுக்கு நன்கு தெரியும் வகையில் உள்ளது. இந்த ஏரியில் ஒரு துளி நீரும் இல்லை. மேலும் குப்பைகள் குவிந்து மாசடைந்த நிலையில் உள்ளது.\n\nஏரியின் சுகாதாரத்தின் நிலை பின்வறுமாறு\n"}
{"id": "311069", "url": "https://ta.wikipedia.org/wiki?curid=311069", "title": "இரட்டை ஏரி", "text": "இரட்டை ஏரி\n\nஇரட்டை ஏரி அல்லது ரெட்டேரி (Rettai Eri, பேச்சுவழக்கில் Retteri) என்பது தமிழ்நாட்டின், தலைநகரான சென்னையில் கொலத்தூரில் உள்ள ஒரு ஏரியாகும். இந்த ஏரி 100 அடி சாலையில் இருந்து தெரியக்கூடியது, செங்குன்றம் சாலை சந்திப்பு ரெட்டேரி ஜங்சன் என அழைக்கப்படுகிறது. இந்த சந்திப்பில் ஒரு மேம்பாலம் அமைக்க அரசு திட்டமிட்டுள்ளது.\n\nSection::::அழகுபடுத்துதல்.\nஇரட்டை ஏரியின் குறுக்கே ஜி.என்.டி சாலை செல்கிறது. 5.42 மில்லியன் சதுர அடி பரப்பளவு கொண்டது இந்த ஏரி. இது ஒரு சூழல் சுற்றுலா மையமாக மாற்றப்பட்டுள்ளது. ஒருகாலத்தில் அக்கம்பக்கத்தின் குடிநீர் ஆதாரமாக இருந்த ஏரி, இப்போது ஆண்டின் பெரும்பாலான காலத்தில் நீர் அற்று உள்ளது. இருந்தாலும் இந்த ஏரி பறவைகளின் புகலிடமாக உள்ளது. பூவி பாதுகாப்பு அறக்கட்டளை என்னும் நகரம் சார்ந்த பல்லுயிர் ஆராய்ச்சி நிறுவனத்தின் ஆய்வின்படி, பறவைகளில் சுமார் 40 வெவ்வேறு இனங்கள் அம்பத்தூர் மற்றும் கொரட்டூர் ஏரிகளுக்கு இடையில் வருகின்றன. அவைகளின் மத்தியில் மிகவும் பொதுவாக தையல்சிட்டு, ஊதாப்பிட்டத் தேன்சிட்டு, நத்தை குத்தி நாரை போன்ற இடம் பெயரும் பறவைகள் உள்ளன என்று அறியப்படுகிறது.\n\nபல தசாப்தங்களாக புறக்கணிப்பு நிலையில் இருந்த இந்த ஏரி செங்குன்றம் நீர்த்தேக்கம் கொரட்டூர் ஏரி ஆகியவற்றில் இருந்து உபரி நீரைப் பெற முடிவு செய்யப்பட்டுள்ளது.. நீர்வள ஆதாரத்துறை (WRD) ₹ 850 மில்லியன் செலவில் அம்பத்தூர் மற்றும் கொரட்டூர் ஏரி ஆகியவற்றை இணைத்து ஏரியை மேம்படுத்த முடிவு செய்துள்ளது. வளர்சிப் பணிகளாக, தேவையற்ற தாவரங்களை நீக்குதல், தூர் வாறுதல் படகு சேவை, ஏரியோரம் மூன்று கி.மீ. வரை பூங்கா அமைத்தல் ஆகியவற்றை ஏற்படுத்த திட்டமிடப்பட்டது. மேலும் பிற வேலைகளாக, பட்டாம்பூச்சிகள் மற்றும் பறவைகள் ஈர்க்கும் விதமாக மருத்துவ குணமுள்ள மற்றும் பூக்கும் மரக்கன்றுகள் போன்ற பல்வேறு தாவர இனங்களை நடுதல், ஒரு நடைபாதை மற்றும் ஏரியின் நடுவில் மண்ணைக் குவித்து செயற்கை தீவை உருவாக்குதல் போன்ற மேப்பாட்டு பணிகள் செய்ய திட்டமிடப்பட்டுள்ளது.\n"}
{"id": "311070", "url": "https://ta.wikipedia.org/wiki?curid=311070", "title": "எங்க முதலாளி", "text": "எங்க முதலாளி\n\nஎங்க முதலாளி திரைப்படம் 1993ம் ஆண்டு லியாகத் அலிகான் இயக்கத்தில் வெளிவந்த தமிழ்த் திரைப்படமாகும். விஜயகாந்த், கஸ்தூரி முதன்மை கதாபாத்திரம் ஏற்றிருந்தனர். மீனா பஞ்சு அருணாசலம் தயாரிக்க, இளையராஜா இசையமைப்பில் 13 நவம்பர் 1993 தீபாவளிக்கு வெளிவந்த திரைப்படங்களில் ஒன்றாகும்.\n\nSection::::கதை.\nவிஜயரகுநாதன் (விஜயகாந்த்) கிராமத்தில் வசிக்கும் இளகிய மனமுள்ள நிலக்கிழார், இவருடன் தம்பி பாலுவும் (ராஜா) தாயும் (ஜானகி) வசித்து வருகின்றனர். ஏழை விவசாயியை கொலை செய்த குற்றத்திற்காக மைத்துனன் ஜெயராமனை (நெப்போலியன்) சிறைக்கு அனுப்புவதன் மூலம், மாமாவுடன் (ஆர். சுந்தர்ராஜன்) பகை உண்டாகிறது. விஜயரகுநாதனும் தன் மருமகள் கல்யாணியும் (கஸ்தூரி) குழந்தை பருவம் முதலே காதல் வளர்க்கின்றனர். விஜயரகுநாதன் கிராம சங்க தேர்தலில் மைத்துனன் சீதாராமனுக்கு, பக்கபலமாக இருக்கிறார். சீதாராமனுக்கும், விஜயரகுநாதனுக்கும் தேர்தல் நேரத்தில் பகை உண்டாக, சீதாராமன் தன் மகள் கல்யாணிக்கும் பம்பரம் பாண்டுவுக்கும் (விவேக்) திருமணம் செய்து வைக்க முடிவு எடுக்கிறார். திருமண நாளன்று, சீதாராமனின் அடியாட்களை அடித்துவிட்டு கல்யாணியை மணம்முடிக்கிறார் விஜயரகுநாதன்.\n\nபாலுவுக்கும் கல்யாணியின் சிறிய தங்கை காவேரியுடன் காதல் வயப்படுகிறார். இதனால் பாலுவுக்கும் விஜயரகுநாதனுக்கும் பகை உண்டாகிறது.\n\n\nSection::::பாடல்கள்.\nஇளையராஜா இத்திரைப்படத்திற்கு இசையமைத்திருந்தார். 1993ம் ஆண்டு இப்படத்தின் பாடல்கள் வெளியானது, இப்படத்திலுள்ள 5 பாடல்களை வாலியும், பஞ்சு அருணாசலமும் எழுதியிருந்தனர்.\n"}
{"id": "311080", "url": "https://ta.wikipedia.org/wiki?curid=311080", "title": "உளவுத்துறை (திரைப்படம்)", "text": "உளவுத்துறை (திரைப்படம்)\n\n'உளவுத்துறை' ரமேஷ் செல்வன் இயக்கத்தில் 1998ம் ஆண்டு வெளிவந்த தமிழ்த் திரைப்படம் ஆகும். விஜயகாந்த் கதாநாயகனாக நடித்திருந்தார். விஜய் பிரபாகரன் தயாரிப்பில், ஷா இசையமைப்பில் 1998ம் ஆண்டு ஜனவரி 14ம் தேதி வெளியானது. விஜயகாந்தின் 125 வது படமாக வெளிவந்து மிகப் பெரிய வெற்றி படமாக அமைந்தது.\nSection::::கதை.\nசில நபர்கள் மர்மமான முறையில் இறக்க, கடற்படை அதிகாரிகள் சிறந்த அதிகாரியான வசந்த் பெரியசாமியை (விஜயகாந்த்) புலன் விசாரணை செய்ய தேடுகின்றனர்.வசந்த் பெரியசாமி தன் அடையாளத்தை கிருஷ்ணசாமியாக மாற்றி, குடும்ப கஷ்டத்திற்காக கார் ஓட்டுனராக மாறுவேடத்திலிருக்கிறார். கடந்த காலத்தில் படிப்பறிவில்லாத மீனாவை (மீனா) திருமணம் முடித்து ஒரு பெண் குழந்தை ப்ரியா (பேபி ஜெனிபர்) உள்ளது. சில திவீரவாதிகள் மீனாவை கடத்தி வைத்து கொண்டு சிறையில் உள்ள கூட்டாளியை விடுவிக்க கோருகின்றனர். சில ஊழல் அதிகாரிகளின் உதவியுடன் வெளிவருவது மட்டுமில்லாமல் மீனாவையும் கொன்றுவிடுகின்றனர். கடற்படை துறையினரால் வசந்தும் சிறைக்கு செல்வதால், கடற்படை வேலையை மறந்து சாதாரண கார் ஓட்டுனராக இருக்கிறார்.\nபின் கடற்படை வற்புறுத்தலால், வசந்த் பெரியசாமி பணியில் சேர முடிவெடுத்து கண்டுபிடிக்கிறார்.\n\n\nSection::::பாடல்கள்.\nஷா இத்திரைப்படத்திற்கு பின்னணி மற்றும் பாடல்களுக்கு இசையமைத்துள்ளார். பாடல்கள் 1998ம் ஆண்டு வெளிவந்தது. வைரமுத்து 6 பாடல்களையும் எழுதியிருந்தார்.\n"}
{"id": "311082", "url": "https://ta.wikipedia.org/wiki?curid=311082", "title": "டிமான்ட்டி காலனி (திரைப்படம்)", "text": "டிமான்ட்டி காலனி (திரைப்படம்)\n\nடிமான்ட்டி காலனி 2015 ஆவது ஆண்டில் வெளியான ஒரு இந்தியத் தமிழ் திகில் திரைப்படமாகும். அசய் ஞானமுத்து எழுதி இயக்கிய இப்படத்தில் அருள்நிதி, ரமேஷ் திலக், சனந்த், அபிசேக் ஜோசப் ஆகியோர் முக்கிய வேடங்களில் நடித்திருந்தனர். அரவிந்த் சிங் ஒளிப்பதிவு செய்த இத்திரைப்படத்தின் பாடல்களுக்கு கேபா ஜெர்மியா இசையமைத்திருந்தார். பின்னணி இசையை எசு. சின்னா உருவாக்கியிருந்தார்.\n"}
{"id": "311088", "url": "https://ta.wikipedia.org/wiki?curid=311088", "title": "ராம்சர் சாசனம்", "text": "ராம்சர் சாசனம்\n\nராம்சர் சாசனம் என்பது, ஈரநிலங்களின் பாதுகாப்பு, அவற்றின் தாங்குநிலைப் பயன்பாடு என்பவை தொடர்பான ஒரு பன்னாட்டு ஒப்பந்தம் ஆகும். இதை ஈரநிலங்களுக்கான சாசனம் என்றும் அழைப்பதுண்டு. 1971ல் இவ்வொப்பந்தம் ஈரானில் உள்ள ராம்சர் என்னும் நகரில் கையெழுத்தானது. இந்த நகரின் பெயரைத் தழுவியே ராம்சர் சாசனம் என்னும் பெயர் ஏற்பட்டது.\n\nமூன்று ஆண்டுகளுக்கு ஒருமுறை ஒப்பந்தத்தில் கையெழுத்திட்ட தரப்பினரின் பேராளர்களின் மாநாடு இடம்பெறும். இது \"ஒப்பந்தத் தரப்பினர் மாநாடு\" எனப்படும். இவ்வொப்பந்தம் தொடர்பிலான கொள்கை வகுக்கும் உறுப்பான இந்தக் குழு, இவ்வொப்பந்தம் தொடர்பிலான வேலைகளை நிர்வாகம் செய்வதற்கும், சம்பந்தப்பட்ட தரப்பினர் இவ்வொப்பந்தத்தின் இலக்குகளை அடைவதற்கான வழிவகைகளை மேம்படுத்துவதற்குமான தீர்மானங்களை எடுப்பதுடன் ஆலோசனைகளையும் வழங்கும். \n\nSection::::சாசனமும் ஈரநிலமும்.\nஈரநிலங்கள் மனித வாழ்வுக்கு மிக முக்கியமானவை. இவை உலகின் மிகக்கூடிய ஆக்கத்திறன் கொண்ட சூழல்களுள் அடங்குவன. எண்ணற்ற தாவர, விலங்கினங்களின் வாழ்வுக்காக நீரையும் பிற வளங்களையும் வழங்கும் உயிரியற் பல்வகைமையின் தொட்டிலாக இவை விளங்குகின்றன. நன்னீர், உணவு, கட்டிடப் பொருட்கள், உயிரியற் பல்வகைமை முதல், வெள்ளக் கட்டுப்பாடு, நிலத்தடிநீர் மறுவூட்டம், காலநிலைமாற்றத் தணிப்பு வரையான எண்ணற்ற நன்மைகளுக்கு ஈரநிலங்கள் இன்றியமையாதவையாக உள்ளன. எனினும், உலகின் பெரும்பாலான பகுதிகளில் ஈரநிலங்களின் அளவும், தரமும் தொடர்ந்து குறைந்து வருவதைப் பல்வேறு ஆய்வுகள் காட்டுகின்றன. சென்ற நூற்றாண்டில் உலகின் 64% ஈரநிலங்கள் மறைந்துவிட்டன. இதன் விளைவாக, ஈரநிலங்கள் மனிதருக்கு வழங்கும் சூழல்மண்டலச் சேவைகள் குறைவடைந்து விட்டன.\n\nஈரநிலங்களின் மேலாண்மை ஒரு உலகம் தழுவிய பிரச்சினை. எனவே ராம்சர் சாசனத்தின் 169 ஒப்பந்தத் தரப்பினர், ஒற்றைச் சூழல்மண்டலத்துக்காக உருவாக்கப்பட்ட ஒரு பன்னாட்டு ஒப்பந்தத்தின் மதிப்பை உணர்ந்துள்ளன. ஈரநிலப் பாதுகாப்புக்காக பன்னாட்டுத் தரம் ஒன்றை உருவாக்குவதன் மூலமும், உலகளாவிய ஈரநிலம் தொடர்பான பிரச்சினைகளை அலசுவதற்கு ஒரு களத்தை வழங்கியதன் மூலமும், ஈரநிலங்கள் தொடர்பான தகவல்களைப் பரிமாறிக்கொள்வதற்கும், ஒன்றிணைந்து பிரச்சினைகளைத் தீர்ப்பதற்குமான வசதியை இச்சாசனம் ஒப்பந்தத் தரப்பினருக்கு வழங்குகிறது.\n\nஇச்சாசனம் ஈரநிலம் என்பதற்கு ஒரு பரந்த வரைவிலக்கணத்தைத் தருகிறது. இதன்படி, ஏரிகள், ஆறுகள், நிலத்தடி நீர், சதுப்பு நிலங்கள், ஈரப் புல்வெளிகள், சேற்று நிலங்கள், பாலைவனச் சோலைகள், கழிமுகங்கள், வடிநிலங்கள், ஓதச் சமவெளிகள், அலையாத்திக்காடு அல்லது பிறவகைக் கரையோரப் பகுதிகள், பவளப் பாறைகள், மனிதர்களால் அமைக்கப்பட்ட மீன்வளர்ப்புக் குளங்கள், வயல்வெளிகள், நீர்த்தேக்கங்கள், உப்பு வயல்கள் என்பன ஈரநிலங்களுள் அடங்கும்.\n\n"}
{"id": "311089", "url": "https://ta.wikipedia.org/wiki?curid=311089", "title": "பேரரசு (திரைப்படம்)", "text": "பேரரசு (திரைப்படம்)\n\nபேரரசு விஜயகாந்த், டெபினா பானர்ஜி, பிரகாஷ் ராஜ், சரத் பாபு, பாண்டியராஜன், ஆனந்த் ராஜ், நாசர் ஆகியோர் நடிப்பில் பிரவின் மணி இசையமைப்பில் 2006ம் ஆண்டு வெளிவந்த தமிழ்த் திரைப்படம் ஆகும். உதயன் இந்த திரைப்படத்தை இயக்கியிருந்தார். இத்திரைப்படம் கலப்படமற்ற வழக்கமான நல்ல காவல்துறையினருக்கும், கெட்டவர்களுக்கும் இடையே நடக்கும் கதையம்சம் கொண்ட மசாலா திரைப்படம். பேரரசு விஜயகாந்தின் முந்தைய படங்களான வல்லரசு, புலன் விசாரணை போன்ற திரைப்படம்தான். அதை ஒவ்வொரு சட்டகத்திலும் காணமுடியும். சட்டத்தை காப்பவர், அழிப்பவர் என இரு கதாபாத்திரங்களை விஜயகாந்த் ஏற்றிருந்தார். சண்டை காட்சிகளில் பறந்து பறந்து உதைத்தாலும் ரத்தமின்றி கோரமான முறையில் இல்லாமல் இருந்தது.\n\nSection::::கதை.\nஇது துப்பறியும் கதையை அடிப்படையாக கொண்டது. மையப்புலனாய்வுச் செயலக (சி.பி.ஐ) அதிகாரியான காசி விசுவநாத் (விஜயகாந்த்) மர்மமான முறையில் காணாமல் போன நீதிபதி சதாசிவத்தை (நாசர்) கண்டுபிடிக்க விசாரணை மேற்கொள்கிறார். காசி விசுவநாதனுடன் இளைய அதிகாரிகளான கேசவன் நாயர் (ஆனந்த் ராஜ்), காவலர் (பாண்டியராஜன்) ஆகியோர் குழுவாக நியமிக்கப்படுகின்றனர்.\n\nவிரைவில் மாநில அமைச்சரான இலக்கியம் (பிரகாஷ் ராஜ்) மூன்று உயர் காவல்துறை அதிகாரிகள் உதவியோடு நகர்த்தில் நடக்கும் அனைத்து குற்றங்களுக்கும் பின்னால் இருப்பதை காசி கண்டுபிடிக்கிறார். திடிரென மூன்று காவல்துறை அதிகாரிகளும் ஒருவர் பின் ஒருவராக கொல்லப்பட, இதனை செய்வது காசி போல் தோற்றமுள்ள ஒருவர் இருப்பது தெரிகிறது. காசியின் இரட்டை சகோதரனான, பேரரசு பழிவாங்கும் நடவடிக்கையாக அவர்கள் கொல்லப்பட்டது தெரியவருகிறது.\n\nபாஞ்சாலங்குறிச்சியில் தலைவனை தேர்ந்தெடுக்கும் கிராம தலைவர் (சரத் பாபு) இரண்டு மகன்களோடு வாழ்ந்து வருகிறார். மன்சூர் அலிகான் மற்றும் பிரகாஷ் ராஜ் ஆகியோரை சட்டமன்ற உறுப்பினர் பதவியில் இருந்து விலக காரணமான சரத்பாபுவை கொல்கின்றனர். இதை நேரில் பார்த்த பேரரசு பழிவாங்க துடிக்கிறார். அவர்களிடமிருந்து குடும்பத்தை காப்பாற்றிய சந்திரசேகர் மூலம் தெரிந்து கொள்கிறார்.\n\nகடைசியில் இலக்கியன் இருக்கும் நாற்காலிக்கு அடியில் வெடிகுண்டை பொருத்துகிறார். காசி, இலக்கியனை காப்பாற்ற வேண்டியிருப்பதால், இலக்கியனின் அறைக்கு சென்று அவருடன் சேர்ந்து சாகவும் துணிகிறார். காசி தன் வேலைக்காக தன் உயிரையும் விட துணிந்ததை நினைத்து பேரரசு பெருமையடைகிறார். அதனால் இருவரையும் காப்பாற்றுகிறார் ஆனால் இலக்கியன் அவரை சுட்டுவிடுகிறான். காசி இலக்கியனை சுட்டுவிடுகிறார் பேரரசு பழியை ஏற்றுகொண்டு உயிரை விடுகிறார். கடைசியில் காசி கதாநாயகியை கல்யாணம் முடித்து தான் பிறந்த கிராமத்திற்கு திரும்புகிறார்.\n\n\nSection::::வசூல்.\nவிஜயகாந்த் ரமணா படத்திற்கு பின் பெரிய வெற்றிபடமாக பேரரசு அமைந்தது. இந்தியா முழுவதும் 90% தொடக்கம் கிடைத்தது. 8 கோடி செலவில் எடுக்கப்பட்டு 14 கோடி அறுவடை செய்து வணிக ரீதியாக வெற்றியடைந்தது.\n\n"}
{"id": "311090", "url": "https://ta.wikipedia.org/wiki?curid=311090", "title": "சுவர்ணலட்சுமி", "text": "சுவர்ணலட்சுமி\n\nசுவர்ணலட்சுமி, இந்தியாவின் தமிழ்நாட்டைச் சேர்ந்த கண் பார்வையற்ற மாற்றுத்திறனாளி ஆவார். சென்னை \"சிறு மலர் கான்வெண்ட்\" பள்ளியில் பத்தாவது வரை படித்து, தற்போது புதுச்சேரியில் அரசு மேனிலைப் பள்ளியில் படித்து வருகிறார். இவர் முற்போக்குச் சிந்தனையும், நல்ல பேச்சாற்றலும் கொண்டவர். இவர் தமிழ்நாடு மற்றும் புதுச்சேரிக்கான குழந்தைகளின் நாடாளுமன்றம் என்ற அமைப்பின் தலைமை அமைச்சராக செயல்படுகிறார்.\n\nமொத்த உள்நாட்டு உற்பத்தியில் ஆறு விழுக்காடு குழந்தைகளின் கல்விக்கும், மூன்று விழுக்காடு குழந்தைகளின் மருத்துவத்திற்கும், அனைத்து நாட்டு அரசுகளும் ஒதுக்கீடு செய்ய வேண்டும் என வலியுறுத்தும் ஒன்பது எனது (Nine is Mine) குறிக்கோளுடன் ஐக்கிய நாடுகள் அவையின் பொதுச் சபையின் 70வது அமர்வில், 21 செப்டம்பர் 2015 அன்று உரையாற்றினார்.\n\nஇவருடன் \"பூர்ணா மாலாவத்\", (தெலங்கானா) மற்றும் \"யசஸ்வி குமுதம்\" (போபால்), மத்தியப் பிரதேசத்தைச் சேர்ந்த இரண்டு பள்ளிச் சிறுமிகளும் உரையாற்றினர்.\n\nஎனது உலகம், எனது குரல் (‘My World, My Voice’) என்ற தலைப்பில் குழந்தைகளின் உரிமைகளுக்கான இருபது அம்சக் கோரிக்கைகள் கொண்ட அறிக்கையை, நியூயார்க் மற்றும் இந்தியாவில் செயல்படும் ஐக்கிய நாடுகளின் சிறுவர் நிதியத்திடம் வழங்கியுள்ளனர். \n"}
{"id": "311091", "url": "https://ta.wikipedia.org/wiki?curid=311091", "title": "குழந்தைகளின் நாடாளுமன்றம், தமிழ்நாடு-புதுச்சேரி", "text": "குழந்தைகளின் நாடாளுமன்றம், தமிழ்நாடு-புதுச்சேரி\n\nகுழந்தைகளின் நாடாளுமன்றம், என்ற அமைப்பு குழந்தைகளின் கல்வி, மருத்துவம் போன்ற உரிமைகளை நிலைநாட்டவும், மற்றும் குழந்தைத் திருமணம், குழந்தைகளை வேலைக்கு அனுப்புவதை தடுக்கவும், குழந்தைகள் மற்றும் பெற்றோர்களிடையே விழிப்புணர்வு ஏற்படுத்தவும் 2007ஆம் ஆண்டில் நிறுவப்பட்டது. தமிழ்நாடு மற்றும் புதுச்சேரி அரசுக்கான குழுந்தைகள் நாடாளுமன்றத்தை நிறுவியவர், கன்னியாகுமரி மாவட்டத்தைச் சேர்ந்த சமூக ஆர்வலர் எம். ஜோசப் என்பவர் ஆவார். இந்தியாவில் இது போன்ற அமைப்புகள் 23 மாநிலங்களில் செயல்படுகிறது.\n\nதமிழ்நாடு மற்றும் புதுச்சேரி குழந்தைகளின் நாடாளுமன்றத்தின் தற்போதைய தலைமை அமைச்சராக (Prime Minister) செயல்படுபவர் பள்ளி மாணவி சுவர்ணலட்சுமி ஆவார். இவர் ஒன்பது எனது (Nine is Mine) என்ற தலைப்பில் (Nine is Mine) ஐக்கிய நாடுகள் அவையின் பொதுச் சபையின் 70வது அமர்வில், 21 செப்டம்பர் 2015 அன்று உரையாற்றினார்.\n\nSection::::விருதுகள்.\nகுழந்தைகளின் உரிமைகளுக்காக போராடும் சிறந்த அமைப்பிற்கான ஐக்கிய நாடுகளின் சிறுவர் நிதியத்தின் \"சான் மரினோ அலெக்சாண்டர் போதினி விருதை\" (San Marino Alexander Bodini Award) 2009இல் இவ்வமைப்பு பெற்றுள்ளது.\n\n"}
{"id": "311102", "url": "https://ta.wikipedia.org/wiki?curid=311102", "title": "பெருங்குடி ஏரி", "text": "பெருங்குடி ஏரி\n\nபெருங்குடி ஏரி (Perungudi Lake) என்பது 50 ஏக்ர் பரப்பளவிலான ஒரு ஏரியாகும். இது தமிழ்நாட்டின் சென்னையின் தகவல் தொழில்நுட்ப நடைபாதையான, ராஜீவ் காந்தி சாலை அருகே அமைந்துள்ளது. இது சென்னையின் பாதுகாக்கப்பட்ட ஏரிகளில் ஒன்றாகும். இது முழுமையாக சுற்றுச் சுவர் கொண்டும் கிழக்கு மற்றும் தெற்குப்பக்கங்களில் நடை பாதைகள் அமைக்கப்பட்டும் உள்ளன.\n\nகாலத்தில், ஏரி அதன் அருகில் இருந்த விவசாய நிலங்களுக்கான பாசன நீர் ஆதாரமாக இருந்தது. தற்போதும் இந்த ஏரி சுற்றியுள்ள சில குடியிருப்புகளின் குடிநீர் தேவைகளை பூர்த்தி செய்வதில், மற்றும் நிலத்தடி நீர் வளத்தை பாதுகாப்பதில் உதவுகிறது. அதிக மழைக்குப் பின்னர் அருகில் உள்ள குடியிருப்பு பகுதிகளில் இருந்து மழைநீர் வாய்கால்கள் வழியாக ஏரிக்குச் செல்கிறது. \n\nபெருங்குடி ஏரி பள்ளிக்கரணை சதுப்பு நிலத்துடன் பெருங்குடி / வேளச்சேரி / பள்ளிக்கரணைவழியாக இணைக்கப்பட்டுள்ளது.\n\nஅருகில் முதன்மையான சில குடியிருப்புகளின் பெயர்கள் குறிஞ்சி நகர், காமராஜ் நகர், ரமணா கட்டிடம், கிரீன் ஏக்கர்ஸ் போன்றவை ஆகும்.\n\nSection::::2015 வெள்ளமும் சுயபரிசோதனையும்.\nஇந்த ஏரியில் அபகரிப்புகள் மற்றும் மோசமான பராமரிப்பின் காரணமாக 2015 திசம்பரில் ஏற்பட்ட பெருமழையின்போது 25% விழுக்கடு அளவுக்கே ஏரியால் மழை நீரை தக்க வைக்க இயன்றது. இந்த ஏரியின் அழகு அதன் அருகிலுள்ள குடியிருப்பாளர்களின் கவனத்தை ஈர்த்தது மற்றும் மாசு, துஷ்பிரயோகம், அபகரிப்புகள், சாக்கடை நீர் கலத்தல், கழிப்பிடங்களை, நீர் திருட்டு ஆகியவற்றில் இருந்து ஏரியைப் பாதுகாக்க மக்கள் மன்றம் தொடங்க அப்பகுதி மக்கள் முடிவெடுத்தனர். 2016 ஜனவரி 26 ஆம் திகதி அருகிலுள்ள 15 குடியிருப்பு சங்கங்களில் இருந்து மக்கள் ஏரியில் கூடி ஏரி பாதுகாக்கும் நோக்கத்துடன் ஒன்றாக கைகோர்த்தனர்.\n"}
{"id": "311106", "url": "https://ta.wikipedia.org/wiki?curid=311106", "title": "வெடியரசன்", "text": "வெடியரசன்\n\nவெடியரசன் (\"Vedi Arasan\") கி.மு 200 இல் வாழ்ந்ததாக அறியப்படும் ஈழத்தமிழ் மன்னர். விஷ்ணுபுத்திர வெடியரசன் என்றும் அழைக்கப்படும் இம் மன்னர் இலங்கையின் நெடுந்தீவு, காரைநகர் போன்ற இடங்களில் தன்வம்சத்தோடு ஆட்சி செய்துள்ளார். தற்காலத்திலும் இவனது வம்சத்தினர் யாழ்ப்பாணத்திலுள்ள காரைநகர், தொல்புரம், வட்டுக்கோட்டை, நவாலி, ஊர்காவற்துறை, மன்னார், பருத்தித்துறை, நெடுந்தீவு ஆகிய இடங்களிலும், பெரும்பாலானோர் மட்டக்களப்பிலும் வாழ்கின்றனர். இம் மன்னர் தனது ஆட்சிக் காலத்தில் பயன்படுத்திய கோட்டை தற்பொழுதும் நெடுந்தீவில் காணப்படுவதோடு வெடியரசன் கோட்டை என்ற பெயராலும் அழைக்கப்படுகின்றது. காரைநகரில் வெடியரசன் வீதி என்ற பெயரில் வீதியொன்றும் காணப்படுகின்றது. இம்மன்னருடைய வம்சாவழியினர் முக்குவர் என்ற சாதிப் பெயரால் அழைக்கப்படுகின்றனர். இவர்கள் யாழ்ப்பாணத்தில் ஆதிக்க சமூகமாக இல்லாமல் இருக்கின்றனர். மட்டக்களப்பைப் பொறுத்தவரை ஓல்லாந்தர் காலத்தில் இருந்து ஆதிக்க சமூகமாகக் காணப்படுகின்றனர்.\n\n\n"}
{"id": "311111", "url": "https://ta.wikipedia.org/wiki?curid=311111", "title": "லாரன்சு வளைகோடு", "text": "லாரன்சு வளைகோடு\n\nபொருளியலில் லாரன்சு வளைகோடு (\"Lorenz Curve\") என்பது வருமான ஏற்றத்தாழ்வுகளை அளக்கப்பயன்படும் உத்தி ஆகும். லாரன்சு வளைகோடு வருமானம் எவ்வளவு பரவலாக உள்ளது என்பதை அளக்கும் உபாயம். மார்க்சு ஓ லாரென்சு என்பவர் 1905 ஆம் ஆண்டு இதை முதலில் உருவாக்கினார்.\n\nSection::::விளக்கம்.\nசமுதாயத்தில் ஏற்றத்தாழ்வுகள் எங்கும் பரவிகிடக்கின்றது. இவ்வகையான ஏற்றத்தழ்வுகளை குறிப்பாக பொருளாதார ஏற்றத்தாழ்வுகளின் நிலையை அறிய லாரென்சு வளைகோடு உதவும். இது ஒரு முழுமையான அளவு கோல் அல்ல என்றாலும் நிலையை அறிய இது ஓரளவு உதவும். சமுதாயம் குடும்பங்களைக் கொண்டது. குடும்பங்களைக் குழுக்களாக வகுத்துக் கொள்ளவெண்டும் அவைகளின் வருமானத்தை கணக்கிட்டு அதனை விழுக்காட்டில் கணக்கிட்டுக் கொண்டு லாரென்சு வளை கோட்டை வரையலாம். இது குடும்பங்களின் திரண்ட மொத்த விழுக்காட்டையும் (Cumilative percentage of Families), வருமானத்தின் திரண்ட விழுக்காட்டினையும் (Cumilative percentage of Income) கொண்டு இதனை வரையலாம்.\n\nSection::::வருமானத்தில் ஏற்றத்தாழ்வுள்ள நிலை.\nகீழ்க்கண்ட பட்டியலைக்காணலாம்\n\nபட்டியலில் காண்பது போல் கடைசி ஐந்து குழு, மொத்த வருமானத்தில் 10 விழுக்காடு மட்டும் பெறுகின்றனர். அதற்கு மேல் இரண்டாவதாக உள்ள குடும்பங்கள் குழு 15 விழுக்காடு வருமானத்தையும் இதுபோல மற்ற குடும்பங்களும் பெறுகின்றன.\nவரைபடம் லாரென்சு வளைகோட்டை விளக்குகிறது.வரைபடத்தில் ‘Y’ அச்சில் குடும்பங்களின் திரண்ட வருமான விழுக்காடும் ‘X’ அச்சில் குடும்பங்களின் திரண்ட விழுக்காடும் குறிக்கப்பட்டுள்ளது. வளைகோடு ‘OE’ பட்டியலில் உள்ள குடும்பங்களின் குழுக்களின் அடிப்படையிலும், குடும்பங்களின் திரண்ட வருமானத்தின் விழுக்காடின் அடிபடையில் வரையப்ப்பாட்டுள்ளது. இந்த வளைகோடு தான் லாரென்சு வளை கோடு என அழைக்கப்படுகிறது. இவ் வளைகோட்டின் புள்ளி ‘C’, 40 விழுக்காடு குடும்ங்கள் 20 விழுக்காடு வருமானமே ஈட்டுகின்றன எனபதைக்காட்டுகிறது\n\nSection::::ஏற்றத்தாழ்வு அற்ற நிலை.\nவருமானத்தில் ஏற்றத்தாழ்வே இல்லை என்றால் எப்படிப்பட்ட வளைகோடு இருக்கும் என்பதையும் இவ்வரைபடத்தி்லேயே அறியலாம். ஒவ்வொரு விழுக்காடு குடும்பமும் ஒரே மாதிரியான வருமான விழுக்காட்டைப் பெற்றால் இது 45 கோணம் நேர் கோடாக இருக்கும். இதையும் வரைபடத்தில் காணலாம். இந்த நேர்க்கோட்டில் எந்த புள்ளியிலும் குடும்பங்களின் விழுக்காடும் திரண்ட வருமானத்தின் விழுக்காடும் சமமாகவே இருக்கும். எடுத்துக்காட்டாக புள்ளி ‘F’ ல் 40 விழுக்காடு குடும்பத்தினர் 40 விழுக்காடு வருமானதை ஈட்டுகின்றனர். இங்கு வருமானத்தில் ஏற்ற தாழ்வு இல்லை.\n\nSection::::கினி குணகம்.\nலாரன்சு வளைகோட்டின் மூலம் எந்த அளவு வருமான ஏற்றத்தாழ்வு உள்ளது என்பதை அளக்க இந்த கினி குணகம் உதவும். இது வரைபடத்தில் பொருளாதார ஏற்றத்தாழ்வைக் குறிக்கும் லாரென்சு வளைகோட்டிற்கும், ஏற்றத்தரழ்வே இல்லாத நிலையை குறிக்கும் நேர்க்கோட்டிற்கும் இடைப்பட்ட பகுதியில் அறியப்படுகிறது.\nகினி குணகத்தை வரைபடம் தெளிவாக விளக்குகிறது. வண்ணமிட்ட பகுதி கினி குணகம் ஆகும்.கினி குணகம் பூஜ்யத்திற்கும் ஒன்றிற்கும் இடைப்பட்டதாகவே இருக்கும். கினி குணகம் 0' என்றால் இது ஏற்றத் தாழ்வே இல்லாத சமுதாயம் எனவும் கினி குணகம் 1 என்றால் முற்றிலுமாக ஏற்றத்தாழ்வு உள்ள சமுதாயம் என்றும் பொருள். கினி குணகம் 1 என்றால் நாட்டின் செல்வம் எல்லாம் ஒருவனிடமே குவிந்து கிடக்கின்றது என்று பொருள். அதிகமான கினி குணகம் அதிகமான ஏற்றத்தாழ்வுகளையும் குறைந்த கினி குணகம் குறைவான ஏற்றத்தாழ்வுகளையும் தொிவிக்கும்\n\n\n\n"}
{"id": "311121", "url": "https://ta.wikipedia.org/wiki?curid=311121", "title": "ஆமோர் (பிரெஞ்சுத் திரைப்படம்)", "text": "ஆமோர் (பிரெஞ்சுத் திரைப்படம்)\n\nகாதல் (\"Love\", ) 2012 ஆம் ஆண்டு பிரெஞ்சு மொழியில் ஆஸ்திரியாவின் மைக்கேல் கானேக் என்பவரால் எடுக்கப்பட்ட காதல் திரைப்படம் ஆகும். இப்படத்தில் நடித்திருப்பவர்கள் ஜீன் லூயிஸ் டிரின்டிக்னான்ட் மற்றும் பிரான்சு நடிகையான இம்மனுல் ரிவா ஆகியோர் ஆவர். 2012 கேன்ஸ் திரைப்பட விழாவில் தங்கப் பனை என்ற பரிசைப் பெற்றது. மேலும் 85வது சங்க விருதுகள் வழங்கும் விழாவில் சிறந்த வெளிநாட்டு மொழி திரைப்படத்திற்கான சங்க விருது பெற்றது. சிறந்த திரைப்படத்திற்கான சங்க விருது இப்படத்திற்கு வழங்கப்பட்டது. சிறந்த நடிகைக்கான சங்க விருது இம்மனுல் ரிவாவிற்கு வழங்கப்பட்டது. சிறந்த மூலத் திரைக்கதைக்கான சங்க விருது மற்றும் சிறந்த இயக்குனருக்கான சங்க விருதும் இப்படத்தின் இயக்குனர் மைக்கேல் கானேக் என்பவருக்கு வழங்கப்பட்டது. இப்படத்தில் 85 வயதான இம்மனுல் ரிவா சிறப்பாக நடித்திருந்தார்.\n25வது ஐரோபிய திரைப்பட விருதுகள் வழங்கும் விழாவில் 6 தகுதிகளுக்கு போட்டியிட்டு 4 தகுதிகளில் வெற்றிபெற்றது. மேலும் 2012ஆம் ஆண்டுக்கான தேசிய சங்கம் திரைப்படம் விமர்சன விருதுகள், 66 வது பிரித்தானியப் பேரரசு| சங்க விருதுகள், 2012 ஆம் ஆண்டுக்கான 38 வது சீசர் விருது போன்றவற்றையும் வென்றது. மொத்தமாக 55 பரிசுகளைப் பெற்றுள்ளது.\n\nSection::::கதை.\nபெரிய அடுக்குமாடியில் துர்நாற்றம் வீசுவதாக வந்த புகாரின்பேரில் காவல்துறை, மற்றும் தீயணைப்புத்துறை அதிகாரிகள் சோதனை செய்கிறார்கள். அப்போது சில நாட்களுக்கு முன்னர் இறந்த முதிய வயது பெண்மணி இறந்து கிடக்கிறாள். அவள் தலையணையைச்சுற்றி பூக்கள் தூவப்பட்டுள்ளது. இப்படி காட்சி துவங்குகிறது.\n\nஅந்த வீட்டில் அன்போடு வாழ்ந்த காதல் இணைகளில் பெண்ணுக்கு பக்கவாதம் ஏற்பட்டு படுத்த படுக்கையாக மாறிவிடுகிறாள். உயிருக்கு உயிரான தன் மனைவியை தள்ளாத வயதிலும் பொக்கிசமாகக் பாதுகாக்கிறான் கணவன். ஒரு கட்டத்தில் அவள் படும் உடல் உபாதைகளைப் பார்த்து கண்ணீர் வடிக்கிறான். எல்லை மீறிப்போன உடல் உபாதைக்கு தன் மனைவி உட்பட்டது கண்டு வேதனை அடைந்து தலையணையால் அவள் முகத்தை அழுத்தி உயிரைப் போக்கிவிடுகிறான்.\n\n"}
{"id": "311123", "url": "https://ta.wikipedia.org/wiki?curid=311123", "title": "பள்ளியறை வழிபாடு", "text": "பள்ளியறை வழிபாடு\n\nபள்ளியறை வழிபாடு என்பது இந்து சமயக் கோயில்களில் அர்த்தசாம பூசைக்கு பிறகு நடத்தப்படும் வழிபாடாகும். இல்லறத்தில் இருப்பதைப் போல இந்து சமயத்திலும் கணவன் மனைவிகளாக இறைவன் இறைவி இருப்பதால், அவர்களை ஒன்றாக பள்ளியறையில் சேர்த்து வழிபாடு நடத்தப்படுகிறது. \n\nSection::::திருவரங்கத்தில்.\nதிருவரங்கம் அரங்கநாதர் கோயிலில் நடைபெறுகின்ற பள்ளியறைப் பூசையானது உற்சவர் சிலைகளைப் பள்ளியறையில் வைத்து நடத்தப்படுகிறது. \n\nமூலவர் சந்நிதியில் அர்த்தசாம பூசை முடிந்தவுடன், சயனபேரர் எனும் சின்ன பெருமாளை மேளதாளத்துடன் பல்லக்கில் தாயார் சந்நிதிக்குக் கொண்டு வருகின்றனர். தாயார் சந்நிதியின் மங்கள ஆராத்திக்குப் பிறகு உற்சவ தாயாரான கருமாட்சியுடன் சயனபேரரும் வெள்ளி ஊஞ்சல் ஆடுகின்றனர். பூசைக்குப் பின் இருவரையும் பள்ளியறையில் வைக்கின்றார்கள். \n\nபள்ளியறை பூசையில் பசும்பால், வெல்லம், குங்குமப்பூ ஆகியவற்றால் செய்யப்பட்ட நிவேதனம் மக்களுக்குக் கொடுக்கப்படுகிறது. இதனைக் குழம்பு பால் என்கின்றனர். \n\nமறுநாள் காலை சயனபேரரும், கருமாட்சியும் அம்மன் சந்நிதிக்கு கொண்டு வரப்படுகிறார்கள். கருமாட்சி தாயார் சந்நிதியில் இருக்க, சயனபேரரை மூலவர் சந்நிதிக்குக் கொண்டு செல்கின்றனர். இதன் பிறகே விஸ்வரூப தரிசனம் செய்யப்படுகிறது. \n"}
{"id": "311128", "url": "https://ta.wikipedia.org/wiki?curid=311128", "title": "தஞ்சாவூர் பிரதாப வீர அனுமார் கோயில்", "text": "தஞ்சாவூர் பிரதாப வீர அனுமார் கோயில்\n\nதஞ்சாவூர் பிரதாப வீர அனுமார் கோயில், தமிழ்நாடு, தஞ்சை மாவட்டம், தஞ்சாவூரில் மேல வீதியில் அமைந்துள்ளது.\n\nSection::::தேவஸ்தான கோயில்.\nதஞ்சாவூர் அரண்மனை தேவஸ்தானத்திற்கு உட்பட்ட 88 கோயில்களில் இக்கோயிலும் ஒன்றாகும். மராட்டிய மன்னர் பிரதாப சிம்மனின் (கி.பி.1739-1763) காலத்தில் தஞ்சாவூர் இருந்தபோது அவரால் இக்கோயில் கட்டப்பட்டது.\n\nSection::::அமைப்பு.\nஇக்கோயில் முன் மண்டபம், கருவறை, விமானம் ஆகிய அமைப்புகளோடு விளங்குகிறது. முன் மண்டபத்தில் பலிபீடமும், கொடி மரமும் காணப்படுகின்றன. திருச்சுற்றில் பாண்டுரங்கன், ருக்மா பாய் உள்ளனர்.\n\nSection::::மூலவர்.\nஇக்கோயிலின் மூலவராக பிரதாப வீர அனுமார் உள்ளார்.\n\nSection::::சிறப்பு.\nவட மேற்கு மூலையில் அமைந்துள்ளதால் இந்த அனுமாரை மூலை அனுமார் என்றழைக்கப்படுகிறார்.\n\n\n"}
{"id": "311135", "url": "https://ta.wikipedia.org/wiki?curid=311135", "title": "தேசிய ஆசிரியர் கல்விக் குழுமம்", "text": "தேசிய ஆசிரியர் கல்விக் குழுமம்\n\nதேசிய ஆசிரியர் கல்விக் குழுமம் (National Council for Teacher Education (NCTE) என்பது இந்திய அரசால் இந்திய கல்வி முறையில் தரத்தை, நடைமுறைகள் மற்றும் செயல்முறைகள் மேற்பார்வையிட 1995 இல் இயற்றப்பட்ட\" தேசிய ஆசிரியர் கல்விக்குழும் சட்டம்\" (#73, 1993) இன் படி 1995 ஆண்டு அங்கிகாரம் அளிக்கப்பட்ட அமைப்பாகும்.\n\nSection::::வரலாறு.\n1995 க்கு முன், தே.ஆ.க.குழுமம் என்பது இந்திய ஒன்றிய அரசுக்கு ஆலோசனை கூறுவதற்காக 1973 இல் ஏற்படுத்தப்பட்ட அமைப்பாகும். இது அப்போதைய காலகட்டத்தில் மத்திய மனிதவள அமைச்சகத்தின் கீழ் செயல்படத் தொடங்கியது. ஆசிரியர் பயிற்சிப் படிப்பை மேம்படுத்தவும், தரத்தை உறுதிபடுத்தவும் தேசிய கல்வி ஆராய்ச்சி மற்றும் பயிற்சிக் குழு என்ற துறையை அரசால் பின்னர் உருவாக்கப்பட்டது. ஆனால் இந்தியா முழுவதும் இந்த அமைப்புக்கு அதிகாரமளிப்பதில் சில சிக்கல்கள் இருந்தன. இதனையடுத்துத் தேசியக் கல்விக் கொள்கை கொண்டுவரப்பட்டு முறையான அதிகாரம் இந்த அமைப்புக்கு 1995 இல் வழங்கப்பட்டது.\n\nSection::::நிறுவன அமைப்பு.\nதேசிய ஆசிரியர் கல்விக் குழுமத்தின் தலைமையகம் புதுதில்லியில் அமைந்துள்ளது. இந்நிறுவனத்தின சட்டபூர்வமான பொறுப்புகளைக் கவனித்துக் கொள்ள அங்கீகரிக்கப்பட்ட நான்கு மண்டலக் குழுமங்களில் வடக்கு மண்டலக் குழுமம், தெற்கு மண்டலக் குழுமம், மேற்கு மண்டக் குழுமம் ஆகியவை புதுதில்லியிலும், கிழக்கு மண்டலக் குழுமம் மட்டும் புவனேஷ்வரிலும் அமைந்துள்ளன.தேசிய ஆசிரியர் கல்விக் குழுமம் தனக்கு அளிக்கப்பட்ட ஆசிரியர் கல்வியின் ஒருங்கிணைந்த வளர்ச்சி மற்றும் புதுமைகளைத் தூண்டுதல் உள்ளிட்ட செயல்பாடுகளை நிகழ்த்துவதற்காக புது தில்லியில் உள்ள தேசிய ஆசிரியர் கல்விக் குழுமம் மற்றும் அதன் நான்கு மண்டல குழுமங்கள் ஆகியவை நிர்வாகம் மற்றும் கல்விசார் பிரிவுகளைக் கொண்டுள்ளன. இவற்றில் நிர்வாகம் சார்ந்த பிரிவானது நிதி, பணியமைப்பு மற்றும் சட்டபூர்வ விவகாரங்களையும், கல்விசார் பிரிவானது ஆய்வு, கொள்கை திட்டமிடுதல், கண்காணித்தல், கலைத்திட்டம், புதுமைகள், ஒருங்கிணைப்பு, நூலகம் மற்றும் ஆவணப்படுத்துதல் ஆகியவற்றையும் கவனித்துக் கொள்கின்றன. தேசிய ஆசிரியர் கல்விக்குழுமத்தின் தலைமையகமானது அதன் தலைவராலும், மற்ற மண்டலக் குழுக்கள் மண்டல இயக்குநராலும் நிர்வகிக்கப்படுகின்றன.\n\n\n\nSection::::தேசிய ஆசிரியர் கல்விக் குழுமத்தால் அங்கீகரிக்கப்பட்ட படிப்புகள்.\n2014 ஆம் ஆண்டு நவம்பர் 28 ஆம் நாள் பின்வரும் படிப்புகளுக்கான திருத்தப்பட்ட தரம் மற்றும் திட்ட வரையறைகளுக்கான விதிகளை வெளியிட்டது.\n\nSection::::தற்போதைய வாய்ப்பளவு.\nதேசிய ஆசிரியர் கல்விக் குழுமம் இந்திய அரசாங்கத்திற்காக, மிகவும் மாறுபட்ட கட்மைப்பை உடைய, ஆசிரியர் கல்வி்கான தேசிய கலைத்திட்ட வடிவமைப்பு 2009 ஐ தயாரித்துள்ளது. இதே கலைத்திட்ட வடிவமைப்பிற்கான வரைவையும் இந்நிறுவனம் அந்த ஆண்டில் உருவாக்கியுள்ளனது.\n\n2007 ஆம் ஆண்டின் நிலவரப்படி, தேசிய ஆசிரியர் கல்விக் குழுமமானது தனது தலைமையகத்தை புதுதில்லியில் கொண்டிருந்ததோடு தனது மண்டல பிரதிநிதிகனை இன்னும் பல நகரங்களிலும் கொண்டிருந்தது. அலுவல் ரீதியான நான்கு மண்டல குழுக்கள் செய்ப்பூர், பெங்களூர், புவனேசுவரம் மற்றும் போபால் ஆகிய நகரங்களிலிருந்து முறையே வடக்கு, தெற்கு, கிழக்கு மற்றும் மேற்கு மண்டலங்களை கவனித்துக் கொள்கின்றன. இந்தக் குழுமங்கள் ஆசிரியர் பயிற்சி நிறுவனங்களை அங்கீகாரம் செய்வதற்குப் பொறுப்பினை உடையவை ஆகும்.1 சனவரி 2007இன் படி 9045 படிப்புகளை வழங்கும் 7461 ஆசிரியர் பயிற்சி நிறுவனங்களை அங்கீகரித்துள்ளன. இதன் படி அங்கீகரிக்கப்பட்ட ஆசிரியப் பயிற்சி மாணவர்களின் எண்ணிக்கை 7.72 இலட்சமாகும்.\n\nSection::::குழந்தைகளுக்கான இலவச மற்றும் கட்டாயக் கல்வி உரிமைச் சட்ம்.\nமத்திய மனித வள மேம்பாட்டு அமைச்சகம், சமூகக் கல்வி மற்றும் எழுத்தறிவிற்கான அமைச்சகம் ஆகியவை குழந்தைகளுக்கான இலவச மற்றும் கட்டாய கல்விக்கான உரிமைச் சட்டம் பிரிவு 7, உட்பிரிவு 6 இன் கீழ் தொடக்கக் கல்விக்கான கலைத்திட்டம் மற்றும் மதிப்பிடல் நடைமுறைகளை தேசிய கலைத்திட்ட வடிவமைப்பிற்குட்பட்டு உருவாக்கித்தர இந்நிறுவனத்திற்கு அதிகாரம் வழங்கியுள்ளன.\n"}
{"id": "311137", "url": "https://ta.wikipedia.org/wiki?curid=311137", "title": "தாமிர குரோமைட்டு", "text": "தாமிர குரோமைட்டு\n\nதாமிர குரோமைட்டு \"(Copper chromite)\" CuCrO என்ற வேதி வாய்ப்பாடு கொண்ட ஒரு கனிம வேதியியல் சேர்மமாகும். செப்பு குரோமைட்டு என்ற பெயராலும் அழைக்கப்படும் இச்சேர்மம் பல்வேறு கரிம வேதியியல் தொகுப்பு வினைகளில் வினையை நிகழ்த்தும் வினையூக்கியாகப் பயன்படுத்தப்படுகிறது.\n\nSection::::வரலாறு.\nதாமிர குரோமைட்டின் பண்புகள் 1908 ஆம் ஆண்டு முதன்முதலில் விவரிக்கப்பட்டன. வட அமெரிக்காவைச் சேர்ந்த ஓமர் புர்டன் அட்கின்சும் வில்பர் ஆர்த்தர் லாசியரும் சேர்ந்து இவ்வினையூக்கியை உருவாக்கினர். இரண்டாம் உலகப்போருக்குப் பின்னர், பிசர் – திரோபச் செயல்முறையை முன்வைத்து செருமானிய வேதியலர்களிடம் உரையாடல்கள் நிகழ்த்தியதன் அடிப்படையில் இவ்வினையூக்கி உருவாக்கப்பட்டது. இதனால், தாமிர குரோமைட்டு சில சமயங்களில் அட்கின்சு வினையூக்கி அல்லது இலாசியர் வினையூக்கி என்றும் அழைக்கப்படுகிறது.\n\nSection::::வேதியியல் கட்டமைப்பு.\nதாமிர குரோமைட்டு பொதுவாக சிபினல் கட்டமைப்பை ஏற்கிறது. இச்சேர்மத்தின் பகுதிக்கூறுகள் Cu(II), Cr(III) என்ற ஆக்சிசனேற்ற நிலைகளைக் கொண்டுள்ளன. CrCuO·CuO·BaCrO (சிஏஎசு எண் 99328-50-4) மற்றும் CrCuO (சிஏஎசு எண் 12053-18-8) ஆகியன உள்ளிட்ட பல்வேறு கூட்டமைவுகள் இச்சேர்மத்திற்காக அங்கீகரிக்கப்பட்டுள்ளன. வர்த்தக மாதிரிகளில் பெரும்பாலும் பேரியம் ஆக்சைடும் வேறுசில பொருட்களும் கலந்துள்ளன.\n\nSection::::தயாரிப்பு.\nமூன்று பகுதிப்பொருட்களில் ஏதாவது ஒன்றை வெப்பச் சிதைவுக்கு உட்படுத்தி தாமிர குரோமைட்டு தயாரிக்கப்படுகிறது. வினைவேக மாற்றியின் உதவியில்லாமல் தாமிர குரோமேட்டை எரித்தல் வினைக்கு உட்படுத்தி தாமிர குரோமைட்டு தயாரிக்கும் முறை ஒரு பாரம்பரியமான முறையாகும்:.\n\nCuCrO → CuCrO + O\n\nதாமிர பேரிய அமோனியம் குரோமேட்டு என்ற குரோமேட்டுதான் மிகப்பரவலாக தாமிர குரோமைட்டைத் தயாரிக்கப் பயன்படுத்தப்படுகிறது. இந்த முறை மூலம் உற்பத்தி செய்யப்படும் செப்பு குரோமைட்டு கலவையை , பேரியத்துடன் வினைபுரியாத பொருட்களைக் கொண்டிருக்கும் செயல்முறைகளில் மட்டுமே பயன்படுத்த முடியும். ஏனெனில், தாமிர பேரிய அமோனியம் குரோமேட்டு சிதைவடையும் போது பேரியத்தையும் ஒரு விளைபொருளாகக் கொடுக்கிறது. அசிட்டிக் அமிலத்தில் கழுவுதல், தெளிய வைத்து இறுத்தல், சூடுபடுத்தல் மற்றும் எஞ்சியிருக்கும் திண்மத்தை சூடுபடுத்தி உலர்த்துதல் ஆகிய படிநிலைகளை உள்ளடக்கிய அசிட்டிக் அமிலப் பிரித்தெடுத்தல் முறையில், இவ்வினையில் உடன் விளையும் தாமிர ஆக்சைடு பிரித்தெடுக்கப்படுகிறது. இவ்வினைகளின் இறுதியில் தூய்மையான தாமிர குரோமைட்டு கிடைக்கிறது. தாமிர பேரிய அமோனியம் குரோமேட்டு பொதுவாக மூடுலையில் இடப்பட்டு 350 முதல் 450 பாகை செல்சியசு வெப்பநிலைக்குச் சூடுபடுத்துவதால் தாமிர குரோமைட்டு தயாரிக்கப்படுகிறது:\nBaCu(NH)(CrO) → CrCuO + CuO + 2 Ba + 4 HO + 4 Cr + N + 6 O\n\nதாமிர குரோமைட்டு தயாரிப்பதற்கு தாமிர அமோனியம் குரோமேட்டும் பயன்படுத்தப்படுகிறது. பேரிய அமோனியம் குரோமேட்டைப் பயன்படுத்தி தாமிர குரோமைட்டு தயாரிக்கும் வழிமுறைக்கு மாற்றாக தாமிர அமோனியம் குரோமேட்டு சேர்மம் கருதப்படுகிறது. குறிப்பாக, பேரியத்துடன் வினைபுரியும் வேதிச்சேர்மங்களைத் தயாரிக்க இம்முறை பயன்படுகிறது. அசிட்டிக் அமிலத்தில் கழுவுதல், தெளிய வைத்து இறுத்தல், சூடுபடுத்தல் மற்றும் எஞ்சியிருக்கும் திண்மத்தை சூடுபடுத்தி உலர்த்துதல் ஆகிய படிநிலைகள் மூலம் மாசுக்களை அகற்றல் இங்கும் பின்பற்றப்படுகிறது. தாமிர அமோனியம் குரோமேட்டு பொதுவாக மூடுலையில் இடப்பட்டு 350 முதல் 450 பாகை செல்சியசு வெப்பநிலைக்குச் சூடுபடுத்துவதால் தாமிர குரோமைட்டு உருவாகிறது:\n\nCu(NH)(CrO) → CrCuO + CrO + 4 HO + N\n\nகட்டமைப்பில் பேரியத்தைப் பகுதிப்பொருளாகக் கொண்ட செயல்திறன் மிக்க தாமிர குரோமைட்டு வினையூக்கியை பேரியம் நைட்ரேட்டு, தாமிர(II) நைட்ரேட்டு மற்றும் அமோனியம் குரோமேட்டு முதலிய சேர்மங்களின் கரைசலில் இருந்து தயாரிக்கலாம். இம்மூன்று சேர்மங்களும் சேர்ந்து உருவாகும் வீழ்படிவை 350 முதல் 450 பாகை செல்சியசு வெப்பநிலைக்குச் சூடுபடுத்துவதால் தாமிர குரோமைட்டு வினையூக்கி உருவாகிறது.\n\nCu(NO) + Ba(NO) + (NH)CrO → CuCrO•BaCrO\n\n\nSection::::விளக்கப்பட்ட வினைகள்.\nஉயர் வாயு அழுத்தத்திலும் உயர் வெப்பநிலையிலும் ஐதரசன் பங்கேற்கும் வினைகள் மேற்கொள்ளப்படுகின்றன. உயர்தர வினையூக்கியான ரானே நிக்கலும் எசுத்தர் ஒடுக்க வினைகளில் பயன்படுத்தப்படுகிறது. அறை வெப்பநிலையும் அதே ஐதரசன் வாயு அழுத்தமும் இருப்பதே ரானே நிக்கல் பயன்படுத்துவதற்கு சாதகமான சூழலாகும். இருந்தாலும், அதிக விகித அளவில் வினையூக்கிகளும் வினையாக்கிகளும் இதற்காகப் பயன்படுத்த வேண்டியுள்ளது\n\n\n"}
{"id": "311144", "url": "https://ta.wikipedia.org/wiki?curid=311144", "title": "கல்லுக்குழி ஆஞ்சநேயர் கோயில்", "text": "கல்லுக்குழி ஆஞ்சநேயர் கோயில்\n\nகல்லுக்குழி ஆஞ்சநேயர் கோயில் என்பது திருச்சிராப்பள்ளி மாவட்டம் கல்லுக்குழி எனும் ஊரில் அமைந்துள்ளது. இக்கோயிலில் யோக ஆஞ்சநேயர், விநாயகர், முருகன், நவகிரகம், சக்கரத்தாழ்வார், பாண்டுரங்கன், நாகர் போன்ற சன்னதிகள் உள்ளன.\n\nஇக்கோயில் 500-1000 வருடங்களுக்கு முன்பு தோன்றியதாகும். \n\nSection::::மூலவர்.\nஓரடி உயரமுள்ள மூலவர் சிலை. இந்த சிலையின் இடம் பாதம் வடக்கு நோக்கியும், வலது பாதம் கிழக்கு நோக்கியும் உள்ளது. இடது கரத்தில் பாரிஜாத மலரை வைத்திருக்கிறார்.. வலது கரத்தில் அபய ஹஸ்தம் எனும் ஆசி வழங்குதல் நிலையில் உள்ளார். \n\nSection::::தலவரலாறு.\nசுமார் நூறு வருடங்களுக்கு முன்பு தொடருந்தில் வந்த பயணியை பரிசோதர் பரிசோதித்தார். அந்தப் பயணி அதிக எடை கொண்ட ஒரு மூட்டையை வைத்திருந்தார். அதற்கு சரியான கட்டணம் கட்டப்படவில்லையென கூறி அபராதம் விதித்தார். ஆனால் அதற்கு தன்னிடம் பணம் இல்லையென கூறி அதைப் பிறகு வாங்கிக் கொள்கிறேன் என சென்றுவிட்டார். அதன்பின்பு அவர் வரவேயில்லை. சந்தேகம் கொண்டு அந்த மூட்டையைப் பிரித்துப் பார்த்தால் அதில் ஆஞ்சநேயர் சிலை இருந்தது.\nஅதனை அங்கு பணியாற்றிய ஊழியர்கள் அருகிலேயே கோயில் கட்டி வழிபட்டனர், \n\nSection::::விழாக்கள்.\nஅனுமன் ஜெயந்தி\nஇக்கோயிலில் சுதர்சன யாகத்தினை மாதந்தோறும் செய்கின்றனர்.\n"}
{"id": "311147", "url": "https://ta.wikipedia.org/wiki?curid=311147", "title": "புதுப்பாக்கம் ஆஞ்சநேயர் கோயில்", "text": "புதுப்பாக்கம் ஆஞ்சநேயர் கோயில்\n\nபுதுப்பாக்கம் வீரஆஞ்சநேயர் கோயில் என்பது சென்னை புதுப்பாக்கம் எனுமிடத்தில் உள்ளது. இக்கோயில் 500 - 1000 வருடங்களுக்கு முந்தியது. \n\nஇக்கோயில் கஜகிரி எனும் குன்றில் அமைந்துள்ளது.\n\nSection::::தலவரலாறு.\nநாகாஸ்திரத்தால் வாரன படைகளும், லட்சுமணனும் பாதிக்கப்பட்டார்கள். அவர்களை உயிர்ப்பிக்க ஆஞ்சநேயர் சஞ்சீவி மூலிகையை தேடிச் சென்றார். அங்கு சஞ்சீவி மூலிகையை அறியாமல் தவித்தார். அதனால் சஞ்சீவி மலையை பெயர்த்து தூக்கி வந்தார். அவ்வாறு வருகையில் மாலை நேரமானதால், சந்தியா வந்தனம் செய்ய புதுப்பாக்கம் இடத்தில் வந்தார். இதனால் இத்தலம் சிறப்பு மிக்கதாகும்.\n\n\nSection::::தலசிறப்பு.\nகுன்றின் மீது உள்ள ஆஞ்சநேயர் கோயில்\nஇக்கோயிலில் 108 படிக்கட்டுகள் உள்ளன.\n\nSection::::மூலவர்.\nஇக்கோயிலின் மூலவர் ஆறு அடி உயரமானவர், இந்த மூலவர் வடக்கு நோக்கி உள்ளார். \n"}
{"id": "311148", "url": "https://ta.wikipedia.org/wiki?curid=311148", "title": "திருவெளிச்சை ஆஞ்சநேயர் கோயில்", "text": "திருவெளிச்சை ஆஞ்சநேயர் கோயில்\n\nதிருவெளிச்சை ஆஞ்சநேயர் கோயில் என்பது சென்னை மாவட்டம் திருவெளி்ச்சை எனுமிடத்தில் அமைந்துள்ளதாகும். இந்தக் கோயில் சற்குரு சதாசிவ பிரம்மேந்திரர் எனும் சித்தரால் அடையாளம் காட்டப்பட்டது. பாகவதபுரம் எனும் ஊரில் பிறந்த சித்தர் இவர். \n\nஇக்கோயிலில் பசுபதீசுவர், சித்தி விநாயகர், சிவசுப்ரமணியர், சுந்தர வரதராஜர், கனக வல்லி, பிரத்தியங்கரா தேவி மற்றும் வள்ளலார் ஆகிய தனிச்சந்நிதிகள் உள்ளன.\n\nஇக்கோயிலில் ராமரும் சீதையும் லட்சுமணருடன் உள்ளனர். அவர்களை வணங்கியவாறு ஆஞ்சநேயர் உள்ளார்.\n\nSection::::திருவிழாக்கள்.\nஅனுமன் ஜெயந்தி\nபுரட்டாசி சனிக்கிழமை\n"}
{"id": "311156", "url": "https://ta.wikipedia.org/wiki?curid=311156", "title": "நர-நாராயணன்", "text": "நர-நாராயணன்\n\nநர-நாராயணன் (Nara-Narayana) (; nara-nārāyaṇa) இந்து சமயம் கூறும் இரு தேவர்கள் ஆவார். ஆதிசேஷன் மற்றும் திருமாலின் அவதார இரட்டையர்களான நர-நாராயணர்கள், பூவுலகில் தருமத்தை நிலை நிறுத்த தோன்றினார்கள். மேலும் நர-நாராயாணத் தத்துவம், நிலையற்ற சீவாத்மாவான நரன் (மனிதன்), நிலையான, தெய்வீக பரமாத்மாவான நாராயாணனை அடைய வேண்டியதாக கருதப்படுகிறது.\n\nஇந்து சமய காவியமான மகாபாரதம், கிருஷ்ணரை நாராயணனாகவும், அருச்சுனனை நரனாகவும் குறிக்கிறது. பாகவத புராணத்தில் நர-நாராயணர்களைப் பற்றி குறிப்பிட்டுள்ளது. இரட்டையர்களான நர-நாராயணர்கள் பத்ரிநாத் கோயிலில் குடிகொண்டுள்ளதாக இந்துக்கள் நம்புகின்றனர். \n\nசுவாமிநாராயண் இயக்கத்தினரின் கோயில்களில் நர-நாராயணர்களை மூல தெய்வங்களாக வழிபடும் முறை உள்ளது. மேலும் சுவாமிநாராயணனை நாராயணனின் அவதாரமாக கருதுகின்றனர். \n\nமகாபாரத காவியத்தில், அருச்சுனனை நரனாகவும், கிருஷ்ணரை நாராயணனாகவும் குறிக்கப்பட்டுள்ளது. \n\nமகாபாரதம், அரி வம்சம் மற்றும் புராணங்களின் படி நரன் ஆதிசேசனின் அவதாரமாகவும்; நாராயணன் திருமாலின் அவதாரமாகவும் கருதப்படுகிறது. \n\n\n"}
{"id": "311161", "url": "https://ta.wikipedia.org/wiki?curid=311161", "title": "தேடினேன் வந்தது", "text": "தேடினேன் வந்தது\n\nதேடினேன் வந்தது 1997 ஆவது ஆண்டில் ரவி வர்மா இயக்கத்தில் வெளியான ஒரு இந்தியத் தமிழ்த் நகைச்சுவைத் திரைப்படமாகும். இத்திரைப்படத்தில் பிரபு, கவுண்டமணி, மந்த்ரா, அம்ருதா ஆகியோர் முக்கிய வேடங்களில் நடித்திருந்தனர். விஜயலட்சுமி சீனிவாசன், காஞ்சனா சிவராமன் ஆகியோர் இணைந்து தயாரித்த இத்திரைப்படத்திற்கு சிற்பி இசையமைத்திருந்தார். இத்திரைப்படம் அவ்வாண்டின் தீபாவளி திருநாளான 1997 அக்டோபர் 30 அன்று வெளியானது.\n"}
{"id": "311168", "url": "https://ta.wikipedia.org/wiki?curid=311168", "title": "தஞ்சாவூர் அய்யங்குளம் விசுவநாதர் கோயில்", "text": "தஞ்சாவூர் அய்யங்குளம் விசுவநாதர் கோயில்\n\nதஞ்சாவூர் அய்யங்குளம் விசுவநாதர் கோயில், தமிழ்நாடு, தஞ்சை மாவட்டம், தஞ்சாவூரில் மேல வீதியில் அமைந்துள்ளது.\n\nSection::::தேவஸ்தான கோயில்.\nதஞ்சாவூர் அரண்மனை தேவஸ்தானத்திற்கு உட்பட்ட 88 கோயில்களில் இக்கோயிலும் ஒன்றாகும்.\n\nSection::::அமைப்பு.\nஇக்கோயில் முன் மண்டபம், கருவறை, விமானம் ஆகிய அமைப்புகளோடு விளங்குகிறது. கருவறை கோஷ்டத்தில் துர்க்கை, தட்சிணாமூர்த்தி உள்ளனர். திருச்சுற்றில் நவக்கிரக சன்னதி உள்ளது. அருகே பைரவர், சூரியன், சனீஸ்வரர், அனுமார் உள்ளனர்\n\nSection::::மூலவர்.\nஇக்கோயிலின் மூலவராக விசுவநாதர் உள்ளார். மூலவர் அறையின் வெளிப்புறத்தில் வலப்புறம் விநாயகரும், இடப்புறம் வள்ளி தெய்வானையுடன் கூடிய சுப்பிரமணியரும் உள்ளனர். மூலவர் சன்னதிக்கு அருகே தனியாக விசாலாட்சியம்மன் சன்னதி உள்ளது.\n"}
{"id": "311169", "url": "https://ta.wikipedia.org/wiki?curid=311169", "title": "தஞ்சாவூர் பங்காரு காமாட்சியம்மன் கோயில்", "text": "தஞ்சாவூர் பங்காரு காமாட்சியம்மன் கோயில்\n\nதஞ்சாவூர் பங்காரு காமாட்சியம்மன் கோயில், தமிழ்நாடு, தஞ்சை மாவட்டம், தஞ்சாவூரில் மேல வீதியில் அமைந்துள்ளது. \n\nSection::::அமைப்பு.\nஇக்கோயில் முன் மண்டபம், கருவறை, விமானம், இராஜகோபுரம் ஆகிய அமைப்புகளோடு விளங்குகிறது. \n\nSection::::மூலவர்.\nஇக்கோயிலின் மூலவராக பங்காரு காமாட்சியம்ன் உள்ளார். கருவறையின் முன்பே இரு புறமும் துவாரபாலகிகள் உள்ளனர். கருவறையின் வெளிப்புறத்தில் இடப்புறத்தில் காமகோடியம்மன் சன்னதி உள்ளது.\n\nSection::::குடமுழுக்கு.\nபிரதாமசிம்மன் ஆட்சிக்காலத்தில் இக்கோயில் கட்டப்பட்டது. \n18 மார்ச் 1992 மற்றும் 3 மார்ச் 2004இல் குடமுழுக்கு ஆனதற்கான கல்வெட்டுகள் கோயிலில் காணப்படுகின்றன. 23 மார்ச் 2017இல் குடமுழுக்கு நடைபெற்றது. \n\n"}
{"id": "311174", "url": "https://ta.wikipedia.org/wiki?curid=311174", "title": "ஜோதிலட்சுமி", "text": "ஜோதிலட்சுமி\n\nஜோதிலட்சுமி (\"Jyothi Lakshmi\", 2 நவம்பர் 1948 – 8 ஆகத்து 2016) தென்னிந்தியத் திரைப்பட நடிகையாவார். 1963ஆம் ஆண்டு பெரிய இடத்துப் பெண் என்கிற திரைப்படத்தின் வழியாக வள்ளி பெயர் கொண்ட கதாபாத்திரத்தில் அறிமுகமான இவர் தமிழ், தெலுங்கு, மலையாளம், கன்னடம், இந்தி ஆகிய மொழிகளில் 300க்கும் மேற்பட்ட படங்களில் நடித்து புகழ்பெற்றவர். பெரும்பாலும் இவர் திரைப்படங்களில் பாடலுக்கு மட்டும் நடனமாடுவதில் புகழ்பெற்றவர். இவர் தமிழ்த் திரைப்பட இயக்குநர் டி. ஆர். ராமண்ணாவின் மருமகளாவார். இவரது அத்தை டி. ஆர். ராஜகுமாரி ஆவார். இவரது தங்கை ஜெயமாலினி, இவரது மகள் ஜோதி மீனா ஆகியோர் நடிகைகள் ஆவர். இவர் நடனபயிற்சியாளராகவும் பணியாற்றியுள்ளார். பல காலங்கள் திரையுலகில் இடைவெளி விட்டு நடிக்காமல் இருந்த இவர் சேது படத்தில் கான கருங்குயிலே பாட்டுக்கு ஆடி மீண்டும் திரையுலகில் வலம் வந்தார்.\n\nSection::::மறைவு.\n68 வயதான ஜோதிலட்சுமி இரத்தப் புற்றுநோயால் பாதிக்கப்பட்டிருந்தார்; சிகிச்சைப் பலனின்றி 2016 ஆகத்து 8 இரவு காலமானார்.\n\n"}
{"id": "311181", "url": "https://ta.wikipedia.org/wiki?curid=311181", "title": "மானவ்ஜீத் சிங் சந்து", "text": "மானவ்ஜீத் சிங் சந்து\n\nமானவ்ஜீத் சிங் சந்து (\"Manavjit Singh Sandhu\", பஞ்சாபி: ਮਾਨਵਜੀਤ ਸਿਂਘ ਸਂਧੂ, பிறப்பு: நவம்பர் 3, 1976) இந்திய துப்பாக்கி சுடுதல் விளையாட்டு வீரர் ஆவார். 2006 ஆண்டு ராஜீவ் காந்தி கேல் ரத்னா விருதையும், 1998 ஆம் ஆண்டு அர்ஜுனா விருதையும் பெற்றுள்ளார். மூன்று முறை ஒலிம்பிக் போட்டிகளில் பங்கேற்ற வீரரான இவர் 2004 ஏதென்சு ஒலிம்பிக் போட்டி, 2008 பெய்ஜிங் ஒலிம்பிக் போட்டி, 2012 லன்டன் ஒலிம்பிக் போட்டிகளில் இந்தியாவின் பிரதிநிதியாக முன்னிறுத்தப்பட்டார். மானவ்ஜீத் சிங் சந்து துப்பாக்கி சுடுதலில் உலக தர வரிசையில் முதலிடம் பிடித்த வீரரும் ஆவார்.\n\nSection::::ஆரம்ப காலம்.\nநவம்பர் 3,1976 ஆம் ஆண்டு பிறந்தவர்.). பஞ்சாபில் உள்ள ரட்ட கீரா எனும் கிராமத்தைச் சேர்ந்தவர். இவரின் தந்தை குர்பிர் சிங். சந்த் சனாவரில் உள்ள லாரன்ஸ் பள்ளியில் தனது பள்ளி படிப்பை நிறைவு செய்துள்ளார்.\n\n"}
{"id": "311194", "url": "https://ta.wikipedia.org/wiki?curid=311194", "title": "மு. ஆனந்தன்", "text": "மு. ஆனந்தன்\n\nமுருகேசன் ஆனந்தன் ஓர் இந்திய அரசியல்வாதியும், 15 ஆவது இந்திய மக்களவையின் உறுப்பினரும் ஆவார். இவர் விழுப்புரம் மக்களவைத் தொகுதியில் அதிமுக கட்சியின் வேட்பாளராக போட்டியிட்டு வெற்றிபெற்றார்.\n\n"}
{"id": "311198", "url": "https://ta.wikipedia.org/wiki?curid=311198", "title": "கே. சங்கர்", "text": "கே. சங்கர்\n\nகே. சங்கர் ஓர் இந்தியத் திரைப்பட இயக்குநர், திரைக்கதை ஆசிரியர் மற்றும் திரைப்படத் தொகுப்பாளர் ஆவார். 1926 மார்ச்சு 17 அன்று மலபாரில் (தற்போதைய கேரளம்) பிறந்த இவர் 80க்கும் தமிழ், தெலுங்கு, கன்னடம், மலையாளம், இந்தி உள்ளிட்ட இந்திய மொழித் திரைப்படங்களை இயக்கியுள்ளார்.\n\nSection::::வாழ்க்கைக் குறிப்பு.\nSection::::திரை வாழ்க்கை.\nஇந்தியாவின் புகழ்பெற்ற திரைப்படத் தயாரிப்பு நிறுவனங்களில் ஒன்றான ஏவிஎம் தயாரிப்பகத்தில் படத்தொகுப்பாளராக தனது திரை வாழ்க்கையைத் தொடங்கிய சங்கர், பின்னர் திரைப்படங்களை இயக்கத் தொடங்கினார். இவர் இயக்கிய முதல் திரைப்படம் \"டாக்டர்\" என்னும் சிங்கள மொழித் திரைப்படமாகும். இவர், எம். ஜி. இராமச்சந்திரன் நடித்த \"குடியிருந்த கோயில்\", \"அடிமைப் பெண்\", என். டி. ராமராவ் நடித்த \"பூகைலாஷ்\", ஜெயலலிதா நடித்த \"கௌரி கல்யாணம்\" உள்ளிட்ட திரைப்படங்களை இயக்கியதன் மூலமாக தென்னிந்தியாவின் மூன்று முதல்வர்கள் நடித்த திரைப்படங்களை இயக்கியவர் என்ற பெருமை பெற்றவர்.\n\nபல வெற்றித் திரைப்படங்களை இயக்கிய பின்னர் \"தாய் மூகாம்பிகை\", \"வருவான் வடிவேலன்\" உள்ளிட்ட பக்தித் திரைப்படங்களை இயக்கினார். இவர், தமிழக முதல்வர் ஜெயலலிதாவிடம் \"தமிழ்நாடு அரசின் ராஜா சாண்டோ விருதினைப்\" பெற்றுள்ளார்.\n\nSection::::திரைப்பட விபரம்.\nஇது முழுமையான பட்டியல் அல்ல.\nSection::::மறைவு.\nதனது மனைவி மற்றும் 8 குழந்தைகளுடன் வசித்து வந்த சங்கர், மாரடைப்பின் காரணமாக 2006 மார்ச்சு 5 அன்று இரவு 7 மணியளவில் தனது 80 ஆவது அகவையில் காலமானார்.\n\n"}
{"id": "311202", "url": "https://ta.wikipedia.org/wiki?curid=311202", "title": "ஹேலியோடோரஸ் தூண்", "text": "ஹேலியோடோரஸ் தூண்\n\nஹேலியோடோரஸ் தூண் (Heliodorus pillar) மத்திய இந்தியாவின் சாஞ்சிக்கு அருகில் ஐந்து மைல் தொலைவில், விதிஷா நகரம், விதிஷா மாவட்டம், மத்தியப் பிரதேச மாநிலத்தில் உள்ளது.\n\nஇத்தூண், இந்து சமயத்திற்கு மதம் மாறியவரும், சுங்கப் பேரரசில், இந்தோ கிரேக்க நாட்டின் தூதுவரும், கிருஷ்ண பக்தருமான ஹேலியோடோரஸ் (Heliodorus (votive erector) என்பவரால், கி மு 113இல் பகவான் கிருஷ்ணருக்காக நிறுவப்பட்டது. கிருஷ்ணர் கோயில் முன் அமைந்த இத்தூணின் உச்சியில் கருடச் சிற்பம் அமைந்துள்ளது.\n\nSection::::கல்வெட்டுக் குறிப்புகள்.\nஹேலியோடோரஸ் தூணில் இரண்டு கல்வெட்டுக் குறிப்புகள் உள்ளது.\n\nபிராமி எழுத்தில் பிராகிருத மொழியில் உள்ள முதல் கல்வெட்டு, ஹேலியோடோரசின் நிலையையும், அவருக்கும் சுங்கப் பேரரசு மற்றும் இந்தோ கிரேக்க நாட்டிற்கும் இருந்த அரசியல் உறவுகளையும் விளக்குகிறது.\nஇரண்டாவது கல்வெட்டில், கருடனை வாகனமாகக் கொண்ட வாசுதேவனின் பக்தரும், தக்சசீலாவின் தியோன் என்பவரின் மகனுமான ஹேலியோடோரசன் பெயர் கொண்ட நான், யவன நாட்டின் சக்கரவர்த்தியான ஆண்டியல்கிதாஸ் என்பவரால், காசி நாட்டு மன்னரவையில் தூதராக நியமிக்கப்பட்டேன் என உள்ளது.\n\n"}
{"id": "311205", "url": "https://ta.wikipedia.org/wiki?curid=311205", "title": "இராதா கிருஷ்ணன்", "text": "இராதா கிருஷ்ணன்\n\nஇராதா கிருஷ்ணன் (Radha Krishna) (IAST , சமஸ்கிருதம் राधा कृष्ण), இந்து சமயத்தில், குறிப்பாக வைணவ சமயப் பிரிவில் ஆண்பால் மற்றும் பெண்பால் இணைந்த தத்துவத்திற்கு எடுத்துக்காட்டாக உள்ளது. வைணவ மரபில் சுயம்பகவானாக விளங்கும் கிருஷ்ணரை பரமாத்மாவாகவும், ராதையை ஜீவாத்மாகவும் கருதப்படுகிறது. கிருஷ்ணருடன், இராதை தெய்வமாக கருதப்படுகிறார்.\n\n12ஆம் நூற்றாண்டில் கிருஷ்ண பக்தரான ஜெயதேவர் எழுதிய கீத கோவிந்தம் என்ற நூலில், கிருஷ்ண பக்தையான இராதைக்கும், கிருஷ்ணருக்கும் இடையே மலர்ந்த தெய்வீகக் காதலை வெளிப்படுத்தியுள்ளார்.பிருந்தாவனத்தில் அனைத்து கோபியர்கள் புடைசூழ இராதையுடன், இரவு நேரங்களில் கிருஷணர் ராசலீலை விளையாட்டு ஆடுவது வழக்கம்.\\\n\nவட இந்தியக் கோயில்களில், குறிப்பாக அகில உலக கிருஷ்ண பக்தி இயக்க கோயில்களில் இராதா - கிருஷ்ணரை மூலவராக வைத்து வழிபடும் மரபு உள்ளது. \n\n\n"}
{"id": "311206", "url": "https://ta.wikipedia.org/wiki?curid=311206", "title": "ஈழத்துப் பாடல்களின் பட்டியல்", "text": "ஈழத்துப் பாடல்களின் பட்டியல்\n\nஈழத்துப் பாடல்கள் எனும் இந்தப் பட்டியலில் ஈழத்தில் உருவாக்கப்பட்ட திரையிசை மற்றும் மெல்லிசைப் பாடல்களின் தொகுப்பு தரப்பட்டுள்ளது. இதில் உலகின் பல்வேறு நாடுகளில் பரந்து வாழும் ஈழத்துக் கலைஞர்கள் உருவாக்கிய பாடல்களும் அடங்குகின்றன.\n\n"}
{"id": "311207", "url": "https://ta.wikipedia.org/wiki?curid=311207", "title": "மொஹிடீன் ரஜா", "text": "மொஹிடீன் ரஜா\n\nமொஹிடீன் ரஜா என்பவர் இலங்கையைச் சேர்ந்த எழுத்தாளராவார். இவர் கதைவாணன் என்ற புனைபெயரில் தன்னுடைய படைப்புகளை வெளியிட்டுள்ளார்.\n\n\nSection::::வெளி இணைப்புகள்.\nமொஹிடீன் ரஜாவின் \"அப்பாவின் கடிதம்\" இடம்பெற்றுள்ள மல்லிகை இதழ்\n"}
{"id": "311214", "url": "https://ta.wikipedia.org/wiki?curid=311214", "title": "அமோனியம் பைசல்பேட்டு", "text": "அமோனியம் பைசல்பேட்டு\n\nஅமோனியம் பைசல்பேட்டு \"(Ammonium bisulphate)\" வெண்மையான (NH)HSO. என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். படிகத் திண்மமான இச்சேர்மம் அமோனியம் ஐதரசன் சல்பேட்டு என்ற பெயராலும் அழைக்கப்படுகிறது. கந்தக அமிலம், அமோனியாவால் பாதிநடுநிலையாக்கம் செய்யப்பட்டு அமோனியம் பைசல்பேட்டு விளைபொருளாக உருவாகிறது.\n\nSection::::தயாரிப்பு.\nஅசிட்டோன் சயனோவைதரின் பாதை வழியாக மெத்தில் மெத்தாகிரைலேட்டிலிருந்து பொதுவாக ஓர் உடன் விளைபொருளாக அமோனியம் பைசல்பேட்டு உருவாகிறது \n\nசல்பாமிக் அமிலத்தின் நீர்த்தக் கரைசலை நீராற்பகுப்பு வினைக்கு உட்படுத்தியும் அமோனியம் பைசல்பேட்டு தயாரிக்கலாம். இம்முறையில் மீத்தூய்மையான உப்பு கிடைக்கிறது. \n\nHNSO + HO → [NH]+[HSO]\n\nமேலும், அமோனியம் சல்பேட்டை வெப்பச் சிதைவு செய்தும் அமோனியம் பைசல்பேட்டு தயாரிக்க முடியும்.\n\n(NH)SO → (NH)HSO + NH\n\nSection::::பயன்கள்.\nஅமோனியம் பைசல்பேட்டுடன் மேலும் அமோனியாவைச் சேர்த்து நடுநிலையாக்கம் செய்வதால் அமோனியம் சல்பேட்டு என்ற பயனுள்ள உரம் கிடைக்கிறது. கந்தக அமிலத்திற்கு மாற்றாக சோடியம் பைசல்பேட்டு பொதுவாகப் பயன்படுத்தப்பட்டாலும், வலிமை குறைந்த மாற்றாக அமோனியம் பைசல்பேட்டு பயன்படுத்தப்படுகிறது. \n"}
{"id": "311229", "url": "https://ta.wikipedia.org/wiki?curid=311229", "title": "ஐயர் மலை", "text": "ஐயர் மலை\n\nஐயர் மலை கரூர் மாவட்டம் குளித்தலை அருகே உள்ளது. இம்மலை பேச்சு வழக்கில் அய்யர் மலை என்று அழைக்கப்படுகிறது.\n\nஇந்த மலையின் உச்சியில் இரத்தினகிரீசுவரர் கோயில் அமைந்துள்ளது. இம்மலையின் உயரம் ஏறக்குறைய 1200 அடியாகும். \n\nஇந்த ஐயர் மலையை இரத்தின கிரி, மாணிக்க மலை, சிவாய மலை, ஆராதனசலம், திருவாட்போக்கி மலை என்ற பெயர்களில் அழைத்துள்ளனர். \n"}
{"id": "311235", "url": "https://ta.wikipedia.org/wiki?curid=311235", "title": "தைலக்களிம்பு", "text": "தைலக்களிம்பு\n\nதைலக்களிம்பு (Vaseline) என்பது பெட்ரோலியப் பாகிலிருந்து தயாரிக்கப்படும் ஒரு நீர்மக்கரிமங்களின் கலவை. இருபதாம் நூற்றாண்டின் தொடக்கத்திலிருந்து தேன் மெழுகு மற்றும் வேறு வகையான மெழுகுகளில் கலந்து, உதடு மற்றும் தோல் வறண்டு போகாமல் இருக்கப் பயன்படும் வாசனைத் திரவியங்களில் பயன்படுத்தப்பட்டு வருகின்றது.\n\nSection::::பெயர் மூலம்.\n‘வாசலின்’ என்பது யூனிலிவர் என்னும் ஆங்கில-டச்சு நிறுவனத்தால் தயாரிக்கப்படும் தைலக்களிம்பின் வணிகப்பெயராகும். வாசலின் என்ற பெயர் நீர் எனும் பொருள் கொண்ட செர்மானியச் சொல்லான “வாசர்’ (\"Wasser\") மற்றும் ஆலிவ் எண்ணெய் எனும் பொருள் கொண்ட கிரேக்கச் சொல்லான ஏலையன் (\"έλαιον\", பலுக்கம்:\"Elaion\") என்ற இரண்டு சொற்களின் சேர்க்கையில் உருவானது.\n\nSection::::வரலாறு.\nபெட்ரோலியப் பாகிற்காக பூமியில் ஆழ்துளைக் கிணறு இடும் பொழுது கிடைத்த மெழுகிலிருந்து கோல் மெழுகு கிடைக்கப்பெற்றது. எண்ணெய்க் கிணறுகளில் பணிபுரியும் மக்கள் தீக்காயங்களுக்கு இதைப் பயன்படுத்திவந்ததைக் கண்ட இங்கிலாந்து நாட்டில் பிறந்த அமெரிக்க வேதியலர் ராபர்ட் சேசுபரோ (1837-1933) (Robert Chesebrough), தீப்புண் மற்றும் வெட்டுக் காயங்களுக்குப் பயன்படும் இதன் பண்பைக் கண்டுணர்ந்து, இம்மெழுகைக் காய்ச்சி வடித்து அதன் எச்சத்தை எலும்புக் கரியினால் வடிகட்டித் தைலக்களிம்பைத் தயாரித்தார். சேசுரோ இக்கண்டுபிடிப்பிற்கு அமெரிக்கக் காப்புரிமையை (US Patent 127,568) 1872 ஆம் ஆண்டு பெற்றார்.\n\nசேசுபரோ அமெரிக்காவில் சுற்றுப் பயணம் செய்து, தீயினால் எற்பட்ட காயங்களுக்கும், வெட்டுக் காயங்களுக்கும் தைலக்களிம்பு சிறந்த மருந்து எனக் கூறி, இதன் மருத்துவ குணங்களை விளக்கி விளம்பரம் செய்தார். தைலக்களிம்பைத் தடவுவதால் கிருமிகளிலிருந்தும் ஈரத்திலிருந்தும் பாதுகாக்கப்படுவதால் காயம் விரைவில் குணமாவதற்கு வழியுண்டு. எனினும் இதற்கு ஆராய்ச்சி முறையில் சான்று எதுவும் இருக்கவில்லை. எனவே இவர் தன் கையில் அமிலத்தினாலோ அல்லது தீயினாலோ காயம் ஏற்படுத்திக்கொண்டு அதன்மீது தைலக்களிம்பைத் தடவி அது சரியான பின் எப்படியிருக்கும் என்பதை எற்கனவே தம் கையில் உள்ள வடுவைக் காட்டி விளக்கி வந்தார்.\n\nசேசுபரோ 96 வயது வரை வாழ்ந்தார், இவர் தினமும் ஒரு தேக்கரண்டி தைலக்களிம்பை உட்கொண்டதாகவும், தமக்கு நுரையீரல் உறையழற்சி (Pleurisy) ஏற்பட்ட போது தமது உடலை தைலக்களிம்பினால் பூசி முழுவதும் மறைத்துக் கொண்டதாகவும் அதனால் அவர் விரைவில் குணமடைந்தர் என்றும் கூறப்படுவதுண்டு.\n\nதைலக்களிம்பை உற்பத்தி செய்யும் முதல் தொழிற்சாலை சேசுபரோ உற்பத்தி நிறுவனம் என்ற பெயரில் 1870 ஆம் ஆண்டு நியூயார்க் நகரம், புரூக்லினில் தொடங்கப்பட்டது. இந்த நிறுவனம் ஐரோப்பாவில் 1911 ஆம் ஆண்டு உற்பத்தியைத் தொடங்கியது.\n"}
{"id": "311238", "url": "https://ta.wikipedia.org/wiki?curid=311238", "title": "இரட்டைக் குவியக்கண்ணாடி", "text": "இரட்டைக் குவியக்கண்ணாடி\n\nஇரட்டைக் குவியக்கண்ணாடி (Bifocals) என்பது ஒவ்வொரு கண்ணுக்கும் இரண்டு குவியாடிகளைக் பொருத்திப் பார்ப்பதற்கு உதவி செய்யும் ஒரு கருவியாகும். ஒரு பொருளின் மீது தமது கண்களைத் தெளிவாகக் குவியப்படுத்தி, பொருள்களைத் தெளிவாகக் காணும் திறமை முதுமையடைய அடையக் குறையும். இதற்கு “பிரிஸ்பைபோபியா” (Prisbyobia) என்று பெயர். முதியவர்கள் ஏன் புத்தகம் படிக்கும் பொழுது சிறிது தள்ளி வைத்து படிக்கின்றனர் என்பதற்கு இது தான் காரணம். கண்ணாடியில் கீழ் பகுதியில் உள்ள ஆடி இந்த பிரிஸ்பைபோபியா என்னும் குறைபாட்டை சரி செய்யும் பகுதியாகும். இது அருகில் உள்ள பொருட்களின் மீது பார்வை குவியும் தன்மையைச் சரிசெய்து பார்வை நன்றாகத் தெரிய உதவுகிறது.\n\nSection::::வரலாறு.\nஅமெரிக்க அரசியல் மேதை பெஞ்சமின் பிராங்களின் இதைக் கண்டுபிடித்தாகக் கூறப்பட்டாலும் இதனை யார் எப்பொழுது கண்டுபிடித்தார்கள் என்று அறுதியிட்டுக் கூறச்சான்றில்லை. 1760 ஆம் ஆண்டு துவங்கி பெஞ்சமின் பிராங்களினும் மற்றவர்களும் இக்கண்ணாடியை அணிந்திருக்கலாம். ஜார்ஜ் வாட்லி (George whatley), அமெரிக்க அரசிதழ் (gazette of United states) ஆசிரியர் ஜான் பென்னோவிற்கு (John Fenno) எழுதிய கடிதத்தில் பெஞ்சமின் பிராங்களின் இரட்டைக் குவியக்கண்ணாடியைக் கண்டுபிடித்தாகத் தெரிவித்துளார்.. பெஞ்சமின் பிராங்களினுக்குக் கண்பார்வையில் குறைவிருந்தது. இது குறித்து அவருடைய அறிவியல் ஞானத்தாலும் இந்தக் குறையின் தன்மை அறிந்து இரட்டைக்குவியக் கண்ணாடியைப் பயன்படுத்தி இது குறித்து அவர் விளம்பரம் செய்திருக்கலாம்.\n\nபிராங்களின் அணிந்திருந்த இரட்டைக் குவியக்கண்ணாடியில் ஒவ்வொரு கண்ணின் ஆடிகளும் இரண்டும் தனித்தனி பகுதிகளாக இருந்தன. பத்தொன்பதாம் நூற்றாண்டின் லுயி டி வீக்கர் (Louis de weeker) (1832-1906) இரண்டு பகுதிகளையும் ஒன்றாக இணைக்கும் வழியை கண்டுபிடித்தார். இரட்டைக்குவியக் கண்ணாடி என்னும் சொல்லை முதலில் 1826 ஆம் ஆண்டு ஜான் ஐசக் காக்கின்சு (John Isaac Hawkins) (1772-1854) என்பவர், தாம் அறிமுகப்படுத்திய மூன்று கண்ணாடி வில்லைகளை வேறுபடுத்திக் காண்பிப்பதற்காகப் பயன்படுத்தினார். வயதானவர்கள் அருகிலுள்ள பொருட்களையும், சிறிது தூரத்தில் இருந்த பொருட்களையும் காணமுடியாமலிருந்த குறைபாட்டை காக்கின்சின் இந்த மூன்று குவியக்கண்ணாடி சரி செய்தது. பிற்காலத்தில் 1950 களுக்குப் பின் கண்ணாடிகள் இரண்டு, மூன்று குவியல்கள் அல்லாமல் பல குவியல்களுடன் வரத் தொடங்கின.\n1955 ஆம் ஆண்டு யங்கர் ஆப்டிக்சு நிறுவனத்தைச் சேர்ந்த இர்விங் ரிப்சு (Irwing Rips) என்பவர் பல பார்வை சக்தி கொண்ட கண்ணாடியை உருவாக்கினார். இதுவே பிற்காலத்தில் வளர்வீரிய கண்ணாடி வில்லை (Progressive lens) தயாரிப்பதற்கு முன்னோடியாக இருந்தது.\n\nSection::::அமைப்பு.\nமுதலில் இரண்டு கண்ணாடி வில்லைகளைப் பாதியாக அறுத்து அவற்றை ஒரு சட்டத்தில் மாட்டிப் பயன்படுத்தி வந்தனர். இது போன்று இரண்டு கண்ணாடி வில்லைகளை ஒரு சட்டத்தில் மாட்டிப் பயன்படுத்துவது எளிதில் விடுபடக்கூடியதாக இருந்தது. இதைத் தவிர்ப்பதற்காக லுயி டி வீக்கர் இந்த இரண்டு கண்ணாடி வில்லைகளையும் இணைத்தார். இது பின்பு 1908 ஆம் ஆண்டு டாக்டர். ஜான் எல் பார்சு (Dr. John L. Borsh) என்பவரால் காப்புரிமை பெறப்பட்டது.\nஇரட்டைக் குவியக் கண்ணாடி என்பது இரண்டு பார்வை சக்திகளுடன் கூடிய கண் கண்ணாடி ஆகும். இது பிரிஸ்பைபோபியா (Prisbyobia), மையோபியா (Myopia), கைபரோபோபியா (Hyperopia) மற்றும் ஆஸ்டிக்மாடிசம் (Astigmatism) போன்ற பார்வைக் குறைபாடுகளைச் சரிசெய்யப் பரிந்துரைக்கப்படுகிறது.\n\nSection::::சிக்கல்கள்.\nஇரட்டைக்குவியக் கண்ணாடிகள் ஒருசில சமயம் பயன்படுத்துவோர்களுக்கு தலைவலியையும், மயக்க உணர்வையும் தரும். இக்கண்ணாடியை பயன்படுத்தத் துவங்கியபின் நுகர்வோருக்கு பழகிக்கொள்வதற்கு சில காலம் பிடிக்கும். மூன்று குவியக்கண்ணாடி பயன்படுத்துவதாலோ அல்லது ஒற்றைக் குவியக்கண்ணாடி பயன்படுத்துவதாலோ இதற்குத் தீர்வு உண்டு.\n\nஇங்கிலாந்து நாட்டில் 1969 ஆம் ஆண்டு ஒரு விபத்தில் இரட்டைக் குவியக்கண்ணாடி அணியும் திறமை இழந்தது குறித்து ஒரு வழக்கும் உள்ளது.\n\nSection::::எதிர்காலம்.\nஇரட்டைக் குவியக்கண்ணாடியின் பார்வை சக்தியை விரிவுபடுத்த ஆராய்ச்சிகள் நடைபெற்றுக் கொண்டிருக்கின்றன. கண்ணாடி வில்லைகளின் சக்தி குறிப்பிட்ட அளவு சரிசெய்து கொள்ளும் தன்மைகளைக் கொள்ளும் அளவிற்கு தொழில்நுட்பமும் புதிய பொருட்களும் உருவாக்கப்பட்டுவிடும். இரண்டு கண்ணாடி வில்லைகளுக்கு இடையில் திரவப்படிகத்தை இடைப்பொதிந்து இதுபோன்ற தன்மையை எற்கனவே ஆராய்ச்சியாளர்கள் உருவாக்கியுள்ளனர்.\n\nSection::::விலங்குகளினுலகில் இத்தொழில் நுட்பம்.\nதெர்மோநெக்ட்சு (Thermonectus marmoratus) என்னும் வண்டு, இரண்டு விழித்திரையுடன் கூடிய கண்களைக் கொண்டுள்ளது இது இரண்டு பார்வை சக்தி கொண்ட ‘இரட்டைக் குவியக்கண்ணாடியைப் போன்றது ஆகும் என்று அறிவியலாளர் கூறுகின்றனர். இதுவே விலங்குகளின் உலகத்தில் இந்தத் தொழில் நுட்பம் ஏற்கனவே பயனில் உள்ளது என்பதைக் காட்டுகிறது.\n"}
{"id": "311258", "url": "https://ta.wikipedia.org/wiki?curid=311258", "title": "ஈரெத்தில் சல்பேட்டு", "text": "ஈரெத்தில் சல்பேட்டு\n\nஈரெத்தில் சல்பேட்டு \"(Diethyl sulfate)\" (CH)SO என்ற மூலக்கூற்று வாய்ப்பாடு கொண்ட ஒரு புற்று நோயாக்க வேதிச் சேர்மம் ஆகும். உயர் நச்சுப் பொருளான ஈரெத்தில் சல்பேட்டு நிறமற்று எண்ணெய் தன்மையுடன் அரிக்கும் பண்பைக் கொண்டுள்ளது.\n\nபீனால்கள், அமீன்கள், மற்றும் தயோல்களின் எத்தில் வழிப்பொருட்களைத் தயாரிப்பதில் ஈரெத்தில் சல்பேட்டு ஒரு ஆல்கைலேற்றும் முகவராகப் பயன்படுத்தப்படுகிறது. நெசவுத் தொழிலில் பயனாகும் சாயங்களை பெருமளவில் தயாரிப்பதற்கு ஈரெத்தில் சல்பேட்டு பயன்படுகிறது \n\nSection::::நச்சுத்தன்மை.\nவலிமையான ஆல்க்கைலேற்றும் முகவரான ஈரெத்தில் சல்பேட்டு, டி.என்.ஏயில் எத்தில் தொகுதியைச் சேர்க்கிறது. இதனால் ஈரெத்தில் சல்பேட்டை மரபணுச்சிதைவுக்காரணி எனக் கருதுவர். மனிதர்களிடத்தில் புற்றுநோயை உண்டாக்கும் தன்மைகள் ஏதும் ஈரெத்தில் சல்பேட்டுக்கு இல்லை என்றாலும் விலங்குகளிடத்தில் புற்றுநோயை உண்டாக்கக்கூடியதாக உள்ளது. அனைத்துலக புற்றுநோய் ஆய்வுமையம் ஈரெத்தில் சல்பேட்டை 2ஏ வகை புற்றுநோயாக்கி வேதிப்பொருள் என்று வகைப்படுத்தியுள்ளது . \n\nSection::::தயாரிப்பு.\nடை எத்தில் ஈதர் அல்லது எத்தனால் கரைசலில் அடர் கந்தக அமிலம் அல்லது புகையும் கந்தக அமிலம் சேர்த்து எத்திலீனை ஈர்ப்பதனால் ஈரெத்தில் சல்பேட்டைத் தயாரிக்கலாம்.\n\n"}
{"id": "311267", "url": "https://ta.wikipedia.org/wiki?curid=311267", "title": "உத்குடியாசனம்", "text": "உத்குடியாசனம்\n\nஉத்குடியாசனம் என்பது இந்து சமயங்களில் இறைவனது திருவுருவச் சிலைகளை அமைக்கும் வடிவமாகும். இந்த ஆசன முறை ஒரு காலை நேராக மடித்து பீடத்தில் ஊன்றியும், மறுகாலை நேராக கீழே தொங்கவிட்டவாறும் அமைந்திருப்பதாகும். இந்த ஆசனத்தில் இறைவனுடைய திருமேனி நேராகவும், கம்பீரமாகவும் அமைந்துள்ளது. இந்த ஆசன முறையில் யோக தட்சிணாமூர்த்தியும், அய்யானார் சாமிகளும் அமைக்கப்படுகின்றன. \n"}
{"id": "311268", "url": "https://ta.wikipedia.org/wiki?curid=311268", "title": "நங்கவள்ளி நாடு", "text": "நங்கவள்ளி நாடு\n\nSection::::நங்கவள்ளி வரலாறு.\n சேலம் பகுதி பாண்டியர், பல்லவர், சோழர், சேரர், விசயநகரப் பேரரசு, அதியமான், கன்னடர்கள், நாயக்கர்கள், திப்புசுல்தான், ஆங்கிலேயர்கள் ஆட்சிக்கு உட்பட்டப் பகுதியாக இருந்துள்ளது. சோழமண்டலத்தில் ராசாச்சரிய சதுர்வேதி மங்கலம் என சேலம் அழைக்கப்பட்டது. சைலம் என்பதே சேலம் என மாறியது. இது மலைகள் சூழ்ந்தப் பகுதி என்பதாகும். சேலத்தின் முக்கிய மையப்பகுதியாகவும், காவிரி கரையோரம் அமைந்தப் பகுதியாகவும் நங்கவள்ளி உள்ளது.\n\nSection::::ஒய்சாளர்கள்.\n கி.பி. 13 ஆம் நூற்றாண்டில் நங்கவள்ளி ஒய்சாளர்கள் ஆட்சிக்கு உட்பட்டப் பகுதியாக இருந்துள்ளது. ஒய்சாள மன்னன் இரண்டாம் வீரநரசிம்மன் (1220-1238) என்பவரின் மகன் வீரசோமேஸ்வரன் (1233- 1267) என்பவரால் நங்கவள்ளி சோமேஸ்வரர் திருக்கோவில் கட்டப்பட்டுள்ளது.\n\nவிஜயநகர பேரரசு:\n\n'மதுரை நாயக்கர்கள்:"}
{"id": "311301", "url": "https://ta.wikipedia.org/wiki?curid=311301", "title": "தேவார மூவர்", "text": "தேவார மூவர்\n\nதேவார மூவர் என்பது தேவாரத்தினைப் பாடிய மூன்று நபர்களைக் குறிப்பிடும் சைவசமய சொல்லாக்கமாகும். இவர்களை மூவர், மூவர் முதலிகள் என்றும் அழைக்கின்றனர். இவர்கள் பாடிய தேவாரத் தொகுப்பினை மூவர் தேவாரம் என்று அழைக்கின்றனர். \n\nசைவ சமயத்தின் இலக்கியமான பன்னிரு திருமுறைகளுள் முதல் ஏழு திருமுறைகளை தேவாரம் என்று அழைக்கின்றனர். இந்த தேவாரத்தினைப் பாடிய திருஞானசம்பந்தர், திருநாவுக்கரசர், சுந்தரமூர்த்தி சுவாமிகள் ஆகியோரை தேவார மூவர் என்று அழைக்கின்றனர்.\nதிருமுறைகளில் முதல் மூன்றை திருஞானசம்பந்தரும், அடுத்த மூன்று திருமுறைகளை திருநாவுக்கரசரும், ஏழாம் திருமுறையை சுந்தரமூர்த்தி சுவாமிகளும் பாடியுள்ளனர். \n\nSection::::தேவார மூவர் இசைக் கலை விழா.\nஇராமலிங்கர் பணிமன்றம், நாரத கான சபா ஆகிய இரண்டும் இணைந்து தேவார மூவர் இசைக் கலைவிழாவினை வருடந்தோறும் சென்னையில் நடத்துகின்றன. \n\nSection::::தேவார மூவரைப் பற்றிய நூல்கள்.\nதேவார மூவர் வாழ்வும் வாக்கும் - புலவர்.வீ.சிவஞானம், விஜயா பதிப்பகம் \n"}
{"id": "311304", "url": "https://ta.wikipedia.org/wiki?curid=311304", "title": "வசுகுப்தர்", "text": "வசுகுப்தர்\n\nவசுகுப்தர் சைவ சமயத்தின் பிரிவுகளில் ஒன்றான காசுமீர சைவத்தின் நிறுவனராவார். இவரது காலம் கி.பி 860–925 என்று சொல்லப்படுகிறது.\n\nSection::::சிவசூத்திரம்.\nவசுகுப்தர் சிவசூத்திரம் எனும் நூலை எழுதியுள்ளார். இந்நூல் காசுமீர சைவத்தின் முதல் நூலாகும். இந்நூலில் காசுமீர சைவம் குறித்தான எழுபத்தேழு சூத்திரங்கள் உள்ளன. இந்நூலை சிவபெருமானே வசுகுப்தருக்கு கூறி எழுதப்பட்டதாக நம்பப்படுகிறது.\n\nவசுகுப்தருக்கு சிவபெருமானே சிவசூத்தரம் நூலை தந்தார் என்பதற்கு பல்வேறு தொன்மங்கள் கூறப்படுகின்றன. வசுகுப்தர் மகாதேவ சிகரத்தின் அடிவாரத்தில் ஆசிரமம் அமைத்து தவம் செய்தார். அ்பபோது சிவபெருமான் தோன்றி தான் ஒரு பாறையின் மீது சிவசூத்திரத்தினை பொறித்து வைத்திருப்பதாக தெரிவித்தார். வசுகுப்தர் அப்பாறையைத் தொட்டதும், அப்பாறையானது புரண்டு சிவசூத்தரங்களை காட்டியதாக கூறப்படுகிறது.\n\nSection::::சிவசூத்திரற்கு விளக்கம்.\nவசுகுப்தரின் மாணாக்கர் கல்லாடர் என்பராவார். இவர் தன்னுடைய குருநாதரின் சிவசூத்திரத்திற்கு பொருளை விளக்கி ஸ்பந்த சர்வஸ்வம் எனும் நூலை இயற்றியுள்ளார்.\n"}
{"id": "311310", "url": "https://ta.wikipedia.org/wiki?curid=311310", "title": "சேர்ந்தபூமங்கலம் கைலாசநாதர் கோயில்", "text": "சேர்ந்தபூமங்கலம் கைலாசநாதர் கோயில்\n\nசேர்ந்தபூமங்கலம் கைலாசநாதர் கோயில் என்பது தூத்துக்குடி மாவட்டம் சேர்ந்தமங்கலத்தில் அமைந்துள்ள சிவாலயமாகும். இத்தலம் நவக்கைலாயங்களுள் ஒன்றாகவும், நவக்கிரகங்களில் சுக்ரனுக்கு உரிய தலமாகவும் இருக்கிறது. \n\nSection::::சன்னதிகள்.\nமூலவர் கைலாசநாதர் சுக்கிர அம்சமானவர். அம்பாள் அழகிய பொன்னமை என்ற பெயரில் இருக்கிறார். இவரை சௌந்தர நாயகி என்றும் அழைக்கின்றனர். அம்மன் தெற்கு நோக்கி உள்ளார். கருவறை விமானத்தில் குபேரன் இரு மனைவியரோடு யானை மீது இருக்கிறார். \nகன்னி விநாயகர், சந்திரன், சூரியர், மீனாட்சி, சொக்கநாதர், சனீசுவரர், பைரவர் சந்நிதிகளும், முருப்பெருமான் சன்னதியில் வலப்புறம் திரும்பிய மயில் வாகனத்துடன் இருக்கிறார். \n\nஇக்கோயில் 1000 வருடங்கள் தொன்மையானது. இதனை குலசேகரப் பாண்டியன் அல்லது முதலாம் மாறவர்மன் சுந்தரபாண்டியன் ஆகியோர் கட்டியிருக்கலாம் என ஆய்வாளர்கள் கருதுகிறார்கள்.\n\nSection::::தலவரலாறு.\nஅகத்திய முனிவரின் சீடர்களில் முக்கியமானவரான உரோமச முனிவர் தன் குருவான அகத்தியரின் உதவியுடன் சிவபெருமானை நேரில் தரிசித்து, அதன் மூலம் முக்தி அடைய வேண்டும் என்று விரும்பி தனது குருவிடம் அதற்கான வழிமுறைகளைக் கேட்டதாகவும். அதற்கு அகத்திய முனிவரும் தாமிரபரணி ஆற்றில் 9 தாமரை மலர்களை மிதக்க விட்டு அவை ஒவ்வொன்றாக கரை ஒதுங்கும் இடங்களில் சங்கு மூலம் நீராடி நவக்கிரகங்களின் வரிசையில் சிவபெருமானை வழிபட்டால் சிவபெருமானின் காட்சி கிடைக்கும் என்றும் அதன் மூலம் முக்தி அடையலாம் என்று சொல்லி 9 தாமரை மலர்களை தாமிரபரணி ஆற்றில் மிதக்க விட்டதாகவும் அந்த மலர்களை தொடர்ந்து சென்ற உரோமச முனிவரும் தனது குரு கூறியபடி வழிபட்டு முக்தி அடைந்தார் என்றும் அப்படி அம்மலர்கள் கரை ஒதுங்கிய இடங்கள் தான் இப்போது நவகைலாயங்கள் என்று அழைக்கப்படுவதாகவும் இத்தலங்களின் வரலாறு கூறுகின்றது.\n\nஇவ்வாறு ஒன்பதாவது தாமரை மலர் கரை ஒதுங்கிய இடம் சேர்ந்தபூமங்கலமாகும். இதுவே நவகைலாயத்தின் இறுதி தலமாக உள்ளது.\n\n"}
{"id": "311312", "url": "https://ta.wikipedia.org/wiki?curid=311312", "title": "நவீன மனிதரின் ஆப்பிரிக்கத் தோற்றக் கோட்பாடு", "text": "நவீன மனிதரின் ஆப்பிரிக்கத் தோற்றக் கோட்பாடு\n\nதொல்மானிடவியல் அடிப்படையில், நவீன மனிதரின் ஆப்பிரிக்கத் தோற்றக் கோட்பாடு என்பது, உடற்கூற்றியல் அடிப்படையிலான நவீன மனிதர் தோன்றிய இடம், அவர்களின் தொடக்ககாலப் புலப்பெயர்வு என்பவை தொடர்பில் பரவலாக ஏற்றுக்கொள்ளப்பட்ட கோட்பாடு ஆகும். \"ஆப்பிரிக்காவிலிருந்து வெளியேற்றம்\" கோட்பாடு, \"அண்மை ஒற்றைத் தோற்றுவாய்க் கருதுகோள்\", \"மாற்றீட்டுக் கோட்பாடு\", \"அண்மை ஆப்பிரிக்கத் தோற்றுவாய் மாதிரி\" போன்ற பெயர்களாலும் இது குறிப்பிடப்படுகின்றது. ஆப்பிரிக்காவில் தோன்றிய நவீன மனிதர், ஒற்றைப் புலப்பெயர்வு அலையொன்றின் மூலம் ஆப்பிரிக்காவை விட்டு வெளியேறி ஏற்கெனவே வாழ்ந்த பிற மனித இனங்களை மாற்றீடு செய்து உலகம் முழுதும் பரவினர் என்று இக்கோட்பாடு கூறுகின்றது., \n\nமுதற் பரம்பல், 130,000 - 115,000 ஆண்டுகளுக்கு முன்னர், வடக்கு ஆப்பிரிக்கா ஊடாக இடம்பெற்றதாயினும், அவர்கள் முற்றாக அழிந்துவிட்டனர் அல்லது மீண்டும் திரும்பிச் சென்றுவிட்டனர் என்று கருதப்படுகிறது.. ஆனால், இந்த அழிவு குறித்து ஐயம் வெளியிட்டுள்ள சீன ஆய்வாளர்கள், நவீன மனிதர் 80,000 ஆண்டுகளுக்கு முன்பிருந்தாவது சீனாவில் வாழ்ந்து வருகின்றனர் என்கின்றனர். இரண்டாவது பரம்பல் மூலம், ஆசியாவின் தெற்குக் கடற்கரையூடான தெற்குப் பாதையூடாகச் சென்ற மனிதர் 50,000 ஆண்டுகளுக்கு முன்பு ஆசுத்திரேலியாவரை சென்று குடியேறினர். இதிலிருந்து பிரிந்த ஒரு குழுவினர் அண்மைக் கிழக்கு, ஐரோப்பா ஆகிய பகுதிகளில் குடியேறினர்.\n\nஇந்த ஒற்றைத் தோற்றக் கோட்பாட்டுக்குப் போட்டியாக உள்ள முக்கியமான இன்னொரு கருதுகோள் நவீன மனிதரின் பல்பிரதேசத் தோற்றம் என்னும் கருதுகோள் ஆகும். இக்கருதுகோள், ஆப்பிரிக்காவிலிருந்து அலையாக வெளியேறிய ஓமோ சப்பியன்சு உலகின் பல்வேறு பகுதிகளில் வாழ்ந்த ஓமோ இரெக்டசுக் குழுக்களோடு இனக்கலப்புற்றனர் என்கிறது.\n\nSection::::முந்திய ஓமோ சப்பியன்சு.\nSection::::தோற்றமும் வளர்ச்சியும்.\nஉடற்கூற்றியல் அடிப்படையிலான நவீன மனிதர் மூன்று இலட்சம் (3,00,000) ஆண்டுகளுக்கு முன்பு ஆப்பிரிக்காவில் தோன்றினர். ஏறத்தாழ 250,000 ஆண்டுகளுக்கு முன்பிலிருந்து, 400,000 ஆண்டுகளுக்கு முன்னர் வரையிலான காலப்பகுதியில் ஏற்பட்ட மண்டையோட்டு விரிவு, கற்கருவித் தொழில்நுட்பங்களின் தழும்பழி தொடர்பான வளர்ச்சி என்பன, ஓமோ இரக்டசு இனம் ஓமோ சப்பியன்சு இனமாக மாறி வந்ததற்கான சான்றுகளைத் தருகின்றன. அண்மை ஆப்பிரிக்கத் தோற்றக் கொள்கையின்படி, ஆப்பிரிக்காவுக்கு உள்ளும், அதற்கு வெளியிலும் ஏற்பட்ட நவீன மனிதரின் புலப்பெயர்வு, உலகின் பல பகுதிகளிலும் பரந்திருந்த ஓமோ இரட்டசு இனத்தைக் காலப்போக்கில் மாற்றீடு செய்துவிட்டது.\n\nஎத்தியோப்பியாவின் நடு அவாசு என்னும் இடத்தில் கண்டுபிடிக்கப்பட்ட\"ஓமோ சப்பியன்சு இடல்ட்டு\" (\"Homo sapiens idaltu\") 160,000 ஆண்டுகளுக்கு முன்னர் வாழ்ந்த ஒரு இனம். இதுவரை அறியப்பட்டவற்றுள் மிக முந்திய, உடற்கூற்றியல் அடிப்படையிலான நவீன மனித இனம் இதுவே. இது ஒரு அழிந்துபோன துணை இனமாக வகைப்படுத்தப்பட்டுள்ளது.\n\n100,000 ஆண்டுகளுக்கு முன்பிருந்து கூடுதல் சிக்கல்தன்மை கொண்ட தொழில்நுட்பங்கள், கலைப்பொருட்கள் போன்றவை உருவானதற்கான சான்றுகள் கிடைக்கின்றன. அத்துடன் 50,000 ஆண்டுகளுக்கு முன்பிருந்து முழுமையான நவீன நடத்தைகள் கூடுதல் சிறப்புப் பெறுவதையும் காணமுடிகிறது. கற்கருவிகள் ஒழுங்குத் தன்மை கொண்டவையாகவும், துல்லியமாக உருவாக்கப்பட்டவையாகவும் காணப்படுகின்றன. எலும்பு, கொம்பு ஆகியவற்றிலிருந்து உருவாக்கப்பட்ட கருவிகளும் முதல் தடவையாகக் காணக்கிடைக்கின்றன.\n\nSection::::ஆப்பிரிக்காவுக்கு வெளியே கண்டெடுக்கப்பட்ட புதைபடிவங்கள்.\nமுந்திய \"ஓமோ சப்பியன்சு\" இனத்தின் புதைபடிவங்கள் இசுரேலில் உள்ள கஃப்சா குகையில் கண்டெடுக்கப்பட்டுள்ளன. இவற்றின் காலம் 80,000 தொடக்கம் 100,000 வரை எனக் கணக்கிடப்பட்டுள்ளது.\n54,700க்கு முந்தியது எனக் கணிக்கப்பட்ட மானோத் 1 எனப் பெயரிடப்பட்ட நவீன மனிதனின் புதைபடிவம் இசுரேலில் உள்ள மானோத் குகையிலிருந்து எடுக்கப்பட்டுள்ளது. ஆயினும், இக்காலம் குறித்து ஐயங்களும் நிலவுகின்றன. ஆசுத்திரேலியாவில் முங்கோ ஏரிப் புதைபடிவங்கள் 42,000 ஆண்டுகளுக்கு முந்தியவை. சீனாவின் லியுசியாங் பகுதியில் எடுக்கப்பட்ட தியான்யுவான் மனிதன் எனப்படும் தியான்யுவான் குகை எச்சங்கள் 38,000 - 42,000 காலப்பகுதிக்கு உரியவை என்கின்றனர். தியான்யுவான் மாதிரிகள், சப்பானின், ஒக்கினாவாத் தீவில் எடுக்கப்பட்ட 17,000 - 19, 000 ஆண்டுக் காலப்பகுதியைச் சேர்ந்த மினத்தோகவா மனிதனுடன் உருவவியல் அடிப்படையில் நெருக்கமாக உள்ளன.\n\nSection::::ஆப்பிரிக்காவுக்கு வெளியேயான நகர்வு.\nஏற்றுக்கொள்ளப்பட்ட கோட்பாட்டின்படி இரண்டு பரம்பல்கள் இருந்துள்ளன. முந்தியது வட ஆப்பிரிக்கா வழியானது, இடண்டாவது தெற்குப் பகுதியூடானது. இரண்டாவது பரம்பல், முந்திய ஒமின் இனங்களை மாற்றீடு செய்தது. 130,000 - 115,000 ஆண்டுகளுக்கு முந்திய காலப் பகுதியில் இடம்பெற்ற முதல் பரம்பல் முற்றாக அழிந்துவிட்டது அல்லது பழைய இடத்துக்கு மீண்டுவிட்டது. சீன ஆய்வாளர்கள், 80,000 ஆண்டுகளுக்கு முன்பிருந்தே சீனாவில் நவீன மனிதர்கள் இருந்ததாகக் கூறி மேற்படி அழிவு குறித்து ஐயம் வெளியிட்டுள்ளனர்.\n\nஇரண்டாவது பரம்பல், 69,000க்கு முன்பிருந்து, 77,000க்கு முன்பு வரையான காலப்பகுதியில் இடம்பெற்ற, மிகப்பெரிய எரிமலை வெடிப்பு நிகழ்வான, தோபா நிகழ்வுக்கு முன்னர் அல்லது பின்னர், தெற்கு வழி என்று சொல்லப்படுகின்ற வழியூடாக இடம் பெற்றது. இவ்வழி ஊடாகச் சென்றோர் ஆசியாவின் தென் கடற்கரையோரமாகச் சென்று, 250 கிலோமீட்டர் கடலைக் கடந்து ஏறத்தாழ 50,000 ஆண்டுகளுக்கு முன்னர் ஆசுத்திரேலியாவில் குடியேறினர். இக்கோட்பாட்டின்படி ஐரோப்பாவில் நவீன மனிதரின் குடியேற்றம், தோபா நிகழ்வுக்கு முன்னர் இந்தியாவில் இருந்து புலம்பெயர்ந்தோரால் (முன்-தோபா கருதுகோள்), அல்லது ஆப்பிரிக்காவிலிருந்து புலம்பெயர்ந்தோரில் ஒரு பகுதியினர் தோபா நிகழ்வுக்குப் பின்னர் அண்மைக் கிழக்கிலும், ஐரோப்பாவிலும் குடியேறினர் (பின்-தோபா கருதுகோள்).\n\nSection::::முந்திய வட ஆப்பிரிக்கப் பரம்பல்.\nமுந்திய வட ஆப்பிரிக்கப் பரம்பல் தற்காலத்துக்கு 130,000 - 115,000 ஆண்டுகள் முந்திய (தமு) காலப்பகுதியில் இடம்பெற்றது. 2011ல் ஐக்கிய அரபு அமீரகத்தில் கண்டெடுக்கப்பட்ட கற்கருவிகள், நவீன மனிதர்கள் தமு 100,000 - 125,000 காலப் பகுதியிலேயே அங்கு வாழ்ந்ததைக் காட்டுகிறது. பல ஆய்வாளர்கள் நவீன மனிதர்கள் வட ஆப்பிரிக்காவிலேயே தோற்றம் பெற்று வெளியே புலம்பெயர்ந்திருக்கலாம் எனக் கருதுகின்றனர்.\n\nஇசுரேலின் கஃபாசு குகையில் கண்டெடுக்கப்பட்ட முந்திய \"ஓமோ சப்பியன்களின்\" புதைபடிவங்கள் தமு 80,000 - 100,000 காலப்பகுதியைச் சேர்ந்தவையாகக் கணிப்பிடப்பட்டுள்ளன. இம்மனிதர்கள் தமு 70,000 - 80,000 காலப்பகுதியில் முற்றாக அழிந்திருக்கலாம் அல்லது ஆப்பிரிக்காவுக்குத் திரும்பிச் சென்றிருக்கலாம் எனக் கருதப்படுகிறது. உறைபனிக்கால ஐரோப்பாவின் குளிர்ப் பகுதிகளிலிருந்து தப்புவதற்காக தெற்கு நோக்கி வந்த நீன்டர்தால்களால் இவர்கள் மாற்றீடு செய்யப்பட்டிருக்கக்கூடும். உவா லியூவும் மற்றவர்களும், 56,000±5,700 ஆண்டுகளுக்கு முந்திய \"எம்டி டிஎன்ஏ\" (mtDNA) சான்றுகளின் \"தன்மெய் நுண்மரபணு வரிசைமுறைக் குறிப்பான்\"களைப் (autosomal microsatellite markers) பகுப்பாய்வு செய்தனர். கஃபாசு குகையில் எடுக்கப்பட்ட தொல்லுயிரியல் புதைபடிவம், தொடக்க காலத்தில் தனியாகப் பிரிந்து சென்ற ஒரு குழுவினரைக் குறிப்பதாகவும் இவர்கள் ஆப்பிரிக்காவுக்கே திரும்பிவிட்டனர் என்றும் விளக்குகிறார்.\n\nகுல்வில்ம் (Kuhlwilm) ஆகியோரின் ஆய்வுகளின்படி, நவீன மனிதர்களிடம் இருந்து தமு 200,000 ஆண்டளவில் பிரிந்த ஒரு குழுவினரிடம் இருந்து தமு 100,000 ஆண்டளவில் அல்தாய் நீன்டர்தால்கள் மரபணுக்களைப் பெற்றுள்ளனர். இதுவரை எண்ணியதற்குப் பல ஆயிரம் ஆண்டுகள் முன்பாகவே அல்தாய் மலைகளிலிருந்து வந்த நீன்டர்தால்களும், தொடக்க நவீன மனிதர்களும் சந்தித்து இனக்கலப்புற்றனர் என்பது குல்வில்ம் ஆகியோரின் முடிவு. இது அண்மைக் கிழக்கில் இடம்பெற்றிருக்கலாம் என அவர்கள் கருதுகின்றனர்.\n\nSection::::தெற்கு வழிப் பரம்பல்.\nSection::::கரையோரப் பாதை.\nஇற்றைக்கு 70,000 ஆண்டுகளுக்கு முன், மிட்டோகொன்ட்ரிய ஒருமடியக்குழு (mitochondrial haplogroup) L3 யைக் கொண்டவர்களில் ஒரு பகுதியினர் கிழக்கு ஆப்பிரிக்காவில் இருந்து அண்மைக் கிழக்குக்குப் புலம் பெயர்ந்தனர். ஆப்பிரிக்காவில் இருந்த 2,000-5,000 வரையானோரில் 150 - 1,000 வரையிலான சிறு குழுவினரே செங்கடலைக் கடந்திருப்பர் எனக் கணிக்கப்படுகிறது. இவர்கள் அரேபியா, பாரசீகம் ஆகியவற்றின் கடற்கரைகளை உள்ளடக்கிய கரைப்பாதை ஊடாக இந்தியாவை அடைந்தனர். இதுவே முதல் முக்கியமான குடியேற்றப் பகுதியாக இருந்ததாகத் தெரிகிறது. மரபியலாளர் இசுப்பென்சர் வெல்சு (Spencer Wells), முந்திய பயணிகள் ஆசியாவின் தென் கரையோரமாகச் சென்று, 250 கிலோமீட்டர் கடலைத் தாண்டி இற்றைக்கு 50,000 ஆண்டுகளுக்கு முன்னர் ஆசுத்திரேலியாவை அடைந்தனர் என்கிறார். இவரது கருத்துப்படி இன்றைய ஆசுத்திரேலியத் தொல்குடியினர், முதல் அலைப் புலம்பெயர்ந்தோரின் வழித்தோன்றல்கள் ஆவர்.\n\nSection::::காலம்: தோபாவுக்கு முன் அல்லது தோபாவுக்குப் பின்.\nதென்பகுதி ஊடான பரம்பலின் காலம் சர்ச்சைக்கு உரியதாக உள்ளது. இது தற்கால தோபா ஏரிப் பகுதியில் அமைந்திருந்த எரிமலை தற்காலத்துக்கு முன் 69,000-77,000 ஆண்டுக் காலப்பகுதியில் வெடித்தபோது ஏற்பட்ட பேரழிவுக்கு முன்னரா அல்லது பின்னரா இடம்பெற்றது என்பதே பிரச்சினை. இந்தியாவில், இந்த வெடிப்பினால் உருவான சாம்பல் படைகளுக்குக் கீழே கற்கருவிகள் காணப்பட்டது இப்பரம்பல் தோபா வெடிப்புக்கு முன்னர் ஏற்பட்டிருக்கலாம் என்பதைக் காட்டுவதாக உள்ளது. ஆனால் இக்கருவிகளின் உண்மையான மூலம் குறித்துக் கருத்து வேறுபாடுகள் உள்ளன.\n\nஇற்றைக்கு முன் 60,000-70,000 காலப்பகுதியில் ஏற்பட்டதாகக் காலம் கணிக்கப்பட்ட ஒருமடியக்குழு L3, மனிதர் ஆப்பிரிக்காவில் இருந்து வெளியேறுமுன்னர் உருவானது என்பது, இரண்டாவது பரம்பல் தோபா வெடிப்புக்குப் பல ஆயிரம் ஆண்டுகளுக்குப் பின்னரே நிகழ்ந்தது என்பதற்குச் சான்றாக உள்ளது. இருந்தும், முன்னர் எண்ணியதிலும் குறைந்த வேகத்துடனேயே மனிதரில் மரபணுச் சடுதி மாற்றங்கள் ஏற்படுகின்றன என்பதைக் காட்டும் அண்மைக்கால ஆய்வுகள், இரண்டாம் புலப்பெயர்வுக்கான காலத்தை தற்காலத்துக்கு முன் 90,000 - 130,000 ஆண்டுகள் வரை பின்கொண்டு செல்ல உதவுகின்றன.\n"}
{"id": "311317", "url": "https://ta.wikipedia.org/wiki?curid=311317", "title": "பாரதி (நடிகை)", "text": "பாரதி (நடிகை)\n\nபாரதி விஷ்ணுவர்தன் (பிறப்பு:15 ஆகத்து 1950) ஓர் இந்தியத் திரைப்பட நடிகையும், புகழ்பெற்ற இந்தியத் திரைப்பட நடிகர் விஷ்ணுவர்தனின் மனைவியும் ஆவார். இவர் தமிழ், தெலுங்கு, மலையாளம், கன்னடம், இந்தி உள்ளிட்ட இந்திய மொழித் திரைப்படங்களில் நடித்து வருகிறார். இவர் நடித்த திரைப்படங்களில் கன்னட மொழித் திரைப்படங்களே அதிகமாகும்.\n\nSection::::வாழ்க்கைக் குறிப்பு.\nஇவர் இந்தியாவின், மைசூர் மாநிலத்தில் (தற்போது கருநாடகம்) பிறந்தார். இவரது இயற்பெயர் பாரதிதேவி ஆகும். இவர் புகழ்பெற்ற கன்னடத் திரைப்பட நடிகர் விஷ்ணுவர்தனை 1975, பிப்ரவரி 27 அன்று பெங்களூரில் திருமணம் செய்து கொண்டார். இவர்களுக்கு கீர்த்தி, சந்தனா என இரண்டு குழந்தைகள் உள்ளனர். இவரது கணவர் விஷ்ணுவர்தன் 2009, திசம்பர் 30 அன்று காலமானார்.\n"}
{"id": "311323", "url": "https://ta.wikipedia.org/wiki?curid=311323", "title": "உலக யானைகள் தினம்", "text": "உலக யானைகள் தினம்\n\nஉலக யானைகள் நாள் (\"World Elephant Day\") ஒவ்வொரு ஆண்டும் ஆகத்து 12 ல் கொண்டாடப்படுகிறது. இந்த நாள் கொண்டாடப்படுவதன் நோக்கம் யானைகளை பாதுகாப்பதே ஆகும். இன்றைக்கு உலகத்தில் உள்ள 65 அமைப்புகள் மற்றும் யானைகளை கொண்ட நாடுகள் இந்த தினத்தை கொண்டாடி வருகின்றன. இந்த தினத்தில் தனியார் வளர்க்கும் யானைகளை பாதுகாப்பதும் ஒரு நோக்கமாகும். \nமுதன் முதலில் இந்த தினம் 2012 ஆக.,12ல் கொண்டாட ஆரம்பிக்கப்பட்டது. 'வனத்திற்குள் திரும்பு' என்ற ஆங்கிலப் படத்தை வில்லியம் சாட்னர் என்பவர் எடுத்தார். இந்த படத்தின் கதையே ஒரு தனியார் வளர்க்கும் யானையை, காட்டிற்குள் மீண்டும் விடுவது பற்றியது.\nஇந்த படம் 2012 ஆக.,12ல் வெளியானது. அன்றைய தினம் முதல் 'உலக யானைகள் தினம்' கொண்டாடப்பட்டு வருகிறது.\n\n"}
{"id": "311324", "url": "https://ta.wikipedia.org/wiki?curid=311324", "title": "செருமனி நாட்டுப்பண்", "text": "செருமனி நாட்டுப்பண்\n\nசெருமனி நாட்டுப்பண்  (\"'\" (ஆங்கிலம்: \"Song of Germany\", ;  \"'\" என்று அறியப்படும், பாடல் 1922 ஆண்டு முதல் செருமனி நாட்டின் நாட்டுப்பண்ணாக இருந்துவருகிறது. 1949 ஆண்டு செருமனி கிழக்கு ஜெர்மனி, மேற்கு ஜெர்மனி என பிளவுபட்டபோது இந்த பாடல் நாட்டுப்பண் என்ற தகுதியை இழந்தது என்றாலும் பெர்லின் சுவர் இடிந்து 1990 இல் ஒன்றுபட்ட ஜெர்மனி மீண்டும் உருவானபோது மீண்டும் இப்பாடல் நாட்டுப்பண்ணாக தேர்வுசெய்யப்பட்டது.\n\nஇதற்கான இசையை 1797 இல் அமைத்தவர் ஆஸ்திரிய இசையமைப்பாளரான ஜோசப் ஹேடன் ஆவார். இப்பாடல் புனித உரோமைப் பேரரசின் ம்ன்னரான இரண்டாம் பிரான்சின் பிறந்த நாளன்று உருவாக்கினார். உரோமப் பேரசு கலைக்கப்பட்டபின் பிற்காலத்தில் ஆத்திரியப் பேரரசின் நாட்டுப்பண்ணாக விளங்கியது. 1841 ஆண்டு ஜெர்மன் மொழியியலாளரும், கவிஞருமான ஆகஸ்ட் ஹீன்ரிச் ஹாட்மேன் வோன் ஃபாலர்செபன் என்பவர் ஹேடனின் மெல்லிசைக்குப் பாடல்வரிகளை எழுதினார். அந்த காலகட்டத்தில் இந்தப் பாடல்வரிகள் புரட்சிகரமானதாகக் கருதப்பட்டது.\n"}
{"id": "311325", "url": "https://ta.wikipedia.org/wiki?curid=311325", "title": "ரோகன் போபண்ணா", "text": "ரோகன் போபண்ணா\n\nரோகன் போபண்ணா (\"Rohan Bopanna\", ) (பிறப்பு மார்ச் 4, 1980) இந்திய டென்னிசு விளையாட்டு வீரர் ஆவார். ஒற்றையர் ஆட்டங்களில் உலகளவில் இவரது மிக உயரிய தரவரிசையெண் 2007இல் 213 ஆக இருந்தது. இரட்டையர் ஆட்டங்களில் உலகில் மிக உயரிய தரவெண்ணாக சூலை 22, 2013இல் 3யை எட்டினார். அண்மையில், பெரும்பாலான போட்டிகளில் இரட்டையர் ஆட்டங்களில் மட்டுமே பங்கெடுக்கின்றார். இந்திய டேவிசுக் கோப்பை அணியில் 2002இலிருந்து தொடர்ந்து இடம் பெற்றுள்ளார். 2010இல், யூ. எசு. ஓப்பனில் ஐசம்-உல்-அக் குரேசியுடன் இணைந்து இரட்டையர் போட்டியில் இரண்டாமிடத்தை எட்டினார்.\n\nஇரட்டையர் ஆட்டக்காரர்களில் தற்போது உலகில் பத்தாவது இடத்தில் உள்ளார். போபண்ணா தமது 11வது அகவையிலேயே விளையாடத் தொடங்கினார். இரட்டையர் ஆட்டங்களில் தமது வாழ்நாளின் மிக உயரிய தரவரிசையெண்ணை சூலை 22, 2013இல் அடைந்தார்; தொழில்முறை டென்னிசு விளையாட்டளர்களின் சங்கம் இவருக்கு தரவெண் 3 வழங்கியது. இவரும் பாக்கிதானிய விளையாட்டாளர் குரேசியும் 2007 இல் இணைந்து பல வெற்றிகளை ஈட்டினர். இதனால் இவர்களுக்கு \"இந்தோபாக் எக்சுபிரசு\" என்ற செல்லப்பெயர் ஏற்பட்டது. 2010 இல் இந்த இணையர் விம்பிள்டன் காலிறுதி, யூ.எசு. ஓப்பனில் இரண்டாமிடம், மற்றும் ஐந்து ஏடிபி கோப்பைகளை வென்றனர். ஜோகன்னசுபெர்கு ஓபனையும் வென்றனர். 2010 ஆம் ஆண்டு டேவிசு கோப்பை போட்டியில் இந்தியா பிரேசிலை வெல்வதற்கு போபண்ணா பெரும் பங்காற்றினார். இதனால் 1988க்குப் பிறகு இந்தியா முதன்முறையாக உலக குழு போட்டிகளுக்குத் தகுதி பெற்றது.\n\n"}
{"id": "311328", "url": "https://ta.wikipedia.org/wiki?curid=311328", "title": "விஜய் ருபானி", "text": "விஜய் ருபானி\n\nவிஜய் ருபானி (Vijay Rupani (பிறப்பு 1956 ஆகத்து 2) என்பவர் பாரதிய ஜனதா கட்சியைச் சேர்ந்த ஒரு இந்திய அரசியல்வாதி. இவர் தற்போது குஜராத் மாநிலத்தின் முதலமைச்சராக 2016 ஆகத்து 7 முதல் உள்ளார். இவர் கட்சியின் மாநிலத் தலைவராகவும் மேற்கு ராஜ்கோட் சட்டமன்றத் தொகுதி உறுப்பினராகவும் உள்ளார்.\n\nSection::::துவக்கக்கால வாழ்க்கை.\nவிஜய் ருபானி 1956 ஆகத்து 2 அன்று பர்மாவின் ரங்கூனில் பணியா சமூகத்தில் பிறந்தவர். இவர் சமண சமயத்தைச் சேர்ந்தவர். பர்மாவில் ஏற்பட்ட நெருக்கடியின் காரணமாக இவர் குடும்பம் பர்மாவிலிருந்து 1960 இல் ராஜ்கோட்டிற்கு இடம் பெயர்ந்தது. இவர் தன் இளங்கலைப் பட்டத்தை தர்மேந்தர் சிங் கலைக்கல்லூரியில் முடித்து சவுராஷ்டிரா பல்கலைக்கழகத்தில் சட்டம் படித்தார்.\n\nSection::::வாழ்க்கை.\nஇவர் மாணவப் பருவத்திலேயே அரசியலில் நுழைந்தார். 1971 ஆம் அப்போதைய பாரதிய ஜனதாவான ஜனசங்கத்தில் இந்தார். நெருக்கடி நிலையை இந்திரா காந்தி அறிவித்தபோது மிசா சட்டத்தில் கைது செய்யப்பட்டார். 1987 ராஜ்கோட் நகராட்சிக்கு போட்டியிட்டு வெற்றிபெற்றார். பின்னர் 1996 ஆம் ராஜ்கோட்டிற்கு மேயர் ஆனார். 2006 இல் இவர் குஜராத்தின் சுற்றுலா வளர்ச்சிக் கழகத்தின் தலைவராக மோடியால் நியமிக்கப்பட்டார். 2006 முதல் 2011 வரை மாநிலங்களவை உறுப்பினராக இருந்தார். ஆனந்திபென் அமைச்சரவையில் 2015 நவம்பரில் அமைச்சரான ருபானி பதவியேற்ற ஐந்து மாதங்களில் குஜராத் மாநில பாஜக தலைவராக ஆனார்.\n\nSection::::முதலமைச்சர் (2016-).\nஇவர் ஆனந்திபென் படேலுக்குப் பின் குஜராத்தின் முதலமைச்சராக 2016 ஆம் ஆண்டு 7 ஆம் திகதி அன்று தேர்ந்தெடுக்கப்பட்டார்.\n\n"}
{"id": "311330", "url": "https://ta.wikipedia.org/wiki?curid=311330", "title": "இராஜபதி கைலாசநாதர் கோயில்", "text": "இராஜபதி கைலாசநாதர் கோயில்\n\nஇராஜபதி கைலாசநாதர் கோயில் என்பது தூத்துக்குடி மாவட்டம் இராஜபதி ஊரில் அமைந்துள்ள சிவாலயமாகும். இச்சிவாலயம் நவகைலாயங்களில் ஒன்றாகவும், கேது தலமாகவும் போற்றப்படுகிறது. \n\nSection::::சன்னிதிகள்.\nஇச்சிவாலயத்தின் மூலவர் கைலாசநாதர். அம்பாள் சௌந்திர நாயகி.\n\nவிநாயகர், அப்பர், சுந்தரர், சம்பந்தர், மாணிக்கவாசகர், நடராஜர், சிவகாமி, தட்சிணாமூர்த்தி, வள்ளி தெய்வானை உடனுறை முருகன் ஆகிய சன்னதிகள் உள்ளன.\n\nSection::::தலவரலாறு.\nஅகத்திய முனிவரின் சீடர்களில் முக்கியமானவரான உரோமச முனிவர் தன் குருவான அகத்தியரின் உதவியுடன் சிவபெருமானை நேரில் தரிசித்து, அதன் மூலம் முக்தி அடைய வேண்டும் என்று விரும்பி தனது குருவிடம் அதற்கான வழிமுறைகளைக் கேட்டதாகவும். அதற்கு அகத்திய முனிவரும் தாமிரபரணி ஆற்றில் 9 தாமரை மலர்களை மிதக்க விட்டு அவை ஒவ்வொன்றாக கரை ஒதுங்கும் இடங்களில் சங்கு மூலம் நீராடி நவக்கிரகங்களின் வரிசையில் சிவபெருமானை வழிபட்டால் சிவபெருமானின் காட்சி கிடைக்கும் என்றும் அதன் மூலம் முக்தி அடையலாம் என்று சொல்லி 9 தாமரை மலர்களை தாமிரபரணி ஆற்றில் மிதக்க விட்டதாகவும் அந்த மலர்களை தொடர்ந்து சென்ற உரோமச முனிவரும் தனது குரு கூறியபடி வழிபட்டு முக்தி அடைந்தார் என்றும் அப்படி அம்மலர்கள் கரை ஒதுங்கிய இடங்கள் தான் இப்போது நவகைலாயங்கள் என்று அழைக்கப்படுவதாகவும் இத்தலங்களின் வரலாறு கூறுகின்றது.\n\nSection::::திருவிழாக்கள்.\nதிருவாதிரை\nசிவராத்திரி\nபிரதோசம்\nமாதபிறப்பு\n"}
{"id": "311342", "url": "https://ta.wikipedia.org/wiki?curid=311342", "title": "மெலன்கோம்மாஸ்", "text": "மெலன்கோம்மாஸ்\n\nமெலன்கோம்மாஸ் (\"Melankomas\", \"Melancomas\") கிரேக்க புராணங்களில் குறிப்பிடப்பட்டுள்ள குத்து சண்டை வீரர் ஆவார். கேரியா என்ற இன்றைய துருக்கியில் பிறந்த இவர், 207வது புராண ஒலிம்பிக்கில் குத்துச்சண்டையில் கலந்து கொண்டார். டியோ க்ரிசொஸ்தம் (\"Dio Chrysostom\") போன்ற கிரேக்க வரலாற்று நூல்களில் இவரைப் பற்றிய தகவல்கள் கிடைக்கின்றன. டியோ இவருக்கான குத்துச்சண்டை நேர்த்தியையும், இவருடைய கட்டுடலையும் பாராட்டுவதாக குறிப்புகள் அந்த புத்தகத்தில் வருகின்றன.\n\nஇவருடைய சிறப்பு, தன்னுடைய எந்த எதிரியையும் இவர் ஒரு முறைகூட தாக்கியதில்லை. அதாவது தன்னை போட்டியில் எதிரி தாக்கும்பொழுது தன்னை தற்காத்து கொண்டே இருப்பார், தன் மேல் எதிரி தாக்காமல் பார்த்து கொண்டே இருப்பார், இவராக எதிரியையும் தாக்கமாடடார். இப்படியாக எதிரியையும் தாக்காமல், தானும் தாக்கப்படாமலும் பல போட்டிகளை வென்றுள்ளார் என்று சொல்லப்படுகிறது. 1ஆம் நூற்றாண்டில் ரோமை ஆண்ட, டைட்டசு எனும் மன்னர் இவரை விரும்பியதாகவும் தேமிஸ்டியஸின் குறிப்புகள் பதிகின்றன.\n\nநிஜ வரலாற்று வீரனென்று சிலரும், அது டியோவின் கற்பனை கதாபாத்திரம் மட்டுமே என்றும், சில வரலாற்று ஆய்வாளர்கள் நினைக்கின்றனர். இதுதான் சரி என்று கணக்கிடும் வேறு தரவுகள் இன்னும் கிடைக்கவில்லை.\n\nஸ்போர்ட்ஸ் நைட் வெளியிட்ட கடந்த மில்லேனியத்தின் சிறந்த விளையாட்டு வீரர்கள் பட்டியலில் மெலன்கோம்மாஸ் பெயரும் இடம்பெற்றது.\n\n"}
{"id": "311353", "url": "https://ta.wikipedia.org/wiki?curid=311353", "title": "பாகவதர்", "text": "பாகவதர்\n\nபாகவதர் (Bhagavata) என்ற சொல், இந்து சமயத்தில் குறிப்பாக பக்தி இயக்கத்தின் போது, வைணவ சமயத்தில், பகவான் திருமாலின் மேலான அடியவர்கள், திருமால் மீதான பக்தியை, இசையாலும், நாம ஜெபங்களாலும், நாம சங்கீர்த்தனைகளாலும், உபன்நியாசங்களாலும் திருமாலின் கல்யாண குணங்களையும், அவதார மகிமைகளையும் மக்களிடையே பரப்பியவர்களை பாகவதர்கள் என்பர். \n\nSection::::பாகவத மரபு.\nபக்தி இயக்கத்தின் எழுச்சியால் உருவான பாகவத மரபினர் தங்கள் குடும்ப வருமானத்திற்காக எத்தொழிலும் செய்யாது, உஞ்சவிருத்தியின் மூலம் கிடைக்கும் உணவை மட்டுமே உண்டு, எப்பொழுதும் திருமாலின் நாமத்தையும்; கல்யாண குணங்களையும் இசையுடன் பாடுதல், நாமங்களை ஜெபித்தல், திருமாலின் அவதார மகிமைகளையும், கல்யாண குணங்களையும், குறிப்பாக பாகவத புராணம், இராமாயணம், மகாபாரதம் போன்ற காவியங்களை மக்களிடையே எடுத்துச் சொல்வதன் மூலம் திருமால் பக்தியை மக்களிடையே பரப்புவதே பாகவத மரபினரின் முதன்மைப் பணியாகும். \nபாகவத மரபு முதலில் மத்திய இந்தியா மற்றும் மேற்கு இந்தியாவில் தோன்றி பின்னர் தென்னிந்தியா மற்றும் கிழக்கிந்தியாவில் நன்கு பரவியது. தற்காலத்தில் அகில உலக கிருஷ்ண பக்தி இயக்கத்தினர் மற்றும் சுவாமிநாராயண் இயக்கத்தின் பாகவதர்கள் உலகெங்கும் கிருஷ்ணர், இராமர் மற்றும் நர நாராயண பக்தியைப் பரப்பினர்.\n\nபாகவதர்களின் மேன்மையை விளக்கும், பாகவதர்களின் கதைகள் அடங்கிய ஸ்ரீமத் பக்த விஜயம் எனும் நூல் பிற்காலத்தில் பிரபலமானது. \n\n\n\n"}
{"id": "311355", "url": "https://ta.wikipedia.org/wiki?curid=311355", "title": "தஞ்சாவூர் விஜயராமர் கோயில்", "text": "தஞ்சாவூர் விஜயராமர் கோயில்\n\nதஞ்சாவூர் விஜயராமர் கோயில், தமிழ்நாடு, தஞ்சை மாவட்டம், தஞ்சாவூரில் மேல வீதியில் அமைந்துள்ளது.\n\nSection::::தேவஸ்தான கோயில்.\nதஞ்சாவூர் அரண்மனை தேவஸ்தானத்திற்கு உட்பட்ட 88 கோயில்களில் இக்கோயிலும் ஒன்றாகும். இக்கோயில் டபீர் விஜயராமசாமி கோயில் என்றும் அழைக்கப்படுகிறது. பிரதாபசிம்மர் காலத்தில் அமைச்சராக இருந்தவர் டபீர் பண்டிதர் ஆவார். அவரது பெயரால் இக்கோயில் அழைக்கப்படுவதால் பிரதாபசிம்மர் காலத்தைச் சேர்ந்த கோயிலாகக் கருதலாம்.\n\nSection::::அமைப்பு.\nஇக்கோயில் ராஜகோபுரம், பலிபீடம், கொடி மரம், முன் மண்டபம், கருவறை, விமானம், வெளிச்சுற்று ஆகிய அமைப்புகளோடு விளங்குகிறது. முன்மண்டபத்தில் இடப்புறம் ஆஞ்சநேயர் சன்னதி உள்ளது. கொடி மரத்தையடுத்து கருடாழ்வார் உள்ளார். இக்கோயிலின் வெளிச்சுற்றில் வால்மீகி மண்டபம் உள்ளது.\n\nSection::::மூலவர்.\nஇக்கோயிலின் மூலவராக விஜயராமர் சீதை, இலக்குவனார், அனுமார் ஆகியோருடன் உள்ளார். மூலவர் விஜயகோதண்டராமர் என்றழைக்கப்படுகிறார்.\n\nSection::::குடமுழுக்கு.\n21 ஆகஸ்ட் 1987இல் குடமுழுக்கு ஆனதாகக் கல்வெட்டு காணப்படுகிறது.\n"}
{"id": "311356", "url": "https://ta.wikipedia.org/wiki?curid=311356", "title": "தஞ்சாவூர் நவநீத கிருஷ்ணன் கோயில்", "text": "தஞ்சாவூர் நவநீத கிருஷ்ணன் கோயில்\n\nதஞ்சாவூர் நவநீத கிருஷ்ணன் கோயில், தமிழ்நாடு, தஞ்சை மாவட்டம், தஞ்சாவூரில் மேல வீதியில் அமைந்துள்ளது.\n\nSection::::தேவஸ்தான கோயில்.\nதஞ்சாவூர் அரண்மனை தேவஸ்தானத்திற்கு உட்பட்ட 88 கோயில்களில் இக்கோயிலும் ஒன்றாகும்.\n\nSection::::அமைப்பு.\nஇக்கோயில் காமாட்சியம்மன் கோயிலை ஒட்டி வடபுறம் காணப்படுகிறது. காமாட்சியம்மன் கோயில் திருச்சுற்றில் காணப்படுகின்ற பாதை வழியாகவும் இக்கோயிலுக்கு வரலாம். ராஜகோபுரம், முன் மண்டபம், கருவறை, விமானம், வெளிச்சுற்று ஆகிய அமைப்புகளோடு விளங்குகிறது.\n\nSection::::மூலவர்.\nஇக்கோயிலின் மூலவராக நவநீத கிருஷ்ணன், ருக்மணி சத்யபாமாவுடன் உள்ளார்.\n\nSection::::நவநீத சேவை.\nநவநீத சேவையின்போது தஞ்சாவூரிலுள்ள நீலமேகப்பெருமாள், நரசிம்மப்பெருமாள், மணிக்குன்னப்பெருமாள், கல்யாண வெங்கடேசப்பெருமாள், மேலராஜவீதி நவநீதகிருஷ்ணன், எல்லையம்மன் தெரு ஜனார்த்தன பெருமாள், கரந்தை யாதவ கண்ணன் கோயில், கீழராஜவீதி வரதராஜபெருமாள், தெற்கு வீதி கலியுக வெங்கடேச பெருமாள், பள்ளியக்ரகாரம் கோதண்டராமபெருமாள், மானம்புச்சாவடி நவநீதகிருஷ்ணன், பிரசன்ன வெங்கடேசபெருமாள், மேலஅலங்கம் ரெங்கநாதபெருமாள், படித்துறை வெங்கடேசபெருமாள், கோட்டை பிரசன்ன வெங்கடேச பெருமாள் ஆகிய 15 கோயில்களைச் சேர்ந்த பெருமாள்கள் கலந்துகொள்கின்றனர். அந்த கோயில்களில் இந்த கோயிலும் ஒன்றாகும்.\n\nSection::::கல்வெட்டு.\n1805இல் இரண்டாம் சரபோஜி மன்னரால் இக்கோயில் திருப்பணி செய்யப்பெற்றதை இக்கோயிலில் காணப்படுகின்ற மராட்டிய கல்வெட்டின் மூலமாக அறியலாம். தற்போது (ஆகஸ்டு 2016) இக்கோயிலில் திருப்பணி நடைபெற்றுவருகிறது.\n"}

{"id": "301580", "url": "https://ta.wikipedia.org/wiki?curid=301580", "title": "லங்காகிளியர்", "text": "லங்காகிளியர்\n\nலங்காகிளியர் என்பது இலங்கையின் மிகப்பெரிய பணக்கொடுக்கல் வாங்கலுக்கான உட்கட்டமைப்பு வசதியாகும். இது 2002 ஆம் ஆண்டு மாசி மாதம் உருவாக்கப்பட்ட ஒரு அமைப்பாகும். இது இலங்கை மத்திய வங்கிக்கும்(CBSL), இலங்கை மத்திய வங்கியால் உரிமம் அளிக்கப்பட்ட அனைத்து வணிகவங்கிகளுக்கும் உரியதாகும். லங்காகிளியர் ஆனது இலங்கையின் மிகப்பெரும் வங்கிகளுக்கு இடையேயான பணப்பரிமாற்ற வலையமைப்பான 'லங்கா பே' இனுடைய செயற்படுத்துனர் ஆகும்.\n\n2016 ஆம் ஆண்டு மாசி மாதத்திற்கு அமைவாக லங்காகிளியரினுடைய பங்குதாரர்களாக பின்வரும் நிறுவனங்கள் விளங்குகின்றன. அமானா வங்கி, ஆக்சிஸ் வங்கி, இலங்கை வங்கி, கார்கில்ஸ் வங்கி, இலங்கை மத்திய வங்கி, சிற்றி வங்கி, சிலோன் வணிக வங்கி, சிலோன் வளர்ச்சி நிதிநிறுவன வங்கி, கபிப் வங்கி, ஹற்றன் தேசிய வங்கி, எச்எஸ்பீசீ இலங்கை, ஐசிஐசிஐ வங்கி, இந்தியன் வங்கி, எம்சீபீ வங்கி, தேசிய அபிவிருத்தி வங்கி, நாட்டு அறக்கட்டளை வங்கி, பான் ஆசிய வங்கி, மக்கள் வங்கி, சம்பத் வங்கி, செலான் வங்கி மற்றும் யூனியன் வங்கி.\n\nSection::::வங்கிகளிடைப் பணவழங்கீட்டு முறைமை.\nஇலங்கை வங்கிகளுக்கிடையிலான பணவழங்கீட்டு முறைமை (\"Sri Lanka Interbank Payment System - SLIPS\") என்பது லங்காகிளியரினால் உருவாக்கப்பட்ட இலங்கையிலுள்ள வணிகவங்கிக் கணக்குகளுக்கு இடையேயான பணப்பரிமாற்ற வலையமைப்பாகும். இதன் உறுப்பு வங்கிகளுக்கிடையில் ஒரேநாளில் ஐந்து மில்லியன் ரூபாய் வரை பெறுமதியான பணப்பரிமாற்றங்களை பாதுகாப்பானதாகவும் தாள்களற்ற முறையிலும் மேற்கொள்ள இம்முறைமை வழியமைக்கிறது.\n\nSection::::பொது அட்டை மற்றும் பணவழங்கீட்டு மாற்று.\nபொது அட்டையும் பணவழங்கீட்டு மாற்றும் (\"Common Card and Payment Switch - CCAPS\") எனப்படும் இச்சேவையானது லங்கா பே என்ற வணிகப்பெயரில் ஆடி மாதம் 2013 ஆம் ஆண்டு உருவாக்கப்பட்டது. இதுவே இலங்கையின் வலுவான மிகவும் மேம்பட்ட செயல்திறன்மிக்க கொடுக்கல் வாங்கலுக்கான உட்கட்டமைப்பாகும். இலங்கை மத்திய வங்கியானது CCAPS இனை இலங்கை நாட்டின் பணவழங்கீட்டு மாற்றாக ஒப்புதல் அளித்துள்ளது.\n\nCCAPS ஆனது பின்வரும் பிரிவுகளாக மேலும் பிரிக்கப்படுகின்றது\n\nஇலங்கை மத்திய வங்கியால் கார்த்திகை 30 ஆம் திகதி 2015 ஆம் ஆண்டு வெளியிடப்பட்ட \"கொடுக்கல் வாங்கல் மற்றும் உடன்படிக்கை தொடர்பான ஏழாம் இலக்க சுற்றுநிரூபத்தின்படி\" இலங்கையில் உள்ள அனைத்து அங்கீகரிக்கப்பட்ட வங்கிகளும் கட்டாயமாக CAS, CEFTS, CPS, மற்றும் CMobS போன்ற வலையமைப்புக்களில் மார்ச் 31 2016, புரட்டாதி 30 2016, மார்கழி 31 2016, புரட்டாதி 30 2017 திகதிகளுக்குள் இணைந்திருத்தல் கட்டாயமாக்கப்பட்டு உள்ளது.\n\n"}
{"id": "301587", "url": "https://ta.wikipedia.org/wiki?curid=301587", "title": "வின்சென்ட் விகில்சுவொர்த்", "text": "வின்சென்ட் விகில்சுவொர்த்\n\nவின்சென்ட் விகில்சுவொர்த் (Sir Vincent Wigglesworth) (1899 ஏப்ரல் 17-1994 பிப்ரவரி 11) இவரது முழுப்பெயர் சர் வின்சென்ட் பிரையன் விகில்ஸ் வொர்த் எனப்படும் இவர், பூச்சியியலராகவும், ஆராய்ச்சியாளர் மற்றும் பேராசிரியராகவும் அறியப்படுகிறார். மேலும், பூச்சியினங்கள் குறித்த பல அரிய உண்மைகளை உலகுக்கு எடுத்துக் கூறிய இங்கிலாந்து பூச்சியியல் வல்லுநராகவும், முதல் உலகப்போரின்போது, ராணுவத்தில் பணிபுரிந்தவராகவும் மற்றும் கேம்பிரிட்ஜில் உள்ள பூச்சி உடலியல் பிரிவின் வேளாண்மை ஆராய்ச்சி கவுன்சில் இயக்குநராகவும் நியமிக்கப்பட்டிருந்தார் என்பது மூலத்தில் அறியப்பட்டது.\n\nSection::::அறிமுகமும், ஆய்வும்.\nவின்சென்ட் விகில்சுவொர்த், இங்கிலாந்தின் லங்காஷயர் கவுன்டியில் உள்ள கிர்க்ஹாம் நகரில் 1899-ம் ஆண்டில் பிறந்தவர். அவரது தந்தை ஒரு மருத்துவராவார் (\"வின்சென்ட் விகில்சுவொர்த்தின் பள்ளிப்படிப்பு பற்றிய மூலங்கள் இல்லை\") தனது தந்தையைப்போல் மருத்துவம் படிக்க கல்லூரியில் சேர்ந்தார். அதேவேளையில், கல்வி உதவித்தொகை பெற்று கேம்பிரிச்சுப் பல்கலைக்கழகத்தில் சில ஆராய்ச்சிகளை மேற்கொள்ளத் தொடங்கியதுடன் அவரது பேராசிரியர் ஆலோசனைப்படி, கரப்பான் பூச்சி குறித்த ஆராய்ச்சியில் இறங்கினார். அதன் பிறகுதான், பூச்சிகள் உலகின் மீது இவருக்கு ஆர்வம் பெருக்கெடுத்தது. பூச்சிகளின் உடல் அமைப்பு, திசுக்கள், உறுப்புகள் தொடர்பாக பல்வேறு ஆராய்ச்சிகளில் ஈடுபட்டார்.\n\nSection::::களப்பணியும், கண்டுபிடிப்பும்.\nமுதல் உலகப்போரின்போது, ராணுவத்தில் பணிபுரிந்த விகில்சுவொர்த், லண்டன் ஸ்கூல் ஆஃப் ஹைஜீனில் விரிவுரையாளராகவும் பணியாற்றினார். அதோடு, லண்டன் பல்கலைக்கழகம் மற்றும் கேம்பிரிட்ஜ் பல்கலைக்கழகத்தில் பூச்சியியல் துறையில் பணியாற்றிய இவர், கேம்பிரிட்ஜில் உள்ள பூச்சி உடலியல் பிரிவின் வேளாண்மை ஆராய்ச்சி கவுன்சில் [[இயக்குனர்|இயக்குநராகவும் நியமிக்கப்பட்டார். மேலும், பூச்சிகளின் [[உருமாற்றம்]] குறித்த இவரது கண்டுபிடிப்பு மிகவும் முக்கியத்துவம் வாய்ந்ததாக கருதப்படுகிறது. தென் அமெரிக்காவில் காணப்படும் [[குருதி]] உறிஞ்சும் பூச்சிகளில் ஒரு முக்கியமான வளர்ச்சி ஆர்மோன், அதன் [[மூளை]]ச் செல்களில் உள்ள [[நரம்பு]]ச் சுரப்பிகளில் உற்பத்தியாகிறது என்பது இவரது ஆய்வில் தெரியவந்தது. சில பூச்சிகள் ஒரு குறிப்பிட்ட வளர்ச்சி நிலையை எட்டும்வரை, முதிர்ச்சிக்கான அம்சங்கள் அதன் உடலில் ஏற்படாதவாறு வேறு சில ஆர்மோன்கள் தடுக்கின்றன என்பதை கண்டறிந்த வின்சென்ட், அதற்கு ஜுவனைல் ஹார்மோன் (Juvenile hormone )எனப் பெயரிட்டார். பூச்சியின உருமாற்றம் தொடர்பாக தெளிவான கோட்பாட்டை உருவாக்கியவர். பூச்சிகளின் அமைப்பியல் மற்றும் வளர்ச்சிப் பண்புகளை அவற்றின் மரபணு கூறுகளின் ஆர்மோன்கள் தீர்மானிக்கின்றன என்பதையும் கண்டறிந்தார்.\n[[File:AllJH.svg|thumb|upright=1.5|சர் விகில்சுவொர்த் கண்டறிந்த ஜுவனைல் ஹார்மோன்]]\n\nSection::::படைப்பும், பட்டமும்.\nவின்சென்ட் பிரையன் விகில்ஸ் வொர்த், [[1934]]-ல் ‘இன்செக்ட் ஃபிசியாலஜி’ (Insect physiology) என்ற நூலை எழுதினார். இது இன்றளவும் [[பூச்சியியல்]] துறை மாணவர்களுக்கான வழிகாட்டி நூலாகத் திகழ்கிறது. [[1939]]-ல் இவர் எழுதிய ‘தி பிரின்சிபல்ஸ் ஆஃப் இன்செக்ட் ஃபிசியாலஜி’ (The Principles Of Insect Physiology) என்ற நூல் அத்துறையில் ஆராய்ச்சி செய்பவர்களுக்கு இன்றியமையாத நூலாக கருதப்படுகிறது. தன் ஆராய்ச்சிகள் குறித்து 300 கட்டுரைகள் எழுதி வெளியிட்டார். இவரது அனைத்து நூல்களுமே உலகம் முழுவதும் பிரபலமடைந்தன.\n\n[[உலகம்]] முழுவதும் உள்ள ஏராளமான [[கல்லூரி]]கள், பல்கலைக்கழகங்களில் விரிவுரைகள் ஆற்றினார். பயன்பாட்டு உயிரியல் சங்கத்தின் தலைவராக நியமிக்கப்பட்டார். [[லண்டன்]] ராயல் சொசைட்டியின் உறுப்பினராகத் தேர்ந்தெடுக்கப்பட்டு, [[1964]]-ல் இவருக்கு ‘சர்’ பட்டம் வழங்கப்பட்டது. இது தவிர, ஏராளமான பட்டங்கள், [[விருது]]களைப் பெற்றுள்ளார். பூச்சிகள் பற்றிய ஆராய்ச்சிகள் பன்னெடுங்காலமாக நடக்கின்றன. ஆனால், பூச்சிகளின் உடற்கூறியல் குறித்து ஆராய்ந்து, அதற்கென்ற ஒரு புதிய [[அறிவியல்]] துறைக்கு அடித்தளமிட்ட வின்சென்ட் விகில்சுவொர்த் 95-வது வயதில் [[1994]]-ல் மறைந்தார்.\n\n\nSection::::புற இணைப்புகள்.\n[[பகுப்பு:1899 பிறப்புகள்]]\n[[பகுப்பு:1994 இறப்புகள்]]\n[[பகுப்பு:பிரித்தானியப் பூச்சியியலாளர்கள்]]"}
{"id": "301594", "url": "https://ta.wikipedia.org/wiki?curid=301594", "title": "வினாக்கொத்து", "text": "வினாக்கொத்து\n\nவினாக்கொத்து (\"questionnaire\") என்பது பதிலாளி ஒருவரிடமிருந்து பதில்களை பெறுவதற்காக வினாக்களை கோர்வையாகக் கொண்ட ஒரு பத்திரம் ஆகும். வினாக்கொத்து சில சமயங்களில் புள்ளிவிபரவியல் ஆய்வுக்கும் பயன்படுத்தபட்டுவருகின்றது. வினாக்கொத்தானது 1838 ஆம் ஆண்டு லண்டனில் உள்ள புள்ளிவிபரவியல் சமூகத்தினால் அறிமுகப்படுத்தப்பட்டது. இதன் பிரதியானது புள்ளிவிபரவியல் சமூகத்தின் இதழில் 1838 ஆம் ஆண்டு தொகுதி ஒன்று, வெளியீடு ஒன்று, ஐந்து தொடக்கம் பதின் மூன்று வரையான பக்கங்களில் வெளியிடப்பட்டுள்ளது.\n\nவினாக்கொத்து மற்றைய கணிப்பாய்வுகளை விட சில அனுகூலங்களை கொண்டுள்ளது. அவையாவன, செலவு குறைந்தது மற்றும் ஒப்பீட்டளவில் நேர்காணல், தொலைபேசி கணிப்பாய்வுகளை விட குறைந்தளவான முன்னாயத்தம் போதுமானது. மேலும் வரையறுக்கப்பட்ட பதில்களைக் கொண்டிருப்பதனால் தொகுப்பதற்கும் இலகுவானது. இந்த வரையறுக்கப்பட்ட பதில்களானது சில சமயங்களில் பயனாளிகளை வெறுப்பூட்டுவதாகவும் அமைந்துள்ளது. இந்த வினாத்தாளின் வினாக்கள் வரையறுக்கப்பட்டிருப்பதன் காரணமாக பதிலாளி வினாக்களை வாசித்து பதிலளிக்கக்கூடியதாக உள்ளது. ஆகவே குறிப்பிட்ட சில மக்களுக்கு வினக்கொத்தின் மூலம் தான் ஆய்வு நடத்த வேண்டும் என்ற அவசியமில்லை.\n\nமற்றைய கணிப்பாய்வுகளில் ஏற்படும் வினாக்கட்டமைப்பு மற்றும் சொற்பிரயோகங்கள் தொடர்பான பிரச்சனைகள் இந்த வினாக்கொத்து கணிப்பிலும் காணப்படுகின்றது.\n\nSection::::வகைகள்.\nமாறிகள் தொடர்பான வினாக்களை உள்ளடக்கிய வினாக்கொத்தும், அளவீடு தொடர்பான அல்லது சுட்டிகள் தொடர்பான வினாக்கொத்தும் குறிப்பிடத்தக்க வேறுபாடுகளுடன் பிரித்தறியமுடியும். வினாக்கொத்தின் முற்பகுதியானது பொதுவாக கணிப்பபீடுகளையும், பிற்பகுதியானது பரீட்சித்தல் தொடர்பானதாகவும் அமைகிறது.\n\nமாறிகளை அளவீடு செய்வதற்கான வினாக்கொத்தானது பின்வருவனவற்றை உள்ளடக்கி உள்ளது.\n\nஅளவீடு தொடர்பான அல்லது சுட்டிகளை உள்ளடக்கிய வினாக்கொத்தானது பின்வருவனவற்றை உள்ளடக்கி உள்ளது.\n\nSection::::உதாரணங்கள்.\nஉணவு மீடிறன் பற்றிய வினாக்கொத்து என்பது மக்களால் உள்ளடக்கப்படும் வெவ்வேறு வகையான உணவைப்பற்றியதாகும். இதனை ஆராய்ச்சிகளுக்கும் பயன்படுத்தமுடியும். உதாரணமாக உட்கொள்ளும் விற்றமின்கள் அல்லது நச்சுப்பொருட்களின் (எக்கிரலமைட்டு) அளவை மதிப்பீட்டு செய்தல்.\n\nSection::::வினாக்கொத்து உருவாக்கம்.\nSection::::வினா வகைகள்.\nபொதுவாக வினாக்கொத்தானது பதிலாளியிடமிருந்து எதிர்பார்க்கப்படும் பதில்களுக்கான பல வினாக்களை தொகுப்பாக கொண்டுள்ளது. விபரிக்கப்பட வேண்டிய விடை கொண்ட வினாக்களுக்கும், வரையறுக்கப்பட்ட விடை கொண்ட வினாக்களுக்கும் இடையில் குறிப்பிடத்தக்க வேறுபாடு உள்ளது. விபரிக்கப்பட வேண்டிய விடை கொண்ட வினாக்களுக்கு பதிலாளி விடைகளை தானாக உருவாக்கக்கூடியதாகவும், வரையறுக்கப்பட்ட விடை கொண்ட வினாக்களுக்கு வழங்கப்பட்ட விடைகளிலிருந்து ஒன்றை தெரிவு செய்து கொள்ளக்கூடியதாகவும் அமையும். வரையறுக்கப்பட்ட விடை கொண்ட வினாக்கள் வெளிப்படையானதாகவும் முழுமையான பரஸ்பரத்தைக் கொண்டதாகவும் அமைந்திருக்கும். இந்த வரையறுக்கப்பட்ட விடை கொண்ட வினாக்கள் நான்கு வகையான பதில் அளவீட்டு முறைகளை கொண்டுள்ளது:\n\nவிபரிக்கப்பட வேண்டிய விடை கொண்ட வினாக்களுக்குரிய பதிலாளியின் பதில்களுக்குரிய துலங்கலானது பின்னர் குறிப்பிடப்படும். உதராணமாக விபரிக்கப்பட வேண்டிய விடை கொண்ட வினாக்களுக்குரிய பதில்கள் பதிலாளியால் முழுமையாக்கப்படவேண்டும்.\n\nSection::::வினா ஒழுங்கு.\nபொதுவாக வினாக்கள் தர்க்கரீதியாக ஒழுங்கமைக்கப்பட்டிருக்க வேண்டும். மிகவும் துல்லியமான பதில்களைப் பெறுவதற்காக வினாக்கள், குறைந்த முக்கியத்துவமான வினாக்களிலிருந்து மிக முக்கியமான வினாக்களை நோக்கியும், உண்மைகள் மற்றும் பழக்கவழக்கங்கள் சம்பந்தமான வினாக்களிலிருந்து மனப்பாங்கு தொடர்பான வினாக்களை நோக்கியும், பொதுவான வினாக்களிலிருந்து குறிப்பிட்ட வினாக்களை நோக்கியும் இருத்தல் வேண்டும்.\n\nஓர் ஒழுங்கு முறையில் வினாக்களை வினவுவதற்காக பொதுவாக வினாக்களை அமைக்கும் முறையொன்று பினபற்றப்படுகிறது. அந்த ஒழுங்கு முறையானது:\n\n\nSection::::வகைப்படுத்தல்.\nவகைப்படுத்தல் என்பது ஆரம்ப கட்டத்திலேயே பதிலாளி குறித்த வினாக்கொத்தை முழுமையாக்க வேண்டுமா, இல்லையா என்பதை குறிக்கின்றது. ஆரம்ப வினாக்கள் இலகுவாக விடையளிக்கக் கூடியதாகவும், பதிலாளியின் கவனத்தை கணிப்பாய்வு தொடர்பாக ஈர்ப்பதாகவும் அமைந்திருக்கும் அதேவேளையில் குறித்த ஆய்வின் நோக்கத்தை சார்ந்திருக்க வேண்டிய அவசியமில்லை. பெயர்ச்சி வினாக்கள் பல தரப்பட்ட விடயங்களை ஒன்றிணைக்ககூடியதாக அமைந்திருக்க வேண்டும். கடந்து செல்லக்கூடிய வினாக்கள் என்பது உதராணமாக “ஆம் எனில் மூன்றாம் வினாவிற்கு விடையளிக்கவும் இல்லை எனில் ஐந்தாம் வினாவிற்கு விடையளிக்கவும்”. சிரமமான வினாக்கள் இறுதியை நோக்கி அமைந்திருக்கும் ஏனெனில் பதிலாளி பதிலளிக்ககூடிய ஒரு மனோநிலையை அடைந்திருப்பார். இணையத்தள நேரடித்தொடர்பு வினாக்கொத்தை நிரப்பும் போது மதிப்பீட்டு குறிகாட்டியானது வினாக்கள் முடியுறும் தறுவாயில் இருப்பதை பதிலாளி உணரும்போது பதிலாளிகள் சிரமமான வினாக்களுக்கு பதிலளிக்க மேலும் தயாராகிறார்கள். வகைப்படுத்தல் மற்றும் மக்கள் தொடர்பான வினாகள் இறுதியில் அமைந்திருக்க வேண்டும். ஏனெனில் அவை தனிப்பட்ட வினாக்களாக உணரப்படும் இடத்து பதிலாளி அசெளகரிய நிலைக்கு உட்படுத்தப்படுவதோடு கணிப்பாய்வை முழுமையாக முடிக்க முடியாத நிலைக்கும் தள்ளப்படுகிறார்.\n\n\nSection::::வினாக்கொத்து நிர்வாக முறைகள்.\nவினாக்கொத்து நிர்வாகத்தின் முக்கிய முறைகளாவன:\n\nSection::::வினாக்கொத்து தொடர்பான கருத்து.\nவினாக்கொத்தானது மலிவானதாகவும் விரைவானதாகவும் மற்றும் இலகுவில் ஆராயப்படக்கூடியதாகவும் இருந்த போதிலும் அது பலதரப்பட்ட பிரச்சனைகளை உள்ளடக்கியதாக காணப்படுகின்றது. உதாரணமாக நேர்காணல்கள் போலல்லாது பதிலாளியால் கேள்விகள் முற்றாக உணரப்பட்டனவா என்று கேள்விகளை வினவுபவரால் அறியப்படமுடியாது. அத்துடன் வினாக்கள் மிகவும் துல்லியமாக இருப்பதனால் பதிலானது முளுமையடையாமலும் போகலாம். தபால் மற்றும் இணையத்தள நேரடித்தொடர்பு வினாக்கொத்தானது குறைந்தளவான பதில்களையே பெற்றுத்தருகின்றது. இதில் உள்ள இன்னொரு பிரச்சனையாக கருதக்கூடியது யாதெனில் பொதுவாக தபால் மற்றும் இணையத்தள நேரடித்தொடர்பு வினாக்களுக்கு பதிலளிப்பவர்கள் தமது சொந்த சார்பான அல்லது எதிரான கருத்துக்களை முன்வைப்பதற்காகவே மறுமொழி அமைப்பதாக அமைந்து விடுகிறது. அத்துடன் பக்கசார்பற்ற கருத்துக்களைக் கொண்ட மக்கள் இவ் வினாக்கொத்தானது தமது நேரத்தை வீணடிப்பதாக கருதி பதிலளிக்க தவறிவிடுகிறார்கள்.\n\nசில வினாக்கள் பதிலாளியின் பாலினம் தொடர்பாக அமைந்து விடுகிறது. பாலின அடையாளம் என்பது தன்னிச்சையாக தோன்றும் ஒரு எண்ணமே தவிர அதிகளவான முக்கியத்துவம் கொடுத்து வினவப்படவேண்டியதில்லை. பால் அல்லது பாலினம் இரண்டும் ஒத்த கருத்துள்ள சொல் என்பதை அறியாது தவறான இடங்களில் பயன்படுத்துதல் தவறானதாக அமைந்து விடுகிறது. பால் அல்லது பாலினம் தொடர்பான பூரண அறிவின்மை காரணமாக சில வினாக்கொத்துக்களில் அமைக்கப்பட்டிருக்கும் வினாக்கள் பதிலாளியால் தவறான முறையில் புரிந்து கொள்ளக்கூடியதாகவோ அல்லது தவிர்ப்பதாகவோ அமைந்து விடுகிறது.\n\nமேலும் இந்த வினாக்கொத்தானது சிறந்த புள்ளிவிபரவியல் தொழில்நுட்பங்களை உபயோகிப்படுத்தி சேகரிக்கப்படாதவிடத்து பதில்களானது குறித்த குடித்தொகையை பிரதிபலிப்பதாக அமையாது. ஏனெனில் சிறந்த புள்ளிவிபரவியல் தெரிவும் அதன் பதில்களும் வினாக்கொத்தின் எதிர்பார்ப்பை முற்றாக நிவர்த்தி செய்வதாக அமைந்திருக்கும்.\n\n"}
{"id": "301611", "url": "https://ta.wikipedia.org/wiki?curid=301611", "title": "கிருட்டிணகிரி", "text": "கிருட்டிணகிரி\n\nகிருஷ்ணகிரி (ஆங்கிலம்:Krishnagiri), இந்தியாவின், தமிழ்நாடு மாநிலத்தில் அமைந்துள்ள கிருஷ்ணகிரி மாவட்டத்தின் தலைநகரமாகும். இது பெங்களூரில் இருந்து 90 கி.மீ, ஓசூரில் இருந்து 45 கி.மீ மற்றும் தருமபுரியில் இருந்து 45 கி.மீ தொலைவில் உள்ள ஒரு முதல் நிலை நகராட்சி ஆகும். \n\nSection::::வரலாறு.\nகிருஷ்ணகிரி பண்டைய கொங்கு நாட்டின் ஒரு பகுதியாகும். சேரநாட்டின் வரலாற்று ரீதியாக இது சேர மன்னர்களால் ஆளப்பட்டு வந்தது. பின்னர் இந்த பகுதியில் சோழர்கள், பல்லவர்கள், கலிங்கை, நுளம்பர்கள், ஹொய்சளர்கள், விஜயநகரம் மற்றும் பீஜப்பூர் அரசர்கள், மைசூர் மற்றும் மைசூர் உடையார்களின் கீழ் வந்தது. இப்பிராந்தியம் \"தமிழ்நாடின் நுழைவாயில்\" என்று அழைக்கப்படும். தமிழ்நாட்டின் தெற்கு பகுதியில் ஏகாதிபத்தியம் மற்றும் சுரண்டல் உள்நோக்கத்துடன் நுழைந்த அந்நியப் படைகளை, தாக்குதல்களை மீறி பாதுகாப்பு பணியாற்றினர் விஜயநகர பேரரசர்கள். முன்னும் பின்னுமாக அதிக பாதுகாப்புடன் கிருஷ்ணகிரி மலை மீது விஜயநகர பேரரசர்களால் கட்டப்பட்ட கம்பீரமான கோட்டை, இப்போதும் சாட்சியாக நிற்கிறது.\n\nமுதல் மைசூர் போரின் போது பிரிட்டிஷ் துருப்புக்கள் காவேரிப்பட்டணத்தில் இருந்த ஹைதர் அலி படைகளைத் தாக்க கிருஷ்ணகிரி வழியாக வந்தது. பிரிட்டிஷ் இராணுவம் இங்கு தோற்கடிக்கப்பட்டது. பிறகு இரண்டாம் மைசூர் போரில் \"ஸ்ரீரங்கப்பட்டணம் உடன்பாடு\" மூலம் சேலம் மற்றும் பாரா மஹால் முழு பிரிட்டிஷ் ஆட்சிக்கு திருப்பி அளிக்கப்பட்டன. கி.பி. 1792 ஆம் ஆண்டில், கேப்டன் அலெக்சாண்டர் ரீட் இந்த பகுதியின் முதல் மாவட்ட கலெக்டர் ஆனார். ராபர்ட் கிளைவ், பின்னர் சென்னை மாகாணத்தின் ஆளுநர் கீழ், கிருஷ்ணகிரி பாரா மஹால் தலைமையகம் ஆனது.\n\nஇந்த மாவட்டத்தில் உள்ள ஒரு சிறிய கிராமத்தில் இருந்து வந்த டாக்டர் சி. இராஜகோபாலச்சாரி சுதந்திர இந்தியாவில், காங்கிரஸ் கட்சியின் தலைவரும் முதல் கவர்னர் ஜெனரலாக நாட்டில் மிக அதிக உயர்ந்தார், மற்றும் தமிழ்நாட்டின் முதலமைச்சர் ஆனார். வரலாற்று முக்கியத்துவம் மற்றும் கல்வி, பொருளாதாரம் மற்றும் தற்போதைய கிருஷ்ணகிரி சுற்றுலா அதிகரிப்புக்கு அது ஒரு தனி மாவட்டம் உருவாக்க வேண்டும் என்பதாக கிருஷ்ணகிரி தமிழ்நாடு அரசு 30 வது மாவட்டம் உருவாக்கப்பட்டது. திரு. மங்கத் ராம் சர்மா இ.ஆ.ப கிருஷ்ணகிரி மாவட்டத்தில் முதல் மாவட்ட ஆட்சியர் ஆனார். கிருஷ்ணகிரி மாவட்டம் ஐந்து தாலுகாக்களில் பத்து தொகுதிகளைக் கொண்டுள்ளது. 9 பிப்ரவரி 2004 அன்று தருமபுரி மாவட்டத்தில் இருந்து பிரிக்கப்பட்டது.\n\nSection::::மக்கள் வகைப்பாடு.\nஇந்திய 2011 மக்கள் தொகை கணக்கெடுப்பின்படி 71,323 மக்கள் இங்கு வசிக்கின்றார்கள். இவர்களில் 50% ஆண்கள், 50% பெண்கள் ஆவார்கள். கிருஷ்ணகிரி மக்களின் சராசரி கல்வியறிவு 86.14% ஆகும். இதில் ஆண்களின் கல்வியறிவு 91.02%, பெண்களின் கல்வியறிவு 81.40% ஆகும். இது இந்திய தேசிய சராசரி கல்வியறிவான 80.09% விட கூடியதே. கிருஷ்ணகிரி மக்கள் தொகையில் 10.86% ஆறு வயதுக்குட்பட்டோர் ஆவார்கள்.\n\n2011 ஆம் ஆண்டு மதவாரியான கணக்கெடுப்பின்படி, கிருஷ்ணகிரியில் இந்துக்கள் 71.37%, முஸ்லிம்கள் 24.70%, கிறிஸ்தவர்கள் 3.77%, சீக்கியர்கள் 0.05%, சைனர்கள் 0.07%, 0.03% பிற மதங்களைப் பின்பற்றுபவர்கள் மற்றும் சமயமில்லாதவர்கள் 0.01% பேர்களும் உள்ளனர்.\n\nSection::::பொருளாதாரம்.\nஇங்கு மா சாகுபடி 300,17 சதுர கிமீ பரப்பளவு கொண்டது கிருஷ்ணகிரி மாவட்டம். முக்கிய பயிர் மாங்கனி ஆகும். மாவட்டத்தில் ஆண்டுதோறும் 300,000 டன் மா உற்பத்தி ஆகும். மா உற்பத்தியில் கிருஷ்ணகிரி மாவட்டம் தமிழ்நாட்டில் முதல் இடத்தில் உள்ளது. ஒரு பெரிய அளவிலான மாம்பழ ஏற்றுமதி மண்டலம் கிருஷ்ணகிரி மாவட்டத்தில் ஏற்கப்பட்டுள்ளது. இதனால் விவசாயிகளுக்கு அதிக லாபம் விளைவிக்கின்றது. மாம்பழம் பதப்படுத்தும் தொழில் அத்துடன் வளர்ந்து வருகின்றது.\n\nSection::::போக்குவரத்து.\nகிருஷ்ணகிரி மாவட்ட சாலைப் போக்குவரத்து சிறப்பாக விளங்குகிறது. ஏனெனில் சென்னை - பெங்களூரு தொழிற்சாலை தாழ்வாரத்தில் இந்த நகரம் அமைந்துள்ளது. மாநில நெடுஞ்சாலைகள் மற்றும் மாவட்ட நெடுஞ்சாலைகளின் வழியாக கிட்டத்தட்ட மாவட்டத்தின் அனைத்து நகரங்கள் மற்றும் கிராமங்கள் இணைக்கப்பட்டுள்ளது. நான்கு தேசிய நெடுஞ்சாலைகள் இந்நகரத்தை இணைக்கிறது.\n\nதொடர் வண்டி போக்குவரத்து இந்த மாவட்டத்தில் சாலைப் போக்குவரத்துக்கு இணையாக இல்லை. வேலூர் மாவட்டம், திருப்பத்தூரில் இருந்து கிருட்டிணகிரிவரை 1905 ஆம் ஆண்டு முதல் 1936வரை பயணிகள் போக்குவரத்து பயன்பாட்டில் இருந்துவந்தது. அதன்பின் போக்குவரத்து நிறுத்தப்பட்டது. 1942ஆம் ஆண்டு தொடர்வண்டிப் பாதை முற்றிலும் துண்டிக்கப்பட்டது. இதன் பிறகான காலகட்டத்தில் இப்பகுதி மக்கள் தொடர்வண்டி வசதிவேண்டும் என கோரிவருகின்றனர். சேலம் - பெங்களூரு பாதையில் ஓசூர் தொடர்வண்டி நிலையம் உள்ளது. இந்த பாதை 1913இல் போடப்பட்டது. 1941இல் இப்பாதையும் மூடப்பட்டது. மீண்டும் 28 ஆண்டுகள் கழித்து பெங்களூர் சேலம் தொடர்வண்டி பாதை மீட்டர் கேஜ் பாதையாக போடப்பட்டு, போக்குவரத்து தொடங்கியது. 1996இல் இப்பாதை அகலப்பாதையாக மேம்படுத்தப்பட்டது. (கிருட்டிணகிரியில் இருந்து 45 கி.மீ.) மாநில தலைநகரான சென்னையை தொடர் வண்டி பாதையில் மாவட்டத்தை இணைக்கும் வகையில் ஒசூர் ஜோலார்பேட்டை இருப்புப்பாதையை இணைக்க நீண்ட காலமாக கோரிக்கை இருந்து வருகிறது.\n\nஅருகில் உள்ள வணிக பயன்பாட்டுக்கான வானூர்தி நிலையங்கள் 92 கி.மீ தொலைவில் உள்ள பெங்களூரு சர்வதேச விமான நிலையம் ஆகும்.\n\nSection::::சுற்றுலா மையம்.\nஒவ்வொரு ஆண்டும் ஆயிரக்கணக்கான பார்வையாளர்கள் கிருஷ்ணகிரிக்கு வருகிறார்கள். கிருஷ்ணகிரி அணை (கிருஷ்ணகிரி நீர்த்தேக்கம் திட்டம்) 1958-ல் தமிழ்நாட்டின் முன்னாள் முதல்வர் காமராஜர் ஆட்சி காலத்தில் கட்டப்பட்டது. கிருஷ்ணகிரி அணை நகருக்கு 6 கி.மீ. அருகில் அமைந்துள்ளது. கிருஷ்ணகிரி அருகே பழமையான கோயில்களில் பல்வேறு உள்ளன. பாரம்பரிய மற்றும் வரலாற்றுப் பின்னணி உடைய ஒரு அருங்காட்சியகம் நகரின் மையப்பகுதியில் உள்ளது. இந்த அருங்காட்சியகம், 1993 கி.பி. முதல் செயற்பட்டு வருகின்றது வரலாற்று நினைவுச் சின்னங்கள் பாதுகாக்கப்பட்டு இங்கே காட்சிக்கு வைக்கப்பட்டுள்ளன.\n\nSection::::நகராட்சி நிர்வாகம் மற்றும் அரசியல்.\nகிருஷ்ணகிரி நகராட்சியானது கிருஷ்ணகிரி சட்டமன்றத் தொகுதிக்கும் மற்றும் கிருஷ்ணகிரி மக்களவைத் தொகுதிக்கு உட்பட்டதாகும்.\n\n2016 ஆம் ஆண்டு நடந்த சட்டமன்றத் தேர்தலில், இச்சட்டமன்றத் தொகுதியை திராவிட முன்னேற்றக் கழக (திமுக) மாவட்டச் செயலாளர் டி. செங்குட்டுவன் வென்றார்.\n\n2019 ஆம் ஆம் ஆண்டு நடந்த மக்களவைத் தேர்தலில், இம்மக்களவைத் தொகுதியை காங்கிரசு கட்சியைச் சேர்ந்த ஏ. செல்லக்குமார் வென்றார்.\n\nSection::::வானிலை மற்றும் காலநிலை.\nகிருஷ்ணகிரி கோடைகாலத்தில் வெப்பமண்டல பருவநிலையை (Tropical climate) பெற்றுள்ளது. கிருஷ்ணகிரி கோடை, குளிரைவிட கடுமையான மழைகாலத்தை கொண்டுள்ளது. இந்த காலநிலை கொப்பென்-கைகர் (Köppen-Geiger climate classification) தட்பவெப்ப படி கருதப்படுகிறது. இங்கே மிதமான வெப்பநிலை 26.5 டிகிரி செல்சியஸ். இங்கே மழை 789 மிமீ அளவு விழுகிறது. பருவகாலத்தில் இந்த பகுதியில் மழை கணிசமான அளவு கொண்டுள்ளது. கிருஷ்ணகிரி நீண்ட பருவ காலத்தை அனுபவிக்கிறது. குளிர்காலம் பொதுவாக இனிமையான மற்றும் வசதியாக இருக்கும். மூன்று மாறுபட்ட சீதோஷ்ணம் நிலவுகிறது. கோடை மார்ச் - ஜூன் வரை இருந்து வருகிறது. இந்த நேரத்தில் வெப்பநிலை 38 டிகிரி செல்சியஸ் மற்றும் 32 ° C என்ற குறைந்தபட்ச நனை வரை சூடான மற்றும் பாதரசம் உயர்வு உள்ளன. ஏப்ரல் மற்றும் மே பொதுவாக ஆண்டு வெப்பமான மாதங்களாகவும், பருவகாலம்: நவம்பர் - ஜூலை மாதங்களாகவும் உள்ளன. இந்த நேரத்தில் வெப்பநிலை லேசாகவும் மற்றும் இனிமையாகவும் உள்ளன. கன மழை குறுகிய இடைவெளியில் எதிர்பார்க்கலாம். டிசம்பர் முதல் பிப்ரவரி வரை குளிர்கால மாதங்களில் அமைப்பாகவும், வெப்பநிலை 13 ° C ஆக கொண்டுள்ளது. \n"}
{"id": "301613", "url": "https://ta.wikipedia.org/wiki?curid=301613", "title": "சாகிப்ஜாதா அஜித்சிங் நகர் மாவட்டம்", "text": "சாகிப்ஜாதா அஜித்சிங் நகர் மாவட்டம்\n\nசாகித்ஜாதா அஜித்சிங் நகர் மாவட்டம் (Sahibzada Ajit Singh Nagar) (அதிகாரப்பூர்வமாக) (சுருக்கமாக SAS நகர் என்பர்)\n\nவடமேற்கு இந்தியாவின் பஞ்சாப் மாநிலத்தின் 22 மாவட்டங்களில் ஒன்றாகும். இம்மாவட்டத் தலைமையிட நகரம் ஆகும். \nஏப்ரல் 2006-இல் ரூப்நகர் மாவட்டம் மற்றும் பட்டியாலா மாவட்டத்தின் சில பகுதிகளைக் கொண்டு புதிதாக துவக்கப்பட்ட இம்மாவட்டத்திற்கு மொகாலி மாவட்டம் என முதலில் பெயரிடப்பட்டது. பின்னர் சீக்கிய சமய குரு கோவிந்த் சிங்கின் மூத்த மகன் சாகிப்ஜாதா அஜித்சிங்கின் நினைவாக மொகாலி மாவட்டத்தை சாகிப்சதா அஜித் சிங் நகர் மாவட்டம் பெயர் மாற்றி அமைக்கப்பட்டது. \nSection::::மாவட்ட அமைவிடம்.\nஇம்மாவட்டம் பட்டியாலா மாவட்டம், பதேகாட் சாகிப் மாவட்டம்\nஅரியானா மாநிலத்தின் பஞ்சகுலா மாவட்டம், பஞ்சகுலா மாவட்டம், அம்பாலா மாவட்டம் மற்றும் சண்டிகர், இமாசலப் பிரதேசம் சோலன் மாவட்டம் ஆகியவைகளால் சூழப்பெற்றது.\n\nSection::::மாவட்ட நிர்வாகம்.\n1,094 சதுர கிலோ மீட்டர் பரப்பளவு கொண்ட இம்மாவட்டம் சாகிப்ஜாத அஜித்சிங் நகர் வட்டம், கரார், தேராபஸ்சி என மூன்று வருவாய் வட்டங்களையும், கரார். மஜ்ஜிரி, தேராபஸ்சி என மூன்று ஊராட்சி ஒன்றியங்களையும் கொண்டுள்ளது. \n\nSection::::அரசியல்.\nஇம்மாவட்டம் கரார், எஸ் எ. எஸ். நகர் மற்றும் தேரா பஸ்சி என மூன்று சட்டமன்ற தொகுதிகளைக் கொண்டுள்ளது.\n\nSection::::மக்கள் தொகையியல்.\n2011 ஆம் ஆண்டு இந்திய மக்கள் தொகை கணக்கெடுப்பின் படி இம்மாவட்டத்தின் மொத்த மக்கள் தொகை 994,628 ஆக உள்ளது. கிராமப்புறங்களில் 45.24% மக்களும்; நகரப்புறங்களில் மக்களும் 54.76% வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி 33.15%% விகிதம் ஆக உயர்ந்துள்ளது. மக்கள் தொகையில் 529,253 ஆண்களும் மற்றும் 465,375 பெண்களும் உள்ளனர். ஆயிரம் ஆண்களுக்கு 879 பெண்கள் என்ற விகிதத்தில் பாலின விகிதம் உள்ளது. 1,094 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 909 மக்கள் வீதம் வாழ்கின்றனர். இம்மாவட்டத்தின் சராசரி படிப்பறிவு 83.80% ஆகவும், ஆண்களின் படிப்பறிவு 87.89% ஆகவும், பெண்களின் படிப்பறிவு 79.18% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 115,644 ஆக உள்ளது. \nSection::::சமயம்.\nஇம்மாவட்டத்தில் சீக்கிய சமய மக்கள் தொகை 478,908 (48.15 %) ஆகவும், இந்து சமயத்தவரின் மக்கள் தொகை 476,276 (47.88 %) ஆகவும், இசுலாமிய சமய மக்கள் தொகை 29,488 (2.96 %) ஆகவும், கிறித்தவ, பௌத்த, சமண சமய மக்கள் தொகை மிகக் குறைவாக உள்ளது.\n\nSection::::மொழிகள்.\nபஞ்சாப் மாநிலத்தின் ஆட்சி மொழியான பஞ்சாபி மொழியுடன், இந்தி, உருது மற்றும் வட்டார மொழிகளும் இம்மாவட்டத்தில் பேசப்படுகிறது.\n"}
{"id": "301615", "url": "https://ta.wikipedia.org/wiki?curid=301615", "title": "மின்னணு போர்", "text": "மின்னணு போர்\n\nபோர்கள் இன்றைய காலங்களில், கப்பல்கள், வானூர்திகள் மற்றும் தரைப்படைகளால் நிகழ்த்தபடுகிறது. மிக முக்கியமாக, ஒரு நாட்டின் வெற்றி என்பது அந்த நாட்டிடம் எதிரி நாட்டின் படையின் போர்கருவிகளை பற்றிய அறிவை சார்ந்தது. எதிரியின் போர்கருவிகளின் வலிமையை கொண்டு போர்புரியும் யுக்தி நிர்ணயிகப்படுகிறது. இதில் மிகவும் முக்கிய பங்கு வகிப்பது மின்னணு போர் (Electronic Warfare) முறை. சொல்லபோனால் இது மின்னணு போர் ஆல்ல மாறாக இது மின்காந்தக் கதிர்வீச்சு அலைகளை சார்ந்தது. எதிரி போர்கருவிகளின் மின்காந்த அலைகளை எப்படி நமக்கு சாதகமாக பயன்படுத்தி கொள்கிறோமோ அதை பொருத்து போரில் வெற்றி தோல்வி நிர்ணயிக்கபடுகிறது. மின்னணு போர் முறையில் மின்சுற்று (Electronic Circuit) உபயோகபடுத்தபடுகிறது. இந்த மின்காந்த அலைகளில் உள்ள தகவல்களை பயன்படுத்தி எதரிகளின் ஆயுதம் மற்றும் போர் கருவிகள் பற்றியும் அறிந்துகொள்ள முடியும். மின்னணு போர் முரை பொதுவாக மூன்று வகைப்படும். 1. \"மின்னணு ஆதரவு நடவடிக்கை\" (ESM), 2. \"மின்னணு தாக்குதல்\" (ECM), 3. \"மின்னணு பாதுகாப்பு\" (ECCM).\n\nSection::::மின்னணு ஆதரவு நடவடிக்கை (ESM):.\nமின்னணு ஆதரவு நடவடிக்கை என்பது மின்னணு போரின் ஒரு பகுதி. இந்த முறை எதிரியின் மின்காந்த அலைகள் தேட பட்டு, அதன் இடைமறிது, அதன் இருப்பிடத்தை அறிந்து, அந்த தகவலை பதிந்து மற்றும் அதனை பற்றி ஆராய்வதுமாகும். மினGi்னணு ஆதரவு நடவடிக்கை முலமாக பிற் சமயங்களில் தமது போர் கருவிகளை பாதுகாப்பது மட்டுமின்றி எத்ரிகளை தகவும் பயன்படுத்தபடுகிறது. இந்த தகவல்கள் மின்னணு புலனாய்வு (ELINT), தொடர்பு புலனாய்வு (COMINT) மற்றும் மின்னணு ஆதரவு நடவடிக்கை ரிசிவர் (ESM receiver) மூலம் பெறபடுகிறது.\n\nSection::::மின்னணு தாக்குதல் (ECM):.\nமின்னணு தாக்குதல் என்பது எத்ரிகளின் தாக்குதலின் வேகத்தை குறைபதோ அல்லது முற்றிலும் தடுப்பதோ ஆகும். இது எதிரியின் மின்காந்த அலைகள் பற்றி அறிந்து அதனை நமக்கு ஏற்றாற்போல் உபயோகபடுத்துவது ஆகும். இது இரு வகைகளில் செயல்படுகிறது. \n\nSection::::நெருக்குதல் (Jamming):.\nஎதிரியின் போர் கருவிகளின் மின்காந்த அலைகளை வேண்டுமென்ற இடைமரிபதோ இல்லையென்றால் தங்கள் பக்கம் இருந்து குழப்பமான மின்காந்த அலைகளை எதிரியின் பக்கமே செலுத்துவது போன்ற செயல்களால் எதிரியின் கருவிகளின் திறனை குறைப்பதை நெருக்குதல் என்கிறோம்.\n\nSection::::ஏமாற்றுதல் (Deception):.\nஎதிரியின் போர் கருவிகளின் மின்காந்த அலைகளை வேண்டுமென்ற இடைமரிபதோ இல்லையென்றால் வரும் அலைகளை சிறிது மற்றம் செய்து திருப்பி அனுபவதோ இல்லையென்றால் தங்கள் பக்கம் இருந்து குழப்பமான மின்காந்த அலைகளை எதிரியின் பக்கம் செலுத்துவது போன்ற செயல்கள் மூலம் எதிரியின் கருவிகளை தவறாக வழிநடத்துவதை ஏமாற்றுதல் என்கிறோம். இது இரண்டு வகைப்படும்\n\nSection::::சூழ்ச்சி (Manipulative):.\nமின்காந்த அலைகள் மற்றமோ அல்லது உருவகப்படுத்துதல் செய்து தனது தேவைகளை பூர்த்தி செய்வது சூழ்ச்சி ஆகும்.\n\nSection::::சாயல் (Imitative):.\nஎதிரியின் போர் கருவிகளின் மின்காந்த அலைகளுக்குள் மின்காந்த அலைகளை அறிமுகப்படுத்தி எதிரியை நம்பும்படி செய்வது சாயல் எனப்படும்.\n\nSection::::மின்னணு பாதுகாப்பு (ECCM):.\nமின்னணு தாக்குதலால் ஏற்படும் விளைவுகள் தங்களை பாதிக்காமல் மின்காந்த அலைகளை தமக்கு ஏற்றவாறு மாற்றி அமைத்து கொண்டு பாதுகாப்பது மின்னணு பாதுகாப்பு ஆகும்.\n"}
{"id": "301621", "url": "https://ta.wikipedia.org/wiki?curid=301621", "title": "இயற்கை நிழற்படக்கலை", "text": "இயற்கை நிழற்படக்கலை\n\nஇயற்கை நிழற்படக்கலை (\"Nature photography\") என்பது பொதுவாக இயற்கைக் கூறுகளான தரை தோற்றம், வனஜீவராசிகள், தாவரங்கள் போன்றவைகளை எடுத்துக் காட்டும் முகமாக வெளி களங்களில் பிடிக்கப்படுபவையாகும். இவ்வாறான நிழற் படங்கள் மற்றைய நிழற் படங்களுடன் ஒப்பிடுகையில் ஒரு வலுவான அழகியல் முக்கியத்துவத்தினை பிரத்தியேகமாக வழங்குகிறது.\nதோட்டங்களின் நிழற் படங்கள், தரைதோற்ற நிழற் படங்கள், வன வாழ்க்கை நிழற் படங்கள் என்பனவும் சில சந்தர்பங்களில் இயற்கை நிழற் படத்துறைகளில் மேலெழுகிறது.\n\nஇயற்கை நிழற் படங்களானது விஞ்ஞான ,சுற்றுலா மற்றும் கலாசார சஞ்சிகைகளில் பிரசுரிக்கப்படும். உதாரணமாக தேசிய புவியியல் சஞ்சிகை, தேசிய வனவாழ்க்கை சஞ்சிகை மற்றும் விஷேட சஞ்சிகைகளான வெளி கள புகைப்படபிடிப்பாளர், மிக சிறந்த இயற்கை நிழற் படங்கள் சஞ்சிகை என்பவற்றை குறிப்பிடலாம்.\n\nSection::::வனவாழ்க்கை நிழற் படக்கலை.\nவனஜீவராசிகளின் நிழற் படங்களானது அவற்றின் இயற்கையான வாழ்விடங்களில் பிடிக்கப்படுகிறது . வன விலங்குகள் உணவு உண்ணும் போது, பறக்கும் போது, சண்டையிடும் போது பொதுவாக நிழற் படங்கள் பிடிக்கப்படுகின்றன . மாறாக வன விலங்குகளின் விபரங்களை அல்லது அவற்றின் இயற்கை சுழலை சித்தரிப்பதற்காக அவை நிலையான தோற்றங்களில் பிடிக்கப்படுகிறது.\n\nஉலகின் மிகப் பெரிய  புகைப்பட நிறுவனங்களான  அமெரிக்க நிழற் பட சமூகம், சர்வதேச சித்தரிப்பு நிழற்பட அமைப்பு , ரோயல் நிழற் பட  சமூகம் என்பன இயற்கை மற்றும் வன வாழ்க்கை நிழற் படங்கள் தொடர்பாக நிழற் பட போட்டிகளில் பிரயோகிக்கப்படக்கூடிய வரைவிலக்கணம் ஒன்றை வரையறுத்து வெளியிட்டுள்ளன. வன வாழ்க்கை புகைப்படத்தில் பயன்படுத்தப்படும். தொழில்நுட்பம் தரைத்தோற்ற புகைப்படங்களில் பயன்படுத்தப்படுபவைகளிலிருந்து பெருமளவிற்கு வேறுபடுகின்றன. வன வாழ்க்கை புகைப்படங்களில் வேகமான மூடுவேகத்தினை பெற்றுக்கொள்வதற்காக மிக அகலமான துவாரங்கள் பயன்படுத்தப்படுகின்றன. இவை படம் பிடிக்கப்படும் விடயத்தின் இயக்கத்தை நிலை நிறுத்தி பின்னணியை மங்கச் செய்யும் உத்தியாகும். அதே வேளை தரைத்தோற்ற புகைப்படக் கலைஞர்கள் சிறிய துவாரங்களை தெரிவு செய்கின்றனர். வன வாழ்க்கை புகைப்படங்கள் வழமையாக நீண்ட துவாரத்திலிருந்து நீண்ட தொலை நோக்கி வில்லைகளை பயன்படுத்தி பிடிக்கப்படுகின்றன. இவ்வகை தூரநோக்கு வில்லைகள் பெரும்பாலும் முக்காலியை பயன்படுத்தும் அவசியத்தை உருவாக்குகின்றன. முக்காலியானது நீண்ட வில்லைகள்  வைத்திருப்பதற்கு கடினமானவை, கையடக்கமானவையல்ல.\n\nSection::::பேரின மற்றும் அமைப்புகள்.\nபேரின அமைப்பு முறையிலான நிழற்படங்கள் பொதுவாக அண்மித்த நிலையிலான நிழற்படங்களை பிரதிபலிக்கின்றன.எது எப்படியிருந்த போதிலும் இதுவும் ஒருவகையான இயற்கையின் நிழற்படத் தோற்றங்களாகும். பொதுவாக பேரின துறைகளில் தேனீக்கள் , தும்பிகள் மற்றும் பல வகை உயிரினங்கள் வன வாழ்கையில் விபரிக்கப்படும்.\n\nபல நிழற் பட கலைஞர்கள் கல், மரப்பட்டை, இலை போன்றவற்றின் தோற்றங்களையும் மற்றும் சிறிய காட்சி அமைப்புகளையும் நிழற் படங்களாக பதிவு செய்து கொள்வார்கள். அண்மித்த நிலையில் எடுக்கப்படும் இயற்கையின் நிழற்படத் தோற்றங்களுக்கு உண்மையான பேரின வில்லைகள் எப்போதும் தேவைப்படுவதில்லை.எப்பிடி ஆயினும் இங்கே சிறிய காட்சிகள் வழமையான நிலத்தோற்றத்தில் இருந்து வேறுபட்டதாக கருதப்படுகிறது.\n\nSection::::நிறங்களின் பயன்பாடு.\nஇயற்கையான நிழற் கலைக்கு வர்ண நிழற் படங்கள் அவசியமானவை அல்ல. அன்ஸல் அடம்ஸ் என்பவர் கறுப்பு, வெள்ளை காட்சி அமைப்புக்கு பிரசித்தி பெற்றவர், புஜிபில்ம், வேள்வியா திரைப்படமானது அதனுடைய பிரகாசம், முழுமையாகப்பட்ட வர்ணங்கள் போன்றவற்றிக்காக களேன் ரோவேல் என்பவரால் பாராட்டப்பட்டது.\n\nSection::::நெறிமுறைகள்.\nஇயற்கை நிழற் பட உருவாக்கத்துடன் தொடர்புடைய பல  நெறி முறைகள் மற்றும் விவாதங்கள் உள்ளன . பொதுவான பிரச்சனையாக வன ஜீவராசிகளை துன்புறுத்துதல், இயற்கையான பிரதேசங்களை அழித்தல் மற்றும் நிழற் பட கலைஞர்கள் வரம்பு மீறுதல் போன்றவை காணப்படுகின்றன.\n"}
{"id": "301623", "url": "https://ta.wikipedia.org/wiki?curid=301623", "title": "ஜர்னையில் சிங் பிந்தரன்வாலா", "text": "ஜர்னையில் சிங் பிந்தரன்வாலா\n\nஜர்னையில் சிங் பிந்தரன்வாலா (Sant Jarnail Singh Bhindranwale) (1947 - 1984)\nஎன்பதை சுருக்கமாக பிந்தரன் வாலா என்று அழைப்பர். இவரது இயற்பெயர் ஜர்னையில் சிங் பிரார் ஆகும். )) இவர் சீக்கிய சமய அமைப்புகளில் ஒன்றான தம்தம்மி தக்சல் எனும் அமைப்பின் நிறுவனத் தலைவராவர். \n\nமது அருந்துதல், போதைப் பொருட்களை பயன்படுத்துதல், இளைஞர்கள் முடி வெட்டுதல் போன்ற சீக்கிய சமய நெறிகளுக்கு எதிரான போக்குகளை கண்டித்தார்.\n\nSection::::காலிஸ்தான் இயக்கம்.\nஇந்திய அரசியல் அமைப்பு சட்டம், பிரிவு 25, சீக்கியர், பௌத்தர், சமணர் ஆகிய சிறுபாண்மை மக்களை இந்து சமயத்துடன் இணைத்து வைத்திருப்பதை பிந்தரன்வாலே கடுமையாக எதிர்த்தார்.\nஅனந்தப்பூர் சாகிப் தீர்மானத்தின்படி ஆகஸ்டு 1982-இல் சீக்கிய மரபுகளை காக்கும் பொருட்டு விடுதலைக்கான தர்மயுத்தம் (Dharam Yudh Morcha) or (battle for righteousness) எனப்படும் காலிஸ்தான் இயக்கத்தை நிறுவினார். சண்டிகர் நகரத்தை பஞ்சாப் மாநிலத்துடன் இணைக்க போராடினார். மேலும் இறுதியாக பஞ்சாப் மாநிலத்தை தனி நாடாக அறிவிக்கக் கோரி இந்திய அரசுக்கு எதிராக ஆயுதமேந்திய போராட்டங்களை நடத்தினர்.\n\nSection::::புளூஸ்டார் நடவடிக்கை.\nகாலிஸ்தான் இயக்கத்தின் தலைவர் ஜர்னைல் சிங் பிந்தரன்வாலாவால் தலைமை தாங்கப்பட்ட பஞ்சாப் பிரிவினைவாதிகள் பெருமளவு ஆயுதங்களை அமிர்தசரஸ் நகரத்தின் பொற்கோயிலில் சேர்த்து வைத்ததாக இந்திய அரசு குற்றம் சாட்டியது. \n\nஇந்தியப் பிரதமர் இந்திரா காந்தியின் ஆணையின் படி 3-6 சூன் 1984 அன்று புளூஸ்டார் நடவடிக்கை என்ற பெயரில் அமிர்தசரஸ் பொற்கோயிலில் பெருமளவு ஆயுதங்களுடன் பிந்தரன் வாலாவுடன் ஒளிந்து கொண்டிருந்த காலிஸ்தான் போராளிகளை வெளியேற்ற இந்திய ராணுவத்தின் நடவடிக்கை எடுத்தனர். இந்நடவடிக்கையில் பிந்தரன் வாலா உட்பட காலிஸ்தான் போராளிகள் பலர் இறந்தனர். இராணுவத்தினர் தரப்பில் 83 பேரும்; பொதுமக்கள் தரப்பில் 492 பேரும் இறந்தனர். பலர் படுகாயமுற்றனர். பொற்கோயிலில் ஒளிந்து கொண்டிருந்த 1592 காலிஸ்தான் போராளிகளில் 433 பேர் கைது செய்யப்பட்டனர்.\n\n"}
{"id": "301626", "url": "https://ta.wikipedia.org/wiki?curid=301626", "title": "முகம் கண்டறிதல்", "text": "முகம் கண்டறிதல்\n\nஒரு கணினி தொழில்நுட்பமான முகம் கண்டறிதல் (\"face detection\"), எண்ணியல் படங்களாக மனித முகங்களை இனங்காணும் பல வகைப்பட்ட பயன்பாடுகளில் உபயோகிக்கபட்டு வருகின்றது. கட்புல காட்சி ஒன்றிலுள்ள அல்லது கண்டறியப்பட்ட மனித முகங்களிலிருந்து, முகம் கண்டறிதல் தொழில்நுட்பம் உளவியல் செயல்முறையையும் குறிப்பிடுகின்றது. \n\nSection::::வரையறை மற்றும் தொடர்புடைய நெறிமுறைகள்.\nமுகம் கண்டறிதலை பொருள்-வர்க்க கண்டறிதலின் ஒரு பிரத்தியேகமான வகையாக கருதலாம். பொருள் வர்க்க கண்டறிதலின் செயற்பாடானது தரப்பட்ட ஒரு வர்க்கத்தை சேர்ந்த படத்திலுள்ள அனைத்து பொருட்களினதும் அளவுகளையும் இட அமைவையும் கண்டறிதலாகும். மேல் உடற்பகுதி, பாதசாரிகள் மற்றும் கார்கள் உதாரணங்களாக உள்ளடங்கும். \n\nமுகம் கண்டறிதல் நெறி முறைகளானது மனித முகத்தின் முற்பகுதியை கண்டறிவதை கருத்திற் கொள்கின்றன. ஒருவரது படத்தை சிறு சிறு துண்டுகளாக பொருத்தி பார்க்கப்படும் உருவம் கண்டறிதலுக்கு இது ஒப்பானது. படமானது தரவுத்தளத்தில் சேமிக்கப்பட்டுள்ள படத்துடன் ஒத்துப்போகிறது. தரவுத்தளத்தின் எதாவது முக அம்ச மாற்றமானது பொருத்தும் செயன்முறையை பயனற்றதாக்கிவிடும்.\n\nநம்பகத்தன்மையான முகம் கண்டறிதல் அணுகுமுறையானது, மரபுசார் நெறிமுறை மற்றும் Eigen-Face உத்தியை அடிப்படையாக கொண்டது.\n\nமுதலாவதாக சாம்பல் நிலை படத்திலுள்ள பள்ளமான பகுதிகள் அனைத்தையும் சோதிப்பதன் மூலம் சாத்தியமான மனித கண் பகுதிகள் கண்டறியப்படுகின்றன. பின்னர், புருவம், கருவிழி, நாசி மற்றும் வாய் மூலைகள் என்பவற்றை உள்ளடக்கிய அனைத்து சாத்தியமான முகப்பகுதிகளை உருவாக்க மரபுசார் நெறிமுறையானது பயன்படுத்தப்படுகின்றது.\n\nதலையசைவு காரணமாக ஏற்படும் தொய்விழை விளைவு மற்றும் சீரற்ற ஒளியூட்டு காரணமாக ஏற்படும் மின்னல் விளைவை குறைக்க சாத்தியமான ஒவ்வொரு முக அபேட்சகர்களும் செவ்வனாக்கப்படுகின்றனர். ஒவ்வொரு அபேட்சகர்களதும் ஏற்றமைவு அளவானது அதனது Eigen-Face மீதான எறியத்தின் அடிப்படையில் அளவிடப்படுகின்றது. குறித்தளவு சுழற்சிகளுக்கு பின்னர், உயர் ஏற்றமைவு அளவுடன் கூடிய அனைத்து முக அபேட்சகர்களும் மேலும் சரிபார்ப்பதற்காக தெரிவுசெய்யப்படுகின்றனர். இந்த நிலையில், ஒவ்வொரு முக அபேட்சகர்களுக்கும் முகச்சமச்சீர் அளவிடப்படுவதுடன் வேறுபட்ட முக அம்சங்களின் உளதாம்தன்மை சரிபார்க்கப்படுகின்றது. \n\nSection::::பயன்பாடுகள்.\nSection::::முகம் அறிந்துகொள்ளல்.\nமுகம் கண்டறிதலானது முக அங்கீகரிப்பு அமைப்பின் பெரும்பாலும் ஒரு அங்கமாக (அல்லது அதனுடன் கூடியதாக ) உயிரியலளவுகளில் பயன்படுத்தப்படுகின்றது. காணொளி கண்காணிப்பு, மனித-கணினி இடைமுகம் மற்றும் உருவாக தரவுத்தள மேலாண்மை போன்றவற்றிலும் இது பயன்படுத்தப்படுகின்றது.\n\nSection::::நிழற்படம்.\nசில சமீபத்திய எண்ணியல் புகைப்படகருவிகளும் தானியங்கி குவியத்துக்காக முகம் கண்டறிதலை பயன்படுத்தப்படுகின்றன. pan-and-scale Ken Burns விளைவை பயன்படுத்தும் உருவாக தட்டுக்காட்சியில் விருப்புக்குரிய பகுதிகளை தெரிவுசெய்யவும் முகம் கண்டறிதல் பயனுள்ளதாக இருக்கும். \n\nSection::::சந்தைப்படுத்தல்.\nமுகம் கண்டறிதலானது சந்தையாளர்களது ஆர்வத்தை பெற்றவண்ணமுள்ளது. வெப்கம் ஒன்றை தொலைக்காட்சியுடன் இணைப்பதன் மூலம் அதை கடந்து செல்லும் எந்தவொரு முகத்தையும் கண்டறியமுடியும். இனம் பாலினம் மற்றும் அந்த முகத்தின் வயதளவு என்பவற்றை பின்னர் கணிப்பிடும். தகவல் ஒருமுறை சேகரிக்கப்பட்டால், குறிப்பாக கண்டறியப்பட்ட இனம்/பாலினம்/வயது சார்ந்த தொடர் காட்சிப்படுத்தல்கள் காண்பிக்கப்படும்.\n\nஇதை போன்ற அமைப்புக்கு உதாரணம் OptimEyes ஆகும், மற்றும் அது Amscreen எண்ணியல் விளம்பர அமைப்பினுள் இணைக்கப்பட்டுள்ளது. இத்துறையில் மிகவும் சமீபத்திய புதுக்கண்டுபிடிப்பாக மியாமி கடற்கரை சார்ந்த AdMobilize இருக்கிறது. அவர்களது AdBeacon ஆனது உலகின் முதலாவது 'இணைத்தல் மற்றும் அளவிடல் உடனடி பகுப்பாய்வு சாதனமாக’ இருப்பதுடன் பெரிய விளம்பரதாரர்கள் பாவிக்கும் அதே முகம் கண்டறிதல் தொழில்நுட்பத்தை எந்தவொரு சிறிய விற்பனையாளரும் பெற்றுக்கொள்ள அனுமதிக்கிறது. அவர்களுக்கும் முக எண்ணிக்கைக்கு ஏற்பவே கட்டணம் அறவிடப்படுகிறது.\n\n"}
{"id": "301633", "url": "https://ta.wikipedia.org/wiki?curid=301633", "title": "கூட்டல், கழித்தல் குறிகள்", "text": "கூட்டல், கழித்தல் குறிகள்\n\nகூட்டல், கழித்தல் குறிகள் (\"plus and minus signs\", + , −) என்பவை கணிதத்தில் கூட்டல், கழித்தல் செயல்களைக் குறிப்பிடவும், நேர்ம, எதிர்ம கருத்துக்களைக் குறிக்கவும் பயன்படுத்தப்படும் குறிகளாகும்.\n\nSection::::வரலாறு.\nதற்போது பயன்பாட்டிலுள்ள கூட்டல், கழித்தல் குறிகள் தொன்மையானவை அல்ல. பழங்கால எகிப்திய சித்திர வடிவ எழுத்துமுறையில் கூட்டலின் குறி, உரை எழுதப்படும் திசையில் (எகிப்திய மொழியில் வலமிருந்து இடம், இடமிருந்து வலமென இரு திசைகளிலும் எழுதலாம்) நடக்கும் ஒரு சோடி கால்களையொத்ததாகவும், கழித்தலின் குறி, கூட்டல் குறிக்கு எதிர்மாறானதாக இருந்தது:\n14 ஆம் நூற்றாண்டின் மெய்யியலாளர் நிகோலே ஒரெச்மேயின் (Nicole Oresme) கையெழுத்துப்பிரதிகளில் கூட்டல்குறி \"+\" எக்காலத்திலிருந்து பயன்படுத்தப்பட்டிருக்கலாம் என்பதற்கான ஆதாரம் காணப்படுகிறது.\n\n15 ஆம் நூற்றாண்டின் துவக்கத்தில் ஐரோப்பாவில் \"P\" , \"M\" எழுத்துகள் முறையே கூட்டலையும் கழித்தலையும் குறிப்பதற்குப் பயன்படுத்தப்பட்டன.\n1494 ஆம் ஆண்டு வெனிசு நகரில் முதன்முறையாக அச்சிடப்பட்டு வெளியான லூகா பசியோலியின் கணிதப் புத்தகத்தில் (\"Summa de arithmetica\") இக்குறியீடுகள் (\"più\", அதாவது பிளசு P க்கு கோட்டுடன் கூடிய \"p̄\" உம், \"meno\", அதாவது மைனசு M க்கு கோட்டுடன் கூடிய \"m̄\") காணப்பட்டன. + குறியானது இலத்தீன் மொழியின் \"et\" என்பதன் சுருக்கம் ஆகும். (உம்மைக் குறி & உடன் ஒப்பிடக்கூடியது). − குறி, கழித்தலைக் குறிப்பதற்காக m மீது இடப்பட்ட அலைக்குறியிலிருந்து பெறப்பட்டதாக அல்லது ”m” இன் சுருக்கெழுத்து வடிவமாகவும் இருக்கலாம். 1489 இல் கணிதவியலாளர் ஜோகன்னசு விட்மேன் அவரது ஆய்வுக் கட்டுரையில், − , + குறிகளை \"மைனசு\" (\"minus\"), \"மெர்\" (\"mer\") (நவீன ஜெர்மானிய மொழியில் \"mehr\" என்பது \"அதிகம்\") எனக் குறிப்பிட்டுள்ளார் (\"was − ist, das ist minus, und das + ist das mer\").\n\n1518 இல் ஹென்றிகசு கிரம்மாடியசு என்ற ஜெர்மானிய கணிதவியலாளரால் வெளியிடப்பட்ட புத்தகத்தில், + , − குறிகள் பயன்படுத்தப்பட்டது பற்றிய குறிப்புள்ளது. 1557 இல் சமக்குறியை வடிவமைத்த இராபர்ட் ரெக்கார்டெ, பிரித்தானியாவில் கூட்டல், கழித்தல் குறிகளை அறிமுகப்படுத்தினார்.\n\nSection::::கூட்டல் குறி.\nகூட்டல் குறி (+), கூட்டல் (கணிதம்) செயலைக் குறிக்கும் ஒரு ஈருறுப்புச் செயலி ஆகும். எடுத்துக்காட்டாக, 2 + 3 = 5. செயலுட்படுத்தியை மாற்றமடையச் செய்யாத ஓருறுப்புச் செயலியாகவும் இருக்கும். ஒரு எண்ணின் நேர்ம இயல்பைக் குறிக்கவும் கூட்டல் குறி பயன்படுத்தப்படுகிறது (+5).\n\nகணித முறைமைகளைப் பொறுத்து கூட்டல் குறி பல வேறு செயல்களையும் குறிக்கும். பல இயற்கணித அமைப்புகள் கூட்டலுக்குச் சமானமான அல்லது கூட்டலென அழைக்கப்படும் சில செயல்களைக் கொண்டிருக்கும். பரிமாற்றுச் செயல்களை மட்டும் குறிப்பதற்கு கூட்டல் குறியைப் பயன்படுத்துவது வழமையாகும்.\n\nமேலும் இக்குறி மிகவும் வேறுபட்ட செயல்களைக் குறிக்கவும் நீட்டிக்கப்படுகிறது:\n\nSection::::கழித்தல் குறி.\nகணிதத்தில் கழித்தல் குறி (−) மூன்று முக்கிய பயன்பாடுகளைக் கொண்டுள்ளது:\n\nஅன்றாட பேச்சு வழக்கில் இம்மூன்று பயன்பாட்டிலும் கழித்தல் குறியானது \"மைனசு\" எனப்படுகிறது. பெரும்பாலும் −5 என்பது \"மைனசு ஐந்து\" என வாசிக்கப்படுகிறது. ஆனால் நவீன ஐக்கிய அமெரிக்காவில் \"எதிர்மம் ஐந்து\" (\"negative five\") என வாசிக்கப்படுகிறது; இங்கு 1950க்கு முன் பிறந்தவர்கள் மைனசு என்றே பயன்படுத்தினாலும் \"எதிர்மம்\" என்பதே சரியான பயன்பாடாக சொல்லித்தரப்படுகிறது. மேலும் சில அமெரிக்க பாடபுத்தகங்கள், −\"x\" என்பதை \"\"x\" இன் எதிரெண்\" (\"the opposite of \"x\"\") அல்லது −\"x\" எப்போதும் ஒரு எதிர்ம எண்ணாகவே இருக்கும் என்ற கருத்தைத் தவிர்ப்பதற்காக \"\"x\" இன் கூட்டல் நேர்மாறு\" என்பதை ஊக்குவிக்கின்றன.\n"}
{"id": "301642", "url": "https://ta.wikipedia.org/wiki?curid=301642", "title": "சுவாச நோய்", "text": "சுவாச நோய்\n\nசுவாச நோய் (\"Respiratory disease\") என்பது ஒரு மருத்துவச் சொல்லாகும். இது உயர் உயிரினங்களில் சுவாசக்குழாய், தொண்டை, மூச்சுக்குழாயின் இரு பிரிவுகள், மூச்சு சிறுகுழாய், மூச்சுச் சிற்றறைகள், புடைச்சவ்வவு, புடைக்குழி மற்றும் சுவாசத்துடன் தொடர்புடைய நரம்புகள் மற்றும் தசைகள் போன்ற வாயு பரிமாற்றத்தை மேற்கொள்ளும் உறுப்புக்கள் மற்றும் திசுக்களைப் பாதிக்கும் நோயியல் நிலையில் உள்ளடக்கப்பட்டுள்ளது. சுவாசநோய்கள் சாதாரண சளி போன்ற சுயமாக கட்டுப்படுத்தும் நோய்களில் இருந்து பக்றீரியா நிமோனியா, நுரையீரல் இரத்தக்குழாய் அடைப்பு மற்றும் நுரையீரல் புற்றுநோய் போன்ற வாழ்க்கையை அச்சுறுத்தும் நோய்கள் வரை காணப்படுகின்றன.\n\nநுரையீரலைப் பற்றிய ஆய்வு நுரையீரலியல் எனப்படும். நுரையீரல் நோயில் சிறப்பு பெற்ற வைத்தியர், நுரையீரல் நோய் சிகிச்சை வல்லுநர், மார்பு மருத்துவ வல்லுநர் அல்லது நெஞ்சுக்கூடு மருத்துவ வல்லுநர்  என அறியப்படுகின்றது.\n\nநோய் ஏற்படுத்தும் உறுப்பு அல்லது திசு அடிப்படையில், அறிகுறிகளின் அடிப்படையில், நோய் ஏற்படும் காரணங்களின் அடிப்படையில் போன்ற பல்வேறு வழிகளில் சுவாசநோய்கள் வகைப்படுத்தப்படுகின்றன.\n\nSection::::நுரையீரல் அழற்சி நோய்.\nஇவ்நோயானது உயர் அழுத்த வெள்ளணுக்களின் எண்ணிக்கையின் அடிப்படையில் வகைப்படுத்தப்படும். ஈளைநோய், நீர்மத்திசு அழற்சி, வளித்திசுப்படுத்தல், நாள்பட்ட நுரையீரல் அடைப்பு நோய் அல்லது கடுமையான மூச்சுத்திணறல் நோய் என்பன நுரையீரல் அழற்சி நோயின் உதாரணங்களாகும். [1] ஈளைநோயானது கொடிய நுரையீரல் நோய்களில் ஒன்றாகும். ஈளைநோய் என்பது சுவாசப்பாதையில் ஏற்படும் தொற்றாகும். இது சுவாசக்குழாய் மற்றும் சுவாசப்பை சிறுகுழாயில் உள்ள மென்மையான தசைகளின் மீதான கட்டுப்பாட்டை இழக்க வழிவகுக்கின்றது. தூசு அல்லது புகை போன்றவற்றின் உறுத்தலுக்கு ஆளாகும் போது ஈளை நோயாளிகளின் சுவாசக்குழாயை சுற்றியுள்ள மென்மையான தசைகள் வேகமாகவும் பலமாகவும் சுருங்கத்தொடங்குவதுடன் சுவாசிப்பதற்கு சிரமத்தையும் ஏற்படுத்துகின்றது.[11]\n\nSection::::கட்டுப்படுத்தக்கூடிய நுரையீரல் நோய்கள்.\nசுவாசநோய் குறியுள்ள கைக்குழந்தைகளைப்போன்ற முழுமையற்ற நுரையீல் விரிவாக்கம் மற்றும் நுரையீரலின் விறைப்பு தன்மை அதிகரித்தல் போன்றவற்றினால் ஏற்படுத்தப்படும் கட்டுப்படுத்தக்கூடிய நுரையீரல் நோய்களாவன நுரையீரல் இணக்கத்தின் அடிப்படையில் வகைப்படுத்தப்படும் சுவாச நோய்களின் ஒரு வகையாகும்.[2]\n\nSection::::சுவாசப்பாதை தொற்றுநோய்கள்.\nநோய் தொற்றானது சுவாசத்தொகுதியின் எந்த ஒரு பகுதியையும் பாதிக்கும். சுவாசப்பாதை தொற்று நோய்களாவன மேல் சுவாசக்குழாய் தொற்றுநோய்கள் மற்றும் கீழ் சுவாசக்குழாய் தொற்று நோய்கள் என பாரம்பரியமாக பிரிக்கப்படுகின்றது.\n\nSection::::மேல் சுவாசக்குழாய் தொற்றுநோய்கள்.\nசாதாரண சளியானது மிகவும் பொதுவாக மேல் சுவாசக்குழாய் தொடர்பான நோய்களில் ஒன்றாகும். மேல்சுவாசக்குழாயின் உறுப்புக்களில் நோய் தொற்று காரணமாக ஏற்படும் காற்றுப்புரையழ்ற்சி, உள்நா அழற்சி, அடித்தொண்டை அழற்சி, குரல்வளை அழற்சி போன்றன மேல்சுவாசக்குழாய் தொற்றுநோய்கள் எனப்படுகின்றன.\n\nSection::::கீழ் சுவாசக்குழாய் தொற்றுநோய்கள்.\nபற்றீரியா காரணமாக நுரையீரலில் ஏற்படும் தொற்றுநோயான நிமோனியாவானது  மிகவும் பொதுவான கீழ் சுவாசக்குழாய் தொடர்பான தொற்றுநோய்களில் ஒன்றாகும். காச நோயானது நிமோனியாவிற்கு முக்கிய காரணியாக உள்ளது. கடுமையான சுவாசநோய் மற்றும் நியுமோசிஸ்டிஸ் நிமோனியா போன்ற நோய்கள் வைரசு, பங்கசு போன்ற நோய்க்கிருமிகள் ஏற்படுத்தும் நிமோனியாவிற்கு உதாரணமாகும். நுரையீரல் கட்டி போன்ற பல சிக்கல்களை நிமோனியா உருவாக்குகின்றது. நோய் தொற்றினால் ஏற்படுத்தப்பட்ட நுரையீரல் கட்டியானது நுரையீரலில் உள்ள சுற்றுக்குழி அல்லது புடைக்குழி வரை பரவக்கூடியது.\n\nவாய்ச்சுகாரதாரத்தில் உள்ள குறைபாடு கீழ் சுவாசக்குழாய் தொடர்பான நோய்க்கான காரணியாக அமையலாம். சமீபத்திய ஆய்வுகள் பசைநோயில் இருந்து பற்றீரியாக்கள் மூச்சுக்குழாயினுடாக சுவாசப்பையை சென்றடைவதாக கூறுகின்றன..\n\nSection::::வீரியம் மிக்க கட்டிகள்.\nகண்டுபிடிக்கப்பட்ட 15% அனைத்து புற்றுநோய்களுக்கும் 30% ஆன அனைத்து புற்றுநோய் இறப்பிற்கும் பொறுப்பாக உள்ள ஒரு முக்கிய சுகாதாரப்பிரச்சினை குறிப்பாக முதன்மையான நுரையீரல் புற்றுநோய் போன்ற சுவாசத்தொகுதியின் வீரியம் மிக்க கட்டிகளாகும். புகையிலை புகைப்பிடித்தல் பெரும்பான்மையான சுவாசக்தொகுதி புற்று நோய்கள் ஏற்படுவதற்கான காரணமாகும்.\n\nசுவாசத்தொகுதி புற்று நோயின் முக்கிய உயிரணு வகைகளாவன\nமேலதிகமாக பல புற்றுநோய்கள் இரத்த ஓட்டம் மற்றும் நுரையீரல் நாளம் வழியாக பரவலடைகின்றது என்பதனால் நுரையீரல் உள்ளே ஏற்படும் புற்றநோய் பரவல் பொதுவான ஒன்றாகும். மார்பகப்புற்றுநோயானது நேரடியாக உள்ளக பரவல் வழியாக அல்லது நிணநீர் முடிச்சின் வழியாக பரவலடைகின்றது. கல்லீரலிற்கு புற்றுநோய் பரவலடைந்த பின்பு பெருங்குடல் புற்றநோய் அடிக்கடி நுரையீரலிற்கு பரவலடைகின்றது. ஆண்மைச்சுரப்பி புற்றுநோய், சென்மவணு புற்றநொய் மற்றும் சிறுநீரக உயிரணு புற்றுநோய் என்பனவும் நுரையீரலிற்கு பரவலடைகின்றன.\n\nசுவாசத்தொகுதிப்புற்றுநோய்க்கான சிகிச்சை புற்றநோய் வகையில் தங்கியுள்ளது. வேதியில் மருத்துவம் மற்றும் கதிரியக்க சிகிச்சை இணைந்து நுரையீரலின் ஒரு பகுதி (மடல் நீக்கம், பகுதி நீக்கம் அல்லது ஆப்பு வடிவில் வெட்டல்) அல்லது முழு நுரையீரலும் (நுரையீரல் நீக்கம்) அறுவைச்சிகிச்சை முறையில் நீக்கப்படுகின்றது. நுரையீரல் புற்றநோயில் இருந்து தப்பிப்பிழைப்பதற்கான வாய்ப்பானது ஒட்டுமொத்தமான 14 – 17% புற்றுநோய் கண்டறியப்படுகின்ற நேரத்தில் உள்ள புற்றுநோய் நிலை மற்றும் நுண் உடற்கூற்றில் மீதும் ஓரளவிற்கு தங்கியுள்ளது. நுரையீரல் புற்றுநோய் பரவுவதை சிகிச்சை எப்போதாவது முற்றிலும் குணமாக்கலாம் ஆனால் இது சில அரிய சூழ்நிலைகளில் மட்டும் நடைபெறுகின்றது.\n\nSection::::தீங்கற்ற கட்டிகள்.\nதீங்கற்ற கட்டிகள் சுவாச நோய்க்கான அரிய காரணங்களாக உள்ளன. தீங்கற்ற கட்டிகளுக்கான உதாரணங்களாவன.\n\nSection::::புடைக்குழிய நோய்கள்.\nபுடைக்குழி நோய்கள் மேலே குறிப்பிட்டுள்ள நுரையீரல் இடைத்தோலியப் புற்றுநோயினுள் அடங்கும்.\n\nபுடைக்குழியினுள் உள்ள திரவமானது நுரையீரல் பாய்மச்சுரப்பு என அறியப்படுகின்றது. இந்த நோயானது இதயச் செயலிழப்பு மற்றும் கல்லீரல் இளைநார் வளர்ச்சி போன்ற நிலைமைகளில் திரவமானது இரத்த ஓட்டத்தில் இருந்து புடைக்குழிக்கு மாற்றமடைவதன் காரணமாக ஏற்படலாம். நோய் தொற்று, நுரையீரல் இரத்த குழாய் அடைப்பு, காசநோய், இடைத்தோலியப்புற்றுநோய் மற்றும் பிற நிலைமைகளினால் தானாகவே ஏற்படும் உட்தசை அழற்சி இவற்றிற்கு காரணமாக அமையலாம்.\n\nசுவாசப்பையை சுற்றியுள்ள உட்தசையில் உள்ள துளையானது சுவாசப்பையில் உள்ள வளியை புடைக்குழியினுள் செல்ல அனுமதிக்கின்றது. இது சுவாசப்பை காற்று எனப்படுகின்றது. பாதிக்கப்பட்ட நுரையீரல் ஆனது காற்றுப்போன பலூன் போன்று நிலைகுலைகின்றது. பதற்ற நிலையில் ஏற்படும் நுரையீரல் காற்று, புடைக்குழியினுள் உள்ள காற்றானது தப்பிக்க முடியாத நிலையில் ஏற்படுகின்ற தீவிர நோய் வடிவமாகும். அதனால் நுரையீரலானது இதயம் மற்றும் இரத்த நாளங்களை அழுத்துவது வரை பெரிதாக வளர்கிறது. எனவே இது உயிருக்கு ஆபத்தான நிலையை ஏற்படுத்துகின்றது.\n\nSection::::நுரையீரல் நாள நோய்கள்.\nநுரையீரல் நாள நோய்களாவன நுரையீரல் சுற்றோட்டத்தைப் பாதிக்கின்றது. உதாரணங்களாவன\n\nSection::::பிறந்த குழந்தைகளில் ஏற்படும் நோய்கள்.\nநுரையீரல் குறை வளாச்சி, சுவாச நோய்குறி போன்ற சுவாச நோய்களாவன பிறந்த குழந்தைகளைப் பாதிக்கலாம்.\n\nSection::::நோய் கண்டறிதல்.\nஒன்று அல்லது ஒன்றுக்கு மேற்பட்ட பின்வரும் சோதனைகளை செய்வதன் மூலம் சுவாசநோய்கள் கண்டறியப்படுகின்றன.\n\nSection::::தொற்று நோய்.\nசுவாச நோய் உலகம் முழுவதும் நோய் மற்றும் மரணத்தை ஏற்படுத்தும் ஒரு பொதுவான மற்றம் முக்கியமான காரணமாக உள்ளது. அமொpக்காவில்\nஓவ்வொரு வருடமும் கிட்டத்தட்ட 1 பில்லியன் மக்களிற்கு பொதுவான சளி ஏற்படுகின்றது. 2010ல் மேற்கொள்ளப்பட்ட ஆய்வின் அடிப்படையில் \nஅமெரிக்காவில் 18 வயதிற்கு குறைந்த சுமார் 6.8 மில்லியன் நோயாளிகளின் சுவாச கோளாறு காரணமான அவசர வருகைகள் இருந்தது கண்டறியப்பட்டது. 2012;ம் ஆண்டு குழந்தைகள் அடிக்கடி வைத்தியசாலையில் அனுமதிப்பதற்கு சுவாச நிலைமகளே காரணமாக இருந்தது..\n\nபிரிட்டனில் சமார் 7 ல் 1 தனிநபர்கள் நாள்பட்ட நுரையீரல் நோய், ஈளை நோய், நாள்பட்ட சுவாச குழாய் அழற்சி மற்றும் திசுக்களில் காற்று பரவிய நிலை உள்ளடங்களான நாள்பட்ட நுரையீரல் அடைப்பு நோய் என்பவற்றினால் பாதிக்கப்படுகின்றன.\n\nகனடாவில் சிகிச்சை பெறுவோரில் 10% ற்கும் ஏற்படும் இறப்புகளில் 16% ற்கும் சுவாசப் புற்றுநோய் உட்பட்ட சுவாசநோயகளே பொறுப்பாகும்.\n\n2011ல் அமொpக்காவில் செயற்கை சுவாசத்தின் ஆதரவுடன் தீவிர சிகிச்சைப் பிரிவில் உள்வாங்கியவர்களில் 93.3ம% சுவாச நோயாளிகளாக இருந்தது.\n"}
{"id": "301648", "url": "https://ta.wikipedia.org/wiki?curid=301648", "title": "யாழ்ப்பாண மாவட்டத்தில் தொல்லியல் ரீதியாக பாதுகாக்கப்பட்ட நினைவுச் சின்னங்களின் பட்டியல்", "text": "யாழ்ப்பாண மாவட்டத்தில் தொல்லியல் ரீதியாக பாதுகாக்கப்பட்ட நினைவுச் சின்னங்களின் பட்டியல்\n\nஇது ஒரு யாழ் மாவட்டத்தில் தொல்லியல் ரீதியாக பாதுகாக்கப்பட்ட நினைவுச்சின்னங்களின் பட்டியல் ஆகும்.\n\n\n"}
{"id": "301654", "url": "https://ta.wikipedia.org/wiki?curid=301654", "title": "இந்து சமயத்தில் துளசி வழிபாடு", "text": "இந்து சமயத்தில் துளசி வழிபாடு\n\nஇந்து சமயத்தில் துளசி என்ற தாவரம் புனிதமானதாக நம்பப்படுகின்றது. இந்துக்கள் துளசியை பூமிக்குரிய வெளிப்பாடு எனக் கருதுகின்றனர். திருமாலை இடைவிடாது துதித்துக் கொண்டிருப்பவள் துளசி, அவளின் இன்னொரு வடிவமே பூமியின் கண்ணுள்ள துளசிச் செடியாகும். திருமாலின் வெவ்வேறு அவதாரங்களான கிருட்டிணன், விட்டலர் வணக்கங்களின் போது துளசியின் இலை கொண்டு வழிபடுவார். \n\nஇந்துக்களின் வீடுகளில் நடு முற்றத்திலோ அன்றி வீட்டு முன்புறத்திலோ அதை மாடங்களில் நட்டு வளர்த்து வருவதற்கு சமய, மருத்துவ மற்றும் அதனின்றும் பெறும் எண்ணெய் முக்கிய காரணமாகும்.\n\nSection::::பெயர்கள்.\nஇந்து மத புராணங்களில் துளசி (ஒப்பற்ற) வைஷ்ணவி (விஷ்ணு உடைய), விஷ்ணுவல்லப (விஷ்ணுவின் காதலி), ஹரிப்பிரியா (விஷ்ணுவின் காதலி), விஷ்ணு துளசி என அழைக்கப்படுகின்றாள். பச்சை இலை உடைய துளசி ஸ்ரீதுளசி (அதிஷ்ட துளசி) ;அதே வேளையில் ஸ்ரீ என்பது லட்சுமியைக் குறிக்கும். லட்சுமி ஆனவள் விஷ்ணுவின் மனைவியாகும். மேலும் ராம துளசி (பிரகாசமான துளசி) கரும் பச்சை இலையுடைய துளசி அல்லது கிருஷ்ண துளசி என அழைக்கப்படுகின்றது. இராமபிரான் விஷ்ணுவின் இன்னொரு அவதாரமாகும். இத்துளசி கிருஷ்ணரை வணங்குவதற்கு விசேடமாகும். ஏனெனில் கருநீல நிறம் கிருஷ்ணரின் மேனி நிறத்தை ஒத்ததாகும்.\n\nSection::::இதிகாசகுறிப்பு.\nதேவி பாகவத புராணத்தில் துளசி, செல்வத்தின் அதிபதியாகவும் மகாவிஷ்ணுவின் துணைவியாகவும் வருணிக்கப்படுகின்றாள். விஷ்ணுவின் துணைவியர்கள் லக்ஷ்மி , சரஸ்வதி , கங்கை ஆகியோர் ஆகும். ஒரு முறை விஷ்ணுவோடு கங்கா உல்லாசமாக இருப்பதைக் கண்டு பொறாமை கொண்ட சரஸ்வதி கங்கையை தரையில் இழுத்தாள். அப்போது லட்சுமி கங்கையை காப்பாற்ற ஓடினாள். சீற்றமடைந்த சரஸ்வதி லட்சுமி பூமியில் செடியாக பிறக்க சாபமிட்டாள். மேலும் கங்கா ஆனது கங்கா நதியாகவும் சரஸ்வதி ஆனது சரஸ்வதி நதியாகவும் பிறக்க ஒருவருக்கொருவர் சபித்தார்கள். சரஸ்வதியின் சாபத்தினால் லக்ஷ்மி துளசியாக பூமியில் பிறக்க விஷ்ணு அவளை சமாதானம் செய்து நீ பூவுலகில் செடியாக அவதரித்தாலும் அதே வேளையில் என்னுடனும் இருப்பாய் என அனுக்கிரகம் செய்கின்றார். அதே நேரம் அரசர் விருட்சவகராஜா ( சிவனை வழிபடுபவர்) ஏனைய தெய்வங்களை வழிபட தடை செய்தவர் ஆவர். புரட்சியான சூரியக் கடவுள், விஷ்ணுவிடமிருந்து லட்சுமி பிரிய வேண்டும் என சபித்தார். இதற்கு முறையாக விருட்சவகராஜா வாரிசுகள் இறக்க சபித்தார். பின்னர் பேரப்பிள்ளைகள் லட்சுமியை வணங்கி பிள்ளைகளாக துளசியையும் வேடவற்றியையும் பெற்றனர். துளசியானவள் அரச வாழ்க்கையை கைவிட்டு விஷ்ணுவை அடைவதற்காகப் புறப்பட்டாள். பிரம்மா அவளின் தவ வலிமையை சோதிப்பதற்கு விஷ்ணுவை திருமணம் செய்ய முதல் சாஞ்கசுடா திருமணம் செய்ய வேண்டும் எனக் கூறுகின்றார். எனினும் சாஞ்கசுடாவிற்கும் விஷ்ணுவிற்கும் இடையில் போட்டி இடம் பெற்று உண்மையான விஷ்ணுவை துளசி திருமணம் செய்தாள். \n\nவைஷ்ணவப் புராணங்களில் தேவர்களிற்கும் அசுரர்களிற்கும் பாற்கடலில் அழியா அமுதத்தை எடுக்க முற்பட்டு இறுதியில் தேவர்கள் வெற்றி பெற்ற போது விஷ்ணுவிற்கு ஏற்பட்ட சந்தோச மிகுதியால் ஏற்பட்ட கண்ணீர்த் துளியானது துளசிச் செடியை உருவாக்கியது. இது தவிர வேறு இதிகாசக் கதைகளும் காணப்படுகின்றன. \n\nSection::::வழிபாடு.\nவிருட்ச வழிபாடு என்பது இந்துசமயத்தில் ஒன்றும் புதுமையானது அல்ல. துளசி வழிபாடு அவற்றுக்கெல்லாம் தலையானது. துளசிச் செடியானது வானத்துக்கும் பூமிக்கும் நடுவே ஒரு வாசல் புள்ளியாகக் கருதப்படுகின்றது. ஒரு வழிபாட்டுக் குறிப்பில் துளசிச் செடியின் கிளைகளில் பிரம்மா வதிவதாகவும். ஏல்லா யாத்திரைத் தலங்களும் அதன் வேர்ப்பகுதியில் காணப்படுவதாகவும், கங்கைநீர் அதன் வேர்ப்பகுதியிலிருந்து வழிந்தோடுவதாகவும், எல்லாத் தெய்வங்களும் அதன் தண்டுப்பகுதியிலும் இலைப்பகுதியிலும் வாசம் செய்வதாகவும், அது மட்டுமல்லாது எல்லா வேதநூல்களும் அங்கே இருப்பதாகவும் காணப்படுகின்றது. இச் செடியானது வீட்டில் பெண் தெய்வமாகப் போற்றப்படுகின்றது.மேலும் இந்துமதத்தின் மத்திய குழு சார்ந்த சின்னமாக விளங்குகின்றது. மேலும் வைஷ்ணவர்கள் காய்கறி இராச்சியத்தில் கடவுளின் வெளிப்பாடு என்று கருதுகின்றனர். \n\nஎல்லா இந்துக்களின் வீடுகளில் இது வணங்கப்பட்டாலும் குறிப்பாக பிராமணர், வைஷ்ணவர் வீட்டு நடு முற்றத்திலோ, முற்றத்தில் மாடம் அமைத்தோ வணங்கப்படுகின்றது. கூட்டமாக அவை வளர்க்கப்படும் இடங்கள் விருந்தாவன் என்று அழைக்கப்படுகின்றன. விருந்தாவன் புனிதத் தலங்களில் காணப்படுகின்றது. \n\nதினமும் துளசிச் செடிக்கு நீர் ஊற்றி பராமரித்து வந்தால் மோட்சப்பேறு கிடைக்கப் பெறும் என்று நம்பப்படுகின்றது. செவ்வாய், வெள்ளிக் கிழமைகளில் அதை வணங்குவது விசேடமாகக் குறிப்பிடப்படுகின்றது. அடியார்கள் அதன் அடியில் சாணகத்தினால் மெழுகி கோலம் இட்டு பூக்கள், பழங்கள், தூபமிட்டு வணங்குவார்கள். \n\nதுளசி வணக்கம் பத்தொன்பதாம் நூற்றாண்டுக் காலத்தில் வங்கத்தின் வடமேல் மாகாணங்களில் பிரிட்டிஷ் கால சனத்தொகை கணக்கெடுப்பில் துளசி பக்தர்கள் என குறிப்பிட்டனர். அம் மக்கள் இந்துக்களாகவோ, முஸ்லிம்களாகவோ அல்லது சீக்கியராகவோ குறிப்பிடப்படவில்லை. \nவிழாக்கள்\n\nதுளசி விழாவானது இந்துக்களினால் பிரபோதினி ஏகாதசி ( கார்த்திகை வளர்பிறை பதினோராம் சந்திர நாள்) இருந்து கார்த்திகை பூர்ணிமா (கார்த்திகை முழு நிலவு) வரை வழக்கமாக பதினோராம் அல்லது பன்னிரண்டாம் சந்திர நாள் கொண்டாடப்படுகின்றது. இது துளசிச் செடிக்கும் விஷ்ணுவின் வடிவங்களான ராம வடிவம் அல்லது கிருஷ்ண வடிவத்திற்கும் இடையேயான சடங்குத் திருமணமாகும்.மணமகனும் மணமகளும் சடங்கு முறையில் வழிபாடு செய்த பின்னர் பாரம்பரய இந்து சமய திருமண சடங்குகளின்படி திருமணம் செய்யப்படும். இவ் திருமணமானது நான்கு மாத சாதுர்மா காலத்தின் முடிவின் பின் இடம்பெறுகின்றது. சாதுர்மா காலத்தில் திருமணங்கள் மற்றும் பிற சடங்ஞகளுக்கும் துரதிஷ்டமாக கருதப்படும். எனவே இத் திருமணம் மூலம் திருமண காலம் தொடக்கி வைக்கப்படுகின்றது.\n\nஒரிசா மாநிலத்தில் கடும் வெப்பமாகிய சித்திரை, வைகாசி மாதங்களில் துளசிச் செடியின் மேல் பரணிட்டு சிறிய பாத்திரமொன்றில் துளையிட்டு நீர் சொட்டு சொட்டாக அச்செடியின் மேல் விழும் வண்ணம் செய்து வழிபாடு செய்வார்கள். இதன் மூலம் அவர்கள் தாம் முன்னர் செய்த பாவங்களிலிருந்து விடுபடலாம் என நம்புகின்றனர். இப்படிச் செய்வதால் இதைத் தொடர்ந்து வரும் பருவகாலத்தில் நல்ல மழை தங்களுக்கு கிடைக்கும் எனவும் நம்புகின்றனர். \n\nSection::::பிற தெய்வங்களின் வழிபாடுகளில் துளசி.\nதுளசியானது விஷ்ணு மற்றும் அவரது வடிவங்களான கிருஷ்ண, விதோபா மற்றும் பிற தொடர்புடைய வைஷ்ணவ தெய்வ வழிபாடுகளில் புனிதமாகக் கருதப்படுகின்றது. 10 000 துளசி இலைகள் கொண்டு செய்யப்பட்ட மாலைகள், துளசி கலக்கப்பட்ட நீர், துளசி தூவப்பட்ட உணவு பொருட்கள் என்பன பூசையின் போது விஷ்ணு அல்லது கிருஷ்ணாவிற்கு காணிக்கையாக அளிக்கப்படுகின்றது. \n\nவைஷ்ணவ பாரம்பரியத்தில் துளசியின் வேர்கள் , தண்டுகள் மூலம் தயாரிக்கப்படும் ஜெபமாலையானது தொடக்க சின்னமாக விளங்குகின்றது. துளசிமாலையானது அணியப்படுவது முகூர்த்தமாகக் கருதப்படுகின்றது. மேலும் விஷ்ணு அல்லது கிருஷ்ணருடன் இணைந்து பாதுகாப்பு அளிக்கப்படுகின்றது என நம்பப்படுகின்றது. மாலையாக கழுத்தில் அணிந்து அல்லது கையில் அணிந்து மற்றும் ஜெபமாலையாக பயன்படுத்தப்பட்டு வருகின்றது.\n\nசிவனை துளசி கொண்டு வழிபடுவது பற்றி சில முரண்பாடான தகவல்களும் உள்ளன. சைவர்கள் (சிவனை வணங்குபவர்கள்), வைஷ்ணவர்கள் (விஷ்ணுவை வணங்குபவாகள்) என இந்து சமயத்தில் போட்டிப் பிரிவு காணப்படுகின்றது. சிவனை வழிபட வில்வம் இலையானது அடிக்கடி பயன்படுத்தப்படும் பொழுதிலும் , சில ஆசிரியர்கள் துளசி இலை கூட காணிக்கையாக அளிக்கப்பட்டிருக்கலாம் என குறிக்கின்றனர். சில  நேரங்களில் துளசி வழிபாடானது எங்கும் வியாபித்திருக்கும் சிவ வழிபாடாக் கருதப்படுகின்றது. சிவனின் அருவுருவச் சின்னமான இலிங்கமானது சில வேளைகளில் துளசிச் செடியின் வேர்கள் காணப்பட்ட கறுப்பு மண்ணிலிருந்து செய்ய பரிந்துரைக்கப்படுகின்றது. எனினும் தேவி வழிபாட்டில் துளசியானது மறுக்கப்படுகின்றது. ஏனெனில் இந்துமத அன்னையான தேவிக்கு துளசிச் செடியின் காரமான நறுமணம் கோபத்தை ஏற்படுத்தும் என்பதேயாகும். துளசிச் செடியானது அனுமான் வழிபாட்டில் முக்கியமானதாகும். ஓரிசாவில் துளசிச் செடியானது தமது தெய்வங்களை பிரதிநிதித்துவப்படுத்துவதாக நம்பி அதன் கீழ் படையலிட்டு வணங்குவார்கள். மலையாள தேசத்தின் நாயர் சாதியினர் கெட்ட தேவதைகளை சாந்தப்படுத்த இச் செடியின் இலைகளை காணிக்கையாகச் செலுத்துகின்றனர்.\nSection::::இந்துசமயத்தில் துளசியின் முக்கியத்துவம்.\nதுளசிச் செடியின் ஒவ்வொரு பகுதியும் வணக்கத்துக்குரியதும் புனிதமானதும் ஆகும். எவரொருவரின் உடல் எரியூட்டப்படும் பொழுதில் துளசிச் செடியின் தளிர்களை அதிலிட்டால் அவர் மோட்சம் அல்லது கிருஸ்ணபகவானின் வைகுந்தத்தை அடைவார் என்று பத்ம புராணத்தில் குறிப்பிடப்படுகின்றது. விஷ்ணுவின் விளக்கைத் தூண்டுவதற்கு துளசிச் செடியின் காம்பைப் பாவித்தால் இலட்சக் கணக்கான விளக்குகள் எரிவதற்கு ஒப்பானது ஆகும். ஒருவர் தனது மேனியில் தானாகப் பட்ட துளசிச்செடியை எடுத்து அதைப் பொடி செய்து, குழைத்து மேனியெங்கும் பூசி நீராடினால் சாதாரண பூசைகள் பல செய்த பலனும் பல இலட்சம் கோ தானம் (பசு தானம்) செய்த பலனும் கிட்டும் என்றும் நம்பப்படுகின்றது. துளசி இட்ட நீரை இறப்பவரின் வாயில் ஊற்றி அவர்களின் ஆன்மா மோட்சம் அடையச் செய்வார்கள். \n\nதுளசியை வணங்குவது நன்மை தருவது போல் அதை அவதூறு செய்வதால் பல கெடுதிகளும் வந்து சேரும். செடியின் மீது சலம் கழிப்பதோ கழிவுநீரை ஊற்றுவதோ பொருட்களை வீசுவதோ தடை செய்யப்ட்டது. செடியைப் பிடுங்கி எடுப்பதோ அன்றி அதன் கிளைகளை வெட்டுவதோ ஆகாது.\n\nசெடி அழிவுற்றால் அதை முறைப்படி நீரிலிட்டு அழிக்க வேண்டும். துளசிச் செடியிலிருந்து இலைகளை பகல் வேளைகளில் மட்டும் ஆண்கள் தான் பறிக்க வேண்டும். இலைகளைப் பறிப்பதற்கு முன் சிறிய பிரார்த்தனை செய்ய வேண்டும். \n\nபல இடங்களில் துளசி ஆனது குடும்ப பெயராக பயன்படுத்தப்படுகிறது. \n\n"}
{"id": "301671", "url": "https://ta.wikipedia.org/wiki?curid=301671", "title": "ஒலி சமிக்ஞை", "text": "ஒலி சமிக்ஞை\n\nஒலி சமிக்ஞை (\"Audio signal\") என்பது ஒலியை பிரதிநிதித்துவப்படுத்துகின்ற மின்அழுத்த வடிவமாகும். ஒலி சமிக்ஞைகளின் மீடிறனானது 20 – 20000 Hz வரையிலான மீடிறனில் (மனித கேள்தகமை வீச்சு) காணப்படுகிறது. சமிக்ஞைகள் நேரடியாகத் தொகுக்கபடுவனவாகவோ அல்லது ஆற்றல் மாற்றிகளான நுண்பன்னி இசைகருவிடம், போனோகிராப்(ஒலிபதிப்புக் கருவி), காட்டிரிச், ஒலிபெருக்கி, செவிப்பன்னி என்பவற்றிலிருந்து உற்பத்தி செய்யப்படுவனவாகவோ காணப்படலாம். இவை இலத்திரனியல் ஒலிசமிக்ஞையை ஒலி வடிவத்திற்கு மாற்றீட்டு செய்கின்றன.\n\nஒலிச்சமிக்ஞைகளின் இலத்திரனியல் பிரதிநிதித்துவங்கள் வெவ்வேறு வடிவங்களில் காணப்படலாம். ஒலித்திடமானது(ஆடியோ சேனல்), ஒரு ஒலிசமிக்ஞைகான தொடர்பால் ஊடகமாக சேமிப்பு கருவிகளில் தொழில்பட்டு மல்ரி டிராக் பதிவுகளிற்கும், ஒலி வலுவூட்டலிற்கும் உதவுகின்றது.\n\nSection::::சமிக்ஞை நகர்வு.\nசமிக்ஞை நகர்வானது ஒலி சமிக்ஞைகளின் மூலக்கருவியான நுண்பன்னியில் இருந்து ஒலிபெருக்கியை நோக்கியதாகவோ அல்லது ஒலிப்பதிவு செய்யும் கருவியை நோக்கியதாகவோ அமையலாம். இச்செயற்பாடானது பொதுவாக ஒலிப்பதிப்பு செய்யும் ஸ்ரூடியோகளிலேயே நடத்தப்படுகிறது. அங்கு இச்சமிஞ்சை நகர்வானது நீண்ட அலை வடிவம் கொண்ட மின்சமிஞ்ஞைகளாக தொடர்முறைப் பணியகம், வெளிவாரி ஒலியமைவு உபகரணங்கள் மற்றும் வேறு அறைகள் போன்ற பல பகுதிகளினூடாக கடத்தப்படுகின்றது.\n\nSection::::அளவுருக்கள்.\nஒலிச்சமிக்ஞையானது அளவுருக.களின் அடிப்படையில் வகைப்படுத்தப்படுகின்றன. கற்றை அகலம் ,வலு , டெசிபெல் மட்டம் என்பன அவ்வுருக்களாக காணப்படுகிறன. வலுவிற்கும் அழுத்ததிற்குமான தொடர்பு சமிக்ஞை பாதையின் மின்மறுப்பில் தங்கியிருக்கின்றது. \n\nஒலிச்சமிக்ஞை பாதையானது ஒற்றை முடிவுடைய பாதையாகவோ அல்லது சமனிலைப்படுத்தப்பட்ட பாதையாகவோ காணப்படலாம். ஒலிச்சமிக்ஞை அதனது பிரயோகங்களின் அடிப்படையில் தரப்படுத்தப்படுகின்றன. நுண்பன்னிகளின் வெளியீடு, குறைவான தரத்திலும் (மைக் லெவல்) தொழில்சார் கலப்பு பணியகத்தின் வெளியீடு \"லைன்\" மட்டத்திலும் காணப்படும். நுகர்வோர் ஒலிச்சமிக்ஞை உபகரணங்கள் வெளியீடு குறைவான தரத்திலும் காணப்படும்.\n\nSection::::எண்முறைச்சீராக்கல்.\nஒலிச்செருகுநிலைகளின் விருத்திக்கு பின்னர், எண்முறை தகவல்களில் பாதையானது எண்முறை ஒலித்தளங்களினுடாகவே பரிமாற்றப்படுகின்றது. இச்செயன்முறையும் சமிக்ஞை பாதை என அழைக்கப்படும்.\n\nஎண்முறை ஒலிச் சமிக்ஞையானது, பார்வைக்குரிய (ஒப்ரிக்கல்), இணையச்சு, எக்ஸ்.எல்.ஆர் (ஏஇஎஸ் / இபியு), மற்றும் ஈத்தர்நெட் உள்ளிட்ட பல வடிவங்களில் வடங்களுக்கு ஊடாக கடத்தப்படுகின்றன.\n\n"}
{"id": "301673", "url": "https://ta.wikipedia.org/wiki?curid=301673", "title": "விகிதாசார வழிசெலுத்தல்", "text": "விகிதாசார வழிசெலுத்தல்\n\nவிகிதாசார வழிசெலுத்தல் (\"Proportional Navigation\") என்றால் பொதுவாக ஏவுகணைகளில் அதன் சரியான இலக்கை அடைவதற்கு உபயோகப்படுத்தப்படுகிறது ஒரு முறையாகும். பெரும்பாலான சிறிய மற்றும் நடுத்தர தொலைவு நில வான் ஏவுகணைகளில் இந்த முறை பயன்படுத்தப்படுகிறது. இந்த முறையில் ஏவுகணைக்கும் விமானத்திற்கும் இடையில் உள்ள கோண மாறும் வேகம் மற்றும் ஏவுகணையின் வேகத்தைப் பொருத்து அதன் போக்கு அமைகிறது. அதனை ஒரு குறிப்பிட்ட எண்ணால் (பொதுவாக 1 முதல் 5 வரை) பெருக்ககிடைப்பது அந்த ஏவுகணையின் பக்கவாட்டு முடுக்கம் ஆகும். இந்த முடுக்கம் அந்த ஏவுகணையின் போக்கை விமானத்தை அடையச் செய்கிறது. \n"}
{"id": "301680", "url": "https://ta.wikipedia.org/wiki?curid=301680", "title": "விக்டோரியா அருவி தேசியப் பூங்கா", "text": "விக்டோரியா அருவி தேசியப் பூங்கா\n\nவிக்டோரியா அருவி தேசிய பூங்கா (\"Victoria Falls National Park\") வட-மேற்கு சிம்பாப்வேயில் உள்ள உலகப் புகழ் பெற்ற விக்டோரியா அருவி பகுதியிலுள்ள சாம்பசி ஆற்றின் தெற்கு மற்றும் கிழக்கு கரைகளை பாதுகாக்கும் பகுதியில் அமைந்துள்ளது. இது சாம்பேஸி தேசிய பூங்காவில் இருந்து நீர்வீழ்ச்சிக்கு அண்ணளவாக 6 கிலோமீட்டர் மேலேயும் நீர்வீழ்ச்சிக்கு அண்ணளவாக 12 கிலோமீட்டர் கீழேயும் சாம்பேஸி நதியுடன் இணைந்து பரவியுள்ளது. \n\nஇந்த பூங்காவில் ஒரு குறிப்பிடத்தக்க அம்சமாக நீர்வீழ்ச்சியில் இருந்து தெளிக்கப்படும் நீரில் வளரும் மழைக்காடுகளை கூறலாம். இது பனை, பன்னம் , லியானா கொடிகள்  மற்றும் மாகோகனி போன்ற   பிராந்தியத்தில் ஏனைய இடங்களில் காண இயலாத மரங்களையும் கொண்டுள்ளது. இந்த பூங்கா சாம் பேஸியன் மற்றும் மொபேன் காட்டு சூழற் பகுதிக்குள் அமைந்துள்ளது. \n\nபார்வையாளர்கள் வண்டிகளிலோ  நடந்தோ பயணம் செய்யும் போது ஆபிரிக்க யானை, கேப் எருமை, தெற்கு வெள்ளை காண்டாமிருகம், நீர்யானை, எலண்ட் மற்றும்  பல்வேறு  வகையான  மான்களைப் பார்க்க முடியும். குளங்களில் முதலைகள் காணப்படுகின்றன. இவ்வாறான ஆபத்தான மிருகங்களை அருகிலுள்ள முதலைப்  பண்ணையில் பாதுகாப்பாக பார்வையிட முடியும். \n\nசாம்பேஸி தேசிய பூங்காவிற்கான  தங்குமிட வசதிகள் விக்டோரியா நீர்வீழ்ச்சி அமைந்துள்ள நகரைச் சுற்றி உள்ள பல்வேறு தலங்கள் உள்ளது. இவ்விடங்கள் பூங்காவின் மேற்கு எல்லைப் பகுதியின் ஒரு பகுதியை அமைந்துள்ளது. \n\nSection::::குறிப்புகள்.\nஇந்த பூங்கா 5 நாடுகளை உள்ளடக்கிய கயாங்கோ- சாம்பேஸி எல்லைப் பாதுகாப்பு பகுதிக்குள் அடங்கி  இருப்பதாக கருதப்படுகிறது. \n"}
{"id": "301786", "url": "https://ta.wikipedia.org/wiki?curid=301786", "title": "உயர அளவீடு", "text": "உயர அளவீடு\n\nஒரு புவியியல் இடத்தின் ஏற்றம் அல்லது உயர ஏற்றம் (\"elevation\") என்பது ஒரு நிலைத்த புள்ளியில் இருந்து மேல் நோக்கிய அல்லது கீழ் நோக்கிய உயரம் ஆகும், இது புவியியல் தொடர்பான சொல் ஆகும். கடல் மட்டம் சார்பான அளவீடுகளுக்கான கணிதரீதியிலான கட்டமைப்பாகும். ஏற்றம் பிரதானமாக புவி மேற்பரப்பை நிலைத்த புள்ளியாக கருதும் அளவீடுகளுக்கு பயன்படுகிறது. புவி மேற்பரப்பில் மேலே அளவீடு செய்யப்படும் சந்தர்பங்கள் விமானப்பாதைக்கான உயரங்கள், விண்கலங்களின் சுற்றுபாதை உயரங்கள் என்பவற்றை குறிப்பிடலாம். அத்துடன் ஆழங்கள் அளக்க புவிபரப்பில் இருந்து கீழ் அளவுகள் எடுக்கப்படுகின்றன.\n\nSection::::வரைபடங்கள் மற்றும் புவியியல் தகவல் அமைப்பு.\nஉயர அளவீட்டினை சித்தரிக்கும் பிரதான வரைபடமாக மேற்பரப்பு வரைபடங்கள் அமைகின்றன, இவற்றிற்காக பொதுவாக சமநிலைக்கோடுகள் பயன்படுத்தபடுகிறது. புவியியல் தகவல் அமைப்பில் பொதுவாக இலத்திரனியல் உயர அளவீட்டு மாதிரிகள் ஒரு இடத்தின் மேற்பரப்பினை (இடவியல்பின்) குறிப்பதற்கு உதவுகின்றன,நிலப்பரப்பு பிரதிநிதித்துவதில் உயரத்திற்கான ஒரு ராஸ்டெர் (கட்டம்) தரவுத்தொகுப்பின் மூலமான இலத்திரனியல் நிலப்பரப்பு மாதிரிகள் புவியியல் தகவல் அமைப்பில் மற்றொரு முறையாகும்.\n\nSection::::பிரதேசவியல்.\nஒரு மலையின் ஏற்றமானது பொதுவாக அதன் உச்சி வரை குறிக்கிறது. ஒரு குன்றின் ஏற்றமும் அதன் உச்சி வரை குறிக்கிறது. பள்ளத்தாக்கின் ஏற்றமும் பொதுவாக அதி தாழ் புள்ளியில் இருந்து எடுக்கப்பட்டு, அடிக்கடி பள்ளத்தாக்கு முழுவதும் அளவீடு எடுக்கப்படுகிறது.\n\nSection::::அகில 1 கிலோமீட்டர் வரைபடம்.\nஇந்த வரைபடம் 30 arcseconds (சுமார் 1 கி.மீ.) இடைவெளியில் பூமியின் நிலப்பரப்பு உயரத்தினை விவரிக்கும் GTOPO30 யில் இருந்து தரவு பெறப்பட்டது. அது உயர அளவீட்டை குறிக்க சமநிலைக்கோடுகளுக்குப் பதிலாக நிறங்கள் பயன்படுத்தபட்டுள்ளது.\nSection::::நிலவியல்துறை.\nநிலவியல்துறை என்பது புவியின் உயர மட்டங்களின் பரம்பலினை பற்றிய கற்கையாகும்.சிலசந்தர்பங்களில் இப் பத பிரயோகமனது செவ்வாய் அல்லது சுக்கிரன் போன்ற மற்ற கிரகங்களிலும் பயன்படுத்தப்படுத்தபடுகிறது.இது \"hypsos\" என்ற கிரேக்க வார்த்தையில் இருந்து உருவானதாகும் இதற்கு உயரம் என பொருள் .பெரும்பாலும் இது நிலத்தில் இருந்தான உயர அளவீட்டினை குறிக்க மட்டுமே பயன்படுத்தப்படுகிறது ஆனால் திடமான புரபர்ப்புகளிற்கு கடல் மட்டத்திலிருந்தான அளவீடுகள் முழுமையான விளக்கத்தினை முன்வைக்க தேவையனவையாகும்.\n\nSection::::வெப்பநிலை.\nட்ரோபோஸ்பியர், வெப்பநிலையானது உயரத்துடன் குறையும். இந்த இழப்பு விகிதம் அண்ணளவாக சுமார் 6.5 ° செல்சியஸ் / கிமீ ஆகும்.\n"}
{"id": "301787", "url": "https://ta.wikipedia.org/wiki?curid=301787", "title": "ஜெய்சல்மேர் மாவட்டம்", "text": "ஜெய்சல்மேர் மாவட்டம்\n\nஜெய்சல்மேர் மாவட்டம் (Jaisalmer District), மேற்கு இந்தியாவில் அமைந்துள்ள இராஜஸ்தான் மாநிலத்தின் 33 மாவட்டங்களில் ஒன்றாகும். இம்மாவட்டத் தலைமையிட நகரம் ஜெய்சால்மர் ஆகும்.\nஇராஜஸ்தான் மாநிலத்தின் மேற்குப் பகுதியில் அமைந்த இம்மாவட்டம் ஜோத்பூர் கோட்டத்தில் உள்ளது. \nஇராஜஸ்தானில் மக்கள் தொகை குறைந்த மாவட்டங்களில், ஜெய்சல்மேர் மாவட்டம் முதல் இடத்தில் உள்ளது.\n\nSection::::புவியியல்.\nஇராஜஸ்தான் மாநிலத்தில் பரப்பளவில் முதலிடத்திலும்; அனைத்திந்திய அளவில் மூன்றாவது பெரிய மாவட்டம் ஜெய்சல்மேர் மாவட்டமாகும். இராஜஸ்தான் மாநில தார் பாலைவனத்தில் அமைந்த ஜோத்பூர் மாவட்டம், பிகானேர் மாவட்டம், பார்மேர் மாவட்டங்களில் ஜெய்சல்மேரும் ஒன்றாகும்.\nஜெய்சல்மேர் மாவட்டத்தின் மேற்கில் பாகிஸ்தான், வடகிழக்கில் பிகானேர் மாவட்டம்,\nகிழக்கில் ஜோத்பூர் மாவட்டம், தெற்கில் பார்மேர் மாவட்டம் எல்லைகளாக உள்ளது.\n\n464 கிலோ மீட்டர் நீளமுள்ள இந்திய-பாகிஸ்தான் நாட்டுச் சர்தேச எல்லை இம்மாவட்டத்தில் உள்ளது. ஜெய்சல்மேர் மாவட்டம் முழுவதும் மணல் பாலைநிலமாக உள்ளது. 28 கிலோ மீட்டர் தொலைவு வரை மட்டுமே பாயக்கூடிய \"கக்னி\" (Kakni) என்ற ஆறும், \"ஓர்ச்சில்\" அல்லது \"புஜ்-ஜில்\" எனும் ஏரியும் உள்ளது. ஆண்டு முழுவதும் வறண்ட வானிலை கொண்ட மாவட்டமாகும்.\nஇங்கு மழைக்கால பயிர்களான பார்லி, வறட்சியை தாங்கும்; நீர் தேவை குறைந்த கம்பு, சோளம், வரகு போன்ற சிறுதாணியங்களைப் பயிரிடுகின்றனர்.\n\nSection::::மாவட்ட நிர்வாகம்.\nஜெய்சல்மேர் மாவட்டம் ஜெய்சல்மேர், பொக்ரான் மற்றும் பதேகாட் என மூன்று வருவாய் வட்டங்களும்; ஜெய்சல்மேர், பொக்ரான் என இரண்டு நகராட்சி மன்றங்களும்; ஜெய்சல்மேர், சாம், சங்கரா என மூன்று ஊராட்சி ஒன்றியங்களும்; 128 ஊராட்சி மன்றங்களும்; 744 கிராமங்களும் கொண்டுள்ளது.\n\nSection::::பொருளாதாரம்.\nஇந்தியாவில் பொருளாதாரத்தில் மிகவும் பின் தங்கிய 250 மாவட்டங்களில் ஒன்றாக ஜெய்சால்மேர் மாவட்டத்தை 2006-ஆம் ஆண்டில் இந்திய அரசு அறிவித்துள்ளது. எனவே இம்மாவட்டத்தின் ஊராக வளர்ச்சித் திட்டங்களுக்கு இந்திய அரசின் பஞ்சாயத்து ராஜ் அமைச்சகம் ஆண்டு தோறும் நிதியுதவி வழங்குகிறது. \n\nSection::::மக்கள் தொகையியல்.\n2011 ஆம் ஆண்டு இந்திய மக்கள் தொகை கணக்கெடுப்பின் படி இம்மாவட்டத்தின் மொத்த மக்கள் தொகை 669,919 ஆக உள்ளது. கிராமப்புறங்களில் 86.71% மக்களும்; நகரப்புறங்களில் மக்களும் 13.29% வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி விகிதம் 31.81% ஆக உயர்ந்துள்ளது. மக்கள் தொகையில் 361,708 ஆண்களும்; 308,211 பெண்களும் உள்ளனர். ஆயிரம் ஆண்களுக்கு 852 பெண்கள் என்ற விகிதத்தில் பாலின விகிதம் உள்ளது. 38,401 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 17 மக்கள் வீதம் வாழ்கின்றனர். இம்மாவட்டத்தின் சராசரி படிப்பறிவு 57.22% ஆகவும், ஆண்களின் படிப்பறிவு 72.04% ஆகவும், பெண்களின் படிப்பறிவு 39.71% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 130,463 ஆக உள்ளது. \nSection::::சமயம்.\nஇம்மாவட்டத்தில் இந்து சமயத்தவரின் மக்கள் தொகை 497,045 (74.19 %) ஆகவும்; சமண சமய மக்கள் தொகை 1,521 (0.23 %)ஆகவும்; சீக்கிய சமய மக்கள் தொகை 1,723 (0.26 %) ஆகவும்; இசுலாமிய சமய மக்கள் தொகை 168,129 (25.10 %) ஆகவும்; கிறித்தவ, பௌத்த சமய மக்கள் தொகை மிகக் குறைவாகவும் உள்ளது.\n\nSection::::மொழிகள்.\nஇராஜஸ்தான் மாநிலத்தின் ஆட்சி மொழியான இந்தி மொழியுடன், பஞ்சாபி, உருது மற்றும் இராச்சசுத்தானி, மார்வாரி போன்ற வட்டார மொழிகளும் இம்மாவட்டத்தில் பேசப்படுகிறது.\n\nSection::::சுற்றுலா.\nதார் பாலைவனத்தில் உள்ள ஜெய்சல்மேர் மாவட்டத்திற்கு ஆண்டிற்கு ஏறத்தாழ 2,76,887 சுற்றுலாப் பயணிகள் வருகை தருகின்றனர். சுற்றுலாப் பயணிகளில் ஒரு இலட்சத்திற்கு மேல் வெளிநாட்டவர் ஆவர்.\n\nSection::::அணுகுண்டு வெடிப்புச் சோதனை.\nஇம்மாவட்டத்தின் பொக்ரானில் 1974 ஆம் ஆண்டு மே மாதம் 18 அன்று சிரிக்கும் புத்தர் எனும் நடவடிக்கை மூலம் முதல் அணுகுண்டு வெடிப்புச் சோதனை நிகழ்ந்தது. பின்னர் 1998-ஆம் ஆண்டில் மே 11, மற்றும் 13-ஆம் நாட்களில், இரண்டாம் முறையாக சக்தி நடவடிக்கை எனும் பெயரில் ஐந்து அணுகுண்டுகள் வெடித்து சோதனை செய்யப்பட்டது.\n\nSection::::தட்ப வெப்பம்.\n Sumaliyai village Jaisalmer Rajasthan.\n\n\n\nSection::::வெளி இணைப்புகள்.\n \n"}
{"id": "301788", "url": "https://ta.wikipedia.org/wiki?curid=301788", "title": "ரஜப்", "text": "ரஜப்\n\nரஜப் ,( அரபி: ) என்பது இஸ்லாமிய ஆண்டின் ஏழாவது மாதமாகும். இசுலாமிய நாட்காட்டி ஒரு சந்திர நாட்காட்டியானதால் கிரெகொரியின் நாட்காட்டியுடன் ஒப்பிடும்போது இது ஆண்டிற்காண்டு நகருவது போன்று காட்சியளிக்கும். \n\nரஜப் என்ற சொல்லின் வரையறை , \" மரியாதை \" ஆகும்.இசுலாமிய ஆண்டின் நான்கு புனித மாதங்களில் இதுவும் ஒன்று. இஸ்லாத்திற்கு முன்பும் அரபிகள் நான்கு மாதங்களில் போர் புரிவதை தடுத்தனர் என கருதப்படுகிறது .\n\nரஜப் மாதத்தில் சுன்னி இஸ்லாமியம் நான்காம் கலீபா மற்றும் ஷியா இஸ்லாமியம் முதல் இமாம் அலி(ரலி) அவர்கள் , முஸ்லிம்களின் மிகவும் புனிதமான இடமான காபா உள்ளே பிறந்தார் என நம்ப படுகிறது.\n\nSection::::காலம்.\nஇஸ்லாமிய நாட்காட்டி என்பது ஒரு சந்திர நாட்காட்டி ஆகும். அமாவாசை மற்றும் முதல் பிறை தோன்றும் போது போது சிறிது காலம் வித்தியாசப் பட்டு தொடங்கும். சந்திர ஆண்டு சூரிய ஆண்டை விடக் 11 முதல் 12 நாட்கள் குறைவாக இருப்பதால், ரஜப் மாதம் எல்லா காலப் பருவங்களிலும் மாறிவரும்.\n\n\n"}
{"id": "301791", "url": "https://ta.wikipedia.org/wiki?curid=301791", "title": "கறுப்புக் கல்", "text": "கறுப்புக் கல்\n\nகறுப்புக் கல் (\"Black Stone\", \"Hajarul Aswad\", ) என்பது சவூதி அரேபியாவின் மக்கா நகரில் பெரிய பள்ளிவாசல் நடுவில் அமைந்துள்ள காபா எனும் கட்டடத்தின் கிழக்கு மூலையில் அமைக்கப்பட்டுள்ள ஒரு கல் ஆகும். இது இஸ்லாமிய பாரம்பரியத்தின்படி ஆதம், ஹவ்வா ஆகியோரின் காலத்திருந்தே இஸ்லாமியர்களால் போற்றப்பட்ட சின்னமாகும்.\n\nஇந்தக் கல் முஹம்மது நபியின்) பிறப்புக்கு முன்னே, இஸ்லாத்தின் ஆரம்ப காலம் முதல் போற்றப்படுகிறது. இஸ்லாமிய முறைப்படி கறுப்புக் கல் என்பது முஹம்மது நபிவினால் கிபி 605 ஆம் ஆண்டு காபாவின் சுவருடன் இணைத்து அமைக்கப்பட்டது. கிபி 605 இற்கு 5 ஆண்டுகளுக்கு முன்னர் பல துண்டுகளாக உடைக்கப்பட்ட இந்தக் கல் தற்போது காபாவின் ஓரத்தில் ஒரு வெள்ளி சட்டத்தினால் சாந்திடப்பட்டுள்ளது.\n\nமுஹம்மது நபி வழிமுறையைப் பின்பற்றி இன்றும் முஸ்லிம் யாத்திரிகர்கள் ஹஜ் கடமையில் காபாவைச் சுற்றி வந்து தவாப் செய்யும் போது இக்கல்லை போட்டியிட்டு ஆர்வத்துடன் முத்தமிடுவார்கள்.\n\nSection::::அமைப்பு விளக்கம்.\nகறுப்புக் கல் என்பது வெள்ளிச் சட்டம் மூலம் இணைக்கப்பட்டுள்ளது. சிறு பாகங்கள் வலுப்படுத்தப்பட்டுள்ளதால் இன்று 7 அல்லது 8 பாகங்கள் ஒன்றாக்கப்பட்ட நிலையில் காணப்படக்கூடியதாக இது உள்ளது. கல்லின் முழு வெளித்தோற்ற அளவு 20 சென்டிமீட்டர் (7.9 அங்குலம்), 16 சென்டிமீட்டர் (6.3 அங்குலம்) ஆகும். இந்தக்கல் பல முறை புதுப்பித்துக் கட்டப்பட்டதால் இதன் மூல அளவு பற்றிய தெளிவு இல்லை.\n\n\"இக்கல் ஒரு முழம் (1.4 அடி அதாவது 0.46 மீட்டர்) நீளம் கொண்டது\" என 10ஆம் நூற்றாண்டில் இதைக் கண்டவர்கள் கூறியதாக அறிய முடிகிறது.\n\n18 ஆம் நூற்றாண்டில் 'அலி பே' என்ற அறிஞரின் கூற்றுப்படி 42 அங்குலம் (1.10 மீட்டர்) உயரம் உடையது. முஹம்மது அலி பாஷர் என்ற அறிஞரின் கூற்றுப்படி 2.5 அடி (0.76 மீட்டர்) நீளமும் 1.5 அடி (0.46 மீட்டர்) அகலமும் கொண்டது.\n\n19 ஆம் நூற்றாண்டின் இறுதி மற்றும் 20 ஆம் நூற்றாண்டின் தொடக்கத்தில் (1814 ஆம் ஆண்டு) சுவிஸர்லாந்தில் இருந்து யாத்திரிகராக காபாவுக்கு வந்த 'ஜோஹன் லட்விக் பர்கர்ட்' என்பவர் முதன் முதலாக மேற்கத்திய நூல்களில் கறுப்புக்கல்லைப் பற்றிக் குறிப்பிடுகிறார். அவரின் 'அரேபியாவில் ஒரு பயணம்' என்ற புத்தகத்தில் பின்வருமாறு ஒரு விரிவான விளக்கத்தை அவர் கொடுத்துள்ளார்.\n\n\"1853 இல் காபாவுக்குச் சென்ற ரிச்சர்ட் பிரான்சிஸ் பர்டன் மேலும் குறிப்பிட்டது:\n\n\"ரிட்டர் வொன் லஹோரின், எகிப்தில் ஆஸ்திரிய தூதர் 1817 இல் முஹம்மது அலி என்பவரால் அகற்றப்பட்ட கல்லின் ஒரு பகுதியை ஆய்வு செய்து அக்கல்லின் வெளிப்புறம் சாம்பல் போன்ற வெள்ளி நிறமும் உள்ளே தூளாக்கப்பட்ட வெள்ளி மற்றும் பச்சை நிறப் பொருட்கள் பதிக்கப்பட்டும் உள்ளது. கல்லின் முகப்புப் பகுதியில் வெள்ளை அல்லது மஞ்சள் புள்ளிகளும் உள்ளன என அறிவித்தார்.\n\n\"கருப்புக் கல்லைச் சுற்றி உள்ள சட்டம், கருப்பு கிஷ்வாஹ் அல்லது காபாவைச் சுற்றி உள்ள கருப்புத் துணியானது பல நூற்றாண்டுகளாக பள்ளிவாசலின் பொறுப்பாளரான 'ஒத்தமான் சுல்தான்' மூலமாகப் பராமரிக்கப்பட்டு வருகிறது. அச்சட்டமானது யாத்திரிகர்களால் அவ்வப்போது மாற்றப்பட்டும் காலப்போக்கில் நிலையானதாகவும் அணிவிக்கப்படும். சில நேரங்களில் நீக்கப்படும். அச்சட்டமானது துருக்கியின் இஸ்தான்புல் நகருக்குக் கொண்டு செல்லப்படும். அவர்கள் இன்னும் அதனை புனித பீடத்தில் ஒரு பகுதியாக கருதி துருக்கியின் 'டொப்காபி' மாளிகையில் பராமரித்து வருகின்றனர்.\n\nSection::::வரலாறு மற்றும் பாரம்பரியம்.\nமுஹம்மது இஸ்லாம் பற்றிய நற்செய்தியை அறிவிப்பதற்கு முன்னதாகவே காபாவில் கறுப்புக்கல் அமைக்கப்பட்டதுடன் அங்கு அது பெரும் மதிப்புடையதாகவும் இருந்தது. முஹம்மது காலத்தில் அது ஏற்கனவே காபாவுடன் தொடர்புடையதாக இருந்தது. அக்காலத்தில் மக்கள் ஆண்டுக்கு ஒரு முறை அங்கு சென்று வழிபட்டு வந்தனர். மக்காவில் அமைந்து இருக்கும் காபா ஆலயத்தில் 360 விக்கிரகங்களை வைத்து அவற்றைக் கடவுள்களாக வழிபடும் ஒரு தலமாக அதை மதித்தனர். மத்திய கிழக்கில் கற்களை வழிபடுகின்ற வழக்கம் இருந்து வந்தது.\n\nகருப்புக் கல்லைப் போல ஒரு 'சிவப்புக்கல்' தென் அரேபியாவில் கைமன் எனும் நகரிலும் மற்றொன்று காபாவின் அல் அபலத் (தென் மக்காவின் தபலா) நகரிலும் அறியாமைக் காலத்தில் 'தெய்வீகத்தன்மை உடையதாக' கருதப்பட்டது. அந்தக் காலத்தில் வணக்க வழிபாடு என்பது பெரும்பாலும் பயபக்தியான கற்கள், மலைகள், சிறப்பான பாறை அமைப்புகள் அல்லது தனித்துவமான, அபூர்வமான மரங்கள் ஆகியவற்றுடன் தொடர்பு உடையதாக இருந்தது.\n\nகாபாவில் பொருத்தப்பட்டுள்ள கறுப்புக் கல் \"உலகத்தையும் சுவர்க்கத்தையும் இணைக்கும் ஒரு பொருளின் சின்னமாகவும்\" கருதப்படுகிறது.\n\nதற்போதைய கருப்புக்கல்லை காபாவின் சுவரில் முஹம்மது நபி(ஸல்) பொருத்தினார் என அறிய முடிகிறது. இப்னு இஷாக் தொகுத்து எழுதிய 'சீரா ரசூலுல்லாஹ்' என்ற நூலில் ஒரு நிகழ்வு குறிப்பிடப்பட்டுள்ளது. ஒரு பெரும் தீ விபத்தில் காபாவின் ஒரு பகுதி அளிக்கப்பட்டதாகவும் அதன் பின்னர் மீண்டும் காபாவை கட்டியெழுப்பும் வேலையின் போது தற்காலிகமாக அந்தக் கருப்புக் கல் அதன் இடத்தை விட்டு அகற்றப்பட்டது. மீண்டும் அதை அதே இடத்தில் பொருத்துவதற்குத் தகுதியான மரியாதைக்குரிய ஒரு பெரிய மனிதர் தமக்குள் இல்லை என அவர்கள் வாதிட்டனர். அப்போது அவர்கள் அந்த வாசல் வழியாக அடுத்து யாராவது ஒருவர் வரும் வரை காத்திருந்து அவரிடமே இது பற்றி முடிவு செய்யச் சொல்லலாம் எனக் கூறினர். இந்நிகழ்வு முஹம்மதிற்கு நபித்துவம் கிடைப்பதற்கு 5 ஆண்டுகளுக்கு முன்னர் அதாவது முஹம்மது நபியின் 35 ஆம் வயதில் நடைபெற்றது. இதற்கு முடிவு கூறும் விதமாக முஹம்மது, ஒரு துணியைக் கொண்டு வர செய்து மக்கா நகரத்து முக்கியப் பிரமுகர்களின் வம்சத்தைச் சேர்ந்த வாரிசுகளின் மூத்தவர்கள் அத்துணியின் நடுவில் அந்தக் கல்லைத் தூக்கி வைக்குமாறு கூறி அத்துணியின் மூலைகளை குலத் தலைவர்கள் ஒவ்வொருவரும் பிடித்துத் தூக்கிச் சென்று சரியான இடத்தில் வைக்கலாம் என்று கூறினார்கள்.\n\nஇவ்வாறாக முஹம்மது அக்கல்லை சரியான இடத்தில் பொருத்தினார். இந்நிகழ்வு அனைத்து மக்கா வாசிகளுக்கும் திருப்தியை அளித்தது.\n\nஇக்கல்லின் 'தெய்வீக தன்மை' இழப்பு\n\nகிபி 683 இல் மக்காவில் உமையா காலத்தில் கவன் ஒன்றினால் நெருப்புத் துண்டுகள் எறியப்பட்டு கல்லின் ஒரு பகுதி முறிக்கப்பட்டது. கல்லின் துண்டுகளை அப்துல்லாஹ் இப்னு ஜுபைர் என்பவர் மீண்டும் வெள்ளி தசை நார் கொண்டு இணைத்தார். கிபி 930 இல் இந்தக் கல் திருடப்பட்டு ஹஜர் (நவீன பஹ்ரைன்) கொண்டு செல்லப்பட்டது. 1857 இல் ஒத்தமான் வரலாற்று ஆசிரியர் குத்புத்தீன் என்பவரின் கூற்றுப்படி அபு தாகிர் அல் கர்மாதி என்பவர் தனது மஸ்ஜித் அல் திரார் பள்ளிவாசலின் உச்சியில் அக்கல்லை நிறுவினார். ஹஜ் செய்ய செல்லும் யாத்திரிகர்களை திசை திருப்புவதற்காக அவரின் இந்தத் திட்டம் தோல்வியுற்றது. ஆனால் யாத்திரிகர்களும் கருப்புக்கல் இருந்த முந்தைய இடத்தையே வணக்கத் தலமாக தொடர்ந்தனர்.\n\nவரலாற்றாசிரியர் அல் ஜுவைனி கருத்துப்படி 23 ஆண்டுகளுக்குப் பின்னர் 952 இல் அது மீண்டும் காபாவுக்குக் கொண்டு வரப்பட்டது. \"கட்டளை மூலம் அதை எடுத்துச் சென்றோம். மீண்டும் கட்டளை மூலம் கொண்டு வந்தோம்\" என அறிவிக்கப்பட்டது. கடத்தல் மற்றும் அகற்றுதல் ஆகிய செயல்கள் மேலும் சேதத்தை ஏற்படுத்தியதால் கல் ஏழு துண்டுகளாக உடைக்கப்பட்டது. அதைக் கடத்திச் சென்ற அபு தாகிர் ஒரு கொடூரமான விதியை சந்தித்தாகக் கூறப்பட்டது. \"அபு தாஹிருக்கு ஒரு புண் நோய் ஏற்பட்டது. உடலில் புழுக்கள் ஏற்பட்டு மிகவும் கொடூரமான மரணத்தை அவர் அடைந்தார்\" என குத்புத்தீன் கூறுகிறார்.\n\nSection::::சடங்குப் பங்களிப்பு.\nஹஜ் கடமையின் போது யாத்திரிகர்கள் ஏழு தடவை காபாவைச் சுற்றி வரும்போது கறுப்புக்கல் முக்கிய பங்கு வகிக்கின்றது. யாத்திரிகர்கள் ஒவ்வொரு முறையும் சுற்றி வரும் போது கருப்புக் கல்லை முத்தமிட முயற்சி செய்கின்றனர். ஆனால் இன்றைய காலத்தில் பெரும் கூட்டம் ஹஜ் கடமையை நிறைவேற்றச் செல்வதால் அனைவரும் அக்கல்லை முத்தமிடுவது சாத்தியமற்றது. ஆகவே ஒவ்வொரு சுற்றின் போதும் அந்தக் கல்லின் திசையைக் கையால் சுட்டிக் காட்டுவது ஏற்கத்தக்கது எனக் கருதப்படுகிறது.\n\nசிலர் காபாவைச் சுற்றி வலம் (தவாப்) வரும் போது வெறுமனே சுற்று எண்ணிக்கையை கணக்கிடுவதற்கான ஒரு சிறந்த அடையாளக் கல்லாக இதைக் கருதினர்.\n\nSection::::இஸ்லாமிய கருத்து மற்றும் அடையாளங்கள்.\nஇஸ்லாமியப் பாரம்பரியத்தில் கருப்புக்கல் சுவனத்தில் இருந்து பூமியில் விழுந்ததாக நம்பப்படுகிறது. இது பூமியில் அமைக்கப்பட்ட மஸ்ஜித்களில் முதன்மையானதாகும். முஸ்லிம்கள் அந்தக்கல்லை முதலில் தூய மற்றும் திகைப்பூட்டும் வெள்ளை கல்லாக கண்டனர். பின்னர் தொடர்ந்து தொடப்பட்டதால் அந்தக் கல் கருப்பாக மாறிவிட்டது.\n\nஇரண்டாவது கலீஃபாவான உமர் இப்னு அல் கத்தாப் (கிபி 580–644) 'ஹஜருல் அஸ்வத்' எனும் இந்தக் கருப்புக் கல்லின் அருகில் வந்து அதை முத்தமிட்டுவிட்டு \"நீ யாருக்கும் தீமையோ நன்மையோ அளிக்க முடியாத வெறும் ஒரு கல் தான் என்பதை நான் நன்கறிவேன். முஹம்மது நபி அவர்கள் உன்னை முத்தமிடுவதைக் கண்டிருக்கவில்லை என்றால் உன்னை நான் முத்தமிட்டிருக்க மாட்டேன்\" என்றார்.\n\nSection::::அறிவியற் தோற்றம்.\nகறுப்புக்கல்லின் தன்மை என்பது கடும் விவாதத்திற்கு உரிய ஒன்றாகும். இது எரிமலைப் பாறை எனவும் இரத்தினக்கற்களில் ஒன்று எனவும் இயற்கையான கண்ணாடி துண்டு எனவும் கல்லுக்குள் புதைந்த விண்கல் எனவும் பல வகைகளில் கூறப்படுகிறது.\n\n1857இல் ஆஸ்திரிய-ஹங்கேரிய கனிமங்கள் தொகுப்பிற்கு பொறுப்பான ஒரு ஆய்வாளர் தன்னுடைய முதல் அறிக்கையில் \"காபாவில் உள்ள கறுப்புக் கல் என்பது ஒரு விண்கல்\" என குறிப்பிட்டுள்ளார். 1974 இல் கருப்புக் கல்லைப் பற்றி ஆய்வு செய்த ராபர்ட்ஸ் டைட்ஸ் மற்றும் ஜோன் மேக்ஹோன் ஆகியோர் இது ஒரு இரத்தினக் கல் வகையைச் சேர்ந்தது எனக் கூறினர். அரேபிய புவியியலாளர் ஒருவரின் அறிக்கைப் படி இதன் உடற்கூறு பண்புகளின் அடிப்படையில் இதில் தெளிவாக கவனிக்கதத் தக்க வகையில் இரத்தினக் கல்லின் பரவல்பினைப்பு காணப்படுகிறது என்கிறார்.\n\nவரலாற்றுப் பதிவாளர் ஒருவரின் கருத்துப்படி இக்கல் நீரில் மிதக்கக்கூடிய திறன் கொண்டது இக்கணக்கு துல்லியமாக இருந்தால் இக்கல் இரத்தினக்கல்லாகவோ எரிமலைக் கருங்கல்லாகவோ விண்கல்லாகவோ இருக்க முடியாது. எனினும் கண்ணாடி அல்லது படிக் கல்லாக இருக்க வாய்ப்புள்ளது.\n\nகோபன்ஹேகன் பல்கலைக்கழகத்தைச் சேர்ந்த எல்சபத் தாம்சன் என்பவரின் கருத்துப்படி இந்தக் கருப்புக் கல் சுமார் 6000 ஆண்டுகளுக்கு முன்பு வானிலிருந்து பூமியில் விழுந்தததாகும். விண்கல்லின் தாக்கத்தினால் துண்டு துண்டாக ஆக்கப்பட்ட கண்ணாடித் துண்டாக இது இருக்கலாம் என்றும் கருதப்படுகிறது. மக்காவின் அல்காலி பாலைவனத்தில் மக்காவிலிருந்து 1100 கிலோமீட்டர் கிழக்கில் சிலிக்கா கண்ணாடித் தொகுதிகள் முன்னிலையில் வெப்பத்தின் தாக்கத்தால் விண்கல்லில் இருந்து நிக்கல்-இரும்பு கலவை மணிகள் வந்ததாகவும் குறிப்பிடப்பட்டது. கண்ணாடி தொகுதிகள் நீரில் தேங்கி மஞ்சள் அல்லது வெள்ளை உள்துறை மற்றும் எரிவாயு நிரப்பபட்ட்ட ஹொல்லாவ் என்பவற்றால் பளபளப்பான கருபுக் கண்ணாடி உருவாக்கப்படுகிறது. ஆனாலும் 1932 வரை விஞ்ஞானிகள் வாபர் பள்ளம் பற்றி அறிந்து இருக்கவில்லை இது ஒமானிலிருந்து ஒரு சாத்து வழி அருகே அமைந்துள்ள பாலைவனத்தில் மக்கள் குடியிருக்கும் பகுதியாகும். இது நிச்சயமாக நன்கு அறியப்பட்ட பரந்த பகுதியில் இருந்தது.\n\nஇது ஒரு போலி விண்கல் எனவும் இன்னும் ஒரு வார்த்தையில் பூமிக்குரிய கல் தவறுதலாக ஒரு விண்கல்லின் பண்புகளை கொண்டுள்ளது எனவும் பிரித்தானிய சேர்ந்த இயற்கை வரலாற்று அருங்காட்சியகம் பரிந்துரைக்கிறது.\n\nஇதுவரை இக்கல் ஆய்வு செய்யப்படவில்லை, அதனால் இதன் தோற்றம் ஊகத்திற்கு உட்பட்டது.\n\n"}
{"id": "301792", "url": "https://ta.wikipedia.org/wiki?curid=301792", "title": "பான் (திரைப்படம்)", "text": "பான் (திரைப்படம்)\n\nபான் (\"Fan\", ஃபான்) 2016 ஆம் ஆண்டில் வெளிவந்த ஓர் இந்திய இந்தி மொழி திரில்லர் திரைப்படம் ஆகும். இதில் ஷாருக்கான் முன்னணி பாத்திரத்தில் நடித்துள்ளார். மனேஸ் சர்மா இயக்கிய இத்திரைப்படத்தை யாஷ் ராஜ் பிலிம்ஸ் நிறுவனத்தின் கீழ் ஆதித்யா சோப்ரா தயாரித்தார். இப்படத்தின் பாடல்களுக்கு இசையை விஷால்-சேகரும் பின்னணி இசையை ஆண்ட்ரியா குயிராவும் அமைத்து உள்ளனர். ஜார்ஜ் சி. வில்லியம்ஸ் ஒளிப்பதிவு செய்தார். இப்படம் 15 ஏப்ரல் 2016 அன்று வெளியிடப்பட்டது.\n\nSection::::கதை.\nபாலிவுட் சூப்பர் ஸ்டார் ஆரிய கன்னாவின் (ஷாருக்கான்) தீவிர ரசிகன் கௌரவ் (ஷாருக்கான்) ஒரு நடுத்தர வர்க்க டில்லி சிறுவன். ஆரிய கன்னாவின் தோற்றத்தை கொண்ட கௌரவ் ஒரு விழாவில் நடிகர் ஆர்யனாக தோன்றி முதல்பரிசு வென்று அந்தப் பரிசுடன் ஆர்யனை சந்திக்கச் செல்கிறான். ஆயிரக்கணக்கான ரசிகர்களுக்கு மத்தியில் சந்திக்க முடியாமல் கோபத்துடன் போகிறான். ஒரு நாள் போலீசில் சிக்கிய கௌரவை சந்திக்க ஆரிய கன்னா வருகிறார். அங்கே உங்களுடைய ரசிகனுக்காக 5 நிமிடம்கூட உங்களால் ஒதுக்க முடியாதா என்று கேட்க இது எனது வாழ்கை உனக்காக 5 விநாடி கூட ஒதுக்க முடியாது, நீ உன் குடும்பத்தை கவனி என்கிறார் ஆரிய கன்னா. இவ்வளவு நாளாக தீவிர ரசிகனாய் இருந்தவன் தீவிர எதிரியாக மாறுகிறான். அதன் பின் என்ன நடக்கிறது என்பதே மீதிக் கதை.\n\n"}
{"id": "301793", "url": "https://ta.wikipedia.org/wiki?curid=301793", "title": "இரா. முத்தரசன்", "text": "இரா. முத்தரசன்\n\nஇரா. முத்தரசன் ( பிறப்பு சனவரி 18 1950) இந்திய பொதுவுமைக் கட்சியின் தமிழ்நாட்டின் மாநிலச் செயலாளர் ஆவார்.\n\nSection::::வாழ்க்கை.\nஇவர் தமிழகத்தின், திருவாரூர் மாவட்டம், திருத்துறைப்பூண்டி அருகேயுள்ள அலிவலம் என்னும் சிற்றூரில் பிறந்தவர். இவரின் தந்தை இராமசாமி, தாய் மாரிமுத்து. உடன்பிறந்தோர் அக்கா, அண்ணன், தம்பி, இரண்டு தங்கைகள் ஆகியோர். ஊரில் பள்ளிக்கூடம் இல்லாத காரணத்தால், கிராமத்துக் கணக்குப்பிள்ளை வீட்டில் திண்ணைப்பள்ளிக்கூடத்தில் படிக்கத் தொடங்கினார். ஊருக்கு ஒற்றை ஆசிரியருடன் பள்ளிக்கூடம் துவக்கப்பட்டபின் அதில் உரிய வயதைக் கடந்த நிலையில் சேர்க்கப்பட்டார். பின் 1965 இல் ஆலத்தம்பாடி ஜானகி அண்ணி உயர் நிலைப் பள்ளியில் 6-ம் வகுப்பில் சேர்ந்தார். அந்த ஆண்டில் இந்தித் திணிப்பு எதிர்ப்புப் போராட்டம் தமிழகம் எங்கும் தீவிரமடைந்தது. மாணவர்கள் போராட்டத்தில் இறங்கினர். இந்தி எழுத்துகளை அழிக்கும் போராட்டத்தில் முத்தரசன் உள்ளிட்ட மாணவர்கள் ஈடுபட்டனர்.\n\nபள்ளிப் பருவத்திலேயே சமூக அக்கறையுடன் செயல்பட்ட முத்தரசன் அலிவலம் இந்திய பொதுஉடமைக் கட்சியின் கிளைச் செயலாளரான கோவிந்தராசு என்பவரின் கவனத்தை ஈர்த்தார். அவர் பொதுவுடமை இதழான ஜனசக்தியை முத்தரசனிடம் கொடுத்து படிக்கவைத்து அவருக்கு பொதுவுடமைக் கருத்தில் நாட்டத்தை உண்டாக்கினார்.\n\nSection::::கட்சிப் பணியில்.\n8 ஆம் வகுப்போடு படிப்பை விட்டார் முத்தரசன். இதன்பிறகு திருத்துறைப்பூண்டியில் இந்திய பொதுவுடமைக் கட்சியின் பகுதிக் குழு அலுவலகத்தில் முத்தரசனை அழைத்துச்சென்று கோவிந்தராசனால் சேர்க்கப்பட்டார். அங்கு அலுவலகத்தில் தலைவர்களுக்கு உதவியாக இருந்தார். அதன்பிறகு கட்சியில் பல பொறுப்புகளை வகித்து, மக்கள் சார்ந்த பல போராட்டங்களில் ஈடுபட்டு, படிப்படியாக உயர்ந்து மாநிலப் பொதுச்செயலாளராக உயர்ந்தார். தேர்தலில் ஒரேயொரு முறை மட்டும் போட்டியிட்டுள்ளார். 2011 சட்டப்பேரவைத் தேர்தலில் வேதாரண்யம் தொகுதியில் போட்டியிட்டு வெற்றி வாய்ப்பை இழந்தார்.\n\n"}
{"id": "301796", "url": "https://ta.wikipedia.org/wiki?curid=301796", "title": "அஜ்மீர் தர்கா", "text": "அஜ்மீர் தர்கா\n\nஅஜ்மீர் தர்கா என்பது சூபி ஞானி காஜா முகையதீன் சிஷ்தி அவர்கள் அடங்கியுள்ள அடக்கத்தலம்(மக்பரா)ஆகும்.இது இந்தியாவின் ராஜஸ்தான் மாநிலத்தில் அஜ்மீர் மாவட்டத்தில் அமைந்துள்ளது. அஜ்மீர் ஊரில் அமைந்துள்ளதால் இது அஜ்மீர் தர்கா என அழைக்கப்படுகிறது.\nஅஜ்மீர் தர்காவில் வருடந்தோறும் புகழ் பெற்ற உருஸ் எனப்படும் சந்தனக்கூடு விழா நடைபெறும்..\n\nSection::::தர்கா.\nதர்காவின் பிரதான வாயில் நிஜாம் வாயில் ஆகும்.இது முகலாயப் பேரரசர் ஷாஜகான் கட்டிய ஷாஜகானின் வாயிலை தொடர்ந்து உள்ளது.இதையொட்டி சுல்தான் முகமது கில்ஜி உருவாக்கிய புலந்தர்வாசா எனும் பெரிய வாயில் உள்ளது.அவர் புலந்தர்வாசா எனும் பெரிய வாயிலின் மீது நினைவு சடங்குகள் தொடக்கத்தைக் குறிக்கும் விதமாக , உருஸ் கொடியை ஏற்றினர்..\n\nSection::::உருஸ் சந்தனக்கூடு விழா.\nஒவ்வொரு ஆண்டும் இஸ்லாமிய நாட்காட்டியின் ஏழாவது மாதமான ரஜப் மாதம் 6 மற்றும் 7 தேதிகளில் இங்கு உருஸ் எனப்படும் சந்தனக்கூடு விழா நடைபெறும்.\n\nSection::::அஜ்மீர் தர்கா குண்டுவெடிப்பு சம்பவம்.\nஅஜ்மீர் தர்காவில் 2007ம் ஆண்டு குண்டு வெடிப்பு சம்பவம் நடந்தேறியது.\nரம்ஜான் நோன்பு திறக்கும் நேரத்தில் மக்கள் கூடியிருந்த வேளையில் நடைபெற்ற பயங்கரமான குண்டு வெடிப்பு சம்பவத்தில் 3 பேர் உயிரிழந்தனர். 17 பேர் படுகாயமடைந்தனர்.\nSection::::விசாரணை.\nஇந்த குண்டு வெடிப்பு தொடர்பான விசாரணையை தொடங்கிய போலீசார் அம்மாநில பயங்கரவாத தடுப்பு பிரிவிடம் விசாரணையை ஒப்படைத்தது. அதன் பின்னர், வழக்கு தேசியப் புலனாய்வு அமைப்பிடம் ஒப்படைக்கப்பட்டது.\n\nதேசிய புலனாய்வு சிறப்பு நீதிமன்றம் 149 சாட்சிகளிடம் விசாரணை நடத்தியது. மேலும் அரசு தரப்பில் 451 ஆவணங்கள் தாக்கல் செய்யப்பட்டன. இறுதியில் சிறப்பு நீதிபதி தினேஷ் குப்தா 500 பக்கங்கள் கொண்ட தீர்ப்பை வழங்கினார்.\n\nSection::::குற்றவாளிகள்.\nஇந்த வழக்கில் ராஷ்டிரிய சுயம்சேவாக் சங்கம் என்ற இந்து அமைப்பில் முன்பிருந்த பவேஷ் பட்டேல் மற்றும் தேவேந்திர குப்தா ஆகிய இருவருக்கும் தேசிய புலனாய்வு சிறப்பு நீதிமன்றம் ஆயுள் தண்டனை விதித்து இன்று தீர்ப்பளித்தது. \nSection::::வெளி இணைப்பு.\nதர்கா இணையதளம் \n"}
{"id": "301800", "url": "https://ta.wikipedia.org/wiki?curid=301800", "title": "மை அழிப்பான்", "text": "மை அழிப்பான்\n\nமை அழிப்பான் (\"ink eraser\") என்பது எழுத்து மேற்பரப்புகளில் இருந்து பென்சில் அடையாளங்களைவிடச் சிரமமான மையை நீக்கப் பயன்படும் ஒரு கருவி ஆகும். இரப்பர் பென்சில் அழிப்பானை ஒத்த பழைய வகையான உலோக சீவுளி, எழுத்துத் தளத்தில் உள்ள மையை உராய்வால் நீக்குகிறது. கண்ணாடியிழை அழிப்பான்களும் உராய்வால் வேலை செய்கின்றன. இந்தவகையான அழிப்பான்கள் முழுவதுமாக காகிதத்திலிருந்து மையை நீக்குகின்றன. இங்கு சில தவிர்க்க முடியாத சேதங்கள், பெரும்பாலான காகிதம் மற்றும் மையிற்கு ஏற்படுகின்றன. இங்கு காகிதமானது சில மையை உறிஞ்சிக் கொள்கிறது.\n\nமை அழிப்பானில் உள்ள வேதிப் பொருட்கள் சில மைகளுடன் செயல்புரிந்து அதன் நிறநீக்கத்தை ஏற்படுத்துவதுடன் எழுத்தையும் மறைக்கின்றது.\n\nSection::::உலோக மை அழிப்பான்கள்.\nஉலோக மை அழிப்பான்கள் இரசாயன மை அழிப்பான்களுக்கு முன்னதாக அறிமுகப்படுத்தப்பட்டது. அப்போது நிரந்தர எழுதுதலானது மை மூலமாக இருந்தது. அழிப்பான்கள் அடிப்படையில் சிறிய கத்திகளாக காணப்பட்டது. இவை எப்போதாவது ஆயுதங்களாகவும் பயன்படுத்தப்பட்டன.\n\nSection::::இரசாயன மை அழிப்பான்கள்.\nஇரசாயன மை அழிப்பானானது ஜேர்மன் நாட்டு உற்பத்தியாளரான பெலிக்கன் (Pelikan) என்பவரால் 1930 களில் கண்டுபிடிக்கப்பட்டு, 1972ல் \"டிண்டன்கில்லர்\" (Tintenkiller-Ink killer) என்ற பெயருடன் ஒரு புதுமையாக அறிமுகப்படுத்தப்பட்டது.\n\nஇரசாயன மை அழிப்பான்கள் ரோயல் ஊதா மையினை உடைக்கும்போது மையின் சாய மூலக்கூறுகளின் வடிவியல் பாதிக்கப்படும். அதனால் ஒளி வடிகட்டப்படும். இந்த மூலக்கூறுகள் சாயத்தின் மத்திய கார்பன் அணுக்களைப் பிணைக்கும் சல்பைட் அல்லது ஃஹைட்ராக்ஸைடு அயனிகள் மூலமாக பாதிக்கப்படும். இந்த அழித்தல் செயல் முறையில் மையானது நீக்கப்படுவதற்குப் பதிலாகக் கண்ணுக்குப் புலப்படாதவகையில் மறைக்கப்படுகிறது. மீண்டும் கண்ணிற்கு புலப்படும் ஆல்டிஹைடுகளாக மாற்றியமைக்கலாம்.\n\nஇரசாயன அழிப்பான் ரோயல் நீல மையை அழிப்பதற்கு மட்டுமே தொழிற்படுகிறது. இது கறுப்பு நிறத்தை விரும்பத்தக்கதாக துரு பழுப்பு நிறத்திற்கு மாற்றிவிடும். பிற தரமற்ற நீலசாயங்களின் சாயலையும் மாற்றுகிறது. இதனால் இந்த மை அழிப்பான் ரோயல் நீல மை தவிர்த்த பிற நிற மைகளுக்குப் பயன்படாது.\n\n"}
{"id": "301801", "url": "https://ta.wikipedia.org/wiki?curid=301801", "title": "கைரேகை அங்கீகாரம்", "text": "கைரேகை அங்கீகாரம்\n\nகைரேகை அங்கீகாரம் (\"fingerprint recognition\" அல்லது \"fingerprint authentication\") என்பது இரண்டு மனித கைரேகைகளுக்கு இடையான தானியங்கி ஒப்பிடும் முறைமையாகும். கைரேகை அங்கீகாரம் என்னும் முறை, தனி நபர்களை அடையாளப்படுத்தவும் மற்றும் கண்டுபிடிக்கவும் பயன்படும் உயிரியல் சார்ந்த தொழில்நுட்ப முறைகளில் ஒன்றாகும். இதற்கான அடிப்படைக் காரணம் யாதெனில் கைரேகை என்பது ஒவ்வொரு மனிதனிற்கும் வெவ்வேறாக அமைந்திருப்பதே.\n\nSection::::பின்புலம்.\nஇரு கைரேகைகளை ஒப்பிட்டுப் பார்ப்பதற்கு பலவிதமான உத்திகளை பயன்படுத்துகின்றனர். இதில் குறிப்பிடத்தக்கது யாதெனில் கைரேகையில் உள்ள ரேகைகளின் அமைவிடம் மாற்றும் அதன் வடிவங்களே ஆகும். அது மட்டுமல்லாமல் சில நேரங்களில் மனித தோலின் அமைப்பு மற்றும் இயல்பும் என்பின்பவியல் மூலம் இஸ்கானிங் செய்யப்பட்டு ஒப்பிடப்படுகின்றது. \n\nSection::::கைரேகைகளின் வடிவமைப்பு முறை.\nரேகைகளின் முகட்டு வடிவமைப்பு முறை பிரதானமாக மூன்று வகைப்படும் \n\nபொதுவாக, ஒரே குடும்பத்தைச் சேர்ந்தவர்கள் ஒரேவிதமான கைரேகை அமைப்புடையவர்களாக இருப்பதை அறிவியலாளர்கள் கண்டுபிடித்துள்ளனர். இதனால் ஒரு மனிதன் பிறக்கும் போது அவனது ரேகை அமைப்பைத் தீர்மானிப்பது பரம்பரை அலகுகள் என்று ஒரு நம்பிக்கைக்கு வந்துள்ளனர்.\n\nSection::::தத்துரூப அம்சங்கள்.\nகைரேகைகளின் அமைப்புகளில் மிக முக்கியமான தத்துரூப அம்சம் யாதெனில் ஒவ்வொரு ரேகையின் முடிவு வடிவம் ஆகும். இவ் வடிவங்கள் மூன்று வகைப்படும்.\nSection::::கைரேகை உணரிகள்.\nமின்னணு வகை உணரிகள் மூலம் கைரேகையின் வடிவங்கள் எண்ணுமப் படிமங்களாக ஆக்கப்படுகின்றன. இப்படிமங்கள் எண்ணும செயற்படுத்தல் முறை மூலம் உயிரியளவு வார்ப்புருக்களாக மாற்றப்பட்டு சேமிக்கப்படுகின்றன. பின்னர் இவ்வார்ப்புருக்கள் தேவையானபோது ஒப்பிடுதலுக்குப் பயன்படுத்தப்படுகின்றன. ஒளியியல். ஒலியியல், வெப்ப, மீயொலி மற்றும் வேறு பல தொழில் நுட்பங்கள் பயன்படுத்தப்படுகின்றன.\n\nSection::::ஒளியியல்.\nஒளியியல் முறையில் கைரேகைகள் ஒரு எண்ணியல் படக்கருவி ( digital camera ) மூலம் படிமமாக்கப்படுகின்றன. இவை அலைகற்றைகளில் கண்ணிற்கு புலப்படும் ஒளிவீச்சத்திற்குள் உள்ள மீடிறன் மூலம் செயல்படுகின்றது. இவ்வகை உணரியின் மேல் கை விரலை வைக்கும் அடுக்கானது தொடுகை மேற்பரப்பு எனப்படும். இந்த மேற்பரப்பின் கீழே ஒரு ஒளிர் கதிர்வீசும் அடுக்கு காணப்படும். இதுவே கைவிரல்களை சென்சரின் மேல் வைக்கும் போது அதை ஒளிர்விக்க செய்கிறது. கைரேகைகளில் பட்டுத் தெறிக்கும் ஒளிக்கதிர்கள் இந்த இரண்டாவது அடுக்கை கடந்து சென்று வரிசைப்படுத்தப்பட்ட ஒரு திண்ம நிலை படப்புள்ளி அடுக்கில் விழும்போது அதை ஒரு காட்சி படவடிவில் சேமிப்பு செய்து அதை முன்பு சேமித்து வைக்கபட்ட கைரேகைகளுடன் ஒப்பிடு பார்த்து முடிவுகளை திரையில் வெளிகாட்டுகின்றது. தூசி மற்றும் அழுக்கு படிந்த கைகளும், காயம் பட்ட கைகளையும் ஸ்கேன் செய்வது இந்த முறையில் ஒரு பின்னடைவாகும். அதுமட்டுமல்லாமல் கைரேகைகளின் ஒளிப்படங்களை வைத்து இவ்வுணரிளை ஏமாற்ற முடியும் என்பதனால் இவ்வகை உணரிகள் நம்பகத்தன்மை குறைந்ததாகவே கருதப்படுகின்றன.\n\nSection::::மீயொலி உணரிகள்.\nஇவ்வகை உணரிகள் மருத்துவ மீயொலி வரைவு முறையையே கைரேகைகளை ஸ்கேன் செய்ய பயன்படுத்துகின்றன. அதிக மீடிறன் கொண்ட ஒலியலைகளைப் பயன்படுத்தி கைவிரல்களின் மேற்பரப்பை ஊடுருவி கைரேகைகளை ஸ்கேன் செய்கின்றன. இவ்வகை அதிமீடிறன் கொண்ட ஒலியலைகளை எழுப்பவும் அந்த ஒலியலைகளின் பிரதிபலிக்கும் ஆற்றலின் அளவை அளக்கவும் தகைவுமின் ஆற்றல்மாற்றி என்னும் சாதனம் பயன்படுத்தப்படுகிறது. கைவிரலின் மேல் தோல்கள் மட்டுமல்லாமல் உட்தோல்களும் ஒரே அமைப்பை பெற்றிருப்பதினால் இவ்வகை சென்சார்கள் உள்தோல் அமைப்பை ஸ்கேன் செய்கின்றன. இதனால் விரலின் வெளித்தோல் அழுக்காக இருந்தாலும் சரி இல்லை காயம் பட்டிருந்தாலும் இலகுவாக இவைகளால் ஸ்கேன் செய்து கொள்ள முடியும், அதுமட்டுமல்லாமல் இவைகள் உட்தோலிலுள்ள ரேகைகள ஸ்கேன் செய்வதனால், ரேகைகள் உள்ள ஒளிப்படங்களை வைத்து இவைகளை ஏமாற்ற முடியாது.\n\nSection::::மின்தேக்க உணரிகள்.\nஇவ்வகை உணரிகள் மின்தேக்க முறையைக் கைரேகைகளைப் பிரதியெடுத்து உள்வாங்க பயன்படுத்துகின்றன. இவை இரண்டு வகைப்படும்.\n\nSection::::கையடக்க தொலைபேசிகளில் கைரேகை அங்கீகாரத்தின் வரலாறு..\nமுதன்முதலில் Motorola Mobility Atrix 4G ஏ கையடக்க தொலைபேசிகளில் கைரேகை அங்கீகாரத்தொழில்நுட்பத்தினை 2011 ஆம் ஆண்டு அறிமுகபடுத்தியது அதன் பின்பு இலத்திரனியல் தொழில்நுட்பத்தின் ஜாம்பவான் ஆனா ஆப்பிள் நிறுவனம் தனது கையடக்க தொலைபேசியான IPHONE 5S இல் இத்தொழில் நுட்பத்தினை பெரிய அளவில் அறிமுகம் செய்தது. இதன் பின்பு ஒருமாத காலத்தில் HTC நிறுவனமும் அதன் பின் 2014 இல் சாம்சுங் ( samsung ) நிறுவனமும் அறிமுகபடுத்தியது. இன்றைய தினத்தில் நூறு டோலர்களிற்கு மதிக்கத்தக்க கையடக்க தொலைபேசிகளில் கூட இந்த தொழில்நுட்பத்தை காண கூடியதாக உள்ளது.\n\nSection::::கைரேகை அங்கீகாரத்திற்கான நெறிமுறைகள்.\nஇணைத்துப் பார்த்து சரிபார்க்கும் நெறிமுறைகளே இங்கே பயன்படுத்தபடுகின்றன. இவை முதலில் உட்செலுத்தபட்டிருக்கும் கைரேகையினையும் பின்பு உள்வாங்கும் கைரேகையினையும் முழுவதுமாக அல்லது கைரேகையின் சில நுண்ணிய அம்சங்களை மட்டும் முன் உட்செலுத்தபட்டதுடன் சரியாகப் பொருந்துகிறதா எனச் சரிபார்த்து முடிவுகளைத் திரையில் வெளிக்காட்டும்.\n\nSection::::தொழில்நுட்பத்தின் தகர்வு.\n2002 இல், ஜப்பானை சேர்ந்த ஒரு ரகசியக்குறியீட்டாளர் இத் தொழில்நுட்பத்தை எப்படி செயலிழக்க செய்ய முடியும் என்று விளக்கம் காட்டினர். இவர் செய்த ஐந்து சோதனைகளுள் நான்கு சோதனைகளில் இந்தத் தொழில்நுட்பத்தை இவர் செயலிழக்கச் செய்துள்ளார் என்பது குறிப்பிடத்தக்கது. இதில் பிரமிக்க தக்க விஷயம் என்னவென்றால் இவர் இந்தச் செயலைத் தனது வீட்டில் கிடைக்கும் சிறுசிறு பொருட்களைக் கொண்டே இதைச் செய்துள்ளார் என்பது குறிப்பிடத்தக்கது.\n\n"}
{"id": "301802", "url": "https://ta.wikipedia.org/wiki?curid=301802", "title": "காஜா முகையதீன் சிஷ்தி, அஜ்மீர்", "text": "காஜா முகையதீன் சிஷ்தி, அஜ்மீர்\n\nகாஜா முகையதீன் சிஷ்தி (1141 - 1236) அவர்கள் ஏழைகளின் புரவலர் என பொருள்படும் கரீப் நவாஸ் என்று அழைக்கப்படுகிறார். இவர் தெற்காசியாவில் இருந்த இசுலாமிய சூபி ஞானி, இமாம் , இஸ்லாமிய அறிஞர் மற்றும் தத்துவஞானி ஆவார் . இவர் மூலமே இந்தியத் துணைக்கண்டத்தில் இசுலாமிய சூபியம் அறிமுகப்படுத்தப்பட்டது. பல்வேறு முகலாய பேரரசர்கள் சிஷ்தியை பின்பற்றினர். இவர் வழியை பின் பற்றுபவர்கள் சிஷ்தியாக்கள் எனப்படுகின்றனர்.\n\nSection::::அஜ்மீர் தர்கா.\nகாஜா முகையதீன் சிஷ்தி அவர்கள் அடங்கியுள்ள அடக்கத்தலம் அஜ்மீர் தர்கா என்றழைக்கப் படுகிறது. இது இந்தியாவின் ராஜஸ்தான் மாநிலத்தில் அஜ்மீர் மாவட்டத்தில் அமைந்துள்ளது.\n\nSection::::கலாச்சார அஞ்சலி.\nகாஜா முகையதீன் சிஷ்திக்கு அஞ்சலி செலுத்த 2008 ம் ஆண்டு வெளியான ஜோதா அக்பர் திரைபடத்தில் \"காஜா மேரே காஜா\" என்ற பாடல் இசையமைப்பாளர் ஏ.ஆர்.ரஹ்மான் மூலம் இயற்றப்பட்டது.\n"}
{"id": "301803", "url": "https://ta.wikipedia.org/wiki?curid=301803", "title": "பிகானேர் மாவட்டம்", "text": "பிகானேர் மாவட்டம்\n\nபிகானேர் மாவட்டம் (Bikaner district) மேற்கு இந்தியாவில் அமைந்த இராஜஸ்தான் மாநிலத்தின் 33 மாவட்டங்களில் ஒன்றாகும். இராஜஸ்தானின் வடமேற்கில் தார்பாலைவனத்தில் அமைந்த இம்மாவட்டத் தலைமையிட நகரம் பிகானேர் ஆகும்.\n\nஉலகப் புகழ் பெற்ற கர்ணி மாதா கோயில் எனும் எலிக் கோயில் இம்மாவட்டத்தில் உள்ளது.\n\nஇராஜஸ்தான் மாநிலத்தின் வடமேற்கில், தார் பாலைவனப் பகுதியில் அமைந்த இம்மாவட்டம் பிகானேர் கோட்டத்தில் உள்ளது. \n\nபிகானேர் கோட்டத்தில் அமைந்த பிற மாவட்டங்கள்: சூரூ மாவட்டம், கங்காநகர் மாவட்டம் மற்றும் அனுமான்காட் மாவட்டம் ஆகும்.\n\nSection::::புவியியல்.\nதார் பாலைவனத்தில் பிகானேர் மாவட்டத்தின் வடக்கில் ஸ்ரீ கங்காநகர் மாவட்டம், வடகிழக்கில் அனுமான்காட் மாவட்டம், கிழக்கில் சூரூ மாவட்டம், தென்கிழக்கில் நாகவுர் மாவட்டம், தெற்கில் ஜோத்பூர் மாவட்டம், தென்மேற்கில் ஜெய்சல்மேர் மாவட்டம், வடமேற்கில் பாகிஸ்தான் நாட்டின் பஞ்சாப் மாகாணம் எல்லைகளாக உள்ளது.\n\nSection::::மாவட்ட நிர்வாகம்.\nபிகானேர் மாவட்டம் என ஐந்து வருவாய்க் கோட்டங்களும்;\nபிகானேர், கோலயாத், கஜ்ஜுவாலா, சத்தர்கர், புகழ், நோகா, லூங்கரன்சர் மற்றும் துங்கர்கர் என எட்டு வருவாய் வட்டங்களும்; தேஷ்னோக், நோகா, துங்கர்கர், காஜுவாலா, லூங்கரன்சர், நபசர் என ஆறு நகராட்சி மன்றங்களும்; 219 ஊராட்சி மன்றங்களும்; 923 கிராமங்களையும் கொண்டுள்ளது.\n\nSection::::பொருளாதாரம்.\nஇந்தியாவில் பொருளாதாரத்தில் மிகவும் பின் தங்கிய 250 மாவட்டங்களில் ஒன்றாக இம்மாவட்டத்தையும் 2006-ஆம் ஆண்டில் இந்திய அரசு அறிவித்துள்ளது. எனவே இம்மாவட்டத்தின் ஊராக வளர்ச்சித் திட்டங்களுக்கு இந்திய அரசின் பஞ்சாயத்து ராஜ் அமைச்சகம் ஆண்டு தோறும் நிதியுதவி வழங்குகிறது. \n\nSection::::மக்கள் தொகையியல்.\n2011 ஆம் ஆண்டு இந்திய மக்கள் தொகை கணக்கெடுப்பின் படி இம்மாவட்டத்தின் மொத்த மக்கள் தொகை \n2,363,937 ஆக உள்ளது. கிராமப்புறங்களில் 66.14% மக்களும்; நகரப்புறங்களில் மக்களும் 33.86% வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி 41.19%% விகிதம் ஆக உயர்ந்துள்ளது. மக்கள் தொகையில் 1,240,801 ஆண்களும்; 1,123,136 பெண்களும் உள்ளனர். ஆயிரம் ஆண்களுக்கு 905 பெண்கள் என்ற விகிதத்தில் பாலின விகிதம் உள்ளது. 30,239 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 78 மக்கள் வீதம் வாழ்கின்றனர். இம்மாவட்டத்தின் சராசரி படிப்பறிவு 65.13% ஆகவும், ஆண்களின் படிப்பறிவு 75.90% ஆகவும், பெண்களின் படிப்பறிவு 53.23% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 400,554 ஆக உள்ளது. \nSection::::சமயம்.\nஇம்மாவட்டத்தில் இந்து சமயத்தவரின் மக்கள் தொகை 2,073,356 (87.71 %) ஆகவும்; இசுலாமிய சமய மக்கள் தொகை 235,741 (9.97 %) ஆகவும்; சமண சமய மக்கள் தொகை 30,850 (1.31 %)ஆகவும்; சீக்கிய சமய மக்கள் தொகை 20,072 (0.85 %) ஆகவும்; கிறித்தவ, பௌத்த சமய மக்கள் தொகை மிகக் குறைவாகவும் உள்ளது.\n\nSection::::மொழிகள்.\nஇராஜஸ்தான் மாநிலத்தின் ஆட்சி மொழியான இந்தி மொழியுடன், பஞ்சாபி, உருது மற்றும் இராச்சசுத்தானி, மார்வாரி போன்ற வட்டார மொழிகளும் இம்மாவட்டத்தில் பேசப்படுகிறது.\n\n\n"}
{"id": "301810", "url": "https://ta.wikipedia.org/wiki?curid=301810", "title": "துன்கிந்த நீர்வீழ்ச்சி", "text": "துன்கிந்த நீர்வீழ்ச்சி\n\nதுன்கிந்த அருவி அல்லது துன்கிந்த நீர்வீழ்ச்சி (\"Dunhinda Falls\") என்பது இலங்கையில் பதுளை நகரிலிருந்து 5 கிலோமீற்றர் (3.1 மைல்) அப்பால் அமைந்துள்ள ஒரு அருவி ஆகும். இது இலங்கையிலுள்ள அழகிய நீர்வீழ்ச்சிகளில் ஒன்றாகும். 64 மீற்றர் (210 அடி) உயரமான இந்த நீர்வீழ்ச்சியினை புகைமூட்டமான நீர்த்துளிகள் அதன் பெயர் உருவாகுவதற்கு காரணம் (துன் என்பதன் சிங்களமொழி அர்த்தம் புகை அல்லது பனி) இது நீர்வீழ்ச்சியின் அடிப்பாகத்தினால் சூழப்பட்டுள்ளது.இந்த நீர்விழ்ச்சி பதுளை நகரத்தின் ஊடாக செல்லும் பதுளை ஓயா என்று அழைக்கப்படும் ஆற்றின் மூலம் உருவாக்கப்பட்டுள்ளது.. \n\nகால் நடையாக நீர்வீழ்ச்சியை அடைய வேண்டுமானால் 1 கிலோமீற்றருக்கு மேலாக (0.62 மைல்) நடக்க வேண்டும். கால்நடையாக செல்லும்போது கூட துன்கிந்த என்று அழைக்கப்படும் சிறிய நீர்வீழ்ச்சியைக் காண முடியும்.\n\nதுன்கிந்த நீர்வீழ்ச்சி மிகவும் அழகானது சேறுகள் நிறைந்த அதன் பாதையின் ஊடாக சென்று பார்ப்பதற்கு பிரயோசனமானது. அந்த வழியில் உடலை புத்துணர்ச்சியாக்கவும் களைப்பாறவும் பல மருத்துவ குடிபான வியாபாரிகள் காணப்படுகின்றனர். பார்வையாளர்கள் நீர்வீழ்ச்சியைப் பார்ப்பதற்கு வழியின் முடிவிலே பாதுகாப்பான ஓர் மேடை அமைக்கப்பட்டுள்ளதால் துணிச்சல் மிக்கவர்களால் நீர்வீழ்ச்சியின் எதிர்ப்பக்கத்திற்கு சென்று அதன் மிகவும் அழகிய காட்சியினைக் காண முடியும்.   \n"}
{"id": "301813", "url": "https://ta.wikipedia.org/wiki?curid=301813", "title": "முக அங்கீகார அமைப்பு", "text": "முக அங்கீகார அமைப்பு\n\nமுக அங்கீகார முறைமை (\"facial recognition system\") என்பது ஒரு கணணி மென்பொருள். இந்த மென்பொருள் ஒரு மனிதனை ஒரு படத்தில் இருந்தோ அல்லது ஒரு காணொளியில் இருந்தோ அடையாளம் காணக்கூடிய ஒரு மென்பொருளாகும். முகத்தில் உள்ள சில தனித்துவமான தன்மைகளை ஒப்பிடுவதன் மூலம் இந்த நடவடிக்கை மேற்கொள்ளப்படும்.\n\nஇவை பெரும்பாலாக கண்காணிப்பு முறைமைகளில் பாவிக்கப்படுகின்றன. இவை மட்டுமல்லாமல் வேறு உயிரியல் அங்கீகாரமான கைரேகை அங்கீகாரம் மற்றும் கண்ணிமை அங்கீகாரம் என்பதுடன் சேர்த்து பயன்படுகின்றது. அண்மைய காலங்களில் இந்த தொழில்நுட்பமானது ஒரு வர்த்தக அடையாளமாகவும் சந்தைபடுத்தும் கருவியாகவும் உள்ளது.\n\nSection::::பாரம்பரியம்.\nசில முக அடையாள வழிமுறைகள் முகத்தின் அடையாள சின்னங்கள் அல்லது அம்சங்கள் உதாரணமாக கண்கள,மூக்கு, தாடை அவற்றின் நிலை, அளவு மற்றும் வடிவம் மூலம் அடையாளம் காண முடியும். இந்த அம்சங்கள் பின்னர் பொருத்தமான அம்சங்கள் மற்ற படங்களில் தேட பயன்படுகின்றன. இன்னொரு முறை முக படங்களை சேமிக்கும் இடத்தில் சேமித்து பின் அதனை சுருக்கி முக அடையாளம் காணுதலுக்கு பயன்படுத்தப்படும்.\n\nஅடையாளம் காணும் வழிமுறைகள் பிரதானமாக இரண்டாக பிரிக்கலாம். வேறுபட்ட அடையாளங்களைக் கொண்டு அறிவது மற்றது ஒத்த அடையாளங்களை கொண்டு அறிவது.\n\nSection::::முப்பரிமாண அடையாளம் காணல்..\n புதிதாக உதிக்கும் உத்தியானது உறுதித்தன்மையை கூட்டும் விதமாக அமையும் முப்பரிமாண அடையாளம் காணல் ஆகும். இங்கு முப்பரிமாண உணரிகள் மூலம் முகத்தின் வடிவம் பற்றிய தகவல் பதிவாக்கப்படுகிறது. முகத்தின் வித்தியாசப்படக்கூடிய கண்கள,மூக்கு,நாடி பற்றிய தகவல்கள் உபயோகிக்கப்படுகிள்றன.\n\nஇதன் அனுகூலமானது முக அடையாளம் காணல் வெளிச்சம் மாறுவதனால் பாதிக்கப்படாது. மற்றும் பல்வேறு பார்வை கோணங்களில் இதனை பயன்படுத்தலாம். முகத்தில் இருந்து பெறப்படும் முப்பரிமாண தரவுகள் முக அடையாளப்படுத்தலினை முன்னேற்றியுள்ளது. 3D ஆய்வுகளானது துல்லியமான உணரிகள் மூலம் வளர்ச்சியடைந்துள்ளது. உணரிகளானது அமைப்பான ஒளியை முகத்தில் செலுத்துவதன் மூலம் செயற்படுகிறது. புல உணரிகள் CMOS சிப் இல் இணைக்கப்பட்டு பல்வேறு பாகங்களை இனங்காண்கிறது.\nமுப்பரிமாண படம் எடுப்பதற்கான புதிய முறையானது 3D புகைப்பட கருவிகளை வெவ்வேறு கோணங்களில் பயன்படுத்தல் ஆகும். முதலாவது பொருளின் பக்கத்தையும் மூன்றாவது குறிப்பிட்ட கோணத்தில் வைத்தும் பயன்படுத்தும். இம்மூன்று குறிப்பிட்ட கோணத்தில் வைத்தும் பயன்படுத்தப்படும்.இம்மூன்று ஒரே நேரத்தில் செயற்பட்டு முக அடையாளத்திற்கு பயன்படும்.\n\nSection::::தோல் ஆய்வு.\nமற்றுமொரு வளரும் முறையானது தோலின் தோற்றம் பற்றிய தகவல்களை டிஜிட்டல் முறையாக பெறுதல் ஆகும். இம்முறையானது தோலின் தனித்துவமான கோடுகள்,கோலங்கள்,புள்ளிகள் கொண்டு கணித முறையிலான வடிவத்தை உருவாக்கும்.\n\nஆய்வுகள் மூலம் தோல் பற்றிய தகவல் சேர்க்கப்படுவதன் மூலம் அடையாளம் காணும் திறன் 20 முதல் 25 வீதம் வரை அதிகரிப்பதாக சொல்லப்படுகிறது.\nமுக அடையாளம் காணுதல் என்பது ஒருவரை அடையாளம் கண்டு கொண்டு சரிபார்க்க பயன்பாடு ஆகும். இதனை டிஜிடல் உருவத்தின் மூலமோ அல்லது வீடியோ மூலமோ அறியலாம். இது பொதுவாக பாதுகாப்பு அமைப்புகளில் கைரேகை அல்லது கண் கருவிழி அடையாளம் காணல் மூலம் உயிரியலளவுகள் மூலம் ஒப்பிடப்படுகிறது. இது போன்ற வணிக அடையாளங்களே தற்போது பிரபலமாக உள்ளது.\n\nSection::::வெப்ப புகைப்படக்கருவி.\nமுக அடையாளம் காணலை வெப்ப புகைப்படக்கருவி மூலம் வித்தியாசமான முறையில் உள்ளீட்டைப் பெறும் முறையானது தலையின் வடிவத்தை மட்டும் கருத்தில் கொள்ளும். இம்முறையில் மூக்கு கண்ணாடி,தொப்பி மற்றும் அழகுக்கலை போன்றன கவனிக்கப்படுவதில்லை. இம்முறையில் உள்ள பிரச்சனையானது முக அடையாளம் காணலுக்கான தரவுத்தளம் மட்டுப்படுத்தப்பட்டதாக இருப்பது.\n\nடீகோ சொகொலின்கை மற்றும் அன்ரியா செலிக்கர் ஆய்வுகள் இம்முறையை உபயோகப்படுத்துகின்றனர்.குறைந்த உணர்திறன் உள்ள,குறைந்த மின்சார உணரிகள் நீண்ட அலை வெப்ப கழியூதா கதிர்களைப் பெறுகின்றன. ஆறைக்குள்ளான உறுதித் தன்மையானது 97.05 வீதம்  வெளி இடத்தில் 93.3 வீதம் மற்றும் இடைப்பட்ட நிலையில் 98.40 வீதம் பாணப்படுகின்றது. இதற்கு 240 பாடங்கள் 10 வாரங்களில் புதிய தரவுத்தளம் அமைக்க பயன்பட்டது. தரவானது வெயில்,மழை,மேக மூட்டமான நாட்களில் எடுக்கப்பட்டது.\n\nSection::::முக்கியமான பயன்பாட்டாளர்கள் மற்றும் பயன்பாடுகள்..\nஅவுஸ்திரேலியா மற்றும் நியுசிலாந்து வாடிக்கையாளர் சேவையானது தன்னியக்கமாக இயங்கக்கூடிய கதவுகளை முக அடையாளங் காணலை உதவியாகக் கொண்டு செயற்படுத்துகின்றன. கருசியானது நபரின் முகத்தை தான் வைத்துள்ள இலத்திரனியல் கடவுச்சீட்டு சிப் படத்துடன் ஒப்பிட்டு சரியானவரை அனுமதிக்கிறது.\n\nஜக்கிய இராச்சியத்தின் லொஸ் ஏஞ்சல்ஸ் சட்டத்துறையானது கைது செய்யப்பட்டவர்களின் தரவுத் தளத்தை குற்ற ஆய்வு நடவடிக்கைகளுக்கு பயன்படுத்துகிறது. \n\n2013 போல் ஜக்கிய இராச்சியத்தில் ஒற்றுமையாக்கப்பட்ட தேசிய முக அடையாள தரவுத்தளம் காணப்படவில்லை. \n\nஆயினும் சில முயற்சிகள் மேற்கொள்ளப்பட்டு ஜக்கிய இராச்சிய திணைக்களமானது 75 மில்லியன் புகைப்படங்களை கொண்ட ஏளைய தரவுத் தளத்தை உருவாக்கியுள்ளது.\n\nFBI ஆனது கைரேகை,கண்விழி போன்ற முக அடையாளங்களை கொண்டு விமான நிலையத்தில் கடந்து செல்லும் சசியான நபர்களை கண்டறிகிறது.\n\nடொகியுமன் சர்வதேச விமான நிலையமானது நூற்றுக் கணக்கான முக அடையாளங்களை கருத்தில் கொண்டு விமான நிலையத்தில் கடந்து செல்லும் பொருத்தமான நபர்களை கண்டுகொள்கிறது.\n\nSection::::மேலதிக பயன்பாடுகள்.\nபாதுகாப்பு துறைக்கு மட்டுமன்றி முக அடையாளம் காணல் வௌ;வேறு பயன்பாடுகளையும் கொண்டது.\n\nசுப்பர் பொலிஸ்இதை 2001இபுளோரிடா பொலிஸார் முக அடையாள மென் பொருளை கொண்டு அந்த வைபவத்துக்கு வருகை தந்த குற்றவாளிகள் தீவிரவாதிகளை கைது செய்தனர்.\n\n2000ம் ஆண்டு ஜனாதிபதி தேர்தலில் மெக்சிக்கன் அரசாங்கம் ஆனது முக அடையாளம் காணும் மென்பொருளைக் கொண்டு போலி வாக்காளர்களைத் தவிர்த்தனர். வேவ்வேறு பெயர்களில் தங்களை பதிவு செய்து பல்வேறு வாக்குகளை இடும் வாக்காளர்களை தவிர்த்தனர். துங்களிடம் உள்ள வாக்காளர் தரவு தளத்தை வருகை தரும் வாக்காளரோடு ஒப்பிட்டு கண்டுபிடித்தனர். இந்த தொழில்நுட்பமே ஜக்கிய இராச்சியத்திலும் போலி அடையாள அட்டைஇவாகன பத்திரம் பெறுவதிலும் பயன்படுத்தப்படுகிறது.\n\nஇந்த தொழில்நுட்பம் யவஅகளில் பாதுகாப்புக்கும் பயன்படுகிறது. வுங்கி அட்டை,அடையாள அட்டைகளுக்குப் பதிலாக யவஅஇல் நபரின் புகைப்படத்தை எடுத்து யவஅ தரவுத் தளத்தோடு ஒப்பிட்டு சேவையை தொடர அனுமதிக்கிறது.\n\nமுக அடையாளஙடகளை பயன்படுத்தி கைத்தொலைபேசி மென் பொருளை திறக்கவும் பயன்படுகிறது. முக அடையாளம் மூலம் குறிப்பிட்ட நபரே மென்பொருளை பாவிப்பதை உறுதிப்படுத்துகிறது.\n\nSection::::அநுகூலங்களும் பிரதிகூலங்களும்.\nவேறு தொழினுட்பங்களுடன் ஒப்பிடும் போது biometric இன் பிற உத்திகளில் முக அங்கீகாரமானது மிகவும் நம்பகமற்றதாகவும் வினைத்திறன் அற்றதாகவும் காணப்படலாம். எனினும் முக்கியமான நன்மைகளில் ஒன்றாகி பரீட்சாத்தம் செய்கின்ற பொருளின் ஒத்துழைப்பு தேவைப்படாமையை குறிப்பிடலாம். நேர்த்தியான முறையில் வடிவமைக்கப்பட்டுள்ள அமைப்பு முறையானது (system) விமான நிலையங்கள், அடுக்கு மாடிகள், பொது இடங்களில் கூட்டத்தின் மத்தியில் அமைப்பு முறை பற்றி எச்சரிக்கையுள்ளவராக இருப்பினும் அடையாளம் காணக்கூடியதாக இருக்கும். Biometric இன் பிற முறைகளான கைவிரல் அடையாளம், கண்மணியை நுட்பமாக சோதித்தல். பேச்சு மூலமாக அடையாளப்படுத்தல் போன்ற முறைகள் கூட இவ்வகையான பெரிய அடையாளப்படுத்தலை மேற்கொள்ளாது. எனினும் புகையிரத நிலையம், விமான நிலையத்தில் நிரப்பப்பட்டுள்ள பாதுகாப்பு அமைப்புகளில் முக அங்கீகார அமைப்பு முறையின் வினைத்திறன் பற்றிய கேள்விகள் எழுந்த வண்ணம்தான் உள்ளன.\n\nSection::::பலவீனங்கள்.\nமுக அங்கீகார முறையில் குறைபாடுகள் காணப்படுகின்றன பொதுவாக குறைந்த ஒளி, Sunglasses, நீளமான முடிகள், பகுதியாக மூடப்பட்ட முகம் கொண்ட நபர் போன்ற இடங்களில் தெளிவற்றதன்மை காணப்படுகின்றது. இவை பொதுவாக மாறுபடுகின்ற முக பாவனைகளுக்கும் வினைத்திறன் குறைந்ததாகவே காணப்படுகின்றன.\n\nSection::::வினைத்திறன்.\nஇப் பகுதிகளில் குறிப்பிடத்தக்க அளவு குற்றங்கள் குறைவதற்கு முக்கிய பங்காற்றுகிறது. முக அங்கீகார அமைப்பு பொறிமுறை நிறுவப்பட்டுள்ள பகுதிகளில் மக்கள் தாங்கள் தொடர்ந்து கண்காணிக்கப்படுகின்றோம் என்ற ஒரு வித பயத்தினாலேயே குற்றங்கள் செய்ய தயங்குகின்றனர். இக்காரணியால் குற்றங்கள் பெரிதும் குறைகின்றன. \n\nSection::::தனியுரிமை தொடர்பான பிரச்சினைகள்.\nசில அரசாங்கங்கள் அமைப்புகள் குறித்த எல்லைக்குட்பட்ட குடிமக்களின் இருப்பிடங்கள்இ செயற்பாடுகளை அவதானிக்க கூடியதாகவுள்ளது.அலுவலகங்களில் வேலைசெய்பவர்களின் உரிமைகளை பாதுகாத்து விமர்சனங்களை குறைப்பதற்கு ஏதுவாக அமைகின்றது.\n\nஇவ்வாறு பொதுமைப்படுத்தப்பட்ட அதிகாரம் நிரம்பிய கண்காணிப்பு சிறப்புரிமையானது முறைகேடாகி அரசியல், பொருளாதாரங்களை கட்டுப்படுத்துகிறது.\n\nஇவ்வாறான முக அங்கீகார முறையானது அடையாளப்படுத்தலில் மட்டுமல்லாது தனிநபர் சார்ந்த பிற தரவுகளையும் பெற்றுக்கொள்ள வழிவகை செய்கின்றது. உதாரணமாக தனிநபர் புகைப்படங்கள் வலைப்பதிவுகள், சமூக வலைத்தள கணக்குகள், வலைத்தள நடவடிக்கைகள், பயண முறைகள். தனிநபர் ஒருவர் முகத்தை மறைக்காதவிடத்து முக அங்கீகார கண்காணிப்பு முறையிலிருந்து தப்புவதற்கு குறைந்தளவான சந்தர்ப்பங்களே காணப்படுகின்றன. முக அங்கீகார முறையினால் அடையாளப்படுத்தப்பட்ட தனிநபர் ஒருவரினதோ அரசாங்கத்தினதோ தனிப்பட்ட தகவல்களை சேகரிக்க வழிவகுக்கிறது.\n\nமுகநூல் போன்ற சமூக வலைத்தளங்களில் காணப்படுகின்ற தனிநபர் தரவுகள் முக அங்கீகார முறையில் பயன்படுத்தப்படுகின்றன.\nசில அரசாங்கங்கள் குடிமக்களின் biometric தரவு சம்பந்தமான தனியுரிமைகளை பாதுகாக்க சட்டம் இயற்றி வருகின்றன.\n\nசமூக வலைத்தளங்கள் அதன் பாவனையாளர்களின் அனுமதி இல்லாமல் அறிவித்தலும் வழங்காமல் முக அங்கீகார தரவுகளை சேகரித்து சேமித்து வருகின்றன. இவ்வாறான செயற்பாடுகள் biometric தனியுரிமை சட்டத்தின் கீழ் சட்டத்தை மீறுகின்ற செயற்பாடுகளாகும். \n"}
{"id": "301817", "url": "https://ta.wikipedia.org/wiki?curid=301817", "title": "ஆனி சலிவன்", "text": "ஆனி சலிவன்\n\nஆனி சலிவன் (Anne Sullivan) (1866 ஏப்ரல் 14-1936 அக்டோபர் 20 ) இவர், தலைசிறந்த ஆசிரியரும், பார்க்கவும் கேட்கவும் இயலாத எலன் கெல்லர் வாழ்க்கையில் புதிய விடியல் பிறக்க வழிவகுத்துத் தந்தவருமாகவும் அறியப்படுகிறார். மேலும், ஆனி என்று சுருக்கமாக அழைக்கப்படும் இவரின் முழுப்பெயர், சோகானா ஆனி மேன்சுபீல்ட் சல்லிவன் மேசி என மூலத்தில் அறியப்பட்டது.\n\nSection::::துயர்மிகு துவக்க காலம்.\nஅமெரிக்காவின் மாசச்சூசெட்ஸ் மாநிலத்தில் மிகவும் ஏழ்மையான குடும்பத்தில் பிறந்த ஆனி சலிவனின் பெற்றோர் கல்வியறிவு அற்றவர்களாக இருந்துள்ளனர். இவருக்கு, எட்டு வயதாக இருந்தபோது டிராக்கோமா (Trachoma) என்ற நுண்மணி இமை படல அழற்சி கண் நோயால் பீடிக்கப்பட்டு கண் பார்வை பறிபோனது﻿﻿. அவரது தாயும் அதே (1874) வருடத்தில் இறந்துபோக தனது குடிகார தந்தையோ; 1876-ல் பிப்ரவரி 22-ம் நாளன்று இரண்டு குழந்தைகளையும், நெருக்கடி மிகுந்த சீர்கேடுற்ற, தானசாலையில் சேர்த்துவிட்டார், அந்த ஆண்டுகளில் ஆண்கள், பெண்கள் மற்றும் சிறுவர்கள் என சுமார் 940 பேர்கள் அவ்விடுதியில் இருந்துள்ளனர். அங்கு போய்ச் சேர்ந்த மூன்றே மாதங்களில் அவரது தம்பி \"சிம்மி சலிவன்\" (Jimmie Sullivan) பிணியில் அகப்பட்டு இறக்க நேர்ந்தது. பார்வையை இழந்ததால் எழுதப் படிக்கவோ அல்லது வேறு திறன்களையோ கற்றுக்கொள்ளவோ இயலவில்லை. அந்த விடுதியை பார்வையிட வந்த ஒரு அதிகாரி அவரை பாஸ்டனிலுள்ள பெர்கின்சன் பார்வையற்றோர் பள்ளியில் சேர்த்துவிடப்பட்டார்.\n\nSection::::கல்வியும், கண்ணொளியும்.\n1880-ல் அக்டோபர் 7-ம் நாள் தனது 14-வது அகவையில் சலிவன் தன் படிப்பைத் தொடங்கினார், படிப்பில் கவனம் செலுத்தி விரைவில் நல்ல முன்னேற்றம் கண்டார். அங்கு பயின்று முதன் முதலாகப் பட்டம் பெற்ற லாரா பிரிட்ஜ்மான் (Laura Bridgman) என்ற கண் பார்வையற்ற, காது கேளாத பெண்மணியிடமிருந்து பல விடயங்களைக் கற்றுக்கொண்டார். அங்கிருந்த சமயத்தில் இவரது கண்ணில் தொடர்ச்சியாகப் பல அறுவை சிகிச்சைகள் செய்யப்பட்டன. அதனால் குறிப்பிடத்தக்க வகையில் இவரது பார்வை மீட்கப்பட்டது. 20 வயதில் பட்டம் பெற்றார். கண் பார்வையற்ற, காது கேளாத தனது ஏழு வயதுக் குழந்தை ஹெலனுக்கு ஆசிரியர் தேவை என ஆர்தர் கெல்லர் என்பவர் இவர் பயின்ற நிறுவனத்தின் இயக்குநரிடம் கேட்க, அவர் அந்த வேலைக்கு இவரை சிபாரிசு செய்தார். 1887-ல் சலிவன், ஐக்கிய அமெரிக்காவின் தென் பகுதியில் அமைந்துள்ள 22-வது மாநிலமான அலபாமாவில் இருந்த அவர்கள் வீட்டுக்குச் சென்றார். எலனை இவர் சந்தித்த கணத்தில் இருவருக்குமிடையே அற்புதப் பிணைப்பு மலர்ந்தது. 49 ஆண்டு காலம் நீடித்த இந்த மகத்தான உறவில் முதலில் எலனுக்கு இவர் ஆசிரியராகவும், பின்னர் நல்ல துணையாகவும் இறுதியில் நண்பராகவும் மாறினார்.\n\nSection::::சாதனையும், போதனையும்.\nகண் பார்வையற்ற, காது கேளாத, பேசும் திறனும் அற்ற குழந்தையான ஹெலனுக்கு புரியும் வகையில் தன் போதனை முறையை மாற்றினார். தண்ணீர் கொட்டும் குழாயின் அடியில் அவள் கையை நீட்டிப் பிடித்து, உள்ளங்கையில் w-a-t-e-r என்று மீண்டும் மீண்டும் எழுதி மனதில் அறியவைத்தார். அப்போதுதான் அந்தக் குழந்தைக்கு, தன் கையில் ஓடிக்கொண்டிருக்கும் பொருளுக்கு ஒரு பெயர் உள்ளது, அதுதான் இது என்பது புரியத் தொடங்கியது. ஆறே மாதங்களில் இவர் ஹெலனுக்கு 575 வார்த்தைகள், ஒரு சில பெருக்கல் வாய்ப்பாடுகளையும் புடையெழுத்து (பிரைய்லி (Braille) முறையையும் கற்றுக்கொடுத்தார். 1888-ல் ஹெலனை, அமெரிக்காவின் மாசச்சூசெட்ஸ் மாநிலத்தின் தலைநகரான பாஸ்டனுக்கு அழைத்துச் சென்று பெர்கின்சன் பள்ளியில் சேர்த்து அவருடனே தங்கி, கற்பித்துவந்தார்.\n\nஹெலன் ரெட்க்ளிஃப் கல்லூரியில் பட்டம் பெறும்வரை அவருக்கு இவர் உறுதுணையாக நின்றார். எஜுகேஷனல் இன்ஸ்டிட்யூட் ஆஃப் ஸ்காட்லாந்து சலிவனுக்கு ஃபெலோஷிப் வழங்கியது. டெம்பிள் மற்றும் ஐக்கிய அமெரிக்காவின் மசாசுசெட்ஸ் மாநிலத்திலுள்ள ஹார்வேர்ட் பல்கலைக்கழகங்கள் (Harvard University) கவுரவப் பட்டங்களை வழங்கின. இவரைக் குறித்து ஹெலன் கெல்லர் எழுதிய ‘மை டீச்சர்’ என்ற நூல் மிகவும் பிரபலமான ஒன்றாகும். சுய முனைப்பால் மகத்தான உயரங்களை எட்டியவரும் உலகுக்கே ஒரு முன்னுதாரண ஆசிரியராகவும் பரிணமித்த ஆனி சலிவன் 1936-ம் ஆண்டு அக்டோபர் மாதம் 10-ம் நாள் 70-வது வயதில் காலமானார்.﻿\n\n"}
{"id": "301846", "url": "https://ta.wikipedia.org/wiki?curid=301846", "title": "துல் ஹிஜ்ஜா", "text": "துல் ஹிஜ்ஜா\n\nதுல் ஹிஜ்ஜா (\"Dhu al-Hijjah\", அரபி: ) என்பது இசுலாமிய ஆண்டின் பன்னிரண்டாவது மற்றும் கடைசி மாதமாகும். இசுலாமிய நாட்காட்டி ஒரு சந்திர நாட்காட்டியானதால் கிரெகொரியின் நாட்காட்டியுடன் ஒப்பிடும்போது இது ஆண்டிற்காண்டு நகருவது போன்று காட்சியளிக்கும். \n\nஇசுலாமிய நாட்காட்டியில், துல் ஹஜ் ஒரு மிக புனிதமான மாதம் ஆகும். இம்மாதத்தில் மக்காவிற்கு இஸ்லாமியரின் ஹஜ் (புனித பயணம்) நடைபெறுகிறது.\n\nதுல் ஹிஜ்ஜா என்றால் \" ஹஜ்ஜுடைய மாதம் \" அல்லது \" யாத்திரை உடையவர் \" என்று பொருள்.\n\nSection::::காலம்.\nஇஸ்லாமிய நாட்காட்டி என்பது ஒரு சந்திர நாட்காட்டி ஆகும். அமாவாசை மற்றும் முதல் பிறை தோன்றும் போது போது சிறிது காலம் வித்தியாசப் பட்டு தொடங்கும். சந்திர ஆண்டு சூரிய ஆண்டை விடக் 11 முதல் 12 நாட்கள் குறைவாக இருப்பதால், துல் ஹஜ் மாதம் எல்லா காலப் பருவங்களிலும் மாறிவரும்.\n\n\n\n"}
{"id": "301854", "url": "https://ta.wikipedia.org/wiki?curid=301854", "title": "பார்மேர் மாவட்டம்", "text": "பார்மேர் மாவட்டம்\n\nபார்மேர் மாவட்டம் (Barmer District - बाडमेर जिला), மேற்கு இந்தியாவில் அமைந்துள்ள இராஜஸ்தான் மாநிலத்தின் 33 மாவட்டங்களில் ஒன்றாகும். இம்மாவட்டத் தலைமையிட நகரம் பார்மர் ஆகும்.\n\nஇராஜஸ்தான் மாநிலத்தின் தார் பாலைவனம் பகுதியில் அமைந்த இம்மாவட்டம் ஜோத்பூர் கோட்டத்தில் உள்ளது. \n\nநிலப்பரப்பில் பார்மர் மாவட்டம், இராஜஸ்தான் மாநிலத்தின் மூன்றாவதும், இந்திய மாவட்டங்களில் ஐந்தாவது பெரிய மாவட்டமாகும். \n\nஇம்மாவட்டத்தில் அண்மையில் பாறை எண்ணெய் கண்டுபிடிக்கப்பட்டுள்ளது. \n\nSection::::நிலவியல்.\nதார் பாலைவனத்தின் மேற்கு பகுதியில் அமைந்த பார்மர் மாவட்டத்தின் வடக்கில் ஜெய்சல்மேர் மாவட்டம், தெற்கில் ஜாலாவார் மாவட்டம், கிழக்கில் ஜோத்பூர் மாவட்டம் மற்றும் பாலி மாவட்டம், மேற்கில் பாகிஸ்தான் எல்லைகளாகக் கொண்டது.\n\nஇம்மாவட்டத்தில் பாயும் 480 கிலோ மீட்டர் நீளம் கொண்ட லூனி ஆறு, ஜாலாவார் மாவட்டம் வழியாக கட்ச் வளைகுடாவில் கலக்கிறது.\n\nஇம்மாவட்டத்தின் கோடைகால வெப்பம் 46 °C முதல் 51 °C முடிய வரை உள்ளது. குளிர்காலத்தில் வெப்பநிலை பூஜ்ஜியம் பாகைக்கு கீழ் செல்கிறது. ஆண்டு சராசரி மழை அளவு 277 மிமீ ஆகும்.\n\nSection::::பொருளாதாரம்.\nஇந்தியாவில் பொருளாதாரத்தில் மிகவும் பின் தங்கிய 250 மாவட்டங்களில் ஒன்றாக இம்மாவட்டத்தையும் 2006-ஆம் ஆண்டில் இந்திய அரசு அறிவித்துள்ளது. எனவே இம்மாவட்டத்தின் ஊராக வளர்ச்சித் திட்டங்களுக்கு இந்திய அரசின் பஞ்சாயத்து ராஜ் அமைச்சகம் ஆண்டு தோறும் நிதியுதவி வழங்குகிறது. \n\nSection::::மாவட்ட நிர்வாகம்.\nபார்மர் மாவட்டம் பார்மர், பைத்தூ, சோதான், குடா மாலினி, பஞ்சபத்திரா, ராம்சர், சியோ மற்றும் சிவானா என எட்டு வருவாய் வட்டங்களையும்; 17 ஊராட்சி ஒன்றியங்களையும், 2160 கிராமங்களையும் கொண்டுள்ளது. \nSection::::மக்கள் தொகையியல்.\n2011 ஆம் ஆண்டு இந்திய மக்கள் தொகை கணக்கெடுப்பின் படி இம்மாவட்டத்தின் மொத்த மக்கள் தொகை 2,603,751 ஆக உள்ளது. கிராமப்புறங்களில் 93.02% மக்களும்; நகரப்புறங்களில் மக்களும் 6.98% வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி 32.52%% விகிதம் ஆக உயர்ந்துள்ளது. மக்கள் தொகையில் 1,369,022 ஆண்களும்; 1,234,729 பெண்களும் உள்ளனர். ஆயிரம் ஆண்களுக்கு 902 பெண்கள் என்ற விகிதத்தில் பாலின விகிதம் உள்ளது. 28,387 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் பரப்பளவில் மக்கள் வீதம் வாழ்கின்றனர். இம்மாவட்டத்தின் சராசரி படிப்பறிவு 56.53% ஆகவும், ஆண்களின் படிப்பறிவு 70.86% ஆகவும், பெண்களின் படிப்பறிவு 40.63% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 501,522 ஆக உள்ளது. \nSection::::சமயம்.\nஇம்மாவட்டத்தில் இந்து சமயத்தவரின் மக்கள் தொகை 2,244,882 (86.22 %) ஆகவும்; இசுலாமிய சமய மக்கள் தொகை 321,192 (12.34 %) ஆகவும்; சமண சமய மக்கள் தொகை ()ஆகவும்; சீக்கிய சமய மக்கள் தொகை 34,010 (1.31 %) ஆகவும்; கிறித்தவ, பௌத்த சமய மக்கள் தொகை மிகக் குறைவாகவும் உள்ளது.\n\nSection::::மொழிகள்.\nஇராஜஸ்தான் மாநிலத்தின் ஆட்சி மொழியான இந்தி மொழியுடன், பஞ்சாபி, உருது மற்றும் இராச்சசுத்தானி, மார்வாரி போன்ற வட்டார மொழிகளும் இம்மாவட்டத்தில் பேசப்படுகிறது.\n\n"}
{"id": "301855", "url": "https://ta.wikipedia.org/wiki?curid=301855", "title": "1552", "text": "1552\n\nஆண்டு 1552 (MDLII) பழைய யூலியன் நாட்காட்டியில் வெள்ளிக்கிழமையில் துவங்கிய ஒரு நெட்டாண்டு ஆகும்.\n\n\n\n"}
{"id": "301856", "url": "https://ta.wikipedia.org/wiki?curid=301856", "title": "அரபா தினம்", "text": "அரபா தினம்\n\nஅரபா தினம் (\"Day of Arafah\", அரபி: ) இசுலாமிய நாட்காட்டி யில் பன்னிரண்டாவது மாதமான துல் ஹஜ் 9 ம் தேதி கடைபிடிக்கப் படுகிறது. அரபா தினம் அன்று மக்காவிற்கு ஹஜ் செல்லும் இஸ்லாமியர் அரபா குன்று அருகில் உள்ள மைதானத்தில் ஹஜ் உடைய காரியங்கள் செய்வர்.ஹஜ்ஜுப் பெருநாளைக்கு முதல் தினம் அரபா தினமாகும். \n"}
{"id": "301857", "url": "https://ta.wikipedia.org/wiki?curid=301857", "title": "பாப்ரி–பெரோ தலையீட்டுமானி", "text": "பாப்ரி–பெரோ தலையீட்டுமானி\n\nஒளியியலில், பாப்ரி–பெரோ தலையீட்டுமானி (\"Fabry–Pérot interferometer\") அல்லது எட்டலான் (\"Etalon\") என்பது ஒளியின் அலைநீளத்தை அளக்கப் பயன்படும் ஒரு கருவி. இக்கருவி சாரலசு பாப்ரி, அல்பிரட் பெரோ ஆகியோரின் பெயரால் அழைக்கப்படுகிறது.\n\nSection::::செயல்படும்விதம்.\nகண்ணாடியால் ஒளியை எதிரொளிப்பு செய்யவும், கடத்தவும் முடியும். ஒரு கண்ணாடி 95% ஒளியை எதிரொளிக்கும் என்பது விழும் ஒளியில் 95% எதிரொளிப்பதும் ஐந்து சதவிதம் கடத்துவதும் ஆகும். மற்றொரு கண்ணாடியை அதன் அருகில் வைத்தால் இதன் விளைவு சற்றே வித்தியாசமானது. இவ்வாறு இரண்டு கண்ணாடியை படத்தில் காட்டியபடி வைக்கும் அமைப்பின் பெயர் \"எட்டலான்\" (Etalon) எனப்படும்.\n\nஇந்த \"எடலான்\" அமைப்பின் வழியாக ஒளி கடந்து சென்றால் எவ்வளவு ஒளி மறுபக்கத்தில் கிடைக்கும்? நமது புரிதலின் படி ஐந்து சதவிதத்திற்கும் குறைவான ஒளி கிடைக்கவேண்டும் அல்லவா? உதரணமாக முதல் கண்ணாடியை M1 என்றும் இரண்டாவது கண்ணாடியை M2 என்றும் வைத்துகொள்வோம். இந்த இரண்டு கண்ணாடிகளும் 95% எதிரொளிக்கும் திறன் என்று வைத்துகொள்வோம். இடது புறமிருந்து ஒளி எடலான் அமைப்பை கடந்து செல்வதாக கொள்வோம். முதல் கண்ணாடியை ( M1 ) ஊடுருவி ஐந்து சதவிதம் ஒளி சென்று இரண்டாவது கண்ணாடியை ( M2 ) அடையும். இந்த இரண்டாவது கண்ணாடியில் ( M2 ) எஞ்சிய ஒளியில் ஊடுருவி ஐந்து சதவிதம் கடந்து செல்லும். ஆக மொத்தம் 0.25% ( 5%தின் 5%, 0.25% ) ஒளியே வலது புறத்தை அடையவேண்டும். ஆனால் ஆச்சர்யம் என்னவென்றால் இந்த இரு கண்ணாடிகளுக்கும் நடுவே ஒரு குறிபிட்ட இடைவெளியில் மொத்த ஒளியும் ( 100% ) மறுபக்கத்தை அடைகிறது!\n\nஇதை சற்றே விரிவாக காண்போம். எடுத்துகாட்டாக ஒரு \"வாட்\" ஆற்றல் இடது பக்கம் இருந்து இந்த \"எடலான்\" அமைப்பில் பாய்வதாக எடுத்துகொள்வோம். படத்தில் இந்த இரு கண்ணாடிகளின் இடையில் சில ஒளி கற்றைகள் அதன் செயல்பாட்டை விளக்க காட்டப்பட்டுள்ளன. இதில் காட்டப்படும் ஒவ்வொரு கற்றையும் வெவ்வேறு கட்டம் ( phase ) கொண்டது. இந்த கற்றைகளின் இடையே கட்ட தொடர்பு ( phase relationship ) எதுவும் இல்லை. கட்ட தொடர்பு இல்லாததால் இந்த \"எடலான்\" ஒரு ஒத்ததிர்வு அல்லாத அமைப்பு ஆகும். இதன் விளைவாக ஒரு சிறிது அளவு ஒளியே \"எடலான்\" அமைப்பை விடு கடந்து செல்கிறது.\n\nஒரு பாப்ரி - பெரோட் எடலான் ஒத்ததிர்வு கொண்டு இருக்க வேண்டுமெனில் இந்த இரண்டு கண்ணடிக்கும் இடை பட்ட தொலைவு ஒளியின் அரை அலைநீள மடங்காக இருக்க வேண்டும். இவ்வாறு இருக்கும் பட்சத்தில் ஒளி கற்றை ஒரு முழு சுற்றில் கட்டமாற்றம் எதுவும் நடைபெருவதில்லை. இதன் விளைவு ஒரே திசையில் செல்லும் ஒளி கற்றைகள் எல்லாம் ஒரே கட்டத்தில் இருக்கும். மறு திசையிலும் அவ்வாறே. ஒளி கற்றைகள் முனும்பினும் எதிரோளிபதன் விளைவாக இந்த இரண்டு கண்ணாடிகளுக்கும் இடையே ஆற்றல் அதிகமாகிறது ( ஏறக்குறைய 20 \"வாட்\" ஆற்றல் இந்த அமைப்பின் இடையில் அலைவுறுகிறது! ). இருபினும் \"எடலானில்\" விழும் ஆற்றல் என்னவோ ஒரு \"வாட்\" மட்டுமே! இது எப்படி சாத்யம்? முதல் கண்ணாடி ( M1 ) 95% எதிரொளிக்கும் திறன் கொண்து இதனால் 0.95 வாட் இடது புறத்தில் எதிரோளிகபடுகிறது மற்றும் வலது புறத்தில் ( M2-க்கு அப்பால் ) ஒரு \"வாட்\" கடத்தபடுகிறது ( ஒத்ததிர்வு அமைப்பில் ) என்றால் மொத்தத்தில் வெளிப்படும் ஆற்றல் \"எடலான்\" அமைப்பில் விழும் ஆற்றலை விட அதிகம். இது ஆற்றல் அழிவின்மை ( Law of conservation of Energy ) கோட்பாடிற்கு எதிரானது.\n\nஇருப்பினும் ஒரு \"வாட்\" ஒளியை வல புறத்தில் கடத்த 20 \"வாட்\" ஆற்றல் இந்த இரண்டு கண்ணடிக்கும் நடுவே தேவைப்படுகிறது. இந்த 20 வாட் ஆற்றல் இரண்டாவது ( M2 ) கண்ணாடியில் விழுந்து ஒரு வாட் வலது புறத்தில் கடந்து செல்கிறது. எஞ்சிய 19 வாட் இரண்டாவது ( M2 ) கண்ணாடியில் எதிரோளிகபட்டு முதல் கண்ணாடியை ( M1 )அடைகிறது. ஆனால் முதல் கண்ணாடி ( M1 ) 95% எதிரொளிக்கும் திறன் கொண்ட காரணத்தால் எஞ்சிய 0.95 வாட் (19இல் 5% = 0.95 வாட்) கடத்தப்பட்டு இடது புறத்தில் வெளியேறுகிறது. ஆனால் M1-ஆல் கடத்தப்பட்ட ஒளியின் கட்டம் M1-ஆல் எதிரோள்ளிகபட்ட ஒளிக்கு எதிமறையாக இருக்கும். இதனால் இடது புறம் இந்த இரண்டு ஒளியும் சமன் செய்துகொள்கிறது. இதனால் இடது புறத்தில் ஆற்றல் எதுவும் இல்லை. ஆனால் வலது புறத்தில் ஒரு வாட் ஆற்றல் M2-ஐ கடந்து செல்கிறது. எதிரோளிக்கும் தலமாக இருந்த ஒரு கண்ணாடி இரண்டாவது கண்ணாடியுடன் சேர்ந்து உடுருவும் கண்ணாடிகளாக மாறுகிறது.\n\nஇந்த இரண்டு கண்ணாடிகளின் இடையே தொலைவை வேறுபடுத்துவதன் மூலம் இந்த இயல்பை (ஒத்ததிர்வு ) கொண்டு வர இயலும். இதுவே பாப்ரி - பெரோட் இன்டர்ஃபெரோமீட்டரிலும் நடைபெறுகிறது.\n\nSection::::கணக்கீடு.\nகண்ணாடிகளின் இடையே தொலைவை வேறுபடுத்துவது கொண்டு அடுத்தடுத்த ஒத்ததிர்வு பெறபடுகிறது இந்த அதிர்வை எளிமையாக கண்கிட்டுவிடலம்.\n\nformula_1\n\nஇதில் λ என்பது ஒளியின் அலைநீளம், \"l\" கண்ணாடிகளின் இடையே உள்ள தொலைவு, \"n\" என்பது அரை அலைநீளத்தை பெருக்கும் முழு (integer) எண்.\n\nஒத்ததிர்வு ஒளியின் அலைநீளத்தை கணக்கிட\n\nformula_2\n\nமேலும் formula_3, n அவது ஒத்ததிர்வு ஒளியின் அதிர்வை கணக்கிட\n\nformula_4\n\nஒவ்வொரு (\"n+1)\" ஒத்ததிர்வு சமயத்திலும் ஒளியின் அதிர்வை கணக்கிட\n\nformula_5\n\nஒளி அதிர்வின் மற்றதை கணக்கிட\n\nformula_6\n\nஒளி அதிர்வின் பிரிவு, கண்ணாடிகளின் இடையே உள்ள தொலைவை பொறுத்தே அமைகிறது.\n\n"}
{"id": "301859", "url": "https://ta.wikipedia.org/wiki?curid=301859", "title": "1553", "text": "1553\n\nஆண்டு 1553 (MDLIII) பழைய யூலியன் நாட்காட்டியில் ஞாயிற்றுக்கிழமையில் துவங்கிய ஒரு சாதாரண ஆண்டு ஆகும்.\n\n\n"}
{"id": "301863", "url": "https://ta.wikipedia.org/wiki?curid=301863", "title": "பான்ஸ்வாரா மாவட்டம்", "text": "பான்ஸ்வாரா மாவட்டம்\n\nபான்ஸ்வாரா மாவட்டம் (Banswara District) மேற்கு இந்தியாவில் அமைந்துள்ள இராஜஸ்தான் மாநிலத்தின் 33 மாவட்டங்களில் ஒன்றாகும். இம்மாவட்டத் தலைமையிட நகரம் பான்ஸ்வாரா ஆகும்.\nஇராஜஸ்தான் மாநிலத்தினின் தெற்குப் பகுதியில் அமைந்த இம்மாவட்டம் உதய்பூர் கோட்டத்தில் உள்ளது. \n\nSection::::அமைவிடம்.\n4,522 சதுர பரப்பளவு கொண்ட இம்மாவட்டத்தின் வடக்கில் உதய்பூர் மாவட்டம், வடகிழக்கில் பிரதாப்கர் மாவட்டம், கிழக்கிலும், தென்கிழக்கிலும் மத்தியப் பிரதேசம், தென்மேற்கில் குஜராத் மாநிலம், மேற்கில் டூங்கார்பூர் மாவட்டம் எல்லைகளாகக் கொண்டது \n\nSection::::வரலாறு.\nபன்ஸ்வாரா எனும் சுதேச சமஸ்தானத்தின் பெயரில் இம்மாவட்டத்தை அழைப்பர்.\nபன்ஸ்-வாரா எனில் மூங்கில் காடு எனப்பொருள். இப்பகுதியில் அடர்ந்த மூங்கில் காடுகள் கொண்டதால் இப்பகுதிக்கு பன்ஸ்வாரா எனப்பெயராயிற்று.\n\nSection::::பொருளாதாரம்.\nஇந்தியாவில் பொருளாதாரத்தில் மிகவும் பின் தங்கிய 250 மாவட்டங்களில் ஒன்றாக இம்மாவட்டத்தையும் 2006-ஆம் ஆண்டில் இந்திய அரசு அறிவித்துள்ளது. எனவே இம்மாவட்டத்தின் ஊராக வளர்ச்சித் திட்டங்களுக்கு இந்திய அரசின் பஞ்சாயத்து ராஜ் அமைச்சகம் ஆண்டு தோறும் நிதியுதவி வழங்குகிறது. \n\nSection::::மாவட்ட நிர்வாகம்.\nபன்ஸ்வாரா மாவட்டம், மூன்று உட்கோட்டங்களையும்; பன்ஸ்வரா, கார்கி பன்ஸ்வாரா, காடோல், குசால்காட், பாகிதோரா என ஐந்து வருவாய் வட்டங்களையும், தல்வாரா, கார்கி, காடோல், பீபல் குண்ட், பாகிதோரா, அனந்தபுரி, குசால்காட் மற்றும் சஜ்ஜன்காட் என எட்டு ஊராட்சி ஒன்றியங்களையும்; குசால்காட், தன்பூர், காடோல், பன்ஸ்வாரா மற்றுஇம் பாகிதோரா என ஐந்து சட்டமன்ற தொகுதிகளையும் கொண்டுள்ளது.\n\nSection::::மக்கள் தொகையியல்.\n2011 ஆம் ஆண்டு இந்திய மக்கள் தொகை கணக்கெடுப்பின் படி இம்மாவட்டத்தின் மொத்த மக்கள் தொகை 1,797,485 ஆக உள்ளது. கிராமப்புறங்களில் 92.92% மக்களும்; நகரப்புறங்களில் மக்களும் 7.10% வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி 26.53%% விகிதம் ஆக உயர்ந்துள்ளது. மக்கள் தொகையில் 907,754 ஆண்களும்; 889,731 பெண்களும் உள்ளனர். ஆயிரம் ஆண்களுக்கு 980 பெண்கள் என்ற விகிதத்தில் பாலின விகிதம் உள்ளது. 4,522 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 397 மக்கள் வீதம் வாழ்கின்றனர். இம்மாவட்டத்தின் சராசரி படிப்பறிவு 56.33% ஆகவும், ஆண்களின் படிப்பறிவு 69.48% ஆகவும், பெண்களின் படிப்பறிவு 43.06% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 325,283 ஆக உள்ளது. \nSection::::சமயம்.\nஇம்மாவட்டத்தில் இந்து சமயத்தவரின் மக்கள் தொகை 1,701,234 (94.65 %) ஆகவும்; இசுலாமிய சமய மக்கள் தொகை 48,834 (2.72 %) ஆகவும்; சமண சமய மக்கள் தொகை 22,613 (1.26 %)ஆகவும்; கிறித்தவ, மக்கள் தொகை 22,250 (1.24 % ) சீக்கிய சமய, பௌத்த சமய மக்கள் தொகை மிகக் குறைவாகவும் உள்ளது.\n\nSection::::மொழிகள்.\nஇராஜஸ்தான் மாநிலத்தின் ஆட்சி மொழியான இந்தி மொழியுடன், பஞ்சாபி, உருது மற்றும் இராச்சசுத்தானி, வாக்ரி, போன்ற வட்டார மொழிகளும் இம்மாவட்டத்தில் பேசப்படுகிறது.\n\n"}
{"id": "301868", "url": "https://ta.wikipedia.org/wiki?curid=301868", "title": "எல்லப்பாளையம்", "text": "எல்லப்பாளையம்\n\nஎல்லப்பாளையம் (\"Eallapalayam\") தமிழ்நாடு, ஈரோடு மாவட்டத்தில் அமைந்துள்ள ஒரு விவசாயம் சார்ந்த கிராமம். மேலும் இது ஈரோடு ஊராட்சி ஒன்றியத்துக்குட்பட்ட எல்லப்பாளையம் ஊராட்சியின் தலைமை கிராமம். இங்கு நெல் கரும்பு மஞ்சள் வாழை போன்றவை அதிகம் பயிர் செய்யப்படுகிறது. ஈரோட்டிலிருந்து நகர பேருந்து எண் 38 இந்த ஊர் வழியாக அம்மன்கோவில் வரை செல்கிறது.\n"}
{"id": "301869", "url": "https://ta.wikipedia.org/wiki?curid=301869", "title": "உதய்பூர் மாவட்டம்", "text": "உதய்பூர் மாவட்டம்\n\nஉதய்பூர் மாவட்டம் (Udaipur District) மேற்கு இந்தியாவில் அமைந்துள்ள இராஜஸ்தான் மாநிலத்தின் 33 மாவட்டங்களில் ஒன்றாகும். இம்மாவட்டத் தலைமையிட நகரம் உதய்பூர் ஆகும்.\nஇராஜஸ்தான் மாநிலத்தின் மேற்கு பகுதியில் அமைந்த இம்மாவட்டம் உதய்பூர் கோட்டத்தில் உள்ளது. \nஉதய்பூர் மாவட்டம், மேவார் இராச்சியத்தின் பகுதியாக இருந்தது.\n\nSection::::அமைவிடம்.\nஉதய்பூர் மாவட்டத்தின் வடமேற்கில் ஆரவல்லி மலைத்தொடர்கள் செல்லும் சிரோஹி மாவட்டம் மற்றும் பாலி மாவட்டம், வடக்கில் ராஜ்சமந்து மாவட்டம், கிழக்கில் சித்தோர்கார் மாவட்டம், தென்கிழக்கில் பான்ஸ்வாரா மாவட்டம், தெற்கில் டூங்கார்பூர் மாவட்டம், தென்மேற்கில் குஜராத் மாநிலம் எல்லைகளாக அமைதுள்ளது.\n\nSection::::புவியியல்.\n11,724 சதுர கிலோ மீட்டர் பரப்பளவு கொண்ட இம்மாவட்டம் பொதுவாக மலைகளால் சூழ்ந்தது. ஆரவல்லி மலைத்தொடர்களில் உற்பத்தியாகும் சபர்மதி ஆறு, மாவட்டத்தின் மேற்கு பகுதியில் பாய்ந்து குஜராத் மாநிலத்திற்குச் செல்கிறது. மாவட்டத்தின் வடக்கில் பாயும் பனாஸ் ஆறு உதய்பூர் நகரத்தின் வழியாக பாய்கிறது.\nமாவட்டத்தின் மத்திய மற்றும் தெற்கு பகுதிகளில் மாகி ஆறு, சோம் ஆறு, மற்றும் கோமதி ஆறுகள் பாய்கிறது.\nSection::::மாவட்ட நிர்வாகம்.\nஉதய்பூர் மாவட்டம் கிர்வா, கொவுண்டா, கேர்வாடா, ரிஷபதேவ், மாவ்லி, வல்லபநகர், கோத்தா, ஜதோல் லசாடியா, சலும்பர் மற்றும் சாரதா என பதினோறு வருவாய் வட்டங்களைக் கொண்டது.\n\nSection::::பொருளாதாரம்.\nஇம்மாவட்டத்தில் செம்பு, துத்தநாகம், ஈயம், வெள்ளி, சுண்ணாம்புக் கற்கள், கனிமப் பாறைகள், பாஸ்பேட், அஸ்பெஸ்டாஸ், சலவைக் கற்கள் கிடைக்கிறது. \n\nஇந்தியாவில் பொருளாதாரத்தில் மிகவும் பின் தங்கிய 250 மாவட்டங்களில் உதய்பூர் மாவட்டத்தையும் (இராஜஸ்தான் மாநிலத்தில் பொருளாதாரத்தில் மிகவும் பின் தங்கிய 13 மாவட்டங்களில் உதய்பூர் மாவட்டமும் ஒன்று) இம்மாவட்டத்தையும் 2006-ஆம் ஆண்டில் இந்திய அரசு அறிவித்துள்ளது. எனவே இம்மாவட்டத்தின் ஊராக வளர்ச்சித் திட்டங்களுக்கு இந்திய அரசின் பஞ்சாயத்து ராஜ் அமைச்சகம் ஆண்டு தோறும் நிதியுதவி வழங்குகிறது. \n\nSection::::மக்கள் தொகையியல்.\n2011 ஆம் ஆண்டு இந்திய மக்கள் தொகை கணக்கெடுப்பின் படி இம்மாவட்டத்தின் மொத்த மக்கள் தொகை 3,068,420 ஆக உள்ளது. கிராமப்புறங்களில் 80.17% மக்களும்; நகரப்புறங்களில் மக்களும் 19.83% வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி 23.69% % விகிதம் ஆக உயர்ந்துள்ளது. மக்கள் தொகையில் 1,566,801 ஆண்களும்; 1,501,619 பெண்களும் உள்ளனர். ஆயிரம் ஆண்களுக்கு 958 பெண்கள் என்ற விகிதத்தில் பாலின விகிதம் உள்ளது. 11,724 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 262 மக்கள் வீதம் வாழ்கின்றனர். இம்மாவட்டத்தின் சராசரி படிப்பறிவு 61.82 % ஆகவும், ஆண்களின் படிப்பறிவு 74.74 % ஆகவும், பெண்களின் படிப்பறிவு 48.45 % ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 508,550 ஆக உள்ளது. \nSection::::சமயம்.\nஇம்மாவட்டத்தில் இந்து சமயத்தவரின் மக்கள் தொகை 2,869,976 (93.53 %) ஆகவும்; இசுலாமிய சமய மக்கள் தொகை 104,307 (3.40 %) ஆகவும்; சமண சமய மக்கள் தொகை 78,647 (2.56 %)ஆகவும்; சீக்கிய, கிறித்தவ, பௌத்த சமய மக்கள் தொகை மிகக் குறைவாகவும் உள்ளது.\n\nSection::::மொழிகள்.\nஇராஜஸ்தான் மாநிலத்தின் ஆட்சி மொழியான இந்தி மொழியுடன், பஞ்சாபி, உருது மற்றும் இராச்சசுத்தானி, மார்வாரி போன்ற வட்டார மொழிகளும் இம்மாவட்டத்தில் பேசப்படுகிறது.\n\n"}
{"id": "301886", "url": "https://ta.wikipedia.org/wiki?curid=301886", "title": "கன்சியாம் தாசு பிர்லா", "text": "கன்சியாம் தாசு பிர்லா\n\nஜி. டி. பிர்லா என்றறியப்படும் கன்சியாம் தாசு பிர்லா (Ghanshyam Das Birla- G.D. Birla) (1894 ஏப்ரல் 10 - 1983 சூன் 11) இந்தியத் தொழில்துறையின் முக்கியத் தூண்களில் ஒருவரும், பிர்லா சாம்ராச்சியத்துக்கு அத்திவாரம் இட்டவருமாகவும், மற்றும் இந்திய அரசால் வழங்கப்படும், இந்திய நாட்டின் இரண்டாவது உயரிய குடியியல் விருதான பத்ம விபூசண் (1957-ல்) விருது பெற்றவராகவும் அறியப்படுகிறார்.\n\nSection::::ஆரம்பகால வாழ்க்கை.\nஜி. டி. பிர்லா, இந்தியாவின் இராசத்தான் மாநிலம் சூன்சூனு மாவட்டத்திலுள்ள (Jhunjhunu district) பிலானி எனும் சிறுநகரில் ஒரு மார்வாடி குடும்பத்தில் 1894 ஏப்ரல் 10-ம் நாள் பிறந்தார். உள்ளூரிலேயே ஒரு ஆசிரியரிடம் எண் கணிதம் மற்றும் இந்தியில் ஆரம்பக் கல்வியை கற்றார். தந்தையும் வியாபாரி என்பதால் அவரது உதவியுடன் கல்கத்தா சென்று வியாபார உலகில் அடியெடுத்து வைத்த ஜி. டி. பிர்லா, அவரது குடும்ப தொழிலான தரகு வியாபாரம் செய்தார், பின்னர் பிர்லா சணல் தொழிற்சாலையைத் தொடங்கினார். இவர் வர்த்தகத்தில் ஈடுபட்டது ஐரோப்பிய வியாபாரிகளுக்குப் பிடிக்கவில்லை. இவரது வளர்ச்சியைத் தடுக்கும் முனைப்பில் ஈடுபட்டனர். ஆனால் எல்லாத் தடைகளையும் தாக்குப்பிடித்தார். முதல் உலகப் போரின் தாக்கத்தால் பிரிட்டிஷ் சாம்ராச்சியம் வியாபாரத்தில் திணறிக்கொண்டிருந்தது. இதைத் தனக்குச் சாதகமாகப் பயன்படுத்திக்கொண்டார். வியாபாரம் அசுர வளர்ச்சி கண்டது. 1919-ல் உலகப் போர் முடிந்தவுடன் பிர்லா அண்டு பிரதர்சு லிமிடெட் நிறுவனத்தைத் தொடங்கினார். அதே ஆண்டில் குவாலியரில் சவுளி ஆலை தொடங்கினார். இது ரயான் என்கிற சிந்தடிக் ஆடைகள் பிரபலமடைய காரணமாக இருந்தது.﻿\n\nSection::::பிர்லாவின் பின்புலம்.\n18-ஆம் நூற்றாண்டில், பிற்காலத்தில் பிர்லா குழுமம் எனகிற தொழில் சாம்ராச்சியத்துக்குப் அடித்தளம் போட்டவர் ஷிவ் நாராயண பிர்லா (Shiv Narayan Birla) என்பவராவார். இவர், மார்வாரிகளின் பாரம்பரியமான வட்டிக்கடை வியாபாரத்திலிருந்து பருத்தி வியாபாரத்துக்கு மாறினார். புதிய தொழிலைச் செம்மையாகச் செய்வதற்காக, சொந்த ஊரான இராசத்தானிலுள்ள பிலானியிலிருந்து, மேற்கு வங்கத்தின் தலைநகரான கல்கத்தாவுக்குப் போய்த் தங்கி வியாபாரத்தில் நல்ல லாபம் கண்ட பிறகு, பிலானிக்குத் திரும்பிச் சென்று அங்கு ஒரு பெரிய வீடு கட்டினார். அந்தக் கட்டிடம் இன்றும் “பிர்லா பங்களா’ என்ற பெயரில் விளங்குகிறது.\n\nநாராயண பிர்லா குடும்பத்தினரால் தத்து எடுக்கப்பட்ட பல்தேவ் தாஸ் பிர்லா (Baldev Das Birla) என்பவரும் பூல் சந்த் சொடானி என்பவரும் கூட்டுச் சேர்ந்து அபின் எனும் போதையூட்டுகிற, வலிநீக்கி மருந்துப்பொருள் அல்லது போதைப் பொருள் வியாபாரத்தில் ஈடுபட்டனர். இவ்விருவரும் கோடிக்கணக்கில் கொழுத்த லாபம் சம்பாதித்தனர் இருந்தபோதிலும், 1916-ல் பல்தேவ் தாசு பிர்லாவின் மூத்த சகோதரர் சூகல் கிசோர் பிர்லா (Jugal Kishore Birla) ஒரு சிக்கலில் சிக்கிக் கொண்டதால், மூன்று மாத காலம் தலைமறைவானார். மற்றொரு புறம், பல்தேவ் தாசு பிர்லாவின் மகனாகிய ஜி.டி.பிர்லா என்கிற கன்சியம் தாசு பிர்லா தலையெடுத்து, வியாபாரத்தைப் பல புதிய தொழில்களை ஏற்படுத்தி விரிவுபடுத்தினார்.\n\nSection::::பொற்காலம்.\n19-ஆம் நூற்றாண்டின் ஆரம்ப காலத்தில் ஜி.டி.பிர்லாவால் தொடங்கப்பட்ட நவீன தொழில்கள்தான் இன்றும் பிர்லா குழுமங்களின் “பெருநிறுவன’ (Corporate) கழகங்களாக வளர்ந்துள்ளன. அவர்தான் வட்டிக் கடையிலிருந்து தொழிற்சாலைகளுக்கு முழுமையாக மாற்றம் பெற்று, கல்கத்தாவிலேயே நிரந்தரமாகத் தங்கி வங்காளத்தில் பெரிய அளவில் நடைபெற்றுவந்த சணல் தொழிலில் ஈடுபட்டார். அத்தொழில் ஜி.டி. பிர்லாவுக்குக் கை கொடுத்தது. பின்பு, முதல் உலகப் போர் மூண்டதன் தாக்கத்தால் பிரிட்டிசு சாம்ராச்சியம் மூச்சுத் திணறிக் கொண்டிருந்தது. அதை தனக்குச் சாதகமாக்கிகொண்ட ஜி.டி.பிர்லா, சந்தர்ப்பத்தை சரியாக பயன்படுத்தி அவரது தொழிலை அசுர வேகத்தில் வளர்த்தெடுத்தார். முதல் உலகப் போர் முடிந்த பிறகு, 1919-ல் ரூ.50 லட்சம் மூலதனத்துடன் பிர்லா சகோதரர்கள் லிமிடெட் என்கிற நிறுவனம் தொடங்கினார், அதே ஆண்டில் குவாலியரில் சவுளி ஆலையைத் தொடங்கியதோடு பிற்காலத்தில் “ரயான்’ என்கிற “கூட்டிணைவுக’ (Synthetic) ஆடைகள் பிரபலமடைய காரணமாக இருந்தது. மேலும், இந்தியாவில் நீண்டகாலம் பிரபலமாக இருந்த “அம்பாசிடர்’ சீருந்துகளை உற்பத்தி செய்த “இந்துஸ்தான் மோட்டர்ஸ்’ தொழிற்சாலையை 1952-இல் நிறுவினார் ஜி.டி.பிர்லா. தொடர்ந்து வளர்ச்சி அடைந்து வந்த பிர்லா குழுமம், நாடு சுதந்திரம் அடைந்த பிறகு, ஆங்கிலேய கம்பெனிகளுக்குச் சொந்தமான தேயிலைத் தோட்டங்களையும், சவுளி ஆலைகளையும் வாங்கியது. அது மட்டும் அல்லாமல் சிமெண்ட், ரசாயனம், ரயான், உருக்குக் குழாய்கள் என நவீன துறைகளில் நுழைந்து வெற்றிக் கொடி நாட்டியது பிர்லா குழுமம்.\n\nSection::::வாய்ப்பும் வளர்ச்சியும்.\nபிர்லா இந்திய விடுதலை இயக்கத்தின் பெரும் ஆதரவாளராக விளங்கி, அதற்கான நிதி உதவியை வழங்கி பொருளாதார விடயங்களில் காந்தியடிகளுக்கு ஆலோசனைகளையும் வழங்கிவந்தார். 1924-ல் கேசோரம் காட்டன் மில்லை விலைகொடுத்து வாங்கினார். மேலும், 1926-ம் ஆண்டு ஜி.டி.பிர்லா பிரிட்டிஷ் இந்தியாவில் நடுவம் சட்டசபையில் அங்கத்தினராகத் தேர்வு செய்யப்பட்டார். மற்றும் சில தொழிலதிபர்களுடன் இணைந்து 1927-ல் மத்திய வர்த்தக மற்றும் தொழில் கழகத்தைத் தொடங்கி, அதன் தலைவராகவும் பதவியேற்றார். 1932-ல் காந்தியடிகள் தொடங்கிய அரிசன் சேவக் சங் என்ற அமைப்பின் தலைவரானார். ‘இந்துசுதான் டைம்சு’, ‘இந்துசுதான் மோட்டார்சு’ போன்ற தொழிற் சாலைகளை நிறுவினார். தொடர்ந்து வளர்ச்சியடைந்து வந்த பிர்லா குழுமம், நாடு சுதந்திரம் அடைந்த பிறகு ஆங்கிலேய நிறுவனங்களுக்குச் சொந்தமான தேயிலைத் தோட்டங்களையும், சவுளி ஆலைகளையும் வாங்கியது. அது மட்டுமல்லாமல் சிமென்ட், ரசாயனம், ரயான், உருக்குக் குழாய்கள், தகவல் தொழில்நுட்பத் துறை என அனைத்து நவீன துறைகளிலும் நுழைந்து வெற்றிக் கொடி நாட்டியது. 1942-ல் இந்திய மூலதனம், இந்திய மேலாண்மையைக் கொண்டு ஒரு புதிய வங்கியைத் தொடங்கும் எண்ணம் கொண்டார். அடுத்த ஆண்டே யுனைடெட் கமர்சியல் வங்கி (United Commercial Bank) (தற்போதைய யு.கோ. வங்கி) இது 1943-ஆம் ஆண்டில் யுனைடெட் கமர்சியல் வங்கி என்னும் பெயரில் கல்கத்தாவில் தொடங்கப்பட்ட வங்கியாகும், 1969-இல் மற்ற பெரிய வஙகிகளைப் போல் இதுவும் தேசியமயமாக்கப்பட்டது. அதே ஆண்டில் சவுளி தொழில்நுட்ப மேம்பாட்டுக் கழகத்தைத் தொடங்கினார்.\n\nSection::::காந்தியுடன் பிர்லாவின் நட்பு.\nஜி.டி.பிர்லா 1916லேயே காந்தியை நேரில் சந்தித்துள்ளார். அந்தச் சந்திப்பு காலப்போக்கில் மெல்ல, மெல்ல நட்பாகவும் தோழமையாகவும் மலர்ந்தது. பிற்காலத்தில், காந்தி எப்போது டெல்லிக்கு வருகை புரிந்தாலும், பிர்லா மாளிகையில் தங்குவதும், பஜனைகள் உள்ளிட்ட தனது காரியங்களை அங்கேயே மேற்கொள்வதும் வாடிக்கை ஆயிற்று. மகாத்மா காந்தி கோட்சேயின் குண்டுக்கு இரையாகி, தனதுயிர் பிரிந்தது பிர்லா மாளிகையில்தான். காந்தி தனது கடைசி 144 நாள்களை இந்த இல்லத்தில்தான் கழித்தார். 1948-ஆம் ஆண்டு சனவரி 30-ம் நாள் காந்தி நம்மைவிட்டுப் பிரிந்தார். அந்தக் கட்டிடம் அமைந்துள்ள சாலையின் பெயர் தீஸ் (30) ஜனவரி மார்க் என்று பெயரிடப்பட்டுள்ளது. உலகிலேயே ஒரு சாலை. ஒரு தேதியின் பெயரில் அழைக்கப்படுவது இதுவாகத்தான் இருக்கும்! மத்திய அரசு, இந்தக் கட்டிடத்தை 1971-ல் கையகப்படுத்தி, அதை காந்தியின் நினைவு இல்லமாக (காந்தி சமிதி) மாற்றியுள்ளது; பொதுமக்களின் பார்வைக்கு வைக்கப்பட்டிருக்கும் இந்த நினைவாலயம், தில்லிக்கு வருகை புரியும் உள்நாட்டு, வெளிநாட்டு பயணிகளிடையேயும், தில்லி வாசிகளிடையேயும் மிகவும் பிரசித்தமாக உள்ளது என்பது குறிப்பிடத்தக்கது.\n\nSection::::லோகோபகாரமும் கடைக்காலமும்.\n1964-ல் பிலானியில் பிர்லா தொழில்நுட்பம் மற்றும் அறிவியல் கழகம்﻿﻿ எனும் கல்வி நிறுவனம் தொடங்கபட்டு, இந்நிறுவனம் மூலம் பல்வேறு கல்லூரிகள் மற்றும் உயர்நிலைப் பள்ளிகளை தொடங்கி இலவசமாகக் கல்வி வழங்கியது. புதுதில்லி, ஐதராபாத் உள்ளிட்ட பல நகரங்களில் வெள்ளைப் பளிங்குக் கற்களால் ஆன பிரம்மாண்டமான கோயில்களை பிர்லா குடும்பத்தினர் அமைத்துள்ளனர். ஏராளமான அறிவியல், ஆன்மிக, கல்வி மற்றும் தொழில்துறை நிறுவனங்களையும் நிறுவினார். 1957-ல் பத்ம விபூஷண் விருது கிடைத்தது. தன் சுய முயற்சியால் மகத்தான சாதனைகளை செய்து இந்தியாவின் தொழில் துறையை முன்னேறச் செய்த ஜி.டி.பிர்லா என்று அறியப்படும் கன்ஷ்யாம் தாஸ் பிர்லா 1983-ம் ஆண்டு சூன் மாதம் 89-வது வயதில் காலமானார்.﻿﻿\n\n"}
{"id": "301888", "url": "https://ta.wikipedia.org/wiki?curid=301888", "title": "ஸ்காட் கார்னி", "text": "ஸ்காட் கார்னி\n\nஸ்காட் கார்னி (Scott Carney சூலை 9, 1978) என்பவர் ஒரு அமெரிக்க புலனாய்வு பத்திரிகையாளர் ஆவார். இவர் அமெரிக்காவில் மானுடவியல் படித்துவிட்டு பேராசிரியராக பணிபுரிய 2006 இல் இந்தியாவந்து, சென்னையில் 2009 வரை இருந்தார். அப்போது அவருடைய மாணவி ஒருவர் தற்கொலை செய்துகொண்டார். அவரின் இறப்பு ஸ்காட் கார்னிக்கு வேறு ஒரு உலகத்தைத் திறந்து காட்டியது. அதன் பிறகுதான் உலகில் நடைபெறும் உடல் உறுப்பு தானங்களுக்குப் பின் உள்ள கறுப்புப் பக்கங்கள் அவருக்குத் தெரியவந்தன. தற்போது கொலராடோவில் வாழ்கிறார். இவர், மருத்துவ தொழில்நுட்பம் மற்றும் ஒழுக்க சிக்கல்களையும் அதன் கருப்புப் பக்கங்களை பற்றிய பல்வேறு கட்டுரைகளை பல்வேறு இதழ்களில் எழுதிவருகிறார். குறிப்பாக வ்ரைட் இதழ் ,மதர் ஜோன்ஸ் இதழ் , பிளேபாய் , வெளியுறவு கொள்கை , விவரங்கள் பத்திரிகை போன்ற இதழ்களிலும், அமெரிக்காவின் தேசிய பொது வானொலி போன்ற ஊடகங்களிலும் தன் இதழியல் பணிகளை ஆற்றிவருகிறார். இவருடைய முதல் புத்தகம் சிவப்புச் சந்தை என்னும் நூலில் The Red Market: On the trail of the world's organ brokers, bone thieves, blood farmers and child traffickers உலகின் உறுப்பு வணிக தரகர்கள், எலும்பு திருடர்கள், இரத்த அறுவடையாளர்கள், குழந்தை கடத்தல் போன்றவர்களைபற்றி ஆழமாக ஆய்வுசெய்ய தனது கள ஆய்வுகளுக்காக இந்தியாவின் பல பகுதிகளில் அபாயகரமான வகையில் அலைந்து திரிந்து பல உண்மைகளை வெளிக்கொண்டு எழுதினார். இந்த புத்தகம் வில்லியம் மாரோ / ஹார்ப்பர் காலின்ஸ் வெளியீட்டாக சூன் 2011 இல் வெளிவந்தது. இந்த நூல் தமிழில் சிவப்புச் சந்தை என்ற பெயரில் செ.பாபு ராஜேந்திரன் மொழிபெயற்பில் அடையாளம் வெளியிட்டுள்ளது. இவரின் இரண்டாவது நூல் ஒரு வைர மலையின் இறப்பு என்ற நூல் 2015 இல் வெளி வந்தது. A Death on Diamond Mountain: A True Story of Obsession, Madness and the Path to Enlightenment \nSection::::சிவப்புச் சந்தை நூல்.\nமனித உயிரைக் காக்க இரத்ததானம், உடல் உறுப்பு தானம், கண் தானம் போன்றவை செய்து குறித்து தற்போது பெரிய அளவில் பரப்புரை செய்யப்படுகின்றது. ஆனால், சட்டத்துக்குப் புறம்பான உடல் சார்ந்த தசை வணிகம் உலகம் முழுவதும் நடந்து கொண்டு இருக்கிறது. \nகுறிப்பாக, மேற்கத்திய வளர்ந்த நாடுகளில் இந்த உறுப்புமாற்று சிகிச்சைக்கு மிகுதியான செலவு ஆவதால் மருத்துவ சுற்றுலாவாக இந்தியா, சீனா, ஆப்பிரிக்க நாடுகளுக்கு வருகின்றனர். இதை பயன்படுத்தி பெருமளவிலான கள்ள வர்த்தகர்கள் செயல்படுகிறார்கள். இந்த உடலுறுப்பு தொடர்பான கருப்பு வர்த்தகத்தை ஸ்காட் கார்னி \"சிவப்புச் சந்தை\" என்று குறிப்பிடுகிறார்.\nஎலும்பு கூடுகளை ஏற்றுமதி செய்ய கல்லறைகளை நோண்டும் எலும்புத் திருடர்கள், சிறுநீரகங்களைத் திருடுபவர்கள், கார்னியாவைக் திருடும் மருத்துவர்கள், மனித உடலில் சுரண்டப்படும் தோல்கள், பணத்துக்காக ஆபத்தான மருந்துகளைத் தங்கள் உடலில் பரிசோதனை செய்து கொள்ளும் அப்பாவிகள், சர்வதேச அளவிலான தத்தெடுக்கும் தேவைகளுக்காகக் கடத்தப்படும் குழந்தைகள் உள்ளிட்ட பல அதிர்ச்சிதரும் உண்மைகளை வெளிக்கொண்டு வந்திருக்கிறார்.\nகுருதி, உடலுறுப்புகள் போன்றவற்றை தானம் அளிப்பவரின் பெயரும் பெறுபவர் பெயரும் ரகசியமாக வைக்கப்படக் கூடாது; வெளிப்படையான தானமே சட்ட விரோத வர்த்தகத்தைத் தடுக்கும் என்று உறுதியாக கூறுகிறார்.\nஎல்லா வற்றையும்விட இந்தப் புத்தகம் தரும் முதன்மையான செய்தி, உடல் உறுப்பு மாற்று அறுவை சிகிச்சையே தேவையில்லை என்பதுதான். ஒருவர் உறுப்பு மாற்று அறுவைசிகிச்சை செய்துகொண்டால், கூடுதலாகச் சில காலம் மட்டுமே வாழ முடியும். ஆனால் அறுவைசிகிச்சைக்குப் பிறகும் அவருக்கு வேறு பக்கவிளைவுகள் வரலாம். இதற்கு மாறாக, அறுவைசிகிச்சை செய்துகொள்ளாமல் மருந்து, மாத்திரைகளையே தொடரலாம்.\nஉடல் உறுப்பு தானத்தால் இன்னொரு உயிரைக் காப்பாற்றலாம். ஆனால், உறுப்பு எப்படிக் கிடைத்தது என்று தெரியாத நிலையில் அப்படித் தானம் பெறாமல் இருப்பதன் மூலமும், இன்னொரு உயிரைக் காப்பாற்றலாம்' என்பதே இந்தப் புத்தகம் உணர்த்துவதாக உள்ளது.\n\n"}
{"id": "301894", "url": "https://ta.wikipedia.org/wiki?curid=301894", "title": "இராயகோபுரம், மதுரை", "text": "இராயகோபுரம், மதுரை\n\nஇராயகோபுரம், மதுரை மீனாட்சி சுந்தரேசுவரர் கோயிலின் சுவாமி சன்னதி எதிரில் அமைந்த புது மண்டபத்திற்கு கிழக்கில் எழுகடல் தெரு துவங்கும் இடத்தில் அமைந்துள்ளது. இராயகோபுர கட்டிடப் பணிகள் மன்னர் திருமலை நாயக்கரால், அடிப்பகுதி வரை கட்டப்பட்ட இராயகோபுரம், திருமலை நாயக்கருக்கு பின் வந்த நாயக்க மன்னர்களால் முழுமையாக்கபடவில்லை. இராய கோபுரம் முழுமைப் பெற்றிருந்தால் தென்னிந்தியாவில் மிகப் பெரிய கோபுரமாக விளங்கியிருக்கும்.\n\nSection::::கோபுர அமைப்பு.\nமீனாட்சி சுந்தரேசுவரர் கோயில் கோபுரங்களின் அடிப்பகுதியை விட இராயகோபுரத்தின் அடிப்பகுதி மூன்று மடங்கு பெரிதானது. இராய கோபுரம், மதுரை திராவிடக் கட்டிடக் கலைப் பாணியில் கட்டப்பட்டது.\nராயகோபுரத்தின் அஸ்திவாரத் தூண்கள் ஒரே கல்லால் ஆனது. இதன் உயரம் ஐம்பது அடி கொண்டது. அழகிய சிற்பங்களுடன் கூடிய இத்தூண்களின் அடிப்பகுதி நிலத்தில் பத்து அடி ஆழத்தில் நிலை கொண்டுள்ளது.\n\nSection::::தற்போதைய நிலை.\nமுற்றுப் பெறாத இராயகோபுரத்தைச் சுற்றிய பகுதிகளில் முளைத்த நவீன கட்டிடங்களால் இராயகோபுரம் மிகவும் சேதமடைந்துள்ளது. மேலும் இராய கோபுரச் சுவர்களை ஒட்டிய பகுதிகளில் வணிகர்கள் துணிக்கடைகள் அமைத்துள்ளதால், இராயகோபுரம் மக்கள் பார்வையிலிருந்து மறைக்கும் வகையில் உள்ளது.\n\n"}
{"id": "301898", "url": "https://ta.wikipedia.org/wiki?curid=301898", "title": "முயலகன்", "text": "முயலகன்\n\nமுயலகன் எனும் உருவம் தட்சிணாமூர்த்தி மற்றும் நடராசர் போன்ற சிவத் தோற்றங்களில், சிவபெருமானின் காலடியில் அமைந்திருக்கும். முயலகனை அறியாமை மற்றும் ஆணவத்தைக் குறிப்பதால், அறிவுப் பிழம்பாகிய சிவபெருமான், அறியாமை மற்றும் ஆணவத்தின் வடிவமான முயலகனைக் காலடியில் மிதிப்பதாகக் காட்டுவது அருட்குறிப்பாகும். \n\nSection::::முயலக நோய்.\nமுயலகன் என்பது ஒரு வித வலிப்பு நோய் ஆகும். \nமுயலக நோய் கொல்லி மழவனின் மகளுக்குக் கண்டிருந்தது என்றும், அந்நோயை திருஞானசம்பந்தர் திருப்பதிகம் ஓதி அருளிய அளவில் முயலகன் எனும் வலிப்பு நோய் தீர்ந்தது என திருஞானசம்பந்தர் அருளிச்செய்த திருப்பாச்சிலாச்சிராம தேவாரத் திருப்பதிகத்தின் நாற்பதாவது திருமுறை வாயிலாக அறிய இயலுகிறது.\n"}
{"id": "301926", "url": "https://ta.wikipedia.org/wiki?curid=301926", "title": "ஸ்ரீ கங்காநகர் மாவட்டம்", "text": "ஸ்ரீ கங்காநகர் மாவட்டம்\n\nகங்காநகர் மாவட்டம் (Ganganagar district (இந்தி:ज़िला श्रीगंगानगर) மேற்கு இந்தியாவில் அமைந்துள்ள இராஜஸ்தான் மாநிலத்தின் 33 மாவட்டங்களில் ஒன்றாகும். இம்மாவட்டத் தலைமையிட நகரம் கங்காநகர் ஆகும்.\nஇராஜஸ்தான் மாநிலத்தின் வடமேற்குப் பகுதியில் அமைந்துள்ளது. \n\nமுன்னாள் பிகானேர் மன்னர் கங்கா சிங் நினைவாக, இம்மாவட்டத்திற்கு கங்காநகர் மாவட்டம் பெயர் சூட்டப்பட்டது.\n\nSection::::மாவட்ட அமைவிடம்.\n10,978 சதுர கிலோ மீட்டர் பரப்பளவு கொண்ட கங்காநகர் மாவட்டத்தின் கிழக்கில் அனுமான்காட் மாவட்டம், தெற்கில் பிகானேர் மாவட்டம், மேற்கில் பாகிஸ்தான் நாட்டின் பகவல்நகர் மாவட்டம், வடக்கில் பஞ்சாப் மாநிலம் எல்லைகளாகக் கொண்டது. \n\nஇம்மாவட்டம் இராஜஸ்தான் மாநிலத்தின் வடமேற்கில் தார் பாலைவனத்தில், இந்திய-பாகிஸ்தான் எல்லைப்பகுதியில் அமைந்துள்ளது.\n\nSection::::பொருளாதாரம்.\nவேளாண்மை சார்ந்த பொருளாதாரம் கொண்ட இம்மாவட்டத்தில் கோதுமை, பருத்தி, கடுகு, தானியங்கள், கரும்பு, எலுமிச்சைப் பழம் விளைவாதல்,அதன் தொடர்பான தொழிற்சாலைகளைக் கொண்டுள்ளது.\n\n\nSection::::மக்கள் தொகையியல்.\n2011 ஆம் ஆண்டு இந்திய மக்கள் தொகை கணக்கெடுப்பின் படி இம்மாவட்டத்தின் மொத்த மக்கள் தொகை 1,969,168 ஆக உள்ளது. கிராமப்புறங்களில் 72.81% மக்களும்; நகரப்புறங்களில் மக்களும் 27.19% கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி % விகிதம் 10.04% ஆக உயர்ந்துள்ளது. மக்கள் தொகையில் 1,043,340 ஆண்களும்; 925,828 பெண்களும் உள்ளனர். ஆயிரம் ஆண்களுக்கு 887 பெண்கள் என்ற விகிதத்தில் பாலின விகிதம் உள்ளது. 10,978 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 179 மக்கள் வீதம் வாழ்கின்றனர். இம்மாவட்டத்தின் சராசரி படிப்பறிவு 69.64% ஆகவும், ஆண்களின் படிப்பறிவு 78.50% ஆகவும், பெண்களின் படிப்பறிவு 59.70% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 255,475 ஆக உள்ளது. \nSection::::சமயம்.\nஇம்மாவட்டத்தில் இந்து சமயத்தவரின் மக்கள் தொகை ,437,144 (72.98 %) ஆகவும்; சீக்கிய சமய மக்கள் தொகை 474,853 (24.11 %) ஆகவும்; இசுலாமிய சமய மக்கள் தொகை 50,688 (2.57 %) ஆகவும்; சமண சமய கிறித்தவ, பௌத்த சமய மக்கள் தொகை மிகக் குறைவாகவும் உள்ளது.\n\nSection::::மொழிகள்.\nஇராஜஸ்தான் மாநிலத்தின் ஆட்சி மொழியான இந்தி மொழியுடன், பஞ்சாபி, உருது மற்றும் இராச்சசுத்தானி, மார்வாரி போன்ற வட்டார மொழிகளும் இம்மாவட்டத்தில் பேசப்படுகிறது.\n\n \n"}
{"id": "301931", "url": "https://ta.wikipedia.org/wiki?curid=301931", "title": "சைக்ளோப்சு", "text": "சைக்ளோப்சு\n\nகிரேக்கத் தொன்மவியல் மற்றும் உரோமைத் தொன்மவியலில், சைக்கிளோப்சு (\"Cyclops\") அல்லது சைக்கிளோப்சுகள் என்பவர்கள் ஒற்றைக் கண்களை உடைய அரக்கர்களாவர். இவர்கள் ஒவ்வொருவருக்கும் நெற்றியின் மத்தியில் ஒற்றைக் கண் இருக்கும். இவர்களின் பெயருக்கு வட்ட கண் உடைய என்று பொருள். இவர்களில் ஒற்றைக்கண் மூவர் புரோன்டசு, ஸ்தெரோப்பசு, ஆர்கசு ஆகியோர் யுரேனசு மற்றும் கையாவின் பிள்ளைகளாகவும், டைட்டன்சுவின் உடன்பிறந்தவர்களாகவும் எசியோடு குறிப்பிடுகிறார். மற்றொரு வகையான சைக்ளோப்சுகளை போசிடானின் பிள்ளைகள் எனக் கவிஞர் ஓமர் குறிப்பிடுகிறார்.\n\nSection::::இலக்கியங்களில் சைக்ளோப்சுகள்.\nSection::::எசியோடு.\nகவிஞர் எசியோட் தாம் எழுதிய இலக்கியமான தியோகோனியில் ப்ரோன்டெசு(\"இடி\"), இசுடீரோப்சு(\"மின்னல்\") மற்றும் ஆர்கெசு(\"பிரகாசம்\") என மூன்று வகையான சைக்ளோப்சுகள்- யுரேனசு மற்றும் கையாவின் பிள்ளைகளாகவும் எகாடோன்சிர்கள் மற்றும் டைட்டன்களின் சகோதர்களாகவும் இருந்தனர். அதன்படி இவர்கள் டைட்டன்கள் மற்றும் ஒலிம்பிய தேவர்களுக்கு சொந்தம் உடைவர்களாவர். இவர்கள் நெற்றியின் மத்தியில் ஒற்றைக்கண் கொண்ட அரக்கர்களாக இருந்தனர். இவர்களை பலம் மற்றும் பிடிவாதம் கொண்ட அரக்கர்களாக ஈசியோட் கூறியுள்ளார். இவர்கள் அனைவரும் ஒன்றாக மிருக பலம் மற்றும் சக்தி ஆகியவற்றிற்கு இலக்கணமாயினர்.\n\nஇவர்களின் மாபெரும் பலத்தைக் கண்டு அஞ்சிய யுரேனசு இவர்களை பாதாள உலகமான டார்டரசில் அடைத்து வைத்தார். யுரேனசை வீழ்த்திய பிறகு குரோனசு இவர்களை விடுதலை செய்தார். பிறகு மீண்டும் இவர்களை குரோனசு டார்டரசில் அடைத்து வைத்தார். இவர்களுக்கு பாதுகாவலராக பெண் அரக்கியான கேம்பேயை குரோனசு உருவாக்கினார். பிறகு சியுசு கேம்பேயைக் கொன்று சைக்ளோப்சுகளை விடுவித்தார். அதற்கு பரிசாக சைக்ளோப்சுகள் சியுசிற்கு இடி ஆயுதத்தை பரிசாக வழங்கினர். அந்த ஆயுதத்தில் புரோன்டசு இடியையும் இசுதீரோப்சு மின்னலையும் ஆர்கசு ஒளிர்வையும் சேர்த்தனர்.\nமேலும் இந்த சைக்கிளோப்சுகள் பொசைடனின் சூலாயுதம், ஏட்சின் இருள் தலைக்கவசம், ஆர்டமீசின் திங்கள் ஒளி பொருந்திய வில்-அம்பு மற்றும் அப்பல்லோவின் ஞாயிறு ஒளி பொருந்திய வில்-அம்பு ஆகியவற்றையும் வழங்கியவர் ஆவர்.\n\nSection::::ஓமர்.\nஓமர் எழுதிய ஒடிசியில் வரும் மற்றொரு வகை சைக்ளோப்சுகள் பொசைடன் மற்றும் தூசாவின் பிள்ளைகளாக இருந்தனர். இவர்களை ஒற்றைக்கண் உடையவர்களாக ஓமர் குறிப்பிடவில்லை. இவர்களில் ஒருவனான பாலிஃபியூமசை மாவீரன் ஒடிசியசு எதிர்த்தான். அப்போது அவர் பாலிஃபியூமசின் கண்களை கூர்மையான ஆயுதத்தால் குத்தி அவரை பார்வையிழக்கச் செய்ததாகக் கூறப்படுகிறது.\n\nSection::::கால்லிமாச்சசு.\nகால்லிமாச்சசின் ஒரு பாடலில் வரும் சைக்கிளோப்சுகள், எப்பெசுடசுவிற்குப் போலி உருவங்கள் செய்யும் உதவியாளர்களாக இருந்தனர். இவர்கள் டைரின் மற்றும் மைசினேவில் உள்ள சைக்ளோப்பியன் வலுவூட்டல்களை கட்டியதாகக் கூறப்படுகிறது.\n"}
{"id": "301932", "url": "https://ta.wikipedia.org/wiki?curid=301932", "title": "அனுமான்காட் மாவட்டம்", "text": "அனுமான்காட் மாவட்டம்\n\nஅனுமான்காட் மாவட்டம் (Hanumangarh District - (இந்தி: हनुमानगढ़ ज़िला), மேற்கு இந்தியாவில் அமைந்துள்ள இராஜஸ்தான் மாநிலத்தின் 33 மாவட்டங்களில் ஒன்றாகும். இம்மாவட்டத் தலைமையிட நகரம் அனுமான்காட் ஆகும். இம்மாவட்டத்தில் சிந்துவெளி நாகரிக காலத்திய காளிபங்கான் தொல்லியல் களம் உள்ளது.\n\nராஜஸ்தான் மாநிலத்தின் வடக்குப் பகுதியில் பஞ்சாப் மற்றும் அரியானா மாநில எல்லைப்புறத்தில் அமைந்த இம்மாவட்டம் பிகானேர் கோட்டத்தில் உள்ளது.\n\nSection::::மாவட்ட அமைவிடம்.\n12,645 சதுர கிலோ மீட்டர் பரப்பளவு கொண்ட அனுமான்காட் மாவட்டத்தின் வடக்கில் பஞ்சாப் மாநிலம், கிழக்கில் அரியானா மாநிலம், தெற்கில் சூரூ மாவட்டம், மேற்கில் ஸ்ரீ கங்காநகர் மாவட்டம் எல்லைகளாகக் கொண்டது.\nபருத்தி, வரகு, சோளம் முக்கிய விளைபொருட்களாகும்.\n\nSection::::மாவட்ட நிர்வாகம்.\nஅனுமான்காட் அனுமான் கோலேன் காட், சங்காரியா, ரவத்சர், நோகர் பத்ரா, திப்பி மற்றும் பிலிபங்கா என ஏழு வருவாய் வட்டங்களைக் கொண்டுள்ளது.\n\nSection::::மக்கள் தொகையியல்.\n2011 ஆம் ஆண்டு இந்திய மக்கள் தொகை கணக்கெடுப்பின் படி இம்மாவட்டத்தின் மொத்த மக்கள் தொகை 1,774,692 ஆக உள்ளது. கிராமப்புறங்களில் 80.25% மக்களும்; நகரப்புறங்களில் மக்களும் 19.75% வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி 16.91% விகிதம் ஆக உயர்ந்துள்ளது. மக்கள் தொகையில் 931,184 ஆண்களும்; 843,508 பெண்களும் உள்ளனர். ஆயிரம் ஆண்களுக்கு 906 பெண்கள் என்ற விகிதத்தில் பாலின விகிதம் உள்ளது. 9,656 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 184 மக்கள் வீதம் வாழ்கின்றனர். இம்மாவட்டத்தின் சராசரி படிப்பறிவு 67.13 % ஆகவும், ஆண்களின் படிப்பறிவு 77.41 % ஆகவும், பெண்களின் படிப்பறிவு 55.84 % ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 234,226 ஆக உள்ளது. \nSection::::சமயம்.\nஇம்மாவட்டத்தில் இந்து சமயத்தவரின் மக்கள் தொகை 1,433,067 (80.75 %) ஆகவும்; சீக்கிய சமய மக்கள் தொகை 216,997 (12.23 %) ஆகவும்; இசுலாமிய சமய மக்கள் தொகை 118,673 (6.69 %) ஆகவும்; சீக்கிய சமய மக்கள் தொகை 216,997 (12.23 %) ஆகவும்; கிறித்தவ, சமண சமய, பௌத்த சமய மக்கள் தொகை மிகக் குறைவாகவும் உள்ளது.\n\nSection::::மொழிகள்.\nஇராஜஸ்தான் மாநிலத்தின் ஆட்சி மொழியான இந்தி மொழியுடன், பஞ்சாபி, உருது மற்றும் இராச்சசுத்தானி, மார்வாரி போன்ற வட்டார மொழிகளும் இம்மாவட்டத்தில் பேசப்படுகிறது.\n\n"}
{"id": "301938", "url": "https://ta.wikipedia.org/wiki?curid=301938", "title": "தீபா கர்மாகர்", "text": "தீபா கர்மாகர்\n\nதீபா கர்மாகார் (; பிறப்பு 9 ஆகத்து 1993, அகர்தலா) என்பவர் ஒரு இந்திய கலைநய சீருடற்பயிற்சி (ஜிம்னாஸ்டிக்) விராங்கனையாவார். இவர் திரிபுரா மாநிலத்தைச் சேர்ந்தவர். இவர் இந்தியாவின் சார்பாக 2016 கோடை ஒலிம்பிக்கில் பங்கேற்ற ஒரே சீருடற்பயிற்சி மெய்வல்லுநர் ஆவார். ஒலிம்பிக் போட்டியொன்றில் இந்தியாவின் சார்பாக பங்கேற்ற முதல் பெண் சீருடற்பயிற்சியாளரும் இவரேயாவார். இரியோ ஒலிம்பிக் போட்டியில் பெண்களுக்கான தனிநபர் போட்டியில் குதிரை தாவுதல் போட்டியில் 15.066 புள்ளிகள் எடுத்து நான்காவதாக வந்தார்; மூன்றாவதாக வந்த சுவிட்சர்லாந்தின் கியுலியா இசுடெய்ன்கிருபர் பெற்ற 15.216ஐ விட 0.015 புள்ளிகளில் மயிரிழையில் வெங்கலப் பதக்கத்தைத் தவறவிட்டார்.\n\nஇவர்  2014 பொதுநலவாய விளையாட்டுப் போட்டிகளில் வெண்கலப் பதக்கத்தை வென்று தனக்கான அங்கீகாரத்தைப் பெற்றார். இந்திய விளையாட்டு வரலாற்றில் இந்தச் சாதனைபடைத்த முதல் பெண் சீருடற்பயிற்சி வீராங்கனை இவரேயாவார்.. மேலும் இவர் \"புராடுநோவா\" என்னும் ஆபத்தான விளையாட்டான அந்தரத்தில் இரண்டு குட்டிக்கரணங்கள் போட்டு கால்பதிக்கும் விளையாட்டில் இதுவரை வெற்றிகரமாக விளையாடி முடித்த ஐந்து பெண்களில் இவரும் ஒருவர் ஆவார். மேலும், இவர் பங்குபெற்ற போட்டிகளில் அதிகபட்சமாக (15.100) புள்ளிகள் எடுத்துச் சாதனைப் புரிந்துள்ளார். மேலும் இவர் 2015 ஆண்டு சப்பானில் நடந்த ஏ.ஆர்.டி.ஆசிய சீருடற்பயிற்சி போட்டிகளில் கலந்துகொண்டு வெண்கலப் பதக்கம் வென்றுள்ளார். இந்தச் சாதனைகள் மூலமாக இந்தியாவில் சீருடற்பயிற்சியில் மிக இளவயதில் சாதனைப் படைத்தவர். ஏப்ரல் 2016 அன்று இந்தியாவிலிருந்து ஒலிம்பிக்கில் சீருடற்பயிற்சி விளையாடுக்காகக் கலந்து கொள்ளத் தகுதி சுற்றில் 52.698 புள்ளிகள் பெற்று ஒலிம்பிக்கில் கந்துகொள்ளும் வாய்ப்பை பெற்றார். இதன்மூலம் கடந்த 52 ஆண்டுகளில் இந்தியாவில் இருந்து சீருடற்பயிற்சி விளையாட்டில் கலந்துகொள்ளும் முதல் இந்தியர் என்ற பெருமைக்குரியவரானார்.\n\nSection::::2016 ஒலிம்பிக் போட்டி.\n2016 ஒலிம்பிக்கில் \"புராடுநோவா\" பிரிவில் கலந்து கொண்ட தீபிகா தகுதிச்சுற்றில் மிக சிறப்பாகச் செயல்பட்டு 14.833 புள்ளிகள் பெற்று இறுதிச்சுற்றுக்குத் தகுதிபெற்றார். இதன் மூலம் ஒலிம்பிக் போட்டியின் சீருடற்பயிற்சி பிரிவின் இறுதி சுற்றுக்குத் தகுதிபெற்ற முதல் இந்தியர் என்ற பெருமையைப் பெற்றார். இந்தப் போட்டியில் நாகாகாவது இடத்தைப் பிடித்து நூலிழையில் வெண்கலம் வெல்லும் வாய்ப்பை இழந்தார்.\n"}
{"id": "301940", "url": "https://ta.wikipedia.org/wiki?curid=301940", "title": "பாலி மாவட்டம்", "text": "பாலி மாவட்டம்\n\nபாலி மாவட்டம் (Pali District) இந்தி:पाली ज़िला) மேற்கு இந்தியாவில் அமைந்துள்ள இராஜஸ்தான் மாநிலத்தின் 33 மாவட்டங்களில் ஒன்றாகும். இம்மாவட்டத் தலைமையிட நகரம் பாலி ஆகும்.\n\nஇராஜஸ்தான் மாநிலத்தின் தெற்குப் பகுதியில் அமைந்த இம்மாவட்டம் ஜோத்பூர் கோட்டத்தில் உள்ளது.\n\nஇம்மாவட்டத்தில் ராசபுத்திரர்கள் அதிகம் கொண்ட மாவட்டமாகும். \n\nSection::::மாவட்ட அமைவிடம்.\nஇம்மாவட்டத்தின் கிழக்குப் பகுதியில் ஆரவல்லி மலைத்தொடர் உள்ளது. \nலூனி ஆறு இம்மாவட்டத்தில் பாய்கிறது. இம்மாவட்டத்தின் வடக்கில் நாகவுர் மாவட்டம், வடகிழக்கில் அஜ்மீர் மாவட்டம், கிழக்கில் ராஜ்சமந்து மாவட்டம், தென்கிழக்கில் உதய்பூர் மாவட்டம், தென்மேற்கில் சிரோஹி மாவட்டம், மேற்கில் ஜாலாவார் மாவட்டம் மற்றும் பார்மேர் மாவட்டம், வடமேற்கில் ஜோத்பூர் மாவட்டம் எல்லைகளாக உள்ளது.\n\nSection::::மாவட்ட நிர்வாகம்.\nஇம்மாவட்டம் சோஜாத், மார்வார் சந்திப்பு, ஜெய்த்தரன், ராய்ப்பூர், சுமேர்பூர், பலி, ரோகத் மற்றும் தேசூரி என ஒன்பது வருவாய் வட்டங்களைக் கொண்டுள்ளது. மேலும் ஊரக வளர்ச்சி திட்டங்களை நிறைவேற்ற ராய்ப்பூர், பாலி, தெசூரி, பலி, ராணி, சோஜாத், ஜெய்த்திரன், மார்வார் சந்திப்பு, சுமேர்பூர் மற்றும் ரோகத் என பத்து ஊராட்சி ஒன்றியங்களையும் கொண்டுள்ளது. இம்மாவட்டத்தில் 1012 கிராமங்களும்; 320 ஊராட்சி மன்றங்களயும் கொண்டுள்ளது. இங்கு சோஜத், ஜெய்த்தரன், சுமேர்பூர், சத்ரி, பாலி, பால்னா, தகாத்காட் மற்றும் ராணி எட்டு நகராட்சி மன்றங்களையும்; பலி எனப்படும் நகரப் பஞ்சாயத்து மன்றமும் உள்ளது.\n\nSection::::அரசியல்.\nபாலி மாவட்டம் சோஜாத், சுமேர்பூர், பாலி, மார்வார் சந்திப்பு, ஜெய்த்திரன் என ஆறு சட்டமன்றத் தொகுதிகளையும்; பாலி மக்களவைத் தொகுதியும் கொண்டுள்ளது.\n\nSection::::மக்கள் தொகையியல்.\n2011 ஆம் ஆண்டு இந்திய மக்கள் தொகை கணக்கெடுப்பின் படி இம்மாவட்டத்தின் மொத்த மக்கள் தொகை 2,037,573 ஆக உள்ளது. கிராமப்புறங்களில் 77.42% மக்களும்; நகரப்புறங்களில் மக்களும் 22.58% வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி 11.94% விகிதம் ஆக உயர்ந்துள்ளது. மக்கள் தொகையில் 1,025,422 ஆண்களும்; 1,012,151 பெண்களும் உள்ளனர். ஆயிரம் ஆண்களுக்கு 987 பெண்கள் என்ற விகிதத்தில் பாலின விகிதம் உள்ளது. 12,387 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 164 மக்கள் வீதம் வாழ்கின்றனர். இம்மாவட்டத்தின் சராசரி படிப்பறிவு 62.39% ஆகவும், ஆண்களின் படிப்பறிவு 76.81% ஆகவும், பெண்களின் படிப்பறிவு 48.01% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 297,434 ஆக உள்ளது. \nSection::::சமயம்.\nஇம்மாவட்டத்தில் இந்து சமயத்தவரின் மக்கள் தொகை 1,870,543 (91.80 %) ஆகவும்; இசுலாமிய சமய மக்கள் தொகை 143,476 (7.04 %) ஆகவும்; சமண சமய மக்கள் தொகை 18,974 (0.93 %) ஆகவும்; சீக்கிய சமய மக்கள் தொகை 1,540 (0.08 %) ஆகவும்; கிறித்தவ, பௌத்த சமய மக்கள் தொகை மிகக் குறைவாகவும் உள்ளது.\n\nSection::::மொழிகள்.\nஇராஜஸ்தான் மாநிலத்தின் ஆட்சி மொழியான இந்தி மொழியுடன், பஞ்சாபி, உருது மற்றும் இராச்சசுத்தானி, மார்வாரி போன்ற வட்டார மொழிகளும் இம்மாவட்டத்தில் பேசப்படுகிறது.\n\n"}
{"id": "301942", "url": "https://ta.wikipedia.org/wiki?curid=301942", "title": "ஹேவ்லாக் தீவு", "text": "ஹேவ்லாக் தீவு\n\nஹேவ்லாக் தீவு (அரசு ஏற்புப் பெற்ற பெயர்: சுயராச்சியத் தீவு) (Havelock Island, இந்தி: हैवलॉक द्वीप,பஞ்சாப்பி: ਹੈਵਾਲੌਕ ਦੀਪ, மலையாளம்: ഹെയ്വ്ലോക് ദ്വീപുകള്,  வங்காளி: হেৱলাক দ্ৱীপ), என்பது  அந்தமான் நிக்கோபார் தீவுகளைச் சேர்ந்த 113.93 கி.மீ, பரப்புடைய ஒரு பெரிய தீவு ஆகும். இது பெரிய அந்தமான் தீவுச்சங்கிலியைச் சேர்ந்த ஒரு தீவு ஆகும். இத்தீவு  போர்ட்பிளேரில் இருந்து 57 கி.மீ வடகிழக்கில் உள்ளது. இத்தீவின் மக்கள் தொகை 2001 மக்கள் தொகை கணக்கெடுப்பின்படி 5,354 ஆகும்.\n\nSection::::விளக்கம்.\nஇந்தியாவில் பணிபுரிந்த பிரித்தானிய ஜெனரலான ஹேவ்லாக் என்பவரின் நினைவாக ஹேவ்லாக் தீவு என இத்தீவுக்குப் பெயரிடப்பட்டது. இத்தீவின் தற்போதைய மக்களில் பெரும்பாலானவர்கள் இங்கு குடியேற்றப்பட்ட வங்கதேச அகதிகளாவர். இம்மக்கள்  1971 இந்திய பாக்கித்தான் போர்க்காலத்தில் அகதிகளாக வந்தவர்களாவர். இத்தீவில் ஐந்து கிராமங்கள் உள்ளன. அவை கோவிந்தா நகர். விஜய் நகர். ஷியாம் நகர், கிரிஷ்ணா நகர், இராதா நகர் ஆகும்.\nஇந்த பகுதி அந்தமான் நிக்கோபார் தீவு ஒன்றிய பகுதியின் ஆட்சிக்கு உட்பட்ட பகுதிகளில் ஒன்றாகும். இத்தீவில் சுற்றுலாதுறையை வளர்க்க முயற்சிகள் மேற்கொள்ளப்பட்டுவருகிறது. மேற்கு கடற்கரையில் கடற்கரை எண். 7 ஐ கொண்டுள்ள இந்த இராதா நகர் கடற்கரை ஹேவ்லாக் தீவின் புகழ்வாய்ந்த கடற்கரைகளில் ஒன்றாகும். இது ஆசியாவின் சிறந்த கடற்கரை என்று \"டைம்\" இதழ் 2004 ஆண்டு குறிப்பிட்டது. இத்தீவின் பிற குறிப்பிடத்தக்க கடற்கரைகள் வடகிழக்கில் உள்ள யானை கடற்கரை, மற்றும் விஜயநகரக் கடற்கரை, காலாபத்தர் கடற்கரை போன்றவை ஆகும்.\n"}
{"id": "301945", "url": "https://ta.wikipedia.org/wiki?curid=301945", "title": "இண்டர்வியூ தீவு", "text": "இண்டர்வியூ தீவு\n\nஇண்டர்வியூ தீவு (Interview Island) என்பது இந்தியாவின் அந்தமான் தீவுகளைசேர்ந்த ஒரு தீவாகும். இதன் பரப்பளவு 99 கி.மீ இத்தீவு ஆஸ்டின் நீர்சந்தியின் மேற்கே வடக்கு அந்தமான் மற்றும் நடு அந்தமான் ஆகிவற்றில் இருந்து விலகியுள்ளது. இத்தீவில் 70 முதல் 100 வரையிலான யானைகள் உள்ளன. இவை தீவில் வேலை செய்ய கொண்டுவரப்பட்டவை. இத்தீவு மாயா பந்தரில் இருந்து 3 மணிநேர பயண தூரத்தில் உள்ளது.\n\nஇத்தீவின் கலங்கரை விளக்கம் 2004 இந்திய பெருங்கடல் நில நடுக்க ஆழிப்பேரலையால் பெரும்பகுதி பாதிக்கப்பட்டது. இதைப்போலவே கச்சால் கிழக்கு தீவு, கச்சால் மேற்கு, இந்திரா முனை கலங்கரை விளக்கம் ஆகியவையும் பாதிப்புக்கு உள்ளாயின. இந்த கலங்கரை விளக்கங்கள் முற்றிலும் அழிந்ததாக அறிவிக்கப்பட்டது. ஆனால் பிறகு இவை சரிசெய்யப்பட்டன.\n"}
{"id": "301946", "url": "https://ta.wikipedia.org/wiki?curid=301946", "title": "குங் பூ பாண்டா", "text": "குங் பூ பாண்டா\n\nகுங் பூ பாண்டா என்பது 2008இல் வெளியான அதிரடி, நகைச்சுவை, சண்டைக் கலையை மையமாகக் கொண்ட இயங்கு திரைப்படம் ஆகும். இது டிரீம்வொர்க் அணிமேசனால் தயாரிக்கப்பட்டு பாரமவுண்ட் பிக்சர்ஸ்ஆல் வெளியிடப்பட்டது. இது ஜோன் ஸ்டேவின்சனால் இயக்கப்பட்டது. இத்திரைப்படக் கதாப்பாத்திரங்களின் குரல்களை ஜேக் பிளாக், டஸ்டின் கொப்மான், ஏஞ்சலினா ஜோலி, இயன் மக்கசென், சேத் ரோகன், லூசி லியு, டேவிட் கோஸ், டுக் கிம், ஜேம்ஸ் காங், ஜாக்கி சான் ஆகியோர் வழங்கியுள்ளனர்.\n"}
{"id": "301957", "url": "https://ta.wikipedia.org/wiki?curid=301957", "title": "சூரூ மாவட்டம்", "text": "சூரூ மாவட்டம்\n\nசூரூ மாவட்டம் (Churu district) (இந்தி:चुरू जिला) மேற்கு இந்தியாவில் அமைந்துள்ள இராஜஸ்தான் மாநிலத்தின் 33 மாவட்டங்களில் ஒன்றாகும். இம்மாவட்டத் தலைமையிட நகரம் சூரூ ஆகும்.\n\nஇராஜஸ்தான் மாநிலத்தின் வடக்கில், தார் பாலைவனப் பகுதியில் அமைந்த இம்மாவட்டம் பிகானேர் கோட்டத்தில் உள்ளது.\n\nமாவட்டத் தலைமையிட நகரான சூரூவில் ஆண்டுதோறும் நடைபெறும் ஒட்டகத் திருவிழாவில் உலகப் புகழ் பெற்றது.\n\nSection::::அமைவிடம்.\nஇராஜஸ்தான் மாநிலத்தின் வடக்கில் தார் பாலைவனத்தில், ஜங்களாதேஷ் பிரதேசத்தில் அமைந்த சூரூ மாவட்டத்தின் வடக்கில் அனுமான்காட் மாவட்டம், கிழக்கில் அரியானா மாநிலம், தென்கிழக்கில் சுன்சுனூ மாவட்டம் மற்றும் சீகர் மாவட்டம், மேற்கில் பிகானேர் மாவட்டம் மற்றும் நாகவுர் மாவட்டம் எல்லைகளாகக் கொண்டுள்ளது. \n\nSection::::மாவட்ட நிர்வாகம்.\nஇம்மாவட்டம் சூரூ, ரத்தன்கர், தரண்நகர், ராய்கர், ரேணி, சர்தார்சாகர், சுஜன்கர் மற்றும் பிடாசர் என ஏழு வருவாய் வட்டங்களையும் சூரூ, தரண்நகர் மற்றும் சூஜன்கர் என மூன்று நகரங்களையும்; ராய்கர் மற்றும் சர்தார்சாகர் என இரண்டு ஊர்களையும் கொண்டது. \n\nSection::::அரசியல்.\nசூரூ மக்களவைத் தொகுதியும்; சாதுல்பூர், தரண்நகர், சூரூ, ரத்தன்கர், நோகர், பத்ரா, சர்தார்சாகர் மற்றும் சுஜன்கர் என எட்டு சட்டமன்ற தொகுதிகளைக் கொண்டுள்ளது.\n\nSection::::பொருளாதாரம்.\nஇம்மாவட்டத்தில் செம்பு மற்றும் ஜிப்சம் போன்ற கனிம வளங்கள் கிடைக்கிறது. மேலும் கம்பு, பருப்பு வகைகள் பயிரிடப்படுகிறது.\n\nSection::::மக்கள் தொகையியல்.\n2011 ஆம் ஆண்டு இந்திய மக்கள் தொகை கணக்கெடுப்பின் படி இம்மாவட்டத்தின் மொத்த மக்கள் தொகை 2,039,547 ஆக உள்ளது. கிராமப்புறங்களில் 71.75% மக்களும்; நகரப்புறங்களில் மக்களும் 28.25% வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி 6.01% விகிதம் ஆக உயர்ந்துள்ளது. மக்கள் தொகையில் 1,051,446 ஆண்களும்; 988,101 பெண்களும் உள்ளனர். ஆயிரம் ஆண்களுக்கு 940 பெண்கள் என்ற விகிதத்தில் பாலின விகிதம் உள்ளது. 13,835 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 147 மக்கள் வீதம் வாழ்கின்றனர். இம்மாவட்டத்தின் சராசரி படிப்பறிவு 66.75% ஆகவும், ஆண்களின் படிப்பறிவு 78.78% ஆகவும், பெண்களின் படிப்பறிவு 54.04% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 317,813 ஆக உள்ளது. \nSection::::சமயம்.\nஇம்மாவட்டத்தில் இந்து சமயத்தவரின் மக்கள் தொகை 1,777,879 (87.17 %) ஆகவும்; இசுலாமிய சமய மக்கள் தொகை 249,736 (12.24 %) ஆகவும்; சமண சமய , சீக்கிய சமய, கிறித்தவ, பௌத்த சமய மக்கள் தொகை மிகக் குறைவாகவும் உள்ளது.\n\nSection::::மொழிகள்.\nஇராஜஸ்தான் மாநிலத்தின் ஆட்சி மொழியான இந்தி மொழியுடன், பஞ்சாபி, உருது மற்றும் இராச்சசுத்தானி, மார்வாரி போன்ற வட்டார மொழிகளும் இம்மாவட்டத்தில் பேசப்படுகிறது.\n\n\nSection::::வெளி இணைப்புகள்.\n \n"}
{"id": "301964", "url": "https://ta.wikipedia.org/wiki?curid=301964", "title": "கூட்டல்-கழித்தல் குறி", "text": "கூட்டல்-கழித்தல் குறி\n\nகூட்டல்-கழித்தல் குறி அல்லது பிளசு-மைனசு குறி (\"plus-minus sign\" - ±) என்பது பல பொருள்கொண்ட ஒரு கணிதக் குறியாகும்.\nஇக்குறி \"பிளசு அல்லது மைனசு\" (\"plus or minus\") என வாசிக்கப்படுகிறது.\n\nSection::::வரலாறு.\nஅல்லது என்ற பொருள்கொண்ட பிரெஞ்சு வார்த்தை \"ou\" உட்பட்ட இக்குறியின் வடிவம் அதன் கணிதப் பொருளில் 1626 இல் கணிதவியலாளர் ஆல்பெர்டு ஜிரடாலும், இக்குறியின் தற்கால வடிவம் 1631 இலும் பயன்படுத்தப்பட்டது.\n\nSection::::பயன்பாடு.\nSection::::கணிதம்.\nவாய்பாடுகளில் + அல்லது − ஆகிய இரண்டு குறிகளில் ஏதேனும் ஒன்றால் பதிலிடப்படக்கூடிய குறியைக் காட்டுவதற்கு ± பயன்படுத்தப்படும். இக்குறியைக் கொண்ட வாய்ப்பாடுகள் இரு மதிப்புகள் அல்லது இரு சமன்பாடுகளைத் தரும்.\n\nஎடுத்துக்காட்டு:\n\nசைன் சார்பின் டெயிலர் விரிவு:\n\nஇத்தொடரிலுள்ள கூட்டல்-கழித்தல் குறி, இத்தொடரின் உறுப்புகளின் குறி \"+\", \"-\" என மாறி மாறிவரும் என்பதைக் காட்டுகிறது. அதாவது இத்தொடரில்  \"n\" இன் இரட்டை மதிப்புக்கான உறுப்புகள் கூட்டப்படுகின்றன;  \"n\" இன் ஒற்றை மதிப்புக்கான உறுப்புகள் கழிக்கப்படுகின்றன.\n\nSection::::புள்ளியியல்.\nபுள்ளியியலில் தோராயமாக்கத்தில் ஒரு கணியத்தின் எண் மதிப்புடன் சேர்த்து அதன் பிழை எல்லையையும் தரும்போது குறி பயன்படுத்தப்படுகிறது.\nஎடுத்துக்காட்டாக, \"\" என்பது ஒரு கணியத்தின் மதிப்பு 5.5 முதல் 5.9 வரை இருக்கலாம் என்பதைக் குறிக்கிறது.\n\nபிழை எல்லையைக் குறிக்க விழுக்காடும் பயன்படுத்தப்படலாம். எடுத்துக்காட்டாக, என்பது மின்னழுத்தத்தின் அளவு 230 V விட 10% குறைவாகவோ அல்லது கூடுதலாகவோ (207 V to 253 V) இருக்கலாம் என்பதைக் காட்டுகிறது. மேல் வரம்புக்கும் கீழ் வரம்புக்கும் வெவ்வேறான மதிப்புகள் பயன்படுத்தப்படலாம். எடுத்துக்காட்டாக,\nஒரு கணியத்தின் மதிப்பு 5.7 ஆக இருக்கலாம்; அதேசமயம் அதிகபட்சமாக 5.9 ஆகவும், குறைந்தபட்சம் 5.6 ஆகவும் இருக்கலாம் என்பதை எனக் குறிக்கலாம்.\n\nSection::::சதுரங்கம்.\nசதுரங்க விளையாட்டில் வெள்ளைக் காய் ஆட்டக்காரரின் ஆதாயத்தைக் குறிக்க ± குறியும், கருப்புக் காய் ஆட்டக்காரரின் ஆதாயத்தைக் குறிக்க ∓ குறியும் பயன்படுத்தப்படுகின்றன. எனினும் சதுரங்கத்தில் + , – குறிகளே பெரும்பாலும் கையாளப்படுகின்றன. + , − குறிகள், ± , ∓ குறிகளை விட மிக அதிகளவு ஆதாயத்தைக் குறிக்கின்றன..\n\nSection::::கழித்தல்-கூட்டல் குறி.\n\"±\" குறியுடன் இணைத்து பயன்படுத்தப்படும் மற்றொரு குறி கழித்தல்-கூட்டல் குறி (∓). எடுத்துக்காட்டாக \"x ± y ∓ z\" என்ற கோவை, \"\"x\" + \"y\" − \"z\"\" அல்லது/மற்றும் \"\"x\" − \"y\" + \"z\"\" எனப் பொருள்படும். ஆனால் \"\"x\" + \"y\" + \"z\"\" , \"\"x\" − \"y\" − \"z\"\" எனப் பொருள்படாது. \"∓\" குறியில் மேலமைந்துள்ள \"−\" குறியானது \"±\" இலுள்ள \"+\" குறியுடனும், \"∓\" குறியில் கீழமைந்துள்ள \"+\" குறியானது \"±\" இல் இலுள்ள \"-\" குறியுடனும் இணையும். ஒரு கோவையில் இருமுறை \"±\" குறி காணப்படுமானால், அக்கோவை இரண்டு அல்லது நான்கு வெவ்வேறான கோவைகளாகப் பொருள்படுமா என்பதைக் குறியீட்டை மட்டும் கொண்டு கூற முடியாது. குழப்பமின்றி பொருள்கொள்வதற்கு மேலே தரப்பட்டுள்ள எடுத்துக்காட்டை \"\"x\" ± (\"y\" − \"z\")\" என எழுதலாம்.\n\nஇருப்பினும் முக்கோணவியல் முற்றொருமைகளில் \"± , ∓\" இரண்டும் பயன்படுத்தப்படுகின்றன:\n\nஇதிலிருந்து பெறப்படும் சமன்பாடுகள்:\n\nஆனால் கீழுள்ள இரு இரு சமன்பாடுகளாக ஒருபோதும் அமையாது:\n\nஇரு சமன்பாடுகளைத் தரும் மற்றொரு எடுத்துக்காட்டு:\n\nஇதிலிருந்து பெறப்படும் இரு சமன்பாடுகள்:\n\nSection::::ஒத்த எழுத்துருக்கள்.\nகூட்டல்-கழித்தல் மற்றும் கழித்தல்-கூட்டல் குறிகள் முறையே, சீன எழுத்துமுறையிலுள்ள 土, 干 இரண்டையும் ஒத்துள்ளன.\n"}
{"id": "301967", "url": "https://ta.wikipedia.org/wiki?curid=301967", "title": "கர்ணி மாதா கோயில்", "text": "கர்ணி மாதா கோயில்\n\nகர்ணி மாதா கோயில் (Karni Mata Temple - (இந்தி: करणी माता मंदिर) மேற்கு இந்தியாவின், பிகானேர் மாவட்டத்தின் தலைமையிடமான பிகானேர் நகரத்திலிருந்து முப்பது கிலோ மீட்டர் தொலைவில் தேஷ்னோக் எனுமிடத்தில் அமைந்த துர்க்கை கோயிலாகும். இக்கோயிலை எலிக் கோயில் என்றும் அழைக்கப்படுகிறது. \n\nகர்ணி மாதா கோயிலில் ஏறத்தாழ 20,000 வழிபாட்டிற்குரிய கருப்பு எலிகள் இருப்பதாக கணிக்கப்பட்டுள்ளது.\nஇக்கோயில் மத்திய மற்றும் மேற்கு இந்தியாப் பகுதி மக்களின் ஆன்மீக சுற்றுலாத் தலமாக உள்ளது.\n\nSection::::கட்டிடக்கலை.\nகோயிலின் கட்டிட அமைப்பு முகலாயக் கட்டிடக்கலை மற்றும் இராஜபுத்திர கட்டிடக்கலையுடன் கட்டப்பட்டுள்ளது. பிகானேர் மன்னர் கங்கா சிங் என்பவர் இக்கோயிலை முதலில் கட்டினார்.\n\nSection::::வழிபாடு.\nபக்தர்கள் கர்ணி மாதா கோயிலின் மூலவர் துர்கையை வழிபடுவதுடன், கோயிலில் குடிகொண்டிருக்கும் எலிகளுக்கு பிடித்தமான இனிப்பு பலகாரங்கள், பால் போன்றவற்றை உணவாக வழங்கி வழிபடுகின்றனர்.\n\nSection::::திருவிழாக்கள்.\nகர்ணி மாதா கோயில் திருவிழா ஆண்டிற்கு இருமுறை நடத்தப்படுகிறது.\n\n\n\n"}
{"id": "301975", "url": "https://ta.wikipedia.org/wiki?curid=301975", "title": "ஜோஸ்ட் கிப்பர்ட்", "text": "ஜோஸ்ட் கிப்பர்ட்\n\nபேராசிரியர் ஜோஸ்ட் கிப்பர்ட் (), 1956-ஆம் ஆண்டு மார்ச் மாதம் 12-ஆம் தேதி, வின்ஸ்–நிய்டர்வெனிகர்ன் (பின்னர் ஹட்டிங்கனுடன் இணைக்கப்பட்டது) என்னும் ஊரில் பிறந்தார். இவர் ஜெர்மானிய மொழியியல் அறிஞர், காக்கசிய மொழி – பண்பாட்டு ஆய்வறிஞர் ஆவார். மேலும் பிராங்க்ஃபுர்ட்டில் உள்ள கோயத் பல்கலைக்கழகத்தின் தரகு - ஆய்வு மொழியியல் நிறுவனத்தில் ஒப்பாய்வு மொழியியல் பேராசிரியராகப் பணியாற்றி வருகின்றார்.\n\n"}
{"id": "301981", "url": "https://ta.wikipedia.org/wiki?curid=301981", "title": "சியுசு", "text": "சியுசு\n\nசியுசு என்பவர் கிரேக்க பழங்கதைகளில் வரும் வானம் மற்றும் இடியின் கடவுள் ஆவார். இவர் ரோமப் பழங்கதைகளில் வரும் யூபிடருக்கு சமமானவர். ஒலிம்பிய மலையில் இருக்கும் சியுசு அனைத்து கிரேக்கக் கடவுள்களுக்கும் அரசர் ஆவார். இவர் குரோனசு மற்றும் ரியா ஆகிய டைடன்களின் கடைசி மகன் ஆவார். இவருக்கு பல மனைவிகள் இருந்தாலும் அவர்களுள் எரா முதன்மையானவராகக் கருதப்படுகிறார். சியுசு பல பெண்கள் மேல் மோகம் கொண்டு அவர்களுடன் பலவிதங்களில் உறவாடினார். அதன் மூலம் அவருக்குப் புகழ்பெற்ற பல கடவுள்கள் மற்றும் வீரர்கள் பிறந்தனர். சியுசு பெரும்பாலும் நின்ற கோலத்தில் உயர்த்திய வலது கையில் இடி ஆயுதத்தை தாங்கியவாறும் அல்லது சிம்மாசனத்தில் அமர்ந்தவாறும் வர்ணிக்கப்படுகிறார்.\n\nSection::::பிறப்பு.\nதன் தந்தை யுரேனசை வீழ்த்தி ஆட்சியைப் பிடித்த குரோனசு அதேபோன்று தனக்கும் நேரும் என்று தன் பெற்றோர் மூலம் அறிந்து கொண்டார். அதனால் தனக்குப் பிறந்த எரா, இசுடியா, டிமிடர், பொசைடன் மற்றும் ஏடிசு ஆகிய ஐந்து குழந்தைகளையும் விழுங்கி விட்டார். ஆறாவது குழந்தையான சியுசை ரேயா காப்பாற்ற நினைத்தார். அதற்காக கையா ஒரு திட்டம் தீட்டினார். அதன்படி ரேயா ஒரு கல்லில் துணியைச் சுற்றி குழந்தை என்று கூறி குரோனசை ஏமாற்றிவிடுகிறார். பிறகு க்ரீட் தீவில் உள்ள இடா மலைச்சிகரத்தின் குகையில் சியுசை மறைத்து வைத்துவிட்டுச் சென்றார் ரேயா. அதன் பிறகு சியுசை கயா வளர்த்ததாகக் கூறப்படுகிறது. \n\nSection::::கடவுள்களின் அரசன்.\nசியுசு ஆடவனாக வளர்ந்ததும் தன் தந்தை குரோனசின் வயிற்றை கிழித்து தன் சகோதரர்களை விடுவித்தார். சில கதைகளில் ஓசனசின் மகள் மெட்டிசு குரோனசிற்கு மருந்து கலந்த பானத்தை கொடுத்ததாகவும் அதனால் அவருக்கு வாந்தி ஏற்பட்டு அதன் மூலம் சியுசின் சகோதரர்கள் விடுபட்டதாகவும் கூறப்படுகிறது. பிறகு சியுசு பாதாள உலகமான டார்டரசுக்குச் சென்றார். அங்கு காவலன் கேம்பேயை கொன்று, கையாவின் அசுர பிள்ளைகளான கைகான்ட்சுகள், எகாடோஞ்சிர்கள் மற்றும் சைக்ளோப்சுகள் ஆகியோரை விடுவித்தார்.\n\nஇதற்கு பரிசாக சைக்ளோப்சுகள் இடி ஆயுதத்தை சியுசிற்கு வழங்கினர். பிறகு சியுசு தன் சகோதரர்கள் மற்றும் கையாவின் அசுர பிள்ளைகளின் உதவியுடன் குரோனசையும் மற்ற டைட்டன்களையும் வீழ்த்தினார். இவர்களிடையே நடந்த போர் டைடனோமாச்சி என அழைக்கப்படுகிறது. பிறகு தோற்ற டைட்டன்கள் அனைவரும் டார்டரசில் அடைக்கப்பட்டனர். ஆனால் சியுசிற்கு ஆதரவளித்த ஓசனசு, ஈலியோசு, அட்லசு, ப்ரோமித்தியுசு, எபிமித்தியூசு மற்றும் மினொயித்தியசு ஆகிய டைட்டன்கள் மட்டும் அடைக்கப்படவில்லை.\n\nபோருக்குப் பிறகு சியுசு தன் சகோதரர்களுடன் உலகை பகிர்ந்து கொண்டார். அதன்படி வானம் சியுசுக்கும், கடல் பொசைடனுக்கும் பாதாளம் ஏடிசுக்கும் கிடைத்தது.\n\nதம் டைட்டன் பிள்ளைகளை பாதாளத்தில் அடைத்ததால் கோபம் கொண்ட கையா, தம் அரக்கப் பிள்ளைகளான டைஃபோன் மற்றும் எச்சிட்னாவை அனுப்பினார். அவர்கள் சியுசுடன் போரிட்டனர். இறுதியில் டைஃபோனை வீழ்த்திய சியுசு அவரை ஏட்னா மலைச்சிகரத்தின் கீழ் அடைத்து வைத்தார். ஆனால் எசிட்னா மற்றும் அவர் பிள்ளைகள் மீது இரக்கம் கொண்ட சியுசு அவர்களை உயிருடன் விட்டுவிட்டார்.\n\nSection::::எராவுடன் திருமணம்.\nசியுசு தன் சகோதரி எராவின் மேல் காதல் கொண்டார். முதலில் எரா சியுசின் காதலை ஏற்க மறுக்கிறார். பிறகு சியுசு தன்னை ஒரு சிறிய குயிலாக உருமாற்றிக்கொண்டு தன் உடல் குளிரால் நடுங்குவது போல் பாசாங்கு செய்தார். அதன் மீது இரக்கம் கொண்ட எரா, அதற்கு சூடு உண்டாவதற்காக தம் உடைகளைக் களைந்து அதைத் தன் மார்போடு அணைத்துக்கொண்டார். அப்போது சியுசு தன் உண்மையான உருவிற்கு மாறினார். இதனால் வெட்கப்படும் எரா சியுசுடன் உறவாடினார். பிறகு அவரை மணந்துகொண்டார். \n\nசியுசு பல பெண்கள் மேல் காமம் கொண்டு அவர்களுடன் உறவாடினார். அந்தப் பெண்களின் மீது பொறாமை கொண்ட எரா அவர்களையும் அவர்களது குழந்தைகளையும் பலவிதங்களில் சபிக்கிறார். மேலும் சியுசை எப்போதுமே கண்கொத்திப் பாம்பு போல கண்காணித்துக் கொண்டிருந்தார் எரா. இதனால் சியுசு எராவின் பார்வையில் இருந்து தப்பிப்பதற்காகப் பல உருவங்கள் எடுத்து பல பெண்களுடன் உறவாடினார்.\n\nSection::::சியுசின் காம விளையாட்டுக்கள்.\nபன்னிரு டைட்டன்களில் ஒருவரான கோயசு மற்றும் ஃபோபே ஆகியோரின் மகள் லெடோ. அவள் அழகில் மயங்கிய சியுசு அவளுடன் உறவாடினான். லெடோ மூலம் அப்பல்லோ மற்றும் ஆர்ட்டெமிசு ஆகிய இரட்டை குழந்தைகளின் தந்தையானார் சியுசு. இவர்கள் பிற்காலத்தில் கதிரவன் மற்றும் நிலா கடவுள்களாயினர். \n\nஅரசன் தெசிதியுசின் மகள் லெடா. அவள் மீது காமம் கொண்ட சியுசு அன்னம் உருவில் வந்து அவளுடன் உறவாடினார். லெடா மூலம் எலன், கிளைடெம்னெசுட்ரா, கேசுடர், போலக்சு ஆகிய குழந்தைகளின் தந்தையானார் சியுசு. பிற்காலத்தில் சியுசு காசுடர் மற்றும் போலக்சு ஆகிய இருவரையும் சேர்த்து வானத்தில் மிதுனம் என்னும் விண்மீன் கூட்டமாக அமர்த்தினார்.\nஅரசன் ஆக்ரீசியசின் மகள் தானே. அவள் மீது காமம் கொண்டார் சியுசு. அவள் சிறையில் இருந்ததால் அவள் மீது தங்க மழையாக பொழிந்து சியுசு உறவாடினார். அதன் மூலம் தானேவிற்கு மாவீரன் பெர்சியுசு பிறந்தான். இவன் பிற்காலத்தில் கார்கன் சகோதரிகளுள் ஒருவரான மெடுசாவின் தலையைக் கொய்தான்.\n\nஎலக்ட்ரியோனின் மகள் அல்கிமி மேல் காமம் கொண்ட சியுசு அவள் கணவனான அம்ஃபிட்ரியோனின் உருவத்தில் வந்து அவளுடன் உறவாடினார். அதன் மூலம் மாவீரன் எராகில்சு பிறந்தான். இவன் பின்னாளில் பல சாகசங்கள் புரிந்தான். \n\nலைகாவோனின் மகள் காலிசுடோ. அவள் மீது காமம் கொண்ட சியுசு எராவின் பார்வையில் இருந்து தப்பிப்பதற்காக சந்திர கடவுள் ஆர்டமீசின் உருவெடுத்தார். பிறகு காலிசுடோ குளித்துக்கொண்டிருந்த போது அங்கு வந்த சியுசு தன் உண்மையான உருவிற்கு மாறி அவருடன் உறவாடினார். அதன் மூலம் ஆர்கசு என்பவன் பிறந்தான். பிறகு நடந்த உண்மைகளை அறிந்த எரா காலிசுடோவை கரடியாக மாறும்படி சாபமிடுகிறார். இறுதியாக சியுசு காலிசுடோ மற்றும் ஆர்கசை வானத்தில் விண்மீன் கூட்டமாக அமர்த்தினார்.\n\nஏக்னோர் என்னும் அரசனின் மகள் யூரோப்பா. அவள் மீது காமம் கொண்ட சியுசு வெள்ளைக் காளையாக மாறி அவளை சுமந்துக் கொண்டு கிரீட் தீவிற்கு சென்றார். பிறகு தன் உண்மையான உருவிற்கு மாறி யூரோப்பாவுடன் உறவாடினார். அதன் மூலம் மினோசு, ரடமந்தைசு மற்றும் சர்பெடான் ஆகியோர் பிறந்தனர். இவர்கள் மூவரும் பிற்காலத்தில் இறப்பின் நீதிபதிகளாயினர்.\n\nசிறு கடவுள் எக்கோவுடன் சியுசு உறவாடிக்கொண்டிருந்தார். அதையறிந்த எரா சியுசை திரும்பி வருமாறு அழைத்தார். ஆனால் எக்கோ சியுசை செல்லவிடாமல் தொடர்ந்து அவருடன் பேசிக்கொண்டே இருந்தார். இதனால் கோபப்படும் எரா எக்கோவை மற்றவர்கள் கூறும் இறுதிச்சொற்களை மீண்டும் எதிரொலிக்குமாறு சாபம் வழங்கினார். \n\nடிரோசு மற்றும் கெல்லிர்வோயேவின் மகன் கானிமிடெ. அவன் மிகவும் அழகாக இருந்ததால் அவன்மீது காமம் கொண்ட சியுசு கழுகு உருவம் கொண்டு ஒலிம்பிய மலைக்கு கடத்திச் சென்று அவனுடன் ஓரினச்சேர்க்கையில் ஈடுபட்டார். பிறகு அவனுக்கு சாகா வரம் மற்றும் என்றும் இளமையாக இருக்கும் வரத்தை சியுசு அருளினார். பிறகு அவனை வானத்தில் கும்பம் என்னும் விண்மீன் கூட்டமாக அமர்த்தினார்.\n\nநியாபகத்தின் டைட்டன் கடவுளான நெமோசனுடன் சியுசு ஒன்பது இரவுகள் உறவாடினார். அதன்மூலம் ஒன்பது மூசுகள் பிறந்தனர்.\n\nSection::::சியுசு மற்றும் பிற கடவுள்கள் ஒற்றுமை.\nசியுசு ரோமக் கடவுளான யூபிடர், எகிப்திய கடவுள் அம்மோன், இந்துக் கடவுள் தேவேந்திரன் ஆகியோருடன் ஒப்பிடப்படுகிறார். மேலும் கிறித்தவ புனித நூலான விவிலியத்தில் வரும் பார்னபாசு என்பவர் சியுசுடன் ஒப்பிடப்படுகிறார்.\n"}
{"id": "301982", "url": "https://ta.wikipedia.org/wiki?curid=301982", "title": "கையா", "text": "கையா\n\nகையா (Gaia (mythology)) என்பவர் கிரேக்கத் தொன்மவியலில் காணப்படும் ஒரு பெண் கடவுள் ஆவார். இவர் பூமியின் கடவுளும் ஆரம்பகால கடவுள்களுள் ஒருவரும் ஆவார். உரோமத் தொன்மவியலில் இவருக்கு ஒப்பானவர் டெரா ஆவார். கிரேக்கத் தொன்மவியலில் வானத்திற்கும் சொர்க்கத்திற்குமான கடவுளான் யுரேனஸ் இவருடைய கணவர் ஆவார். யுரேனசு மற்றும் கையாவின் சேர்க்கையால் பன்னிரு டைட்டன்கள் மற்றும் பல அரக்கர்கள் பிறந்தனர். ஆரம்பகால கடல் கடவுளான போன்டசு மற்றும் கையாவின் சேர்க்கையால் கடல் கடவுள்கள் பிறந்தனர். இதனால் கையாவே உலகில் உள்ள அனைத்து உயிர்களுக்கும் தாயாக இருக்கிறார். \n\nSection::::பெயர்க்காரணம்.\nகிரேக்கச் சொல்லான \"γαῖα\" (கையா) இச்சொல்லின் கருத்து பூமி அல்லது புவி ஆகும்.\n\n"}
{"id": "301997", "url": "https://ta.wikipedia.org/wiki?curid=301997", "title": "ஜோத்பூர் மாவட்டம்", "text": "ஜோத்பூர் மாவட்டம்\n\nஜோத்பூர் மாவட்டம் (Jodhpur District) மேற்கு இந்தியாவில் அமைந்துள்ள இராஜஸ்தான் மாநிலத்தின் 33 மாவட்டங்களில் ஒன்றாகும். இம்மாவட்டத் தலைமையிட நகரம் ஜோத்பூர் ஆகும்.\nஇராஜஸ்தான் மாநிலத்தின் மேற்கு பகுதியில் தார் பாலைவனத்தில் அமைந்த இம்மாவட்டம் ஜோத்பூர் கோட்டத்தில் உள்ளது. \n\nஇராஜஸ்தான் மாநிலத்தில் மக்கள் தொகையில் ஜோத்பூர் மாவட்டம் மூன்றாவது இடத்தில் உள்ளது. \n\nமார்வார் பகுதியில் வரலாற்று சிறப்பு மிக்க மையமாக ஜோத்பூர் மாவட்டம் திகழ்கிறது. கி பி 6 முதல் 13-வது நூற்றாண்டு முடிய பிரதிகார குல இராஜபுத்திர மன்னர்களின் தலைநகராக ஜோத்பூர் மாவட்டத்தின் பண்டைய மந்தோர் நகரம் விளங்கியது. 15-வது நூற்றாண்டில் ரத்தோர் குல இராஜபுத்திர மன்னர் ராவ் ஜோதா என்பவர் ஜோத்பூர் நகரத்தை நிறுவி, மார்வார் நாட்டின் தலைநகராக்கி, ரத்தோர் அரச மரபினர் 1948-முடிய ஆண்டனர்.\nSection::::அமைவிடம்.\nஇராஜஸ்தான் மாநிலத்தின் மேற்கு பகுதியில் தார் பாலைவனத்தில் அமைந்த ஜோத்பூர் மாவட்டத்தின் வடக்கில் பிகானேர் மாவட்டம், வடகிழக்கில் நாகவுர் மாவட்டம், தென்கிழக்கிலும், தெற்கிலும் அஜ்மீர் மாவட்டம், தென்மேற்கில் பாலி மாவட்டம், மேற்கிலும், வடமேற்கிலும் ஜெய்சல்மேர் மாவட்டம் எல்லைகளாக அமைந்துள்ளது.\nSection::::மாவட்ட நிர்வாகம்.\nஜோத்பூர் மாவட்டத்தை நிர்வாக வசதிக்காக ஏழு உட்கோட்டங்களாகவும்; ஜோத்பூர், போபால்காட், பவாடி, லூனி, ஓசியான், பலோடி, பிலாரா, செர்காட், மெந்தர், பாப் மற்றும் பலேஷ்வர் என 11 வருவாய் வட்டங்களாகவும் பிரிக்கப்பட்டுள்ளது.\n\nஅனைத்து வருவாய் வட்டங்களும் ஒரு ஊராட்சி ஒன்றியங்களைக் கொண்டுள்ளது.\nஜோத்பூர் நகரம் ஒரு மாநகராட்சி மன்றமாகும். \nபிலாரா, பலோடி மற்றும் பிபர்நகரம் நகராட்சி மன்றங்களைக் கொண்டுள்ளது. இம்மாவட்டத்த்தின் 1,794 கிராமங்கள், 351 ஊராட்சி மன்றங்களின் நிர்வாகத்தில் இயங்குகிறது.\n\nSection::::அரசியல்.\nஜோத்பூர் மாவட்டம் பலோடி, லோகாவாட், செர்கர், சர்தார்புரா, ஜோத்பூர், லூனி, சூர்சாகர், பொக்ரான் என எட்டு சட்டமன்றத் தொகுதிகளையும்; ஜோத்பூர் மக்களவைத் தொகுதியும் கொண்டது.\n\nSection::::பொருளாதாரம்.\nSection::::சுற்றுலாத் துறை.\nஜோத்பூர் நகரம் நீல நிற நகரம் என்றும் சூரிய நகரம் என்றும் பெருமையாக அழைக்கப்படுகிறது. இங்குள்ள அழகிய பெரும் கோட்டைகளும், அரண்மனைகளும் சுற்றுலாப் பயணிகளை கவரும் வண்ணம் உள்ளது.\nதார் பாலைவனத்தில் நடக்கும் ஒட்டகத் திருவிழா உலகப் புகழ் பெற்றது.\n\nSection::::மக்கள் தொகையியல்.\n2011 ஆம் ஆண்டு இந்திய மக்கள் தொகை கணக்கெடுப்பின் படி இம்மாவட்டத்தின் மொத்த மக்கள் தொகை 3,687,165 ஆக உள்ளது. கிராமப்புறங்களில் 65.70% மக்களும்; நகரப்புறங்களில் 34.30% மக்களும் வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி 27.74% விகிதம் ஆக உயர்ந்துள்ளது. மக்கள் தொகையில் 1,923,928 ஆண்களும்; 1,763,237 பெண்களும் உள்ளனர். ஆயிரம் ஆண்களுக்கு 916 பெண்கள் என்ற விகிதத்தில் பாலின விகிதம் உள்ளது. 22,850 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 161 மக்கள் வீதம் வாழ்கின்றனர். இம்மாவட்டத்தின் சராசரி படிப்பறிவு 65.94% ஆகவும், ஆண்களின் படிப்பறிவு 78.95% ஆகவும், பெண்களின் படிப்பறிவு 51.83% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 606,490 ஆக உள்ளது. \nSection::::சமயம்.\nஇம்மாவட்டத்தில் இந்து சமயத்தவரின் மக்கள் தொகை 3,224,399 (87.45 %) ஆகவும்; இசுலாமிய சமய மக்கள் தொகை 411,55% (11.16 %) ஆகவும்; சமண சமய மக்கள் தொகை 36,697 (1.00 %) ஆகவும்; சீக்கிய, கிறித்தவ, பௌத்த சமய மக்கள் தொகை மிகக் குறைவாகவும் உள்ளது.\n\nSection::::மொழிகள்.\nஇராஜஸ்தான் மாநிலத்தின் ஆட்சி மொழியான இந்தி மொழியுடன், உருது மற்றும் இராச்சசுத்தானி, மார்வாரி போன்ற வட்டார மொழிகளும் இம்மாவட்டத்தில் பேசப்படுகிறது.\n\n"}
{"id": "301999", "url": "https://ta.wikipedia.org/wiki?curid=301999", "title": "நாகவுர் மாவட்டம்", "text": "நாகவுர் மாவட்டம்\n\nநாகவுர் மாவட்டம் (Nagaur District) மேற்கு இந்தியாவில் அமைந்துள்ள இராஜஸ்தான் மாநிலத்தின் 33 மாவட்டங்களில் ஒன்றாகும். இம்மாவட்டத் தலைமையிட நகரம் நாகவுர் ஆகும். இராஜஸ்தான் மாநிலத்தின் பகுதியில் அமைந்த இம்மாவட்டம் அஜ்மீர் கோட்டத்தில் உள்ளது. இராஜஸ்தான் மாநிலத்தில் வடமேற்கில் தார் பாலைவனத்தில் மார்வார் பிரதேசத்தில் நாகவுர் மாவட்டம் அமைந்துள்ளது\n\nSection::::அமைவிடம்.\nநாகவுர் மாவட்டத்தின் வடக்கில் சூரூ மாவட்டம், வடமேற்கில் பிகானேர் மாவட்டம், வடகிழக்கில் சீகர் மாவட்டம், கிழக்கில் ஜெய்ப்பூர் மாவட்டம், தென்கிழக்கில் அஜ்மீர் மாவட்டம், தெற்கில் பாலி மாவட்டம், மேற்கிலும், தென்மேற்கிலும் ஜோத்பூர் மாவட்டம் எல்லைகளாக அமைந்துள்ளது.\n\nஇராஜஸ்தான் மாநிலத்தில் வடமேற்கில் தார் பாலைவனத்தில் மார்வார் பிரதேசத்தில் நாகவுர் மாவட்டம் அமைந்துள்ளது. இந்தியாவின் பெரிய உப்பு ஏரியான சாம்பார் ஏரி மாவட்டத்தின் தென்மேற்குப் பகுதியில் அமைந்துள்ளது.\n\nSection::::மாவட்ட நிர்வாகம்.\nநாகவுர் மாவட்டம் நாகவுர், கின்விசார், ஜெயமால், மெர்தா, தேகானா, தித்வானா, லாட்வுன், பர்பத்சார், மக்ரானா, நவா, ரியான் பாரி என 11 வருவாய் வட்டங்களைக் கொண்டது. \nமேலும் 11 ஊராட்சி ஒன்றியங்களும் 1607 கிராமங்களையும் கொண்டுள்ளது.\n\nSection::::மக்கள் தொகையியல்.\n2011 ஆம் ஆண்டு இந்திய மக்கள் தொகை கணக்கெடுப்பின் படி இம்மாவட்டத்தின் மொத்த மக்கள் தொகை 3,307,743 ஆக உள்ளது. கிராமப்புறங்களில் 80.74% மக்களும்; நகரப்புறங்களில் 19.26% மக்களும் வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி விகிதம் 19.20% ஆக உயர்ந்துள்ளது. மக்கள் தொகையில் 1,696,325 ஆண்களும்; 1,611,418 பெண்களும் உள்ளனர். ஆயிரம் ஆண்களுக்கு 950 பெண்கள் என்ற விகிதத்தில் பாலின விகிதம் உள்ளது. 17,718 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 187 மக்கள் வீதம் வாழ்கின்றனர். இம்மாவட்டத்தின் சராசரி படிப்பறிவு 62.80% ஆகவும், ஆண்களின் படிப்பறிவு 77.17% ஆகவும், பெண்களின் படிப்பறிவு 47.82% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 507,176 ஆக உள்ளது. \nSection::::சமயம்.\nஇம்மாவட்டத்தில் இந்து சமயத்தவரின் மக்கள் தொகை 2,833,443 (85.66 %) ஆகவும்; இசுலாமிய சமய மக்கள் தொகை 454,487 (13.74 %) ஆகவும்; சமண சமய மக்கள் தொகை 12,940 (0.39 %) ஆகவும்; சீக்கிய சமய, கிறித்தவ, பௌத்த சமய மக்கள் தொகை மிகக் குறைவாகவும் உள்ளது.\n\nSection::::மொழிகள்.\nஇராஜஸ்தான் மாநிலத்தின் ஆட்சி மொழியான இந்தி மொழியுடன், பஞ்சாபி, உருது மற்றும் இராச்சசுத்தானி, மார்வாரி போன்ற வட்டார மொழிகளும் இம்மாவட்டத்தில் பேசப்படுகிறது.\n\n\nSection::::வெளி இணைப்புகள்.\n \n"}
{"id": "302001", "url": "https://ta.wikipedia.org/wiki?curid=302001", "title": "வி. காராளசிங்கம்", "text": "வி. காராளசிங்கம்\n\nவைத்தியநாதன் காராளசிங்கம் (\"Vaithianathan Karalasingham\", சூலை 1921 – 8 செப்டம்பர் 1983) இலங்கைத் தமிழ் இடதுசாரி அரசியல்வாதியும், எழுத்தாளரும், வழக்கறிஞரும் ஆவார். லங்கா சமசமாஜக் கட்சியின் முக்கிய உறுப்பினராக இருந்தவர்.\n\nSection::::வாழ்க்கைச் சுருக்கம்.\nகாராளசிங்கத்தின் தந்தை வைத்தியநாதன் ஓரு அரச ஊழியர் ஆவார். இவர் நாட்டின் பல பாகங்களிலும் பணியாற்றியவர். இதனால், காராளசிங்கம் களுத்துறை, பன்னிப்பிட்டி, ஆகிய இடங்களிலும், பின்னர் கொழும்பு ஆனந்தா கல்லூரியிலும் கல்வி கற்றார். ஆனந்தா கல்லூரியில் இவர் \"கார்லோ\" என அழைக்கப்பட்டார். இவருக்கு வி. பாலசிங்கம், வி தனபாலசிங்கம் உட்பட மூன்று சகோதரர்கள்.\n\nகாராளசிங்கத்திற்கு நீனா, சக்கரவர்த்தி என இரு பிள்ளைகள் உள்ளனர்.\n\nSection::::அரசியலில்.\nகாராளசிங்கம் 1939 இல் லங்கா சமசமாஜக் கட்சியில் சேர்ந்தார். இரண்டாம் உலகப் போர் 1939 செப்டம்பரில் ஆரம்பித்த போது, சமசமாசக் கட்சி அதற்கெதிராகக் குரல் கொடுத்தது.. 1939/40 காலகட்டத்தில் நாட்டில் இடம்பெற்ற வேலைநிறுத்தங்களுக்கு சமசமாசக் கட்சியினர் ஆதரவாக இருந்தனர். 1940 இல் இக்கட்சி தடை செய்யப்பட்டது. இதன் தலைவர்களான கொல்வின் ஆர். டி. சில்வா, பிலிப் குணவர்தனா, என். எம். பெரேரா, எட்மண்ட் சமரக்கொடி ஆகியோர் 1940 சூனில் கைது செய்யப்பட்டனர். லெஸ்லி குணவர்தனா தலைமறைவானார். போகம்பரை சிறையில் இருந்த நான்கு தலைவர்களும் 1942 ஏப்ரல் 7 இல் சிறையில் இருந்து தப்பினர். இவர்களில் கொல்வின் ஆர். டி. சில்வா, என். எம். பெரேரா, குணவர்தனா ஆகியோர் இந்தியாவுக்குத் தப்பிச் சென்றனர்.\n\nகாராளசிங்கம் 1941 இல் மும்பை சென்றார். அங்கு அவர் இந்திய-இலங்கை புரட்சித் தலைமையை ஏற்படுத்தினார். இந்தியாவில், 1942 ஏப்ரலில் சமசமாசக் கட்சி ஐக்கிய மாகாணங்கள் மற்றும் பிகார் போல்செவிக் லெனினியக் கட்சி, போல்செவிக் மஸ்தூர் கட்சி ஆகியவற்றுடன் இணைந்து, இந்திய, இலங்கை, பர்மிய போல்செவிக்-லெனினியக் கட்சி என்ற புதிய கட்சியை உருவாக்கினர். காராளசிங்கம் இக்கட்சியின் நிறுவனர்களில் ஒருவர் ஆவார். 1943 இல் கொல்வின் ஆர். டி. சில்வா, என். எம். பெரேரா, குணவர்தனா ஆகியோர் இந்தியக் காவல்துறையினரால் கைது செய்யப்பட்டு இலங்கைக்கு நாடு கடத்தப்பட்டனர். ஏனையோர் இந்தியாவில் தங்கியிருந்து போல்செவிக்-லெனினியக் கட்சியை வளர்த்தெடுப்பதில் தீவிரமாக ஈடுபட்டனர். காராளசிங்கம் கொல்கத்தாவைத் தலைமையகமாகக் கொண்டு \"Permanent Revolution\" என்ற பத்திரிகையை 1943 முதல் 1945 வரை வெளியிட்டார். 1945 மார்ச் மாதத்தில் காராளசிங்கம் மும்பையில் கைது செய்யப்பட்டு இலங்கைக்கு நாடு கடத்தப்பட்டார். இலங்கையில் பதுளையில் சிறை வைக்கப்பட்டார்.\n\nகாராளசிங்கம் போல்செவிக்-லெனினியக் கட்சியின் இலங்கைக் கிளையின் செயலாளராக 1945 ஆம் ஆண்டிலும், 1947-48 இல் மத்திய குழு உறுப்பினராகவும் செயல்பட்டார். \"New Spark\" என்ற பத்திரிகையை 1947–48 காலப்பகுதியில் நடத்தினார். 1944, 1947, 1948 ஆம் ஆண்டுகளில் கட்சியின் மாநாடுகளில் பங்குபற்றினார். 1951 இல் நான்காம் அனைத்துலகத்தின் மூன்றாவது உலக காங்கிரசில் பங்குபற்றினார். 1952 முதல் 1958 வரை பிரித்தானியாவில் சட்டம் பயின்று, இலங்கை திரும்பி மீயுயர் நீதிமன்ற வழக்கறிஞரானார்.\n\nSection::::தேர்தலில்.\nகாராளசிங்கம் சமசமாசக் கட்சியின் வேட்பாளராக காங்கேசன்துறையில் மார்ச் 1960 நாடாளுமன்றத் தேர்தலில் போட்டியிட்டு, இலங்கைத் தமிழரசுக் கட்சி தலைவர் செல்வநாயகத்திடம் தோற்றார்.\n\n1960 மே மாதத்தில் சமசமாசக் கட்சித் தலைவர்கள் என். எம். பெரேரா, கொல்வின் ஆர். டி. சில்வா, பிலிப் குணவர்தனா ஆகியோர் இலங்கை சுதந்திரக் கட்சியுடன் கூட்டணி அமைத்து 1960 சூலையில் நடந்த தேர்தலில் ஆட்சியைக் கைப்பற்றினர். இக்கூட்டணி ஆட்சியை எதிர்த்த சமசமாசக் கட்சியின் மெரில் பெர்னாண்டோ, காராளசிங்கம், சமரக்கொடி பாலா தம்பு ஆகியோர் கட்சியில் இருந்து விலகி இலங்கை புரட்சிகர சமசமாசக் கட்சி என்ற புதிய கட்சியை ஆரம்பித்தனர். 1964 டிசம்பரில், இக்கட்சியின் நாடாளுமன்ற உறுப்பினர்களான பெர்னாண்டோ, சமரக்கொடி மற்றும் இலங்கை சுதந்திரக் கட்சியின் வேறு சிலரும் இணைந்து சிறிமாவோ பண்டாரநாயக்காவின் அரசாசன உரைக்கு எதிராக வாக்களித்து, ஆட்சியைக் கவிழ்த்தனர்.\n\nகாராளசிங்கம் 1965 தேர்தலில் காங்கேசன்துறைத் தொகுதியில் போட்டியிட்டு செல்வநாயகத்திடம் மீண்டும் தோற்றார். காராளசிங்கம் 1966 இல் மீண்டும் சமசமாசக் கட்சியில் இணைந்தார்.\n\nகாராளசிங்கம் 1970 தேர்தலில் உடுவில் தொகுதியில் போட்டியிட்டு வி. தர்மலிங்கத்திடம் தோற்றார்.\n\n1970 இல் சிறிமாவோ பண்டாரநாயக்காவின் தலைமையிலான கூட்டணி அரசில் சமசமாசக் கட்சி பங்கேற்றது. காராளசிங்கம் 1970களில் அரசு இதழின் ஆசிரியக் குழுவில் இடம்பெற்றிருந்தார். 1970-75 காலப்பகுதியில் எயார் சிலோன் நிறுவனத்தின் பணிப்பாளராகப் பணியாற்றினார்.\n\n"}
{"id": "302006", "url": "https://ta.wikipedia.org/wiki?curid=302006", "title": "தௌசா மாவட்டம்", "text": "தௌசா மாவட்டம்\n\nதௌசா மாவட்டம் (Dausa District) மேற்கு இந்தியாவில் அமைந்துள்ள இராஜஸ்தான் மாநிலத்தின் 33 மாவட்டங்களில் ஒன்றாகும். இராஜஸ்தானில் பரப்பளவிலும், மக்கள் தொகையிலும் மிகவும் சிறிய மாவட்டமாகும். இம்மாவட்டத் தலைமையிட நகரம் தௌசா ஆகும். தௌசா நகரம் ஜெய்பூரிலிருந்து 55 கிலோ மீட்டர் தொலைவில் உள்ளது. இராஜஸ்தான் மாநிலத்தின் வடகிழக்கு பகுதியில் அமைந்த இம்மாவட்டம் ஜெய்ப்பூர் கோட்டத்தில் உள்ளது. \n\nSection::::அமைவிடம்.\nதௌசா மாவட்டத்தின் வடக்கில் அல்வார் மாவட்டம், வடகிழக்கில் பரத்பூர் மாவட்டம், தென்கிழக்கில் கரௌலி மாவட்டம், தெற்கில் சவாய் மாதோபூர் மாவட்டம், மேற்கில் ஜெய்ப்பூர் மாவட்டம் எல்லைகளாக உள்ளது.\n\nSection::::மாவட்ட நிர்வாகம்.\nதௌசா மாவட்டம் தௌசா, நாகல் ராஜாவதன், லால்சோத், சிக்ராய், மக்வா, லவன், பஸ்வா என ஏழு வருவாய் வட்டங்களையும்; பண்டிக்குய், தௌசா, லால்சோத், சிக்கிராய், மாக்வா மற்றும் லவன் என ஆறு ஊராட்சி ஒன்றியங்களையும் கொண்டுள்ளது.\n\nSection::::மக்கள் தொகையியல்.\n2011 ஆம் ஆண்டு இந்திய மக்கள் தொகை கணக்கெடுப்பின் படி இம்மாவட்டத்தின் மொத்த மக்கள் தொகை 1,634,409 ஆக உள்ளது. கிராமப்புறங்களில் 87.65% மக்களும்; நகரப்புறங்களில் 12.35% மக்களும் வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி விகிதம் 24.09% ஆக உயர்ந்துள்ளது. மக்கள் தொகையில் 857,787 ஆண்களும்; 776,622 பெண்களும் உள்ளனர். ஆயிரம் ஆண்களுக்கு 905 பெண்கள் என்ற விகிதத்தில் பாலின விகிதம் உள்ளது. 3,432 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 476 மக்கள் வீதம் வாழ்கின்றனர். இம்மாவட்டத்தின் சராசரி படிப்பறிவு 68.16% ஆகவும், ஆண்களின் படிப்பறிவு 82.98% ஆகவும், பெண்களின் படிப்பறிவு 51.93% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 258,144 ஆக உள்ளது. \nSection::::சமயம்.\nஇம்மாவட்டத்தில் இந்து சமயத்தவரின் மக்கள் தொகை 1,582,335 (96.81 %) ஆகவும்; இசுலாமிய சமய மக்கள் தொகை 45,488 (2.78 %) ஆகவும்; சமண சமய, சீக்கிய சமய, கிறித்தவ, பௌத்த சமய மக்கள் தொகை மிகக் குறைவாகவும் உள்ளது.\n\nSection::::மொழிகள்.\nஇராஜஸ்தான் மாநிலத்தின் ஆட்சி மொழியான இந்தி மொழியுடன், உருது மற்றும் இராச்சசுத்தானி, மார்வாரி போன்ற வட்டார மொழிகளும் இம்மாவட்டத்தில் பேசப்படுகிறது.\n\n\nSection::::வெளி இணைப்புகள்.\n \n"}
{"id": "302008", "url": "https://ta.wikipedia.org/wiki?curid=302008", "title": "இலந்தனம் மாங்கனைட்டு", "text": "இலந்தனம் மாங்கனைட்டு\n\nஇலந்தனம் மாங்கனைட்டு \"(Lanthanum manganite)\" என்பது LaMnO என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். பெரும்பாலும் ஆங்கிலத்தில் எல்.எம்.ஒ. என்ற சுருக்கப் பெயரால் இதை அழைப்பார்கள். மாங்கனீசு அணுவை நடுவிலும் எண்முக மையங்களில் ஆக்சிசனும் கொண்ட பெரோவ்சிகைட் கட்டமைப்பில் இலந்தனம் மாங்கனைட்டு உருவாகிறது. எண்முக ஆக்சிசனின் யாகன்-தெல்லெர் உருமாற்றம் காரணமாக கனசதுர பெரோவ்சிகைட் கட்டமைப்பானது ஒரு செஞ்சாய்சதுர அமைப்பாக உருமாற்றமடைகிறது.\n\nSection::::இலந்தனம் மாங்கனைட்டு கலப்புலோகங்கள்.\nஇலந்தனம் மாங்கனைட்டு ஒரு மின்காப்பான் மற்றும் ஏ-வகை எதிர் அயக்காந்தம் ஆகும். மிகமுக்கியமான பல கலப்புலோகங்களுக்கு இச்சேர்மம் ஒரு மூலச்சேர்மமாக இருக்கிறது. இவை பெரும்பாலும் அருமண் மாங்கனைட்டுகள் அல்லது கொலொசல் காந்தத்தடை ஆக்சைடுகள் என்ற பெயரால் அழைக்கப்படுகின்றன. இலந்தனம் இசுட்ரோன்சியம் மாங்கனைட்டு, இலந்தனம் கால்சியம் மாங்கனைட்டு மற்றும் போன்றவை சில இவ்வகைச் சேர்மவகையில் உள்ளடங்கும்.\n\nஇலந்தனம் மாங்கனைட்டில் இலந்தனம் மற்றும் மாங்கனீசு இரண்டும் +3 என்ற ஆக்சிசனேற்ற நிலை எண்ணைக் கொண்டுள்ளன. இசுட்ரோன்சியம் அல்லது கால்சியம் போன்ற இணைதிறன் இரண்டு கொண்ட தனிமங்களை இலந்தனத்திற்குப் பதிலாகப் பதிலீடு செய்யும் பொழுது நான்கு இணைதிறன் கொண்ட அதே எண்ணிக்கையிலான Mn+4 அணுக்களாகத் தூண்டப்படுகின்றன. இத்தகைய பதிலீடு அல்லது கலப்பு பல்வேறு வகையான மின்னணு விளைவுகளைத் தூண்டுகின்றன. இவையே மிகுந்த மற்றும் சிக்கலான எலக்ட்ரான் இயைபுப்படுதல் நிகழ்வுக்கான அடிப்படைகளாகும். வெவ்வேறான மின்னணுநிலை தோற்றங்களை இவ்வமைப்புகள் அளிக்கின்றன. \n"}
{"id": "302011", "url": "https://ta.wikipedia.org/wiki?curid=302011", "title": "கரௌலி மாவட்டம்", "text": "கரௌலி மாவட்டம்\n\nகரௌலி மாவட்டம் (Karauli District) மேற்கு இந்தியாவில் அமைந்துள்ள இராஜஸ்தான் மாநிலத்தின் 33 மாவட்டங்களில் ஒன்றாகும். இம்மாவட்டத் தலைமையிட நகரம் கரௌலி ஆகும்.\nஇராஜஸ்தான் மாநிலத்தின் பகுதியில் அமைந்த இம்மாவட்டம் பரத்பூர் கோட்டத்தில் உள்ளது. \n\nஇம்மாவட்டம் சிவப்பு கற்களுக்கு பெயர் பெற்றது.\n\nகரௌலி நகரம் ஆக்ராவிலிருந்து 114 கிலோ மீட்டர் தொலைவிலும்; ஜெய்ப்பூரிலிருந்து 158 கிலோ மீட்டர் தொலைவிலும் உள்ளது.\n\nSection::::வரலாறு.\n11-ஆம் நூற்றாண்டிற்கு முன்னர் கரௌலி மாவட்டம் மத்ஸ்ய தேசத்தின் பகுதியாக இருந்தது என்றும்; 995-இல் யது குல ராஜா விஜய் பால் எனும் இராஜ புத்திர மன்னர் நவீன கரௌலி அரசை நிறுவினார் என்றும் அறியப்படுகிறது. பின்னர் 1348-இல் அர்ஜுன் தேவ் யாதவ் என்பவரால் மீள நிறுவப்பட்ட கரௌலி அரசு, கிழக்கிந்திய கம்பெனி ஆட்சியின் கீழ் இராஜபுதனா மாகாணத்தின் கீழ் ஒரு பகுதியாக இருந்தது.\n\nSection::::அமைவிடம்.\nகரௌலி மாவட்டத்தின் கிழக்கில் தோல்பூர் மாவட்டம், வடகிழக்கில் பரத்பூர் மாவட்டம், வடக்கில் தௌசா மாவட்டம், மேற்கில் சவாய் மாதோபூர் மாவட்டம் எல்லைகளாகக் கொண்டது. \n\nசம்பல் ஆறு இம்மாவட்டத்தின் தென்கிழக்கு எல்லையாக அமைந்துள்ளது.\n\nSection::::புவியியல்.\nகரௌலி மாவட்டம் விந்திய மலைத்தொடர்களாலும், ஆரவல்லி மலைத்தொடர்களாலும் சூழப்பெற்றது.\nமாவட்டத்தின் ஆண்டு சராசரி மழையளவு 668.86 மிமீ ஆகும். \nஇம்மாவட்டத்தின் கோடைக்கால அதிகூடிய வெப்ப நிலை 49° செல்சியஸ் ஆகவும்; குளிர்காலத்தில் குறைந்த பட்ச வெப்ப நிலை 2° செல்சியஸ் ஆகவும் உள்ளது.\nSection::::கனிமங்கள்.\nமணற்கற்கள், சிலிக்கா மணல், சோப்பு மணல், வெள்ளைக் களிமண் போன்ற கனிமங்கள் கரௌலி மாவட்டத்தில் நிறைந்துள்ளது. இங்கு 200-க்கும் மேற்பட்ட கற்களை வெட்டும் மற்றும் மெருகூட்டும் சிறு தொழிற்சாலைகள் உள்ளது.\n\nSection::::மாவட்ட நிர்வாகம்.\nகரௌலி மாவட்டம் ஹிந்தௌன், கரௌலி, மந்தரயில், நாடோடி, சபோத்திரா, தோடாபீம் என ஆறு வருவாய் வட்டங்களைக் கொண்டது. மேலும் ஐந்து ஊராட்சி ஒன்றியங்களும்; 223 ஊராட்சி மன்றங்களும்; 883 கிராமங்களும் இரண்டு நகராட்சி மன்றங்களும்; ஒரு நகரப்பஞ்சாயத்து மன்றமும் கொண்டுள்ளது.\n\nSection::::அரசியல்.\nஇம்மாவட்டம் ஹிந்தௌன், கரௌலி, சபோத்திரா, தோடாபீம் என நான்கு சட்டமன்ற தொகுதிகளையும்; கரௌலி-தோல்பூர் என ஒரு மக்களவைத் தொகுதியும் கொண்டுள்ளது.\n\nSection::::பொருளாதாரம்.\nஇந்தியாவில் பொருளாதாரத்தில் மிகவும் பின் தங்கிய 250 மாவட்டங்களில் ஒன்றாக கரௌலி மாவட்டத்தையும் 2006-ஆம் ஆண்டில் இந்திய அரசு அறிவித்துள்ளது. எனவே இம்மாவட்டத்தின் ஊராக வளர்ச்சித் திட்டங்களுக்கு இந்திய அரசின் பஞ்சாயத்து ராஜ் அமைச்சகம் ஆண்டு தோறும் நிதியுதவி வழங்குகிறது. \n\nSection::::மக்கள் தொகையியல்.\n2011 ஆம் ஆண்டு இந்திய மக்கள் தொகை கணக்கெடுப்பின் படி இம்மாவட்டத்தின் மொத்த மக்கள் தொகை 1,458,248 ஆக உள்ளது. கிராமப்புறங்களில் 85.04% மக்களும்; நகரப்புறங்களில் 14.96% மக்களும் வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி விகிதம் 20.55% ஆக உயர்ந்துள்ளது. மக்கள் தொகையில் 783,639 ஆண்களும்; 674,609 பெண்களும் உள்ளனர். ஆயிரம் ஆண்களுக்கு 861 பெண்கள் என்ற விகிதத்தில் பாலின விகிதம் உள்ளது. 5,524 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 264 மக்கள் வீதம் வாழ்கின்றனர். இம்மாவட்டத்தின் சராசரி படிப்பறிவு 81.41 % ஆகவும், ஆண்களின் படிப்பறிவு 81.41 % ஆகவும், பெண்களின் படிப்பறிவு 48.61 % ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 241,357 ஆக உள்ளது. \nSection::::சமயம்.\nஇம்மாவட்டத்தில் இந்து சமயத்தவரின் மக்கள் தொகை 1,370,977 (94.02 %) ஆகவும்; இசுலாமிய சமய மக்கள் தொகை 81,553 (5.59 %) ஆகவும்; சமண சமய, கிறித்தவ, பௌத்த சமய மக்கள் தொகை மிகக் குறைவாகவும் உள்ளது.\n\nSection::::மொழிகள்.\nஇராஜஸ்தான் மாநிலத்தின் ஆட்சி மொழியான இந்தி மொழியுடன், பஞ்சாபி, உருது மற்றும் இராச்சசுத்தானி, மார்வாரி போன்ற வட்டார மொழிகளும் இம்மாவட்டத்தில் பேசப்படுகிறது.\n\n"}
{"id": "302012", "url": "https://ta.wikipedia.org/wiki?curid=302012", "title": "போகாரோ நதி", "text": "போகாரோ நதி\n\nபோகாரோ நதி \"(Bokaro River)\" என்பது இந்தியாவின் சார்க்கண்ட் மாநிலத்தில் உள்ள ஆசாரிபாக் மற்றும் போகாரோ மாவட்டங்களுக்கு இடையில் பாயும் ஒரு நதியாகும். \n\nSection::::போக்கு.\nஆசாரிபாக்கிற்குத் தெற்கிலுள்ள ஆசாரிபாக் பீடபூமியில் போகாரோ நதி உற்பத்தியாகிறது. ஆனால் சிறிது தூரத்திலேயே தெற்கு முகத்திற்குத் தொலையோரப் பகுதியாகி இயிலிங்கா மற்றும் இலங்கு குன்றுகளுக்கு இடையிலுள்ள குறுகிய மற்றும் அழகான சமவெளியில் பாய்கிறது. மேலும், மேற்கு போகாரோ மற்றும் கிழக்கு போகாரோ நிலக்கரி சுரங்கங்களுக்கு இடையிலும் பாய்கிறது. தாமோதர் ஆற்றில் கலப்பதற்கு முன்னர் கோனார் நதியிலும் போகாரோ நதி பாய்கிறது\n\nSection::::தடுப்பணை.\nகோணார் நதியுடன் சங்கமிப்பதற்கு முன்னரே ஓரிடத்தில் தடுப்பணை ஒன்று கட்டப்பட்டுள்ளது. இங்கிருந்து போகாரோ மின்னுற்பத்தி நிலையத்திற்குத் தேவையான தண்ணீர் வழங்கப்படுகிறது\n"}
{"id": "302020", "url": "https://ta.wikipedia.org/wiki?curid=302020", "title": "கடம்பர் உலா", "text": "கடம்பர் உலா\n\nகடம்பர் உலா அல்லது கடம்பர் கோயில் உலா என்பது குளித்தலை கடம்பவனேசுவரர் கோயில் இறைவன் கடம்பவனநாதரை நாயகனாக கொண்டு எழுதப்பட்ட உலாவாகும். இந்நூலை உ.வே.சாமிநாத ஐயர் கிபி 1932 -ல் கடம்பர் கோயில் உலா என்ற பெயரில் பதிப்பித்துள்ளார். \n\nபேதை,பெதும்பை,மங்கை,மடந்தை,அரிவை,தெரிவை,பேரிளம்பெண் என இறைவனை ஏழு பெண் பருவங்களாக எழுதப்பட்டுள்ளது. இந்நூலை எழுதியவர் பெயர் அறியப்படவில்லை. எனினும் இந்நூலில் உள்ள \"திருவா வடுதுறையி, லெம்பிரா னன்ப ரிதயமோ\" எனும் குறிப்பால் திருவாவடுதுறை ஆதினத்தினைச் சார்ந்தவர் என்று அறிகிறோம்.\n"}
{"id": "302021", "url": "https://ta.wikipedia.org/wiki?curid=302021", "title": "பிரின்சு", "text": "பிரின்சு\n\nபிரின்சு ரோஜர்சு நெல்சன் (\"Prince Rogers Nelson\", சூன் 7, 1958 – ஏப்ரல் 21, 2016), பரவலாக பிரின்சு என்றே அறியப்பட்ட இந்த அமெரிக்க பாடகர், பாடலாசிரியராகவும், பல்வகை இசைக்கருவி கலைஞராகவும், இசைத்தட்டு தயாரிப்பாளராகவும், நடிகராகவும் தமது திறமையைக் காட்டியுள்ளார். இசையில் புதுமைப் புனைவாளரான பிரின்சு மேடையில் அவரது துடிப்புமிக்க, அட்டகாசமான நடத்தைக்காகவும் மதிப்புமிகு உடைகளுக்காகவும் அபரிமித ஒப்பனைகளுக்காகவும் அறியப்பட்டவர். இவரது குரல்வளம் விரிவான வீச்சைக் கொண்டது. வன்கு இசை, ராக் இசை, ரிதம் அண்ட் புளூஸ், உள்ளுணர்வு இசை, மாயத்தோற்ற இசை, பரப்பிசை என பல்வகைப் பாணிகளையும் உள்ளடக்கியது. உலகெங்கும் இவரது இசைத்தட்டுக்கள் 100 மில்லியனுக்கும் கூடுதலாக விற்பனையாயுள்ளன; அனைத்துக் காலங்களுக்குமான சிறந்த கலைஞர்களில் ஒருவராக விளங்கினார். பிரின்சு ஏழு கிராமி விருதுகளையும் கோல்டன் குளோப் விருது ஒன்றையும்அகாதமி விருது ஒன்றையும் வென்றுள்ளார். 2004இல் ராக் அண்டு ரோல் புகழ் மண்டபத்தில் இடம் பெற்றார்]].\n\nபிரின்சு மினியாப்பொலிசில் பிறந்தார். இளம் அகவையிலேயே இசையில் நாட்டம் கொண்டிருந்தார். 18ஆம் அகவையிலேயே வார்னர் பிரதர்சு நிறுவனத்தில் ஒப்பந்தப் பாடகரானார். 1978இல் \"ஃபார் யூ\" என்ற தனது இசைத்தொகுப்பை வெளியிட்டார். 1979இல் வெளியான இவரது இசைத்தொகுப்பு \"பிரின்சு\" விற்பனையில் \"பிளாட்டினம்\" நிலையை எட்டியது. அடுத்த மூன்று தொகுப்புகளும்—\"டர்ட்டி மைண்டு\" (1980), \"கண்ட்ரோவர்சி\" (1981), மற்றும் \"1999\" (1982)—தொடர்ந்து வெற்றி கண்டன. 1984இல், தனது பின்னணி இசைக்குழுவை \"தி ரெவலூசன்\" என அழைத்தார்.\n\n1990களின் துவக்கத்தில், பிரின்சிற்கும் வார்னர் பிரதர்சுக்கும் இடையே கருத்து வேறுபாடு எழுந்தது. 1993இல் தமது இசைக்குழுவின் பெயரை உச்சரிக்கவியலா சின்னம் வடிவில், , பெயரிட்டார். 1994க்கும் 1996க்கும் இடையே ஐந்து தொகுப்புக்களை வெளியிட்டார். 2000களில் மீண்டும் \"பிரின்சு\" என்றே குறிப்பிடத் தொடங்கினார். பின்னர் 16 இசைத்தொகுப்புக்களை வெளியிட்டுள்ளார். இவரது இறுதி தொகுப்பாக \"ஹிட் அன்ரண் பேசு டூ\", திசம்பர் 11, 2015இல் டைடல் ஓடைச்சேவை மூலமாக வெளியானது. ஏப்ரல் 21, 2016இல் 57ஆம் அகவையில் சான்காசன், மின்னசோட்டாவின் பய்சுலே பார்க் பகுதியில் ஒலிப்பதிவு மையமாகவும் விளங்கிய இல்லத்தில் மறைந்தார்; மரணத்திற்கு முந்தைய இருவாரங்களாக அவருக்கு இன்ஃபுளுவென்சா-போன்ற நோயறிகுறிகள் இருந்தன.\n\n"}
{"id": "302033", "url": "https://ta.wikipedia.org/wiki?curid=302033", "title": "அமேசான் கடலடிப் பாறை", "text": "அமேசான் கடலடிப் பாறை\n\nஅமேசான் கடலடிப் பாறைகள் (\"Amazon Reef\") (சிலவிடங்களில் அமேசானியக் கடலடிப் பாறைகள் எனவும் குறிக்கப்படுகின்றன) பிரெஞ்சு கயானா வடக்கு பிரேசில் கடலோரத்தில் அமைந்துள்ள விரிவான பவள, பஞ்சு கடலடிப் பாறையமைப்புகளாகும். உலகின் மிகப் பெரிய கடலடிப் பாறை அமைப்புகளில் ஒன்றாக இது அறியப்படுகின்றது. இந்த அமைப்பு நீளமுள்ளதாகவும் பரப்பளவில் அமைந்துள்ளதாகவும் புவியியலாளர்கள் மதிப்பிடுகின்றனர். இதனைக் கண்டறிந்தமைக்கான அறிவிக்கை ஏப்ரல் 2016இல் வெளியிடப்பட்டது; 2012இல் இப்பகுதியில் நடந்த கடலியல் ஆய்விற்குப் பிறகு இந்தக் கண்டுபிடிப்பு உறுதி செய்யப்பட்டது. 1950களிலிருந்தே அமேசான் ஆற்றின் கழிமுகத்தில் இத்தகைய பெரிய பாறையமைப்பு இருப்பதற்கான சான்றுகள் கிடைத்தவாறிருந்தது. \n"}
{"id": "302040", "url": "https://ta.wikipedia.org/wiki?curid=302040", "title": "தெமி ஆறு", "text": "தெமி ஆறு\n\nதெமி ஆறு \"(Demi river)\" என்பது இந்தியாவின் குசராத்து மாநிலத்திலுள்ள சௌராட்டிரதேசப் பகுதியில் காணப்படும் ஒரு ஆறு ஆகும். \n\nதெமி ஆற்றின் வடிநிலப்பகுதி 75 கிலோமீட்டர் நீளம் கொண்டதாக உள்ளது. இவ்வடிநிலப்பகுதியிலுள்ள மொத்த நீர்ப்பிடிப்பு பகுதியின் பரப்பளவு 813 சதுரகிலோமீட்டர் ஆகும். தெமி ஆற்றின் மேல் தெமி-1, தெமி-2 மற்றும் தெமி-3 என்ற மூன்று அணைகள் கட்டப்பட்டுள்ளன. தாங்கரா நகரம் இவ்வாற்றின் கரையில் அமைந்துள்ளது.\n"}
{"id": "302056", "url": "https://ta.wikipedia.org/wiki?curid=302056", "title": "எம். எச். மொகம்மது", "text": "எம். எச். மொகம்மது\n\nஎம். எச். மொகம்மது என அழைக்கப்படும் முகம்மது அனீஃபா மொகம்மது (\"Mohamed Haniffa Mohamed\", 15 சூன் 1921 – 26 ஏப்ரல் 2016) இலங்கை அரசியல்வாதியும், முன்னாள் நாடாளுமன்ற உறுப்பினரும், முன்னாள் அமைச்சரும், முன்னாள் நாடாளுமன்ற சபாநாயகரும் ஆவார்.\n\nகொழும்பு மாநகர சபை உறுப்பினராக அரசியலில் நுழைந்த மெ. எச். முகம்மது மாநகர சபையின் மேயராகப் பணியாற்றினார். பின்னர் நாடாளுமன்றத்திற்கு தெரிவாகி டட்லி சேனாநாயக்க (1965-70) அரசாங்கத்தில், தொழில் மற்றும் வீடமைப்பு அமைச்சராகப் பதவி வகித்தார். மேலும் நாடாமன்ற அலுவல்கள் மற்றும் மேல் மாகாண அபிவிருத்தி அமைச்சும் பதவிகளிலும் பணியாற்றினார். நாடாளுமன்றத்தின் 14-வது சபாநாயகராக 1989 முதல் 1994 வரை செயற்பட்டார்.\n"}
{"id": "302057", "url": "https://ta.wikipedia.org/wiki?curid=302057", "title": "தோல்பூர் மாவட்டம்", "text": "தோல்பூர் மாவட்டம்\n\nதோல்பூர் மாவட்டம் (Dholpur District) மேற்கு இந்தியாவில் அமைந்துள்ள இராஜஸ்தான் மாநிலத்தின் 33 மாவட்டங்களில் ஒன்றாகும். இம்மாவட்டத் தலைமையிட நகரம் தோல்பூர் ஆகும்.\nஇராஜஸ்தான் மாநிலத்தின் பகுதியில் அமைந்த இம்மாவட்டம் பரத்பூர் கோட்டத்தில் உள்ளது. இம்மாவட்டம் மணற்பாறைகள் போன்ற கனிமங்கள் அதிக அளவில் கொண்டது. வேளாண்மையை நம்பி இதன் பொருளாதாரம் அமைந்துள்ளது.\n\nSection::::மாவட்ட எல்லைகள்.\nஉத்தரப் பிரதேசம் மற்றும் மத்தியப் பிரதேச மாநிலத்தின் எல்லையில் அமைந்த தோல்பூர் மாவட்டத்தின் தெற்கெல்லையாக சம்பல் ஆறு உள்ளது. இம்மாவட்டத்தின் கிழக்கிலும், வடகிழக்கில் உத்திரப் பிரதேசம், வடகிழக்கில் பரத்பூர் மாவட்டம், வடக்கில் கரௌலி மாவட்டம் எல்லைகளாக உள்ளது. \n\nSection::::மாவட்ட நிர்வாகம்.\nதோல்பூர் மாவட்டம் தோல்பூர், பாரி, ராஜாகேரா, சேபௌ மற்றும் பசேரி என ஐந்து வருவாய் வட்டம்|வருவாய் வட்டங்களையும்]], 825 கிராமங்களையும் கொண்டது. \n\nSection::::பொருளாதாரம்.\nஇந்தியாவில் பொருளாதாரத்தில் மிகவும் பின் தங்கிய 250 மாவட்டங்களில் ஒன்றாக இம்மாவட்டத்தையும் 2006-ஆம் ஆண்டில் இந்திய அரசு அறிவித்துள்ளது. எனவே இம்மாவட்டத்தின் ஊராக வளர்ச்சித் திட்டங்களுக்கு இந்திய அரசின் பஞ்சாயத்து ராஜ் அமைச்சகம் ஆண்டு தோறும் நிதியுதவி வழங்குகிறது. \n\nSection::::மக்கள் தொகையியல்.\n2011 ஆம் ஆண்டு இந்திய மக்கள் தொகை கணக்கெடுப்பின் படி இம்மாவட்டத்தின் மொத்த மக்கள் தொகை 1,206,516 1,206,516 ஆக உள்ளது. கிராமப்புறங்களில் 79.49% மக்களும்; நகரப்புறங்களில் 20.51% மக்களும் வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி விகிதம் 22.71% ஆக உயர்ந்துள்ளது. மக்கள் தொகையில் 653,647 ஆண்களும்; 552,869 பெண்களும் உள்ளனர். ஆயிரம் ஆண்களுக்கு 846 பெண்கள் என்ற விகிதத்தில் பாலின விகிதம் உள்ளது. 3,033 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 398 மக்கள் வீதம் வாழ்கின்றனர். இம்மாவட்டத்தின் சராசரி படிப்பறிவு 69.08 % ஆகவும், ஆண்களின் படிப்பறிவு 81.22 % ஆகவும், பெண்களின் படிப்பறிவு 54.67% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 217,613 ஆக உள்ளது. \n\nSection::::சமயம்.\nஇம்மாவட்டத்தில் இந்து சமயத்தவரின் மக்கள் தொகை 1,127,520 (93.45 %) ஆகவும்; இசுலாமிய சமய மக்கள் தொகை 72,258 (5.99 %) ஆகவும்; சமண சமய ; சீக்கிய சமய மக்கள் தொகை; கிறித்தவ, பௌத்த சமய மக்கள் தொகை மிகக் குறைவாகவும் உள்ளது.\n\nSection::::மொழிகள்.\nஇராஜஸ்தான் மாநிலத்தின் ஆட்சி மொழியான இந்தி மொழியுடன், பஞ்சாபி, உருது மற்றும் இராச்சசுத்தானி, மார்வாரி போன்ற வட்டார மொழிகளும் இம்மாவட்டத்தில் பேசப்படுகிறது.\n"}
{"id": "302062", "url": "https://ta.wikipedia.org/wiki?curid=302062", "title": "டுங்கர்பூர் மாவட்டம்", "text": "டுங்கர்பூர் மாவட்டம்\n\nடுங்கர்பூர் மாவட்டம் (Dungarpur District) மேற்கு இந்தியாவில் அமைந்துள்ள இராஜஸ்தான் மாநிலத்தின் 33 மாவட்டங்களில் ஒன்றாகும். இம்மாவட்டத் தலைமையிட நகரம் டுங்கர்பூர் ஆகும்.\nஇராஜஸ்தான் மாநிலத்தின் பகுதியில் அமைந்த இம்மாவட்டம் உதய்பூர் கோட்டத்தில் உள்ளது. \n\nSection::::வரலாறு.\nடுங்கர்பூர் பகுதியை கி பி 12-ஆம் நூற்றாண்டில் இராஜபுத்திரர்களால் வெல்லப்படும் வரை, கி மு 4000 ஆண்டிற்கு முன்னர் டுங்கர்பூர் பகுதியில் பில் பழங்குடி மக்களால் நிறைந்திருக்கப் பெற்றிருந்தது. \nமேவார் இராஜபுத்திர மன்னர் சமந்து சிங் என்பவர் டுங்கர்பூர் அரசை 1197-இல் நிறுவினார். பில் மக்கள் இப்பகுதியில் பெரும்பாண்மை மக்களாகவே உள்ளனர்.\n\nSection::::அமைவிடம்.\nஇராஜஸ்தான் மாநிலத்தின் தென் பகுதியில் குஜராத் மாநில எல்லையை ஒட்டி அமைந்த டுங்கர்பூர் மாவட்டத்தின் வடக்கிலும், வடகிழக்கிலும் உதய்பூர் மாவட்டம், தென்கிழக்கில் பான்ஸ்வாரா மாவட்டம், தெற்கில் குஜராத் மாநிலத்தின் தகோத் மாவட்டம், தென்மேற்கில் பஞ்சமகால் மாவட்டம், மேற்கில் சபர்கந்தா மாவட்டம் எல்லைகளாக அமைந்துள்ளது.\n\nSection::::மாவட்ட நிர்வாகம்.\nடுங்கர்பூர் மாவட்டம் அஸ்பூர், டுங்கர்பூர், சக்வாரா, சிமல்வாரா, பிச்சிவாரா என ஐந்து வருவாய் வட்டங்களையும்; டுங்கர்பூர் மற்றும் சக்வாரா என இரண்டு நகராட்சி மன்றங்களையும்; 976 கிராமங்களையும் கொண்டுள்ளது.\n\nSection::::பொருளாதாரம்.\nஇந்தியாவில் பொருளாதாரத்தில் மிகவும் பின் தங்கிய 250 மாவட்டங்களில் ஒன்றாக இம்மாவட்டத்தையும் 2006-ஆம் ஆண்டில் இந்திய அரசு அறிவித்துள்ளது. எனவே இம்மாவட்டத்தின் ஊராக வளர்ச்சித் திட்டங்களுக்கு இந்திய அரசின் பஞ்சாயத்து ராஜ் அமைச்சகம் ஆண்டு தோறும் நிதியுதவி வழங்குகிறது. \n\nSection::::மக்கள் தொகையியல்.\n2011 ஆம் ஆண்டு இந்திய மக்கள் தொகை கணக்கெடுப்பின் படி இம்மாவட்டத்தின் மொத்த மக்கள் தொகை 1,388,552 ஆக உள்ளது. கிராமப்புறங்களில் 93.61% மக்களும்; நகரப்புறங்களில் 6.39% மக்களும் வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி விகிதம் 25.36% ஆக உயர்ந்துள்ளது. மக்கள் தொகையில் 696,532 ஆண்களும்; 692,020 பெண்களும் உள்ளனர். ஆயிரம் ஆண்களுக்கு 994 பெண்கள் என்ற விகிதத்தில் பாலின விகிதம் உள்ளது. 3,770 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 368 மக்கள் வீதம் வாழ்கின்றனர். இம்மாவட்டத்தின் சராசரி படிப்பறிவு 59.46 % ஆகவும், ஆண்களின் படிப்பறிவு 72.88 % ஆகவும், பெண்களின் படிப்பறிவு 46.16 % ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 242,239 ஆக உள்ளது. \nSection::::சமயம்.\nஇம்மாவட்டத்தில் இந்து சமயத்தவரின் மக்கள் தொகை 1,340,065 (96.51 %) ஆகவும்; இசுலாமிய சமய மக்கள் தொகை 28,662 (2.06 %) ஆகவும்; சமண சமய ; கிறித்தவ, பௌத்த சமய மக்கள் தொகை மிகக் குறைவாகவும் உள்ளது.\n\nSection::::மொழிகள்.\nஇராஜஸ்தான் மாநிலத்தின் ஆட்சி மொழியான இந்தி மொழியுடன், பஞ்சாபி, உருது மற்றும் இராச்சசுத்தானி, மார்வாரி போன்ற வட்டார மொழிகளும் இம்மாவட்டத்தில் பேசப்படுகிறது.\n\n"}
{"id": "302065", "url": "https://ta.wikipedia.org/wiki?curid=302065", "title": "பில் மக்கள்", "text": "பில் மக்கள்\n\nபில் மக்கள் அல்லது பீல் மக்கள் (Bhils or Bheel) மத்திய இந்தியாவில் மத்தியப் பிரதேசம், இராஜஸ்தான், குஜராத் மற்றும் மகாராஷ்டிரம் போன்ற மாநிலங்களில் வாழும் பழங்குடி மக்கள் ஆவர். பாகிஸ்தான் நாட்டின் சிந்து மாகாணத்தில் தார்பர்க்கர் மாவட்டத்திலும் பில் பழங்குடி மக்கள் வாழ்கின்றனர். இந்திய-ஆரிய மொழிகளின் ஒரு கிளை மொழியான பில் மொழியை இப்பழங்குடி மக்கள் பேசுகின்றனர்.\n\n2001-ஆம் இந்திய மக்கள் தொகை கணக்கெடுப்பின் படி மக்கள் தொகையில் கோண்டு பழங்குடி மக்களுக்கு அடுத்து பில் பழங்குடி மக்கள் அதிக எண்ணிக்கையில் உள்ளனர்.\n\nஇந்திய அரசு பில் மக்களை பட்டியல் பழங்குடி மக்களாக வகைப்படுத்தியுள்ளதால்; கல்வி; வேலைவாய்ப்பு; அரசியல் வளர்ச்சியில் பில் மக்களுக்கு அரசு முன்னுரிமை வழங்குகிறது.\n\nSection::::வாழிடங்கள்.\nபில் பழங்குடி மக்கள் இந்தியாவின் மத்தியப் பிரதேச மாநிலத்தில் 4,619,068 மக்களும்; இராஜஸ்தான் மாநிலத்தில் 2,805,948 மக்களும்; குஜராத் மாநிலத்தில் 34,41,945 மக்களும்; மற்றும் மகாராஷ்டிரம் மாநிலத்தில் 1,818,792 மக்களும், மலைகள் சூழ்ந்த பகுதிகளில் வாழ்கின்றனர்.\nபாகிஸ்தான் நாட்டின் சிந்து மாகாணத்தின் தார்பர்க்கர் மாவட்டத்தில் 3,82,000 பில் பழங்குடி மக்கள் வாழ்கின்றனர்.\n\n\n"}
{"id": "302068", "url": "https://ta.wikipedia.org/wiki?curid=302068", "title": "2016 கோடைக்கால இணை ஒலிம்பிக் விளையாட்டுக்கள்", "text": "2016 கோடைக்கால இணை ஒலிம்பிக் விளையாட்டுக்கள்\n\n2016 கோடைக்கால மாற்றுத்திறனாளர் ஒலிம்பிக் விளையாட்டுக்கள் (\"2016 Summer Paralympics\", பிரேசிலிய போர்த்துக்கேயம்: \"யோகோசு பாரலிம்பிகோசு தெ வெரோ தெ\"), பன்னாட்டு இணை ஒலிம்பிக் விளையாட்டுக் குழுவால் மாற்றுத்திறனாளர்களுக்காக நடத்தப்படும் பன்னாட்டு பல்துறை விளையாட்டுப் போட்டியான மாற்றுத் திறனாளர் ஒலிம்பிக் விளையாட்டுக்களின் பதினைந்தாவது பதிப்பு ஆகும். இது 2016ஆம் ஆண்டு செப்டம்பர் 7 முதல் செப்டம்பர் 18 வரை பிரேசில் நாட்டில் இரியோ டி செனீரோ நகரத்தில் நடைபெற உள்ளது. நடத்தும் நாட்டின் குளிர்காலத்தில் நிகழும் முதல் கோடைக்கால இணை ஒலிம்பிக் விளையாட்டுப் போட்டியாக அமைந்துள்ளது. தவிரவும் இந்நிகழ்வை இலத்தீன் அமெரிக்க, தென் அமெரிக்க நகரமொன்று ஏற்று நடத்துவது முதல்முறையாகும். தெற்கு அரைக்கோளத்தில் இந்நிகழ்வு இரண்டாம் முறையாக நடக்கின்றது; முதன்முறை 2000ஆம் ஆண்டில் சிட்னியில் நடைபெற்றது.\n\n"}
{"id": "302071", "url": "https://ta.wikipedia.org/wiki?curid=302071", "title": "டி. ராமச்சந்திரன்", "text": "டி. ராமச்சந்திரன்\n\nடி. ராமச்சந்திரன் என்பவர் கிருட்டிணகிரி மாவட்டம், தளி தொகுதி சட்டமன்ற உறுப்பினராவார்.\nSection::::அரசியல்வாழ்வு.\nஇவர் கிருட்டிணகிரி மாவட்டம் வரகானப்பள்ளி என்னும் மலைக் கிராமத்தில் ஒரு சாதாரண வேளாண் குடும்பத்தில் பிறந்தவர். இவர் 1996 முதல் 2001 வரை நாகமங்கலம் ஊராட்சி மன்றத் தலைவராக இருந்தார், பின் 2001 முதல் 2006 ஆண்டுவரை கெலமங்கலம் ஊராட்சி ஒன்றியத் குழுத் தலைவராக இருந்தார். இவர் இந்திய பொதுவுடமைக் கட்சி (மார்க்சிஸ்ட்) உறுப்பினராக இருந்தார். 2006 ஆண்டு நடந்த சட்டமன்றத் தேர்தலில் போட்டியிட கட்சியில் வாய்ப்பு கேட்டார். ஆனால் கூட்டணியில் இந்தியப் பொதுவுடமைக் கட்சிக்கு தொகுதி ஒதுக்கப்பட்டதால் இவருக்கு வாய்பு வழங்கப்படவில்லை இதை ஏற்கமறுத்து தளி சட்டமன்ற உறுப்பினர் பதவிக்கு சுயேட்சையாகவே போட்டியிட்டு வென்றார். இதனால் கட்சியில் இருந்து நீக்கப்பட்டார். இதன் பிறகு இவர் எதிர்த்துப் போட்டியிட்டு வென்ற இந்தியப் பொதுவுடமைக் கட்சியிலேயே இணைந்தார். மீண்டும் 2011 ஆம் ஆண்டு நடந்த சட்டமன்றத் தேர்தலில் இந்தியப் பொதுவுடமைக் கட்சி சார்பில் போட்டியிட்டு தளியின் சட்டமன்ற உறுப்பினராக மீண்டும் தேர்ந்தெடுக்கப்பட்டார். 2016 தமிழக சட்டமன்றத் தேர்தலில் மீண்டும் இந்தியப் பொதுவுடமைக் கட்சியின் சார்பில் மீண்டும் போட்டியிடுகிறார்.\n\nSection::::குற்ற வழக்குகள்.\nஇவர்மீது பெரியார் திராவிடர் கழக மாவட்ட அமைப்பாளரான பழனி என்பவரைத் துப்பாக்கியால் சுட்டுக் கழுத்தை அறுத்துக் கொன்றது, மார்க்சிய லெனினீய கட்சியில் மாவட்டச் செயலாளரான பாஸ்கர் என்பவர் கடத்திக் கொல்லப்பட்டது உட்பட மூன்று கொலை வழக்குகளும், 15 க்கும் மேற்பட்ட கொலை முயற்சி வழக்குகளும், கிரானைட் குவாரி முறைகேடு வழக்குகள் என பல வழக்குகள் உள்ளன. இந்த குற்றங்களுக்காக இவரும் இவரது மாமனார் லகுமையா உட்பட 17 பேர் குண்டர் சட்டத்தில் கைது செய்யப்பட்டு சிறையில் இருந்தார் பின் பிணையில் வெளியே வந்தார். கிருட்டிணகிரி மாவட்ட ஆட்சியரின் விசாரணையில் சுமார் 100 கோடி மதிப்பிலான கிரானைட் மோசடி செய்ததாக ராமச்சந்திரன் மீது குற்றச்சாட்டு சுமத்தப்பட்டது. இந்நிலையில் இவருக்கு மீண்டும் இந்தியப் பொதுவுடமைக் கட்சியின் சார்பில் போட்டியிட வாய்ப்பு வழங்கப்பட்டது குறித்து விமர்சனங்கள் எழுந்தன.\n"}
{"id": "302079", "url": "https://ta.wikipedia.org/wiki?curid=302079", "title": "மக்னோலியா கிராண்டிஃபுளோரா", "text": "மக்னோலியா கிராண்டிஃபுளோரா\n\nமக்னோலியா கிராண்டிஃபுளோரா ( Magnolia grandiflora ) என்பது ஒரு மரமாகும் இது Magnoliaceae என்ற குடும்பத்தைச் சேர்ந்த தாவரமாகும். இதன் தாயகம் ஐக்கிய அமெரிக்காவின் தென்கிழக்கு பகுதியான வடக்கு கரோலினா மாகாணத்தின் தென்கிழக்கு கடலோரப் பகுதியில் இருந்து நடு புளோரிடா, கிழக்கு டெக்சாசின் மேற்குப்பகுதி, ஓக்லஹோமா மாகாணங்களில். கடல்மட்டத்தில் இருந்து 27.5 மீ (90 அடி) உயரம்வரையான பகுதிகளில் காணப்படுகிறன. இந்த மரம் 120 அடி (37 மீட்டர்) உயரம்வரை வளர்கிறது. இம்மரத்தின் அடிமரம் நீண்டு உயர்ந்து கிளைகளுடன் பட்டைக்கூம்பு வடிவில் வளருகிறது. இது கரும் பச்சை இலைகளுடன், பசுமையான மரமாகும். இதன் இலைகள் 20 செ.மீ (7.9 அங்குலம்) நீண்டதாகவும், 12 செ.மீ. (4.7 அங்குலம்) அகலமும் கொண்டதாக இருக்கின்றன. இதன் பூக்கள் பெரியதாகவும், வெள்ளை நிறத்திலும், மணம் உள்ளதாகவும் உள்ளன இந்த பூக்கள் 30 செ.மீ. (12 அங்குலம்) விட்டம் உடையனவாகவும் உள்ளன. \nசுமார் 9.5 கோடி ஆண்டுகளுக்கு முன்பு மண்ணில் புதையுண்ட இந்தத் தாவர இனத்தின் புதைபடிவங்கள் கிடைத்துள்ளன. அவற்றை ஆராய்ந்தபோது டைனோசர் வாழ்ந்த காலத்தில், இந்தத் தாவர இனமும் வாழ்ந்தது தெரியவந்துள்ளது. டைனோசர்கள் பூமியிலிருந்து அழிந்துவிட்டாலும், இந்தத் தாவர இனம் அழியாமல் தப்பியிருக்கிறது.﻿﻿ என்பது இத்தாவரத்தின் சிறப்பு. இம்மம் தமிழகத்தின் சேலம் மாவட்டத்தில் உள்ள ஏற்காடு தாவரவியல் பூங்காவில் காணப்படுகிறது.\n"}
{"id": "302082", "url": "https://ta.wikipedia.org/wiki?curid=302082", "title": "வெர்னோனியா சேவாராயன்சிஸ்", "text": "வெர்னோனியா சேவாராயன்சிஸ்\n\nவெர்னோனியா சேவாராயன்சிஸ் (Vernonia Shevaroyensis) என்பது ஒரு மரமாகும். இத்தாவரம் தமிழகத்தின், ஏற்காடு மலைக்காடுகளை பூர்வீகமாகக் கொண்டவை. இதனால் இப்பெயர் இதற்கு வந்தது.\nஇத்தாவரம் சூரியகாந்தி தாவரக் குடும்பத்தைச் சேர்ந்தது. சூரியகாந்தி குடும்பத்தில் சுமார் 25 ஆயிரத்துக்கும் மேற்பட்ட தாவர வகைகள் உள்ளன என்றாலும், அவற்றில் வெறும் மூன்று வகைகள் மட்டுமே மரமாக வளரக் கூடியவை. அவற்றில் ஒன்றுதான் வெர்னோனியா சேவாராயன்சிஸ் மரம்.\nஒரு காலத்தில் ஏற்காடு மலைப் பகுதிகளில் இயல்பு தாவரமாக இருந்த இந்த மரங்கள் அழிந்துவிட்டன. 10 ஆண்டுகளுக்கு முன்பு ஏற்காடு காட்டுப் பகுதியில் எஞ்சி இருந்த 2 தாய் மரங்கள், வெள்ளத்தில் அடித்துச் செல்லப்பட்டு விட்டன. இந்நிலையில் ஒரேயொரு தாய் மரம் மட்டும் ஏற்காடு தாவரவியல் பூங்காவில் வளர்க்கப்பட்டுவருகிறது. இந்த மர வகையில் உலகில் எஞ்சியுள்ள ஒரே மரம் இதுதான் என்கின்றனர் தாவரவியல் ஆய்வாளர்கள்.﻿\n"}
{"id": "302083", "url": "https://ta.wikipedia.org/wiki?curid=302083", "title": "இலித்தியம் நான்குபுளோரோ போரேட்டு", "text": "இலித்தியம் நான்குபுளோரோ போரேட்டு\n\nஇலித்தியம் நான்குபுளோரோ போரேட்டு \"(Lithium tetrafluoroborate)\" என்பது LiBF என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். வெண்மை நிறத்தில் படிகத்தூளாகக் காணப்படுகிறது. வணிகமுறையில் இரண்டாம் நிலை மின்கலன்களில் இதைப்பயன்படுத்த விரிவான சோதனை மேற்கொள்ளப்பட்டது. மின்முனைவற்ற கரைப்பான்களில் இச்சேர்மத்தின் உயர் கரைதிறனை வெளிப்படுத்தும் ஒரு பயன்பாடாக இது கருதப்படுகிறது.இலித்தியம் டெட்ராபுளோரோபோரேட்டு என்றும் இதை அழைப்பார்கள்.\n\nSection::::பயன்பாடுகள்.\nBF- இன் அயனி நகர்திறன் அதிகமாக உள்ளது என்றாலும், இதனுடைய Li+ உப்புக் கரைசல்கள் தொடர்புடைய பிற உப்புகளைவிட குறைவான கடத்துத் திறனைக் கொண்டுள்ளன. இலித்தியம் – இரும்பு மின்கலன்களில் இலித்தியம் நான்குபுளோரோ போரேட்டு பொதுவாகப் பயன்படுத்தப்படும் இலித்தியம் அறுகுளோரோ பாசுபேட்டைக் காட்டிலும் சில கூடுதலான நன்மைகளைக் கொடுக்கிறது. உயர் வெப்ப நிலைப்புக்கும் ஈரப்பதம் பொறுத்தமையும் பண்புக்கும் சான்றாக இச்சேர்மம் விளங்குகிறது. உதாரணமாக அறை வெப்பநிலையில் இலித்தியம் நான்குபுளோரோ போரேட்டு பில்லியனுக்கு 620 பகுதிகள் அளவுக்கு ஈரப்பதத்தைத் தாங்கும் வல்லமையுடையதாக உள்ளது. அதேசமயத்தில் இலித்தியம் அறுகுளோரோ பாசுபேட்டு உடனடியாக நீராற்பகுப்பு அடைந்து பாசுபோரைல்புளோரைடு மற்றும் ஐதரசன் புளோரைடு போன்ற நச்சுவாயுக்களாக மாறுகிறது. பெரும்பாலும் மின்கலங்களின் மின்முனைகளைச் சேதப்படுத்திவிடுகிறது. \nஒப்பீட்டளவில் குறைந்த கடத்துதிறன் மற்றும் கிராபைட் மின்முனைகளில் நிலையான திண்ம மின்பகுளி இடைமுகம் உருவாவதில் சிக்கல் போன்ற சிரமங்கள் குறைபாடுகளாகும்.\n\nSection::::வெப்பநிலைப்புத் தன்மை.\nஇலித்தியம் நான்குபுளோரோ போரேட்டு மற்றும் மற்ற கார-உலோக உப்புகள் வெப்பச்சிதைவுக்கு உட்பட்டு போரான் முப்புளோரைடை வெளிவிடும் என்பதால் ஆய்வக அளவில் இவ்வுப்பு ஒரு போதுமான வேதியல் மூலமாகப் பயன்படுத்தப்படுகிறது. :\nLiBF4 → LiF + BF3\n\nSection::::தயாரிப்பு.\nஇருபோரேனை தொழிற்சாலைகளில் தொகுப்பு முறையில் தயாரிக்கும்போது இலித்தியம் நான்குபுளோரோ போரேட்டு ஒரு உடன்விளை பொருளாகப் உருவாகிறது:.\n\n8 BF3 + 6 LiH → B2H6 + 6 LiBF4\n\nBF3 சேர்மத்தால் நிகழும் புளோரினேற்றத்தைத் தடுக்கவல்ல பொருத்தமான ஒரு கரைப்பானின் (உதாரணம்: HF, BrF3, அல்லது திரவமாக்கப்பட்ட SO2) உதவியோடு LiF மற்றும் BF3 ஆகியனவற்றிலிருந்தும் LiBF4 தயாரிக்க முடியும்:.\n\nLiF + BF3 → LiBF4\n"}
{"id": "302084", "url": "https://ta.wikipedia.org/wiki?curid=302084", "title": "பிரம்மன் கோயில் (இந்தியா)", "text": "பிரம்மன் கோயில் (இந்தியா)\n\nஇந்த கோயில் தமிழ்நாட்டில் தஞ்சை மாவட்டத்திலுள்ள கும்பகோணத்தில் நகரின் மையத்தில் உச்சிப்பிள்ளையார் கோயிலுக்கு அருகில் அமைந்துள்ளது. தமிழகத்தில் பிரம்மன் கோயில் உள்ள ஒரே இடம். இக்கோயில் வேத நாராயணன் கோயில், பிர்மன் கோயில், பிரம்மன் கோயில் என வழங்கப்படுகிறது. நவராத்திரி திருவிழா சிறப்பாக கொண்டாடப்படுகிறது.\nSection::::தல வரலாறு.\nபடைக்கும் கடவுளான பிரமனுக்கு தனிக்கோவில் உலகில் இரண்டு இடங்களில் மட்டுமே உள்ளது. ஒன்று கும்பகோணம், இரண்டாவது ராஜஸ்தான் மாநிலத்தில் உள்ள புஷ்கர். மகாபிரளயத்தில் கும்பகோணத்தில் மிதந்து வந்த கும்பத்தை உடைத்து பூசித்து ஈசனுக்கு முதல் விழா எடுத்தவர் பிரம்மன். இவர் மகாவிஷ்ணுவின் தொப்புள் கொடியில் இருந்து உதித்தவர். உலகில் உள்ள அனைத்தையும் படைக்கும் கடவுளான பிரம்மனுக்கு உலக உயிர்கள் எல்லாம் உருவானதற்கு தாம் தான் காரணம் என்ற கர்வம் வந்தது. பிரம்மனின் கர்வம் கண்டு கோபம் கொண்ட மகாவிஷ்ணு பிரம்மனை அழைத்து படைக்கும் தன்மையை நீ இழப்பாய் என சாபம் கொடுத்தார். தவறை உணர்ந்த பிரமதேவர் கும்பகோணம் வந்து தவம் மேற்கொண்டு அஸ்வமேத யாகம் செய்தார். மகிழ்ந்த மகாவிஷ்ணு நான்கு வேதங்களின் உட்பொருளையும் மகிமையும் பிரம்மனுக்கு விளக்கி சாபவிமோசனம் கொடுத்து இங்கேயே கோவில் கொள்ளுமாறு அருளினார். அவ்வாறே தன் தேவியறோடும் பிரம்மனின் வேண்டுகோளுக்கு இணங்கி மகாவிஷ்ணு வேத நாராயணபெருமாள் என்ற திருநாமத்துடன் கோவில் கொண்ட இடமே இந்த பிரம்மன் கோவில்."}
{"id": "302093", "url": "https://ta.wikipedia.org/wiki?curid=302093", "title": "தாமசு பாக்", "text": "தாமசு பாக்\n\nதாமசு பாக் (\"Thomas Bach\", வர்ட்சுபர்கில் பிறப்பு: 29 திசம்பர் 1953) செருமானிய வழக்கறிஞரும் முன்னாள் வாள்வீச்சு வீரரும் ஆவார். இவர் பன்னாட்டு ஒலிம்பிக் குழுவின் ஒன்பதாவது மற்றும் தற்போதைய தலைவராக உள்ளார். இடாய்ச்சு ஒலிம்பிக் விளையாட்டுக் குழுவின் (DOSB) செயற்குழு உறுப்பினராகவும் உள்ளார்.\nSection::::வாள்வீச்சு விளையாட்டு.\nபாக் டாபெர்பிசோசைம் வாள்வீச்சு சங்கத்தின் (\"FC Tauberbischofsheim\") முன்னாள் விளையாட்டுக்காரர் ஆவார். 1976இல் மொண்ட்ரியாலில் நடந்த கோடைக்கால ஒலிம்பிக் விளையாட்டுப் போட்டிகளில் பங்கேற்று வாள்வீச்சிற்கான அணி விளையாட்டில் செருமானிய அணிக்கு தங்கப் பதக்கம் வென்றளித்தார். அடுத்தாண்டு புவனெசு ஐரிசில் நடந்த வாள்வீச்சு உலகப் போட்டிகளில் உலகச் சாதனையாளராக பட்டம் வென்றார்.\n\n"}
{"id": "302099", "url": "https://ta.wikipedia.org/wiki?curid=302099", "title": "கோண்டு மக்கள்", "text": "கோண்டு மக்கள்\n\nகோண்டு மக்கள் அல்லது கோண்டி மக்கள் (Gondi or Gond) என்பவர்கள் திராவிட இனத்தைச் சேர்ந்த பழங்குடி மக்கள் ஆவர். இவர்கள் திராவிட மொழிக் குடும்பத்தைச் சேர்ந்த கோண்டி மொழியை பேசுகின்றனர். கோண்டி மக்கள் வாழும் பகுதியை கோண்ட்வானா என அழைப்பர்.\n\nபில் மற்றும் சந்தேலர்கள் போன்று கோண்டு மக்கள் மத்திய இந்தியாவில் மிகப்பெரிய மக்கள் தொகை கொண்ட பழங்குடி மக்கள் ஆவார். மத்திய இந்தியாவின் மாநிலங்களான மத்தியப் பிரதேசம், கிழக்கு மகாராஷ்டிரத்தின் விதர்பா, சத்தீஸ்கர், தெற்கு ஜார்கண்ட், தெற்கு உத்தரப் பிரதேசம், வடக்கு தெலங்கானா, வடக்கு ஆந்திரப் பிரதேசம் மற்றும் மேற்கு ஒடிசாவில் வாழ்பவர்கள். கோண்டி பழங்குடி மக்கள் பேசும் மொழியான கோண்டி மொழி திராவிட மொழிக் குடும்பத்தைச் சேர்ந்தாகும்.\nவடக்கு ஆந்திரம், தெற்கு உத்தரப் பிரதேசம், தெற்கு பிகார், சத்தீஸ்கர், கிழக்கு குஜராத், ஜார்கண்ட், மத்தியப் பிரதேசம், கிழக்கு மகாராஷ்டிரம், வடக்கு தெலங்கானா, மேற்கு ஒடிசா மற்றும் மேற்கு வங்காளம் போன்ற மாநிலங்களில் கோண்டி மக்களை பட்டியல் பழங்குடி இன மக்களாக வகைப்படுத்தியுள்ளன்ர். \n\nSection::::மொழி.\nகோண்டு மக்கள் பேசும் கோண்டி மொழி, திராவிட மொழிக் குடும்பத்தைச் சேர்ந்த தெலுங்கு மொழியின் தாக்கம் கொண்டது. கோண்டு மக்களில் பெரும்பாலனவர்கள் கோண்டி மொழியினையும்; பிறர் இந்தி போன்ற இந்தோ - ஆரிய மொழிகளையும் பேசுகின்றனர்.\n\n1991-ஆம் ஆண்டு மக்கள் தொகை கணக்கெடுப்பின் படி, கோண்டி மக்கள் தொகை 9.3 மில்லியனாக இருந்தது. 2001-ஆம் ஆண்டு மக்கள் தொகை கணக்கெடுப்பின் படி கோண்டி மக்கள் தொகை வளர்ச்சி விகிதம் உயர்ந்து மக்கள் தொகை கிட்டத்தட்ட 11 மில்லியனை தொட்டது.\n\nSection::::சிவப்பு தாழ்வாரம்.\nகோண்டு மக்கள் வசிக்கும் சிவப்பு தாழ்வாரப் பகுதிகளில் கடந்த பத்தாண்டுகளுக்கு மேலாக நக்சலைட் - மாவோயிஸ்ட்டு போராளிகளின் கிளர்ச்சி அதிகரித்துள்ளது. சத்தீஸ்கர் அரசு அமைதிப் பேரணி (Salwa Judum) எனும் பெயரில் கோண்டி மக்களை, நக்சலைட் - மாவோயிஸ்ட் போராளிகளுக்கு எதிராக கேடயமாக பயன்படுத்துகிறது.\n\nSection::::தொழில் & கலாச்சாரம்.\nகோண்டி மக்கள் பரம்பரையாக வேளாண்மைத் தொழில் செய்பவர்கள்; சிலர் கால்நடை வளர்க்கின்றனர். இந்து சமயத்தைச் சேர்ந்த கோண்டு மக்கள் நீத்தார் வழிபாடு மற்றும் பல கடவுள் வழிபாடு செய்பவர்கள். பல வண்ண ஓவியங்களை வரைவதில் வல்லவர்கள். இவர்களது ஓவியக்கலை கோண்டு ஓவியக்கலை என அழைக்கப்படுகிறது.\n\nஇந்திய அரசு கோண்டு மக்களை பட்டியல் பழங்குடி மக்கள் பிரிவில் சேர்த்துள்ளதால், கோண்டு இன மக்களுக்கு அரசியல், கல்வி, வேலைவாய்ப்பு, பொருளாதார வளர்ச்சியில் முன்னுரிமை வழங்கப்படுகிறது.\n\nSection::::வரலாறு.\nSection::::கோண்ட்வானா நாடு.\n16-ஆம் நூற்றாண்டு முதல் 18-ஆம் நூற்றாண்டு முடிய மத்திய இந்தியாவில் கோண்டு மக்கள் கர்கா-மண்டலம், தேவகாட், சண்டா மற்றும் கேர்லா (Garha-Mandla, Deogarh, Chanda, and Kherla) என நான்கு நாடுகளை கோண்ட்வானா மன்னர்கள் ஆண்டனர்.\nகோண்ட்வானா மன்னர்கள் தாங்கள் ஆண்ட பகுதிகளில் 53 கோட்டைகள், அரண்மனைகள், கோயில்கள், குளங்கள், ஏரிகள் கட்டினர்.\n\n1548-இல் கோண்ட்வானா மன்னர் தல்பத் ஷா இறந்த பிறகு, அவரது சிறு குழந்தை பீர் நாராயண் ஆட்சிக்கு அமர்த்தப்பட்டார். ராணி துர்காவதி, தனது மகனுக்குத் துணையாக 1548 முதல் 1564 வரை பதினாறு வருடங்கள் ஆட்சியை நடத்தினார். 1564 ஆம் ஆண்டில் அக்பர் கோண்ட்வானா நாட்டை கைப்பற்றினார். \nமுகலாயர் மற்றும் மராத்தியப் பேரரசின் வீழ்ச்சிக்கு பின்னர், 1740-இல் மால்வா நாட்டை கோண்ட்வானா மன்னர்கள் கைப்பற்றி ஆண்டனர். \nகிழக்கிந்திய கம்பெனி ஆட்சி மற்றும் பிரித்தானியாவின் இந்தியப் பேரரசு காலத்தில் கோண்டு மன்னர்கள் விடுதலை இயக்கத்தில் சேர்ந்து ஆங்கிலேயர்களின் காலணி ஆதிக்கத்தை எதிர்த்துப் போரிட்டனர். \n\nகோண்ட்வானா நாடு என்பது மத்தியப் பிரதேசத்தின் தற்கால சாகர் மாவட்டம், தமோ மாவட்டம், மண்டலா மாவட்டம், சியோனி மாவட்டம், உமாரியா மாவட்டம், நர்மதா மாவட்டம் மற்றும் போபால் மாவட்டத்தின் சில பகுதிகளை உள்ளடக்கியதாகும்.\n\n\n"}
{"id": "302112", "url": "https://ta.wikipedia.org/wiki?curid=302112", "title": "நகர் படிம அருங்காட்சியகம் (நியூ யார்க்)", "text": "நகர் படிம அருங்காட்சியகம் (நியூ யார்க்)\n\nநகர்படிம அருங்காட்சியகம் (\"Museum of the Moving Image\") நியூயார்க் நகரத்தின் குயின்சு பரோவில் அசுடோரியாவில் அமைந்துள்ள ஊடக அருங்காட்சியகமாகும். இது தற்போது \"காப்மேன் அசுடோரியா இசுடூடியோசு\" என அறியப்படும் முன்னாளையக் கட்டிடத்தில் உள்ளது. இந்த அருங்காட்சியகம் \"நகர்படிம அமெரிக்க அருங்காட்சியகம்\" என 1988இல் துவங்கப்பட்டது. மார்ச் 2008இல் $67 மில்லியன் செலவில் விரிவாக்கப்பட்ட இந்த அருங்காட்சியகம் சனவரி 2011இல் மீண்டும் திறக்கப்பட்டது. இந்த விரிவாக்கத்தை கட்டிட வடிவமைப்பாளர் தாமசு லீசர் வடிவமைத்திருந்தார்.\n"}
{"id": "302113", "url": "https://ta.wikipedia.org/wiki?curid=302113", "title": "அசுடோரியா, குயின்சு", "text": "அசுடோரியா, குயின்சு\n\nஅசுடோரியா (\"Astoria\", \"அஸ்டோரியா\") நியூயார்க் நகரத்தின் குயின்சு பரோவின் வடமேற்குப் பகுதியிலுள்ள நடுத்தர மக்கள் மற்றும் வணிகமய புறநகர் பகுதியாகும். இங்கு 154,000 மக்கள் வாழ்கின்றனர். இதன் கிழக்கு ஆற்றை எல்லையாகக் கொண்டுள்ளது; குயின்சு பரோவின் மற்ற புறநகரங்களான நீள்தீவு நகரம், சன்னிசைடு, உட்சைடு புறநகரங்களை அடுத்துள்ளது.\n\nSection::::மக்கள்தொகையியல்.\nஅசுடோரியாவில் முதன்முதலில் 17ஆம் நூற்றாண்டில் டச்சுக்ககாரர்களும் செருமானியரும் குடியேறினர். 19வது மற்றும் துவக்க இருபதாம் நூற்றாண்டில் நிகழ்ந்த ஐரிய புலம்பெயர் மக்கள் இங்கு குடியேறினர். அடுத்து பெருமளவில் இத்தாலியர்கள் இங்கு குடிபெயர்ந்தனர். பல இத்தாலிய உணவகங்கள், அடுமனைகள், பிட்சா கடைகளை நிறுவினர். குறிப்பாக இக்கடைகளை திட்மார்சு புலேவார்டில் காணலாம். \n\nஅமெரிக்க யூதர்களும் குறிப்பிட்டளவில் இங்கு வாழ்கின்றனர். வரலாற்றிடங்களுக்கான தேசிய பதிவேட்டில் இடம்பெற்றுள்ள அசுடோரியா இசுரேல் மையம் 1925இல் கட்டப்பட்டது. முன்னதாக 1904இல் கட்டப்பட்ட மிஷ்கான் இசுரேல் பிரார்த்தனைக் கூடம் வளர்ந்து வந்த யூதர்களின் தேவையை சந்திக்க இயலாததால் புதிய மையம் கட்டப்பட்டது.\n\n1960களில் பெருமளவில் கிரேக்கத்திலிருந்து பலர் இங்கு குடியேறினர்; அவ்வாறே 1974இல் சைப்பிரசிலிருந்து பலர் புலம் பெயர்ந்தனர். இங்குள்ள பல கிரேக்க உணவகங்கள், அடுமனைகள், மதுவகங்கள், மற்றும் கிரேக்க மரபுவழித் தேவாலயங்கள் கிரேக்கர்களின் பண்பாட்டுத் தாக்கத்திற்கு சான்றுகளாக உள்ளன. 1980இல் அசுடோரியாவிலுள்ள கிரேக்கர்களின் எண்ணிக்கை 22,579ஆக இருந்தது; இது வந்தேறிகளின் எண்ணிக்கை மற்றும் குடிப்பிறப்புகள் குறைந்ததால் 1990இல் 18,127க்கு இறங்கியது. அண்மைய கிரேக்க நாட்டுப் பொருளியல் சிக்கல்களை அடுத்து மீண்டும் ஆயிரக்கணக்கில் கிரேக்கர்கள் குடியேறியத் துவங்கியுள்ளனர்.\n\nஅசுடோரியாவில் கிட்டத்தட்ட 20,000 மால்ட்டா அமெரிக்கர்கள் வாழ்கின்றனர். இவர்களில் பலரும் தற்போது வேறிடங்களுக்கு குடிபெயறத் துவங்கியுள்ளனர். \n\n1970களின் மத்தியிலிருந்து, இங்குள்ள அராபியர்களின் மக்கள்தொகை கூடி வருகின்றது; லெபனான், எகிப்து, சிரியா, யெமன், தூனிசியா, மொரோக்கோ, அல்சீரியா நாடுகளிலிருந்து புலம் பெயர்ந்து வந்துள்ளனர். 1990களில், 28வது நிழற்சாலைக்கும் அசுடோரியா புலேவார்டுக்கும் இடையே உள்ள இசுடீன்வே சாலையில் பல அராபியக் கடைகள், உணவகங்கள் நிறுவப்பட்டன; இப்பகுதி உள்ளூர் மக்களிடையே \"லிட்டில் எகிப்து\" என அறியப்படுகின்றது.\n\n1990களில் கணிசமான தென் அமெரிக்க, ஐரோப்பிய மக்கள் குடியிருக்கத் தொடங்கினர். 36வது நிழற்சாலைப் பகுதியில் பிரேசிலியர்கள் பெருமளவில் வசிக்கின்றனர். அல்பேனியர்கள், பல்கேரியர்கள், and பொசினியர்களின் மக்கள்தொகை வளர்ந்து வருகின்றது. பல எசுப்பானிய அமெரிக்கர்களும் அசுடோரியாவில் வாழ்கின்றனர். \n\nஇங்கு வாழ்ந்திருந்த பெரும்பாலான வங்காளதேச அமெரிக்கர்கள் 2001இல் டெட்ராய்ட் பெருநகரத்திற்கு இடம்பெயர்ந்துள்ளனர். இருப்பினும் வங்காளதேசத்திலிருந்து புதிதாக இங்கு குடிபெயர்வோரின் எண்ணிக்கை வளர்ந்து வருகின்றது.\n\n"}
{"id": "302117", "url": "https://ta.wikipedia.org/wiki?curid=302117", "title": "டையூன் இடுலி", "text": "டையூன் இடுலி\n\nடையூன் இடுலி (Dioon edule) என்பது ஒரு தாவரமாகும். இது மெக்சிக்கோவைச் சேர்ந்தது. இது பால்மா டி லா வர்ஜன் என்றும் அழைக்கப்படுகிறது. இத்தாவரவகை மிக பழமையான விதை தாவரமாகும். இவைற்றின் புதைபடிவங்கள் டைனோசர் வாழ்ந்த காலத்திலேயே கிடைக்கின்றன. இது Zamiaceae என்ற தாவரவியல் குடும்பத்தைச் சேர்ந்த்தாகும். இது Cycadales என்ற பேரினத்தைச் சேர்ந்தது. \n\nஇதில் இரண்டு கிளையினங்கள் உள்ளதாக அறியப்படுகிறது. அவை பின்வருமாறு,\n\n\nஇந்த மரம்தான் உலகில் மிக மிக மெதுவாக வளரக்கூடிய மரமாகும். மெக்சிகோ நாட்டின் தேசியப் பூங்காவில் உள்ள ஒரு மரம் ஆறு அடி ஆறு அங்குலம் வளர 1000 ஆண்டுகள் எடுத்துக்கொண்டது. மெக்சிகோவிலிருந்து இதன் விதை கொண்டுவரப்பட்டு, ஏற்காடு தாவரவியல் பூங்காவில் 1990 இல் ஒரு கன்று உருவாக்கப்பட்டது. இது நடப்படுடு 25 ஆண்டுகள் ஆன நிலையிலும் சில அங்குல உயரம் மட்டுமே வளர்ந்துள்ளது. இந்தத் தாவரத்தின் அடிப்பாகம்கூட, இன்னமும் தரையைவிட்டு வெளியே வரவில்லை என்பது குறிப்பிடத்தக்கது.\n"}
{"id": "302125", "url": "https://ta.wikipedia.org/wiki?curid=302125", "title": "பிரதாப்காட் மாவட்டம்", "text": "பிரதாப்காட் மாவட்டம்\n\nபிரதாப்காட் மாவட்டம் (Pratapgarh district) (இந்தி: जिला प्रतापगढ़) மேற்கு இந்தியாவில் அமைந்துள்ள இராஜஸ்தான் மாநிலத்தின் 33 மாவட்டங்களில் ஒன்றாகும். இம்மாவட்டத் தலைமையிட நகரம் பிரதாப்காட் ஆகும்.\nஇராஜஸ்தான் மாநிலத்தின் பகுதியில் அமைந்த இம்மாவட்டம் உதய்பூர் கோட்டத்தில் உள்ளது.\n\nஇராஜஸ்தான் மாநிலத்தில் 33-வது மாவட்டமாக பிரதாப்காட் மாவட்டம் 26 சனவரி 2008-இல், சித்தோர்கார் மாவட்டத்தின் சில வருவாய் வட்டங்களைக் கொண்டு நிறுவப்பட்டது. \n\nஇராஜஸ்தான் மாநிலத்தில் மக்கள் தொகை குறைந்த மாவட்டங்களில் இம்மாவட்டம் ஜெய்சல்மேர் மாவட்டத்திற்கு அடுத்து இரண்டாவது இடத்தில் உள்ளது.\n\nSection::::அமைவிடம்.\nபிரதாப்காட் மாவட்டத்தின் வடக்கில், சித்தோர்கார் மாவட்டம் வடகிழக்கில் நீமச் மாவட்டம், இராஜஸ்தான், கிழக்கில் மண்டசௌர் மாவட்டம், (மத்தியப் பிரதேசம்), தென்கிழக்கில் ரத்லம் மாவட்டம், (மத்தியப் பிரதேசம்), தென்மேற்கில் பான்ஸ்வாரா மாவட்டம், மேற்கில் டுங்கர்பூர் மாவட்டம், வடமேற்கில் உதய்பூர் மாவட்டம் எல்லைகளாக அமைந்துள்ளது.\n\nSection::::புவியியல்.\nபிரதாப்காட் கடல் மட்டத்திலிருந்து 580 மீட்டர் உயரத்தில் உள்ளது. ஆரவல்லி மலைத்தொடர் மற்றும் மால்வா, மத்தியப் பிரதேசம்|மால்வா மேட்டுநிலங்களின்]] சந்திப்பில் பிரதாப்காட் மாவட்டம் அமைந்துள்ளது.\n4,11,736 ஹெக்டேர் பரப்பளவு கொண்ட இம்மாவட்டத்தின் காடுகளின் பரப்பளவு 1,20,976 ஹெக்டர் ஆகும்.\n\nSection::::மாவட்ட நிர்வாகம்.\nபிரதாப்காட் மாவட்டம் அர்னோட், சிஹோட்டி சத்ரி, தாரியாவாட், பீபல் கூண்ட் மற்றும் பிரதாப்காட் என ஐந்து வருவாய் வட்டங்களையும், 921 கிராமங்களையும் கொண்டுள்ளது. \n\nSection::::மக்கள் தொகையியல்.\n2011 ஆம் ஆண்டு இந்திய மக்கள் தொகை கணக்கெடுப்பின் படி இம்மாவட்டத்தின் மொத்த மக்கள் தொகை 867,848 ஆக உள்ளது. கிராமப்புறங்களில் 91.73% மக்களும்; நகரப்புறங்களில் 8.27% மக்களும் வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி விகிதம் 22.78% ஆக உயர்ந்துள்ளது. மக்கள் தொகையில் 437,744 ஆண்களும்; 430,104 பெண்களும் உள்ளனர். ஆயிரம் ஆண்களுக்கு 983 பெண்கள் என்ற விகிதத்தில் பாலின விகிதம் உள்ளது. 4,449 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 195 மக்கள் வீதம் வாழ்கின்றனர். இம்மாவட்டத்தின் சராசரி படிப்பறிவு 55.97% ஆகவும், ஆண்களின் படிப்பறிவு 69.50% ஆகவும், பெண்களின் படிப்பறிவு 42.35% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 150,518 ஆக உள்ளது. \nSection::::சமயம்.\nஇம்மாவட்டத்தில் இந்து சமயத்தவரின் மக்கள் தொகை 827,293 (95.33 %) ஆகவும்; இசுலாமிய சமய மக்கள் தொகை 25,597 (2.95 %) ஆகவும்; சமண சமய மக்கள் தொகை 14,077 (1.62 %) ஆகவும்; சீக்கிய சமய, கிறித்தவ, பௌத்த சமய மக்கள் தொகை மிகக் குறைவாகவும் உள்ளது.\n\nSection::::மொழிகள்.\nஇராஜஸ்தான் மாநிலத்தின் ஆட்சி மொழியான இந்தி மொழியுடன், பஞ்சாபி, உருது மற்றும் இராச்சசுத்தானி, மார்வாரி போன்ற வட்டார மொழிகளும் இம்மாவட்டத்தில் பேசப்படுகிறது.\n\nSection::::பொருளாதாரம்.\nஇம்மாவட்டத்தின் முக்கிய வேளாண் பயிர்கள் நிலக்கடலை, சோளம், சோயா பீன்ஸ், பருப்பு வகைகள், தாணியங்கள், ஆமணக்கு, பார்லி, கோதுமை ஆகும். \n\nஇம்மாவட்டத்தில் அரசு உரிமம் பெற்ற அபின் பயிரிடுவோர் 6,781-ஆக உள்ளனர். இந்திய அரசின் போதை மருந்து கட்டுப்பாட்டுத் துறையின் அறிக்கையின் படி, பிரதாப்காட் மாவட்டத்தில் 2011-ஆம் ஆண்டில் 15,85,373 கிலோ கிராம் அளவிற்கு அபின் உற்பத்தி செய்யப்பட்டதாக அறியமுடிகிறது.\n\nSection::::மேற்கோள்கள்.\nhttp://epaper.dainiknavajyoti.com/?edition=16&pub_date=21/05/2014&pageno=8\n\n\nSection::::வெளி இணைப்புகள்.\n \n"}
{"id": "302129", "url": "https://ta.wikipedia.org/wiki?curid=302129", "title": "சிறுவாபுரி முருகன் கோவில்", "text": "சிறுவாபுரி முருகன் கோவில்\n\nசிறுவாபுரி முருகன் கோவில் தமிழ்நாட்டின் திருவள்ளூர் மாவட்டத்தில் உள்ள சின்னம்பேடு பகுதியில் அமைந்திருக்கும் ஒரு புகழ் பெற்ற முருகன் கோவில் ஆகும். \n\nஐந்து நிலை ராஜகோபுரம் உடைய இக்கோவிலில் மூலவர் பாலசுப்பிரமணியர் ஆவர். அருணகிரிநாதர் அர்ச்சனை திருப்புகழ் பாடியது 500 ஆண்டுகள் பழமைவாய்ந்த இக்கோயிலில் ஆகும். இக்கோவில் சிறுவாபுரி பாலசுப்பிரமணிய சுவாமி கோவில் என்றும் அழைக்கப்பட்டு வருகிறது. \n"}
{"id": "302131", "url": "https://ta.wikipedia.org/wiki?curid=302131", "title": "சுன்சுனூ மாவட்டம்", "text": "சுன்சுனூ மாவட்டம்\n\nசுன்சுனூ மாவட்டம் (Jhunjhunu district) (இந்தி:झुन्झुनू जिला) மேற்கு இந்தியாவில் அமைந்துள்ள இராஜஸ்தான் மாநிலத்தின் 33 மாவட்டங்களில் ஒன்றாகும். இம்மாவட்டத் தலைமையிட நகரம் சுன்சுனூ ஆகும்.\nஇராஜஸ்தான் மாநிலத்தின் பகுதியில் அமைந்த இம்மாவட்டம் ஜெய்பூர் கோட்டத்தில் உள்ளது. \nஇந்திய அளவில் இம்மாவட்டம் இந்திய இராணுவத்திற்கு அதிக வீரர்களை அனுப்பிய பெருமை உடையது. \nஇம்மாவட்டத்தின் பிலானி நகரத்தில் உள்ள பிர்லா தொழில்நுட்பம் மற்றும் அறிவியல் கழகம், உலக அள்வில் பெயர் அறிவியல் மற்றும் தொழில்நுட்ப நிறுவனமாகும்.\n\nSection::::மாவட்ட அமைவிடம்.\nசெகாவாதி பிரதேசத்தில் அமைந்த சுன்சுனூ மாவட்டத்தின் கிழக்கிலும்; வடகிழக்கிலும் அரியானா மாநிலமும்; தெற்கு, தென்கிழக்கு மற்றும் தென்மேற்கில் சீகர் மாவட்டம், வடக்கிலும், வடமேற்கிலும் சூரூ மாவட்டம் எல்லைகளாக அமைந்துள்ளது.\n\nSection::::மாவட்ட நிர்வாகம்.\nசுன்சுனூ மாவட்டம் சுன்சுனூ, சிராவா, புஹானா, கேத்திரி, நவால்காட், உதய்பூர்வாதி, மேல்சிசர், சூரஜ்காட் என வருவாய் வட்டங்களைக் கொண்டது. இம்மாவட்டம் சுன்சுனூ, மண்டவா, நவால்காட், கேத்திரி, பிலானி,\nஉதய்பூர்வாதி, சூரஜ்காட் என ஏழு சட்டமன்றத் தொகுதிகளையும்; சுன்சுனூ மக்களவைத் தொகுதியும் கொண்டுள்ளது.\n\nSection::::மக்கள் தொகையியல்.\n2011 ஆம் ஆண்டு இந்திய மக்கள் தொகை கணக்கெடுப்பின் படி இம்மாவட்டத்தின் மொத்த மக்கள் தொகை 2,137,045 ஆக உள்ளது. கிராமப்புறங்களில் 77.11% மக்களும்; நகரப்புறங்களில் 22.89% மக்களும் வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி விகிதம் 11.67% ஆக உயர்ந்துள்ளது. மக்கள் தொகையில் 1,095,896 ஆண்களும்; 1,041,149 பெண்களும் உள்ளனர். ஆயிரம் ஆண்களுக்கு 950 பெண்கள் என்ற விகிதத்தில் பாலின விகிதம் உள்ளது. 5,928 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 361 மக்கள் வீதம் வாழ்கின்றனர். இம்மாவட்டத்தின் சராசரி படிப்பறிவு 74.13% ஆகவும், ஆண்களின் படிப்பறிவு 86.90% ஆகவும், பெண்களின் படிப்பறிவு 60.95% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 288,470 ஆக உள்ளது. \nSection::::சமயம்.\nஇம்மாவட்டத்தில் இந்து சமயத்தவரின் மக்கள் தொகை 1,905,682 (89.17 %) ஆகவும்; இசுலாமிய சமய மக்கள் தொகை 228,178 (10.68 %) ஆகவும்; சமண சமய, சீக்கிய சமய, கிறித்தவ, பௌத்த சமய மக்கள் தொகை மிகக் குறைவாகவும் உள்ளது.\n\nSection::::மொழிகள்.\nஇராஜஸ்தான் மாநிலத்தின் ஆட்சி மொழியான இந்தி மொழியுடன், பஞ்சாபி, உருது மற்றும் இராச்சசுத்தானி, மார்வாரி போன்ற வட்டார மொழிகளும் இம்மாவட்டத்தில் பேசப்படுகிறது.\nSection::::தொழில்கள்.\nசுன்சுனூ மாவட்டத்தின் கேத்ரி வட்டத்தில் இந்தியாவின் பெரிய செம்பு சுரங்கங்கள் உள்ளது. \n\n\n"}
{"id": "302146", "url": "https://ta.wikipedia.org/wiki?curid=302146", "title": "ராஜ்சமந்து மாவட்டம்", "text": "ராஜ்சமந்து மாவட்டம்\n\nராஜ்சமந்து மாவட்டம் (Rajsamand District) மேற்கு இந்தியாவில் அமைந்துள்ள இராஜஸ்தான் மாநிலத்தின் 33 மாவட்டங்களில் ஒன்றாகும். இம்மாவட்டத் தலைமையிட நகரம் ராஜ்சமந்து ஆகும்.\nஇராஜஸ்தான் மாநிலத்தின் பகுதியில் அமைந்த இம்மாவட்டம் உதய்பூர் கோட்டத்தில் உள்ளது. \n\nSection::::அமைவிடம்.\nராஜ்சமந்து உதய்பூரின் வடக்கில் 67 கி மீ தொலைவிலும்; ஜெய்பூருக்கு தெற்கில் 352 கி மீ தொலைவிலும் தேசிய நெடுஞ்சாலை எண் 8-இல் உள்ளது. 4,768 சதுர கிலோ மீட்டர் பரப்பளவு கொண்ட ராஜ்சமந்து மாவட்டத்தின் வடமேற்கு எல்லையாக ஆரவல்லி மலைத்தொடரும்; பாலி மாவட்டம்; வடக்கில் அஜ்மீர் மாவட்டம், வடகிழக்கில் பில்வாரா மாவட்டம், தென்கிழக்கில் சித்தோர்கார் மாவட்டம், தெற்கில் உதய்பூர் மாவட்டம் எல்லைகளாக அமைந்துள்ளன.\n\nSection::::மாவட்ட நிர்வாகம்.\nராஜ்சமந்து மாவட்டம் ஏழு உட்கோட்டங்களையும்; ஒன்பது வருவாய் வட்டங்களையும்; ஏழு ஊராட்சி ஒன்றியங்களையும்; 207 [[இந்தியாவின் ஊராட்சி மன்றம்|கிராமப் பஞ்சாயத்துக்களையும் கொண்டது.\n\nSection::::பொருளாதாரம்.\nஇந்தியாவில் பொருளாதாரத்தில் மிகவும் பின் தங்கிய 250 [[மாவட்டம் (இந்தியா)|மாவட்டங்களில்]] ஒன்றாக இம்மாவட்டத்தையும் 2006-ஆம் ஆண்டில் [[இந்திய அரசு]] அறிவித்துள்ளது. எனவே இம்மாவட்டத்தின் ஊராக வளர்ச்சித் திட்டங்களுக்கு இந்திய அரசின் பஞ்சாயத்து ராஜ் அமைச்சகம் ஆண்டு தோறும் நிதியுதவி வழங்குகிறது. \n\nSection::::மக்கள் தொகையியல்.\n[[இந்திய மக்கள் தொகை கணக்கெடுப்பு, 2011|2011 ஆம் ஆண்டு இந்திய மக்கள் தொகை கணக்கெடுப்பின்]] படி இம்மாவட்டத்தின் மொத்த மக்கள் தொகை 1,156,597 ஆக உள்ளது. கிராமப்புறங்களில் 84.11% மக்களும்; நகரப்புறங்களில் 15.89% மக்களும் வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி விகிதம் 17.18% ஆக உயர்ந்துள்ளது. மக்கள் தொகையில் 581,339 ஆண்களும்; 575,258 பெண்களும் உள்ளனர். ஆயிரம் ஆண்களுக்கு 990 பெண்கள் என்ற விகிதத்தில் [[பாலின விகிதம்]] உள்ளது. 4,655 சதுர கிலோ மீட்டர் பரப்பளவு கொண்ட இம்மாவட்டத்தின் [[மக்கள் தொகை அடர்த்தி]] ஒரு சதுர கிலோ மீட்டர் பரப்பளவில் 248 மக்கள் வீதம் வாழ்கின்றனர். இம்மாவட்டத்தின் சராசரி [[படிப்பறிவு]] 63.14 % ஆகவும், ஆண்களின் படிப்பறிவு 78.42 % ஆகவும், பெண்களின் படிப்பறிவு 47.95 % ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 176,041 ஆக உள்ளது. \nSection::::சமயம்.\nஇம்மாவட்டத்தில் [[இந்து சமயம்|இந்து சமயத்தவரின்]] மக்கள் தொகை 1,105,676 (95.60 %) ஆகவும்; [[இசுலாம்| இசுலாமிய சமய]] மக்கள் தொகை 33,677 (2.91 %) ஆகவும்; [[சமணம்|சமண சமய]] மக்கள் தொகை 14,966 (1.29 %) ஆகவும்; [[சீக்கியம்|சீக்கிய சமய]], [[கிறித்தவம்|கிறித்தவ]], [[பௌத்தம்|பௌத்த சமய]] மக்கள் தொகை மிகக் குறைவாகவும் உள்ளது.\n\nSection::::மொழிகள்.\n[[இராஜஸ்தான்]] மாநிலத்தின் ஆட்சி மொழியான [[இந்தி மொழி|இந்தி மொழியுடன்]], [[பஞ்சாபி மொழி|பஞ்சாபி]], [[உருது மொழி|உருது]] மற்றும் [[இராச்சசுத்தானி]], [[மார்வாரி மொழி|மார்வாரி]] போன்ற வட்டார மொழிகளும் இம்மாவட்டத்தில் பேசப்படுகிறது.\n\n\n\nSection::::வெளி இணைப்புகள்.\n[[பகுப்பு:இராஜஸ்தான் மாவட்டங்கள்]] \n"}
{"id": "302147", "url": "https://ta.wikipedia.org/wiki?curid=302147", "title": "த. இராசலிங்கம்", "text": "த. இராசலிங்கம்\n\nதம்பிப்பிள்ளை இராசலிங்கம் (21 நவம்பர் 1933 - ) இலங்கைத் தமிழ் அரசியல்வாதியும், முன்னாள் நாடாளுமன்ற உறுப்பினரும் ஆவார்.\n\nஇராசலிங்கம் இலங்கையின் வடக்கே வதிரி என்ற கிராமத்தில் 1933 நவம்பர் 21 இல் பிறந்தார். இவர் ஒரு கல்வித்துறை அதிகாரியாகப் பணியாற்றினார்.\n\nSection::::அரசியலில்.\nஇராசலிங்கம் தமிழர் விடுதலைக் கூட்டணியின் சார்பாக 1977 நாடாளுமன்றத் தேர்தலில் உடுப்பிட்டித் தொகுதியில் போட்டியிட்டு வெற்றி பெற்று நாடாளுமன்றம் சென்றார்.\n\nஇலங்கைத் தமிழ்ப் போராளிகளின் அழுத்தத்தாலும், தமிழ் ஈழத்துக்கு ஆதரவளிப்பதில்லை என நாடாளுமன்றத்தில் சத்தியப்பிரமாணம் எடுப்பதற்கான ஆறாம் திருத்தச் சட்டமூலத்துக்கு எதிர்ப்புத் தெரிவித்தும், கருப்பு சூலை வன்முறைகளில் சிங்கள காடையர்களினால் 3,000 தமிழ் மக்கள் கொல்லப்பட்டமைக்கு எதிர்ப்புத் தெரிவித்தும், அனைத்து தமிழர் விடுதலைக் கூட்டணி உறுப்பினர்களும் 1983 முதல் நாடாளுமன்றத்தை ஒன்றியொதுக்கல் செய்தார்கள். மூன்று மாதங்கள் நாடாளுமன்றத்துக்குச் சமூகமளிக்காத நிலையில், 1983 அக்டோபர் 22 இல் இராசலிங்கம் நாடாளுமன்ற இருக்கைகளை இழந்தார்.\n"}
{"id": "302149", "url": "https://ta.wikipedia.org/wiki?curid=302149", "title": "கு. உமாதேவி", "text": "கு. உமாதேவி\n\nகவிஞர் கு. உமாதேவி (பிறப்பு: 9 மே 1984) திசைகளைப் பருகியவள், தேன் இனித்தது எல்லோருக்கும் தெரியாது ஆகிய கவிதைத் தொகுதிகளின் வாயிலாக நவீன தமிழ் இலக்கியத் துறையில் தடம் பதித்தவர். தற்போது திரைப்படங்களுக்கு தொடர்ந்து பாடல் எழுதிக்கொண்டிருக்கிறார். மெட்ராஸ், இனிமே இப்படித்தான், மாயா, கபாலி போன்ற வெற்றிப் படங்களில் பணியாற்றியவர்.\n\nSection::::எழுதிய திரைப்பாடல்கள்.\nகீழே காண்பது பாடலாசிரியர் உமாதேவி எழுதிய பாடல்களின் தொகுப்பு ஆகும்.\n"}
{"id": "302150", "url": "https://ta.wikipedia.org/wiki?curid=302150", "title": "அக்கினிக் கரங்கள்", "text": "அக்கினிக் கரங்கள்\n\nஅக்கினிக் கரங்கள் 1987, ஒக்ரோபர் 21 - 22ந் திகதிகளில் யாழ் போதனா வைத்தியசாலைக்குள் இந்திய அமைதிப் படை புரிந்த படுகொலையை மையமாக வைத்து எழுதப்பட்ட குறுநாவல் ஆகும். தமிழீழப் போராட்டம் தொடர்பாக வெளிவந்த நூல்களில் இதுவும் ஒன்று. இதை நாவண்ணன் எழுதியுள்ளார். இதனை மாறன் பதிப்பக வெளியீடு வெளியிட்டுள்ளது. இந்நூல் மார்ச் 1, 2016 இல் கிளிநொச்சியில் வெளியிடப் பட்டது.\n"}
{"id": "302154", "url": "https://ta.wikipedia.org/wiki?curid=302154", "title": "தென்னாப்பிரிக்கா நாட்டுப்பண்", "text": "தென்னாப்பிரிக்கா நாட்டுப்பண்\n\nதெனாப்பிரிக்கா நாட்டுப் பண் என்பது ஒரு கலப்பு பாடலாகும். இது புதிய ஆங்கிலவரிகள் சேர்க்கப்பட்ட \"கோசி சிகலேல் ஆப்பிரிக்கா\" (கடவுள் ஆப்ரிக்காவை ஆசிர்வதிக்கட்டும்) மற்றும் \"டை ஸ்டெம் வேன் ஐ சவுத்ஆப்பிரிக்கா\" ( தென்னாப்பிரிக்காவின் குரல் ) ஆகிய பாடல்களை சேர்த்து 1997 இல் உருவாக்கப்பட்டது ஆகும்.\n\nSection::::அமைப்பு.\nதென்னாப்பிரிக்காவில் அங்கீகரிக்கப்பட்ட மொழிகள் பதினொன்று, ஆனால் மிகப் பரவலாக பேசப்படுவது ஐந்து மொழிகள் தென்னாப்பிரிக்க மக்களின் ஒற்றுமையை காட்டும் விதமாக இந்த ஐந்து மொழிகளின் வரிகள் கொண்டதாக நாட்டுப்பண் அமைந்துள்ளது அவை, \n\n\n\n\n\nSection::::வரலாறு.\nகோசி சிகலேல் ஆப்பிரிக்கா ( ஆண்டவன் ஆப்பிரிக்காவை ஆசிர்வதிக்கட்டும்) பாடலை மெதடிசம் பள்ளி ஆசிரியரான எனாக் மன்காய் சான்டோங்கா என்பவரால் 1897 இல் பள்ளிக்கூட பாடலாக இயற்றப்பட்டது. பின்பு இது தேவாலயங்களில் பிரபலமாகி அங்கும் பாடப்பட்டுவந்தது. 1925 இல் இப்பாடல், ஆப்பிரிக்க தேசிய காங்கிரசின் அதிகாரபூர்வ பாடலாக மாறியது. நிற வெறிக்கு எதிராகக் குரல் கொடுத்த மக்கள் இந்தப் பாடலைத்தான் ஒரே குரலில் பாடிக்கொண்டு இருந்தார்கள். மக்கள் பேசும் முதன்மையான நான்கு உள்ளூர் மொழிகளில் உருவாக்கப்பட்டிருந்தது இந்தப் பாடல்.\n\nஇதேபோல ஸ்டெம் வேன் ஐ சவுத் ஆப்பிரிக்கா ( தென்னாப்பிரிக்காவின் குரல் ) என்ற ஆங்கிலப் பாடலும் பிரபலமானது. தென்னாப்ரிக்காவின் தலைசிறந்த இலக்கியவாதியான லேங்கன்ஹோவர் என்பவர் 1918 இல் இயற்றிய பாடல் இது. 1921 இல் மார்ட்டின் லினியஸ் டி வில்லியர்ஸ் என்பவர் இந்தப் பாடலுக்கு இசை அமைத்தார். ஸ்டெம் வேன் ஐ சவுத் ஆப்பிரிக்கா பாடல் இணை நாட்டுப்பண்ணாக இருந்தது \n\nதென் ஆப்பிரிக்க அரசுக்கான நாட்டுப்பண்ணாக இரண்டு பாடல்களையும் அதிகாரப்பூர்வமாக 1994 இல் நெல்சன் மண்டேலாவினால் ஏற்பு விழா நடத்தப்பட்டது. 1997 ம் ஆண்டு இந்த இரண்டு பாடல்களும் ஒன்றாக இணைக்கப்பட்டு, பாடலின் இறுதியில் ஆங்கில மொழியில் புதியதாக நான்கு வரிகள் சேர்கப்பட்டன.\n"}
{"id": "302155", "url": "https://ta.wikipedia.org/wiki?curid=302155", "title": "கும்பகோணம் ராஜகோபாலசுவாமி கோயில்", "text": "கும்பகோணம் ராஜகோபாலசுவாமி கோயில்\n\nசுமார் 500 வருடங்கள் பழைமையான கும்பகோணம் ராஜகோபாலசுவாமி கோயில் தமிழகத்தில், தஞ்சாவூர் மாவட்டத்திலுள்ள கும்பகோணத்தில் மையப் பகுதியான பெரியகடைத்தெருவில் அமைந்துள்ளது. கும்பகோணம் தோப்புத்தெருவில் இன்னொரு ராஜகோபாலசுவாமி கோயில்உள்ளது.\n\nSection::::தல வரலாறு.\nகோயில் சிறியதாயினும் மிகவும் சிறப்பாகக் கட்டப்பட்டுள்ளது. இறைவன் திருமேனியும், தாயார் திருமேனியும் அழகே உருவாக அமைந்துள்ளது. இக்கோயில் அமைந்துள்ள கடைத்தெருவாக இருப்பதால் பக்தர்கள் வந்த வண்ணம் உள்ளனர். இக்கோயிலின் முக்கிய திருவிழா 12 கருடசேவையாகும். \n\nSection::::மூலவர், தாயார்.\nஇக்கோயிலில் உள்ள மூலவர் ராஜகோபாலர் ஆவார். தாயார் செங்கமலவல்லி, ருக்மணி, சத்தியபாமா. மூலவராக மட்டுமன்றி உற்சவராகவும் ராஜகோபாலர் அழகு வடிவாக உள்ளார். <br>\n‘கோ‘ என்றால் பசு. ‘பாலன்‘ என்றால் சிறுவன். ஏழை, எளியவர்களுக்கு அருள் வழங்கும் கோபாலனாக, ராஜகோபாலசுவாமி இங்கு இருக்கிறார். துணைவியரோடு என்றும் அலங்காரப் பிரியனாக ராஜ கம்பீரம் பொருந்தியவராக எண்ணற்ற அணிகலன்களுடன் இருப்பதைப் பார்ப்பதற்கு மனம் நிறைவாக இருக்கும்.\n\nSection::::தீர்த்தம்.\nபெற்றாமரை, காவிரி அரசலாறு.\n\nSection::::கோயில் சிறப்பு.\nமன்னார்குடி இராஜகோபாலசாமி எந்தக் கோலத்தில் அருள் பாலித்து வருகிறாரோ அதே நின்ற கோலத்தில் ருக்மணி-சத்யபாமா சமேதராக இராஜகோபால ஸ்வாமி கையில் மூன்று வளைவு கொண்ட சாட்டை கயிற்றுடன் கூடிய பொற்கோலை ஏந்தியும் இடக்கையை சத்தியபாமாவின் தோள் மீது வைத்தும் அழகுடன் காட்சி தருகிறார். மூலவரின் அமைப்பைப் போன்றே உற்சவ மூர்த்தியும் அமைந்துள்ளது. இராஜகோபால ஸ்வாமிக்கு வலப்புறம் செங்கமலவல்லி தாயார் தனி சன்னிதி கொண்டு அருள்கிறார். ஸ்வாமி சன்னிதிக்கு இடப்புறம் சங்கு சக்கரத்துடன் நான்கு கரங்களுடன் ஸ்ரீநிவாசப்பெருமாள் தனி சன்னிதி கொண்டுள்ளார். கருடாழ்வார் மற்றும் ஆஞ்சனேயர் தனி சன்னிதி கொண்டு அருள்கிறார்கள். இங்குள்ள ஸ்ரீசந்தானகிருஷ்ணர் விக்கிரகத்தை மடியில் வைத்து பிரார்த்தித்து குழந்தைப் பேறு பெறுகின்றனர். \n\nSection::::விழாக்கள்.\nSection::::12 கருட சேவை.\nகும்பகோணத்தில் சித்திரை மாதம் வளர்பிறையில் அமாவாசைக்கு அடுத்து வருகின்ற 3ஆவது திதியான அட்சய திருதியையில் காலையில் இவ்விழா கொண்டாடப்பெறுகிறது. கும்பகோணத்திலுள்ள சார்ங்கபாணி, சக்கரபாணி, இராமஸ்வாமி, ராஜகோபாலஸ்வாமி, வராகப்பெருமாள், வெங்கட்ராயர் அக்ரகாரம் பட்டாபிராமர், மல்லுக தெரு சந்தான கோபாலகிருஷ்ணன், நவநீதகிருஷ்ணன், புளியஞ்சேரி வேணுகோபால சுவாமி, மேலக்காவேரி வரதராஜப்பெருமாள், நவநீதகிருஷ்ணன், சோலையப்பன் தெரு ராமசுவாமி ஆகிய 12 வைணவ கோயில்களைச் சேர்ந்த உற்சவப் பெருமாள் சுவாமிகள் கருட வாகனத்தில் புறப்பட்டு பெரிய கடைத் தெருவில் ஒரே இடத்தில் எழுந்தருளுகின்றனர். \nSection::::பிற விழாக்கள்.\nமாத ரோகிணி நட்சத்திரம், சித்திரை அட்சயதிருதியை, ஆடிபூர திருக்கல்யாணம், ஸ்ரீஜெயந்தி, நவராத்திரி, மாசிபிரம்மோற்சவம் ஆகிய திருவிழாகள் சிறப்பாக நடைபெறுகிறது.\n\nSection::::குடமுழுக்கு.\nஇக்கோயிலில் புதிய ராஜகோபுரம் அமைக்கப்பட்டு, 16.6.2015 அன்று குடமுழுக்கிற்கான பூஜைகள் தொடங்கின. வெள்ளிக்கிழமை காலை புனித கும்பங்கள் புறப்பட்டு, விமானத்தை அடைந்தன. அங்கு கலசத்திற்குப் புனித நீர் ஊற்றப்பட்டு, 19.6.2015 வெள்ளிக்கிழமை குடமுழுக்கு நடைபெற்றது.\n\nSection::::பிற கோயில்கள்.\nபெரிய கடைத்தெருவில் பெரியக்கடைத்தெரு அனுமார் கோயில் தொடங்கி இத்தெருவில் சரநாராயணப்பெருமாள் கோயில்,கூரத்தாழ்வார் சன்னதி, உடையவர் சன்னதி, ராஜகோபாலஸ்வாமி கோயில், கும்பகோணம் ஜெயவீர ஆஞ்சநேயர் கோயில் உள்ளிட்ட கோயில்கள் உள்ளன.\n"}
{"id": "302158", "url": "https://ta.wikipedia.org/wiki?curid=302158", "title": "சீகர் மாவட்டம்", "text": "சீகர் மாவட்டம்\n\nசீகர் மாவட்டம் (Sikar district) (இந்தி:सीकर जिला) மேற்கு இந்தியாவில் அமைந்துள்ள இராஜஸ்தான் மாநிலத்தின் 33 மாவட்டங்களில் ஒன்றாகும். இம்மாவட்டத் தலைமையிட நகரம் சீகர் ஆகும்.\nஇராஜஸ்தான் மாநிலத்தின் பகுதியில் அமைந்த இம்மாவட்டம் ஜெய்ப்பூர் கோட்டத்தில் உள்ளது. \n\nSection::::அமைவிடம்.\nஇராஜஸ்தான் மாநிலத்தின் வடகிழக்கில் செகாவதி பிரதேசத்தில் அமைந்துள்ள சீகர் மாவட்டத்தின் வடக்கில் சுன்சுனூ மாவட்டம், வடமேற்கில் சூரூ மாவட்டம், தென்மேற்கில் ஜெய்ப்பூர் மாவட்டம் எல்லைகளாக உள்ளது. சீகர் மாவட்டப் பகுதியின் பழைய பெயர் \"வீர் பான் கா பாஸ்\" ஆகும் (Veer Bhan Ka Bas).\nSection::::மாவட்ட நிர்வாகம்.\nசீகர் மாவட்டம் சீக்கர், பதேப்பூர், லட்சுமன்காட், தந்தராம்காட், ஸ்ரீ மாதோப்பூர், நீம்-கா-தானா, கண்டேலா, தோத், ராம்காட் செக்காவதி என ஒன்பது வருவாய் வட்டங்களையும்; தோத், பிப்ராலி, பதேப்பூர், லட்சுமன்காட், தண்டராம்காட், ஸ்ரீமாதோப்பூர், கண்டேலா, நீம் கா தானா, மற்றும் படான் என ஒன்பது ஊராட்சி ஒன்றியங்களையும்; 1183 கிராமங்களையும்; 342 கிராமப் பஞ்சாயத்துக்களையும்; ஒரு நகரப் பஞ்சாயத்தையும்; எட்டு நகராட்சி மன்றங்ககளையும் கொண்டுள்ளது. \n\nSection::::அரசியல்.\nசீகர் மாவட்டம் சீக்கர், பதேப்பூர், லட்சுமன்காட், தந்தராம்காட், ஸ்ரீ மாதேப்பூர், நீம்-கா-தானா, கண்டேலா மற்றும் தோட் என எட்டு சட்டமன்ற தொகுதிகளையும்; மேலும் சீகர் எனும் மக்களவைத் தொகுதியும் கொண்டுள்ளது. \n\nSection::::நெடுஞ்சாலைகள்.\nஜெய்சல்மேர் - ஆக்ராவை இணைக்கும் 485 கிலோ மீட்டர் நீள தேசிய நெடுஞ்சாலை 11 மற்றும் மாநில நெடுஞ்சாலை எண் 8 இம்மாவட்டத்தின் வழியாக செல்கிறது.\n\nSection::::மக்கள் தொகையியல்.\n2011 ஆம் ஆண்டு இந்திய மக்கள் தொகை கணக்கெடுப்பின் படி சீகர் மாவட்டத்தின் மொத்த மக்கள் தொகை 2,677,333 ஆக உள்ளது. கிராமப்புறங்களில் 76.32% மக்களும்; நகரப்புறங்களில் 23.68% மக்களும் வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி விகிதம் 17.03% ஆக உயர்ந்துள்ளது. மக்கள் தொகையில் 1,374,990 ஆண்களும்; 1,302,343 பெண்களும் உள்ளனர். ஆயிரம் ஆண்களுக்கு 848 பெண்கள் என்ற விகிதத்தில் பாலின விகிதம் உள்ளது. 7,732 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 346 மக்கள் வீதம் வாழ்கின்றனர். இம்மாவட்டத்தின் சராசரி படிப்பறிவு 71.91% ஆகவும், ஆண்களின் படிப்பறிவு 85.11% ஆகவும், பெண்களின் படிப்பறிவு 58.23% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 379,874 ஆக உள்ளது. \nSection::::சமயம்.\nஇம்மாவட்டத்தில் இந்து சமயத்தவரின் மக்கள் தொகை 2,342,076 (87.48 %) ஆகவும்; இசுலாமிய சமய மக்கள் தொகை 327,583 (12.24 %) ஆகவும்; சமண சமய, சீக்கிய சமய, கிறித்தவ, பௌத்த சமய மக்கள் தொகை மிகக் குறைவாகவும் உள்ளது.\n\nSection::::மொழிகள்.\nஇராஜஸ்தான் மாநிலத்தின் ஆட்சி மொழியான இந்தி மொழியுடன், உருது மற்றும் இராச்சசுத்தானி, மார்வாரி போன்ற வட்டார மொழிகளும் இம்மாவட்டத்தில் பேசப்படுகிறது.\n\n \n"}
{"id": "302164", "url": "https://ta.wikipedia.org/wiki?curid=302164", "title": "பரத்பூர்", "text": "பரத்பூர்\n\nபரத்பூர் (Bharatpur), மேற்கு இந்தியாவில் அமைந்துள்ள இராஜஸ்தான் மாநிலத்தின் 33 மாவட்டங்களில் ஒன்றான பரத்பூர் மாவட்டத்தின் நிர்வாகத் தலைமையிட நகரம் மற்றும் மாநகராட்சி ஆகும்.\n\nபரத்பூர் நகரம் புதுதில்லிருந்து தெற்கில் 180 கி மீ தொலைவிலும்; மாநிலத் தலைநகரான ஜெய்ப்பூரிலிருந்து 178 கி மீ தொலைவிலும்; ஆக்ராவிலிருந்து மேற்கே 34 கி மீ தொலைவிலும்; பதேப்பூர் சிக்ரியிலுருந்து 22 கி மீ தொலைவிலும்; கிருஷ்ண ஜென்மபூமியான மதுராவிலிருந்து 34 கி மீ தொலைவிலும் அமைந்துள்ளது.\nமேலும் பரத்பூர் நகரம் இராஜஸ்தான் மாநிலத்தின் பரத்பூர் கோட்டத்தின் தலைமையிடமாகும்.\n\nஇந்திய விடுதலைக்கு முன்னர் வரை பரத்பூர் நகரம், பரத்பூர் சமஸ்தானத்தின் தலைநகராக இருந்தது. \n\nபுதுதில்லி தேசிய தலைநகர் வலயத்தில் பரத்பூர் நகரம் இணைக்கப்பட்டுள்ளது.\n\nபரத்பூர் நகரம் இராஜஸ்தான் மாநிலத்தின் கிழக்கு வாயிலாக அமைந்துள்ளது. \nபரத்பூர் நகரத்திற்கு அருகில் உள்ள கேவலாதேவ் தேசியப் பூங்காவை யுனேஸ்கோ நிறுவனம், 1985-ஆம் ஆண்டில் உலகப் பாரம்பரியக் களமாக அறிவித்துள்ளது.\n\nபரத்பூர் தில்லி - ஜெய்ப்பூர் - ஆக்ரா முக்கோணத்தில் அமைந்த நகரமாகும்.\n\nSection::::வரலாறு.\nபரத்பூர் ஆட்சியாளர்கள் இந்தோ-சிதியர்களின் வழித்தோன்றல்களான இராஜபுத்திர ஜாட் இனத்தைச் சேர்ந்தவர்கள். ஜாட் மன்னர்கள் பரத்பூர் சமஸ்தானத்தை 1670 முதல் 1947 முடிய ஆண்டனர்.\n\nSection::::மக்கள் தொகையியல்.\n2011 ஆம் ஆண்டு இந்திய மக்கள் தொகை கணக்கெடுப்பின் படி பரத்பூர் நகரத்தின் மொத்த மக்கள் தொகை 252,342 ஆக உள்ளது. அதில் 133,780 ஆண்களும்; 118,562 பெண்களும் உள்ளனர். ஆயிரம் ஆண்களுக்கு 886 பெண்கள் என்ற விகிதத்தில் பாலின விகிதம் உள்ளது. சதுர சராசரி படிப்பறிவு 81.02 % ஆக உள்ளது. ஆறு வயதிற்குட்பட்ட குழந்தைகளின் எண்ணிக்கை 32,335 ஆக உள்ளது. \nSection::::சமயம்.\nஇந்நகரத்தில் இந்து சமயத்தவரின் மக்கள் தொகை 235,910 (93.30 %) ஆகவும்; இசுலாமிய சமய மக்கள் தொகை 9,363 (3.70 %) ஆகவும்; சமண சமய மக்கள் தொகை 1,845 (0.73 %) ஆகவும்; சீக்கிய சமய மக்கள் தொகை 4,917 (1.94 %) ஆகவும்; கிறித்தவ, பௌத்த சமய மக்கள் தொகை மிகக் குறைவாகவும் உள்ளது.\n\nSection::::மொழிகள்.\nஇராஜஸ்தான் மாநிலத்தின் ஆட்சி மொழியான இந்தி மொழியுடன், விரஜ மொழி,\nபஞ்சாபி, உருது மற்றும் இராஜஸ்தானி போன்ற வட்டார மொழிகளும் இந்நகரத்தில் பேசப்படுகிறது.\n\nSection::::போக்குவரத்து.\nSection::::தொடருந்து.\nதில்லி - மும்பை செல்லும் இருப்புப்பாதையில் பரத்பூர் தொடருந்து நிலையம் அமைந்துள்ளதால், தில்லி, ஆக்ரா, கோட்டா, சூரத், பாட்னா, அமிர்தசரஸ், வாரணாசி, லக்னோ, கான்பூர், ஜம்முதாவி, இந்தூர், மதுரா, தன்பாத், கயா, ஜோத்பூர், அலகாபாத், உதய்பூர், பரிதாபாத், அஜ்மீர், டேராடூன் போன்ற முக்கிய நகரங்களுக்கு தொடருந்து போக்குவரத்திற்கு வசதியாக உள்ளது.\n\nSection::::சாலைகள்.\nஜெய்ப்பூர் வழியாக பிகானேர் - ஆக்ரா செல்லும் தேசிய நெடுஞ்சாலை எண் 11 பரத்பூர் வழியாக செல்வதால், பேரூந்துப் போக்குவரத்திற்கு எளிதாக உள்ளது.\n\n"}
{"id": "302174", "url": "https://ta.wikipedia.org/wiki?curid=302174", "title": "தேசிய இயற்கை வரலாற்று அருங்காட்சியகம், புது தில்லி", "text": "தேசிய இயற்கை வரலாற்று அருங்காட்சியகம், புது தில்லி\n\nதேசிய இயற்கை வரலாறு அருங்காட்சியகம் (\"National Museum of Natural History\", NMNH ), புது தில்லி இந்தியாவின் இரு இயற்கை அருங்காட்சியகங்களில் ஒன்றாகும். 1972 இல் நிறுவப்பட்டு 1978 இல் திறக்கப்பட்ட இந்த அருங்காட்சியகம் இந்திய அரசின் சுற்றுச்சூழல் மற்றும் வனங்கள் அமைச்சகத்தின் கீழ் இயங்குகின்றது. இது புது தில்லியின் மையப்பகுதியில் பரகம்பா சாலையில் தான்சென் மார்கில், கன்னாட் பிளேசு மெட்ரோ நிலையத்திற்கு அருகில் நேபாளத் தூதரகத்திற்கு எதிரில் அமைந்துள்ளது. ஏப்ரல் 26, 2016 அன்று ஏற்பட்ட தீ விபத்தில் அருங்காட்சியகத்தின் கட்டிடமும் அனைத்து சேகரிப்புகளும் முழுமையாக அழிபட்டன.\nSection::::2016 தீ விபத்து.\nஏப்ரல் 26, 2016 விடிகாலையில் அருங்காட்சியகத்தில் பெரும் தீ விபத்து ஏற்பட்டது; இதில் காட்சிக்கு வைக்கப்பட்டிருந்த அனைத்து சேகரிப்புகளும் முழுமையாக நாசமடைந்தன. அருங்காட்சியகம் அமைந்துள்ள இந்திய வணிக மற்றும் தொழிலகக் கழகங்களின் கூட்டமைப்பு (FICCI) கட்டிடத்தின் ஆறாவது மாடியில் அதிகாலை 1:30  மணிக்கு தீ மூண்டது. இது இரண்டாவது மாடியை அடைந்து தீயணைப்பு வண்டிகள் தீயை கட்டுப்படுத்தும் முன்னரே அருங்காட்சியகத்தின் அனைத்துக் காட்சிப் பொருட்களையும் தீக்கிரையாக்கியது. \n\nஇந்த அருங்காட்சியகத்தில் 160 மில்லியன் ஆண்டுகளுக்கு முந்தைய பல்லிக்கால் தொன்மாவின் புதைபடிவ எலும்பும் மைசூரைச் சேர்ந்த புகழ் பெற்ற தோற்பாவைக் கலைஞர்கள் வான் இங்கென் மற்றும் வான் இங்கென் வடிவமைத்த நிரப்பிய விலங்குகளும் காட்சிக்கு வைக்கப்பட்டிருந்தன. இத்தீயை அணைக்க 200 தீயணைப்பு வீரர்களும் 35 தீயணைப்பு வண்டிகளும் பயன்படுத்தப்பட்டன; தீயைக் கட்டுக்குள் கொணர மூன்றரை மணி நேரத்திற்கும் கூடுதலாகப் போராடினர். கட்டிடத்தினுள் சிக்கிய ஆறு பேர் புகையினால் மயக்கமடைந்து மருத்துவமனைக்கு கொண்டு செல்லப்பட்டனர்.\n\nஇந்த அருங்காட்சியகத்தில் காட்டுயிர்கள், சூழலியல், பாதுகாப்பு குறித்த விரிவான திரைப்படத் தொகுப்புகள் இருந்தன; ஊர்வன/நகர்வன காட்டுக்கள், டைனோசார்கள், உயிரின துவக்கமும் பரிணாமமும் குறித்த படத்தொகுப்புகள், இயற்கைப் பாதுகாப்பு, தாவரவினங்களும் விலங்கினங்களும் குறித்த பல காட்சிப் பொருட்கள் வைக்கப்பட்டிருந்தன. \n\nதீ விபத்திற்கான காரணம் அறியப்படவில்லை; அருங்காட்சியகத்தின் காட்சிப் பொருட்களாலும் மரப்பேழைகளாலும் தீ விரைவாகப் பரவியதாக கூறப்படுகின்றது.\n\n"}
{"id": "302192", "url": "https://ta.wikipedia.org/wiki?curid=302192", "title": "ரமேஷ் வைத்யா", "text": "ரமேஷ் வைத்யா\n\nரமேஷ் வைத்யா பத்திரிகையாளர், திரைப்படப் பாடலாசிரியர், கவிஞர், சிறுவர் எழுத்தாளர், நேரடித் தமிழ் சித்திரக்கதை எழுத்தாளர். \n\nதேனி மாவட்டத்தைச் சேர்ந்தவர். ஆனந்த விகடன் நிறுவனத்தில் பல ஆண்டுகள் பணி புரிந்தார். பின்னர் ஜன்னல் வார இதழின் ஆசிரியர். தற்போது தினமலர் குழுமத்தில் இருந்து வெளிவரும் ‘பட்டம்’ என்ற மாணவர் இதழ் ஆசிரியராக பணி புரிகிறார். \n\nராஜு முருகனின் படமான ‘ஜோக்கர்’ படத்தில் இவர் எழுதியிருக்கும் ‘செல்லம்மா’ என்ற பாடல் பெறும் வரவேற்பைப் பெற்றது. இயக்குநர் பத்ரியுடன் பணிபுரிந்திருக்கிறார். தில்லுமுல்லு என்ற திரைப்படத்திற்கு வசனம் எழுதியிருக்கிறார். ஆடாம ஜெயிச்சோமடா எனும் திரைப்படத்தில் கூடி நிற்கும் கூட்டமெல்லம் எனும் பிரபல பாடல் இவர் எழுதியது. பலவருடங்கள் முன்பே அஜித், பார்த்திபன் நடித்த நீ வருவாய் என எனும் ராஜகுமாரன் இயக்கிய படத்தில் “அதிகாலை சேவலை எழுப்பி” எனும் இவர் எழுதிய பாடல் மிக பிரபலமானது. தற்போது திரையுலகில் அதிக கவனம் பெற்று வருகிறார்.\n\n"}
{"id": "302231", "url": "https://ta.wikipedia.org/wiki?curid=302231", "title": "நிரங்காரி", "text": "நிரங்காரி\n\nநிரங்காரி (Nirankari) இந்தி: निरंकारी) எனில் உருவமற்ற இறைவனை வழிபடுபவர் என்று பொருள். நிரங்காரிப் பிரிவு சீக்கிய சமயத்தின் ஒரு உட்பிரிவாகும். இப்பிரிவை தற்கால சீக்கியர்கள் ஆதரிப்பதில்லை. 1980-இல் பஞ்சாபில் அகால் தக்த் சீக்கியர்களுக்கும், நிரங்காரி பிரிவு சீக்கியர்களுக்கும் ஏற்பட்ட மோதல் காரணமாக நிரங்காரி பிரிவினரை போலி நிரங்காரிகள் என அழைக்கப்பட்டனர்.\n\nதற்கால பாகிஸ்தான் நாட்டின் [ [பஞ்சாப், பாகிஸ்தான்|பஞ்சாப்]] மாகாணத்தின் ராவல்பிண்டி நகரத்தில் பாபா தயாள் சிங் (1785-1855) என்பவர் சீக்கிய சமயத்தின் நிரங்காரி பிரிவை நிறுவினார். இவர் சீக்கியப் பேரரசர் ராஜா ரஞ்சித் சிங்கின் சமகாலத்தவர் ஆவார்.\n\n1929-இல் நிரங்காரி சமயப்பிரிவில் இருந்து சந்த் நிரங்காரி இயக்கம் உருவாயின. இவ்வியக்கம் சீக்கிய சமயத்தின் முதல் பத்து குருமார்கள் தொகுத்த குரு கிரந்த சாகிப்பிற்கு பிறகு வாழும் குருவை இறைவனாக கருதினர்.\nஇந்தியப் பிரிவினைக்குப் பின்னர் 1947-இல் நிரங்காரி சீக்கிய சமயப் பிரிவை பாகிஸ்தான் நாட்டில் தடை செய்யப்பட்டதால், இந்தியாவில் அதன் தலைமையிடத்தை நிறுவினர்..\n\nSection::::பின்பற்றுபவர்கள்.\n1891-ஆம் மக்கள் தொகை கணக்கெடுப்பின் படி, இந்துக்களில் 14,001 நபர்களும்; சீக்கியர்களில் 46,610 நபர்களும் நிரங்காரி சீக்கியப் பிரிவை பின்பற்றுபவர்கள் எனத் தெரிகிறது.\n\nSection::::கொள்கைகள்.\nஅனைத்துப் பெருமைகளும் உருவமற்ற ஒருவனுக்கே உரியதும் என்றும்; சீக்கிய முதல் பத்து குருக்களால் அருளப்பட்ட குரு கிரந்த் சாகிப் என்ற நூலே தங்களின் வேதம் என்பர். சிலை வழிபாடு, சமயச் சடங்குகள் குறிப்பாக இசுலாமிய - இந்து சமயத்தவர்களின் சமயச் சடங்குகளை பின்பற்றக் கூடாது என்பதும்; சோதிடம் பார்ப்பது, மது அருந்துவது, புகை பிடிப்பது கூடாது என்பதும் இவர்களது முக்கியக் கொள்கையாகும். \n\nSection::::கல்சா உணர்வு.\nநிரங்காரிகள் கல்சா உணர்வுடன் இருக்க தன்னிடம் ஐந்து பொருட்களை எப்போதும் தக்க வைத்துக் கொண்டும்; தன்னிடம் இருக்கக் கூடாத நான்கு தீய குணங்களை நீக்கி வைத்து கொண்டிருப்பவனாக இருத்தலே கல்சா உணர்வாகும்.\n\nSection::::ஐந்து பொருட்கள்.\nநிரங்காரி சீக்கியனின் உடலில் கட்டாயம் இருக்க வேண்டிய ஐந்து பொருட்கள்;\n\nSection::::தடை செய்யப்பட்ட நான்கு.\nநிரங்காரி சீக்கியர்கள் செய்யக் கூடாதவைகள்; \n\n"}
{"id": "302232", "url": "https://ta.wikipedia.org/wiki?curid=302232", "title": "சைலோட்டம் நூடம்", "text": "சைலோட்டம் நூடம்\n\nசைலோட்டம் நூடம் ( Psilotum nudum ) என்பது ஒரு பன்னம் தாவரமாகும். இது வெப்ப மண்டல ஆப்பிரிக்கா, வெப்பமண்டல நடு அமெரிக்கா, வெப்ப மண்டல மற்றும் துணை வெப்ப மண்டல வட அமெரிக்கா, தென் அமெரிக்கா, வெப்பமண்டல ஆசியா, ஆத்திரேலியா, ஹவாய், தெற்கு சப்பான், லோர்ட் ஹாவ் தீவு, நியூசிலாந்து, தென்மேற்கு ஐரோப்பாவின் ஒரு சில தனிப்பட்ட பகுதிகளில் ( \"லாஸ் வெப்பமண்டலபகுதிகளான, ஸ்பெயின் , காடிஸ் மாகாணம்) காணப்படுகிறன.\nதாவரங்களின் பரிணாம வளர்ச்சியின்போது தாவரங்களுக்குச் சைலம், புளோயம் குழல்கள் உருவானது என்பது ஒரு முதன்மையான நிகழ்வு. அவ்வாறு முதன்முதலில் சைலம், புளோயம் குழல்கள் உருவான தாவரங்களில் 40 கோடி ஆண்டுகளுக்கும் முந்தைய சைலோட்டம் நூடம் தாவர வகையின் புதைபடிவங்கள் கிடைத்துள்ளன. நீரிலிருந்து நிலத்துக்கு வந்த தாவரங்களில் நிலத்தில் நிமிர்ந்து வளர்ந்த முதல் தாவரம் என்ற சிறப்பும் இதற்கு உண்டு. இவ்வாறு 40 கோடி ஆண்டுகளுக்கும் முன்பே பூமியில் வேரூன்றிய தாவர இனங்களில் சில இன்னும் உள்ளன. அவற்றில் ஒன்றே பெரணி வகை தாவரத்தைச் சேர்ந்த இந்த சைலோட்டம் நூடம் ஆகும்.\n"}
{"id": "302233", "url": "https://ta.wikipedia.org/wiki?curid=302233", "title": "சால்வா ஜுடும்", "text": "சால்வா ஜுடும்\n\nசால்வா ஜுடும் (Salwa Judum) என்பதற்கு கோண்டி மொழியில் அமைதிப் பேரணி என்றும்; புனித வேட்டை என்று பொருள் ஆகும். இந்தியாவின் சிவப்பு தாழ்வாரம் பகுதியில் அமைந்த சத்தீஸ்கர் மாநிலத்தில் சால்வா ஜுடும் இயக்கத்தின் தலைவராக, உள்ளூர் கோண்டு பழங்குடி மக்களைச் சேர்ந்த \"மகேந்திர கர்மா\" என்பவர் 2005-ஆண்டில் தலைவராக தேர்ந்தெடுக்கப்பட்டார். போராளிகளிடமிருந்து உள்ளூர் கோண்டு மக்கள் தங்களை தற்காத்துக் கொள்வதற்கும்; போராளிகளை விரட்டியடிக்கவும், சத்தீஸ்கர் மாநில காவல் துறை தேவையான தற்காப்பு மற்றும் ஆயுதப் பயிற்சிகளை வழங்கியது. மேலும் போராளிகளுக்கு எதிராக போரிட துப்பாக்கி போன்ற ஆயுங்களையும் உள்ளூர் பழங்குடியின மக்களுக்கு வழங்கியது.\n\n6 சூலை 2011-இல் இந்திய உச்ச நீதிமன்றம் நக்சலைட்டு - மாவோயிஸ்டு போராளிகளுக்கு எதிரான சால்வா ஜுடும் இயக்கம் சட்டவிரோதமானது என்று தீர்ப்பு வழங்கியது. எனவே சத்தீஸ்கர் அரசு சால்வா ஜுடும் இயக்கத்தை கலைத்ததுடன், சத்தீஸ்கர் மாநில காவல் துறை பழங்குடி மக்களுக்கு வழங்கிய துப்பாக்கி போன்ற ஆயுதங்களை திரும்பப் பெற்றுக் கொண்டது.\n\n25 மே 2013 அன்று சால்வா ஜுடும் இயக்கத்தின் தலைவர் மகேந்திர கர்மா, இந்திய தேசிய காங்கிரஸ் கட்சியில் இணைந்தார்.\nபின்னர் ராய்ப்பூர் மற்றும் ஜெகதல்பூர் நகரத்திலிருந்து ஐம்பது கிலோ மீட்டர் தொலைவில் உள்ள தர்பா சமவெளியில் நக்சலைட்டுகளால் சுட்டுக் கொல்லப்பட்டார்.\n\n"}
{"id": "302235", "url": "https://ta.wikipedia.org/wiki?curid=302235", "title": "சிதியர்கள்", "text": "சிதியர்கள்\n\nசிதியர்கள் அல்லது சகர்கள் (Scythians - Saka) (ஆட்சிக் காலம்:கி மு 9 முதல் கி மு 1-ஆம் நூற்றாண்டு முடிய) என்பவர்கள் பண்டைய நடு ஆசியாவின் பாரசீகத்தைச் சேர்ந்த கால்நடைகளை மேய்க்கும் நாடோடி இனக் குழுக்கள் ஆவர். \n\nசிதியர்கள் மத்திய ஆசிய - ஐரோப்பாவின் யுரோசியாவின் ஸ்டெப்பிப் புல்வெளிகளில் ஆடு, மாடு, மற்றும் குதிரைகள் போன்ற கால்நடைகளை மேய்த்த நாடோடி இன மக்கள் ஆவர். சிதியர்களின் மொழிகள் அனைத்தும் கிழக்கு பாரசீக மொழியின் கிளை மொழிகள் ஆகும். \n\nகிரேக்க வரலாற்று ஆசிரியர்களின் கூற்றுப்படி, பண்டைய சிதியர்கள் கருங்கடலுக்கும் - காஸ்பியன் கடலுக்கும் இடையே உள்ள காக்கேசியா பகுதிகளில் வாழ்ந்தவர்கள் என அறியப்படுகிறது. பிற சிதியர்களின் இனக்குழுவினரை மத்திய ஆசியாவைச் சேர்ந்த சகர்கள் (Saka) \"Śaka\"), என அசிரியப் பேரரசும் ஹான் சீனர்களும் குறித்துள்ளனர்.\n\nSection::::படையெடுப்புகள்.\nசிதியர்கள் குதிரை வளர்ப்புக் கலையில் வல்லவர்கள். போர்களில் குதிரைகளை முதன் முதலில் பயன்படுத்தியவர்கள். கி மு எட்டாம் நூற்றாண்டில் கிழக்கு சீனாவின் ஜொவ் அரச குலத்தினர் மீது படையெடுத்தனர். \nபின்னர் மேற்கில் போண்டிக் புல்வெளியின் சிம்மேரியர்கள் மீது படையெடுத்து போண்டிக் ஸ்டெப்பி புல்வெளி நிலங்களைக் கைப்பற்றினர். சிதியர்கள் அதிகாரத்தில் உச்சத்தில் இருந்த போது யுரேசியாவின் மொத்தப் புல்வெளி நிலங்களின் மீது அதிகாரம் செலுத்தினார்கள்.\n\nமேற்படி படையெடுப்புகளின் துவக்கத்தில், வடக்கு பாரசீக சிதியர்கள் பண்பாடு மற்றும் மொழியில் தனிக் குழுவினராகவே இருந்தனர். பிந்தைய வெண்கலக் காலத்திற்கும் அல்லது இரும்புக் காலத்திற்கு முன்னரும் வடக்கு பாரசீக சிதியர்கள், மத்திய ஐரோப்பாவின் மேற்கில் உள்ள கார்பதிய மலைகள் முதல், கிழக்கில் சீனா, வடகிழக்கில் சைபீரியா வரையிலும் பரவியிருந்தனர். சிதியர்களின் ஆதிக்கத்தில் இருந்த இப்பகுதிகளை மத்திய ஆசியாவின் முதல் நாடோடிப் பேரரசு என அழைத்தனர்.\n\nதற்கால உக்ரைன், தெற்கு ஐரோப்பாவின் ரசியா, கிரிமியா பகுதிகளை ஆண்ட மேற்கு சிதியர்கள் நாகரீகத்தில் மேம்பட்டு விளங்கினர். சிதியர்கள் பட்டுப் பாதையை தங்கள் கட்டுக்குள் வைத்திருந்தனர். கி மு ஏழாம் நூற்றாண்டில் காக்கேசியாவிலிருந்து மத்திய கிழக்கு நாடுகளில் அடிக்கடி படையெடுத்தன் வாயிலாக அப்பகுதிகளில் அரசியல், சமயம் போன்றவற்றில் முக்கிய பங்களித்தனர். கி பி 630 - 650-களில் சிதியர்கள் மேற்கு பாரசீக மேட்டு நிலங்களை கைப்பற்றினர்.\n\nசிதியர்கள் கி மு 612-இல் அசிரியாவை கைப்பற்றி அழித்தனர். அதைத் தொடர்ந்து அகாமனிசியப் பேரரசை வெற்றி கொண்டனர். ஆனால் கி மு நான்காம் நூற்றாண்டில் மேற்கு சிதியர்கள் மாசிடோனியா பேரரசால் பலத்த சேதம் அடைந்தனர். இருப்பினும் மத்திய ஆசியாவின் பாரசீக சர்மதியர்களை (Sarmatians) வென்றனர். \n\nகி மு இரண்டாம் நூற்றாண்டில் சகர்கள் என அழைக்கப்படும் கிழக்கு சிதியர்கள் ஆசியப் புல்வெளி நிலங்கள் மீது படையெடுத்து தெற்காசியாவின் தற்கால ஆப்கானித்தான், பாகிஸ்தான் வட இந்தியாவில் நிரந்தரமாக குடியேறினர். தெற்காசியாவில் குடிபெயர்ந்த கிழக்கு சிதியர்களை சகர்கள் (Saka or Śaka) அல்லது இந்தோ-சிதியர்கள் என அழைக்கப்பட்டனர். சீனாவின் ஆன் அரசமரபு வீழ்ச்சியடைந்து கொண்டிருந்த காலத்தில், சகர்கள் எனும் இந்தோ-சிதியர்களின் ஒரு கூட்டம் பாமிர் மலைகளைக் கடந்து சீனாவின் மேற்கு பகுதிகளைக் அவர்களின் பகுதிகளைக் கைப்பற்றி வாழ்ந்தனர்.\n\nSection::::சமயம்.\nசிதியர்கள் துவக்க கால சரத்துஸ்திர சமயத்தைப் பின்பற்றினர். சிதியர்கள் தங்களின் முந்தைய கடவுளுக்குப் பதிலாக தீக்கடவுளை வணங்கினர். போதை தரும் செடிகளை வளர்த்து உண்டனர். குறி செல்பவர்களாகவும் விளங்கினர்.\n\nSection::::மொழிகள்.\nமத்திய ஆசியாவின் கிழக்கு சிதியர்கள் பஷ்தூ மொழி மற்றும் பாமிரி மொழிகளையும், சகர்களின் மொழிகளையும் பேசினர். மேலும் பார்சி மொழி போன்ற கிழக்கு ஈரானிய மொழிகளை பேசினர். \n\nமேற்கில் சிதியர்கள் சிதியோ-சர்மதியன் மொழிகளையும்; வரலாற்றின் மத்திய காலத்தில் மேற்கு சிலாவிய மொழிகள் மற்றும் துருக்கி மொழிகள் பேசினர்.\n\nSection::::சிதியர்களின் வழித்தோன்றல்கள்.\nபஷ்தூன் மக்கள், பார்த்தியர்கள், ஹூணர்கள் கிழக்கு சிதியர்களின் வழித்தோன்றல்கள் எனக் கருதுகிறார்கள். மேலும் பிக்ட்ஸ், கால்ஸ், ஹங்கேரியர்களின் ஜாஸ்சிக் மக்கள், செர்பியர்கள், போஸ்னியர்கள், குரோசியர்கள் தங்களை மேற்கு சிதியர்களின் வழித்தோன்றல்கள் எனக் கூறிக் கொள்கிறார்கள்.\n\n\n\n\n"}
{"id": "302240", "url": "https://ta.wikipedia.org/wiki?curid=302240", "title": "மறைந்து தாக்கும் விமானம்", "text": "மறைந்து தாக்கும் விமானம்\n\nஇச்டெல்த் ( stealth ) தொழில்நுட்பம் என்பது ஒரு விமானத்தை கதிரலைக் கும்பா ( radar ) கருவி கண்டுபிடிக்காவண்ணம் விமானத்தை வடிவமைப்பதாகும். அவ்வாறு வடிவமைக்கப்பட்ட விமானத்தில் நுண்ணலை எதிரொளிப்பு மற்றும் உமிழ்வும் குறைவாக இருக்கும். இந்தத் தொழில் நுட்பம் எந்தஎந்த விமானங்களை வடிவமைத்து உள்ளனவோ அவை \"இச்டெல்த் விமானம்\" அல்லது மறைந்து தாக்கும் விமானம் என்று அழைக்கப்படும். இப்படிப்பட்ட விமானம் எதிரியின் கண்ணில் மண்ணைத் தூவிவிட்டு எதிரி ரேடர் உள்ள இடங்களில் வட்டமடித்துத் திரியும். இந்தத் தொழில் நுட்பத்தின் அடிப்படை காரணிகள் பின்வருமாறு கூறப்படுகிறது.\n\n\nரேடர் குறுக்கு வெட்டு குறைவதனால் விமானத்தின் 30 dB அளவு எதிரொளிப்பு குறைகிறது. இதனால் சாதாரண விமானத்தை கொண்டுபிடிபதை விட ரேடரால் 18 சதவீதத்திற்கும் குறைவாகவே கண்டுபிடிக்கமுடியும். அதே சமயம் இந்த விமானங்கள் அதிக விலைமதிப்புடையவை.\n\n"}
{"id": "302243", "url": "https://ta.wikipedia.org/wiki?curid=302243", "title": "மலட்டாறு", "text": "மலட்டாறு\n\nமலட்டாறு (Malatar River) தமிழகத்தின் விழுப்புரம் ஊடாகப் பாயும் ஓர் ஆறு. இது ஒப்பீட்டளவில் சிறிய ஆறு ஆகும். தென்பெண்ணை ஆற்றின் துணை ஆறாகிய இது அதனுடன் சேர்ந்து வங்கக்கடலில் கலக்கிறது, இது ஆனாங்கூர், பில்லூர், குச்சிப்பாளையம், அரசமங்கலம் உட்பட பத்துக்கும் மேற்பட்ட கிராமங்களின் விவசாயத்திற்கான நீர் ஆதாரமாகும். வாய்க்கால்களின் ஆக்கிரமிப்பால் இந்த ஆறு, நீர் வரத்தின்றி, பாலைவனமாக மாறிவருகிறது.\n"}
{"id": "302264", "url": "https://ta.wikipedia.org/wiki?curid=302264", "title": "குருதத்த வித்யார்த்தி", "text": "குருதத்த வித்யார்த்தி\n\nகுருதத்த வித்யார்த்தி என்றறியப்படும் பண்டிட் குருதத்த வித்யார்த்தி (Gurudatta Vidyarthi) (1864 ஏப்ரல் 29 - 1890 மார்ச்சு 19) எனும் இவர், சமூக சேவகராகவும், கல்வியாளராகவும், மற்றும் ஆரியசமாசத்தின் முக்கிய தலைவர்களில் ஒருவராகவும் அறியப்படுகிறார். மேலும், இவரது முந்தைய, பெயர் வைராகி முல்லா குரான் திட்டா என்பது மூலத்தில் அறியப்பட்டது.\n\nSection::::பிறப்பு.\nவித்யார்த்தி, பாக்கித்தானின் பஞ்சாப் மாகாணத்தில் முல்தான் நகரில் புகழ்பெற்ற சர்தானா (Sardana) குடும்பத்தில் 1864-ஆம் ஆண்டு, ஏப்ரல் மாதம் 29-ம் நாள் பிறந்தார்.\n\nSection::::ஆரம்பக்கல்வி.\nபண்டிட், அவரது தந்தை லாலா ராம் கிருஷ்ணாவிடம் பாரசீக மொழி (Persian language) கற்றறிந்தார். இந்தியாவின் மிகத்தொன்மையான மொழிகளுள் ஒன்றான சமசுகிருதத்திலும் நாட்டம் கொண்டிருந்தார், அதே ஊரில் ஆரம்பக் கல்வியை பெற்ற குருதத்த வித்யார்த்தி, புத்தகம் படிப்பதில் அதிக நாட்டமுடையவராகவும், புத்தகத்தை கையில் எடுத்தால், முழுமூச்சில் படித்து முடித்துவிடுபவராகவும் காணப்பட்டார்.\n\nSection::::பன்மொழிப் படிப்பாற்றல்.\nஉருது, ஆங்கில அறிஞர்களின் ஏராளமான புத்தங்கங்களை சிறு வயதிலேயே படித்து முடித்தார். ஆரியசமாசத்தின் சமசுகிருத வகுப்புகளில் சேர்ந்தவர் சமசுகிருதத்தில் தொடர்ந்து நெடுநேரம் உரையாற்றும் வல்லமை பெற்றார். உருது கவிதைகள் எழுதுவதில் அதிக ஆர்வமுடைய வித்யார்த்தி, ஆங்கிலத்திலும் அசாதாரணப் புலமை பெற்றிருந்தார்.\n\nSection::::கல்லூரிக்காலம்.\nலாகூரில் லாலா ஹன்ஸ்ராஜ், லாலா லஜபதி ராய் போன்றவர்கள் படித்துக்கொண்டிருந்த அதே அரசுக் கல்லூரியில் சேர்ந்தார். இவர்கள் மூவருக்குள் நெருக்கமான நட்பு மலர்ந்தது. அறிவியலில் நாட்டம் கொண்டிருந்த வித்யார்த்தி அனைத்தையும் அறிவியல் அடிப்படையிலேயே அலசிப் பார்த்ததால் இவருக்கு இறைவன் குறித்த வலுவான சந்தேகம் இருந்து வந்தது.1881-ஆம் ஆண்டு ஆரியசமாஜத்தில் இணைந்தார். சுவாமி தயானந்த சரஸ்வதிக்கு மிகவும் நெருங்கிய, பிரியமான சீடராக இடம்பெற்ற குருதத்த வித்யார்த்தி \"இலவச விவாத சங்கம்\" ஒன்றைத் தொடங்கினார். அங்கு தத்துவார்த்தமான விவாதங்கள் நடைபெற்றன. 1886-ல் அறிவியலில் எம்.ஏ. பட்டம் பெற்றார். அரசுக் கல்லூரியிலேயே பேராசிரியராகப் பணியாற்றினார். பஞ்சாப் மாகாணத்திலேயே முதல் மாணவராகத் தேர்ச்சி பெற்றார்.\n\nSection::::புது அவதாரம்.\nபெரும் பண்டிதராக போற்றப்பட்ட போதிலும், மிகுந்த அடக்கத்தோடு தன்னை ‘வித்யார்த்தி’ (மாணவன்) என்றே கூறிக்கொள்வார். 1883-ல் பிணியால் பிடிக்கப்பட்ட சுவாமி தயானந்த சரஸ்வதியை கவனித்துக்கொள்ள லாகூரில் இருந்து அனுப்பிவைக்கப்பட்ட இருவரில் இவரும் ஒருவர். தயானந்த சரஸ்வதி மறைவுக்குப் பின்னர், அங்கிருந்து திரும்பிய இவர், புதிய அவதாரம் எடுத்ததுபோல் காணப்பட்டார். தயானந்தராகவே மாறும் முனைப்புகளை மேற்கொண்டு தீவிர தேடல் தாகம் கொண்டவராக மாறியவர், பிறகு அவரது நினைவாக ‘தயானந்த் ஆங்கிலோ வைதிக் கல்லூரி’ என்ற கல்வி அமைப்பை நிறுவ முடிவெடுத்து இதற்காக நிதி திரட்டும் முயற்சியில் லாலா லஜபதி ராய், லாலா ஹன்ஸ்ராஜ் ஆகியோருடன் இணைந்து நாடு முழுவதும் பயணம் மேற்கொண்டு, இறுதியில் 1886-ல் லாகூரில் டிஏவி பள்ளி தொடங்கப்பட்டது.\n\nSection::::கல்விச் சேவைகள்.\nவேதக் கல்வி, வேத பாரம்பரியத்தைப் பரப்பும் முனைப்புகளிலும் சமூக சேவைகளிலும் தீவிரமாக ஈடுபட்டார். ‘எ டெர்மினாலஜி ஆப் தி வேதாஸ்’ என்ற இவரது ஆய்வுக் கட்டுரை ஆக்சுபோர்டு பல்கலைக்கழக சமசுகிருதப் பாடத்திட்டத்தில் சேர்க்கப்பட்டது. உபநிடதங்களுக்கு ஆங்கிலத்தில் உரை எழுதி, அவற்றை மொழி பெயர்த்ததோடு, பல நூல்களையும் எழுதியுள்ளார். ஆரிய சமாசத்தின் அனைத்து சமூக சேவைகளிலும் தீவிரமாகத் தன்னை ஈடுபடுத்திக் கொண்டார்.\n\nSection::::இறப்பு.\nஅறிவைத் தேடுவதிலும், பரப்புவதிலும், சமூக சேவைகளிலும் ஈடுபட்டு வந்த இவர், தன் உடல்நலத்தில் கவனம் கொள்ளவே இல்லை. தனது மேதைமையாலும் சமூக சிந்தனையாலும் மகத்தான பல சாதனைகளை நிகழ்த்திய, பண்டிட் குருதத்த வித்யார்த்தி காசநோயால் பாதிக்கப்பட்டு 1890-ல் தனது 26-வது வயதில் மறைந்தார்.\n\n"}
{"id": "302284", "url": "https://ta.wikipedia.org/wiki?curid=302284", "title": "அரபா குன்று", "text": "அரபா குன்று\n\nஅரபா குன்று (Mount Arafah ) மக்காவிற்கு தென்கிழக்கில் சுமார் 20 கிமீ தொலைவில் ( 12 மைல்)\nஉள்ள கிரானைட் மலையாகும்.அரபா குன்றின் மீது நின்று இசுலாமிய இறைத்தூதர் முகம்மது நபியின் இறுதிப் பேருரை நடைபெற்றது..\nSection::::அரபா தினம்.\nஅரபா தினம் அன்று மக்காவிற்கு ஹஜ் செல்லும் இஸ்லாமியர் அரபா குன்று அருகில் உள்ள அரபா மைதானத்தில் ஒன்றுகூடி இறைவனிடம் பாவமன்னிப்பு கேட்பர்.அன்றைய தினம் அரபா குன்று அருகில் அனைவரும் ஹஜ் காரியங்கள் செய்வதால் அது அரபா தினம் என்றழைக்க படுகிறது.\n\nSection::::அரபா மைதானம்.\nஅரபா குன்றை சுற்றியுள்ள சமவெளியானது அரபா மைதானம் என்று அழைக்கப்படுகிறது. ஹஜ் செல்லும் இஸ்லாமியர் அரபா மைதானத்தில் ஒன்றுகூடி இறைவனிடம் பாவமன்னிப்பு கேட்பர்.அரபா மைதானத்தில் சூரிய அஸ்தமனத்திற்கு பின் சுருக்கப்பட்ட மக்ரிப் தொழுகை மற்றும் இஷா தொழுகைக்கு பின் அனைவரும் முஸ்தலிபா செல்வர்.\n"}
{"id": "302288", "url": "https://ta.wikipedia.org/wiki?curid=302288", "title": "பிர்லாபூர்", "text": "பிர்லாபூர்\n\nபிர்லாபூர் \"(Birlapur)\" என்பது இந்தியாவின் மேற்கு வங்காளம் மாநிலத்தில் உள்ள தெற்கு 24 பர்கனா மாவட்டத்தில் அமைந்துள்ள ஆலிப்பூர் சதார் உட்கோட்டத்தின் நடாக்காலி காவல்நிலையத்திற்கு உட்பட்ட பட்ச் பட்ச் I சிடி கட்டைடத்தொகுதியில் இருக்கும் ஒரு கணக்கெடுப்பில் உள்ள ஊர் ஆகும். \n\nSection::::புவியியல் அமைப்பு.\n22.4358° வடக்கு 88.14729° கிழக்கு என்ற அடையாள ஆள்கூறுகளில் பிர்லாபூர் நகரம் பரவியுள்ளது.\n\nSection::::மக்கள் தொகையியல்.\nஇந்திய நாட்டின் 2011 ஆம் ஆண்டு மக்கள் தொகைக் கணக்கெடுப்பின்படி பிர்லாபூரின் மொத்த மக்கள் தொகை 22,078 ஆகும். இம்மக்கள் தொகையில் 52% பேர் அதாவது 11,542 பேர் ஆண்கள் மற்றும் 48% பேர் அதாவது 10536 பேர் பெண்கள் ஆவர். இம்மக்கள் தொகையில் ஆறுவயதிற்குக் குறைவான சிறுவர்கள் மொத்தம் 3004 பேர் ஆவர். பிர்லாபூரில் படிப்பறிவுள்ளவர்களின் மொத்த எண்ணிக்கை 14,829 பேர் ஆகும். 77.74 சதவீதத்திற்கு மேற்பட்டவர்கள் ஆறு வயதிற்கு மேற்பட்டவர்களாக இருந்தனர். \nஇந்திய நாட்டின் 2001 ஆம் ஆண்டு மக்கள் தொகைக் கணக்கெடுப்பின்படி பிர்லாபூரின் மொத்த மக்கள் தொகை 19,830 ஆகும். இம்மக்கள் தொகையில் 55% பேர் ஆண்கள் மற்றும் 45% பேர் பெண்கள் ஆவர். பிர்லாபூரின் கல்வியறிவு சதவீதம் 61% ஆகும். இது நாட்டின் தேசிய கல்வியறிவு சதவீதமான 59.5% என்பதைவிட அதிகமாகும். \n\nSection::::வரலாறு.\nபிர்லாபூர் நகரம் எம்.பி பிர்லாவால் உருவாக்கப்பட்டது. வெவ்வேறுவகையான தொழிற்சாலைகள் பலவற்றை அவர் இங்கு நிறுவினார். இந்நகரம் பிர்லா சணல் ஆலைக்காக புகழ்பெற்ற நகரமாக விளங்குகிறது. இதுதவிர ஒரு கால்சியம் கார்பைட்டு தொழிற்சாலை, ஒருலினோனியம் தொழிற்சாலை, ஒருசணல் இழை தொழிற்சாலை மற்றும் வாகனச்சீராக்கித் தொழிற்சாலை போன்றவையும் இங்கு காணப்படுகின்றன. ஆங்கிலம் மற்றும் இந்தி வாயிலாக கற்பிக்கும் பிர்லாபூர் வித்யாலயா என்ற இருபாலர் உயர்நிலைப்பள்ளி ஒன்றும் நிரந்தரமான சந்தைப் பகுதி ஒன்றும் இங்கு இயங்குகிறது. தொழிற்சாலைகளில் மின்னுற்பத்தி நிலையங்கள் இருக்கின்றன. பெரும்பாலான தொழிலாளர்கள் அவர்கள் பணிபுரியும் தொழிற்சாலை கட்டிக்கொடுத்துள்ள குடியிருப்புகளில் வசிக்கின்றனர்.\n\nபல பிர்லா ஊழியர்கள் மற்றும் அவர்களின் குழந்தைகள் தங்கள் குழந்தை பருவத்தின் பெரும்பகுதியைக் கழித்த அமைதியான மற்றும் புனிதமான ஒரு நகர்ப்புற கிராமமாக இவ்வூர் உள்ளது.\n\nசமீபத்திய ஆண்டுகளில், நிதி நெருக்கடி காரணமாக பிர்லாபூரில் பெரும்பாலான தொழிற்சாலைகள் மூடப்படுகின்றன. எனினும், குழந்தைகளின் வாழ்வுக்கும் வளர்ச்சிக்கும் இவ்வூர் மிகச்சிறப்பான இடமாக விளங்குகிறது. இந்நகரின் செல்வாக்கிற்கும் மற்றும் வெற்றிகரமான எதிர்காலத்திற்கும் புதிய முதலீட்டாளர்களின் கண்பார்வை இந்நகருக்குத் தேவை.\n"}
{"id": "302290", "url": "https://ta.wikipedia.org/wiki?curid=302290", "title": "செர்சோ லியோனி", "text": "செர்சோ லியோனி\n\nசெர்சியோ லியோனி (\"Sergio Leone\", இத்தாலிய ஒலிப்பு: \"செர்ஜோ லெயோனெ\"; 3 சனவரி 1929 – 30 ஏப்ரல் 1989) இத்தாலிய இயக்குனர், தயாரிப்பாளர் மற்றும் திரைக்கதை ஆசிரியராவார். \"இசுப்பகட்டி வெசுட்டர்ன்\" என அறியப்படும் திரைப்படப் பாணியை உருவாக்கிய பெருமை இவரைச் சாரும்.\n\nஇவரது திரைப்படங்களில் மிகவும் அண்மைநிலைக் காட்சிகளும் தொலைதூரக் காட்சிகளும் அடுத்தடுத்து வைக்கப்படும். இவரது படைப்புக்களில் மலிவான வரலாற்றுப் படங்களான \"தி லாஸ்ட் டேஸ் ஆஃப் பாம்ப்பி\" (1959) , \"தி கொலாசஸ் ஆப் ரோட்ஸ்\" (1961), மேற்கத்திய பாணியில் கிளின்ட் ஈஸ்ட்வுட் நடித்த டாலர் முப்படங்களான \"எ ஃபிஸ்ட்ஃபுல் ஒஃவ் டாலர்ஸ்\" (1964), \"ஃபார் அ ஃபியூ டாலர்ஸ் மோர்\" (1965), \"தி குட், தி பேட் அண்ட் தி அக்ளி\" (1966) ஆகியவையும் \"ஒன்ஸ் அப்பான் அ டைம் இன் த வெஸ்ட்\" (1968), மெக்சிக்கோவின் புரட்சியாளன் சபாட்டா வாழ்வைத் தழுவிய \"டக், யூ சக்கர்!\" (1971) மற்றும் குற்ற நாடக காப்பியமான \"ஒன்ஸ் அப்பான் அ டைம் இன் அமெரிக்கா\" (1984) ஆகியனவும் அடங்கும்.\n\n"}
{"id": "302294", "url": "https://ta.wikipedia.org/wiki?curid=302294", "title": "அழுகிய தக்காளிகள்", "text": "அழுகிய தக்காளிகள்\n\nஅழுகியத் தக்காளிகள் (\"Rotten Tomatoes\") திரைப்பட மதிப்புரைகளுக்காகவும் செய்திகளுக்காகவும் ஆகத்து 1998இல் துவங்கப்பட்ட வலைத்தளம் ஆகும்; இது பரவலாக திரைப்பட மதிப்புரைத் திரட்டி என அறியப்படுகின்றது. இத்தளத்தில் தற்போது தொலைக்காட்சி நிகழ்ச்சிகளும் இடம் பெறுகின்றன. மோசமான நாடகங்களை எதிர்த்து பார்வையாளர்கள் அழுகியத் தக்காளிகளை எறியும் வழக்கத்தை ஒட்டி இதன் பெயர் அமைந்துள்ளது. இதனை சென் டுயொங் துவக்கினார். இதன் உரிமை சனவரி 2010 முதல் பிக்ஸ்டெர் என்ற நிறுவனத்திற்கு மாறியது. 2011இல் இந்த நிறுவனத்தை வார்னர் புரோஸ். வாங்கியது.\n\n2007இலிருந்து இந்த வலைத்தளத்தின் தலைமை ஆசிரியராக \"மாட் அட்சிட்டி\" இருந்து வருகின்றார். இந்த வலைத்தளத்தின் உள்ளூர் பதிப்புக்கள் ஐக்கிய இராச்சியம், இந்தியா மற்றும் ஆத்திரேலியாவில் வெளியாகின்றன. 2009இன் துவக்கத்திலிருந்து செப்டம்பர் 2010 வரை இந்த வலைத்தளத்தின் உள்ளடக்கத்தையும் நிகழ்ச்சி நடத்துபவர்களையும் கொண்டு \"கரண்ட் தொலைக்காட்சி\"யில் வாரமொருமுறை \"தி ராட்டன் டொமட்டோசு ஷோ\" ஒளிபரப்பானது.\n\n"}
{"id": "302299", "url": "https://ta.wikipedia.org/wiki?curid=302299", "title": "உம்ரேது கராந்துலா வனவிலங்குகள் சரணாலயம்", "text": "உம்ரேது கராந்துலா வனவிலங்குகள் சரணாலயம்\n\nஉம்ரேது கராந்துலா வனவிலங்குகள் சரணாலயம் என்பது நாக்பூரில் இருந்து 58 கி.மீ. தொலைவில் உள்ள, வனவிலங்குகளுக்கான, குறிப்பாக புலிகளுக்கான ஒரு சரணாலயம் ஆகும். இங்கு உள்ள ஜெய் என்ற ஆண் புலி நாவேகான் நாகுசிரா புலிகள் சரணாலயத்திலிருந்து தன்னிச்சையாக இங்கு வந்ததாகும். இச்சரணாலயம் பல்வேறு உயிரினங்களின் இருப்பிடமாகத் திகழ்கிறது. \n\nஇங்கு காண முடிகின்ற விலங்குகள், பறவைகளின் ஒரு சிறு பட்டியல்:\n\nவிலங்குகள்:\n\nபறவைகள்:\n"}
{"id": "302314", "url": "https://ta.wikipedia.org/wiki?curid=302314", "title": "கிளாடு சேனன்", "text": "கிளாடு சேனன்\n\nகிளாடு எல்வுடு சேனன் (, ஏப்பிரல் 30, 1916 – பெப்ருவரி 24, 2001) ஒரு அமெரிக்கக் கணிதவியலாளர், மின் பொறியாளர், மறையீட்டியலாளர் ஆவார். இவர் \"தகவல் கோட்பாட்டின் தந்தை\" என்று அழைக்கப்படுகிறார்.\n\n"}
{"id": "302339", "url": "https://ta.wikipedia.org/wiki?curid=302339", "title": "அபாயா", "text": "அபாயா\n\nஅபாயா (\"abaya\") என்பது ஒரு “தளர்த்தியான மேலங்கி” (பேச்சு முறையிலும், பொதுவாகவும் அபாயா, குறிப்பாக இலக்கண அரபு:عباءة, \"அபாஅ, \" பன்மை:عبايات, \"அபாயத்\", عباءات \"அபாஅத்\"), சிலவேளை அபாயா எனப்படுவது எளிமையானதும், தளர்த்தியானதுமான மேலங்கியாகும். முக்கியமாக ஒரு பிரத்தியேக ஆடை, வட ஆபிரிக்கா, அரேபிய தீபகற்ப நாடுகள் உள்ளடங்களாக உலகளாவிய முஸ்லிம் பெண்களால் அணியப்படுகிறது. மரபு ரீதியாக அபாயத் கறுப்பு நிறத்திலும், தோற்புயம் முதல் கரண்டைக்கால் வரை நீளமானதாகவும் இருக்கும். அபாயாவானது முகம், மனிக்கட்டுக்கை, பாதம் தவிர்ந்த முழு உடலையும் மறைக்கக்கூடியது. அது நிகாபுடனும் அணியப்படக்கூடியது, நிகாப், கண்களைத்தவிர முகத்தை மறைக்கும் முகத்திரை. சில பெண்கள் நீளமான கறுப்புக் கையுறைகளையும் அணிவார்கள், எனவே அவர்களுடைய கைகளும் மறைக்கப்படும். \n\nஇந்தோனேசியா, மலேசியா பெண்கள் அணியும் மரபு ரீதியான ஆடை \"கெபாயா\" எனப்படுவதும் அபாயாவாகும்.\n\nSection::::அடிப்படைக்காரணம்.\nகுர்ஆனில் ஒரு வசனம் \"ஓ நபியே, உங்கள் மனைவிமாருக்கும், மகள்மாருக்கும், நம்பிக்கை கொண்ட பெண்களுக்கும் அவர்கள் தங்கள் முந்தானைகளை தங்கள் மீது தொங்கவிட்டுக் கொள்ளுமாறு கூறுவீராக. அவர்கள் கண்ணியமானவர்கள் என அறியப்பட்டு நோவினை செய்யப்படாமலிருக்க இதுவே சுலபமான வழியாகும்.\" குர்ஆன் 33:59 (அஹ்மத் அலியினால் மொழிபெயர்க்கப்பட்டது), இது அபாயா அணிவதற்கான வாதமாகக் கொள்ளப்படுகிறது.\n\nஅபாயாவானது பெரும்பான்மையாக முஸ்லிம்கள் வாழும் நாடுகளில் பொதுவான ஆடையாகும். உடம்பின் முகம், கை தவிர ஏனைய யாவும் அவ்ரத் ஆகும். (அவ்ரத் : இரத்த உறவு, திருமண உறவு அல்லாத ஆண்களிடமிருந்து மறைக்கும் உடம்பின் பகுதி).\n\nSection::::நாடுகள்.\nமுஸ்லிம்கள் அதிகமாக வாழும் அரபு நாடுகள் இந்தோனேசியா, பாகிஸ்தான் போன்ற நாடுகளில் எல்லோராலும் அணியப்படுவது இல்லை. 1979 இல் ஈரானில் இஸ்லாமிய ஆட்சி வந்ததன் பின் பெண்கள் உடலையும், தலையையும் மறைக்க வேண்டியேற்பட்டது. \"Chador\" எனும் ஒரு ஆடையே அவர்களால் அணியப்பட்டது, இது முகத்தை மறைக்காது என்றாலும் ஒரு சிறிய எண்ணிக்கையிலான மக்களாகவே காணப்பட்டார்கள். ஏனைய பெண்கள் வர்ணங்களாக வித்தியாசமாக அணிவார்கள்.\n\nSection::::மத்திய கிழக்கு.\nசவுதி அரேபியாவில், பெண்கள் பொது இடங்களில் தங்களை முழுமையாக மறைத்துக்கொள்வது அவசியமாகும். தெற்காசியாவில் இதற்கு சமமான ஆடை புரூக்கா ஆகும்.\n\nSection::::நவீனங்கள்.\nஅபாயா வெவ்வேறு பெயர்களால் அழைக்கப்பட்டாலும் நோக்கம் ஒன்று, அது மறைப்பது தான். தற்கால மாதிர்கள் பொதுவாக caftans (caftans: crepe, பட்டு, மென்பட்டு போன்ற பாரமில்லாத விழுந்து நிற்கக்கூடிய துணிகளில் இருந்து வெட்டப்படுவது). ஏனைய அபாயா நவீனங்கள் முன் திறந்த மற்றும் முன் மூடிய அபாயா எனப்படும். இது இடத்திற்கிடம் வேறுபடுகின்றது: சில அபாயத் கறுப்புத் துணி மீது தையல் வேலைகள் கொண்டவை அதேவேளை ஏனையவை பிரகாசமான நிறமுடைய மற்றும் வெவ்வேறு வடிவங்களிலாலான கலைப்படைப்புகள் கொண்டவை.\n"}
{"id": "302346", "url": "https://ta.wikipedia.org/wiki?curid=302346", "title": "கும்பகோணம் வராகப்பெருமாள் கோயில்", "text": "கும்பகோணம் வராகப்பெருமாள் கோயில்\n\nகும்பகோணம் வராகப்பெருமாள் கோயில் (Varahaperumal Temple, Kumbakonam) தமிழகத்தில், தஞ்சாவூர் மாவட்டத்திலுள்ள கும்பகோணத்தின் மையப்பகுதியில் அருள்மிகு சக்கரபாணி திருக்கோயிலுக்கு தென்மேற்கில், ஆதிகும்பேஸ்வரர் ஆலயத்திற்கு மிக அருகில் அமைந்த மிகப் பழமையான ஆலயம். இதன் அருகிலேயே வராக விநாயகராகிய கரும்பாயிரம் பிள்ளையார் கோவிலும் உள்ளது.\n\nSection::::தல வரலாறு.\nவராகத்தின் (பன்றி) முகத்தோடு விளங்குவதால் வராகப்பெருமாள் என்ற பெயர் பெற்றார். வைகுண்டத்தில் திருமாலை தருசிக்க தேவர்கள் வந்தபோது ஜயன், விஜயன் என்ற துவாரபாலகர்கள் திருமாலை தரிசிக்க அனுமதிக்கவில்லை. வாயிலில் அமர்ந்து தியானித்து திருமாலை வேண்டினர். திருமாலும் காட்சி தந்து அருளினார். தங்களுக்கு தடையாக இருந்த துவாரபாலகர்களுக்கு பூமியில் அரக்கர்களாக பிறக்க சாபமிட்டனர். அதிர்ந்து போன துவாரபாலகர்கள் திருமாலை வேண்ட சாபம் கொடுத்தது கொடுத்ததுதான். பூலோகம் செல்லுங்கள், தக்க தருணத்தில் தாமே சாப விமோசனம் அளிப்பதாக கூறி அனுப்பினார். ஹிரண்யட்சன், ஹிரண்யாகசிபு என்ற பெயருடன் பூலோகம் சென்ற அரக்கர்கள், கடும் தவம் செய்து பூமியை பாதாளாத்துக்கு கொண்டு சென்றார்கள். இக்கொடிய செயலைக் கண்ட வானவர்கள் பூமியின் இயக்கம் தடைபடக் கூடாது என்பதற்காக வைகுண்டத்தில் திருமாலை வணங்கி நிகழ்ந்ததைக் கூறிக் காப்பாற்றும்படி வேண்டினர். அசுரனால் கவரப்பெற்ற பூமியை வெளிக்கொணர வராக (பன்றி) உருவெடுத்து பாதாளம் புகுந்து அவ்வசுரனுடன் போர் புரிந்தார். ஒரு கொம்பினால் அவனை அழித்துச் சுற்றத்தாரையும் அழித்தார். மற்றொரு கொம்பினால் பூமியைத் தாங்கிக்கொண்டு மேலே வந்து பூமியை முன்போல் நிலைபெறச் செய்தார். பூமியைத் தோண்டி வெளிக்கொணர்ந்து நிலை பெறச்செய்ததைப் புலப்படுத்த பூமிதேவி தமது இடது மடியிலேயே வீற்றிருக்கும் நிலையில் மாசி மாதம் பௌர்ணமியுடன் கூடிய மக நட்சத்திரம் கூடிய மகாமகத்தன்று புண்ணிய தீர்த்தமான வராக குளக்கரையின் மேலே எழுந்தருளினார். இக்கோயிலின் முக்கிய திருவிழா 12 கருடசேவையாகும். இந்த இடமே வராகபெருமாள் ஆலயம். இது பவிஷ்யோத்ர புராணத்தில் கூறப்பட்டுள்ளது. இவ்வாலயத்தில் வராக பெருமாள், கருடாழ்வார், விஷ்வக்சேனர், நிகமாந்த மகாதேசிகர் ஆகியோர் சந்நிதிகள் உள்ளன.\n\nSection::::மூலவர், தாயார்.\nஇக்கோயிலில் உள்ள மூலவர் ஆதிவராகப்பெருமாள் ஆவார். தாயார் பூமிதேவி (அம்புஜவல்லி)\n\nSection::::தீர்த்தம்.\nவராக தீர்த்தம்\n\nSection::::தீர்த்தவாரி.\n50 ஆண்டுகளுக்குப் பின் இக்கோயிலின் வராகக் குளத்தில் 19 பிப்ரவரி 2019 அன்று தீர்த்தவாரி நடைபெற்றது. \n\nSection::::12 கருட சேவை.\nகும்பகோணத்தில் சித்திரை மாதம் வளர்பிறையில் அமாவாசைக்கு அடுத்து வருகின்ற 3ஆவது திதியான அட்சய திருதியையில் காலையில் இவ்விழா கொண்டாடப்பெறுகிறது. கும்பகோணத்திலுள்ள சார்ங்கபாணி, சக்கரபாணி, இராமஸ்வாமி, ராஜகோபாலஸ்வாமி, வராகப்பெருமாள், வெங்கட்ராயர் அக்ரகாரம் பட்டாபிராமர், மல்லுக தெரு சந்தான கோபாலகிருஷ்ணன், நவநீதகிருஷ்ணன், புளியஞ்சேரி வேணுகோபால சுவாமி, மேலக்காவேரி வரதராஜப்பெருமாள், நவநீதகிருஷ்ணன், சோலையப்பன் தெரு ராமசுவாமி ஆகிய 12 வைணவ கோயில்களைச் சேர்ந்த உற்சவப் பெருமாள் சுவாமிகள் கருட வாகனத்தில் புறப்பட்டு பெரிய கடைத் தெருவில் ஒரே இடத்தில் எழுந்தருளுகின்றனர். \nSection::::குடமுழுக்கு.\n2016 மகாமகத்தை முன்னிட்டு அக்டோபர் 26, 2015இல் இக்கோயிலில் குடமுழுக்கு நடைபெற்றது. \n"}
{"id": "302348", "url": "https://ta.wikipedia.org/wiki?curid=302348", "title": "சூரசேனம்", "text": "சூரசேனம்\n\nசௌரசேனம் அல்லது சூரசேனம் (Sourasena, Çūrasena) (சமஸ்கிருதம்:शूरसेन}}, () ) பண்டைய இந்தியாவின் தற்கால விரஜ மொழி பேசும் உத்திரப் பிரதேச பகுதியில் அமைந்த நாடாகும். \nபௌத்த சமய \"அங்குத்தர நியாயம்\" எனும் நூலிலின் படி, இராமாயண இதிகாசத்தில், கி மு 1000-இல் இருந்த மகாஜனபத நாடுகளில் ஒன்றாக சூரசேன நாடு குறிப்பிடப்பட்டுள்ளது. கி மு ஏழாம் நூற்றாண்டில் சூரசேன நாடு வலிமை மிக்க பதினாறு மகாஜனபத நாடுகளில் ஒன்றாக விளங்கியது. பண்டைய கிரேக்க வரலாற்று ஆசிரியர்கள் இந்நாட்டை சௌரசேனி என்றும், அதன் தலைநகரத்தை மெதோரா என்றும் குறிப்பிட்டுள்ளனர்.\nசூரசேனம் அல்லது சௌசேனம் எனும் யாதவ நாடுகளில் ஒன்றாகும். பண்டைய புராண கால இந்தியாவின், தற்கால விரஜ மொழி பேசும் உத்தரப் பிரதேசத்தின், மதுரா பகுதியாகும். சூரசேன நாட்டைக் குறித்தான செய்திகள், பாகவத புராணம் மற்றும் மகாபாரதத்தில் உள்ளது. சூரசேன நாட்டின் மன்னர் உக்கிரசேனரை கம்சன் சிறையில் அடைத்து நாட்டை ஆண்டான். \n\nபௌத்த சமய \"அங்குத்தர நியாயம்\" எனும் நூலிலின் படி, இராமாயண இதிகாசத்தில், கி மு 1000-இல் இருந்த மகாஜனபத நாடுகளில் ஒன்றாக சூரசேன நாடு குறிப்பிடப்பட்டுள்ளது. கி மு ஏழாம் நூற்றாண்டில் சூரசேன நாடு வலிமை மிக்க பதினாறு மகாஜனபத நாடுகளில் ஒன்றாக விளங்கியது. பண்டைய கிரேக்க வரலாற்று ஆசிரியர்கள் இந்நாட்டை சௌரசேனி என்றும், அதன் தலைநகரத்தை மெதோரா என்றும் குறிப்பிட்டுள்ளனர்.\n\nSection::::சொல்லிலக்கணம்.\nசூரசேனம் என்ற சொல்லிற்குத் தரப்பட்ட பல்வேறு விளக்கங்களில், சந்திர குல மன்னர் யயாதியின் மூத்த மகன் யதுவின் வழித்தோண்றல்களான யாதவ குலத்தின் பல கிளைப் பிரிவுகளில் சூரசேனிகள் என்பவர்கள், சூரசேனம் நாட்டை நிறுவினர். \n\nசூரசேன நாட்டின் தலைநகரான மதுராவின் சிறையில் கிருஷ்ணர் பிறந்து, பின் இந்நாட்டை சில ஆண்டுகள் ஆண்டு, பின்னர் துவாரகை நகரை புதிதாகக் கட்டி ஆண்டார். \nசூரசேனிகள் போன்று யாதவ குலத்தில் விருஷ்ணிகள், சேதிகள், விதர்பர்கள், குகுரர்கள், போஜர்கள், அந்தகர்கள், குந்திகள் எனப் பல உட்பிரிவுகள் தோண்றியது. கிருஷ்ணர் மற்றும் பலராமன் யது குலத்தின் விருஷ்ணி குலப் பிரிவினர் ஆவர். \nSection::::வரலாறு.\nமகாபாரதம் மற்றும் புராணங்களின் படி, சூரசேனம் எனும் நாடு தற்கால மதுராவையும், அதனைச் சுற்றியுள்ள பகுதிகளை ஆண்ட யாதவர்களின் உட் பிரிவினர்கள் ஆண்டனர். அவர்களில் குறிப்பிடத்தக்கவர்கள் விருஷ்ணிகள் ஆவர். மதுராவை தலைநகராக கொண்ட அவந்தி நாட்டின் மன்னன் சூரசேனரின் ஆட்சிக் காலத்தில், கௌதம புத்தரின் முதன்மைச் சீடர்களில் ஒருவரான காத்தியாயனர், அவந்தி நாட்டில் பௌத்த சமயத்தை பரப்பினார் என பௌத்த சாத்திரங்கள் கூறுகிறது. \nSection::::மேற்கோள்கள்.\n \n\n"}
{"id": "302350", "url": "https://ta.wikipedia.org/wiki?curid=302350", "title": "சென்னையின் வரலாறு", "text": "சென்னையின் வரலாறு\n\nசென்னை (\"Chennai\") என்பது இந்தியாவிலுள்ள தமிழ்நாட்டின் தலைநகராகும். இந்நகரம் முதலில் \"மதராசு\" என அழைக்கப்பட்டது. இது இந்தியாவின் நான்காவது மிகப்பெரிய நகரமாகும். இது வங்கக்கடலோரம் அமைந்துள்ளது. 2014 ஆம் ஆண்டின் மக்கள் தொகைக் கணக்கெடுப்பின்படி 8.9 மில்லியன் மக்கள் தொகை உடையது. இது 400 ஆண்டுகள் பழமையான நகரம் ஆகும். இது உலகிலேயே 31 ஆவது பெரிய பெருநகரப் பகுதி ஆகும்.\nSection::::மெட்ராஸ்-சென்னை.\nமெட்ராஸ் என்ற பெயரும் சென்னை என்ற பெயரும் மதராசப்பட்டினம், சென்னப்பட்டினம் என்ற இரண்டு ஊர்களின் பெயரில் இருந்துதான் தோன்றியது எனப் பரவலாக நம்பப்படுகின்றது. கிழக்கிந்திய கம்பெனி தாங்கள் குடியமர்வதற்காகத் தேர்வு செய்த இடத்தில் சென்னப்பட்டினம், மதராஸப்பட்டினம் என்ற இரண்டு கிராமங்கள் இருந்துள்ளன. இந்த இரண்டு ஊர்களின் இணைப்பில் உருவான நிலப்பரப்பே தற்காலத்தில் சென்னை என்று அழைக்கப்படுகிறது. கிருஷ்ணகிரி மாவட்டம் பெண்ணேஸ்வர மடம் என்னும் ஊரில் கி.பி. 1367 சூலை 21 இல் வெட்டப்பட்ட ஒரு பாறைக் கல்வெட்டில் சென்னையில் கடற்கரையை ஒட்டி இன்றும் அதே பெயரில் உள்ள பல இடங்கள் வரிசைப்படுத்தப்பட்டுள்ளன அதில் \"மாதரசன்பட்டணம்\" என்ற பெயரும் குறிப்பிடப்பட்டுள்ளது.\n\nSection::::தென் இந்தியாவின் பண்டைய பகுதி.\nமுதலில் மதராசபட்டிணம் என அழைக்கப்பட்ட சென்னை, நெல்லூரிலுள்ள பெண்ணையாறு மற்றும் கடலூர் பெண்ணையாறு நதிகள் இடையே, தொண்டை மண்டலத்தில் அமைந்திருந்தது. அப்போது காஞ்சிபுரம் இதன் தலைநகரமாக இருந்தது. கி.பி இரண்டாம் நூற்றாண்டில் தொண்டைமண்டலம், காஞ்சிபுரத்தைச் சேர்ந்த சோழ வம்சத்தின் பிரதிநிதியாக இருந்த தொண்டைமான் இளந்திரையனால் ஆட்சி செய்யப்பட்டது. இவன், தொண்டைமன்டலத்தின் ஆதி குடிகளான குரும்பர்களை அடக்கி தொண்டைமண்டலத்தில் தன் ஆட்சியை நிலைநாட்டியதாக நம்பப்படுகிறது.\n\nபுனித ஜார்ஜ் கோட்டையில் பிரித்தானியர் குடியேற்றம் காரணமாகவும், அதன் பின்னர் பல கிராமங்களை இணைத்து செய்யப்பட்ட விரிவாக்கம் மற்றும் புனித ஜார்ஜ் கோட்டையைச் சுற்றி குடியேறிய ஐரோப்பியர்களின் காரணமாகவும் நவீன \"சென்னை\" நகரம் உருவானது. ஐரோப்பியர்களால் சென்னை நகரின் பெரும்பாலான பகுதி கட்டப்பட்டிருந்தாலும், இதனைச் சுற்றியுள்ள பகுதியிகளில் பின்னர் செய்யப்பட்ட விரிவாக்கதில், ஆயிரம் ஆண்டுகளுக்கும் மேலாக இருக்கும் திருவான்மியூர் திருவொற்றியூர், திருவல்லிக்கேணி, மயிலாப்பூர் கோயில்கள் இணைக்கப்பட்டன.\n\nதிருவான்மியூர், திருவொற்றியூர் மற்றும் திருமயிலை மூவர்களின் (நாயன்மார்) தேவாரத்தில் குறிப்பிடப்பட்டிருக்கையில், திருவல்லிக்கேணி ஆழ்வார்களின் நாலாயிரத் திவ்வியப் பிரபந்தத்தில் குறிப்பிடப்பட்டுள்ளது\n\nSection::::சோழ மற்றும் பல்லவ சாம்ரஜ்யம்.\nஇளந்திரையனுக்குப் பிறகு, இந்தப் பகுதி சோழ இளவரசன் இளங்கிள்ளியால் ஆளப்பட்டு வந்தது.\n\nஇரண்டாம் புலிமாயியை (Pulumayi II) அரசானாகக்கொன்ட ஆந்திர சாதவாகனர்களின் ஊடுருவல்களால் தொண்டைமண்டலத்தில் சோழர்களின் ஆட்சிக்கு முற்றுப்புள்ளி வைக்கப்பட்டது. அவர்கள் காஞ்சிபுரம் பகுதியை கவனிக்க தலைவர்களை நியமனம் செய்தனர். மூன்றாம் நூற்றாண்டின் தொடக்கத்தில் சாதவாகனர் பேரரசின் கீழ் காஞ்சிபுரம் இருந்தபோது, அதன் தலைவனாக கருதப்பட்ட பப்பசுவாமி, ஏற்கனவே காஞ்சிபுரத்தில் (சுற்றியுல்ல ஒரு நிலப்பகுதிக்கு) ஒரு தலைவனாக இருந்தவன். அதுவரை சாதாரன இராஜப்பிரதிநிதிகளாக இருந்த பல்லவர்கள், பின்னர் காஞ்சிபுரம் மற்றும் அதன் சுற்றியுள்ள பகுதிகளின் சுதந்திரமான அரசர்களாக மாறினர்.\n"}
{"id": "302362", "url": "https://ta.wikipedia.org/wiki?curid=302362", "title": "ஆள் எடுத்துச் செல்லக் கூடிய வான் பாதுகாப்பு முறை", "text": "ஆள் எடுத்துச் செல்லக் கூடிய வான் பாதுகாப்பு முறை\n\nஆள் எடுத்துச் செல்லக் கூடிய வான் பாதுகாப்பு முறை (\"MANPADS\") என்பது எளிதாக தூக்கிச் செல்லக்கூடிய தரையிலிருந்து ஆகாயவிமானங்களை தாக்க வல்லது. பொதுவாக மனிதன் தோட்பட்டையில் வைத்து விமானத்தை நோக்கி ஏவுவது ஆகும். இது ஒரு மனிதனோ அல்லது ஒரு குழுவினரோ சேர்ந்து ஏவுகின்றனர். இரண்டாம் உலகப்போர் முடிந்த பிறகு அமெரிக்கர்கள் இது போன்று ஒரு ஆயுதம் வேண்டும் என எண்ணினார்கள். இதன் விளைவாக 1967-ம் ஆண்டு முதல் தோட்பட்டையில் வைத்து விமானத்தை நோக்கி ஏவும் ஏவுகணை விண்ணில் பறந்தது.\n\nஇந்த வகை ஏவுகணைகள் இலகுவாக எடுத்துச் செல்லும் வகையில் வடிவமைக்கப்படுகிறது. பொதுவாக இதன் எடை 15-18 \"கிலோ\" வரை இருக்கக்கூடும். இந்த ஏவுகணை ஒரு உருளைவடிவ ஏவும் கருவியினுள் ( launcher ) ஏவப்படுகிறது. இந்த ஏவும் கருவி சுமார் ஐந்து அடி நீளமும் மூன்று அங்குலம் விட்டமும் கொண்டது. இந்தக் கருவி ஒரு மின்கொள்கலன் மற்றும் \"மோட்டார்\" உதவிக் கொண்டு ஏவுகணையை ஏவும்.\n\nஇவற்றை இயக்குவது சுலபம். சிறிது பயிற்சி எடுத்துக்கொண்டால் போதும். மேலும் இதன் விலையும் ஒரு சில லட்சங்களே. இதன் காரணமாகத் தான் தீவிரவாதிகள் இதனைப் பெரிதும் பயன்படுத்துகின்றனர். உலக அளவில் 5,00,000 முதல் 7,50,000 இந்த வகை ஏவுகணைகள் இருக்கும் என எதிர்பார்க்கப்படுகிறது.\n\nஒவ்வொரு நாடும் அதன் பாதுகாப்பிற்காக இந்த வகை ஏவுகணைகளைச் செய்தன. ஆனால் பல்வேறு காரணங்களால் இன்று அரசாங்கம் அல்லாத பல தீவிரவாத அமைப்புகளிடம் இது உள்ளது.\n"}
{"id": "302363", "url": "https://ta.wikipedia.org/wiki?curid=302363", "title": "காம்போஜர்கள்", "text": "காம்போஜர்கள்\n\nகாம்போஜர்கள் (Kambojas) எனும் இனக் குழுக்கள் குறித்து இந்தியாவின் இரும்புக் காலத்தவர்கள் என பண்டைய சமசுகிருதம் மற்றும் பாலி இலக்கியங்களில் குறிப்பிட்டுள்ளது.\nகாம்போஜர்கள் ஆண்ட காம்போஜம் எனும் நாடு, காந்தாரதேசத்திற்கு அருகே அமைந்தது. காம்போஜம் 16 மகாஜனபத நாடுகளில் ஒன்றாகும்.\n\nபண்டைய இந்தியாவின் வடமேற்கு பகுதியின் தற்கால கிழக்கு ஆப்கானிஸ்தானத்தில் உள்ள காம்போஜ நாட்டினர் குதிரை வளர்ப்புக் கலையிலும்; குதிரையேற்றப் பயிற்சியிலும் வல்லவர்கள். அஸ்வம் எனும் குதிரையை காம்போஜர்கள் பேணியதால், பண்டைய காம்போஜர்களை அஸ்வகர்கள் என அழைத்தனர். போர்களில் காம்போஜர்களின் குதிரைப்படை திறம்பட செயல்பட்டது.\n\nSection::::வரலாறு.\nபண்டைய காம்போஜர்கள் இந்தோ-ஈரானிய இனக்குழுக்கள் ஆவர். \"கி பி முதல் மற்றும் இரண்டாம் நூற்றாண்டில் வடமேற்கு இந்தியாவை கைப்பற்றிய இந்தோ-ஈரானியர்களான சசானியர்கள் மற்றும் பார்த்தியர்களின் வழித்தோண்றல்களே காம்போஜர்கள் ஆவார்\" இவர்கள் ஆண்ட நாட்டை காம்போஜம் என்பர்.\n\nசில வரலாற்று ஆய்வாளர்கள் காம்போஜர்களை இந்தோ-ஆரியர்கள் எனக் குறிப்பர். சகர் அரச மரபிலிருந்து தோண்றியவர்களே காம்போஜர்கள் எனக் கூறுகின்றனர்.\n\nSection::::காம்போஜர்கள் ஆண்ட பகுதிகள்.\nபௌத்த நூல்கள், காம்போஜம், 16 மகாஜனபத நாடுகளில் ஒன்றாக கூறுகிறது.\n\nகௌடில்யரின் அர்த்தசாஸ்திரம் எனும் நூல் மற்றும் அசோகரின் கல்வெட்டு எண் XIII-இல் காம்போஜம் ஒரு குடியரசு நாடு எனக் குறித்துள்ளது. பாணினியின் செய்யுட்களில் காம்போஜம், ஒரு சத்திரிய முடியாட்சி நாடு எனிலும், அமைச்சரவையின் அறிவுரைகளின் படி ஆட்சி செய்யும் மன்னனை கொண்டது என்று கூறுகிறது. \n\nSection::::காம்போஜர் - அலெக்சாண்டர் பிணக்கு.\nஅலெக்சாண்டர் பாரசீகத்தின் அகாமனிசியப் பேரரசை வென்ற பின், வட இந்தியாவின் பஞ்சாபை ஆண்டு வந்த மன்னர் போரசை வெற்றி கொள்ள, ஆப்கானிஸ்தானத்தை கடந்து வரும் வழியில் காம்போஜர்களுக்கும், அலெக்சாண்டரின் படையினருக்கும் பிணக்கு உண்டானது.\n\nSection::::இந்தியாவில் குடியேற்றம்.\nகி மு இரண்டாம் மற்றும் முதல் நூற்றாண்டுகளில் காம்போஜர்கள், வடக்கு ஆப்கானிஸ்தானிலிருந்து, சகர்கள் மற்றும் யவனர்களுடன், பண்டைய இந்தியாவின் சிந்து, சௌராஷ்டிரம், மால்வா, இராஜஸ்தான், பஞ்சாப், சூரசேனம் போன்ற பகுதிகளில் நிரந்தரமாக குடியேறி, தென்மேற்கு மற்றும் மேற்கு இந்தியாவில் தன்னாட்சி மிக்க நாடுகளை அமைத்துக் கொண்டனர். இவ்வினத்தின் வழித்தோண்றல் பின்னர் கௌடப் பேரரசு, பாலப் பேரரசுகளை வென்று, வங்காளத்தில் காம்போஜ-பாலப் பேரரசை நிறுவினர்.\nஇறுதி காம்போஜ-பாலப் பேரரசு முதலாம் இராசேந்திர சோழானால் 11-ஆம் நூற்றாண்டில் வெல்லப்பட்டது.\n\nSection::::இதிகாசக் குறிப்புகள்.\nமகாபாரத இதிகாசத்தில் சகர்கள், யவனர்கள் மற்றும் பகலவர்களை, வடமேற்கிலிருந்து, பரத கண்டத்தில் குடியேறியவர்கள் எனக் குறித்துள்ளது. \n\nSection::::மௌரியப் பேரரசில்.\nகி மு மூன்றாம் நூற்றாண்டு அசோகரது கல்வெட்டுகளில் காம்போஜர்கள், மௌரியப் பேரரசில் தன்னாட்சியுன் ஆட்சிபுரிந்தனர் எனக் குறிக்கப்பட்டுள்ளது.\n\nஅசோகரது கல்வெட்டு எண் V -இல் காம்போஜம், காந்தாரம் போன்ற மகாஜனபதங்களைக் குறித்துள்ளது.\n\nகாம்போஜர்களை பௌத்த சமயத்திற்கு மதம் மாற்ற பௌத்த பிக்குகளை அனுப்பி வைத்தார் என்பதை அசோகரது கல்வெட்டு எண் ஐந்திலிருந்து தெரியவருகிறது.\n\n\n\n"}
{"id": "302365", "url": "https://ta.wikipedia.org/wiki?curid=302365", "title": "நாமக்கோழி", "text": "நாமக்கோழி\n\nநாமக்கோழி (\"Eurasian coot\", அறிவியல் பெயர்: \"Fulica atra\", \"புலிக்கா அட்ரா\") ஒரு நீர்ப்பறவை. இது ராலிடே இனத்தைச்சேர்ந்த ஒரு பறவை. இப்பறவை வெண்நாமம் தீட்டிய கருநீர்க்கொழி ஆகும். இது நீர்மட்டத்தில் காணப்படும்.\n\nSection::::காணப்படும் இடங்கள்.\nநாமக்கோழி ஆசியா, ஆப்பிரிக்கா, ஐரோப்பா, ஆத்திரேலியா ஆகிய கண்டங்களில் அதிகமாக காணப்படுகின்றன. \n\nSection::::தோற்றம்.\nநாமக்கோழிகள் பொதுவாக 32 - 42 செ.மீ அளவிற்கு வளரக்கூடியது.\n\n"}
{"id": "302367", "url": "https://ta.wikipedia.org/wiki?curid=302367", "title": "ஆண்டாள் அழகர்", "text": "ஆண்டாள் அழகர்\n\nஆண்டாள் அழகர் இது ஒரு தமிழ் மொழி தொடர் ஆகும். இந்த தொடர் 19 நவம்பர் 2014ஆம் ஆண்டு திங்கள் முதல் வெள்ளி வரை இரவு 7.30 மணிக்கு விஜய் தொலைக்காட்சி ஒளிபரப்பான மெகாதொடர். 11 ஏப்ரல் 2015 ஆம் ஆண்டு முதல் இந்த தொடர் திங்கள் முதல் வெள்ளி வரை மாலை 6:30 மணிக்கு ஒளிபரப்பாகின்றது. இந்த தொடரில் கல்யாணி, ரிஷிகேஷ், ஸ்டாலின், ரம்யா, சுசனே ஜார்ஜ் போன்ற பலர் நடிக்கின்றார்கள். \n\n\n"}
{"id": "302369", "url": "https://ta.wikipedia.org/wiki?curid=302369", "title": "அன்னக்கொடியும் ஐந்து பெண்களும்", "text": "அன்னக்கொடியும் ஐந்து பெண்களும்\n\nஅன்னக்கொடியும் ஐந்து பெண்களும் இது ஒரு தமிழ் மொழி தொடர் ஆகும். இந்த தொடர் 23 பிப்ரவரி 2015 ஆம் ஆண்டு முதல் திங்கள் முதல் வெள்ளி வரை இரவு 7.00 மணிக்கு ஜீ தமிழ் தொலைக்காட்சியில் ஒளிபரப்பானது. இந்த தொடரில் ஸ்ருதி ராஜ், லட்சுமி, வெங்கட் போன்ற பலர் நடிக்கின்றார்கள். \n\n\n\n"}
{"id": "302377", "url": "https://ta.wikipedia.org/wiki?curid=302377", "title": "கீகட நாடு", "text": "கீகட நாடு\n\nகீகட நாடு (Kikata) இந்தியாவின் வேத காலத்தில் இருந்த பண்டைய நாடாகும். மகத நாட்டின் முன்னோடிகளே கீகட நாட்டினர் என நம்பப்படுகிறது. ரிக் வேதத்தின் 3.53.14-ஆம் பகுதியில் கீகட நாட்டு அறிவு ஜீவிகளில் பலர் மகத நாட்டில் இருந்தனர் எனக் குறிப்பிடுகிறது.\n\n\"சிம்மர்\" எனும் வரலாற்று அறிஞர் கீகடர்களை ஆரியர் அல்லாத இனக்குழுவினர் என்றும், கீகடர்களை யட்சர்கள் (Yaksa) என்றும் வாதிக்கிறார். \"வேப்பரின்\" கூற்றுப்படி, கீகடர்கள் வேத கால மக்கள் என்றும்; பிற வேத கால மக்களுடன் அடிக்கடி பிணக்கு கொண்டிருந்தனர்.\n\nSection::::மகாபாரதத்தில் கீடகர்கள்.\nகுருச்சேத்திரப் போர்க் களத்தில் ஆபீரர்கள், சூரசேனர்கள், சிவிக்கள், சால்வர்கள், மத்சயர்கள், திரிகர்த்த நாட்டவர்கள், கேகயர்கள், சௌவீரர்கள் மற்றும் கீகட நாட்டு வீர்ர்கள் எனப் பனிரெண்டு நாட்டு படைவீரர்கள் கௌரவர் படையணியில் சேர்ந்து பீஷ்மரின் உயிரின் பாதுகாப்பிற்காக பாண்டவர்களுக்கு எதிராக போரிட்டனர் என மகாபாரத இதிகாசத்தில் பீஷ்ம பர்வத்தில் குறிக்கப்பட்டுள்ளது. (மகாபாரதம், பீஷ்ம பருவம், 6:18)\n"}
{"id": "302379", "url": "https://ta.wikipedia.org/wiki?curid=302379", "title": "மெல்ல திறந்தது கதவு", "text": "மெல்ல திறந்தது கதவு\n\nமெல்ல திறந்தது கதவு இது ஒரு தமிழ் மொழி தொடர் ஆகும். ஜீ தமிழ் தொலைகாட்சியில் 2 நவம்பர் 2015ஆம் ஆண்டு முதல் திங்கள் முதல் வெள்ளி வரை இரவு 10 மணிக்கு மற்றும் மதியம் 12 மணிக்கும் ஒளிபரப்பான தொடர். \n\n\n"}
{"id": "302380", "url": "https://ta.wikipedia.org/wiki?curid=302380", "title": "தவாப்", "text": "தவாப்\n\nதவாப் (, \"Ṭawāf\"; literally \"சுற்றி வருதல்\") என்பது இஸ்லாமிய கடமையான ஹஜ் செயல்களில் ஒன்றாகும்.\nஹஜ் மற்றும் உம்றா போது, முஸ்லிம்கள் காபாவை ஏழு முறை இடஞ்சுழியாக சுற்றி வருவர். காபாவை சுற்றி வருவதற்கு தவாப் என்பர்.\n\nSection::::தவாப் செய்யும் விதம்.\nசுற்றி வருதல் காபா மூலையில் கறுப்புக் கல் ( அல்- ஹஜர் அல்- அஸ்வத் ) இருந்து தொடங்குகிறது.யாத்திரிகர்கள் ஒவ்வொரு முறையும் சுற்றி வரும் போது கறுப்புக்கல்லை முத்தமிட முயற்சிக்கின்றனர்.ஆனால் இன்றைய நவீன காலத்தில் பெருங்கூட்டம் ஹஜ் கடமையை நிறைவேற்ற செல்வதால் அனைவரும் அக்கல்லை முத்தமிடுவது சாத்தியமற்றது.ஆகவே ஒவ்வொரு சுற்றின் போதும் அந்த கல்லின் திசையை சுட்டிக்காட்டுவது ஏற்கத்தக்கது.\n\nதவாப் எல்லோரும் ஒன்று சேர்ந்து செய்வார்கள். தவாஃபின் பொழுது சாப்பிடக் கூடாது அனால் தாகத்தை தவிர்க்கத் தண்ணீர் குடிக்கலாம். ஆண்கள் முதல் மூன்று சுற்றுகளையும் ஓடிச் செய்ய வேண்டும், மீதம் உள்ள நான்கை நடந்து செய்யலாம்.\nSection::::தக்பீர்.\nஇறைவனை நினைவுகூரும் விதமாகவும் அவனைப் பெருமைப்படுத்தும் விதமாகவும் தவாஃபின்போது நடந்து கொள்ள வேண்டும். ‘அல்லாஹு அக்பர்’ போன்ற வார்த்தைகளைக் கூறுவர். முதலில் வரும் மூன்று சுற்றுகளிலும் இவை நிச்சயமாக சொல்ல வேண்டும். அனால் பலரும் ஏழு சுற்றுகளிலும் இதை சொல்லுவார்கள்.\nSection::::தொழுகை.\nதவாஃப் செய்து முடித்தவுடன் ஹாஜிகள் மகாமு இப்ராஹீம் எனப்படும் இப்ராஹீமின் இடத்தில் இரண்டு ரக்அத்கள் தொழ வேண்டும். இந்தப் இடம் கஃபாவின் அருகில் இருக்கிறது. எனவே கூட்ட நெரிசலை தடுக்க பள்ளியில் உட்கட்டினுள்ளாக எங்கு வேண்டுமானாலும் இவ்வாறு தொழலாம்.\nSection::::முக்தாஃப்.\nகஃபாவை சுற்றி ஹாஜிகள் நடக்கும் இந்த பாதையை முக்தாஃப் என்று அழைப்பர். கூட்ட நெரிசலின் காரணமாக இப்பொழுது பள்ளிவாயிலின் மேல்தளத்திலும் தவாஃப் செய்யப்படுகிறது.\n\nSection::::பல்வேறு தவாப் நிலைகள்.\nSection::::தவாப் அஸ்-சியாராஹ்.\nஇன்று ஹாஜிக்கள் அனைவரும் மக்காவில் உள்ள அல்-ஹராம் பள்ளிவாயலுக்கு, மற்றொரு தவாஃப் செய்வதற்கும், கஃபாவைச் சுற்றி வருவதற்கும் செல்கின்றனர். இது 'தவாப் அஸ்-சியாராஹ்' அல்லது 'தவாப் அல் இபாதா' என்று அழைக்கப்படுகிறது. இது இறைவன் மேல் அவர்கள் கொண்டுள்ள அன்பு மற்றும் பற்றுறுதியைக் குறிப்பதாகும்.\n\nSection::::தவாபுல் விதாஃ.\nஇறுதியாக ஹாஜிகள் அனைவரும் மக்காவிற்கு பயணிக்கும் முன்னர் கடைசியாக ஒரு தவாஃப் செய்யவேண்டும். இதன் பெயரே தவாபுல் விதாஃ என்பதாகும்.'விதாஃ' என்றல் விடை கொடுத்தல் என்று பொருள்.\nSection::::தவாப் அல் உம்றா.\nஇது உம்றா செய்யும் ஹாஜிகள் தனியாக செய்யும் தவாப் ஆகும்.இது உம்றா தவாப் எனப்படுகிறது.\nSection::::தவாப் அல் தஹியா.\nஇது காபாவினுள் நுழைந்தவுடன் ஹாஜிகள் செய்யும் தவாப் ஆகும்.காபாவில் நுழையும் ஒவ்வொரு தடவையும் இந்த தவாப் செய்வது முஸ்தஹப் ஆகும்.\n\nSection::::தவாப் அல் குதூம்.\nஇது புனித மக்கா நகரத்தினுள் நுழைந்தவுடன் ஹாஜிகள் செய்யும் தவாப் ஆகும்.இது வருகை தவாப் எனப்படுகிறது.\n"}
{"id": "302381", "url": "https://ta.wikipedia.org/wiki?curid=302381", "title": "பிரியசகி (தொலைக்காட்சித் நாடகத் தொடர்)", "text": "பிரியசகி (தொலைக்காட்சித் நாடகத் தொடர்)\n\nபிரியசகி இது ஒரு தமிழ் மொழி தொடர் ஆகும். ஜீ தமிழ் தொலைக்காட்சியில் 8 ஜூன் 2015ஆம் ஆண்டு முதல் 20 மே 2016ஆம் ஆண்டு வரை முதல் திங்கள் முதல் வெள்ளி வரை இரவு 9 மணிக்கு ஒளிபரப்பான நெடுந்தொடர். இந்தத் தொடரில் நிக்கிலா ராவ், அர்னவ், மித்ரா குரியன் போன்ற பலர் நடிக்கின்றார்கள்.\n\n\n"}
{"id": "302383", "url": "https://ta.wikipedia.org/wiki?curid=302383", "title": "அபூர்வ ராகங்கள் (தொலைக்காட்சித் நாடகத் தொடர்)", "text": "அபூர்வ ராகங்கள் (தொலைக்காட்சித் நாடகத் தொடர்)\n\nஅபூர்வ ராகங்கள் இது ஒரு தமிழ் மொழி தொடர் ஆகும். சன் தொலைக்காட்சியில் 10 ஆகஸ்ட் 2015ஆம் ஆண்டு முதல் திங்கள் முதல் சனிக்கிழமை வரை காலை 11 மணிக்கு ஒளிபரப்பாகி 859 அத்தியாங்களுடன் நிறைவு பெற்றது.< \n\n\n\n\n"}
{"id": "302387", "url": "https://ta.wikipedia.org/wiki?curid=302387", "title": "கேளடி கண்மணி (தொலைக்காட்சித் நாடகத் தொடர்)", "text": "கேளடி கண்மணி (தொலைக்காட்சித் நாடகத் தொடர்)\n\nகேளடி கண்மணி இது ஒரு தமிழ் மொழி தொடர் ஆகும். சன் தொலைக்காட்சியில் ஏப்ரல் 6, 2015 ஆம் ஆண்டு முதல் திங்கள் முதல் சனிக்கிழமை வரை மாலை 6 மணிக்கு ஒளிபரப்பான மெகாதொடர். இந்த தொடர் 6 ஏப்ரல் 2015ஆம் ஆண்டு முதல் 7 அக்டோபர் 2017ஆம் ஆண்டு வரை திங்கள் முதல் சனி வரை மாலை 6:00 மணிக்கு ஒளிபரப்பாகி 767 அத்தியாயங்களுடன் நிறைவடைந்தது.\n\nஇந்த தொடரை சினி டைம்ஸ் என்டர்டெயின்மென்ட் என்ற நிறுவனம் தயாரித்துள்ளது. இந்த தொடரில் சாதனா, அர்னவ், ராமச்சந்திரன், சுஜாதா, கிருத்திகா, பிரியங்கா, புவி, கீதா, ரவிசங்கர் உட்பட பலர் நடித்துள்ளனர். கதை, திரைக்கதை, முத்துச்செல்வன். வசனம், எழில்வரதன். \n\n\n\n"}
{"id": "302388", "url": "https://ta.wikipedia.org/wiki?curid=302388", "title": "அவந்தி", "text": "அவந்தி\n\nஅவந்தி (Avanti) (சமஸ்கிருதம்:अवन्ति) பண்டைய இந்தியாவின் பிற்கால வேத காலத்தில் இருந்த நாடாகும். தற்கால மால்வா பகுதியே, வேத கால அவந்தி நாடாகும்.\nஅங்குத்தர நிகாயம் எனும் பௌத்த சமய நூலின் படி அவந்தி நாடு, கி மு ஆறாம் நூற்றாண்டில் இருந்த 16 குடியாட்சி நாடுகளில் ஒன்றாக விளங்கியது என அறியப்படுகிறது.\nஅவந்தி நாட்டின் வடக்கு பகுதிக்கு உஜ்ஜைன் நகரமும்; தெற்கு பகுதிக்கு மகிழ்மதி நகரமும் மையமாக திகழ்ந்தது.\n\nமகாபாரதம் எனும் இதிகாசத்தின் உத்யோகப் பருவத்தில் (19.24) அவந்தி மக்களை, அதிக சக்தி கொண்ட மக்கள் எனப் போற்றுகிறது. \nவிஷ்ணு புராணம் (II.3), பாகவத புராணம் (XII.I.36) மற்றும் பிரம்ம புராணம் (XIX.17), போன்ற புராணங்களில், மாளவம், சௌராஷ்டிரம் போன்ற பகுதிகளுடன் அவந்தி நாட்டை தொடர்பு படுத்தி பேசப்படுகிறது.\n\nSection::::ஆட்சியாளர்கள்.\nபுராணங்களின் படி மகிழ்மதி மற்றும் உஜ்ஜைன் நகரங்களைத் தலைநகராகக் கொண்டு ஹேஹேயர்கள் (Haihayas) முதலில் ஆண்டனர். பின்னர் சிசுநாக வம்சம், நந்தர் மற்றும் மௌரியப் பேரரசு காலத்தில் அவந்தி நாடு மகத நாட்டின் ஆட்சியின் கீழ் சென்றது. \n\n"}
{"id": "302392", "url": "https://ta.wikipedia.org/wiki?curid=302392", "title": "7ஆம் உயிர்", "text": "7ஆம் உயிர்\n\n7ஆம் உயிர் இது ஒரு தமிழ் மொழி தொடர் ஆகும். வேந்தர் டிவியில் ஜூன் 1, 2015ஆம் ஆண்டு முதல் திங்கள் முதல் வெள்ளி வரை இரவு 7 மணிக்கு ஒளிபரப்பாகும் இந்தத் தொடரின் மறு ஒளிபரப்பு இரவு 10.00 மணிக்கும், மறுநாள் மதியம் 1.00 மணிக்கும் ஒளிபரப்பாகிறது. \n\nஇந்த தொடரில் லஷ்மி, சூசன், ஜீவா ரவி, மற்றும் பலர் நடிக்கும் இந்த நெடுந் தொடரை அழகர் இயக்கி வருகிறார்.\n\nSection::::கதை.\nஇந்த தொடரின் கதை வெவ்வேறு இடங்களில் பிறந்திருக்கும் ஏழு இளம் பெண்களை கொல்வதற்குத் தேடி அலையும் ஒரு தீய சக்தியின் சாகசங்கள் நிறைந்த இந்த தொடர் மர்மமும், பரபரப்பும் நிறைந்த ஒரு அமானுஷ்ய கதை. \n\n"}
{"id": "302399", "url": "https://ta.wikipedia.org/wiki?curid=302399", "title": "வசுத்தோச்சினி விண்வெளி ஏவுதளம்", "text": "வசுத்தோச்சினி விண்வெளி ஏவுதளம்\n\nவசுத்தோச்சினி விண்வெளி ஏவுதளம் என்பது (\"Kosmodrom Vostochny\", , வஸ்தோச்ணிய்) உருசியாவின் தூரகிழக்கில் நடுவண் அரசின் ஆட்சிப்பகுதியாகிய அமுர் ஓபலாசுத்து பகுதியிலுள்ள ஏவுதளம் ஆகும். பைக்கனுர் விண்வெளி ஏவுதளத்துக்கு மாற்றாகவும் வேற்றுநாட்டிலுள்ள அதை உருசியா அதிகம் சார்ந்து இருப்பதை தவிர்க்கவும் இது உருவாக்கப்படுகிறது.\n"}
{"id": "302405", "url": "https://ta.wikipedia.org/wiki?curid=302405", "title": "கணித அட்டவணை", "text": "கணித அட்டவணை\n\nகணிப்பான்கள் கண்டுபிடிக்கப்பட்டு அதன் பயன்பாடு வெகுவாகப் பரவிய காலத்திற்கு முன்பாக, கணித்தலை எளிதாகவும் வேகமாகவும் செய்வதற்கு வெவ்வேறு மதிப்புகளின் கணிக்கிடப்பட்ட முடிவுகள் அடங்கிய கணித அட்டவணைகள் (\"mathematical tables\") பயன்படுத்தப்பட்டன. பொதுவாக கணித, அறிவியல் பாடபுத்தகங்கள் மடக்கை அட்டவணைகளையும் முக்கோணவியல் சார்புகளின் மதிப்புகள் கொண்ட அட்டவணைகளையும் கொண்டிருந்தன. வானியல், வான்வழி செலுத்தல், புள்ளியியல் போன்ற பயன்பாடுகளுக்குச் சிறப்பு அட்டவணைகள் வெளியிடப்பட்டன.\n\nSection::::எளியதொரு எடுத்துக்காட்டு.\nபெர்னெகரின் அட்டவணை (1619) போன்ற முக்கோணவியல் சார்புகளின் மதிப்புகளின் அட்டவணையைப் பயன்படுத்தி, 75 பாகைகள், 9 கலைகள், 50 விகலைகள் என்ற கோணவளவிற்கான சைன் சார்பின் மதிப்பைக் காண்பதற்கு இக்கோணவளவானது 75 பாகைகள், 10 கலைகள் எனத் தோராயப்படுத்தப்பட்டு அட்டவணையில் 75 பாகைக்கான பக்கத்தில் 10 கலைகளுக்குரிய மதிப்பு 0.9666746 எனக் கண்டுபிடிகப்படுகிறது.\n\nஇம்மதிப்பு நான்கு தசம இலக்கங்களுக்கு மட்டுமே துல்லியமானது. இதற்கும் மேலான துல்லிய மதிப்பு வேண்டுமெனில் நேரியல் இடைக்கணிப்பு செய்து காணலாம்:\n\nபெர்னெகரின் அட்டவணைப்படி:\n\nஇவ்விரு மதிப்புகளின் வித்தியாசம் 0.0000745.\n\nஒரு கலையில் 60 விகலைகள் உள்ளதால் இவ்வித்தியாசத்தை 50/60 ஆல் பெருக்கிக் காணப்படும் திருத்தமானது சேர்க்கப்படுகிறது:\n\nநவீன கணிப்பானின் கணித்தலின்படி, sin (75° 9′ 50″) = 0.96666219991. எனவே இடைக்கணிப்பில் பெறப்பட்ட மதிப்பு ஏழு தசம இலக்கங்களுக்கு நுட்பமானதாகும்.\n\nஇதற்கும் மேற்பட்ட துல்லியமான மதிப்புகள் தேவைப்பட்டால் அட்டவணை மதிப்பை உயர்வரிசை இடைக்கணிப்புச் செய்து பெறமுடியும். கணிப்பான்கள் மற்றும் கணினிகளின் காலத்திற்கு முன்பாக வழிச்செலுத்தல், வானியல் மற்றும் அளவியல் போன்ற துறைகளின் பயன்பாட்டிற்கு இடைக்கணிப்பு முறையில் அட்டவணை தரும் மதிப்புகள் துல்லியப்படுத்தப்பட்டன. கடல் மட்டத்தில் பூமியின் நில நடுக்கோட்டின்மீது ஒரு கலை அளவு என்பது தோராயமாக ஒரு கடல் மைலுக்குச் () சமமாக இருக்கும் என்பதைக் கொண்டு மேற்கூறியவாறு துல்லியமாக்கல் எவ்வளவு முக்கியமானது என்பதை அறியலாம்.\n\nSection::::வரலாறும் பயன்பாடும்.\nமுக்கோணவியல் சார்புகளின் அட்டவணைகள் முதன்முறையாக ஹிப்பார்க்கஸ் (c.190 – c.120 BCE) மற்றும் அலெக்சாண்டிரியாவின் மெனலாசால் (c.70–140 CE) உருவாக்கப்பட்டதாக அறியப்படுகிறது. ஆனால் அவை அழிந்துவிட்டன. இந்த அட்டவணைகளும் தொலெமியின் அட்டவணையும் (c. 90 – c.168 CE) நாண்களின் (சைன் (முக்கோணவியல்) சார்பின்) அட்டவணைகள். இந்தியக் கணிதவியலாளர் ஆரியபட்டரின் சைன் அட்டவணையே முதலாவதாக உருவான சைன் அட்டவணையாகும்.\n\nபண்டைய இந்தியாவில் ஆரியபட்டரின் சைன் அட்டவணையே தரமான அட்டவணையாக விளங்கியது. இந்த அட்டவணையை மேலும் துல்லியப்படுத்தும் தொடர்முயற்சிகளின் விளைவாக இந்தியக் கணிதவியலாளரான சங்கமகிராமத்தின் மாதவரால் (c.1350 – c.1425), சைன் மர்றும் கொசைன் சார்புகளின் அடுக்குத் தொடர் விரிவுகளும் ஏழு அல்லது எட்டு தசம இலக்கங்களுக்குத் துல்லியமான மதிப்புகளைக் கொண்ட சைன் அட்டவணையும் கண்டறியப்பட்டன.\n\nகணினி மற்றும் கணிப்பான்களின் கண்டுபிடிப்புக்கும்வரை பெருக்கல், வகுத்தல், அடுக்கேற்றம், \"n\" ஆம் படிமூலம் காணல் போன்ற கணிதச் செயல்களை விரைவாகச் செய்வதற்கு பொது மடக்கைகளின் அட்டவணைகள் பயன்படுத்தப்பட்டன.\n\nமனிதர்களால் அமைக்கப்படும் மடக்கை அட்டவணைகளில் நேரும் பிழைகளின் காரணமாக, 19 ஆம் நூற்றாண்டில் மிகப்பெரிய மடக்கை அட்டவணைகளை உருவாக்குவதற்கு வித்தியாசப் பொறிகள் பயன்படுத்தும் வழக்கம் ஏற்பட்டது. இரண்டாம் உலகப் போர்க்காலத்தில் பீரங்கிப்படைக்குப் பயன்படக்கூடிய சிறப்பு கணித அட்டவணைகள் உருவாக்க, துவக்ககால எண்ணிம கணிப்பொறிகள் பயன்படுத்தப்பட்டன. 1972 இலிருந்து அறிவியல் கணிப்பான்களின் அறிமுகத்தால் மடக்கை அட்டவணையைப் பயன்படுத்துவது குறைந்து போனது. இவ்விதமான அட்டவணைகளை உருவாக்கும் இறுதி முயற்சிகளில் ஒன்றாக 1938 இல் 450 பேரை வேலைக்கமர்த்தி, உயர் கணிதச் சார்புகளின் மதிப்புகளின் அட்டவணையை உருவாக்கும் திட்டம் மேற்கொள்ளப்பட்டு, அத்திட்டம் இரண்டாம் உலகப் போர்வரை நீடித்தது.\n\nசிறப்புச் சார்புகளின் அட்டவணைகள் இன்றளவும் பயன்படுத்தப்படுகின்றன. இயல்நிலைப் பரவலின் குவிப் பரவல் சார்பின் மதிப்புகளின் அட்டவணை திட்ட இயல் அட்டவணை (standard normal table) என்ற பெயரில் பள்ளிகளிலும் பிற இடங்களிலும் பயன்பாட்டில் உள்ளன.\n\nSection::::மடக்கை அட்டவணைகள்.\nகணினிகள் மற்றும் கணிப்பான்கள் கண்டுபிடிக்கப்படுவதற்கு முன்பு பொது மடக்கைகளின் அட்டவணைகள் பெரிதும் பயன்பட்டன. மடக்கைகளை பயன்படுத்தும்போது பெருக்கல் கணக்குகள் கூட்டல் கணக்குகளாகவும், வகுத்தல் கணக்குகள் கழித்தல் கணக்குகளாக மாறுவதால் கணக்குகள் எளிதாகின்றன. பொது மடக்கையின் மற்றுமொரு தனித்த, பயனுள்ள பண்பு: எண் ஒன்றைவிடப் பெரிய அனைத்து எண்களின் பொது மடக்கைகளின் \"பதின்மானக்கூறு\" (\"mantissa\") என அழைக்கப்படும் பின்னப்பகுதிகள் சமமாகும். பொது மடக்கை அட்டவணை பதின்மானக் கூறுகளின் மதிப்புகளை மட்டுமே கொண்டிருக்கும்; பொது மடக்கையின் \"நேர்க்கூறு\" (\"characteristic\") என அழைக்கப்படும் முழுஎண் பகுதியானது மூல எண்ணின் இலக்கங்களின் எண்ணிக்கையிலிருந்து பெறப்படும். எனவே அனைத்து நேர்ம தசம எண்களின் பொது மடக்கை காண்பதற்கு ஒரே அட்டவணை போதுமானது.\n\nSection::::வரலாறு.\n1544 ஆம் ஆண்டு நியூரம்பெர்க்கில் ஜெர்மானியக் கணிதவியலாளர் மைக்கேல் ஸ்டீபெல் வெளியிட்ட \"அரித்மெட்டிக் இண்டெகிரா\" (\"Arithmetica integra\") நூலில் இருந்த முழுஎண்கள் மற்றும் 2 இன் அடுக்குகள் அடங்கிய அட்டவணையே மடக்கை அட்டவணயின் துவக்க வடிவாகக் கருதப்படுகிறது.\n\n1614 ஆம் ஆண்டு கணிதவியலாளர் ஜான் நேப்பியர் மடக்கையின் செயல்முறைகளைத் தனது நூலில் (\"Mirifici Logarithmorum Canonis Descriptio\") வெளியிட்டார். அந்நூல், விளக்கங்கள் கொண்ட 57 பக்கங்களையும் இயல் மடக்கைக்கான அட்டவணைகள் கொண்ட 90 பக்கங்களையும் கொண்டிருந்தது. 1615 இல் ஆங்கிலக் கணிதவியலாளர் ஹென்றி பிரிக்சு, நேப்பியரை சந்திந்து நேப்பியர் மடக்கையைத் மாற்றியமைத்து பொது மடக்கையை உருவாக்கும் ஆலோசனையை முன்வைத்தார். மாற்றியமைக்கப்பட்ட அட்டவணையை (\"Logarithmorum Chilias Prima\") இருவரும் 1617 இல் வெளியிட்டனர். அந்த நூலில் மடக்கை பற்றிய சுருக்கமும், முதல் 1000 முழுஎண்களின் 14 தசம இலக்கங்களுக்கு கணிக்கப்பட்ட மடக்கை மதிப்புகளும் அடங்கியிருந்தன. மடக்கையைப் பயன்படுத்துவதால் கணித்தலை எளிதாகவும் விரைவாகவும் செய்ய முடிந்தது.\n\n\n"}
{"id": "302419", "url": "https://ta.wikipedia.org/wiki?curid=302419", "title": "இந்திய அரசின் ஹஜ் மானியம்", "text": "இந்திய அரசின் ஹஜ் மானியம்\n\nஹஜ் மானியம் என்பது இந்திய அரசால் இந்திய முஸ்லீம் ஹஜ் யாத்ரீகர்களுக்கு கொடுக்கப்படும் மானியம் ஆகும்.இந்த திட்டம் பிரிட்டிஷ் காலனித்துவ காலத்தில் தோன்றியது.சுதந்திரத்திற்கு பின் நேரு அவர்களின் இந்திய அரசு ஹஜ் திட்டம்-1959 சட்டத்தின் மூலம் முறைப்படுத்தப்பட்டது.\n\nஇந்திய அரசின் ஹஜ் மானியம் மற்றும் நிதியுதவி ஏற்பாடுகள் சவுதி அரேபியா, சிரியா, ஈராக் , ஈரான், மற்றும் ஜோர்டான் ஆகிய நாடுகளுக்கு இந்திய முஸ்லீம் யாத்ரகர்களுக்கு மத காரணங்களுக்கான பயணத்திற்காக பயன்படுத்தப்படும்.\nSection::::சலுகை.\n1973 ஆம் ஆண்டிலிருந்து , இந்திய ஹஜ் குழு மூலம் விண்ணப்பிக்கும் யாத்ரீகர்களுக்கு ஏர் இந்தியா விமான நிறுவனம் மூலம் சலுகை கட்டணம் வழங்கப்படுகிறது.\nகி.பி.2000 ஆம் ஆண்டு முதல் , 1,50,000 முஸ்லிம்கள் மானியம் பயன்படுத்தினர். பின்னர் அளவு குறைக்கப்பட்டு கி.பி.2008 ம் ஆண்டு முதல் , 1,20,000 இந்திய முஸ்லீம்கள் ஒவ்வொரு ஆண்டும் மானியம் பயன்படுத்துகின்றனர்.\n\nSection::::மானிய பயன்பாடு.\nஹஜ் மானியம் புறப்படும் விமான நிலைய கட்டணம்,முஸ்லீம் யாத்ரீகர்களின் உணவு , மருத்துவ சிகிச்சை மற்றும் உறைவிடம் அடைய கட்டணம் ஆகியவை அடங்கும்.இவை அனைத்தும் இந்தியஇந்திய அரசு வழங்குகிறது.\n"}
{"id": "302421", "url": "https://ta.wikipedia.org/wiki?curid=302421", "title": "சித்திரதுர்க நாயக்கர்கள்", "text": "சித்திரதுர்க நாயக்கர்கள்\n\nசித்திரதுர்க நாயக்கர்கள் (Nayakas of Chitradurga) (கி பி 1588–1779 ) துவக்கத்தில் விசயநகரப் பேரரசிலும், போசாளப் பேரரசிலும் படையணித் தலைவர்களாக பணிபுரிந்தவர்கள்.\n\nவிசயநகரப் பேரரசின் வீழ்ச்சிக்குப் பின்னர் சித்திரதுர்கம் நகரை தலைநகராகக் கொண்டு கர்நாடகத்தின் கிழக்கு பகுதிகளை ஆட்சி புரிந்தவர்கள். \n\nபின்னர் மைசூர் அரசு, முகலாயப் பேரரசு மற்றும் மராத்தியப் பேரரசுக்களுக்கு அடங்கி கப்பம் செலுத்தும் சிற்றரசர்களாக சித்திரதுர்கம் நாட்டை ஆண்டனர். திம்மன்ன நாயக்கர் என்பவரால் சித்திரதுர்க நாயக்க அரசு நிறுவப்பட்டது. \n\nசித்திரதுர்க்கத்தின் ஐந்தாம் மதகாரி நாயக்கர் (1758–1779), மைசூரின் ஐதர் அலியால் வெல்லப்பட்டதால், சித்திரதுர்க நாடு மைசூர் அரசுடன் இணைக்கப்பட்டது. \n\n\n"}
{"id": "302430", "url": "https://ta.wikipedia.org/wiki?curid=302430", "title": "தோட்டக்காடு ராமகிருஷ்ண பிள்ளை", "text": "தோட்டக்காடு ராமகிருஷ்ண பிள்ளை\n\nதோட்டக்காடு ராமகிருஷ்ண பிள்ளை (\"T. Ramakrishna\") (பி. 1854 - இ. மார்ச் 2, 1920) ஆங்கில நாவலை எழுதிய முதல் தமிழராவார். இவர் எழுதிய \"பத்மினி\" (\"Padmini: Tale of Indian Romance\") என்ற நாவல் இலண்டனிலிருந்து 1903-இல் வெளிவந்துள்ளது. இவரே கால்டுவெல்லின் திராவிட மொழிகளின் ஒப்பிலக்கணம் நூலை அவரது மறைவுக்குப் பிறகு மறுபதிப்பு செய்துள்ளார். சென்னைப் பல்கலைக்கழக தமிழ்க் குழு, தமிழ் லெக்சிகன் என்ற அகராதி தயாரிப்புக் குழு ஆகியவற்றின் முதல் தலைவராக செயலாற்றியிருக்கிறார். தனது நாட்குறிப்புகளுக்காகப் புகழ்பெற்ற ஆனந்தரங்கம் பிள்ளையின் உறவினராவார். அமெரிக்க கீழைத்தேயவியல் கழகத்தின் நிரந்தர உறுப்பினராகவும், அரசவை வரலாற்றுக் கழகத்தின் (Royal Historical Society) உறுப்பினராகவும் இருந்தவர். \"ராவ் சாகிப்\" பட்டம் பெற்றவர். சென்னை உயர்நீதிமன்றத்தின் துபாசியாக இருந்தவர். சென்னைப் பல்கலைக்கழகத்திலும் பல பொறுப்புகளை வகித்துள்ளார்.\n\nசெங்கல்பட்டில் பிறந்து காஞ்சிபுரத்தில் பிரி சர்ச் ஆப் ஸ்காட்லாந்து மிசன் பள்ளியில் படிப்பைத் துவங்கி பின் சென்னைக் கிறித்தவக் கல்லூரியில் மெட்ரிகுலேசன், எப்.ஏ (தருக்கம்), பி.ஏ (தத்துவம்) ஆகிய படிப்புகளை முடித்தார். 'சென்னை இலக்கிய சங்க' (ராயல் ஏசியாட்டிக் சொசைட்டி) நூலகத்தின் தலைவர் பொறுப்பில் அமர்ந்து இருபதாயிரம் நூல்களுடன் புழங்கியது இவரது எழுத்தாளுமைக்கு உரமூட்டியது. சென்னைப் பல்கலைக்கழகத்தில் ஒருமுறை வட்டார மொழியான தமிழைப் பாடத்திட்டத்திலிருந்து நீக்கிவிட சிலர் முன்மொழிந்தபோது அதைக் கடுமையாக எதிர்த்து தமிழ் தொடர்ந்திட வாதிட்டு அத்தீர்மானம் நிறைவேறாது செய்திருக்கிறார்.\n\n\n"}
{"id": "302442", "url": "https://ta.wikipedia.org/wiki?curid=302442", "title": "பாஞ்சாலம்", "text": "பாஞ்சாலம்\n\nபாஞ்சாலம் (Panchala) (சமஸ்கிருதம்: पञ्चाल}}, பண்டைய வட இந்தியாவில் கங்கைச் சமவெளியில் அமைந்த பிந்தைய வேத காலமான கி மு 850 முதல் 500 முடிய இருந்த 16 மகாஜனபத நாடுகளில் ஒன்றாகும். பாஞ்சால நாடு, தற்கால தெற்கு உத்தராகண்ட் மற்றும் மேற்கு உத்தரப் பிரதேசத்தின் பகுதிகளைக் கொண்டது. பாஞ்சால நாடு தனதருகில் இருந்த குரு நாட்டுடன் நெருங்கியத் தொடர்பு கொண்டிருந்தது. பாஞ்சால நாட்டின் தெற்கு பகுதிக்கு \"காம்பில்யம்\" நகரமும்; வடக்கு பகுதிக்கு \"அகிசத்திரா\" நகரமும் தலைநகராகங்களாக விளங்கியது.\n\nஅங்குத்தர நிக்காய எனும் பௌத்த நூல் குறிப்பிடும் பதினாறு மகா ஜனபதங்களில் ஒன்றாகும்\n\nகி மு 322 – 185-க்கு இடைப்பட்ட பகுதியில் மகத நாட்டின் மௌரியப் பேரரசின் கீழ் சென்றது.\nகி மு நான்காம் நூற்றாண்டில் குப்தப் பேரரசின் கீழ் பாஞ்சால நாடு மீண்டும் தன்னாட்சி உரிமை கொண்ட நாடாக விளங்கியது.\n\nSection::::புவியியல் பரப்பு.\nபாஞ்சால நாட்டின் பகுதியாக தற்கால உத்தராகண்ட் மாநிலப் பகுதிகள் மற்றும் உத்தரப் பிரதேச மாநிலத்தின் ஃபரூக்காபாத் மாவட்டம் மற்றும் பதாவுன் மாவட்டங்களை கொண்டிருந்தது.\nபாஞ்சால நாடு, வடக்கு பாஞ்சாலம், தெற்கு பாஞ்சாலம் எனப் பிரிக்கப்பட்டிருந்தது. வடக்கு பாஞ்சால நாட்டுப் பகுதியின் தலைமையிடமாக தற்கால பரேலி மாவட்டத்தில் உள்ள இராம்நகர் எனும் சத்திராவதி அல்லது அத்ஹிசத்திராவும்; தெற்கு பாஞ்சால நாட்டுப் பகுதிக்கு தலைமையிட நகரமாக தற்கால ஃபரூக்காபாத் மாவட்டத்தில் இருந்த காம்பில்யம் நகரம் விளங்கியது. புகழ் பெற்ற கன்யாகுப்ஜம் என்று அழைக்கப்பட்ட கன்னோசி நகரம் பாஞ்சால நாட்டில் இருந்தது.\n\nSection::::பிந்தைய வேத காலத்தில் பாஞ்சால நாடு.\nமேற்கில் பஞ்சாப் பகுதியை பகுதிலிருந்து வெளியேறி, கிழக்கில் குடியேறிய பிந்தைய வேத காலத்திய ஆரியர்களின் இரண்டாம் அரசியல் மையமாக பாஞ்சாலம் விளங்கியது.\n\nSection::::மகாபாரத குறிப்புகள்.\nமகாபாரதம் எனும் இதிகாசத்தின் மூலம் பாஞ்சால நாடு பற்றிய குறிப்புகள் அதிக அளவில் உள்ளது. பாண்டவர்கள், பாஞ்சால நாட்டு இளவரசி திரௌபதியை மணந்தது குறித்தும்; பாஞ்சால மன்னன் துருபதன், இளவரசர்கள் திருட்டத்துயும்னன், சிகண்டி குறித்து அறியப்படுகிறது. துருபதனை வென்ற துரோணரின் சீடன் அருச்சுனன் பாஞ்சால நாட்டை வென்று, பாஞ்சால நாட்டின் வடக்கு பகுதிக்கு அசுவத்தாமன் பட்டம் சூட்டப்பட்டதையும் அறிய இயலுகிறது.\n\nSection::::குருச்சேத்திரப் போரில்.\nகுருச்சேத்திரப் போரில், பாஞ்சால நாட்டுப் படைகள் பாண்டவர் அணி சார்பாக நின்று கௌரவர் அணிக்கு எதிராகப் போரிட்டனர். பாண்டவப் படைகளின் தலைமைப் படைத்தலவராக திருட்டத்துயும்னன் நியமிக்கப்பட்டார். கௌரவப் படைகளின் தலைமைப் படைத்தலைவரான பீஷ்மரை, பதினைந்தாம் நாள் போரில், துருபதன் மகன் சிகண்டி வீழ்த்தினார்.பின்னர் கௌரவப் படைகளின் தலைமைப் படைத்தலைவராக நியமிக்கப்பட்ட துரோணரை திருட்டத்துயும்னன் கொன்றார். பதினெட்டாம் நாள் போரின் இரவில், அசுவத்தாமனால், திருட்டத்துயும்னன் முதலானவர்கள் கொல்லப்பட்டனர்.\n\n\n"}
{"id": "302447", "url": "https://ta.wikipedia.org/wiki?curid=302447", "title": "அஸ்மகம்", "text": "அஸ்மகம்\n\nஅஸ்மகம் (Assaka) (சமஸ்கிருதம்: अश्मक), பிந்தைய வேத கால பதினாறு மகாஜனபத நாடுகளில் ஒன்றாகும். விந்திய மலைத்தொடருக்கு தெற்கில், தென்னிந்தியாவில் அமைந்த மகாஜனபத நாடு அஸ்மகம் ஆகும்.\n\nஅஸ்மக நாடு கோதாவரி ஆற்றுக்கும், மஞ்சிரா ஆற்றுக்கும் இடைப்பட்ட, தற்கால தெலங்கானாவின் நிஜாமாபாத் மாவட்டம், அதிலாபாத் மாவட்டம் மற்றும் மகாராஷ்டிரம் மாநிலத்தின் நாந்தேட் மாவட்டம் மற்றும் யவத்மாள் மாவட்டம் ஆகிய பகுதிகளை கொண்டது.\nபௌத்த நூலான \"மகாகோவிந்த சுத்தாந்தாவில்\" அஸ்மக நாட்டு ஆட்சியாளர் பிரம்மதத்தன், பொதாலி நகரத்தை தலைநகராகக் கொண்டு ஆட்சி செய்தார் என அறியப்படுகிறது.\n\nமகத நாட்டின் சிசுநாகர்களின் சமகாலத்தில், அஸ்மக நாட்டை ஆண்ட 25 ஆட்சியாளர்களைக் குறித்து மச்ச புராணத்தில் (ch.272) குறிப்பிடப்பட்டுள்ளது.\n\nபிற்காலத்தில் அஸ்மக நாட்டினர் தெற்கில் குடியேறி தற்கால மகாராஷ்டிரா மாநிலத்தில் இராஷ்டிரகூடர் பேரரசை நிறுவினர்.\n\n"}
{"id": "302456", "url": "https://ta.wikipedia.org/wiki?curid=302456", "title": "மாசாத்துவான்", "text": "மாசாத்துவான்\n\nமாசாத்துவான் கோவலனின் தந்தை. புகார் நகரில் வாழ்ந்த செல்வன். அரசன் மதிக்கும் செல்வம் படைத்தவன். தனக்கு வருவாயாகக் கிடைக்கும் செல்வத்தைப் பிறருக்குப் பயன்படும்படிச் செய்பவன். \nதன் மகன் கோவலனை பாண்டியன் கொலை செய்தான் என்பது கேட்டு வருந்தினான். சம்பந்தி மாநாய்கனும் தானும் தம்மிடம் இருந்த செல்வங்களை யெல்லாம் தானமாகக் கொடுத்துவிட்டு இருவருமாகத் துறவு பூண்டனர். \n"}
{"id": "302483", "url": "https://ta.wikipedia.org/wiki?curid=302483", "title": "மத்சய நாடு", "text": "மத்சய நாடு\n\nமத்சய நாடு அல்லது விராட நாடு (Matsya) நாடு, கி மு ஆறாம் நூற்றாண்டில் வட இந்தியாவின் இருந்த 16 மகாஜனபத நாடுகளில் ஒன்றாக விளங்கியது என \"அங்குத்தர நிக்காய\" எனும் பௌத்த நூல் மூலம் அறியப்படுகிறது. மத்ஸம் எனும் சமஸ்கிருத மொழிச் சொல்லிற்கு \"மீன்\" எனப் பொருள்படும்.\n\nபிந்தைய வேத கால நாடான மச்சய நாடு, தற்கால இராஜஸ்தானின் வடகிழக்கு பகுதிகளைக் கொண்டது.\n\nஇதன் மன்னர் விராடன் ஆவார். குருச்சேத்திரப் போரில் விராடனும், அவரது மகன் உத்தரனும் கலந்து கொண்டனர்.\n\nபாலி மொழி இலக்கியங்களில் மச்சயர்கள் சூரசேன நாட்டினருடன் தொடர்புடையவர்கள் என அறிய முடிகிறது.\nமேற்கு மச்சய நாட்டின் பகுதி, சம்பல் ஆற்று மலைப்பகுதிகளைப் பகுதிகளைக் கொண்டது.\n\nSection::::மகாபாரதத்தில்.\nமகாபாரத இதிகாசத்தில் (V.74.16) பாண்டவர்கள், திரௌபதியுடன் 12 ஆண்டு காடுறை வாழ்வு முடித்து, ஒரு ஆண்டு தலைமறைவு வாழ்வை, மத்சய நாட்டுத் தலைநகரான விராட அரண்மனையில் கழித்தனர் என அறிய முடிகிறது. \n\nமச்சய நாட்டின் \"உபப்பிலாவிய வனம்\" சிறப்பாக கருதப்படுகிறது. மகாபாரத்தின் உத்தியோகப் பர்வத்தில், உபப்பிலாவிய வனத்தில் பாண்டவர்கள், கிருஷ்ணர், துருபதன், மத்சய நாட்டு மன்னன் விராடன் ஆகியோர் குருச்சேத்திரப் போர் குறித்து ஆலோசித்தனர்.\n\n"}
{"id": "302485", "url": "https://ta.wikipedia.org/wiki?curid=302485", "title": "வஜ்ஜி நாடு", "text": "வஜ்ஜி நாடு\n\nவஜ்ஜி அல்லது விரிஜ்ஜி நாடு (Vajji or Vrijji) பண்டைய வட இந்தியாவின் 16 மகாஜனபத நாடுகளில் ஒன்றாகும். வஜ்ஜி நாட்டின் தலைநகராக வைசாலி நகரம் விளங்கியது. மகாவீரர் மற்றும் கௌதம புத்தர் தங்கள் வாழ்வில் பல முறை வைசாலி நகரத்திற்கு வருகை தந்தனர். வைசாலி நகரத்தில் அசோகரின் தூண் உள்ளது.\nபௌத்த சமயத்தின் அங்குத்தர நிகாயம் மற்றும் சமணய சமயத்தின் பகவதி சூத்திர நூல்களில், வட இந்தியாவில் இருந்த 16 மகாஜனபத நாடுகளில் ஒன்றாக வஜ்ஜி நாடு அல்லது விரிஜ்ஜி நாடு குறித்து விளக்கப்பட்டுள்ளது. விரிஜ்ஜி குலத்தினர் இநாட்டை ஆண்டதால் இந்நாட்டிற்கு வஜ்ஜி அல்லது விருஜ்ஜி நாடு என அழைக்கப்பட்டது. இது ஒரு குடியரசு நாடாக விளங்கியது. வஜ்ஜி குலத்தவர்கள் குறித்து பாணினி, சாணக்கியர், யுவான் சுவாங் ஆகியோர் தமது நூல்களில் குறித்துள்ளனர்.\n\nSection::::புவியியல்.\nதற்கால பிகார்-நேபாளம் எல்லையில் இருந்த வஜ்ஜி நாடு, மல்ல நாட்டிற்கு கிழக்கிலும்; அங்க நாட்டிற்கு வட மேற்கிலும் அமைந்திருந்தது. வஜ்ஜி நாட்டிற்கு மேற்கே நேபாள நாட்டின் கண்டகி ஆறும், கிழக்கில் கோசி ஆறும், மகாநந்த ஆறும் பாய்ந்து கொண்டிருந்தது. வஜ்ஜி நாட்டின் தலைநகராக வைசாலி விளங்கியது.\n\nSection::::வஜ்ஜி குலத்தவர்கள்.\nவஜ்ஜி நாட்டை எட்டு அரச குலத்தினர் ஆண்டனர். அவர்களில் சிறப்பு மிக்க நான்கு குலங்கள் வஜ்ஜிகள், லிச்சாவிகள், விதேகர்கள், ஜனத்திரிகர்கள் ஆவர். மற்ற நான்கு குல அரசரகள் குறித்த குறிப்புகள் கிடைக்கவில்லை. \nலிச்சாவி குல மன்னர் மனுதேவன், நாட்டிய மங்கை அம்பாபாலியை அடைய நினைத்தான்.\n\n"}
{"id": "302489", "url": "https://ta.wikipedia.org/wiki?curid=302489", "title": "வடமேற்கு தில்லி மாவட்டம்", "text": "வடமேற்கு தில்லி மாவட்டம்\n\nவடமேற்கு தில்லி மாவட்டம் (North West Delhi) வட இந்தியாவின், தேசிய தலைநகர் வலயத்தில் உள்ள 11 மாவட்டங்களில் ஒன்றாகும். ஒன்பது மாவட்டங்களாக இருந்த தில்லி மாநிலத்தில் செப்டம்பர் 2012-இல் மேலும் இரண்டு புதிய மாவட்டங்கள் துவக்கப்பட்டது) \n\nSection::::அமைவிடம்.\nவடமேற்கு தில்லி மாவட்டத்தின் வடக்கில் அரியானாவின் சோனிபத் நகரம், வடகிழக்கில் உத்தரப் பிரதேசத்தின் பாக்பத் மாவட்டம், \nதென்கிழக்கில் வடக்கு தில்லி மாவட்டம், தெற்கில் மேற்கு தில்லி மாவட்டம், மேற்கில் அரியானாவின் சஜ்ஜர் மாவட்டம் எல்லைகளாக கொண்டுள்ளது.\n\nSection::::மாவட்ட நிர்வாகம்.\nவடமேற்கு தில்லி மாவட்டம் சரசுவதிவிகார், ரோகிணி, மற்றும் என கஞ்சன்வாலா என மூன்று வருவாய் வட்டங்களாக பிரிக்கப்பட்டுள்ளது. மேலும் இம்மாவட்டம் முப்பது கிராமங்களையும் கொண்டுள்ளது.\n\nSection::::மக்கள் தொகையியல்.\n2011 ஆம் ஆண்டு இந்திய மக்கள் தொகை கணக்கெடுப்பின் படி வடமேற்கு தில்லி மாவட்டத்தின் மொத்த மக்கள் தொகை 3,656,539 ஆக உள்ளது. நகரங்களில் 94.15% மக்களும்; கிராமங்களில் 5.85% மக்களும் வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி விகிதம் 27.81% ஆக உயர்ந்துள்ளது. மக்கள் தொகையில் 1,960,922 ஆண்களும்; 1,695,617 பெண்களும் உள்ளனர். ஆயிரம் ஆண்களுக்கு 865 பெண்கள் என்ற விகிதத்தில் பாலின விகிதம் உள்ளது. 443 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 8,254 மக்கள் வீதம் வாழ்கின்றனர். இம்மாவட்டத்தின் சராசரி படிப்பறிவு 84.45 % ஆகவும், ஆண்களின் படிப்பறிவு 89.66 % ஆகவும், பெண்களின் படிப்பறிவு 78.41 % ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 449,894 ஆக உள்ளது. \nSection::::சமயம்.\nவடமேற்கு தில்லி மாவட்டத்தில் இந்து சமயத்தவரின் மக்கள் தொகை 3,211,042 (87.82 %) ஆகவும்; இசுலாமிய சமய மக்கள் தொகை 291,330 (7.97 %) ஆகவும்; சீக்கிய சமய மக்கள் தொகை 92,129 (2.52 %) ஆகவும்; சமண சமய மக்கள் தொகை 43,460 (1.19 %) ஆகவும்; கிறித்தவ மக்கள் தொகை 14,100 (0.39 %) ஆகவும்; பௌத்த சமய மக்கள் தொகை 2,281 (0.06 %) ஆக உள்ளது.\n\nSection::::மொழிகள்.\nதேசிய தலைநகர் வலயத்யத்தின் ஆட்சி மொழிகளான இந்தி மற்றும் ஆங்கிலத்துடன், பஞ்சாபி, உருது, தமிழ் மற்றும் இந்தியாவின் பெரும்பாலான மாநில மொழிகளும் இம்மாவட்டத்தில் பேசப்படுகிறது.\n\n"}
{"id": "302499", "url": "https://ta.wikipedia.org/wiki?curid=302499", "title": "சாதரா மாவட்டம்", "text": "சாதரா மாவட்டம்\n\nசதாரா மாவட்டம் (\"Shahdara\"), வட இந்தியாவின், தேசிய தலைநகர் வலயத்தில் உள்ள 11 மாவட்டங்களில் ஒன்றாகும். \n\nஒன்பது மாவட்டங்களாக இருந்த தில்லி மாநிலத்தில் மேலும் \"சதாரா மாவட்டம்\" மற்றும் தென்கிழக்கு தில்லி மாவட்டம் என இரண்டு புதிய மாவட்டங்கள் துவக்கப்பட்டது. \nயமுனை ஆற்றாங்கரையில் அமைந்த இம்மாவட்ட நிர்வாகத் தலைமையிட நகரம் சதாரா ஆகும்.\n\nSection::::மாவட்ட நிர்வாகம்.\nசதாரா மாவட்டம் சதாரா, சீமாபுரி மற்றும் விவேக் நகர் என மூன்று வருவாய் வட்டங்களைக் கொண்டது.\n\nSection::::குடியிருப்பு பகுதிகள்.\nசதாரா மாவட்டத்தின் சீமாபுரி வட்டம், சதாரா வட்டம் மற்றும் விவேக் நகர் வட்டத்தில் உள்ள் முக்கிய குடியிருப்பு பகுதிகள்;\n\n\n\n\n"}
{"id": "302501", "url": "https://ta.wikipedia.org/wiki?curid=302501", "title": "பெரும் புகைமலை", "text": "பெரும் புகைமலை\n\nபெரும் புகைமலை (\"Great Smoky Mountains\") தென்கிழக்கு ஐக்கிய அமெரிக்காவின் டென்னிசி–வட கரொலைனா எல்லையில் அமைந்துள்ள மலைத் தொடர் ஆகும். இவை ஆப்பலேச்சிய மலைத்தொடரின் உட்பிரிவாகும். இந்த மலைத் தொடர் சில நேரங்களில் புகை மலை என்றும் பரவலாக இசுமோக்கீசு என்றும் குறிப்பிடப்படுகின்றது. இங்கு பெரும் புகைமலை தேசியப் பூங்கா அமைந்துள்ளது. இந்தப் பூங்கா 1934இல் நிறுவப்பட்டது. ஆண்டுக்கு 9 மில்லியன் வருகையாளர்களைக் கவரும் இந்தப் பூங்கா ஐக்கிய அமெரிக்காவில் மிகவும் பார்க்கப்படும் பூங்காவாக விளங்குகின்றது.\n\nஇம்மலைத்தொடர் பன்னாட்டு உயிர்க்கோளக் காப்பகத்தின் அங்கமாகும். இங்கு பரப்பில் தொன்மையான காடுகள் உள்ளன; மிசிசிப்பி ஆற்றுக்கு கிழக்கில் இத்தகைய பெரும்பரப்பிலுள்ள தொன்மைக் காடாக விளங்குகின்றது. அப்பலேச்சிய மலைத் தொடரின் இரு மலைத்தொடரிடை பள்ளத்தாக்கில், இம்மலைத் தொடரின் குறைந்த உயரங்களில் உள்ள வன்மரக் காடுகள் வட அமெரிக்காவில் மிகப்பெரிய பல்வகைமை சூழல்தொகுதிகளாகும். அதேபோல இம்மலைத்தொடரின் உயர்ந்த பகுதிகளில் காணப்படும் ஊசியிலை வகைக் காடுகளும் இங்குதான் பெருமளவில் உள்ளன. கிழக்கு ஐக்கிய அமெரிக்காவின் பெரும்பான்மையான கருங்கரடிகள் இங்குள்ளன; அயனமண்டலத்தை அடுத்து பல்வகையான சாலமாண்டர் இனங்களையும் இங்கு காணலாம்.\n\nபெரும் புகைமலையை ஐக்கிய நாடுகள் கல்வி, அறிவியல், பண்பாட்டு நிறுவனம் உலகப் பாரம்பரியக் களமாக அறிவித்துள்ளது. ஐக்கிய அமெரிக்க தேசியப் பூங்காத் துறை இங்கு வாழ்ந்திருந்த ஆப்பலேச்சிய இனங்களின் 78 கட்டமைப்புக்களை பராமரித்து வருகின்றது. \n\nஇந்த மலைத்தொடரின் மீது எப்போதும் காணப்படும் இயற்கையான மூடுபனியாலும் தொலைவிலிருந்து காண்கையில் புகை எழும்புவது போலிருப்பதாலும் இதனை புகை போன்ற எனப் பொருள்பட \"இசுமோக்கி\" என ஆங்கிலத்தில் அழைக்கலாயினர். இந்த மூடுபனி தாவரங்கள் வெளியிடும் ஆவியாகும் கரிமச் சேர்வை வேதிப் பொருட்களின் மீயுயர் ஆவி அழுத்தத்தால் ஏற்படுகின்றது. \n\n"}
{"id": "302510", "url": "https://ta.wikipedia.org/wiki?curid=302510", "title": "தெற்கு தில்லி மாவட்டம்", "text": "தெற்கு தில்லி மாவட்டம்\n\nதெற்கு தில்லி மாவட்டம் (\"South Delhi\") வட இந்தியாவின், தேசிய தலைநகர் வலயத்தில் உள்ள 11 மாவட்டங்களில் ஒன்றாகும். இதன் நிர்வாகத் தலைமையிடம் சாகேத் நகரம் ஆகும்.\n\nஒன்பது மாவட்டங்களாக இருந்த தில்லி மாநிலத்தில், 11 செப்டம்பர் 2012 அன்று சதாரா மாவட்டம் மற்றும் தென்கிழக்கு தில்லி மாவட்டம் என இரண்டு புதிய மாவட்டங்கள் துவக்கப்பட்டது. \nSection::::அமைவிடம்.\nதெற்கு தில்லி மாவட்டத்தின் கிழக்கில் யமுனை ஆறு, வடக்கில் புதுதில்லி, தென்கிழக்கில் அரியானாவின் பரிதாபாத் மாவட்டம், தென்மேற்கில் அரியானாவின் குர்கான் மாவட்டம், மேற்கில் தென்மேற்கு தில்லி மாவட்டம் எல்லைகளாக உள்ளது. \n\nSection::::மாவட்ட நிர்வாகம்.\nதெற்கு தில்லி மாவட்டம் சாகேத், ஹவுஸ்காஸ் மற்றும் மெஹ்ரௌலி என மூன்று வருவாய் வட்டங்களைக் கொண்டது.\n\nSection::::மக்கள் தொகையியல்.\n2011 ஆம் ஆண்டு இந்திய மக்கள் தொகை கணக்கெடுப்பின் படி இம்மாவட்டத்தின் மொத்த மக்கள் தொகை 2,731,929 ஆக உள்ளது. நகரத்தில் 99.55% மக்களும்; கிராமங்களில் 0.45% மக்களும் வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி விகிதம் 20.51% ஆக உயர்ந்துள்ளது. மக்கள் தொகையில் 1,467,428 ஆண்களும்; 1,264,501 பெண்களும் உள்ளனர். ஆயிரம் ஆண்களுக்கு 862 பெண்கள் என்ற விகிதத்தில் பாலின விகிதம் உள்ளது. 247 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 11,060 மக்கள் வீதம் வாழ்கின்றனர். இம்மாவட்டத்தின் சராசரி படிப்பறிவு 86.57 % ஆகவும், ஆண்களின் படிப்பறிவு 91.73 % ஆகவும், பெண்களின் படிப்பறிவு 80.55 % ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 331,043 ஆக உள்ளது. \nSection::::சமயம்.\nஇம்மாவட்டத்தில் இந்து சமயத்தவரின் மக்கள் தொகை 2,155,759 (78.91 %) ஆகவும்; இசுலாமிய சமய மக்கள் தொகை 445,914 (16.32 %) ஆகவும்; சீக்கிய சமய மக்கள் தொகை 69,520 (2.54 %) ஆகவும்; சமண சமய மக்கள் தொகை () ஆகவும்; கிறித்தவ மக்கள் தொகை 41,880 (1.53 %) ஆகவும்; பௌத்த சமய மக்கள் தொகை 3,862 (0.14 %) ஆகவும் உள்ளது.\n\nSection::::மொழிகள்.\nதேசிய தலைநகர் வலயத்தின் ஆட்சி மொழிகளான இந்தி மற்றும் ஆங்கிலத்துடன், பஞ்சாபி, உருது, தமிழ் மற்றும் இந்தியாவின் பெரும்பாலான மாநில மொழிகளும் இம்மாவட்டத்தில் பேசப்படுகிறது.\n\n\n\n"}
{"id": "302529", "url": "https://ta.wikipedia.org/wiki?curid=302529", "title": "கட்சல் தீவு", "text": "கட்சல் தீவு\n\nகட்சால் தீவு (Katchal, இந்தி: कत्चल, நிக்கோபாரி: तिहन्यु, \"Tihnyu\") என்பது இந்தியாவின் நிக்கோபாரி தீவுகளைச் சேர்ந்த ஒரு தீவாகும். இதன் பரப்பளவு 174.4 கி.மீ. (67.3 சதுர மைல்) ஆகும்.\nஇது தோராயமாக இந்திய முதன்மை நிலப்பரப்பில் இருந்து 1,600 கி.மீ (990 மைல்) தொலைவில் உள்ளது. தலைநகரான போர்ட்பிளேரில் இருந்து, தெற்கில் 305 கி.மீ. (190 மைல்) தொலைவில் உள்ளது.\n\nஇத்தீவு முன்பு துனியு ( Tihnyu ) என அழைக்கப்பட்டது. இத்தீவில் பழங்குடி மக்கள் மற்றும் குடியேறிகள் என இரு தரப்பினரும் வாழ்கின்றனர். இத்தீவு 2004 ஆண்டைய ஆழிப்பேரலையில் கடுமையாக பாதிப்புக்கு ஆளானது. இப்பகுதி இந்திய ஒன்றிய ஆட்சிக்குட்பட்ட நிக்கோபார் மாவட்ட ஆட்சி எல்லைக்கு உட்பட்டதாக உள்ளது.\n\nஇத்தீவில் நிக்கோபர் பழங்குடியின மக்களும், இலங்கை மலையகத் தமிழரும் வாழ்கின்றனர். ( சிரிமாவோ - சாஸ்திரி உடன்பாட்டின்படி 1964 இல் மறுகுடியமர்த்தப்பட்ட மலையகத் தமிழர்கள்). இத்தீவுக்கு போர்ட்பிளேயரில் சிறப்பு அனுமதிபெற்ற சுற்றுலா பயணிகளைத் தவிர பிறரை அனுமதிப்பதில்லை.\n\n2000 சனவரி 1 அன்று துவங்கிய புத்தாயிரம் ஆண்டைய முதல் சூரிய உதயத்தைக் காண, உலகம் முழுவதும் இருந்து பல புகழ்பெற்ற பணக்கார மக்கள் இத்தீவில் கூடினர்.\n\n2004 திசம்பர் 26 அன்று ஏற்பட்ட ஆழிப்பேரலையின்போது தீவின் சமூக பொருளாதாரம் மிகக் கடுமையாக பாதிக்கப்பட்டது, 5,000 மக்கள் அதிகாரப்பூர்வமாக அந்தமான் நிக்கோபர் தீவுகளில் காணாமல் போயினர் ஆனால் காணாமல் போனவர்களின் எண்ணிக்கை இதைவிடக் கூடுதலாக இருக்கலாம் எனக் கருதப்படுகிறது. இந்தத் தீவிலிருந்து காணாமல் போனவர்கள் 1,549 பேராக இருக்கலாம் எனக் கருதப்படுகிறது.\n\nஆழிப்பேரலைக்குப் பின்னர் தீவில் இருந்த பழங்குடிகள் பெரும்பாலானவர்கள் இறந்தனர். ஆரம்ப மதிப்பீடுகளின்படி. தீவில் உள்ள நிலத்தில் 112 ஹெக்டேர் (277 ஏக்கர்) உவர் நிலமாக மாறியது. மேலும் 3.54 லட்சம் தென்னை மற்றும் அதற்கு இணையான அளவு பாக்கு மரங்கள் அழிந்தன.\n\nஇதன் அருகில் உள்ள தீவான டிரிங்கிட் தீவு 2004 திசம்பர் 26 அன்றைய ஆழிப்பேரலையின்போது கடல் நீரால் மூன்றாக பிரிக்கப்பட்டு, பல நாட்கள் நீரில் மூழ்கி இருந்தது. இதில் டிரிங்கிட் மற்றும் சாப்டு பாலு ஆகிய இரண்டு கிராமங்கள் இருந்தன. இதன் தோராய மக்கள் தொகை 475 ஆகும். இதில் இறந்த அல்லது காணாமல் போனவர்கள் எண்ணிக்கை 102, தப்பியவர்கள் 374 பேர் ஆவர். தற்போதுவரை இத்தீவு வாழப் பாதுகாப்பற்றதாகக் கருதப்பட்டு, மக்கள் அருகில் உள்ள கமோர்ட்டா தீவில் தங்கவைக்கப்பட்டுள்ளனர்.\n\nநிக்கோபார் தீவுகளை மூன்று குழுக்களாக பிரிக்கலாம்; அவை வடக்கு, நடு. தெற்கு என்பதாகும். கட்சால் தீவு நடுக்குழுவில் உள்ள பெரிய தீவாகும். இது 35 கிராமங்களை உள்ளடக்கியது. (இதில் ஆறு கிராமங்கள் முதன்மையானவை). ஆழிப்பேரலைக்குப் பின், பூர்வீக மக்களின் கிராமங்களாக நான்கு கிராமங்களாக அமைக்கப்பட்டன. அவை ஈ-வோல், மீனாட்சி ராம் நகர், சப்பான் டிக்ரி, மேல் கட்சால். மில்டெரா ஆகும். தீவில் உள்ள இன்னொரு கிராமம் பழங்குடியினர் அல்லாத மக்களுக்கானது (மறுகுடியமர்ம்ம்ப்பட்ட தமிழர்கள் மற்றும் ராஞ்சி மக்கள்).\n\nதீவின் உயரமான இடம் 835 அடி ஆகும். தீவில் பேசப்படும் மொழிகள் நிக்கோபாரி, இந்தி, தமிழ், தெலுங்கு, சந்தாளி ஆகும். இத்தீவு தொலைவாகவும், ஏனைய பகுதிகளில் இருந்து தனிமைபடுத்தப்பட்டதாகவும் உள்ளதால், பழங்குடிகளை வெளியாட்கள் பொருளாதார்ரீதியாக சுரண்டுவதைத் தடுக்க, நிக்கோபார் தீவுகளை 1957 ஏப்ரல் 2 அன்று தொன்மையான பழங்குடி ரிசர்வ் பகுதி (ATRA) என இந்திய அரசு அறிவித்தது. இதன் மூலமாக இந்த நிக்கோபார் தீவுகளுக்குச் செல்ல வெளியாட்களுக்கு தடைவிதிக்கப்பட்டது. தற்போது கூட இந்தியாவில் இருந்து இங்கு வரவேண்டுமானால் சிறப்பு அனுமதி பெற வேண்டும். தீவுகளில் தங்கும் வெளியாட்கள் அரசு ஊழியர்கள் மட்டுமே ஆவர்.\n\nநிக்கோபார் தீவுகள் பலவகையான வெளிப்புறத் தாக்கங்களுக்கு பல நூற்றாண்டுகளாக உட்பட்டுள்ளது. ஏனென்றால் இத்தீவுகள் பழங்கால பன்னாட்டு கடல் வணிகப் பாதையில் அமைந்துள்ளதே காரணம். இத்தீவுவாசிகளின் பண்பாடு, அடையாளம் போன்றவை வெளி ஆட்களால் பல நூற்றாண்டுகளாகப் பாதிக்கப்பட்டு வந்துள்ளது. கி.பி 1059 ஆண்டைய கல்வெட்டின்படி நிக்கோபார் தீவுகள் தமிழ் ஆட்சியாளர்களான தஞ்சை சோழர்களின் ஆளுகைக்கு உட்டப்படிருந்தது. 1869 ஆண்டு, பிரித்தானியர்கள் இத்தீவுகளை டேனிஷ்காரர்களிடம் இருந்து கைப்பற்றினர்.\n\nஇத்தீவு மலைகள் நிறைந்ததாக உள்ளது. சுண்ணாம்பு, மணற்கற்கள், பளிங்கு கற்கள் போன்றவற்றுடன் அழகான வெப்பமண்டல காடுகளைக் கொண்டுள்ளது. இத்தீவுகளில் மலைப்பாம்புகள், கருங்குரங்குகள், பன்றிகள் ஆகியவை உள்ளன. இங்கு இயற்கை அழகு நிறைந்துள்ளது. கண்கவர் கடற்கரைகள், காடுகள், சூரிய உதயம் மற்றும் மறைவு போன்றவை சிறப்பானவை. தீவின் பொருளாதாரத்தின் முதுகெலும்பாக தேங்காய், பாக்கு போன்றவை இடம்பிடித்துள்ளன. 1968 ஆம் ஆண்டுக்குப் பின்னர் ரப்பர் தோட்டங்கள், சிவப்பு எண்ணெய் பனை தோட்டங்கள் இங்கே நிறுவப்பட்டன.\n\n\nSection::::வசதிகள்.\nநிரந்தரக் குடியிருப்புகள் கட்டப்பட்டு வருகின்றன.\n\n\n\nகுடிநீர் வசதி போதுமானதாக உள்ளது. \n\nதற்போது (மின்னாக்கிகளால் - 3x128 கி.வா) மின்மயமாக்கப்பட்டுள்ளது. இதை மேம்படுத்த உத்தேசிக்கப்பட்டுள்ளது.\n\n8.66 கி.மீ. நீளம் கொண்டவை.\n\nகூட்டுறவு சங்கங்கள்: 4 \n\nகாவல் நிலையம்: 1\n\nபோக்குவரத்து வசதி: கப்பல்வழியாக (கமாட்டாவில் இருந்து படகு வழியாக ). \n\nதொடர்பு முறை: வயர்லஸ் உள்ளூர் வளைய தொலைபேசிகள் மற்றும் PSTN தொலைபேசிகள் செல்லிடபேசி சமிக்ஞை வலிமை தற்போது மிகவும் குறைவாக உள்ளது.\n\nதகவல் தொழில்நுட்பம்: மின்னாளுமை வழியாக வளர்ச்சி பணிகள் அந்தமான் நிக்கோபர் தீவுகளில் மேற்கோள்ளத் திட்டம் உள்ளது.\n\n\n"}
{"id": "302531", "url": "https://ta.wikipedia.org/wiki?curid=302531", "title": "கரைசேர் தீவு", "text": "கரைசேர் தீவு\n\nகரைசேர் தீவு ( \"Landfall Island\" ) என்பது  அந்தமான் நிக்கோபர் தீவுகளுக்கு வெகுவடக்கில் உள்ள ஒரு தீவு ஆகும். இத்தீவு மியான்மரில் இருந்து 190 கி.மீ தொலைவில் உள்ளது. இத்தீவு அகா சரி பழங்குடிகளின் தாயகமாக உள்ளது. தலைநகரான போர்ட் பிளேரை இணைக்கும் படகு வசதி உள்ளது.\n"}
{"id": "302537", "url": "https://ta.wikipedia.org/wiki?curid=302537", "title": "இலைவெட்டி எறும்பு", "text": "இலைவெட்டி எறும்பு\n\nஇலைவெட்டி எறும்பு (Leafcutter ant) எனும் இவ்வெறும்பு, உலகின் முதல் விவசாயி எனப்படுகிறது. இது, நடு அமெரிக்கா, மெக்சிக்கோ, மற்றும் தென்னமெரிக்காவின் ஒரு பகுதியான வெப்பமண்டல பகுதிகளில் இவ்வகை எறும்புகள் பெருமளவில் காணப்படுகிறன. மேலும், இலை மென்றுண்ணும் எறும்புகளில் 47 வகையான பரம்பரையியல் பெயர்கள் இருப்பினும் \"அட்டா\" (Atta) மற்றும் அக்ரோமிர்மெக்ஸ் (Acromyrmex) எனும் இருவகை பெயர்களில் குறிப்பிடப்படுவதாக அறியப்படுகிறது.\n\nSection::::வாழ்வியல்.\nஅமெரிக்க ஐக்கிய நாடுகளில் வசிக்கும் இந்த குறிப்பிட்ட வகை எறும்புகள், உலகின் முதல் விவசாயி என அறியப்படுகிறது. மனிதர்களுக்கு முன்பே விவசாயம் செய்து, உணவைப் பெற்று உயிர் வாழ்ந்து வருகின்றன இலை வெட்டி எறும்புகள், மற்ற எறும்புகளைப் போன்றே கட்டமைக்கப்பட்டிருக்கும் குமுக வாழ்வு முறையைப் பின்பற்றுகிறது, இவற்றிலும் ராணி எறும்பு, ஆண் எறும்பு, வேலைக்கார எறும்பு போன்று இருக்கின்றன. ராணி எறும்பு உருவத்தில் சற்றுப் பெரிதாக இறக்கையுடையதாக இருக்கும். 15-ஆண்டுகள் வரை உயிர்வாழும், 30 மிமீ நீளமுள்ள ராணியின் வழிநடத்தலில் எறும்புக் கூட்டமாக (ஒரு காலனியாக) இயங்குவதாக உள்ளது. முட்டையிட்டு சந்ததியை உருவாக்குவதுதான் ராணியின் பிரதான வேலையாகும். ஒரு நாளைக்குச் சுமார் 1000 முட்டைகள் வரை இடக்கூடிய ராணி எறும்பு, தனது வாழ்நாள் முழுவதும் இனப்பெருக்கத்தில் ஈடுபடுவது மட்டுமே தன் பணியாக உள்ள ஆண் எறும்புடன் குடும்பம் நடத்துவது மட்டும்தான்.\n\nSection::::செயல்பாடுகள்.\nபணியாற்றும் எறும்புகளில் பல வகைகள் உள்ளன. உருவம் சற்றுப் பெரிதாகவும், வலிமையான தாடையும் உள்ள எறும்புகள் வீரர்கள் என்று அழைக்கப்படுகின்றன. இந்த எறும்புகளின் பணி இலைகளை வெட்டிக்கொண்டு வந்து, புற்றில் சேர்ப்பதாகும். உருவத்தில் சிறிய வேலைக்கார எறும்புகளுக்கு ராணியைக் கவனிப்பது, புழுக்களுக்கு உணவளிப்பது, கூட்டைச் சுத்தம் செய்வது, உணவைச் சேமித்து வைப்பது, எதிரிகளிடமிருந்து புற்றைப் பாதுகாப்பது, புற்றைக் கட்டுவது என ஏராளமான பணிகள் இருக்கின்றன.\n\nவீரர்களாக உள்ள எறும்புகள் விவசாயம் செய்வதற்கான இலைகளைக் கொண்டுசேர்க்கிறது, புற்றுக்குச் சரியாகத் திரும்பி வரவேண்டும் என்பதற்காக ரசாயனத்தைச் சுரந்தபடியே செல்கின்றன. சரியான இலைகள் கிடைக்காவிட்டால், நெடுந்தூரம் பயணம் செய்கின்றன. உரிய இலைகள் கிடைத்தவுடன் வலுவான தாடைகளால் மிக வேகமாக இலைகளை வெட்டுகின்றன. இலைகளை வெட்டும்போது எதிரிகள் தாக்காமல் இருக்கவும், இலைகளில் எதிரிகளின் முட்டைகள் ஒட்டிக்கொண்டிருப்பதைப் பரிசோதிக்கவும் சில எறும்புகள் இருக்கின்றன. ஒவ்வொரு எறும்பும் தன்னைவிட 50 மடங்கு எடையுடைய இலையைச் சுமந்தபடி வேகமாகப் புற்றை நோக்கித் திரும்பும்.\n\nSection::::கட்டமைப்பு.\nஎறும்புப் புற்றின் உள் கட்டமைப்புகள் பல பிரிவுகளாகப் பிரிக்கப்பட்டிருக்கும். முட்டைகள் இட, புழுக்களைப் பராமரிக்க, விவசாயம் செய்ய, உணவைச் சேமிக்க, தூங்க என்று எல்லாவற்றுக்கும் தனித் தனி அறைகள் உள்ளன. இலைகளை கொண்டுவரும் எறும்புகள் இருளடைந்த பகுதியில் இலைகளை சேமிக்கிறன. ஓர் எறும்புப் புற்றில் சுமார் 50 இலட்சம் இலைவெட்டி எறும்புகள் வரையில் வசிக்கின்றன. எறும்பு காலனி ஒரு சிறிய சீருந்து அளவுக்குப் பெரியதாக இருக்கும். இராணி எறும்பு காலனிக்கு தலைமை வகிக்கிறது. இராணி இறந்துவிட்டால் மற்ற எறும்புகளும் விரைவில் இறந்துவிடுகின்றன.\n\nSection::::வேளாண்மை.\nஇலைவெட்டி எறும்புகள் இலைகளைத் தாடைகளால் வெட்டி, நசுக்கப்பட்டு, உமிழ்நீரையும் இரசாயனத்தையும் இலை கூழ் மீது பாய்ச்சிவிட்டு பிறகு மீண்டும் இலைகளை வெட்டக் கிளம்பிவிடுகின்றன. இலை கூழ் நொதிக்க ஆரம்பித்து அதிலிருந்து சில நாட்களில் பூஞ்சைகள் உருவாகும். அந்தப் பூஞ்சைகள் எறும்புப் புழுக்களின் உணவாக பயன்படுத்தப்படுகிறது. விவசாயம் செய்த பூஞ்சைகளைத் தவிர வேறு எந்த உணவையும் இலை வெட்டி எறும்புப் புழுக்கள் உண்பதில்லை பெரிய எறும்புகள் பூஞ்சைகளுடன் இலைகளில் உள்ள சாற்றையும் சேர்த்து உண்கின்றன.\n\nஎறும்புகளால் பூஞ்சைகள் உருவாக்கப்படுகிறது சிலநேரம் நச்சு இலைகளாக இருந்தால், பூஞ்சைகள் எறும்புகளுக்குக் காட்டிக் கொடுத்துவிடுகின்றன. இதன் மூலம் எறும்புகளின் உயிர் காப்பாற்றப்படுகிறது. நஞ்சு தன்மையுடைய பூஞ்சைகள் உருவாகிவிட்டால் அவற்றை அப்புறப்படுத்தும் வேலைகளை வேலைக்கார எறும்புகள் உடனே செய்கின்றன. விவசாயக் கழிவு, இறந்த எறும்புகள் போன்றவற்றையும் இரவு நேரங்களில் சுத்தம் செய்துவிடுகின்றன.\n\nSection::::சமூகப் பங்கு.\nமழைக்காடுகளின் சூழலியலைக் காப்பதில் இலைவெட்டி எறும்புகள் முக்கியப் பங்கு வகிக்கின்றன. மிகச் சிறந்த சமூக வாழ்க்கை வாழும் இக்குமுகம் கூட்டு முயற்சி, வேலைப் பகிர்வு, சுறுசுறுப்பு, விடாமுயற்சி போன்றவற்றை காலங்காலமாக கடைபிடித்து வருவதாக கண்டறியப்பட்டுள்ளது.\n\n"}
{"id": "302554", "url": "https://ta.wikipedia.org/wiki?curid=302554", "title": "தென்மேற்கு தில்லி மாவட்டம்", "text": "தென்மேற்கு தில்லி மாவட்டம்\n\nதென்மேற்கு தில்லி மாவட்டம் (South West Delhi) வட இந்தியாவின், தேசிய தலைநகர் வலயத்தில் உள்ள 11 மாவட்டங்களில் ஒன்றாகும். இதன் நிர்வாகத் தலைமையிட நகரம் துவாரகா ஆகும்.\n\nஒன்பது மாவட்டங்களாக இருந்த தில்லி மாநிலத்தில் 11 செப்டம்பர் 2012 அன்று புதிதாக சதாரா மாவட்டம் மற்றும் தென்கிழக்கு தில்லி மாவட்டம் என இரண்டு புதிய மாவட்டங்கள் துவக்கப்பட்டது. \n\nSection::::அமைவிடம்.\nதென்மேற்கு தில்லி மாவட்டத்தின் வடக்கில் மேற்கு தில்லி மாவட்டம்,\nவடகிழக்கில் மத்திய தில்லி மாவட்டம், கிழக்கில் புது தில்லி மாவட்டம், \nதென்கிழக்கில் தெற்கு தில்லி மாவட்டம், மேற்கில் அரியானாவின் சஜ்ஜர் மாவட்டம், தெற்கில் அரியானாவின் குர்கான் மாவட்டம் எல்லைகளாக உள்ளது.\n\nSection::::மாவட்ட நிர்வாகம்.\nதென்மேற்கு தில்லி மாவட்டம் துவாரகா, நஜப்காட் மற்றும் கபாஸ் ஹேரா \nஎன மூன்று வருவாய் வட்டங்களைக் கொண்டது. \n\nSection::::மக்கள் தொகையியல்.\n2011 ஆம் ஆண்டு இந்திய மக்கள் தொகை கணக்கெடுப்பின் படி இம்மாவட்டத்தின் மொத்த மக்கள் தொகை 2,292,958 ஆக உள்ளது. நகரங்களில் 93.73% மக்களும்; கிராமங்களில் 6.27% மக்களும் வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி விகிதம் 30.65% ஆக உயர்ந்துள்ளது. மக்கள் தொகையில் 1,246,046 ஆண்களும்; 1,046,912 பெண்களும் உள்ளனர். ஆயிரம் ஆண்களுக்கு 840 பெண்கள் என்ற விகிதத்தில் பாலின விகிதம் உள்ளது. 421 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 5,446 மக்கள் வீதம் வாழ்கின்றனர். இம்மாவட்டத்தின் சராசரி படிப்பறிவு 88.28% ஆகவும், ஆண்களின் படிப்பறிவு 93.14% ஆகவும், பெண்களின் படிப்பறிவு 82.50% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 267,989 ஆக உள்ளது. \nSection::::சமயம்.\nஇம்மாவட்டத்தில் இந்து சமயத்தவரின் மக்கள் தொகை 2,102,743 (91.70 %) ஆகவும்; இசுலாமிய சமய மக்கள் தொகை 112,691 (4.91 %) ஆகவும்; சீக்கிய சமய மக்கள் தொகை 31,692 (1.38 %) ஆகவும்; சமண சமய மக்கள் தொகை () ஆகவும்; கிறித்தவ மக்கள் தொகை 31,226 (1.36 %) ஆகவும்; பௌத்த சமய மக்கள் தொகை 9,215 (0.40 %) ஆகவும் உள்ளது.\n\nSection::::மொழிகள்.\nதேசிய தலைநகர் வலயத்யத்தின் ஆட்சி மொழிகளான இந்தி மற்றும் ஆங்கிலத்துடன், பஞ்சாபி, உருது, தமிழ் மற்றும் இந்தியாவின் பெரும்பாலான மாநில மொழிகளும் இம்மாவட்டத்தில் பேசப்படுகிறது.\n\n"}
{"id": "302560", "url": "https://ta.wikipedia.org/wiki?curid=302560", "title": "மேற்கு தில்லி மாவட்டம்", "text": "மேற்கு தில்லி மாவட்டம்\n\nமேற்கு தில்லி மாவட்டம் (\"West Delhi\") வட இந்தியாவின், தேசிய தலைநகர் வலயத்தில் உள்ள 11 மாவட்டங்களில் ஒன்றாகும். இதன் நிர்வாகத் தலைமையிட நகரம் ரஜௌரி கார்டன் ஆகும்.\n\nஒன்பது மாவட்டங்களாக இருந்த தில்லி மாநிலத்தில் 11 செப்டம்பர் 2012 அன்று புதிதாக சதாரா மாவட்டம் மற்றும் தென்கிழக்கு தில்லி மாவட்டம் என இரண்டு புதிய மாவட்டங்கள் துவக்கப்பட்டது. \n\nSection::::அமைவிடம்.\nமேற்கு தில்லி மாவட்டத்தின் வடகிழக்கில் வடக்கு தில்லி மாவட்டம், கிழக்கில் மத்திய தில்லி மாவட்டம், தெற்கில் தென்மேற்கு தில்லி மாவட்டம், வடக்கில் வடமேற்கு தில்லி மாவட்டம், மேற்கில் அரியானாவின் சஜ்ஜர் மாவட்டம் எல்லைகளாக உள்ளது.\n\nSection::::மாவட்ட நிர்வாகம்.\nமேற்கு தில்லி மாவட்டம் பட்டேல் நகர், பஞ்சாபி பாக் மற்றும் ரஜௌரி கார்டன் என மூன்று வருவாய் வட்டங்களைக் கொண்டுள்ளது. மேலும் 31 கிராமங்களையும் கொண்டுள்ளது.\n\n\nSection::::மக்கள் தொகையியல்.\n2011 ஆம் ஆண்டு இந்திய மக்கள் தொகை கணக்கெடுப்பின் படி இம்மாவட்டத்தின் மொத்த மக்கள் தொகை 2,543,243 ஆக உள்ளது. நகரங்களில் 99.75% மக்களும்; கிராமங்களில் 0.25% மக்களும் வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி விகிதம் 19.46% ஆக உயர்ந்துள்ளது. மக்கள் தொகையில் 1,356,240 ஆண்களும்; 1,187,003 பெண்களும் உள்ளனர். ஆயிரம் ஆண்களுக்கு 875 பெண்கள் என்ற விகிதத்தில் பாலின விகிதம் உள்ளது. 130 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 19,563 மக்கள் வீதம் வாழ்கின்றனர். இம்மாவட்டத்தின் சராசரி படிப்பறிவு 86.98% ஆகவும், ஆண்களின் படிப்பறிவு 91.00% ஆகவும், பெண்களின் படிப்பறிவு 82.39% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 288,421 ஆக உள்ளது. \nSection::::சமயம்.\nஇம்மாவட்டத்தில் இந்து சமயத்தவரின் மக்கள் தொகை 2,087,294 (82.07 %) ஆகவும்; இசுலாமிய சமய மக்கள் தொகை 149,807 (5.89 %) ஆகவும்; சீக்கிய சமய மக்கள் தொகை 271,752 (10.69 %) ஆகவும்; சமண சமய மக்கள் தொகை 11,322 (0.45 %) ஆகவும்; கிறித்தவ மக்கள் தொகை 18,337 (0.72 %) ஆகவும்; பௌத்த சமய மக்கள் தொகை 1,993 (0.08 %) ஆகவும் உள்ளது.\n\nSection::::மொழிகள்.\nதேசிய தலைநகர் வலயத்யத்தின் ஆட்சி மொழிகளான இந்தி மற்றும் ஆங்கிலத்துடன், பஞ்சாபி, உருது, தமிழ் மற்றும் இந்தியாவின் பெரும்பாலான மாநில மொழிகளும் இம்மாவட்டத்தில் பேசப்படுகிறது.\n\n"}
{"id": "302563", "url": "https://ta.wikipedia.org/wiki?curid=302563", "title": "சிறிய நிக்கோபார்", "text": "சிறிய நிக்கோபார்\n\nசிறிய நிக்கோபார் ( Little Nicobar நிக்கோபாரி: \"Ong\") என்பது இந்திய ஒன்றிய பகுதியான  நிக்கோபார் தீவுகளைச் சேர்ந்த ஒரு தீவாகும். இதன் பரப்பளவு 157 கி.மீ² ஆகும். தீவின் உயரமான பகுதி தீவின் மையத்தில் உள்ள 413 மீட்டர் கொண்ட உயரமான முகடு ஆகும். இதன் கரையை ஒட்டி சில சிறிய தீவுகள் காணப்படுகின்றன. அவை, மென்சால், புலோமிலோ, டிரிஸ்/அல்பட்டி, டிராக்/மபுயா, மிரோயி போன்றவை ஆகும். சிறிய நிக்கோபார் தீவிலிருந்து வடக்கில் 70 கி.மீ தொலைவில் கட்சல் தீவு உள்ளது.\n\n2004 இந்தியப் பெருங்கடல் நிலநடுக்க ஆழிப்பேரலையின்போது இத்தீவு கடுமையாக பாதிக்கப்பட்டது.\n"}
{"id": "302603", "url": "https://ta.wikipedia.org/wiki?curid=302603", "title": "தென்கிழக்கு தில்லி மாவட்டம்", "text": "தென்கிழக்கு தில்லி மாவட்டம்\n\nதென்கிழக்கு தில்லி மாவட்டம் (\"South east Delhi\") வட இந்தியாவின், தேசிய தலைநகர் வலயத்தில் உள்ள 11 மாவட்டங்களில் ஒன்றாகும்.\n\nSection::::வரலாறு.\nஒன்பது மாவட்டங்களாக இருந்த தில்லி மாநிலத்தில் 11 செப்டம்பர் 2012 அன்று புதிதாக தென்கிழக்கு தில்லி மாவட்டம் மற்றும் சதாரா மாவட்டம் என இரண்டு புதிய மாவட்டங்கள் துவக்கப்பட்டது. \n\nSection::::அமைவிடம்.\nதென்கிழக்கு தில்லி மாவட்டத்தின் வடக்கில் புது தில்லி மாவட்டம், கிழக்கில் உத்தரப் பிரதேசம், மேற்கில் தெற்கு தில்லி மாவட்டம், தெற்கில் அரியானா மாநிலம் எல்லைகளாக உள்ளது. \n\nSection::::மாவட்ட நிர்வாகம்.\nதென்கிழக்கு தில்லி மாவட்டம் டிபன்ஸ் காலணி, கல்காஜி மற்றும் சரிதா விகார் என மூன்று வருவாய் வட்டங்களைக் கொண்டது. \n\n\n\n\n"}
{"id": "302607", "url": "https://ta.wikipedia.org/wiki?curid=302607", "title": "அலோக்சிபிரின்", "text": "அலோக்சிபிரின்\n\nஅலோக்சிபிரின் (\"Aloxiprin\") என்பது C18H15O9 என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். இச்சேர்மம் அலுமினியம் அசிட்டைல்சாலிசிலேட்டு என்றும் அழைக்கப்படுகிறது. தசைக்கூட்டு மற்றும் இணைப்புக் கோளாறுகளுடன் தொடர்புடைய வலி மற்றும் வீக்கம் முதலான நோய்களுக்கான சிகிச்சையில் ஒரு மருந்தாக இச்சேர்மம் பயன்படுகிறது. மேலும், இதன் பண்புகள், வீக்க எதிர்ப்பு மருந்து, காய்ச்சலடக்கும் மருந்து மற்றும் வலி நிவாரணி என பலவாறாகவும் பயன்படுத்தப்படுகிறது. அலுமினியம் ஐதராக்சைடு மற்றும் ஆசுபிரின் சேர்ந்து இச்சேர்மத்தை உருவாக்குகின்றன. \n\n\n\n"}
{"id": "302609", "url": "https://ta.wikipedia.org/wiki?curid=302609", "title": "பாசுடன் பொதுப் பூங்கா", "text": "பாசுடன் பொதுப் பூங்கா\n\nபாசுடன் பொதுப் பூங்கா, அல்லது பரவலாக பொதுப் பூங்கா, மாசச்சூசெட்சின் பாசுடன் நகரின் மையப்பகுதியில் அமைந்துள்ள பெரிய பூங்கா ஆகும். இது பாசுடன் காமனை அடுத்துள்ளது.\nSection::::வரலாறு.\n1837இல் இந்தப் பொதுப் பூங்கா முன்னெடுக்கப்பட்டது. ஈகையாளர் ஓரேசு கிரே என்பார் இங்கிருந்த நிலத்தை ஐக்கிய அமெரிக்காவின் முதல் பொது தாவரவியல் பூங்கா அமைக்கப் பயன்படுத்த விண்ணப்பித்தார். இந்த நிலத்தை விற்க பாசுடன் நகர மன்றம் எடுத்த முயற்சிகளை கிரே அரசியல் இயக்கங்கள் மூலம் போராடி இறுதியில் 1856இல் வெற்றி பெற்றார். இந்த நிலத்தை தாவரவியல் பூங்காவாகப் பயன்படுத்த ஏப்ரல் 26, 1856இல் மன்றதில் கொண்டுவரப்பட்ட சட்டம் 99 பேர் எதிர்வாக்களித்தும் நிறைவேற்றப்பட்டது. \n\nஅக்டோபர் 1859இல் ஆல்டர்மேன் கிரேன் இதற்கான வடிவமைப்பிற்கு ஒப்புதல் பெற்றார். அந்தாண்டு ஏரி கட்டமைக்கப்பட்டது; சுற்றிலும் தேனிரும்பு வேலி 1862 கட்டப்பட்டது. தற்போது ஏரியின் வடக்குப் பகுதியில் காணப்படும் தீவு துவக்கத்தில் தீபகற்பமாக இருந்தது. இந்தவிடம் காதலர்களுக்கு மிகவும் உகந்த இடமாக இருந்ததை விரும்பாத வனவியலாளர் ஜான் கால்வின், நிலத்துடன் இருந்த இணைப்பைத் துண்டித்துத் தீவாக்கினார்.\n\nபாசுடன் நகர மேயர் அலுவலகம், நகரசபையின் பூங்கா துறை மற்றும் இலாபநோக்கற்ற பொதுப் பூங்கா நண்பர்கள் என்ற அமைப்பினர் இணைந்து பொதுப் பூங்காவை மேலாண்மை செய்தனர். \n\n1987இல் இது தேசிய வரலாற்று அடையாளமாக அறிவிக்கப்பட்டது.\n\n\nSection::::வெளி இணைப்புகள்.\n<BR>\n"}
{"id": "302612", "url": "https://ta.wikipedia.org/wiki?curid=302612", "title": "தேசிய வரலாற்று இடங்கள் பதிகை", "text": "தேசிய வரலாற்று இடங்கள் பதிகை\n\nதேசிய வரலாற்று இடங்கள் பதிகை (\"National Register of Historic Places\", NRHP) ஐக்கிய அமெரிக்கக் கூட்டரசின் பாதுகாக்கப்பட வேண்டிய மாவட்டங்கள், இடங்கள், கட்டிடங்கள், கட்டமைப்புக்கள், பொருட்களின் (\"சொத்துக்கள்\") அலுவல்முறையான பட்டியல் ஆகும். இந்தப் பட்டியலை தேசியப் பூங்காக்கள் சேவை அமைப்பு பராமரித்து வருகின்றது. 1966ஆம் ஆண்டின் தேசிய வரலாற்று இடங்கள் பாதுகாப்புச் சட்டத்தின்படி இந்தப் பதிகை உருவாக்கப்பட்டுள்ளது. இப்பட்டியலில் சேர்க்கப்பட கடைபிடிக்கப்படும் செயல்முறையையும் இச்சட்டம் வரையறுத்துள்ளது. \n\nஇந்தப் பட்டியலில் பத்து இலட்சத்திற்கும் கூடுதலான சொத்துக்கள் இடம் பெற்றுள்ளன. இவற்றில் 80,000 நேரடியாக குறிப்பிடப்பட்டுள்ளன. மற்றவை வரலாற்று மாவட்டங்களின் அங்கமாக சிறு \"பங்களிப்பு சொத்துக்களாக\" இடம் பெற்றுள்ளன. ஒவ்வொரு ஆண்டும் 30,000 சொத்துக்கள் தேசியப் பதிகையில் சேர்க்கப்படுகின்றன. இவற்றில் சில தேசிய வரலாற்று அடையாளங்களாகவும் உள்ளன.\n\nஇந்த தேசியப் பதிகையில் பட்டியலிடப்பட்டுள்ளவற்றின் பாதுகாப்பிற்கான செலவினங்கள் வரிச்சலுகைகளுக்கு தகுதி பெற்றவை.\n\n"}
{"id": "302614", "url": "https://ta.wikipedia.org/wiki?curid=302614", "title": "பைராபி", "text": "பைராபி\n\nபைராபி \"(Bairabi)\" என்பது இந்தியாவின் மிசோரம் மாநிலத்தின் கோலாசிப் மாவட்டத்திலுள்ள ஒரு கணக்கெடுப்பில் உள்ள ஊராகும். அய்சால் நகரில் இருந்து 117 கிலோமீட்டர் தொலைவிலுள்ள இந்நகரம் மிசோரம் மாநிலத்தின் ஒரு முக்கியமான தொடருந்து முனையமாகவும் திகழ்கிறது.\n\nSection::::மக்கள் தொகையியல்.\nஇந்திய நாட்டின் 2001 ஆம் ஆண்டு மக்கள் தொகைக் கணக்கெடுப்பின்படி பைராபி நகரின் மொத்த மக்கள் தொகை 3,304 ஆகும். இம்மக்கள் தொகையில் 53% பேர் ஆண்கள் மற்றும் 47% பேர் பெண்கள் ஆவர். பைராபி நகரின் கல்வியறிவு சதவீதம் 69% ஆகும். இது நாட்டின் தேசிய கல்வியறிவு சதவீதமான 59.5% என்பதைவிட அதிகமாகும். கல்வியறிவு பெற்ற மக்களில் ஆண்கள் 54% எண்ணிக்கையும் பெண்கள் 46% எண்ணிக்கையிலும் காணப்பட்டனர். மக்கள் தொகையில் 19% பேர் ஆறு வயதிற்கு உட்பட்டவர்களாக இருந்தனர்.\n\nSection::::தொடருந்துப் போக்குவரத்து.\nமிசோரம் மாநிலத்தின் ஒரு முக்கியமான தொடருந்து முனையமாகத் திகழும் பைராபி நகரம் அகன்ற வழிப்பாதை போக்குவரத்துடன் இணைக்கப்பட்டுள்ளது. கடாக்கால் – பைராபி குறுகிய வழிப்பாதையும் தேசிய அகன்றவழிப் பாதையாக்கும் திட்டத்தின் கீழ் அகலப் பாதையாக மாற்றப்பட்டது. விரைவுப் பாதையான இத்திட்டம் 2016 ஆம் ஆண்டு மார்ச்சு மாதம் 21 ஆம் நாள் நிறைவடைந்தது. சாய்ராங் நகரம் வரை நீட்டிக்கப்படவுள்ள இத்திட்டம் கோலாசிப் மாவட்டத்திற்குள் 40 கிலோமீட்டர் தொலைவும் அய்சால் மாவட்டத்திற்குள் 11 கிலோமீட்டர் தொலைவும் செல்கிறது.\n\nSection::::பொருளாதாரம்.\nவிவசாயத்திற்கு அடுத்ததாக பைராபி நகரில் பின்வரும் தொழில்களில் மக்கள் பெரும்பாலும் ஈடுபட்டுள்ளனர்.\n\n\n\n\n\n\n"}
{"id": "302618", "url": "https://ta.wikipedia.org/wiki?curid=302618", "title": "தேசிய வரலாற்று அடையாளம்", "text": "தேசிய வரலாற்று அடையாளம்\n\nதேசிய வரலாற்று அடையாளம் (\"National Historic Landmark\", NHL) தேசிய முக்கியத்துவம் வாய்ந்த கட்டிடம், களம், கட்டமைப்பு, பொருள் அல்லது மாவட்டம் ஆகும். இவற்றை ஐக்கிய அமெரிக்காவின் கூட்டரசு அடையாளப்படுத்துகின்றது. மிகவும் வரலாற்றுச் சிறப்பு மிக்க இடங்களையே தேசிய வரலாற்று அடையாளமாக ஏற்கின்றது. தேசிய வரலாற்று இடங்கள் பதிகையில் இடம்பெற்றுள்ள 80,000க்கும் கூடுதலான இடங்களில் 2,430 மட்டுமே தேசிய வரலாற்று அடையாளமாக ஏற்கப்பட்டுள்ளன.\n\nதேசிய வரலாற்று அடையாள மாவட்டம் (\"National Historic Landmark District\", NHLD) தேசிய வரலாற்று அடையாளமாக ஏற்கப்பட்டுள்ள ஒர் வரலாற்று மாவட்டமாகும். இதில் கட்டிடங்கள், கட்டமைப்புக்கள், களங்கள், பொருட்கள் போன்ற பங்களிக்கும் சொத்துக்களைத் தவிர பங்களிக்காத சொத்துக்களும் இருக்கலாம். \nSection::::வரலாறு.\nஅக்டோபர் 9, 1960இல் உள்துறை அமைச்சர் பிரெட் ஆண்ட்ரூ சீட்டன் 92 சொத்துக்களை தேசிய வரலாற்று அடையாளங்களாக அறிவித்தார். இவற்றில் முதலாவதாக அயோவாவின் சியோக்சு நகரத்திலுள்ள செர்ஜண்ட் பிளாய்டு கல்லறையும் நினைவகமும் அந்தாண்டு 30, சூனில் நியமிக்கப்பட்டது; ஆனால் பல காரணங்களுக்காக அலுவல்முறையான அறிவிப்பு தள்ளிப்போயிற்று. \n\nஐக்கிய அமெரிக்கக் கூட்டரசின் உள்துறை தேசிய வரலாற்று அடையாளமாக அறிவிப்பதற்கான அடிப்படைகளாக இவற்றை பட்டியலிட்டுள்ளது:\n\n"}
{"id": "302625", "url": "https://ta.wikipedia.org/wiki?curid=302625", "title": "லிச்சாவி", "text": "லிச்சாவி\n\nலிச்சாவி (\"Licchavi\") (\"Lichchhavi\", \"Lichavi\") நேபாளாத்தில் கி பி 400 முதல் 750 வரை காத்மாண்டு சமவெளியில் லிச்சாவி எனும் அரச மரபினரால் ஆளப்பட்டது. இவர்கள் ஆண்ட பகுதிக்கு லிச்சாவி நாடு என்பர். கௌதம புத்தர் காலத்திய லிச்சாவிகளின் மகாஜனபத குடியரசு நாட்டிற்கும், நேபாளத்தை ஆண்ட இந்த லிச்சாவி அரச குலத்தினருக்கும் உள்ள தொடர்பு அறியப்படவில்லை.\nலிச்சாவியர்கள் தங்களது கல்வெட்டு குறிப்புகளை சமஸ்கிருத மொழியில் எழுதி வைத்திருந்தனர்.\nலிச்சாவி எனும் சொல்லிற்கு சமஸ்கிருத மொழியில் நட்சத்திரம் எனப் பொருள். \n\nமுதலில் காத்மாண்டு நகர சதுக்கத்தில், கி பி மூன்றாம் நூற்றாண்டின் பிற்பகுதியில், கோயில்களை எழுப்பியவர் முதலாம் மானதேவன் எனும் லிச்சாவி குல மன்னர் ஆவார்.\n\nSection::::லிச்சாவிகளும் குப்தர்களும்.\nமகத நாட்டின் குப்தப் பேரரசர் முதலாம் சந்திரகுப்தர், லிச்சாவிகளின் இளவரசி குமாரதேவியை மணந்தவர். \n\nசமுத்திரகுப்தர் வெளியிட்ட தங்க நாணயத்தில் ஒரு பக்கத்தில் இலக்குமியின் உருவமும், மறுபுறத்தில் முதலாம் சந்திரகுப்தர்-குமாரதேவியின் உருவமும் பதியப்பட்டிருக்கும். பேரரசர் அசோகர் நிறுவிய அலகாபாத் தூண்களில், சமுத்திரகுப்தர் தன்னை லிச்சாவிகளின் பேரன் எனக் குறித்துள்ளார்.\n\nSection::::பதிவுகள்.\nநேபாள-இந்திய எல்லையில் பிகார் மாநிலத்தின் வடக்கு பகுதியில் இருந்த லிச்சாவி இனக் குழுவினர், தங்கள் ஆட்சி அதிகாரத்தை இழந்த நிலையில், நேபாள நாட்டில் ஆட்சி செய்து கொண்டிருந்த கிராதர்களை வென்று தங்கள் ஆட்சியை நிறுவினர்.\n\nபௌத்த சமய நூல்களில், குறிப்பாக லிச்சாவி சுத்தத்தில் லிச்சாவிய இனக் குழுவினரை பல முறை குறித்துள்ளது. \n\nஅன்மையில் கிடைத்த கல்வெட்டுக் குறிப்புகளின் படி லிச்சாவி மன்னன் முதலாம் மானதேவன் நிறுவிய லிச்சாவி நாட்டை கி பி 464 முதல் மூன்று லிச்சாவி அரச குலத்தவர்கள் ஆண்டதாக தெரிகிறது.\n\nSection::::ஆட்சியாளர்கள்.\nநேபாள லிச்சாவி நாட்டை கி பி 185 முதல் 877 முடிய ஆண்ட லிச்சாவி குல மன்னர்களின் தேரயமான பட்டியல்; \n\n\n\n"}
{"id": "302634", "url": "https://ta.wikipedia.org/wiki?curid=302634", "title": "சாய்ராங்", "text": "சாய்ராங்\n\nசாய்ராங் \"(Sairang)\" என்பது இந்தியாவின் மிசோரம் மாநிலத்தின் அய்சால் மாவட்டத்திலுள்ள ஒரு கணக்கெடுப்பில் உள்ள ஊராகும். \n\nSection::::புவியியல் அமைப்பு.\n23.8°வடக்கு மற்றும் 92.67°கிழக்கு என்ற அடையாள ஆள்கூறுகளில் சாய்ராங் நகரம் பரவியுள்ளது. மேலும் கடல் மட்டத்தில் இருந்து சராசரியாக 210 மீட்டர்கள் உயரத்தில் இந்நகரம் உள்ளது.\n\nSection::::மக்கள் தொகையியல்.\nஇந்திய நாட்டின் 2001 ஆம் ஆண்டு மக்கள் தொகைக் கணக்கெடுப்பின்படி சாய்ராங் நகரின் மொத்த மக்கள் தொகை 5,036 ஆகும். இம்மக்கள் தொகையில் 56% பேர் ஆண்கள் மற்றும் 44% பேர் பெண்கள் ஆவர். சாய்ராங் நகரின் கல்வியறிவு சதவீதம் 82% ஆகும். இது நாட்டின் தேசிய கல்வியறிவு சதவீதமான 59.5% என்பதைவிட அதிகமாகும். கல்வியறிவு பெற்ற மக்களில் ஆண்கள் 85% எண்னிக்கையும் பெண்கள் 77% எண்ணிக்கையிலும் காணப்பட்டனர். மக்கள் தொகையில் 15% பேர் ஆறு வயதிற்கு உட்பட்டவர்களாக இருந்தனர்.\n\nSection::::தொடருந்துப் போக்குவரத்து.\nமிசோரம் மாநிலத்தின் ஒரு முக்கியமான தொடருந்து முனையமாகத் திகழும் பைராபி நகரம் இந்நகருக்கு அருகாமையில் உள்ளது. பைராபி நகரம் அகன்ற வழிப்பாதை போக்குவரத்துடன் இணைக்கப்பட்டுள்ள ஒரு நகரமாகும். பைராபியில் இருந்து சாய்ராங் வரையிலான இருப்புப் பாதை திட்டம் தற்பொழுது அமைக்கப்பட்டு வருகிறது. 2019 ஆம் ஆண்டில் இத்திட்டம் நிறைவடையும் என எதிர்பார்க்கப்படுகிறது. அசாம் மாநிலத்தில் இருந்து வரும் தேசிய நெடுஞ்சாலை 54 சாய்ராங் நகரை பல முக்கிய நகரங்களுடன் இணைக்கிறது.\n"}
{"id": "302638", "url": "https://ta.wikipedia.org/wiki?curid=302638", "title": "ஸஹீஹ் முஸ்லிம் (நூல்)", "text": "ஸஹீஹ் முஸ்லிம் (நூல்)\n\nஸஹீஹ் முஸ்லிம்(\"Sahih Muslim\",) என்பது முகம்மது நபியின் பொன்மொழிகள் அடங்கிய தொகுப்பு நூலாகும். நபிகளாரின் முக்கியமான ஆறு ஸிஹாஹ் ஸித்தா ஹதீஸ் தொகுப்பு நூல்களில் ஸஹீஹ் முஸ்லிம் ஹதீஸ் தொகுப்பும் ஒன்றாகும். . இதனை தொகுத்து எழுதியவர் இந்நூலின் அரபி மூலத்தின் ஆசிரியர் முஸ்லிம் இப்னு ஹஜ்ஜாஜ் ஆவார். அவரது பெயராலேயே இந்நூல் ஸஹீஹ் முஸ்லிம் என்று அழைக்கப் படுகிறது. இந்நூலில் முகமது நபிகள் கூறிய ஹதீஸ்கள் இடம்பெற்றுள்ளன.\n. இந்நூல் ஹதீஸ் தொகுப்புகளில் ஸஹீஹ் புகாரி நூலுக்கு அடுத்து இரண்டாவது மிக உண்மையான ஹதீஸ்கள் சேகரிப்பாக உள்ளது.\n\nSection::::தொகுக்கப்பட்ட வரலாறு.\nஸஹீஹ் முஸ்லீம் தொகுப்பாளர் முஸ்லிம் இப்னு ஹஜ்ஜாஜ், இ.நா 204 ( கி.பி. 817)ல் பாரசீக குடும்பத்தில் (இன்றைய இரான் ல்) நிசாப்பூரில் பிறந்தார்.தன்னுடைய பிறந்த நகரான நிசாப்பூரிலேயே இ.நா 261 ( கி.பி. 874 )ல் இறந்தார்.அவர் ஹதீஸ்கள் சேகரிக்க தற்போதைய ஈராக் , சிரியா மற்றும் எகிப்து உட்பட அரேபிய தீபகற்பத்தில் உள்ள பகுதிகளுக்கு பல தடவை பயணம் செய்தார்.அவர் தனது சேகரிப்பில் மொத்தமுள்ள 300,000 ஹதீஸ்களில் ஸஹீஹ் முஸ்லீம் நூலில் சேர்ப்பதற்காக கடுமையான ஏற்று அளவுகோல் அறிக்கை சோதித்தல் அடிப்படையில் தனது சேகரிப்பில் சுமார் 4,000 ஹதீஸ்களை மட்டும் சேர்த்தார்.எனவேதான் இது மிகவும் நம்ப தகுந்த ஹதீஸ் நூலாக உள்ளது.\nSection::::இசுலாமிய அறிஞர்களின் பார்வை.\nபல முஸ்லிம்கள் , ஆறு முக்கிய ஹதீஸ்கள் தொகுப்புகளான ஸிஹாஹ் ஸித்தாவில் ஸஹீஹ் முஸ்லீமை இரண்டாவது மிகவும் நம்பகமான ஹதீஸ் தொகுப்பாக கருதுகின்றனர்.\n\nSection::::வெளி இணைப்புகள்.\nஸஹீஹ் முஸ்லிம் ஹதீஸ் தமிழ் இணையத்தளம்\n"}
{"id": "302639", "url": "https://ta.wikipedia.org/wiki?curid=302639", "title": "வடக்கு கௌன்புய்", "text": "வடக்கு கௌன்புய்\n\nவடக்கு கௌன்புய் \"(North Kawnpui)\" என்பது இந்தியாவின் மிசோரம் மாநிலத்தின் கோலாசிப் மாவட்டத்திலுள்ள ஒரு கணக்கெடுப்பில் உள்ள ஊராகும்.\n\nSection::::புவியியல் அமைப்பு.\n24.0513400° வடக்கு , 92.6721900° கிழக்கு என்ற அடையாள ஆள்கூறுகளில் வடக்கு கௌன்புய் நகரம் பரவியுள்ளது. \n\nSection::::மக்கள் தொகையியல்.\nஇந்திய நாட்டின் 2001 ஆம் ஆண்டு மக்கள் தொகைக் கணக்கெடுப்பின்படி பைராபி நகரின் மொத்த மக்கள் தொகை 6,328 ஆகும். இம்மக்கள் தொகையில் 50% பேர் ஆண்கள் மற்றும் 50% பேர் பெண்கள் ஆவர். பைராபி நகரின் கல்வியறிவு சதவீதம் 83% ஆகும். இது நாட்டின் தேசிய கல்வியறிவு சதவீதமான 59.5% என்பதைவிட அதிகமாகும். கல்வியறிவு பெற்ற மக்களில் ஆண்கள் 84% எண்ணிக்கையும் பெண்கள் 82% எண்ணிக்கையிலும் காணப்பட்டனர். மக்கள் தொகையில் 15% பேர் ஆறு வயதிற்கு உட்பட்டவர்களாக இருந்தனர்.\n"}
{"id": "302640", "url": "https://ta.wikipedia.org/wiki?curid=302640", "title": "முஸ்லிம் இப்னு ஹஜ்ஜாஜ்", "text": "முஸ்லிம் இப்னு ஹஜ்ஜாஜ்\n\nமுஸ்லிம் இப்னு ஹஜ்ஜாஜ் (\"Muslim ibn al-Hajjaj\" ) பொதுவாக 'இமாம் முஸ்லீம்' என அழைக்கப்படுகிறார். இவர் ஒரு இரானிய பாரசீக இஸ்லாமிய அறிஞர் ஆவார். இவர் குறிப்பாக ஒரு முஹதீத் (ஹதீஸ் கலை அறிஞர்) என்று அழைக்கப்படுகிறார். ஹதீஸ்களின் ஆறு முக்கிய தொகுப்புகளான ஸிஹாஹ் ஸித்தாவில் இவர் தொகுத்த ஸஹீஹ் முஸ்லிம் 'இரண்டாவது மிகவும் நம்பகமான ஹதீஸ் தொகுப்பாகக்' கருதப்படுகிறது.\n\nSection::::பிறப்பு.\nமுஸ்லிம் இப்னு ஹஜ்ஜாஜ் இசுலாமிய நாட்காட்டி (ஹிஜ்ரி) 204இல் (கி.பி. 817இல்) ஒரு பாரசீகக் குடும்பத்தில், (இன்றைய இரான் நாட்டில்) உள்ள நிசாப்பூரில் பிறந்தார்.\nவரலாற்றாசிரியர்கள் இடையே அவருடைய பிறந்த தேதி குறித்து கருத்துவேறுபாடுகள் உள்ளன.\n\nSection::::ஹதீஸ் தொகுப்பு.\nஹதீஸ்களைச் சேகரிக்க முஸ்லிம் இப்னு ஹஜ்ஜாஜ் தற்போதைய ஈராக், சிரியா மற்றும் எகிப்து உட்பட அரேபிய தீபகற்பத்தில் உள்ள பல பகுதிகளுக்கு பல முறை பயணம் செய்தார். அவர் தனது சேகரிப்பில் மொத்தமிருந்த 3,00,000 ஹதீஸ்களில் 'ஸஹீஹ் முஸ்லீம்' நூலில் சேர்ப்பதற்காக, கடுமையான வரையறை அளவுகோல்களின் அடிப்படையில் ஆய்ந்து பிரித்து தேர்வு செய்து தனது சேகரிப்பில் சுமார் 4,000 ஹதீஸ்களை மட்டுமே சேர்த்தார்..\nஇந்த ஹதீஸ் தொகுப்பு பணியில் அவருடைய மாணவர்களான இமாம் திர்மிதி, இபின் அபி ஹத்தீம் அல்-ராஸி மற்றும் இப்னு குஜைமா ஆகியோரும் ஈடுபட்டனர்.\n\nSection::::இறப்பு.\nமுஸ்லிம் இப்னு ஹஜ்ஜாஜ் 55ஆம் வயதில் தன்னுடைய பிறந்த நகரான நிசாப்பூரிலேயே 25ஆம் தேதி ரஜப் மாதம் இசுலாமிய நாட்காட்டி (ஹிஜ்ரி) 261இல் (கி.பி. 874இல்) இறந்தார்.\n"}
{"id": "302645", "url": "https://ta.wikipedia.org/wiki?curid=302645", "title": "கமலா மார்க்கண்டேய", "text": "கமலா மார்க்கண்டேய\n\nகமலா மார்க்கண்டேய (1924—மே 16, 2004) என்பவர் இந்தியாவைச் சேர்ந்த ஆங்கில எழுத்தாளரும் புதின ஆசிரியரும் ஆவார். மைசூரில் பிறந்த கமலா மார்க்கண்டேய சென்னைப் பல்கலைக் கழகத்தில் வரலாறு படித்தார். பத்திரிகையாளராகப் பணி புரியும் போதே சிறுகதைகள் எழுதினார். 1948இல் இங்கிலாந்துக்குச் சென்றார். அங்கு பெர்ட்ரான்ட் டெய்லர் என்னும் ஆங்கிலேயரைத் திருமணம் செய்து கொண்டார்.\nஇவருடைய முதல் புதினம் \"நெக்டர் இன் எ சீவ்\" 1954 இல் வெளிவந்தது. புலம்பெயர்ந்து வந்த இந்தியர்களின் அடையாளங்கள் தொடர்பான சிக்கல்கள் பற்றியும் கீழை நாடுகள் மற்றும் மேலை நாடுகள் இடையே நிலவும் விழுமியங்களின் வேறுபாடுகள் பற்றியும் இவருடைய புதினங்கள் விவரிக்கின்றன. கமலா மார்க்கண்டேய பத்துக்கும் மேல் புதினங்களை எழுதினார். இவருடைய புதினங்களை ஆய்வு செய்து சிலர் முனைவர் பட்டங்கள் பெற்றனர். இவர் தமது 80 ஆம் அகவையில் இலண்டனில் காலமானார்.\n"}
{"id": "302657", "url": "https://ta.wikipedia.org/wiki?curid=302657", "title": "டேனியல் போவே", "text": "டேனியல் போவே\n\nடேனியல் போவே (\"Daniel Bovet\", 23 மார்ச் 1907 - 8 ஏப்ரல் 1992) என்பவர் 1957ஆம் ஆண்டு மருத்துவத்திற்கான நோபல் பரிசைப் பெற்றவர். நரம்புக்கடத்திகளின் நடவடிக்கைகளை தடுக்க மருந்துகள் கண்டுபிடித்தமைக்காக இவர் இப்பரிசைப் பெற்றார். மருந்தாக்கவியல் துறையைச் சேர்ந்தவர். இவர் சுவிட்சர்லாந்தில் பிறந்து இத்தாலிக்கு குடிபெயர்ந்தார்.\nஇவர் 1927ஆம் ஆண்டு ஜெனீவா பல்கலைக்கழகத்தில் பட்டம் பெற்றார். பின் 1929ஆம் ஆண்டு முனைவர் பட்டம் பெற்றார்.\n\n1965ல் புகைபிடிப்போரின் அறிவுத்திறன் வளர்கிறது என்ற ஆய்வை தனது ஆய்வுக் குழு மூலம் முன்வைத்தார். 1929 முதல் 1947 வரை பாரிஸில் உள்ள பாஸ்டியர் நிருவனத்தில் பணியாற்றினார். 1947 முதல் ரோமின் தேசிய சுகாதார நிருவனத்தில் பணியாற்றினார். 1964இல், சசாரி பல்கலைக்கழகத்தின் பேராசிரியர் ஆனார்.1969 முதல் 1971 வரை ரோமின் தேசிய ஆராய்ச்சிக் கவுன்சிலிலும் பின் 1982 வரை ரோமின் சாபியென்ஸா பல்கலைக்கழகத்திலும் பணியாற்றி ஓய்வு பெற்றார்.\n"}
{"id": "302660", "url": "https://ta.wikipedia.org/wiki?curid=302660", "title": "ஜூல்ஸ் போர்டெட்", "text": "ஜூல்ஸ் போர்டெட்\n\nஜூல்ஸ் போர்டெட் என்றறியப்படும் ஜூல் ஜோண் பாப்டீஸ் வென்சோண் போர்டே (Jules Jean Baptiste Vincent Bordet 13 சூன் 1870 – 6 ஏப்ரல் 1961) என்பவர் பெல்ஜியம் நாட்டைச் சேர்ந்த நோயெதிர்ப்பியல் மற்றும் நுண்ணுயிரியலாளர் ஆவார். இவரது பெயர் பாக்டீரியா பேரினம் போர்டெடெல்லாவிற்கு சூட்டப்பட்டுள்ளது. நோயெதிர்ப்பியலில் இவரது கண்டுபிடிப்புகளுக்காக இவர் 1919 ஆம் ஆண்டின் மருத்துவத்திற்கான நோபல் பரிசை வென்றார்.\n"}
{"id": "302662", "url": "https://ta.wikipedia.org/wiki?curid=302662", "title": "ஹெர்மன் முல்லர்", "text": "ஹெர்மன் முல்லர்\n\nஹெர்மன் ஜோசப் முல்லர் (21 டிசம்பர் 1890 முதல் 5 ஏப்ரல் 1967 வரை) அமெரிக்கவைச் சேர்ந்த மருத்துவவியலாளர் ஆவார். இவர் 1946இல் பிறழ்வுகளை எக்ஸ் கதிர்கள் மூலம் உண்டாக்க முடியும் என்ற கண்டுபிடிப்பிற்காக நோபல் பரிசு பெற்றார்.\n"}
{"id": "302674", "url": "https://ta.wikipedia.org/wiki?curid=302674", "title": "இருமக்னீசியம் பாசுபேட்டு", "text": "இருமக்னீசியம் பாசுபேட்டு\n\nஇருமக்னீசியம் பாசுபேட்டு \"(Dimagnesium phosphate)\" என்பது MgHPO4 என்ற மூலக்கூற்று வாய்ப்பாடு கொண்ட, பாசுபாரிக் அமிலத்தினுடைய மக்னீசியம் அமில உப்பு வகையைச் சேர்ந்த ஒரு சேர்மமாகும். மக்னீசியம் ஆக்சைடும் பாசுபாரிக் அமிலமும் விகிதவியல் அளவுகளில் சேர்ந்து இச்சேர்மம் உருவாகிறது. \n\nMgO + HPO → MgHPO + HO.\n\nஉணவுக் கூட்டுப் பொருள்களுக்கான ஐரோப்பிய ஒன்றிய எண் இ343 (E343) வழங்கப்பட்டுள்ள சேர்மங்களில் இருமக்னீசியம் பாசுபேட்டும் ஒன்றாகும்.\n\n"}
{"id": "302676", "url": "https://ta.wikipedia.org/wiki?curid=302676", "title": "ஒருசோடியம் சிட்ரேட்டு", "text": "ஒருசோடியம் சிட்ரேட்டு\n\nஒருசோடியம் சிட்ரேட்டு \"(Monosodium citrate)\" என்பது NaCHO என்ற மூலக்கூற்று வாய்ப்பாடு கொண்ட, சிட்ரிக் அமிலத்தினுடைய அமில உப்பு வகையைச் சேர்ந்த ஒரு சேர்மமாகும். மிகச்சரியாகச் சொல்வதென்றால் இதை சோடியம் ஈரைதரசன் சிட்ரேட்டு என்று கூறலாம். இரு சோடியம் சிட்ரேட்டு மற்றும் முச்சோடியம் சிட்ரேட்டு போன்ற சேர்மங்களும் அறியப்படுகின்றன. நீர்த்த சோடியம் பை கார்பனேட்டு கரைசலை பகுதி நடுநிலையாக்கல் மூலம் அல்லது சிட்ரிக் அமிலத்துடன் கார்பனேட்டைச் சேர்ப்பதன் மூலம் ஒருசோடியம் சிட்ரேட்டைத் தயாரிக்கலாம்.\n\nNaHCO + CHO → NaCHO + CO + HO\n\nஒரு சோடியம் சிட்ரேட்டு நீரில் நன்கு கரையக் கூடியதாகவும் எத்தனாலில் கரையாத சேர்மமாகவும் விளங்குகிறது. தானம் செய்யப்பட்ட இரத்தம் திரிதலை தடுக்கும் எதிர்ப்பொருளாக இச்சேர்மம் பயன்படுகிறது . \n"}
{"id": "302677", "url": "https://ta.wikipedia.org/wiki?curid=302677", "title": "பாபிகொண்டா வனவிலங்குச் சரணாலயம்", "text": "பாபிகொண்டா வனவிலங்குச் சரணாலயம்\n\nபாபிகொண்டா வனவிலங்குச் சரணாலயம் \"(Papikonda National Park)\" இந்தியாவின் ஆந்திரப்பிரதேச மாநிலத்தில் உள்ள கிழக்கு கோதாவரி மற்றும் மேற்கு கோதாவரி மாவட்டங்களிலும், தெலுங்கானா மாநிலத்தின் கம்மம் மாவட்டத்திலும் 1,012.86 கிலோமீட்டர் 2 பரப்பளவில் அமைந்துள்ளது. \nஇச்சரணாலயத்தில் புலிகள், சிறுத்தைகள், சம்பார் மற்றும் புள்ளி மான் மற்றும் காட்டெருமை போன்ற வனவிலங்கு பாலூட்டிகள் வசிக்கின்றன. 1980 களில் இங்கு நீர்காட்டெருமை காணப்பட்டதாக இங்குள்ள குடியிருப்பு வாசிகள் தெரிவிக்கின்றனர். ஆனால் தற்பொழுது இவ்வின எருமைகள் எதுவும் இங்கு இருப்பதாக அறியப்படவில்லை\n"}
{"id": "302680", "url": "https://ta.wikipedia.org/wiki?curid=302680", "title": "வளையபெண்டீன்", "text": "வளையபெண்டீன்\n\nவளையபெண்டீன் \"(Cyclopentene)\" என்பது CH என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். வளைய ஆல்க்கீன்களில் ஒன்றான இச்சேர்மம் ஒரு நிறமற்ற திரவமாகவும் பெட்ரோலின் நெடி உடையதாகவும் இருக்கிறது.\n\nதொழிற்சாலைகளில் வளையபெண்டீன் பெருமளவில் தயாரிக்கப்படுகிறது. பல்வேறு வேதியியல் தொகுப்பு முறைகளில் பயன்படுத்தப்படும் இச்சேர்மம் நெகிழிகள் தயாரிப்பில் ஒற்றைப்படியாகப் பயன்படுத்தப்படுகிறது.\nவினைல்வளையபுரொபேன் – வளையபெண்டீன் மறுசீராக்கல் வினையின் மூலமாகவும் இதனைத் தயாரிக்கலாம். \n"}
{"id": "302681", "url": "https://ta.wikipedia.org/wiki?curid=302681", "title": "மல்லர் வம்சம்", "text": "மல்லர் வம்சம்\n\nமல்லர் வம்சம் (Malla Dynasty) இமயமலையின் அடிவாரத்தில் அமைந்த நேபாள நாட்டின் காத்மாண்டு சமவெளிப் பகுதிகளை கிபி 1201 முதல் 1769 முடிய ஆட்சி செய்த அரச வம்சமாகும். இவர்களை நேவார் மக்கள் (நேபாள நாட்டவர்) என்றும் அழைப்பர். மல்லர்கள் இந்து சமயத்தைச் சார்ந்தவர்கள்\n\nநேபாள நாட்டு மல்லர்கள் தங்களை மகாஜனபதங்களில் ஒன்றான மல்லர்களின் வழி வந்த சத்திரிய குலத்தவர் என்றும் கூறிக்கொள்கிறார்கள். \"மல்லர்\" என்பதற்கு சமஸ்கிருத மொழியில் மற்போர் செய்பவர்கள் எனப் பொருளாகும். காத்மாண்டு சமவெளியில் மல்ல வம்சத்தவர்கள் காத்மாண்டு, லலித்பூர் மற்றும் பக்தபூர் நகரங்களை தலைநகராகக் கொண்டு அரசாண்டனர்.\n\nமல்லர் மன்னர்களின் ஆட்சிக் காலத்தில் நேபாள நாட்டில், குறிப்பாக காத்மாண்டு சமவெளியில் கட்டிடக் கலை செழித்தோங்கியது.\n\nSection::::வீழ்ச்சி.\nஷா வம்ச மன்னர் \"பிரிதிவி நாராயணன் ஷா\" என்பவர், காத்மாண்டு மல்லர்களின் இறுதி மன்னரான ஜெயப்பிரகாஷ் மல்லாயும், மற்ற மல்ல மன்னர்களையும், கி பி 1768- 1769-இல் காட்மாண்டுப் போர், கீர்த்திப்பூர் போர் மற்றும் பக்தபூர் போர்களில் வென்று காத்மாண்டு சமவெளியை கைப்பற்றி ஒன்றிணைந்த நேபாள இராச்சியத்தை நிறுவினார்.\n\nமல்லர்கள் வீழ்ச்சி அடைந்த போது, எஞ்சியவர்கள் நேபாளத்தின் பல பகுதிகளில் சென்று குடியேறி வாழ்ந்தனர்.\n\nSection::::மல்லர்களின் கட்டிடக் கலை.\nமல்லர்களின் ஆளுகைக்குட்பட்ட காத்மாண்டு, லலித்பூர், பக்தப்பூர் போன்ற நகரங்களில் காத்மாண்டு நகர சதுக்கம், பக்தபூர் நகர சதுக்கம், பாதன் நகர சதுக்கம் போன்ற அரண்மனை சதுக்ககங்கள் கட்டப்பட்டது. இச்சதுக்கத்தில் பெரிய அளவிலான வணிக மையங்களுடன் கூடிய பௌத்தக் கட்டிடிடக்கலை வடிவில் மரச்சிற்பங்களுடன் கூடிய அழகிய கோயில்களும், விகாரைகளும் எழுப்பப்பட்டது. \n\nமல்லர் மன்னர்கள் காத்மாண்டு சமவெளியில் பசுபதிநாத் கோவில், சங்கு நாராயணன் கோயில் மற்றும் சுயம்புநாதர் கோயில்கள் எழுப்பினர்.\n\nதிபெத்திய வெள்ளி நாணயங்களுக்கு பதிலாக 17-ஆம் நூற்றாண்டின் நடுப் பகுதியில் செப்பு நாணயங்களை மல்ல மன்னர்கள் புழக்கத்திற்கு வெளியிட்டனர். 1641 முதல் 1674 முடிய காத்மாண்டு சமவெளியை ஆண்ட பிரதாப மல்ல அரசன் அனுமந்துகோ எனும் புதிய அரண்மனை மற்றும் தங்கள் காவல் தெய்வமான துளஜா அம்மனுக்கு கோயிலை கட்டினார். பதான் நகரத்தில் உயரமான பதான் நகரச் சதுக்கத்தைக் கட்டித் தேர்த் திருவிழாக்களை நடத்தினர்.\nமல்ல அரசர்கள் தங்களை விஷ்ணுவின் அம்சமானவர்கள் என்றும்; தெய்வீக அம்சம் பொருந்திய வாழும் ஒரு சிறுமியை தேர்ந்தெடுத்து, குமரி எனப் பெயரிட்டு, தனிக் கோயிலை கட்டி அதில் குடி வைத்த்து தொழுதனர். ஆண்டு விழாவின் போது அந்த தெய்வீகச் சிறுமியிடம் மன்னரும், மன்னர் குடும்பத்தவர்களும், பொது மக்களும் வாழ்த்துப் பெற்றனர்.\n\nSection::::மல்ல வம்சத்து ஆட்சியாளர்கள்.\nநேபாள நாட்டின் காத்மாண்டு சமவெளி பகுதிகளை கி பி 1201 முதல் 1769 முடிய ஆட்சி செய்த மல்ல வம்சத்து மன்னர்கள்;\n\n\n\n\n"}
{"id": "302684", "url": "https://ta.wikipedia.org/wiki?curid=302684", "title": "தியோ நதி", "text": "தியோ நதி\n\nதியோ நதி \"(Deo River)\" என்பது இந்தியாவின் சார்க்கண்ட் மாநிலத்தில் உள்ள மேற்கு சிங்பூம் மாவட்டம் வழியாகப் பாய்கின்ற ஒரு நதியாகும். காம்காரியா பீடபூமியின் மேற்கு திசையில் உற்பத்தியாகும் இந்நதி 56 கிலோமீட்டர் தொலைவிற்குப் பாய்ந்து பின்னர் தெற்கு கரோ ஆற்றில் கலக்கிறது. சந்தாரா காட்டுப் பகுதியிலிருக்கும் ஒரு மிதமான அளவுள்ள புயில்கரா மலையோடையிலிருந்து தியோநதி தண்ணீரைப் பெறுகிறது .\n"}
{"id": "302688", "url": "https://ta.wikipedia.org/wiki?curid=302688", "title": "பாசுடன் காமன்", "text": "பாசுடன் காமன்\n\nபாசுடன் காமன் அல்லது பாசுடன் பொதுவம் (\"Boston Common\") பரவலாக தி காமன் மாசச்சூசெட்சு மாநிலத்தின் பாஸ்டன் நகர மையத்தில் உள்ள பொதுப் பூங்கா ஆகும். 1634இலிருந்து உள்ள இந்தப் பூங்காவே ஐக்கிய அமெரிக்காவிலுள்ள மிகப் பழமையானப் பூங்காவாகும். பரப்பளவில் அமைந்துள்ள இப்பூங்காவைச் சுற்றிலும் டிரெமண்ட் சாலை, பார்க் சாலை, பீக்கன் சாலை, சார்லசு சாலை, பாய்ல்சுடன் சாலை ஆகியன உள்ளன. பாசுடன் தீபகற்பத்தின் \"கழுத்துப்\" பகுதியில் மாலை போன்று அமைக்கப்பட்டுள்ள \"மரகத கழுத்தணி\" பூங்காக்களின் அங்கமாக இது உள்ளது. பாசுடன் வரும் பயணிகளுக்கான தகவல் மையம் பூங்காவின் டிரெமண்ட்சாலை பக்கத்தில் அமைந்துள்ளது.\n\n"}
{"id": "302717", "url": "https://ta.wikipedia.org/wiki?curid=302717", "title": "குளோரனிலிக் அமிலம்", "text": "குளோரனிலிக் அமிலம்\n\nகுளோரனிலிக் அமிலம் \"(Chloranilic acid)\" என்பது CHClO என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். ஆரஞ்சு அல்லது சிவப்பு நிறத்தில் படிகங்களாக அல்லது தூளாக இச்சேர்மம் காணப்படுகிறது.\n"}
{"id": "302732", "url": "https://ta.wikipedia.org/wiki?curid=302732", "title": "திர்மிதி (நூல்)", "text": "திர்மிதி (நூல்)\n\nSection::::தொகுக்கப்பட்ட வரலாறு.\nஇமாம் திர்மிதி அவர்கள் ஹிஜ்ரி 250 இ.நா (கி.பி. 864) ல் ஹதீஸ் தொகுப்பு பணியை ஆரம்பித்து ஹிஜ்ரி 270 இ.நா (கி.பி. 884 ,ஜூன் 9) ல் தொகுத்து முடித்தார்கள்.\n\nஇமாம் திர்மிதி அவர்கள் பல்கு நகரில் பலகாலம் பல கலைகள் கற்றுத் தேர்ந்த பின்னர் பல அரேபிய தேசங்களில் பல காலம் பிரயாணஞ் செய்து பலரிடம் ஹதீஸுகளைக் கேட்டறிந்து ஹதீஸுக் கலையில் தேர்ச்சியுற்றார்கள். இமாம்களான புகாரி,முஸ்லிம் இப்னு ஹஜ்ஜாஜ், அபூதாவூத், குதைபா பின் ஸஃது, முஹம்மது பின் பஷ்ஷார், அஹ்மத் பின் முஸ்னீ, ஸுப்யான் பின் வகீஃ போன்ற அறிஞர்களிடம் ஹதீஸ்கள் கேட்டறிந்தார்.\n\nஇந்நூல் 3,956 ஹதீஸ்களை கொண்டிருக்கிறது , ஐம்பது அத்தியாயங்களாக பிரிக்கப்பட்டுள்ளது.இது சுனன் ஹதீஸ் நூல் என வகைப்படுத்தப்பட்டுள்ளது.\n\nSection::::தலைப்பு.\nஇமாம் திர்மிதி அவர்கள் தொகுப்பின் முழு தலைப்பு ஆகும்.தமிழில் \"ஜாமி அல் முக்தசர் மின் அசுனன் அன் ரசூலுல்லாஹ் வ மஃபிரத் அல் சஹீஹ் வ மஃலூவ்ல் வமா அலைஹில் அமல்\" என்பதாகும்.ஆனால் இது பொதுவாக திர்மிதி ஹதீஸ் நூல் என அழைக்கப் படுகிறது.\n"}
{"id": "302740", "url": "https://ta.wikipedia.org/wiki?curid=302740", "title": "தௌலதாபாத்", "text": "தௌலதாபாத்\n\nதௌலதாபாத் (Daulatabad or Devagiri) தென்னிந்தியாவின் மகாராஷ்டிர மாநிலத்தின், அவுரங்காபாத் மாவட்டத்தில் கோட்டையுடன் அமைந்த ஊராகும். தௌலதாபாத்தின் முன்னாள் பெயர் தேவகிரி ஆகும்.\n\nஅவுரங்காபாத் நகரத்திலிருந்து 16 கிலோ மீட்டர் தொலைவில் அமைந்த தேவகிரி எனும் தௌலதாபாத் நகரம் கி பி 850 முதல் 1334 முடிய யாதவப் பேரரசின் தலைநகராக விளங்கியது.\n\nமத்திய காலத்தில் இந்தியாவின் முக்கிய நகரமாக இருந்த தௌலதாபாத் நகரம் தற்போது சுருங்கி சிறு ஊராக காட்சி அளித்தாலும், மகாராஷ்டிரா மாநிலத்தின் முக்கிய சுற்றுலாத் தலமாக விளங்குகிறது.\n\nகி பி 13277-இல் முகமது பின் துக்ளக் தனது அரசின் தலைநகரத்தைத் தில்லியிலிருந்து, இந்தியாவிற்கு நடுவில் இருந்த தேவகிரிக்கு வலுக்கட்டாயமாக மாற்றினார். பின்னர் தேவகிரியிலிருந்து மீண்டும் தில்லிக்கே தனது தலைநகரை மாற்றினார்.\n\nSection::::அமைவிடம்.\nதேவகிரி எனும் தௌலதாபாத் நகரம் அவுரங்காபாத் நகரத்திலிருந்து 16 கிலோ மீட்டர் தொலைவில் எல்லோரா குகைக் கோயிலுக்கு செல்லும் வழியில் உள்ளது.\n\nSection::::வரலாறு.\nதேவகிரி நகரம் கி பி 1187-இல் ஐந்தாம் பில்லம்மா எனும் யாதவ இளவரசனால் நிறுவப்பட்டது.\nSection::::தில்லி சுல்தான் படையெடுப்பு.\nதில்லி சுல்தான் அலாவுதீன் கில்சியின் படைகள் மாலிக் கபூர் தலைமையில் கி பி 1306 மற்றும் 1307 -இல் தேவகிரி யாதவ நாட்டுடன் நடந்த போர்களில் மாலிக் கபூர் வென்றார். போர் ஒப்பந்தப்படி, தேவகிரி அரசின் கருவூலங்கள் மாலிக்கபூருக்கு திறந்து விடப்பட்டது. மேலும் ஆண்டு தோறும் தில்லி சுல்தானகத்திற்கு ஒரு பெருந்தொகை திறையாக செலுத்த வேண்டும் என்ற உடன்பாடு ஏற்பட்டது.\n\nSection::::முகலாயர் படையெடுப்பு.\nதக்காணத்தின் முகலாய ஆளுனராக இருந்த ஷாஜகான் 1632-இல் தௌலதாபாத் கோட்டையைக் கைப்பற்றி நிஜாம் ஷாகியின் இளவரசன் உசைன் ஷாவை சிறை பிடித்தார்.\n\nSection::::நினைவுச் சின்னங்கள்.\nSection::::தேவகிரி கோட்டை.\nதௌலதாபாத்தில் உள்ள கருங்கற்களால் கட்டப்பட்ட வலிமை மிக்க தேவகிரி கோட்டை 200 மீட்டர் உயரமுடையது. மூன்று அடுக்கு கொண்ட தேவகிரி கோட்டையின் வெளிச்சுவர் சுற்றளவு கொண்டது.\n\nSection::::சந்த் மினார்.\n210 அடி உயரமும் 70 அடி சுற்றளவும் கொண்ட அழகிய சந்த் மினார் மண்டபம் பாரசீகக் கட்டிட கலைநயத்தில் கட்டப்பட்டுள்ளது. தேவகிரி கோட்டைய அலாவுதீன் பாமினி சுல்தான் கைப்பற்றியதன் நினைவாக 1445-இல் இந்த மினார் கட்டப்பட்டது.\n\nSection::::மக்கள் தொகையியல்.\n2011 ஆம் ஆண்டு இந்திய மக்கள் தொகை கணக்கெடுப்பின் படி தௌலதாபாத் நகரத்தின் மொத்த மக்கள் தொகை 6,096 ஆக உள்ளது. மக்கள் தொகையில் 3,183 ஆண்களும்; 2,913பெண்களும் உள்ளனர். இக்கிராமத்தில் 1,178 வீடுகள் உள்ளது. இக்கிராமத்தின் சராசரி படிப்பறிவு 79.31 %% ஆகவும், ஆண்களின் படிப்பறிவு 87.22 %% ஆகவும், பெண்களின் படிப்பறிவு 70.83 %% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை ஆக 895 உள்ளது. பட்டியல் சமூகத்தினர் மக்கள் தொகை 792 ஆகவும்; . பட்டியல் பழங்குடி மக்களின் தொகை 52 ஆகவும் உள்ளது.\n\nSection::::போக்குவரத்து வசதிகள்.\nSection::::சாலைப் போக்குவரத்து.\nஅவுரங்காபாத் - எல்லோரா தேசிய நெடுஞ்சாலையில் 20 கிலோ மீட்டர் தொலைவில் உள்ள இவ்விடத்தை சாலை வழியாக அடையலாம்.\n\nSection::::தொடருந்து.\nபுனே - மன்மாட் நகரங்களுக்கிடையே செல்லும் தொடருந்துகள் அனைத்தும் தௌலதாபாத் தொடருந்து நிலையத்தில் நின்று செல்கிறது.\n\n\n"}
{"id": "302757", "url": "https://ta.wikipedia.org/wiki?curid=302757", "title": "இமாம் திர்மிதி", "text": "இமாம் திர்மிதி\n\nஅபூ ஈஸா முகமது அல் திர்மிதி (\"Abū ‘Īsá Muḥammad at-Tirmidhī \" ) பொதுவாக இமாம் திர்மிதி என அழைக்கப்படுகிறார்.இவர் பாரசீக இஸ்லாமிய அறிஞர் , குறிப்பாக ஒரு முஹதீத் ( ஹதீஸ் கலை அறிஞர் ) என்று அழைக்கப்படுகிறார்.. ஆறு முக்கிய ஹதீஸ்கள் தொகுப்புகளான ஸிஹாஹ் ஸித்தாவில் இவர் தொகுத்த திர்மிதி ஹதீஸ் நூல் மிகவும் நம்பகமான ஹதீஸ் தொகுப்பாக கருதப் படுகிறது..\n\nSection::::பிறப்பு.\nஇமாம் திர்மிதி, இ.நா 209 ( கி.பி. 824)ல் பாரசீக குடும்பத்தில்(இன்றைய உசுபெக்கிசுத்தான் நாட்டில்) உள்ள திர்மித் நகரில் பிறந்தார். திர்மித் என்ற நகரில் பிறந்தமையால் திர்மிதி என்று அழைக்கப்படுகிறார்.\nஇமாம் திர்மிதி அப்பாசிய கலிபா மஃமுன் அரசன் காலத்தில் பிறந்தார். ஈஸா என்பவர் இவர்களின் தகப்பனாராவார்.\nSection::::கல்வி.\nஇவர் பிறவியிலேயே பார்வை இழந்தவர்.ஒரு சில அறிஞர் சிறு வயதில் பார்வை இழந்தார் என்கின்றனர்.\nSection::::ஹதீஸ் தொகுப்பு.\nஇமாம் திர்மிதி அவர்கள் ஹிஜ்ரி 250 இ.நா (கி.பி. 864) ல் ஹதீஸ் தொகுப்பு பணியை ஆரம்பித்து ஹிஜ்ரி 270 இ.நா (கி.பி. 884 ,ஜூன் 9) ல் தொகுத்து முடித்தார்கள்.\nஇமாம் திர்மிதி அவர்கள் பல்கு நகரில் பலகாலம் பல கலைகள் கற்றுத் தேர்ந்த பின்னர் பல அரேபிய தேசங்களில் பல காலம் பிரயாணஞ் செய்து பலரிடம் ஹதீஸ்களைக் கேட்டறிந்து ஹதீஸ் கலையில் தேர்ச்சியுற்றார்கள்.\n\nSection::::ஆசிரியர்கள்.\nஇமாம்களான புகாரி,முஸ்லிம் இப்னு ஹஜ்ஜாஜ், அபூதாவூத், குதைபா பின் ஸஃது, முஹம்மது பின் பஷ்ஷார், அஹ்மத் பின் முஸ்னீ, ஸுப்யான் பின் வகீஃ. குதைபா, அலீ பின் ஹஜர், தாரமீ,அபூ சுர்ஆ போன்ற அறிஞர்களிடம் ஹதீஸ்கள் கேட்டறிந்தார். , \n\nSection::::இவரது நூல்கள்.\nஜாமிஉத் திர்மிதி, இலல், ஷமாயில், அஸ்மாஉ ஸ்ஸஹாபா.\nஇதைத் தவிர அத்தாரீஹ், அஸ்ஸுஹ்த், அல்அஸ்மாஉ வல்குனா ஆகிய நூற்களைத் தொகுத்துள்ளார். ஆனால் இவை நம் கைக்குக் கிடைக்கவில்லை.\nSection::::இறப்பு.\nஇமாம் திர்மிதி 70 ஆம் வயதில் தன்னுடைய பிறந்த நகரான திர்மித் நகரிலேயே 13 ம் தேதி ரஜப் மாதம் இ.நா 279 (8 அக்டோபர் கி.பி. 892) ல் இறந்தார்.\n"}
{"id": "302773", "url": "https://ta.wikipedia.org/wiki?curid=302773", "title": "ரூத் பிராவர் ஜாப்வாலா", "text": "ரூத் பிராவர் ஜாப்வாலா\n\nரூத் பிராவர் ஜாப்வாலா (\"Ruth Prawer Jhabvala\", 7 மே 1927 – 3 ஏப்பிரல் 2013) செருமனியில் பிறந்த பிரித்தானிய, அமெரிக்கப் புதின எழுத்தாளர் மற்றும் திரைப்பட எழுத்தாளர் ஆவார். இலக்கியத்துக்கான புக்கர் பரிசு, திரைப்படத்திற்கான ஆசுக்கர் விருதும் பெற்ற பெண்மணி ஆவார்.\n\nSection::::வாழ்க்கைக்குறிப்பு.\nசெருமனியில் கோல்ன் நகரில் பிறந்தார். இவர் யூத மதத்தைச் சேர்ந்தவர். இலண்டன் பல்கலைக்கழகத்தில் அரசி மேரி கல்லூரியில் ஆங்கில இலக்கியம் படித்து 1951இல் பட்டம் பெற்றார். அங்கு இந்திய பார்சி மாணவரான சி.எஸ் எச் ஜாப்வாலாவைச் சந்தித்துத் திருமணம் செய்து கொண்டார். கணவருடன் இந்தியாவில் குடியேறினார். இருவரும் புதுதில்லியில் வாழ்ந்து வந்தனர். இவர்களுக்கு மூன்று பெண் மக்கள் பிறந்தார்கள். 24 ஆண்டுகள் இந்தியாவில் வாழ்ந்தார்.\n\nSection::::எழுத்துப்பணி.\nஇவருடைய முதல் புதினம் 1955 இல் வெளிவந்தது. சூடும் தூசும் என்னும் புதினத்திற்காக 1975இல் இவருக்குப் புக்கர் பரிசு வழங்கப்பட்டது. இவர் எழுதிய கதைகள் இந்திய வாழ்க்கை முறைகளையும், நுட்பங்களையும், சிக்கல்களையும் சித்தரிப்பனவாக இருந்தன.\n\nSection::::திரைத்துறைப் பங்களிப்பு.\nதிரைப்படத் தயாரிப்பாளர் இசுமாயில் மெர்ச்சண்ட், இயக்குநர் ஜேம்சு ஐவரி ஆகியோருடன் இணைந்து ஜாப்வாலா திரைக்கதை \nஉரையாடல்கள் எழுதினார். 20 ஆண்டுகளாக இப்பணியில் ஈடுபட்டார். திரைப்படத்துறைப் பங்களிப்பைக் கௌரவிக்கும் வகையில் இவருக்கு ஆசுக்கர் விருது கிடைத்தது.\n\n"}
{"id": "302774", "url": "https://ta.wikipedia.org/wiki?curid=302774", "title": "ரோஜர் ஸ்பெர்ரி", "text": "ரோஜர் ஸ்பெர்ரி\n\nரோஜர் வால்காட் ஸ்பெர்ரி (\"Roger Wolcott Sperry\", ஆகஸ்ட் 20,1913 - ஏப்ரல் 17, 1994) என்பவர் டேவிட் ஹன்டர் ஹியூபெல் மற்றும் டோர்செல் நில்ஸ் வீசெல் ஆகியோருடன் இணைந்து 1981ஆம் ஆண்டு மருத்துவத்திற்கான நோபல் பரிசு பெற்றார்.இவர் நரம்பியல் துறைக்காகப் பெரிதும் அறியப்படுகிறார்.\n"}
{"id": "302778", "url": "https://ta.wikipedia.org/wiki?curid=302778", "title": "கிமின்", "text": "கிமின்\n\nகிமின் \"(Kimin)\" என்பது இந்தியாவின் அருணாச்சல பிரதேச மாநிலத்திலுள்ள பபும் பரே மாவட்டத்தில் இருக்கும் மக்கள் தொகை மிகுந்த ஒரு பகுதியாகும் . இம்மாவட்டத்தில் உள்ள ஒன்பது நிர்வாக வட்டங்களின் மையமாக கிமின் செயல்படுகிறது. அருணாசலப் பிரதேசத்தின் தலைநகரமான இட்டாநகருக்கு அருகில் கிமின் அமைந்துள்ளது.\n\nகுவகாத்தியில் இருந்து சாலை மார்க்கமாக 385 கிலோமீட்டர் தொலைவில் கிமின் அமைந்துள்ளது.\n1947 ஆம் ஆண்டில் பபும் பரே மாவட்டத்தின் முதலாவது நிர்வாக மையம் இங்குதான் தொடங்கப்பட்டது. \n"}
{"id": "302785", "url": "https://ta.wikipedia.org/wiki?curid=302785", "title": "தியோமாலி", "text": "தியோமாலி\n\nதியோமாலி \"(Deomali)\" என்பது இந்தியாவின் அருணாச்சல பிரதேச மாநிலத்திலுள்ள திரப் மாவட்டத்தில் இருக்கும் ஒரு கணக்கெடுப்பில் உள்ள ஊராகும். \n\nSection::::புவியியல் அமைப்பு.\n27.15857°வடக்கு மற்றும் 95.47816°கிழக்கு என்ற அடையாள ஆள்கூறுகளில் தியோமாலி நகரம் பரவியுள்ளது. \n\nSection::::மக்கள் தொகையியல்.\nஇந்திய நாட்டின் 2001 ஆம் ஆண்டு மக்கள் தொகைக் கணக்கெடுப்பின்படி தியோமாலி நகரின் மொத்த மக்கள் தொகை 6060 ஆகும். இம்மக்கள் தொகையில் 53% பேர் ஆண்கள் மற்றும் 47% பேர் பெண்கள் ஆவர். தியோமாலி நகரின் சராசரி கல்வியறிவு சதவீதம் 62% ஆகும். இது நாட்டின் தேசிய கல்வியறிவு சதவீதமான 59.5% என்பதைவிட அதிகமாகும். கல்வியறிவு பெற்ற மக்களில் ஆண்கள் 69% எண்னிக்கையும் பெண்கள் 55% எண்ணிக்கையிலும் காணப்பட்டனர். மக்கள் தொகையில் 17% பேர் ஆறு வயதிற்கு உட்பட்டவர்களாக இருந்தனர்..2001 ஆம் ஆண்டில் திரப் அரசினர் கல்லூரி கோன்சாவிலிருந்து தியோமாலிக்கு மாற்றப்பட்டது. தற்போது இக்கல்லூரியில் 327 மாணவர்களும் 13 ஆசிரியப் பணியாளர்களும் உள்ளனர்.\n\nSection::::ஊடகம்.\nதியோமாலியில், அனைத்திந்திய வானொலி நிலையம் ஒன்று செயல்படுகிறது.. ஆகாசவானி தியோமாலி என்ற பெயரில் இயங்கும் இவ்வானொலி நிலையத்தில் இருந்து பண்பலை வரிசைகளில் ஒலிபரப்பு செய்யப்படுகிறது.\n"}
{"id": "302787", "url": "https://ta.wikipedia.org/wiki?curid=302787", "title": "புவெப்லா (நகரம்)", "text": "புவெப்லா (நகரம்)\n\nபுவெப்லா (\"Puebla\", ), முறையாக இரோயிகா புவெப்லா டெ சரகோசா (\"Heróica Puebla de Zaragoza\"), புவெப்லா நகரம், புவெப்லா மாநிலத்தின் தலைநகரமும் மிகப் பெரிய நகரமும் ஆகும். மெக்சிக்கோவின் ஐந்து மிக முக்கியமான எசுப்பானியக் குடியேற்றங்களில் ஒன்றாகும். குடியேற்றக் காலத்தில் திட்டமிட்டுக் கட்டப்பட்ட இந்த நகரம் மெக்சிக்கோவின் மையப்பகுதியில் மெக்சிக்கோ நகரத்திலிருந்து தென்கிழக்கே தொலைவிலும் மெக்சிக்கோவின் முதன்மையான அத்திலாந்திக்குப் பெருங்கடல் துறைமுக நகரமான வேராகுரூசுக்கு மேற்கிலும் இந்த இரு நகரங்களையும் இணைக்கும் தடத்தில் பள்ளத்தாக்கில் அமைந்துள்ளது. தற்கால புவெப்லா மிகவும் தொழில்மயமாக்கப்பட்ட நகரமாகும்.\n\nவரலாற்றுச் சிறப்புமிக்க இந்த நகரத்தை சரகோசாவின் வீர நகரம் என்றும் தேவதைகளின் நகரம் என்றும் ஓடுகளின் நகரம் என்றும் குறிப்பிடுகின்றனர். இது முழுமையாக எசுப்பானியர்களால் கட்டமைக்கப்பட்டமையால் இங்குள்ள கட்டிடக்கலையும் பண்பாடும் ஏனைய ஐரோப்பிய குடியேற்ற நகரங்களைப் போலவே உள்ளன. இக்காலத்திய நகரங்கள் பலவும் ஏற்கெனவே இருந்த தொல்குடி மக்களின் நகரங்களுக்குள் கட்டப்பட்டிருந்தன. புவெப்லாவின் \nவரலாற்றுச் சிறப்புமிக்க மையப்பகுதி குடியேற்றவாத எசுப்பானியப் பண்பாட்டிற்கான காட்சிக்கூடமாக விளங்குகின்றது. 17வது, 18வது நூற்றாண்டு ஐரோப்பியக் கட்டிடக் கலையை இங்கு காணலாம்.\n\nபுவெப்லாவின் தட்பவெப்பநிலை ஆண்டு முழுமையும் இதமாக உள்ளது.\n\n"}
{"id": "302790", "url": "https://ta.wikipedia.org/wiki?curid=302790", "title": "கார்த்தவீரிய அருச்சுனன்", "text": "கார்த்தவீரிய அருச்சுனன்\n\nகார்த்தவீரிய அருச்சுனன் (Kartavirya Arjuna) , நர்மதை ஆற்றாங்கரையில் அமைந்த பண்டைய மகிஷ்மதி நகரத்தை தலைநகராகக் கொண்டு ஆண்ட ஹேஹேய நாட்டின் மன்னன் கிருதவீரியனின் மகன் ஆவார். கார்த்தவீரிய அருச்சுனன் குறித்து இராமாயணம் மற்றும் மகாபாரதம் போன்ற இதிகாசங்களிலும், புராணங்களில் நிறைய குறிப்புகள் உள்ளது. தத்தாத்ரேயர் மீது அளவற்ற பக்தி கொண்ட கார்த்தவீரிய அருச்சுனன் ஆயிரம் கைகள் கொண்டவன்.\n\nSection::::பிறப்பு.\nமகிஷ்மதி நகரத்தின் மன்னன் கிருதவீரியன் - பத்மினி இணையருக்கு, தத்தாத்ரேயரின் அருளால் பிறந்தவன் கார்த்தவீரிய அருச்சுனன். மேலும் விஷ்ணு தவிர பிறரால் அழியா வரம் பெற்றவன்.\n\nSection::::தத்தாத்ரேயரிடம் வரம் பெறுதல்.\nஅனைத்துலகத்தையும் ஆள விரும்பிய, கார்த்தவீரிய அருச்சுனன் தன் குல குரு கார்க்க முனிவரின் அறிவுரைப் படி, அத்ரி - அதிதி இணையருக்கு மும்மூர்த்திகளின் அம்சமாக பிறந்த தத்தாத்ரேயரை அணுகி ஆயிரம் ஆண்டுகள் பணிவிடைகள் செய்தான். கார்த்தவீரியனின் பணிவிடைக்களைக் கண்டு மகிழ்ந்த தத்தாத்ரேயர், கார்த்தவீரியனுக்கு அனைத்துலகங்களையும் ஆளும் வரம் அளித்தார். மேலும் விண்ணிலும், மண்ணிலும் செல்லக்கூடிய 4000 கெஜம் (3 அடி = 1 கெஜம்) நீளம் கொண்ட தெய்வீகத் தங்கத் தேரை வரமாக அளித்தார்.\nஇவ்வரங்களில் கிடைத்தவைகளை அறநெறிப்படி பயன்படுத்த வேண்டும் என்று கார்த்தவீரிய அருச்சுனனுக்கு தத்தாத்ரேயர் அறிவுறுத்தினார்.\nகார்த்தவீரிய அருச்சுனன் பூவுலகின் அனைத்து மன்னர்களை வென்று மன்னாதிமன்னன் எனும் பெரும் பேறு அடைந்தான். 85,000 ஆண்டுகள் ஹைஹேயப் பேரரசின் சக்கரவர்த்தியாக பூவுலகை ஆட்சி செய்தான்.\n\nSection::::பரசுராமருடன் போர்.\nமகாபாரதம் எனும் இதிகாசத்தின் வன பருவத்தில் வரும் அகிர்தவனக் கதையின் படி, மதுவிற்கு அடிமைப்பட்டு, புலனடக்கம் இன்றி மக்களையும், மன்னர்களையும் கார்த்தவீரிய அருச்சுனன் துன்புறுத்தி நாட்டை ஆண்டான் என்றும்; ஒரு முறை கார்த்தவீரிய அருச்சுனன், இந்திரனின் மனைவியான சசியின் முன்னிலையில் இந்திரனை அவமானப்படுத்தினான் என்றும் அறிய முடிகிறது.\n\nஒரு முறை கார்த்தவீரிய அருச்சுன்ன் வருணனிடம், தனக்கு நிகரான வலிமை கொண்டவன் இப்பூலகில் ஒருவன் இருக்கின்றானா எனக் கேட்ட பொழுது, வருணன் அதற்கு முனிவர் ஜமதக்னியின் மகன் பரசுராமரைக் கைக்காட்டினார்.\n\nகார்த்தவீரிய அருச்சுனன் படைவீரர்களுடன் பரசுராமரைத் தேடிச் சென்ற போது, ஆசிரமத்தில் இருந்த பரசுராமரின் தந்தை ஜமதக்னி முனிவர் வளர்த்து வந்த காமதேனு பசுவை கவர்ந்து சென்றதுடன், அச்செயலை தடுத்த ஜமதக்னி முனிவரின் தலையையும் கொய்தான்.\n\nகார்த்தவீரிய அருச்சுனனின் அறநெறி கடந்த செயலைக் அறிந்த, கோடாரியை படைக்கலமாகக் கொண்ட ஜமதக்னியின் (விஷ்ணுவின் அவதார) மகன் பரசுராமன், கார்த்தவீரிய அருச்சுனனையும், பூவுலகில் வாழும் மற்ற அனைத்து சத்திரியர்களையும் கொன்று, முழு பூவுலகை அந்தணர்களுக்கு தானமாக வழங்கினார்.\n\nSection::::இராவணனை வெல்லுதல்.\nஇராமாயண இதிகாசத்தில் இராவணை கார்த்தவீரிய அருச்சுனன் வென்ற நிகழ்வு கூறப்பட்டுள்ளது.\n\nவாயு புராணத்தில், கார்த்தவீரிய அருச்சுனனிடத்தில் சிறைப்பட்ட இராவணன், பின்னர் பல காலம் கழித்து, கார்த்தவீரிய அருச்சுனன் பரசுராமரால் கொல்லப்பட்ட பின்பு விடுவிக்கப்பட்டான் எனக் கூறப்பட்டுள்ளது.\n\n"}
{"id": "302792", "url": "https://ta.wikipedia.org/wiki?curid=302792", "title": "புவெப்லா சண்டை", "text": "புவெப்லா சண்டை\n\nபுவெப்லா சண்டை (\"Battle of Puebla\") மெக்சிக்கோ மீது பிரான்சு தொடுத்தப் போரின்போது மே 5, 1862 அன்று புவெப்லா நகருக்கு அருகில் நடந்தது. இந்தச் சண்டையில் ஆக்கிரமித்திருந்த பிரான்சியப் படைகளை அளவிலும் அனுபவத்திலும் குறைவான மெக்சிக்கோவின் படை வீழ்த்தியது மெக்சிக்கோவின் வரலாற்றில் ஓர் முதன்மை நிகழ்வாகக் காணப்படுகின்றது. அடுத்தடுத்த சண்டைகளில் பிரான்சு மெக்சிக்கோவை வென்று தனது இராச்சியத்தை நிலைநிறுத்தியபோதும் படைபலமிக்க பிரான்சியர்களை வென்றது மெக்சிக்க படையினருக்கு ஊக்கமூட்டுவதாகவும் பிரான்சிய முன்னேற்றத்தைத் தடுப்பதாகவும் அமைந்தது. இந்தச் சண்டையில் 10,540 துருப்புக்கள் ஈடுபட்டனர். 462 பிரான்சியத் துருப்புக்கள் கொல்லப்பட்டனர். 83 மெக்சிக்கத் துருப்புக்கள் மட்டுமே இச்சண்டையில் உயிரிழந்தனர்.\n\nஇந்த மெக்சிக்கோவின் வெற்றி ஒவ்வொரு ஆண்டும் மே 5 அன்று கொண்டாடப்படுகின்றது. மெக்சிக்கோவில் முதன்மையாக புவெப்லா மாநிலத்தில் \"எல் டியா டெ லா பேட்டலா டெ புவெப்லா\" (தமிழ்: புவெப்லா சண்டை நாள் ) எனக் கொண்டாடப்படுகின்றது. மெக்சிக்கோவின் பிற பகுதிகளில் இந்நாளைக் குறித்த கொண்டாட்டங்கள் மிகுதியாக இல்லை. இருப்பினும் இது ஐக்கிய அமெரிக்காவில் குறிப்பாக மெக்சிக்கோ மக்கள் மிகுதியாக வாழும் கலிபோர்னியா, டெக்சாசு மாநிலங்களில் பரவலாகக் கொண்டாடப்படுகின்றது; ஆண்டுதோறும் இந்நாள் சிங்க்கோ டே மாயோ எனக் கொண்டாடப்படுகின்றது. அன்றைய நாளில் மெக்சிக்கோ மதுவகைகள், உணவு வகைகள் மற்றும் பண்பாடு குவியப்படுத்தப்படுகின்றது.\n\n"}
{"id": "302793", "url": "https://ta.wikipedia.org/wiki?curid=302793", "title": "இருகந்தக இருகுளோரைடு", "text": "இருகந்தக இருகுளோரைடு\n\nஇருகந்தக இருகுளோரைடு \"(Disulfur dichloride)\" என்பது SCl என்ற மூலக்கூற்று வாய்ப்பாடு கொண்ட, கந்தகம் மற்றும் குளோரின் சேர்ந்து உருவாகும் ஒரு கனிம வேதியியல் சேர்மமாகும் \n\nதனிமங்களின் எளிய முழுவெண் விகிதத்தின் அடிப்படையில் கந்தக ஒரு குளோரைடு என்ற பெயராலும் இருகந்தக இருகுளோரைடு அழைக்கப்படுகிறது. SCl என்ற கட்டமைப்பில் Cl-S-S-Cl என்ற வாய்ப்பாடு உட்கிடையாக அமைந்துள்ளது. இவ்வமைப்பில் Cla-S-S மற்றும் S-S-Clb தளங்களின் கோணமதிப்பு 90° ஆகும். மறைவுறா வடிவமான இவ்வமைப்பானது H2O2 இன் அமைப்புடன் பண்பொத்த அமைப்பாக உள்ளது. இருகந்தக இருகுளோரைடின் மற்றொரு மாறுபட்ட மாற்றியன் S=SCl2 ஆகும். இருகந்தக இருகுளோரைடை புற ஊதாக் கதிர்வீச்சுக்கு உட்படுத்தினால் நிலையற்ற மாற்றம் மூலமாக இம்மாற்றியன் உருவாகிறது. \n\nஇரசாயன ஆயுதங்கள் மாநாடு தடைசெய்த முன்னோடி வேதிச்சேர்மங்களின் பட்டியலில், இந்த வேதிச்சேர்மம் அட்டவணை 3 பகுதி ஆ- வில் பட்டியலிடப்பட்டுள்ளது. இப்பட்டியலில் இடம்பெற்றுள்ள வேதிப்பொருள்களை உற்பத்தி செய்ய அல்லது செயல்முறைகளை தொடர அல்லது உபயோகப்படுத்த கட்டுப்பாடுகள் விதிக்கப்பட்டுள்ளன. இரசாயன ஆயுதங்கள் தடை அமைப்பு நிறுவனம் திட்டமிட்ட வழிமுறைகள் மற்றும் ஆய்வு அறிக்கைகள் மூலமாக இக்கட்டுப்பாடுகளை விதிக்கிறது.\n\nSection::::தயாரிப்பு முறைகள்.\nதூய்மையான இருகந்தக இருகுளோரைடு மஞ்சள் நிறத்தில் ஒரு திரவமாகவும், காற்றில் உள்ள நீருடன் வினைபுரிவதால் புகையும் தன்மையுடனும் காணப்படுகிறது. \n\nதனிமநிலை கந்தகத்தை பகுதியாக குளோரினேற்றம் செய்வதன் மூலமாக இருகந்தக இருகுளோரைடு தயாரிக்க முடியும். இவ்வினை அறைவெப்பநிலையில் சாதாரண வீதத்தில் நிகழ்கிறது. \n\nதனிமநிலை கந்தகம் உள்ள குடுவைக்குள் குளோரின் வாயுவைச் செலுத்துவதன் மூலம் ஆய்வகமுறையில் இருகந்தக இருகுளோரைடு தயாரிக்கப்படுகிறது. தங்கமஞ்சள் நிறத்துடன் ஒரு திரவமாக இச்சேர்மம் உருவாகிறது.\n\nகுளோரின் அதிகமாகச் செலுத்தப்பட்டால் கந்தக இருகுளோரைடு உருவாகிறது. இதனால் திரவம் வெளிர் மஞ்சளாகவும் அதிகமான ஆரஞ்சு சிவப்பாகவும் மாறுகிறது. \n\nஇவ்வினை ஒரு மீள்வினையாகும். சிறிது நேரத்தில் SCl2 குளோரின் வாயுவை வெளிவிடுகிறது. இதனால் இருகந்தக இருகுளோரைடு மீட்சியடைகிறது. அதிக அளவிலான கந்தகத்தை இருகந்தக இருகுளோரைடு கரைக்கும் வல்லமை மிக்கது ஆகும். இதனால் பல்சல்ஃபேன்கள் உருவாகின்றன. \n\nமஞ்சள் ஆரஞ்சு திரவ இருகந்தக இருகுளோரைடை தனிமநிலை கந்தகம் சேர்த்து காய்ச்சி வடித்தால் தூய்மையான இருகந்தக இருகுளோரைடைப் பெற முடியும்.\n\nதயோபாசுசீன் தயாரிப்பு போலவே, கார்பன் டை சல்பைடை குளோரினேற்றம் செய்தும் இச்சேர்மத்தைத் தயாரிக்க முடியும்.\n\nSection::::வினைகள்.\nS2Cl2 சேர்மத்தை நீராற்பகுப்பு செய்தால் கந்தக டை ஆக்சைடாகவும் தனிமநிலை கந்தகமாகவும் பிரிகிறது. ஐதரசன் சல்பைடுடன் சேர்த்து சூடாக்கினால் பல்சல்ஃபேன்கள் உருவாகின்றன. இதற்கான சமன்பாடு,\n\nஅமோனியாவுடன் இருகந்தக இருகுளோரைடு வினைபுரிந்து எழுகந்தகயிமைடு (S7NH) மற்றும் தொடர்புடைய S-N வளையங்கள் S8-x</sub>(NH) (x = 2, 3)\n\nSection::::பயன்கள்.\nசேர்மத்தில் கார்பன் – கந்தகம் பிணைப்பை அறிமுகப்படுத்த S2Cl2 பயன்படுத்தப்படுகிறது.\nஅலுமினியம் குளோரைடு முன்னிலையில் இருகந்தக இருகுளோரைடு பென்சீனுடன் வினைபுரிந்து இருபீனைல்சல்பைடு உண்டாகிறது.\n\nசோடியம் ஐதராக்சைடு முன்னிலையில் அனிலீன்கள் இருகந்தக இருகுளோரைடு டன் எர்சு வினை வழியாக வினைபுரிந்து ஆர்தோ-அமினோதயோபீனோலேட்டுகள் உருவாகின்றன. தயோ இண்டிகோ சாயங்கள் தயாரிப்பிற்கு இவை முன்னோடி சேர்மங்களாகும். இலெவின்சிடெய்ன் செயல்முறையில், 60 பாகை செல்சியசு வெப்பநிலையில் எத்திலினுடன் வினைபுரிந்து இது கடுகு வளிமம் தயாரிப்பதற்கும் பயன்படுத்தப்படுகிறது. \n\nகந்தகச் சாயங்கள், பூச்சிக்கொல்லிகள், செயற்கை ரப்பர்கள் உற்பத்தி முதலியன பிற பயன்பாடுகளாகும். மேலும், இரப்பரை கடினமாக்குதல், மென்பொருட்களை கடினமாக்கல், காய்கறி எண்ணெய்களை பலபடியாக்கும் வினையூக்கி எனப் பல்வேறு வகையன பயன்பாடுகளைப் பெற்றுள்ளது. \n"}
{"id": "302795", "url": "https://ta.wikipedia.org/wiki?curid=302795", "title": "கேப்ரியல் ஒகரா", "text": "கேப்ரியல் ஒகரா\n\nகேப்ரியல் ஒகரா (\"Gabriel Imomotimi Gbaingbain Okara\", 24 eஎப்ரல் 1921 – 25 மார்ச் 2019) என்பவர் நைசீரிய நாட்டைச் சேர்ந்த கவிஞர், புதின ஆசிரியர் மற்றும் எழுத்தாளர் ஆவார்.\n\nநைசீரியாவில் புமுண்டி என்னும் ஊரில் பிறந்த இவர் இளமைக் காலத்தில் புத்தகங்களைப் பைண்டு செய்யும் பணியைச் செய்தார். பின்னர் வானொலிக்காக நாடகங்களை எழுதினார். இவர் 1964 இல் தி வாய்ஸ் என்னும் புதினத்தை எழுதி வெளியிட்டார். ரிவர் ஸ்டேட் பப்ளிசிங் அவுசு என்னும் நிறுவனத்தில் இயக்குநர் ஆனார். இவருடைய கவிதைகள் பல மொழிகளில் மொழியாக்கம் செய்யப்பட்டுள்ளன. நைசீரிய இலக்கிய இதழான பிளாக் ஒர்பிசில் ஒகராவின் கவிதைகள் இடம் பெற்றன. தி கால் ஆப் தி ரிவர் நன் என்ற இவர் எழுதிய கவிதைக்காக நைசீரிய கலைத்திருவிழாவில் ஒகராவுக்கு விருது வழங்கப்பட்டது.\n"}
{"id": "302802", "url": "https://ta.wikipedia.org/wiki?curid=302802", "title": "பொதுநலவாயம் (ஐக்கிய அமெரிக்கா)", "text": "பொதுநலவாயம் (ஐக்கிய அமெரிக்கா)\n\nபொதுநலவாயம் (\"Commonwealth\") என்ற குறிப்பெயரை அமெரிக்க ஐக்கிய நாட்டின் ஐம்பது மாநிலங்களில் நான்கு மாநிலங்கள் தங்கள் முழுமையான, அலுவல்முறை மாநிலப் பெயர்களில் வைத்துக் கொண்டுள்ளன. இந்த நான்கு மாநிலங்களாவன: கென்டக்கி, மாசச்சூசெட்ஸ், பென்சில்வேனியா, வர்ஜீனியா ஆகும். இவை நான்குமே 1776க்கு முன்பாக, பிரித்தானிய குடியேற்றங்களாக (கென்டகி வெர்ஜினியா குடியேற்றத்தின் நிலக்கொடையாக துவக்கத்தில் இருந்தது) இருந்தன; இம்மாநில சட்டங்களிலும் கட்டமைப்புகளிலும் ஆங்கிலச் சட்டத்தின் தாக்கம் மிகுதியாக இருந்தது. \n\n\"பொதுநலவாயம்\" என்ற சொல்லை ஒரு மாநிலம் பயன்படுத்தும்போது எந்தவொரு அரசியல் நிலையையோ சட்டத் தொடர்பையோ குறிப்பிடுவதில்லை. இச்சொல்லைப் பயன்படுத்துவோருக்கும் பயன்படுத்தாத மாநிலங்களுக்கும் எந்தவொரு வேறுபாடும் இல்லை. \n\nமேற்கூறிய நான்கு மாநிலங்களைத் தவிர பிற மாநிலங்களும் சில நேரங்களில் தங்களைக் குறிப்பிட \"பொதுநலவாயம்\" என்ற சொல்லைப் பயன்படுத்துகின்றனர். காட்டாக, வெர்மான்ட், தனது அரசியலமைப்பில் மூன்று முறை \"பொதுநலவாயம்\" என்ற சொல்லை \"அரசு\" என்பதற்கு இணையாகப் பயன்படுத்தியுள்ளனர். இதேபோல, டெலவெயர் தனது 1776ஆம் ஆண்டு அரசியலமைப்பில் முதன்மையாக \"மாநிலம்\" என்றே குறிப்பிட்டாலும் அரசியலமைப்பின் ஒரு விதியில் \"பொதுநலவாயம்\" எனக் குறிப்பிட்டுள்ளது.\n\nஇரண்டு ஐ.அ. ஆட்புலங்கள் பொதுநலவாயம் எனப் பெயரிடப்பட்டுள்ளன: புவேர்ட்டோ ரிக்கோ, வடக்கு மரியானா தீவுகள். மாநிலங்களல்லாத, அமெரிக்க இறையாண்மைக்குட்பட்ட பகுதிகளாக இருக்குமிடத்து இச்சொல் பயன்பாடு மூலம் இவை தாங்களே தீர்மானித்த அரசியலமைப்பின்படி தன்னாட்சி பெற்றவை எனவும் இவர்களது தன்னாட்சி உரிமையை ஐக்கிய அமெரிக்க சட்டமன்றம் ஒருதலையாக விலக்க முடியாதென்றும் அறிவிக்கப்படுகின்றது.\n"}
{"id": "302803", "url": "https://ta.wikipedia.org/wiki?curid=302803", "title": "பெருநகர பாஸ்டன்", "text": "பெருநகர பாஸ்டன்\n\nபெருநகர பாஸ்டன் (\"Greater Boston\") region of நியூ இங்கிலாந்திலுள்ள ஓர் பெருநகர வலயமாகும்; இதில் பாஸ்டன் நகராட்சியும் சுற்றியுள்ள நகர்ப்புறங்களும் அடங்கியுள்ளன. இது ஐக்கிய அமெரிக்காவின் வடகிழக்கு பெருநகரங்களின் வடக்கு வளைவாக அமைந்துள்ளது. இந்த வலயத்தில் தென் கடலோர வலயமும் காட் முனையும் நீங்கலாக மாசச்சூசெட்சின் கிழக்கில் மூன்றில் ஒரு பங்கு அடங்கியுள்ளது. இது சில நேரங்களில் கூட்டு புள்ளியியல் பகுதியாக வரையறுக்கப்படுகின்றது; அப்போது நியூ ஹாம்சயரிலுள்ள மிகப் பெரிய நகரமான மான்செஸ்டர், பிராவிடென்ஸ் (றோட் தீவு தலைநகரம்), வொர்செஸ்டர் (நியூ இங்கிலாந்தின் பெரிய நகரம்) ஆகியனவும் சேர்க்கப்படுகின்றன. பெருநகர பாஸ்டனின் மாந்த நாகரிகத்திற்கான தாக்கமிக்க பங்களிப்பாக இந்த வலயத்திலுள்ள பல்கலைக்கழகங்களும் கல்லூரிகளும் மூலமான உயர்கல்வி, புத்தாக்கம், அறிவியல் அறிவு வழி, மற்றும் விளையாட்டுப் பண்பாடு உள்ளன.\n\nஐக்கிய அமெரிக்காவின் பெருநகர புள்ளியியல் பகுதிகளில் மக்கள்தொகை அடிப்படையில் பெருநகர பாஸ்டன் பத்தாவது இடத்தில் உள்ளது; இந்த வலயத்தில், 2014 ஐ.அ. மக்கள்தொகை கணக்கெடுப்பு மதிப்பீட்டின்படி 4,732,161 மக்கள் வாழ்கின்றனர். அமெரிக்க கூட்டுப் புள்ளியியல் பகுதிகளில் ஆறாவது இடத்தில் உள்ளது; மக்கள் தொகை 8,099,575. அமெரிக்கப் பண்பாடு மற்றும் வரலாற்றில் குறிப்பிடத்தக்க ஆளுமைகளுக்கும் இடங்களுக்கும் இந்தப் பகுதி உரிமை கொண்டுள்ளது; குறிப்பாக அமெரிக்க இலக்கியம், அரசியல் மற்றும் அமெரிக்கப் புரட்சியில் பங்கேற்ற பல ஆளுமைகள் இந்த வலயத்தைச் சேர்ந்தவர்கள்.\n\nமிகவும் விரிவான வரையறுப்பில் இந்த வலயத்தில் மேய்னின் கடலோர கவுன்ட்டிகளும் கம்பர்லாந்து, யார்க் நகரங்களும் றோட் தீவு முழுமையான மாநிலமும் அடங்கும். பாஸ்டன் நகராட்சிக்குத் தொடர்ச்சியாக நகரிய, ஊரகப் பகுதிகளைக் கொண்டிராத நியூ இங்கிலாந்து மாநிலங்களாக கனெடிகட்டும் வெர்மான்ட்டும் உள்ளன.\n\n"}
{"id": "302814", "url": "https://ta.wikipedia.org/wiki?curid=302814", "title": "செருமேனியம் நான்குபுளோரைடு", "text": "செருமேனியம் நான்குபுளோரைடு\n\nசெருமேனியம் நான்குபுளோரைடு \"(Germanium tetrafluoride)\" என்பது GeF என்ற மூலக்கூற்று வாய்ப்பாடு கொண்ட செருமேனியம் மற்றும் புளோரின் தனிமங்கள் சேர்ந்து உருவாகும் ஒரு கனிம வேதியியல் சேர்மமாகும்.\n\nSection::::தயாரிப்பு முறைகள்.\nநிறமற்ற வாயுவான இதை செருமேனியம் ஈராக்சைடுடன் (GeO2) ஐதரோ புளோரிக் அமிலம் (HF) சேர்த்து வினைபுரியச் செய்து அல்லது செருமேனியத்துடன் புளோரின் சேர்த்து வினைபுரியச் செய்து தயாரிக்கலாம்.\n\nGe + 2 F → GeF\n\nBa[GeF6] என்ற அணைவு உப்பு வெப்பச்சிதைவுக்கு உட்படும்போதும் செருமேனியம் நான்குபுளோரைடு உருவாகிறது.\n\nBa(GeF) → GeF + BaF\n\nSection::::பண்புகள்.\nசெருமேனியம் நான்குபுளோரைடு எளிதில் தீப்பற்றாமல் பூண்டு மணத்துடன் நன்றாக புகையக்கூடிய ஒரு வாயுவாகும். தண்ணீருடன் வினைபுரிந்து ஐதரோ புளோரிக் அமிலம் மற்றும் செருமேனியம் ஈராக்சைடு ஆகியனவற்றை உருவாக்குகிறது.1000 பாகை செல்சியசு வெப்பநிலைக்கு மேல் மூலக்கூற்றுச் சிதைவுறுதல் நிகழ்கிறது.\n\nSection::::பயன்கள்.\nஇருசிலேனுடன் செருமேனியம் நான்குபுளோரைடைச் சேர்த்து சிலிக்கந்செருமேனியம் (SiGe) சேர்மத்தை தொகுப்பு முறையில் தயாரிக்கலாம் \n\nசெருமேனியம் நான்குபுளோரைடுடன் தூளாக்கப்பட்ட செருமேனியத்தைச் சேர்த்து 150-300 பாகை செல்சியசு வெப்பநிலைக்குச் சூடுபடுத்துவதால் \nசெருமேனியம் இருபுளோரைடைத் தயாரிக்கமுடியும்.\n"}
{"id": "302824", "url": "https://ta.wikipedia.org/wiki?curid=302824", "title": "பென்சால் குளோரைடு", "text": "பென்சால் குளோரைடு\n\nபென்சால் குளோரைடு \"(Benzal chloride)\" என்பது CHCHCl என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். நிறமற்ற இத்திரவம் கண்ணீர் புகை குண்டு போல கண்ணீர் வரவழைக்கும் தன்மை கொண்டதாகும். கரிமத் தொகுப்பு வினைகளில் ஒரு கட்டுறுப்பாக இது பயன்படுகிறது.\n\nSection::::தயாரிப்பு மற்றும் பயன்கள்.\nபென்சைல் குளோரைடு (C6H5CH2Cl) மற்றும் அதைத் தொடர்ந்து பென்சைல் முக்குளோரைடு (C6H5CCl3) செயல்முறைகளுக்கு முன்நிகழ்வாக தொலுயீனை தனியுறுப்பு குளோரினேற்றம் செய்து பென்சால் குளோரைடு தயாரிக்கப்படுகிறது.\n\nகுறிப்பாக பென்சைலிக் ஆலைடுகள் வலிமையான ஆல்க்கைலேற்றும் முகவர்கள் என்பதால் பென்சால் குளோரைடு ஒரு தீங்கு விளைவிக்கும் வேதிப்பொருளாகக் கருதப்படுகிறது.\n\nசோடியத்துடன் சேர்த்து பென்சால் குளோரைடைச் சேர்த்து சூடுபடுத்தினால் சிடைபீன் உருவாகிறது.\n\nபென்சால்டிகைடு தயாரிப்பதற்கான ஒரு முன்னோடியாகச் செயற்படுவதுதான் பென்சால் குளோரைடின் முக்கியமான தொழிற்சாலைப் பயனாகும். காரத்தின் முன்னிலையில் நிகழும் நீராற்பகுப்பால் இம்மாற்றம் நிகழ்கிறது.:\n"}
{"id": "302842", "url": "https://ta.wikipedia.org/wiki?curid=302842", "title": "பொன்னடியான்", "text": "பொன்னடியான்\n\nபொன்னடியான் என்பவர் தமிழ்க் கவிஞர். கவிஞர் பாரதிதாசனின் மாணவராகவும் உதவியாளராகவும் இருந்தவர். பாரதியார், பாரதிதாசன் ஆகிய இருவரையும் வழிகாட்டிகளாகக் கொண்டவர். \"முல்லைச்சரம்\" என்னும் இதழின் ஆசிரியர். பாரதிதாசன் தொடங்கிய தமிழ்க்கவிஞர் மன்றத்தை ஐம்பத்தைந்து ஆண்டுகளாக நடத்தி வருகிறார்.\nதிரைப்படப் பாடல்களும் இவர் எழுதியுள்ளார். எங்கிட்ட மோதாதே, போடா போடா புண்ணாக்கு, குயில்பாட்டு வந்ததென்ன இளமானே போன்றவை\nசில எடுத்துக்காட்டுகள் ஆகும்.\n\n\n\n"}
{"id": "302926", "url": "https://ta.wikipedia.org/wiki?curid=302926", "title": "புரோப்பைல் புரோபனோயேட்டு", "text": "புரோப்பைல் புரோபனோயேட்டு\n\nபுரோபைல் புரோபனோயேட்டு \"(Propyl propanoate)\" என்பது CHO என்ற மூலக்கூற்று வாய்ப்பாடு கொண்ட ஒரு எசுத்தர் ஆகும். இச்சேர்மம் புரோபைல் புரோப்பியோனேட்டு (propyl propionate) என்றும் அழைக்கப்படுகிறது. புரோபனால் மற்றும் புரோபனாயிக் அமிலம் ஆகியவை எசுத்தராக்கல் வினை மூலம் புரோபைல் புரோபனோயேட்டை உருவாக்குகின்றன. பல எசுத்தர்களைப் போல புரோபைல் புரோபனோயேட்டும் பழத்தின் நறுமணம் கொண்டதாக இருக்கிறது. அன்னாசிப்பழத்தின் வாசனை கொண்ட வேதிப்பொருள் எனவும் இச்சேர்மம் விவரிக்கப்படுகிறது. நறுமணமூட்டியாகவும் ஒரு கரைப்பானாகவும் இச்சேர்மத்தைப் பயன்படுத்துகிறார்கள். 20 பாகை செல்சியசு வெப்பநிலையில் இதனுடைய ஒளிவிலகல் எண் 1.393 ஆகும்.\n"}
{"id": "302937", "url": "https://ta.wikipedia.org/wiki?curid=302937", "title": "மீத்தைல் புரோப்பியோனேட்டு", "text": "மீத்தைல் புரோப்பியோனேட்டு\n\nமெத்தில் புரோப்பியோனேட்டு \"(Methyl propionate)\" என்பது C4H8O2 என்ற மூலக்கூற்று வாய்ப்பாடு கொண்ட ஒரு எசுத்தர் ஆகும். இச்சேர்மம் மெத்தில் புரோபனோயேட்டு என்றும் அழைக்கப்படுகிறது. தெளிவான திரவநிலையில் உள்ள இச்சேர்மம் பழ நறுமணத்துடன் ரம் எனப்படும் போதைபானத்தின் நறுமணத்துடன் காணப்படுகிறது.\n\nSection::::தயாரிப்பு.\nமெத்தனால் மற்றும் புரோபனாயிக் அமிலம் ஆகியவற்றை எசுத்தராக்கல் வினைக்கு உட்படுத்தி மெத்தில் புரோப்பியோனேட்டு தயாரிக்கப்படுகிறது. தொழிற்சாலைகளில் நிக்கல் கார்பனைல் முன்னிலையில் எத்திலீனுடன் கார்பன் மோனாக்சைடையும் மெத்தனாலையும் சேர்த்து வினைபுரியச் செய்து தயாரிக்கிறார்கள்.\n\nSection::::பயன்கள்.\nசெல்லுலோசு நைட்ரேட்டு மற்ரும் அரக்கு முதலானவற்றை கரைக்க உதவும் கரைப்பானாக மெத்தில் புரோப்பியோனேட்டு பயன்படுத்தப்படுகிறது. சாயங்கள், மெருகுவண்ணங்கள் மற்றும் மெத்தில் மெத்தாகிரைலேட்டு போன்ற வேதிப்பொருட்கள் தயாரிப்பதற்குத் தேவையான மூலப்பொருளாகவும் இச்சேர்மம் பயன்படுகிறது.\n\nபழத்தின் சுவையுடைய காரணத்தால் இதை நறுமணமூட்டியாகவும் நறுஞ்சுவையூட்டியாகவும் பயன்படுத்துகிறார்கள்\n"}
{"id": "302939", "url": "https://ta.wikipedia.org/wiki?curid=302939", "title": "இனூத் எண்குறிகள்", "text": "இனூத் எண்குறிகள்\n\nஇனூத் மொழி மற்ற எசுக்கிமோ மொழிகளைப் போலவும் கெல்டிக், மாயா மொழிகளைப் போலவும், அடிமானமாக 20 ஐப் பயன்படுத்தி, இருபதின்ம எண்குறி முறைமையைக் கடைப்பிடிக்கிறது. இனூத் எண்ணுத்லில் மேலும் 5, 10, 15 ஆகிய துணை அடிமானங்களும் உண்டு. 20 ஐ அடிமானமாக்க் கொண்ட எண்குறிமுறைமையைக் குறிக்க அரபு எண்குறி முறைமை உதவாததால், காக்தோவிக் அலாசுக்கா மாணவர்கள் காக்தோவிக இனூபியாக் எண்குறி முறைமையை உருவாக்கினர். எனவே இது அல்லாசுக்கா இனூபியாத் மொழியில் பரவியதோடு, இனூபியாத் மொழியின் திசைமொழிகளைப் பேசுவோரிடமும் பரவத் தொடங்கியுள்ளது.\n\nஇந்த எண்குறி முறைமை இனூத் மொழியில் எண்ணுதலுக்குப் புத்துயிர்ப்பு ஊட்டியது. பள்ளிகளில் முன்பிருந்த பதின்ம முறைக்கு மாற்றாக அமையலானது.\n\nபடம் 1, 19, 0 ஆகிய எண்குறிகளைக் காட்டுகிறது. 20 ஒன்றின் பக்கத்தில் சுழி எழுதிக் காட்டப்படுகிறது.40 இரண்டின் பக்கத்தில் சுழி எழுதிக் காட்டப்படுகிறது. 400 ஒன்றின் பக்கத்தில் இரண்டு சுழிகளைஎழுதிக் காட்டப்படுகிறது.\n\nசார்ந்த பேச்சு வடிவங்கள் பின்வருமாறு:\n\nகிரீன்லாந்தின் இனூத் மொழியில்:\n"}
{"id": "302943", "url": "https://ta.wikipedia.org/wiki?curid=302943", "title": "2016 மெக்மர்ரி கோட்டை காட்டுத்தீ", "text": "2016 மெக்மர்ரி கோட்டை காட்டுத்தீ\n\nமெக்மர்ரி கோட்டை காட்டுத்தீ (\"Fort McMurray wildfire\" ) மே 1, 2016இல் கனடாவின் ஆல்பர்ட்டா மாகாணத்தில் \"உட் பஃபல்லோ வலய நகராட்சிப் பகுதியில்\" மெக்மர்ரி கோட்டை நகரியச் சேவைப் பகுதியின் தென்மேற்கே ஏற்பட்ட காட்டுத்தீ ஆகும். இதில் 1,600க்கும் மேற்பட்ட வீடுகள் நாசமாயின. இதன் காரணமாக ஆல்பெர்ட்டாவின் வரலாற்றிலேயே மிகப்பெரும் குடிப்பெயர்வாக மக்கள் பாதிக்கப்பட்ட பகுதிகளிலிருந்து வெளியேற்றப்பட்டு வருகின்றனர். \n\n"}
{"id": "302950", "url": "https://ta.wikipedia.org/wiki?curid=302950", "title": "மெக்மர்ரி கோட்டை", "text": "மெக்மர்ரி கோட்டை\n\nமெக்மர்ரி கோட்டை (\"Fort McMurray\") கனடாவின் ஆல்பர்ட்டா மாகாணத்தில் உட் பஃபல்லோ வட்டார நகராட்சியில் உள்ள நகரிய சேவை பகுதியாகும். இது ஆல்பெர்ட்டாவின் வடகிழக்கில் அதபசக்கா எண்ணெய் மணல்களின் நடுவே சுற்றிலும் தைகா சூழ்ந்துள்ள பகுதியில் உள்ளது. கனடாவின் எண்ணெய்வள தொழில்துறை முன்னேற்றத்தில் முதன்மை பங்காற்றியுள்ளது. 2016ஆம் ஆண்டு மே மாதம் ஏற்பட்ட தீவிரமான காட்டுத்தீயில் பல வீடுகள் நாசமாயின; குடிமக்கள் வெளியேற்றப்பட்டனர்.\n\nமுன்னதாக ஓர் நகரமாக இருந்த மெக்மர்ரி கோட்டை, ஏப்ரல் 1, 1995இல் மாவட்டம் 143 இணைக்கப்பட்டு நகரிய சேவைப் பகுதியானது.இது 1947க்கும் 1962க்கும் இடையே \"மெக்மர்ரி\" என்றே குறிப்பிடப்பட்டு வந்தது. \n"}
{"id": "302956", "url": "https://ta.wikipedia.org/wiki?curid=302956", "title": "மாயர் எண் முறைமை", "text": "மாயர் எண் முறைமை\n\nமாயர் எண்குறி முறைமை \"(Maya numeral system)\" என்பது முற்கொலம்பிய மாயர் நாகரிகத்தில் பயன்படுத்தப்பட்ட இருபதின்ம எண்குறி முறைமை ஆகும்.\n\nஇந்த எண்குறிகள் மூன்று குறியீடுகளால் ஆனவை; சுழி எண் (கூடு வடிவம், மிஅக மேற்பகுதியில் அமைந்த கூட்டு முகடு . என் ஒன்று புள்ளி ஆகும். எண் ஐந்து ஒரு கிடைக்கோடு ஆகும். எடுத்துகாட்டாக, பதின்மூன்று கிடை வரிசையில் மூன்று புள்ளிகளும் மேலே ஒன்றின் மேலொன்றாக அடுக்கப்பட்ட இரண்டு கிடைக்கோடுகளாலும் குரிக்கப்படுகிறது.\n\nSection::::19 ஐவிட பெரிய எண்கள்.\n19 க்குப் பின் வரும் எண்க:ள் 20 இன் அடுக்கால் குத்துநிலையில் எழுதப்படும். எடுத்துகாட்டாக, முப்பத்து மூன்று மூன்று புள்ளிகளுக்கு மேலுள்ள ஒரு புள்ளியாலும் மேலும் இவை அனைத்தும் இருகோடுகளுக்கு மேலாகவும் இருக்கும். இவற்றில் முதல் புள்ளி இருபதை அல்லது \"1×20\" ஐக் குறிக்கும் இது மூன்று புள்ளிகளோடும் இரு கோடுகளோடும் அல்லது பதின்மூன்றுடன் கூட்டப்படும். எனவே, (1×20) + 13 = 33. 20 அல்லது 400 அடைந்ததும், (20 அல்லது 8000 எனும் மற்றொரு வரிசை தொடங்கும். பின்னர் 20 அல்லது 160,000 வ்ர, இப்படியே தொடரும்). எனவே 429 என்ற எண் ஒரு புள்ளியாலும் அதற்கு ஒரு புள்ளியும் அதற்கு மேல் நான்கு புள்லிகளும் ஒருகோடும் அமையும். எனவே (1×20) + (1×20) + 9 = 429. இந்த எண்குறி முறைமையின் இருபதின்ம அடுக்கு அரபு எண்குறி முறைமையைச் சார்ந்த பதின்ம அடுக்கைப் போன்றதே.\n\nகோடு, புள்ளி மட்டுமன்றி, மாயர் எண்குறிகளில் முக வடிவக் கீறலோ படமோ பயன்படுவதுண்டு.முக வடிவக் கீறல் அந்த எண்ணுக்குரிய தெய்வத்தைக் குறிக்கும். முக வடிவக் கீறல் வகை எண் அருகலாகவே பயன்படுகிறது. இது மிக விரிவான நினைவுச் சின்னப் பொறிப்புகளில் மட்டுமே அமையும்.\n\nகூட்டலும் கழித்தலும்:\n20 ஐவிடச் சிறிய எண்களைக் கூட்டுவதும் கழிப்பதும் மாயர் எண்குறிகளில் செய்வது மிக எளியதாகும்.\nகூட்டல் ஒவ்வொரு மட்டத்திலும் உள்ல எண்குறிகளைக் கூட்டி செய்யப்படுகிறது:\nகூட்டும்போது ஐந்துக்கும் மேற்பட்ட புள்ளிகள் அமைந்தால், ஐந்து புள்ளிகளை நீக்கிவிட்டு மேலே ஒரு கோடு பதிலியாகப் போடப்படும். ஐந்துக்கும் மேற்பட்ட கோடுகள் அமைந்தால் ஐந்து கொடுகளை நீக்கிவிட்டு பதிலியாக மேலே அடுத்த வரிசையில் ஒரு புள்ளி இடப்படும்.\n\nஇப்படியே கழித்தலில்,கழிபடு எண் குறியீடுகளில் இருந்து கழிப்பெண் குறியீட்டுக் கூறுகளை நீக்கவேண்டும்:\nகழிபடு எண்ணில் போதுமான புள்ளிகள் இல்லாவிட்டால், அதன் மேல் வரிசையின் ஒருகோடு ஐந்து புள்ளிகளால் பதிலிடப்படும். போதுமான கோடுகள் இல்லாவிட்டால் அதன் மேல் வரிசையின் ஒரு புள்ளி நீக்கப்பட்டு ஐந்து கோடுகளால் பதிலிடப்படும்.\n\nSection::::குறிப்புகள்.\n500\n\n"}
{"id": "302964", "url": "https://ta.wikipedia.org/wiki?curid=302964", "title": "கணவாய்", "text": "கணவாய்\n\nகணவாய் () (Mountain pass) என்பது மலைத்தொடரின் ஊடாகவோ மலை முகடுகளின் மேலாகவோ செல்லும் பாதை ஆகும். உலகின் பெரும்பாலான மலைத்தொடர்கள் போக்குவரத்துக்குப் பெருஞ்சிக்கலாக இருப்பதால், பதியப்பட்ட வரலாற்றுக்கு முன்பிருந்தே கூட வணிகம், போர், இடம்பெயர்வில் கணவாய்களின் பங்கு இன்றியமையாதது ஆகும். உயரம் குறைவான இடங்களில், இவற்றைக் குன்றுக் கணவாய்கள் என்று அழைப்பர். இந்திய, திபெத்து எல்லையில் இமய மலையில் அமைந்துள்ள மானா கணவாய் உலகின் உயரமான கணவாயாகக் கருதப்படுகிறது.\n\nஇந்தியாவின் வரலாற்றை மாற்றி அமைத்ததில் ஆப்கானித்தானையும் பாகிஸ்தானையும் இணைக்கும் கைபர் கணவாய் மற்றும் போலான் கணவாய்களுக்கு பெரும் பங்கு உண்டு.\n"}
{"id": "302965", "url": "https://ta.wikipedia.org/wiki?curid=302965", "title": "பரத கண்டம்", "text": "பரத கண்டம்\n\nபரத கண்டம் (Bharata Khanda or Bharata Ksetra)) எனும் சொல் இந்து சமய நூல்களான வேதங்கள், இராமாயணம், மகாபாரதம் போன்ற இதிகாசாங்கள், மற்றும் புராணங்களில் தற்கால இந்தியா, பாகிஸ்தான், ஆப்கானித்தான், வங்காளதேசம், நேபாளம், இலங்கை போன்ற நாடுகளின் புவியியலைக் குறிப்பிடும் பெரும் நிலப்பரப்பாகும்.\n\nஇந்து சாத்திரங்கள் மற்றும் இலக்கியவாதிகளின் கூற்றுப்படியும், இப்பூவுலகில் மக்கள் செழிப்புடன் வாழத் தக்க இடமாக பரத கண்டம் விளங்கியதாக தங்கள் நூல்களில் குறிப்பிடுகிறார்கள். \nஇந்தியக் குடியரசை பாரத் (பரத கண்டம்) என சமஸ்கிருத மொழியில் அதிகாரப்பூர்வமாக அழைக்கப்படுவது, துஷ்யந்தன் - சகுந்தலை இணையரின் மகன் பரதன் பெயரில்தான். \n\nSection::::பரத கண்டத்து நாடுகள்.\nமகாபாரத இதிகாசத்தில் பீஷ்ம பருவத்தில், பரத கண்டத்தில் மற்றும் அதனைச் சுற்றியுள்ள மலைகள்; ஆறுகள் மற்றும் நாடுகளின் பெயர்களை சஞ்சயன் திருதராட்டிரனிடத்தில் விளக்கும் போது பரத கண்டத்தில் இருந்த நாடுகளைக் குறித்து அறியமுடிகிறது. \n\n\n\n"}
{"id": "302970", "url": "https://ta.wikipedia.org/wiki?curid=302970", "title": "எண்ணெய் மணல்", "text": "எண்ணெய் மணல்\n\nஎண்ணெய் மணல்கள் (\"Oil sands\"), கரியெண்ணெய் மணல்கள் (\"tar sands\"), அல்லது தொழில்முறையாக, நிலக்கீல் மணல்கள் (\"bituminous sands\") என்பன வழக்கத்திற்கு மாறான பாறைநெய் வைப்புக்களாகும். \n\nஎண்ணெய் மணல்கள் உதிரி மணல்களாகவோ பகுதியும் கெட்டியான மணற்பாறையாகவோ இருக்கலாம்; இயற்கையான மணல், களிமண், நீர் கலவையுடன் மிகவும் பிசுக்குமை வாய்ந்த, கெட்டியான (தொழில்முறையாக அசுபால்ட்டு என்றும் சொல்வழக்கில் தார் என்றும் குறிப்பிடப்படும்) பாறை எண்ணெய் நிறைசெறிவாக கொண்டிருக்கும். இயற்கை நிலக்கீல் வைப்புக்கள் பல நாடுகளில் கண்டறியப்பட்டுள்ளன; குறிப்பாக கனடாவில் மிகுந்த அளவில் காணப்படுகின்றன. மேலும் பெரும் வைப்புகள் கசக்ஸ்தான், உருசியாவில் கண்டறியப்பட்டுள்ளன. உலகளவில் எண்ணெய் வைப்பின் மதிப்பீடு கூடுதலாகும்; இந்த மதிப்பீடுகளில் இன்னமும் கண்டறியப்படாத வைப்புக்களும் அடங்கும். உறுதி செய்யப்பட்ட நிலக்கீல் வைப்புக்கள் ஏறத்தாழ 100 பில்லியன் கொள்கலன்களாகவும் மொத்த இயற்கை நிலக்கீல் வைப்புக்கள் ஆகவும் உலகளவில் மதிப்பிடப்படுகின்றது; இவற்றில் , அல்லது 70.8%, கனடாவின் ஆல்பெர்ட்டாவில் உள்ளது.\n\n"}
{"id": "302983", "url": "https://ta.wikipedia.org/wiki?curid=302983", "title": "தேப்ரா ஆன் பிசுசெர்", "text": "தேப்ரா ஆன் பிசுசெர்\n\nடேப்ரா ஆன் பிசுசெர் \"(Debra Ann Fischer)\" யேல் பல்கலைக்கழக வானியல் பேராசிரியர் ஆவார். இவர் புறக்கோள் ஆய்வாளரும் கண்டுபிடிப்பாளரும் ஆவார். இவர் முதல் பல கோல் அமைப்பைக் கண்டறிந்த குழுவில் ஒருவர்.\n\nSection::::ஆய்வும் பணியும்.\nஇவர் குறு விண்மீன்களைப் பற்றியும் அருகாமைப் பால்வெளியில் உள்ள புறக்கோள்கள் உட்பட்ட குறைபொருண்மை உடுக்கணப் பொருள்களைப் பற்றியும் பலரோடு இணைந்து 100 க்கும் மேற்பட்ட ஆய்வுக் கட்டுரைகளை ந்ழுதியுள்ளார். இவர் N2K கூட்டு நிறுவனப் புறக்கோள்களுக்கான முதன்மை ஆய்வாலர் ஆவார். கோஎஃப்ரி மார்சியின் தலைமையில் அமைந்த புறவெளிக் கோள்தேட்டக் குழுவில் ஓர் உறுப்பினர் ஆவார். She was the primary investigator for Chiron, the CTIO High Resolution Spectrometer. இவர் புறவெளிக் கோள்களைத் தேட உதவும் அடுத்த தலைமுரைகண்ணாடியிழை டாப்ளர் தேட்டக் கருவியைப் புறவெளிக் கோள்தேட்டக் கழகத்துக்காக வடிவமைத்தார்.\n\nSection::::கல்வி.\nஇவர் அயோவா பல்கலைக்கழகத்தில் 1975 இல் பட்டம் பெற்றார், மேலும் மூதறிவியல் பட்டத்தை சான் ஃபிரான்சிசுகோ பல்கலைக்கழகத்தில் 1992 இல் பெற்றுள்ளார். இவர் 1998 இல் தன் முனைவர் பட்டத்தை கலிபோர்னியா பல்கலைக்கழகத்தில் 1998 இல் பெற்றுள்ளார்.\n"}
{"id": "302991", "url": "https://ta.wikipedia.org/wiki?curid=302991", "title": "திபாங் ஆறு", "text": "திபாங் ஆறு\n\nதிபாங் ஆறு \"(Dibang River)\" என்பது இந்தியாவின் வடகிழக்கு மாநிலங்களான அருணாசல பிரதேசம் மற்றும் அசாம் மாநிலங்களில் பாயும் பிரம்மபுத்திரா நதியின் ஒரு கிளை ஆறு ஆகும்.\n\nSection::::ஆற்றின் போக்கு.\nஅருணாசல பிரதேசதில் உள்ள திபாங் பள்ளத்தாக்கு மாவட்டத்தில் இருக்கும் இந்தோ-சீன எல்லையில் உள்ள கேயா கணவாய்க்கு அருகில் திபாங் ஆறு உற்பத்தி ஆகிறது. அருணாசலப் பிரதேசத்திற்குள் உள்ள ஆற்றின் வடிகால் பகுதியில் திபாங் பள்ளத்தாக்கு மற்றும் கீழ் திபாங் பள்ளத்தாக்கு மாவட்டங்கள் உள்ளடங்கியுள்ளன. மிசுமி குன்றுகளில் இருந்து இறங்கிவரும் திபாங் ஆறு நிசாம்காட்டுக்கு அருகில் சமவெளிக்குள் நுழைகிறது. நிசாம்காட் மற்றும் சாதியா இடையே திபாங் ஆற்றின் பாதை ஒரு செங்குத்தான சாய்வாக உள்ளது. இக்கால்வாய் 4 முதல் 9 கிலோமீட்டர் வரையிலான அகலம் கொண்ட பின்னல் கால்வாய் அமைப்பியல் தோற்றத்தை அளிக்கிறது. திபாங் ஆறு அடிக்கடி தன் போக்கை மாற்றிக் கொள்வதால், கரையோரப் பகுதிகளில் உள்ள விவசாய நிலங்கள் மற்றும் காடுகளில் வெள்ளப் பெருக்கு ஏற்பட்டு அழிவை ஏற்படுத்துகிறது. அசாமிய நகரமான சாதியாவுக்கு அருகில், திப்ரு-சைக்கோவா சரணாலயத்திற்கு வடக்கில், 195 கிலோமீட்டர் நீளமுள்ள திபாங் ஆறு உலோகித் ஆற்றுடன் கலக்கிறது. \n\nSection::::கிளை ஆறுகள்.\nமதுன், தாங்கோன், திரை, இலிதுன் மற்றும் எம்ரா ஆகியன திபாங் ஆற்றின் பிரதானமான கிளை ஆறுகளாகும். மேலும் திபாங் ஆறு தன் பயணத்தில் ஏய்ரி பாணி, இலு பாணி, இமு பாணி, ஆகி, ஆச்சுபாணி, எப்பிபாணி மற்றும் தியோபாணி ஆகிய பல கிளை நதிகளுடன் இணைகிறது. பெரும்பாலான இக்கிளை ஆறுகள் குன்றின் மேற்பகுதியில் திபாங் ஆற்றுடன் கலப்பதால் அகலமான விசிறிவடிவ மீன்பிடிப்புப் பகுதியை உருவாக்குகின்றன. \n\nSection::::மின் உற்பத்தித் திட்டங்கள்.\nகீழ் திபாங் பள்ளத்தாக்கு மாவட்டத்தில், திபாங் பல்நோக்கு திட்டத்தின் ஒரு பகுதியாக 2008 ஆம் ஆண்டில் பிரதமர் மன்மோகன் சிங் 3000 மெகாவாட் மின்னுற்பத்திக்கான ஒரு அணைக்கு அடிக்கல் நாட்டினார். இதைத் தவிர திபாங் ஆற்றின் மீது 20 முதல் 4500 மெகாவாட் வரை மின்னுற்பத்தி திறன் கொண்ட 17 புதிய அணைகள் கட்டவும் பரிந்துரைக்கப்பட்டது. பரிந்துரைகளின்படி 288 மீட்டர் உயரத்தில் இவ்வணை கட்டி முடிக்கப் பட்டால் இது இந்தியாவின் மிகப்பெரிய அணையாகவும் உலக அளவில் மிக உயமான ஈர்ப்புமைய அணையாகவும் விளங்கும். அணையின் கீழ்ப்பகுதியில் வசிக்கும் மிசுமி மக்கள் அசாமியர்கள், மற்றும் பல்வேறு தரப்பினர் இத்திட்டத்தின் மீது எதிர்ப்புக் குரல் கொடுத்து வருகின்றனர். \n"}
{"id": "302998", "url": "https://ta.wikipedia.org/wiki?curid=302998", "title": "ஜில் டார்ட்டர்", "text": "ஜில் டார்ட்டர்\n\nஜில் கார்னெல் டார்ட்டர் \"(Jill Cornell Tarter)\" (பிறப்பு: ஜனவரி 16, 1944) ஓர் அமெரிக்க வானியலாளர், சேதி ஆய்வு நிறுவனத்தின் மேனாள் இயக்குநர், சேதியின் பெர்னார்டு எம். ஆலிவர் கட்டில் பேராசிரியர். வானியலாளர்..\n\nSection::::கல்வி.\nஇவர் கார்னெல் பல்கலைக்கழகத்தில் பொறியியல் இயற்பியலில் இளவல் பட்டம் பயின்றார். ப்ர்க்கெலி கலிபோர்னியா பல்கலைக்கழகத்தில் இவர் வானியலில் முதுநிலை, முனைவர் பட்டங்களைப் பெற்றார்.\n\nSection::::வானியல் பணி.\nஇவர் புறவெளி உயிரினத் தேட்டம் சார்ந்த பல அறிவியல் திட்டங்களில் பணிபுரிந்துள்ளார். இவர் பட்டம் படிக்கும் மாணவராக இருந்தபோதே SERENDIP எனும் புறவெளி உயிரினம் வெளியிடும் கதிர்வீச்சு ஆய்வுத் திட்டத்தில் பங்கேற்றுள்ளார். இவர் backronym எனும் \"அருகாமையில் உள்ள அறிதிற மக்கள் வெளியிட்ட புறவெளி கதிர்வீச்சு உமிழ்வுத் தேட்டம்.\" எனும் திட்டத்தை உருவாக்கினார். இவர் 1992 இல் நாசாவின் உயர் பிரிதிற நுண்ணலை அளக்கை (HRMS) திட்டப் பொறுப்பு அறிவியலாளராகப் பணிபுரிந்துள்ளார். மேலும் 1993 இலும் பின்னரும் சேதி நிறுவனத்தின் மீளாக்க உயர் பிரிதிற நுண்ணலை அளக்கை சார்ந்த போனிக்சு சேதி திட்ட இயக்குநராக இருந்துள்ளார். இவர் 2002 இல் HabCat சார்ந்ந்த மார்கரெட் டர்ன்புல்லுடன் இணைந்து போனிக்சு திட்டத்தின் முதன்மையான பகுதியை வடிவமைத்துள்ளார். இவர் பல டஜன் தொழில்நுட்பக் கட்டுரைகளை வெளியிட்டதோடு, பல விரிவுரைகளையும் உகந்த அறிவியல் கல்வியின் தேவை பற்றியும் புறவெளி அறிதிற உயிரினத் தேட்டம் பற்றியும் ஆற்றியுள்ளார். இவர் நீரக பிணைவை தொடரவல்ல அளவு பொருண்மையற்ர விண்மீன்களை வகைப்படுத்த, பழுப்புக் குறுமீன் என்ற சொல்லை உருவாக்கியவர் ஆவார். இவர் புறவெளி உயிரினத் தேட்டத்தில் 35 ஆண்டுகள் பணிபுரிந்து விட்டு, 2012 இல் ஓய்வு பெற்றார்.\n\nகானரித் தீவில் நடந்த முதல் starmus விழாவில், “புடவியில் அறிதிற வாழ்க்கையினர்: புறவெளியில் எவராவது உள்லனரா?” என்ற தலைப்பில் உரையாற்றினார். இவ்விழா வானியலாளர் காரிக் இசுரவேலரால் வானியலையும் சார்ந்த அறிவியல் புலங்களையும் இசையையும் கலையையும் இணைத்து உருவாக்கப்பட்டதாகும். பின்னர் டார்ட்டர் starmus குழும இயக்குநர்களில் ஒருவராகச் சேர்ந்தார். மற்ர இயக்குநர்களாக வானியற்பியலாளர் இசுரவேலரும் கித்தார் கலை இளவரசி பிரியான் மேரியும் கோட்பாட்டு இயற்பியலாலர் சுட்டிபன் ஆக்கிங்கும் படிமலர்ச்சி உயிரியலாளர் இரிச்சர்டுடாக்கின்சும் பிறரும் இருந்துள்ளனர். இவரது 2011 உரை \"Starmus: 50 Years of Man in Space\" என்ற நூலில் வெளியிடப்பட்டுள்ளது. > இவர் CuriosityStreamஅறிவுரைக் குழுவின் உறுப்பினராவார்.\n\nSection::::தகைமையும் விருதுகளும்.\nஇவரின் வான் உயிரியல் ஆய்வும் பெண் அறிவிய்லாளராகப் பெற்ற வெற்றிகளும்தகைமைகளும் இவருக்குப் பல அறிவியல் நிறுவனங்களில் இருந்து பல விருதுகளை ஈட்டித் தந்தன.\n\nSection::::மக்கள் பண்பாட்டில்.\nடார்ட்டரின் வானியல் பணிகள் கார்ல் சாகனின் \"Contact\" புதினத்தில் பதிவாகியுள்ளன. [[Contact (1997 US film)|திரைப்படத்தில் எல்லி ஆரோவே என்ற கிளர்ச்சியாளர் பாத்திரமாக ஜோடு ஃபாசுட்டர் நடித்தார். இந்த நடிகையுடன் டார்ட்டர் சில மாதங்கள் படம் எடுக்கும் முன்பும் பின்பும் பேசியுள்ளார். ஆரோவே எனும் பாத்திரம் டார்ட்டரின் பணியைச் சார்ந்தே உருவாக்கப்பட்டுள்ளது. இவர் ஜான் போசுவெல்லின் அறிவியல் பண்னிசை அல்லது நடைமுறையின் கவிதை (அறிவியலூக்கான பண்) எனும் இசை காணொளிப்படத்திலும் வருகிறார்.\n\nOn October 20, 2006, Tarter appeared on the [[Point of Inquiry]] podcast to discuss the question: \"நாம் தனித்துள்ளோமா?\" எனும் கேள்விக்கான விவாதம் பற்றிய காணொளிப்படத்தில்2006 அக்தோபர் 20 இல் டார்ட்டர் தோன்றி, \"நாம் தனித்துள்ளோமா? என்ற கேள்விக்கான விடையை அறிந்தால்தான் நாம் மாந்தராக எப்படி இருப்பது என்பது பற்றிய மாறுபட்ட கண்ணோட்டத்துக்கு வர நேரிடும்.\" எனக் கூறுகிறார்.\n\nஅமெரிக்க நாட்டுப் பேராயத்தில் 2013 மே மாதத்தில் அமெரிக்க அறிவியல் விருதாளர் சட்டம், 2013 கொண்டுவரப்பட்டது. அப்போது ஒரு உய்ய உரையாளர் சட்டம் நிறைவேறினால், இதற்கு ஏற்ற அறிவியல் விருதாளராக டார்ட்டரைப் பரிந்துரைத்துள்லார்.\n\n\nSection::::வெளி இணைப்புகள்.\n[[பகுப்பு:1944 பிறப்புகள்]]\n[[பகுப்பு:அமெரிக்க வானியலாளர்கள்]]\n[[பகுப்பு:வாழும் நபர்கள்]]\n[[பகுப்பு:பெண் வானியலாளர்கள்]]\n[[பகுப்பு:அமெரிக்கப் பெண் அறிவியலாளர்கள்]]\n[[பகுப்பு:வானுயிரியலாளர்கள்]]"}
{"id": "303004", "url": "https://ta.wikipedia.org/wiki?curid=303004", "title": "எத்தில் பால்மிடேட்டு", "text": "எத்தில் பால்மிடேட்டு\n\nஎத்தில் பால்மிடேட்டு \"(Ethyl palmitate)\" என்பது CHO என்ற மூலக்கூற்று வாய்ப்பாடு கொண்ட ஒரு எசுத்தர் ஆகும். நிறமற்ற திண்மமான இச்சேர்மம் மெழுகு போன்ற வாசனையைக் கொண்டுள்ளது. பால்மிடிக் அமிலத்தினுடைய எத்தில் எசுத்தரே எத்தில் பால்மிடேட்டு என்று வேதியியல் முறை விவரிக்கிறது. \n\nமுடி மற்றும் தோல் ஆகியனவற்றைப் பதனப்படுத்தும் முகவராக எத்தில் பால்மிடேட்டு பயன்படுத்தப்படுகிறது.\n"}
{"id": "303010", "url": "https://ta.wikipedia.org/wiki?curid=303010", "title": "மெத்தில் சயனோபார்மேட்டு", "text": "மெத்தில் சயனோபார்மேட்டு\n\nமெத்தில் சயனோபார்மேட்டு \"(Methyl cyanoformate)\" என்பது CHOC(O)CN என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மம் ஆகும். கரிம வேதியியல் தொகுப்பு வினைகளில் ஒரு வினைப்பொருளாக இச்சேர்மம் பயன்படுத்தப்படுகிறது. இவ்வினையில் மெத்தாக்சிகார்பனைல் குழுவிற்கு உரிய ஒரு மூலமாக மெத்தில் சயனோபார்மேட்டு செயல்படுகிறது. இக்குழுவமைவுச் செயல்முறையில் இது மேண்டர்சின் வினைப்பொருள் என்ற பெயரால் அழைக்கப்படுகிறது.\nபேரழிவின் போது பயன்படுத்தப்படும் சிக்ளோன் பி என்ற செருமேனிய வாயுப் பூச்சிக்கொல்லி மருந்து தயாரிப்பில் முன்னோடியாக விளங்கும் சிக்ளோன் ஏ எனப்படும் பூச்சிக்கொல்லி மருந்தின் ஒரு பகுதிப்பொருளாக மெத்தில் சயனோபார்மேட்டு இருப்பதால் இதுவொரு தீங்கிழைக்கும் வேதிப்பொருளாகவே அறியப்படுகிறது.\n"}
{"id": "303021", "url": "https://ta.wikipedia.org/wiki?curid=303021", "title": "ஹேஹேய நாடு", "text": "ஹேஹேய நாடு\n\nஹேஹேய நாடு (Heheya Kingdom) என்பது தற்கால மத்தியப் பிரதேசத்தில் பாயும் நர்மதை ஆற்றாங்கரையில் அமைந்த மகிஷ்மதி நகரத்தை தலைநகராகக் கொண்டு மத்திய மற்றும் மேற்கு இந்தியாவை பண்டைய சந்திர குல சத்திரிய மன்னர்கள் ஆண்ட நாடாகும். ஹேஹேய நாட்டை ஆண்ட மன்னர்களுள் புகழ் பெற்றவர் இராவணனை போரில் வென்ற கார்த்தவீரிய அருச்சுனன் ஆவார். பரத கண்டத்து நாடுகளில் ஒன்றாக ஹேஹேய நாடு குறிக்கப்பட்டுள்ளது.\n\nஇதிகாச, புராணக் கதைகளின் படி கோடாரியை ஆயுதமாகக் கொண்ட போர்க்குணம் படைத்த அந்தணரான பரசுராமரின் கோபத்தால் கார்த்தவீரிய அருச்சுனன் கொல்லப்பட்டதால், ஹேஹேய நாடு வீழ்ச்சி கண்டது. \n\nSection::::மகாபாரதக் குறிப்புகள்.\nஇராமனின் முன்னோரான, அயோத்தியை தலைநகராகக் கொண்டு கோசல நாட்டை ஆண்ட இச்வாகு குலத்து சத்திரிய மன்னர் சகரன், வச்ச நாட்டின் ஹேஹேயர்களையும், தாலஜங்கர்களையும் வென்றான் என்பதை மகாபாரதம் (3-106) மூலம் அறிய முடிகிறது.\n\nSection::::வத்ச நாட்டு ஹேஹேயர்கள்.\nமகாபாரத குறிப்புகளின் படி ( 13,30) வத்ச நாட்டின் ஹேஹேயர்கள் விராத்திய சத்திரிய குலத்தவர் என்றும்; காசி நாட்டை வென்றவர்கள் என்றும்; பின்னர் வந்த காசி நாட்டு மன்னன் பிரதார்த்தனால், ஹேஹேயர்கள் வத்ச நாட்டிலிருந்து துரத்தி அடிக்கப்பட்டார்கள் என்றும் அறிய முடிகிறது.\n"}
{"id": "303024", "url": "https://ta.wikipedia.org/wiki?curid=303024", "title": "இச்வாகு", "text": "இச்வாகு\n\nஇச்வாகு (Ikshvaku) (சமஸ்கிருதம்: इक्ष्वाकु) \nஇந்து தொன்மவியலின் அடிப்படையில் வைவஷ்த மனு என்பவர் சூரியனின் மகனாவார். இவரே, முதல் மனிதனாகவும் அறியப்பெறுகிறார். இவருடைய மகனான இச்வாகுவின் வழித்தோன்றல்கள் சூரிய குலத்தினர் என்று அறியப்படுகிறது. \n\nஇராமாயணம் எனும் இதிகாசத்தில் இராமனின் முன்னோர்களுக்கு மூத்தவரான இச்வாகு மன்னரைக் குறித்த செய்திகள் உள்ளது.\n\nஇச்வாகு மன்னர் அயோத்தியை தலைநகராகக் கொண்டு கோசல நாட்டை ஆண்டவர்.\nஇச்வாகு மன்னரின் வழித்தோன்றல்களில் மிகவும் புகழ்பெற்றவர்கள் திரிசங்கு, அரிச்சந்திரன், பகீரதன், தசரதன், இராமர், லவன் மற்றும் குசன் ஆவர்.\n\n"}
{"id": "303027", "url": "https://ta.wikipedia.org/wiki?curid=303027", "title": "கோண்டு ஓவியக்கலை", "text": "கோண்டு ஓவியக்கலை\n\nகோண்டு ஓவியக்கலை என்பது இந்தியாவின் பெரும் மக்கள் தொகை கொண்ட திராவிட இனப் பழங்குடி மக்களான கோண்டு மக்களின் ஓவியக்கலையாகும். இந்த மக்கள் வட இந்தியாவின கிழக்கு மகாராட்டிரம், மத்தியப் பிரதேசம், சத்தீஸ்கர், ஆந்திரப் பிரதேசம்,தெலுங்கானா ஒடிசா ஆகிய மாநிலங்களில் பரவலாக வாழ்ந்து வருகிறார்கள். ஒரு காலத்தில் கோண்டு மக்களின் ஆளுகைக்கு உட்பட்ட இந்தப் பகுதி கோண்ட்வானா நாடு என அழைக்கப்பட்டது.\n\nகோண்டு ஓவியம் நூற்றுக்கணக்கான ஆண்டுகள் பழமையானது. கோண்டு இனமக்கள் காற்கால மக்களாக குகைகளில் வாழ்ந்தபோது அவர்கள் பாறைகளில் ஓவியங்கள் வரைந்ததன் தொடர்ச்சிதான் இந்தக் கோண்டு சுவர் ஓவியங்கள் என வரலாற்றாசிரியர்கள் கருதுகிறார்கள். இந்த ஓவியங்களில் அவர்கள் தங்கள் பகுதிகளின் மலர்கள், மரங்கள், விலங்குகள் போன்றவற்றின் இயற்கை உருவங்களை பெருபாலும் சித்தரிக்கிறார்கள். மனிதனுக்கும் இயற்கைக்கும் உள்ள இணைப்பை காட்டும்விதமாகவும், தங்களின் பெண் தெய்வங்களின் உருவங்களையும் இவ்வோவியங்களில் வரைகிறார்கள்.\n\nகோண்டு பழங்குடியினர் தங்கள் சமய வழிபாட்டுச் சடங்கு, திருமணம் போன்ற நிகழ்வின்போதும் வீட்டுச் சுவர்களை ஓவியங்கள் வரைந்து அழகுபடுத்துகின்றனர். இந்த ஓவியங்கள், தீய சக்திகளிடமிருந்து தங்களைக் காக்கும் என்னும் நம்பிகையும் இவர்களுக்கு உண்டு என்று சொல்லப்படுகிறது. இந்த ஓவியங்களுக்கான வண்ணங்களை கரி, மண், தாவரங்கள், மாட்டுச் சாணம் போன்ற இயற்கையான பொருட்களில் இருந்து எடுக்கிறார்கள். இன்றைக்குள்ள கோண்டு ஓவியங்கள் அபராமான கற்பனை வளத்துடன் வரையப்படுகிறன. மரத்தில் மீன்கள் காய்ப்பதுபோல, உலக முழுமைக்குமான ஒரு தாயாக ஒரு மானைச் சித்திரிப்பதுபோல எனப் பல விதங்களில் வரையப்படுகின்றன. இன்றைக்கு இந்த ஓவியங்கள் கோண்டு பகுதியையும் தாண்டி இந்தியா முழுவதும் பயன்படுத்தப்படுகிறது. நவீன கட்டுமானக் கலையில் உள் அலங்காரமாகவும் பயன்படுகிறது. \n\nஇந்த ஓவியஙகள் உலகப்புகழ் பெறக் காரணமாக இருந்தவர். மத்தியப் பிரதேசத்தில் பிறந்த கோண்டு இனத்தவரான ஜங்கர் சிங் ஷியாம் (1962-2001) என்பவர் ஆவார். இவரால் இந்த ஓவியங்கள் சுவர்களில் இருந்து கேன்வாஸ் துணிகளுக்கு புதிய பாணியில் இடம்பெயர்து ஓவிய கண்காட்சிகளில் இடம்பெற்று உலகப் புகழ்பெற்றன. இவோவியக்கலையை இவர் பலருக்கு கற்பித்தார். இவர்கள் புகழ்பெற்ற ஓவியக் கலைஞர்களாக இந்த ஓவியபாணியில் உருவாக்கினர் அவர்களில் சிலர் : ஜங்கர் சிங்கின் மனைவியான, நன்குஷா ஷியாம், இவரது பிள்ளைகளான ஜபானி, மயான்க், இவரின் அண்டை வீட்டாரான பாஜ்சு ஷியாம், வென்கட் சிங் ஷியாம், இவரின் தங்கை துர்கா பாய், இவரின் மைத்துனர் சுபாஷ் வியாம் மற்றும் ராம்சிங் உர்விட். ஆகியோராவார்.\n"}
{"id": "303028", "url": "https://ta.wikipedia.org/wiki?curid=303028", "title": "கிரியேட்டின் மெத்தில் எசுத்தர்", "text": "கிரியேட்டின் மெத்தில் எசுத்தர்\n\nகிரியேட்டின் மெத்தில் எசுத்தர் \"(Creatine methyl ester)\" என்பது C5H11N3O2 என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மம் ஆகும். கிரியேட்டின் என்ற அமினோ அமிலத்தின் மெத்தில் எசுத்தர் வழிப்பொருள் கிரியேட்டின் மெத்தில் எசுத்தர் எனப்படுகிறது. கரிம அமிலமான கிரியேட்டினுடன் மெத்தனால் சேர்த்து எசுத்தராக்குதல் வினைக்கு உட்படுத்தினால் கிரியேட்டின் மெத்தில் எசுத்தர் உருவாகிறது. \n"}
{"id": "303029", "url": "https://ta.wikipedia.org/wiki?curid=303029", "title": "இருமெத்தில் கார்பேட்டு", "text": "இருமெத்தில் கார்பேட்டு\n\nஇருமெத்தில் கார்பேட்டு \"(Dimethyl carbate)\" என்பது CHO என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மம் ஆகும். இச்சேர்மம் ஒரு பூச்சி விரட்டி வகையைச் சேர்ந்ததாகும். இருமெத்தில் மேலியேட்டு மற்றும் வளையபெண்டாடையீன்\nஆகியன டையீல்சு – ஆல்டர் வினையில் ஈடுபட்டு இருமெத்தில் கார்பேட்டு உருவாகிறது.\n\n"}
{"id": "303032", "url": "https://ta.wikipedia.org/wiki?curid=303032", "title": "இருமெத்தில் சல்பைட்டு", "text": "இருமெத்தில் சல்பைட்டு\n\nஇருமெத்தில் சல்பைட்டு \"(Dimethyl sulfite)\" என்பது (CHO)SO என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மம் ஆகும்.\nசல்பைட்டு எசுத்தரான இருமெத்தில் சல்பைட்டு சில பலபடிச் சேர்மங்களில் ஆக்சிசனேற்றத்தைத் தடுக்கும் சேர்க்கைப் பொருளாகப் பயன்படுத்தப்படுகிறது. மேலும் உயர் ஆற்றல் மின்கலங்களிலும் மின்பகுளிக் கரைப்பானாக முழுமையான திறனுடன் பயன்படுகிறது\n\nSection::::கட்டமைப்பும் முப்பரிமாண வடிவமைப்பும்.\nஇருமெத்தில் சல்பைட்டு மூலக்கூறினால் பலவகையான முப்பரிமாண அமைப்புகளை ஏற்க முடிகிறது. இவ்வமைப்புகளில் மறைவுறா மறைவுறா (GG) வடிவ முப்பரிமாண அமைப்பு மிகவும் நிலைப்புத் தன்மை கொண்டது. ஒவ்வொரு C–O பிணைப்பும் S=O பிணைப்புக்கு மறைவுறா வடிவமாக உள்ளது, இங்கு வரைந்து காட்டப்பட்டுள்ளது.\n\nSection::::தயாரிப்பு.\nதயோனைல் குளோரைடுடன் மெத்தனால் சேர்த்து வினைப்படுத்துவதன் மூலம் இருமெத்தில் சல்பைட்டு தயாரிக்கப்படுகிறது. \n\n"}
{"id": "303038", "url": "https://ta.wikipedia.org/wiki?curid=303038", "title": "திபாங் வனவிலங்கு சரணாலயம்", "text": "திபாங் வனவிலங்கு சரணாலயம்\n\nதிபாங் வனவிலங்கு சரணாலயம் \"(Dibang Wildlife Sanctuary)\" என்பது இந்தியாவின் வடகிழக்கு மாநிலமான அருணாசலப் பிரதேசத்தில் உள்ள எட்டு சரணாலயங்களில் ஒன்றாகும்.. மேல் திபாங் பள்ளத்தாக்கு மாவட்டத்தில் 4,149 கிலோமீட்டர் பரப்பளவில் இவ்வனவிலங்குச் சரணாலயம் அமைந்துள்ளது. பல்வேறு அரிய வனவிலங்குகள் வாழுமிடமாக இச்சரணாலயம் விளங்குகிறது.\nமிசுமி மலையாடு, சிவப்பு மலைக்காட்டாடு, இரண்டு வகையான கத்தூரி மான்கள், சிவப்பு பாண்டா, ஆசிய கருப்புக் கரடி, எப்போதாவது தென்படும் புலி மற்றும் சில அரிய பறவையினங்கள் இச்சரணாலத்தில் காணப்படுகின்றன. புதிய பறக்கும் அணில் வகை விலங்கினமும் இங்கு கண்டறியப்பட்டுள்ளது. இதற்கு மிசுமி குன்றின் இராட்சத அணில் என்று பெயர் சூட்டப்பட்டுள்ளது.(பெட்டௌரிசுடா மிசுமியென்சிசு}.\n\nஅருணாச்சலப் பிரதேசத்தின் சுற்றுச்சூழல் மற்றும் வனத்துறை இவ்வரிய அணிலைப் பாதுகாக்கிறது.\n\n"}
{"id": "303042", "url": "https://ta.wikipedia.org/wiki?curid=303042", "title": "இடாலின்", "text": "இடாலின்\n\nஇடாலின் \"(Etalin)\" என்பது இந்தியாவின் வடகிழக்கு மாநிலமான அருணாசலப் பிரதேசத்தில் உள்ள திபாங் பள்ளத்தாக்கு மாவட்டத்தில் இருக்கும் ஒரு சிறிய கிராமம் ஆகும். அனினி அல்லது மாலின்யே பாதையில் செல்லும் பயணிகளுக்கு சற்று இளைப்பாறும் நிறுத்தமாக இக்கிராமம் இருக்கிறது. அணினியில் இருந்து சுமார் 52 கிலோமீட்டர் தொலைவிலும் மாலின்யேவிலிருந்து சுமார் 42 கிலோமீட்டர் தொலைவிலும் இடாலின் கிராமம் அமைந்திருக்கிறது. இக்கிராமத்திற்கு அருகில் இருப்பது அணினி பொது மருத்துவமனை ஆகும். இடாலின் கிராமத்தில் ஒரு நடுநிலைப்பள்ளி மட்டுமே உள்ளது. மேற்படிப்புக்கு இங்குள்ளவர்கள் அணினி மேல்நிலைப் பள்ளி அல்லது உரோயிங் மேல்நிலைப் பள்ளிக்குத்தான் செல்ல வேண்டும். அசாம் மாநிலத்தின் மோகன்பாரி விமானநிலையம் இக்கிராமத்திற்கு அருகாமையில் உள்ள விமானநிலையமாக உள்ளது. இடாலின் கிராமத்தின் மொத்த மக்கள் தொகை 314 ஆகும். \n\n"}
{"id": "303046", "url": "https://ta.wikipedia.org/wiki?curid=303046", "title": "சம்பல் ஆறு", "text": "சம்பல் ஆறு\n\nசம்பல் ஆறு (Chambal River) இந்திய மாநிலமான மத்தியப் பிரதேசத்தில் உற்பத்தியாகி\nஇராஜஸ்தான் மாநிலம் வழியாக பாய்ந்து, இறுதியில் உத்தரப் பிரதேச மாநிலத்தின் யமுனை ஆற்றில் கலக்கிறது. சம்பல் ஆறு, யமுனை ஆற்றின் துணை ஆறாகும். சிப்ரா ஆறு, காளி சிந்து ஆறு மற்றும் பார்வதி ஆறுகள் சம்பல் ஆற்றில் கலக்கிறது.\n\nSection::::பிறப்பிடம், பாயுமிடங்கள், கலக்குமிடம்.\nமத்தியப் பிரதேசத்தின் இந்தூர் அருகே 45 கிலோ மீட்டர் தொலைவில் உள்ள விந்திய மலையில் உயரத்தில் உள்ள \"சிங்கர் சௌரி\" கொடுமுடியில் உற்பத்தியாகும் சம்பல் ஆறு நீளம் கொண்டது.\n\nசம்பல் ஆறு முதலில் மத்தியப் பிரதேசத்தின் வடக்கில் 346 கி மீ தொலைவிற்கு பாய்ந்து, பின்னர் வடகிழக்கில் 225 கி மீ தொலைவிற்கு இராஜஸ்தான் மாநிலம் வழியாகப் பாய்கிறது. பின்னர் சம்பல் ஆறு மத்தியப் பிரதேசம் - உத்தரப் பிரதேச எல்லைகள் வழியாக 145 கி மீ தொலைவிற்குப் பாய்கிறது. பின்னர் இறுதியாக உத்தரப் பிரதேசத்தின் இட்டாவா மாவட்டத்தில் யமுனை ஆற்றுடன் கலக்கிறது.\n\n\n"}
{"id": "303049", "url": "https://ta.wikipedia.org/wiki?curid=303049", "title": "அதபசக்கா எண்ணெய் மணல்கள்", "text": "அதபசக்கா எண்ணெய் மணல்கள்\n\nஅதபசக்கா எண்ணெய் மணல்கள் (\"Athabasca oil sands\") அல்லது அதபசக்கா கரியெண்ணெய் மணல்கள் (\"Athabasca tar sands\") அல்லது ஆல்பர்ட்டா கரியெண்ணெய் மணல்கள் (\"Alberta tar sands\") கனடிய ஆல்பர்ட்டா மாநிலத்தின் வடகிழக்கே மெக்மர்ரி கோட்டையை மையமாகக் கொண்டுள்ள பெரும் அசுபால்ட்டு வைப்புக்கள் அல்லது மிகவும் கனமான பாறை எண்ணெய் வைப்புக்களாகும்.\n\nஇந்த எண்ணெய் மணல்கள், முதன்மையாக மெக்மர்ரி படுகையில் அமைந்துள்ளன; இவற்றில் நிலக்கீலுடன் (பகுதி திண்மையான, பாறை வடிவில் பாறையெண்ணெய்) சிலிக்கா மணல், களிமண் தாதுக்கள், நீர் கலந்துள்ளன.உலகில் அறியப்பட்டுள்ள நிலக்கீல் வைப்புக்களில் அதபசக்கா எண்ணெய் மணல்களே மிகப் பெரியனவாகும். ஆல்பர்ட்டாவில் அமைந்துள்ள மூன்று எண்ணெய்மணல்வெளிகளில் இதுவே பெரியதாகும். மற்றவை அமைதியாற்று எண்ணெய் மணல்களும் கோல்டுலேக் எண்ணெய் மணல்களும் ஆகும். இதில் கோல்டுலேக்கு எண்ணெய் மணல்கள் சஸ்காச்சுவான் வரை பரந்துள்ளன.\n\nஇவை அனைத்தும் பரப்பளவு சேறு மற்றும் தைகா காடுகளில் உள்ளன; இவற்றில் நிலக்கீல் உள்ளது. உலகில் வழமையான பாறை எண்ணெய் வைப்புக்களுக்கு இணையாக இது உள்ளது. பன்னாட்டு ஆற்றல் முகமை (IEA) பொருளியல்ரீதியாக மீட்கக்கூடிய வைப்புக்களைப் பட்டியலிட்டுள்ளது; 2006இல் இது அளவில், ஏறத்தாழ மொத்த வைப்புக்களில் 10% ஆக இருந்தது. கனடாவின் உறுதியளிக்கப்பட்ட மொத்த வைப்புக்கள் உலகில் மூன்றாவது மிகப்பெரிய நிலையில் உள்ளது; சவூதி அரேபியா மற்றும் வெனிசூலாவின் ஓரினோக்கோ மண்டலம் மற்றவிரு வைப்புகளாகும்.\n\nஇருவிதமான பிரித்தெடுக்கும் நுட்பங்கள் பயன்படுத்தப்படுகின்றன: தரைமட்டத்திற்கு அடியில் ஆழமாக இருக்கும் நிலக்கீலை பிரித்தெடுக்க \"இயல் நிலை\" பிரித்தெடுப்பு பயன்படுத்தப்படுகின்றது; தரைமட்டத்திற்கு அருகிலுள்ள நிலக்கீலைப் பிரித்தெடுக்க திறந்தவெளி அல்லது தரைமட்ட சுரங்க முறை பயன்படுத்தப்படுகின்றது. இரண்டாவது வகையில் 20%தான் பிரித்தெடுக்க முடியும். மேலும் இது நச்சுநிறை குளங்களை உண்டாக்குகின்றது. மாறாக \"இயல்நிலை\" பிரித்தெடுப்பில் சிறப்பு வழிமுறைகள் பயன்படுத்தப்படுவதால் புவிமாசடைதல் குறைவாக உள்ளது. ஆல்பெர்ட்டாவில் 97.5% பகுதியில் இயல்நிலை பிரித்தெடுப்பே நடைபெறுகின்றது.\n\nபெரியளவு சுரங்க வேலைகளால் சுற்றுச்சூழலுக்கும் உடல்நலத்திற்கும் ஏற்படும் கேடுகளை குறைப்பதற்கு அரசும் இத்தொழிலில் ஈடுபட்டுள்ள நிறுவனங்களும் மேற்கொள்ளும் நடவடிக்கைகள் போதுமானதாக இல்லை என தன்னார்வலர்கள் எதிர்த்து வருகின்றனர்.\nஇரு தரப்பும் வைக்கும் ஒருசார்பான தரவுகளால் புறநிலைக் கருத்து எதுவும் எய்தவியலவில்லை.\n\n"}
{"id": "303066", "url": "https://ta.wikipedia.org/wiki?curid=303066", "title": "மும்மெத்தில் பாசுபேட்டு", "text": "மும்மெத்தில் பாசுபேட்டு\n\nமும்மெத்தில் பாசுபேட்டு \"(Trimethyl phosphate )\" என்பது (CH)PO என்ற மூலக்கூற்று வாய்ப்பாடு கொண்ட ஒரு எசுத்தர் ஆகும். இச்சேர்மம் நிறமற்றதாகவும், எளிதில் ஆவியாகாத ஒரு திரவமாகவும் உள்ளது. பிற சேர்மங்களை உற்பத்தி செய்வதில் சில தனிச்சிறப்புகளை மும்மெத்தில் பாசுபேட்டு பெற்றுள்ளது. \n\nSection::::தயாரிப்பு.\nஅமீன் காரத்தின் முன்னிலையில் பாசுபரசு ஆக்சிகுளோரைடை மெத்தனாலுடன் சேர்த்து சூடுபடுத்தினால் மும்மெத்தில் பாசுபேட்டு உருவாகிறது.\n\nPOCl3 + 3 CH3OH + 3 R3N → PO(OCH3)3 + 3 R3NH+Cl−\n\nநான்முக வடிவ மூலக்கூறான இச்சேர்மம் ஒரு வலிமையற்ற முனைவுக் கரைப்பானாகும்.\n\nSection::::பயன்பாடுகள்.\nமிதமான மெத்திலேற்றும் முகவராக மும்மெத்தில் பாசுபேட்டு செயல்படுவதால், அனிலீன்கள் மற்றும் தொடர்புடைய பல்லினவளையச் சேர்மங்களில் இருமெத்திலேற்றம் செய்யப் பயன்படுத்தப்படுகிறது. பாரம்பரிய முறையான ஈச்சுவெய்லர் – கிளார்க்கு வினையை மூழுமையாக்கும் ஒரு வினையாக இம்முறை கருதப்படுகிறது. பாரம்பரிய முறையில் பார்மால்டிகைடு பக்க வினைகளில் பங்கேற்கிறது என்பது குறிப்பிடத்தகுந்தது ஆகும்.\nஅரோமாட்டிக் ஆலசனேற்றம் மற்றும் நைட்ரோயேற்றம் போன்ற வினைகளில் மும்மெத்தில் பாசுபேட்டு பயன்படுத்தப்படுகிறது. பூச்சிக்கொல்லிகள் மற்றும் மருந்துவகைப் பொருட்கள் தயாரிப்பில் இவ்வினைகலின் தேவை அவசியமானதாகும்.\nபாலி எசுத்தர் போன்ற இழைகள் மற்றும் பலபடிகளில் வண்ணம் ஒடுக்கியாகவும் . மும்மெத்தில் பாசுபேட்டு பயன்படுத்தப்படுகிறது.\n\nSection::::பாதுகாப்பு.\n2கி/கி.கி உயிர்போக்கும் அளவைக் (எல்டி50) கொண்டிருப்பதால் மும்மெத்தில் பாசுபேட்டு ஒரு குறைவான நச்சுத்தன்மை கொண்ட சேர்மமாகக் கருதப்படுகிறது. \n\n"}
{"id": "303068", "url": "https://ta.wikipedia.org/wiki?curid=303068", "title": "ஆர்த்தோபார்மிக் அமிலம்", "text": "ஆர்த்தோபார்மிக் அமிலம்\n\nஆர்த்தோபார்மிக் அமிலம் அல்லது மீத்தேன் டிரையால் \"(Orthoformic acid or methanetriol)\" என்பது HC(OH)3 என்ற மூலக்கூற்று வாய்ப்பாடு கொண்ட ஒரு கருத்தியலான சேர்மமாகும். இச்சேர்மத்தின் மூலக்கூறில் நடுவிலுள்ள கார்பன் அணுவானது ஓர் ஐதரசன் மற்றும் மூன்று ஐதராக்சில் குழுக்களால் சூழப்பட்டுள்ளது.\n\nஇன்றையநாள் வரையில் ஆர்த்தோபார்மிக் அமிலம் தனித்துப்பிரிக்கப்படவில்லை. நிலைப்புத்தன்மையற்றதாகக் கருதப்படும் இது தண்ணீர் மற்றும் பார்மிக் அமிலமாகச் சிதைவடையும் என்று நம்பப்படுகிறது.\n\nSection::::மீத்தேன் டிரையால் எசுத்தர்கள்.\nஆர்த்தோபார்மேட்டுகள் என அறியப்படும் மீத்தேன் டிரையால் எசுத்தர்கள் வர்த்தகமுறையில் விற்பனைக்குக் கிடைக்கின்றன. அசிட்டால்களைப் போல இவை காரங்களுடன் நிலைப்புத்தன்மையுடனும், அமிலச்சூழலில் எளிதாக நீராற்பகுப்பு அடைந்து ஆல்ககால் மற்றும் பார்மிக் அமிலத்தினுடைய எசுத்தராகவும் பிரிகின்றன. மிதமான நீர்நீக்கியாக ஆர்த்தோபார்மேட்டுகளைப் பயன்படுத்துகிறார்கள். மும்மெத்தில் ஆர்த்தோபார்மேட்டு மற்றும் மூவெத்தில் ஆர்த்தோபார்மேட்டு போன்றவை பரவலாக அறியப்பட்டுள்ள ஆர்த்தோபார்மேட்டுகளாகும்.\n\n"}
{"id": "303071", "url": "https://ta.wikipedia.org/wiki?curid=303071", "title": "பெராக்சியிருசல்பேட்டு", "text": "பெராக்சியிருசல்பேட்டு\n\nபெராக்சியிருசல்பேட்டு\"(peroxydisulfate)\" என்பது என்ற மூலக்கூற்று வாய்ப்பாடு கொண்ட ஓர் அயனியாகும். பொதுவாக இது பெர்சல்பேட்டு அயனி என்று அடையாளப்படுத்தப்படுகிறது. ஆனால் பெராக்சோவொருசல்பேட்டு, .அயனியையும் இது குறிக்கிறது. பெராக்சியிருசல்பேட்டு அயனியைக் கொண்டிருக்கும் உப்புகள் தோராயமாக ஆண்டொன்றுக்கு 5,00,000 இலட்சம் டன்கள் உற்பத்தி செய்யப்படுகின்றன. சோடியம் பெர்சல்பேட்டு (NaSO), பொட்டாசியம் பெர்சல்பேட்டு (KSO), அமோனியம் பெர்சல்பேட்டு ((NH)SO) போன்றவை முக்கியமான சில உப்புகளாகும். இவ்வுப்புகள் யாவும் நிறமற்றவை, நீரில் கரையக்கூடியவை மற்றும் வலிமையான ஆக்சிசனேற்றிகள் ஆகும். \n\nSection::::பயன்பாடுகள்.\nசிடைரீன், அக்ரைலோநைட்ரைல் மற்றும் புளோரோ ஆல்க்கீன்கள் போன்ற ஆல்க்கீன்களின் பலபடியாக்கல் வினைகளைத் தொடங்கி வைக்கப் பெராக்சியிருசல்பேட்டு உப்புகள் பயன்படுத்தப்படுகின்றன. பெராக்சியிருசல்பேட்டு உப்புகள் இவ்வினையில் சமப்பிளவு அடைந்து பலபடியாதல் வினையைத் தொடங்கி வைக்கின்றன.\n\n[O3SO–OSO3]2− ⇌ 2 [SO4]•−\n\nபிரதான வர்த்தகப் பயன்பாடுகள் தவிர்த்து பெராக்சியிருசல்பேட்டுகள் ஆய்வகங்களிலும் வினைகளில் பங்கேற்கின்றன.:\n\n"}
{"id": "303074", "url": "https://ta.wikipedia.org/wiki?curid=303074", "title": "ஆக்டிவ்எக்ஸ்", "text": "ஆக்டிவ்எக்ஸ்\n\nஆக்டிவ் எக்ஸ் (\"ActiveX\" ) என்பது வெவ்வேறு மொழிகளில் உருவாக்கப்பட்ட மென்பொருள் செயல் உறுப்புகள் (components) ஒரு பிணையப் பணிச் சூழலில் தமக்குள் உறவாடிக் கொள்ள வகை செய்யும் தொழில் நுட்பங்களின் கூட்டுத் தொகுதி ஆகும். 1990களின் இடைப்பகுதியில் மைக்ரோசாப்ட் நிறுவனம் இதனை உருவாக்கியது. மைக்ரோசாப்ட் நிறுவனத்தின் காம் (COM-Component Object Model) தொழில் நுட்பத்தின் அடிப்படையில் இது உருவாக்கப்பட்டுள்ளது. தற்போது மையவிரிவலையில் பயனாளர் உறவாடும் பக்கங்களை வடிவமைக்க ஆக்டிவ்எக்ஸ் பெருமளவு பயன்படுத்தப்படுகிறது. மேசைக் கணினிப் பயன்பாடுகளிலும், ஏனைய நிரலாக்கங்களிலும் கூடப் பயன்படுத்திக் கொள்ள முடியும்.\n\nSection::::ஆக்டிவ்எக்ஸ் இயக்குவிசைகள்.\nஆக்டிவ்எக்ஸ் தொழில் நுட்ப அடிப்படையில் உருவாக்கப்பட்ட, மீண்டும் மீண்டும் பயன்படுத்திக் கொள்ளக்கூடிய மென்பொருள் செயலுறுப்புகள். அசைவூட்டம் (animation), மீள்-எழுபட்டிகள் (pop-up menu) போன்ற தினிச்சிறப்பான செயல்பாடுகளை வலைப்பக்கங்களிலும் உருவாக்குவதற்கு இச்செயலுறுப்புகளைப் பயன்படுத்திக் கொள்ள முடியும். சி, சி++ , விசுவல் பேசிக், விசுவல் சி++ போன்ற மொழிகளில் ஆக்டிவ்எக்ஸ் செயலுறுப்புகளை உருவாக்க முடியும்.\n"}
{"id": "303090", "url": "https://ta.wikipedia.org/wiki?curid=303090", "title": "சாந்திரா மூர் பேபர்", "text": "சாந்திரா மூர் பேபர்\n\nசாந்திரா மூர் பேபர் \"(Sandra Moore Faber\" ( பிறப்பு 1944) ஒரு கலிபோர்னியா பல்கலைக்கழக வானியல், வானியற்பியல் பேராசிரியர். இவர் இலிக் வான்காணகத்தில் பணிபுரிகிறார். இவர் பால்வெளிகளின் பொலிவை அவற்றில் அமைந்த விண்மீன்களின் வேகத்துடன் உறவுபடுத்தி பல கண்டுபிடிப்புகளை ஆற்றியுள்ளார். மேலும் இவர் பேபர்- ஜாக்சன் உறவைக் கண்டறிந்தார். அவாயில் அமைந்த கெக் வான்காணகத்தை வடிவமைத்து நிறுவியதில் பேபருக்கு பெரும்பங்குண்டு.\n\nSection::::கல்வி.\nபேபர் 1966,இல் சுவார்த்மோர் கல்லூரியில் பயின்று இயற்பியலில் உயர்தகைமையுடன் இளவல் பட்ட்த்தைப் பெற்றார். \nஇவர் 1972 இல் ஆர்வார்டு பல்கலைக்கழகத்தில் இருந்து வானியலில் தன் முனைவர் பட்ட்த்தைப் பெற்றார்.\n\nSection::::தொழில்முறைப்பணி.\nபேபர் ஏழு சாமுராய் என்ற குழுவின் தலைவராவார். இக்குழு மாபெரும் கவர்வி அல்லது ஈர்ப்பி எனும் பொருண்மைச் செறிவைக் கண்டுபிடித்தது. இவர் நூக்கர் குழுவின் முதன்மை ஆய்வாளரும் ஆவார். இக்குழு அப்புள் விண்வெளித் தொலைநோக்கியைப் பயன்படுத்திப் பால்வெளிகளின் மையத்தில் உள்ள மீப்பொருண்மை வாய்ந்த கருந்துளைகளைக் கண்டுபிடித்தது. இவர் முதன்முதலாக, அப்புள் தொலைநோக்கியை அகற்புல கோள் ஒளிப்படக் கருவியாகப் பயன்படுத்தினார். இக்குழு அகற்புலக்கோள் ஒலிப்படக் கருவிக் குழு எனப்பட்டது. இவர் அப்புள் முதன்மையில் கோளப் பிரழ்வை வடிவமைத்தார்.\n\nபேபர் கூறுகிறார், \"நாம் ஆய்வதன் விளைவுகளைப் பற்றிக் கட்டாயமாக நாமே எண்ணிப்பார்த்தல் வேண்டும் என நான் நம்புகிறேன். மாந்தரினம் எங்கே போகிறது என இது பல வாய்ப்புகளை நல்குகிறது.\" \n\nஇவர் ஒரு நிறுவனத்தில் (UCSC) புடவியின் படிமலர்ச்சியிலும் பால்வெளிகளின் தோற்றத்திலும் படிமலர்ச்சியிலும் தன் தேடலைக் குவித்துச் செயற்பட்டார். மேலும் இவர் கெக் வான்காணகத்தின் ஒரு கருவியின் (DEIMOS) உருவாக்கத்திலும் பங்கேற்றார். இதைக் கொண்டு நெடுந்தொலைவில் உள்ள பால்வெளிகளின் கதிர்நிரல்களை படம்பிடித்து பதிவு செய்தார். 2012 ஆகத்து 1 இல் கலிபோர்னியா பல்கலைக்கழகத்தின் வான்காணகங்களின் இடைநிலை இயக்குநரானார்.\n\nசாந்திரா பேபர் வானியல் வானியற்பியல் மீள்பார்வை இதழின் இணை ஆசிரியர் ஆவார்.\n\nSection::::விருதுகள்.\nபேபர் 1985 இல் அமெரிக்க நாட்டுத் தேசிய அறிவியல் கல்விக்கழகத்துக்குத் தேர்ந்தெடுக்கப்பட்டார். இவர் 2001 ஏப்பிரல் 29 இல் அமெரிக்க மெய்யியல் கழகதுக்குத் தேர்ந்தெடுக்கப்பட்டார். இவர் 1985 இல் வானியற்பியலுக்கான டான்னி ஃஈன்மேன் பரிசைப் பெற்றார். மேலும் 2006 இலார்வார்டு நூற்றாண்டுப் பதக்கத்தைப் பெற்றார்.\n\nஇவர் 2009 இல் ஃபிராங்ளின் நிறுவன போவர் விருதைப் பெற்றார். முப்பது ஆண்டுகளாக பால்வெளிகளின் தோற்றத்தையும் படிமலர்ச்சியையும் தொடர்ந்து ஆய்வு செய்த்தற்காகவும் வானியல் குமுகத்துக்கான கலைநயம் மிக்க வானியல் கருவிகளைப் புதிதாகப் புனைந்ததற்காகவும் ஃபிராங்ளின் நிறுவனத்தின் அறிவியல் அருஞ்செயல் விருதைப் பெற்றார். இவரது ஆய்வு அண்டவியலையும் அதன் படிமத்தையும் பற்றிய புரிதலைப் புரட்சிகரமாக மாற்றியது.\n\nஇவர் 2012 மே மாதத்தில் பசிபிக் வானியல் கழகத்தில் இருந்து புரூசு பதக்கத்தைப் பெற்றார். இவர் 2012 செப்டம்பரில் செருமானிய வானியல் கழகத்தின் கார்ல் சுவார்சுசைல்டு பதக்கத்தைப் பெற்றார்.\n\nஇவர் 2013 பிப்ரவரியில் க்டியரசுத் தலைவர் பாரக் ஒபாமாவிடம் இருந்து அறிவியலுக்கான தேசிய பதக்கத்தைப் பெற்றார்.\n\n"}
{"id": "303097", "url": "https://ta.wikipedia.org/wiki?curid=303097", "title": "நான்சி கிரேசு உரோமன்", "text": "நான்சி கிரேசு உரோமன்\n\nநான்சி கிரேசு உரோமன் (\"Nancy Grace Roman\", மே 16, 1925 – திசம்பர் 25, 2018) ஓர் அமெரிக்க வானியல் வானியலாளர் ஆவார். நாசாவில் முதன்முதலில் பணிபுரிந்த பெண் செயல் அலுவலரும் இவரே. அப்புள் தொலைநோக்கியை வடிவமைத்து நிறுவியதால் இவர் அப்புள் தொலைநோகியின் அன்னை எனப் போற்றப்படுபவர். தன் வாழ்நாள் முழுவதும் இவர் சிறந்த மேடைப் பேச்சாளராகத் திகழ்ந்தார். மேலும் இவர் சிறந்த கல்வியாளராக விளங்கினார். அறிவியலில் பெண்கள் முன்னேற பெரிதும் உழைத்தார்.\n\nSection::::சொந்த வாழ்க்கை.\nஇவர் டென்னசியில் உள்ள நாழ்சுவில்லியில் பிறந்தார். இவரது தாயார் இசையாசிரியர் ஜார்ஜியா சுமித் உரோமன் ஆவார்;தந்தையார் இர்வின் உரோமன் ஆவார். உரோமன் பிறந்த்தும் அவரது தந்தையின் பணிக்காக குடும்பம் ஓக்லகோமாவுக்கு இடம்பெயர்ந்தது. பின்னர், உரோமனும் அவரது பெற்றோரும் அவுசுட்டன், நியூஜெர்சி, மிச்சிகானுக்குத் தொடர்ந்து இடம்பெயர்ந்தனர். இவர் 1955 ஆம் ஆண்டுக்குப் பிறகு வாழ்சிங்டன் டி. சி. நகரில் வாழ்ந்தார். இவர் தனது அறிவியல் ஆர்வத்தைப் பெற்ரோரே ஊட்டியதாக்க் கருதுகிறார். தன் பணிக்கு அப்பால், அமெரிக்கப் பல்கலைக்கழக மகளிர் கழகத்தில் முனைவாகச் செயல்பட்டு விரிவுரைகளுக்கும் இசைக் கச்சேரிகளுக்கும் சென்றார்.\n\nSection::::கல்வி.\nஇவர் தன் பதினொறாம் அகவையிலேயே வானியலில் ஆர்வம் கொள்ளத் தொடங்கி ஒரு வானியல் குழுவையும் உருவாக்கியுள்ளார். இவரும் இவரது வகுப்பு மாணவரும் ஒன்றாகச் சேர்ந்து வாரம் ஒருமுறை நூல்களைப் படித்து விண்மீன்குழுக்களைப் பற்றிப் பயின்றுள்ளனர். இவரது அர்வத்தைத் தடுக்க முயன்றும் உயர்நிலைப் பள்ளியில் படிக்கும்போதே வானியலில் தேர்ச்சிபெற முடிவு செய்துவிட்டார். இவர் பால்டிமோரில் உள்ள வெசுட்டர்ன் உயர்நிலைப் பள்ளியில் சேர்ந்து விரைவுப் பாடத்திட்டத்தில் சேர்ந்து மூன்றாண்டுகளில் பள்ளிப்படிப்பை முடித்துள்ளார்.\n\nஇவர் 1946 இல்சுவார்த்மோர் கல்லூரியில் சேர்ந்து வானியலில் இளங்கலைப் பட்டம் பெற்றார். இவர் அங்கு படிக்கும்போது சுப்பிரவுல் வான்காணகத்திலும் பணி செய்தார். இதற்குப் பிறகு தன் வானியல் முனைவர் பட்டத்துக்காக சிகாகோ பல்கலைக்கழகத்தில் 1946இல் சேர்ந்தார். அங்கு அவர் ஆற்றாண்டுகள் தங்கி, யெர்க்கேசு வான்காணகத்திலும் டெக்சாசில் உள்ள மெக்டொனால்டு வான்காணகத்திலும் பணிபுரிந்தபடி, டபுள்யூ. டபுள்யூ. மார்கனிடம் ஆராய்ச்சி உதவியாளராகவும் இருந்தார். அந்த ஆராய்ச்சி இருக்கை நிலையானதாக இ;ல்லாததால் இவர் அங்கு பயிற்றுநராகச் சேர்ந்துப் பின்னர் பேராசியரின் உதவியாளராகவும் இருந்தார். அக்காலத்தில் பெண்கள் ஆராய்ச்சியில் ஈடுபட உரிய காலம் தரப்படாததால் பல்கலைக்கழக வேலையித் துறந்தார். இவர் 1980 முதல் 1988 வரை சுவார்த்மோர் கல்லூரியில் மேலாளர்களில் ஒருவராகத் தொடர்ந்தபோதும் தன் ஆராய்ச்சியைக் கைவிடாமல் தொடர்ந்தார்.\n\nSection::::தொழில்முறைப்பணி.\nசிகாகோ பல்கலைக்கழக யெர்க்கேசு வான்காணகம் விட்டகன்றதும் நாவாய் ஆராய்ச்சி ஆய்வகத்தில் சேர்ந்து கதிர்வானியல் திட்டத்தில் பணிபுரியலானார். இங்கு இவர் வெப்பம்சாரா கதிர்வீச்சு வாயில்களின் கதிர்நிரல்களிலும் புவிவடிவ அளக்கைப் பணியிலும் ஈடுபட்டார். இதில் இவர் நுன்னலை கதிர்நிரலியல் பிரிவின் தலைமையை ஏற்றார்.\n\nSection::::நாசா.\nஆரி யூரேவின் விரிவுரையைக் கேட்டுக்கொண்டிருந்த்போது ஜேக் கிளார்க் இவரிடம் வந்து எவராவது அங்குள்ளவர்களில் நாசாவில் விண்வெளி வானியல் திட்ட்த்தில் சேர ஆர்வமுடன் உள்ளனரா எனக் கேட்டுள்ளார். அந்த இருக்கைக்கு இவர் மட்டுமே ஏற்பு தெரிவித்துள்ளார். நாசாவில் விண்வெளி அறிவியல் அலுவலகத்தில் முதல் வானியல் தலைவராகச் சேர்ந்துள்ளார். இவ்ர் அந்த்த் திட்ட்த்தை வடிவமைத்து விண்வெளி முகமையில் செயல் அலுவலர் பதவியை ஏற்ற முதல் பெண்மணியும் இவரேயாவார். இவர் அப்பணி தொடர்பாக நாடு முழுவதும் சுற்றி அனைத்துப் வானியல் துறைகளுடனும் விவாதம் நடத்தினார். அப்போது அவர்களிடம் திட்டம் உருவாக்கத்தில் உள்ளதாகவும் அதில் மேலும் எவற்றை சேர்க்கலாம் என வினவியுள்ளார். இவர் நாசாவில்வானியலுக்கும் சூரிய இயற்பியலுக்கும் தலைவராக 1961 முதல் 1963 வரை பணியாற்றினார். வானியலுக்கும் பொது சார்பியலுக்க்ம் தலைவராக இருந்தமை உட்பட, இவர் நாசாவில் பல பதவிகளை வகித்துள்ளார்.\n\nஇவர் நாசாவில் பணிபுரிந்தபோது, பல்வேறு திட்டங்களை உருவாக்கி உரிய பாதீடுகளும் பெற்று அறிவியல் பங்களிப்பாளரையும் அணிதிரட்டினார். இவர் வட்டணையில் சுற்றிவரும் மூன்று சூரிய நோக்கீட்டகங்களையும் மூன்று சிறிய வானியல் செயற்கைக்கோள்களையும் ஏவும்பணியில் பங்கேற்றுள்ளார். இவை சூரிய, வான்வெளி, விண்வெளி நோக்கிடுகளுக்காக புற ஊதாக்கதிர், x-கதிர் தொழிநுட்பங்களைப் பயன்படுத்தின. இவர் ஆழ்சு திக்சனுடன் இணைந்து ஒளி, புற ஊதாக்கதிர் அளவீடுகளைப் பயன்படுத்திய வட்டணையில் சுற்றிவரும் வான்காணகங்களை ஏவும்பணியையும் மேற்பார்வையிட்டுள்ளார். மேலும் இவர் புவிப்புற அளக்கைச் செயற்கைக்கோள்களை ஏவுதலிலும் ஈடுபட்டுள்ளார். அதோடு, இவர் வானியல் ஏவூர்தித் திட்டம், உயர் ஆற்றல் வான்காணகங்கள், சார்பியல் ஈர்ப்புச் செம்பெயர்ச்சியை அளப்பதற்கான சுகவுட் ஆய்கலத் திட்டம் போன்ற சிறிய திட்டங்களையும் விண்ணாய்வகத் திட்டம், ஜெமினித் திட்டம், அப்பொல்லோத் திட்டம் வான்வெளி ஆய்வகத் திட்டம் ஆகியவற்றின் செய்முறைகளையும் திட்டமிடலிலும் பங்கேற்றுள்ளார். இவர் ஜேக் ஓல்ட்சுடன் இணைந்து சிறு வானியல் செயர்கைக்கோளிலும் பரோபிரிட்ஜுடன் இணைந்து விண்வெளித் தொலைநோக்கியிலும் பணிபுரிந்துள்ளார்.\n\nஇவர் கடைசியாக, அபுள் தொலைநோக்கித் திட்டக் குழுவை உருவாக்கித் தானும் அதில் ஆர்வமுடன் கலந்துகொண்டு பணியாற்றியுள்ளார். இவர் அத்திட்ட்த்தைத் தொடக்கநிலையில் திட்டமிடலிலும் அதன் செயல்பாட்டுக் கட்டமைப்பினை வரையறுப்பதிலும் பெரும்பங்காற்றியுள்ளார். இவரது இந்த பங்களிப்புக்காக \"அபுள் தொலைநோக்கியின் அன்னை\" எனப் பராட்டப்படுகிறார். இவருடன் விண்வெளி முகமையில் பணிசெய்த நாசாவின் நடப்பு முதன்மை வானியலாளர் இவரைப் பற்றி “அபுள் தொலைநோக்கியின் அன்னை” என வியந்து பாராட்டுகிறார். “ அபுள் தொலைநோக்கியில் வேலைசெய்யும் இன்றைய இளந்தலைமுறை வானியலாளர்கள் இவரது பணியை மறந்துவிட்டனர்\", என எடு வீலர் மேலும் கூறுகிறார். \"இந்த இணைய ஊழியில் பெரும்பாலானவை மறக்கப்பட்ட்தை எண்ணி வருத்தப்படவேண்டியுள்ளது’ இணையமும் கூகிளும் மின்ன்ஞ்சலும் வருவதற்கு முந்தைய பழைய காலத்திலேயே நான்சி அபுள் விண்வெளித் தொலைநோக்கித் திட்டத்தை ஏற்கவைத்து, வானியலாரை அணிதிரட்டி,அதற்கான அரசின் பாதீட்டைப் பெறவும் வழிவகுத்துள்ளார்.” \n\nஇவர் நாசாவில் இருபத்தியோராண்டுகள் பணிக்குப் பிறகும் 1997 வரை தொடர்ந்து கோடார்டு விண்வெளி பரப்பு மையத்தின் வேலைகளுக்கு ஆதரவு நல்கிய ஒப்பந்தக்கார்ர்களுக்காகப் பணிபுரிந்துள்ளார். > இவர் ஓ.ஆர்.ஐ. குழுமத்துக்கு 1980 முதல் 1988 வரை அறிவுரைஞராகப் பணிஒபுரிந்துள்ளார்.\n\nSection::::பெண் அறிவியலாராக.\nமற்ற பெரும்பாலான பெண் அறிவியலாரைப் போலவே இவரும் ஒரு பெண் அறிவியலாளராகப் பல சிக்கல்களைச் சந்தித்துள்ளார்.இவர் வானியல் பணி ஆற்றுவதையே சுற்றியிருந்தவர் விரும்பவில்லை. இவரது தளராத ஊக்கத்திக் குலைத்தனர். மேலும் அப்போது நாசாவில் இவரைப் போல மேலண்மை இருக்கையில் இருந்தவர் மிகச் சிலரே. பெண்களுக்கு ஏற்படும் மேலாண்மைச் சிக்கல்களை அறிய இவர் மிச்சிகனிலும் பென்சுடேட்டிலும் நிகழ்ந்த “மேலாண்மையில் பெண்கள்” பயிற்சித் திட்ட்த்தில் கலந்துகொண்டார். என்றாலும் அந்த திட்டங்கள் பெண்களின் ஆர்வங்களைப் பேசினவே தவிர, மேலாண்மையில் அவர்கள் எதிர்கொண்ட சிக்கல்களை அலசவில்லை எனத் தன் 1980 ஆண்டைய நேர்காணல் ஒன்றில் குறிப்பிட்டுள்ளார்.\n\nSection::::ஆய்வும் வெளியீடுகளும்.\nஇவரது தொடக்க கால வெளியீடுகள் இவர் யெர்க்கேசு, மெக்டொனால்டு வான்கானகங்களில் வேளை செய்த பிறகு, 1955 ஆண்டில் வானியற்பியல் இதழில் குறைநிரப்பு வரிசையாக வெளியாகின. இவை உயர்விரைவு விண்மீன்கள் வரிசைத் தொகுப்பு அட்டவணை சார்ந்தனவாக அமைந்தன. இவர் ஏறத்தாழ, 600 உயர்விரைவு விண்மீன்களை ஆய்வு செய்து அவற்றின் பான்மைகளை ஆய்வுக் கட்டுரைகளாக எழுதினார். அப்பான்மைகள் “ஒளிமின் பருமைகளின் கதிர்நிரல் வகைகள், வண்ணங்கள், கதிர்நிரலியல் இடமாறு தோற்றப் பிழைகள் என்பனவாகும்.” Then in 1959, Roman wrote a paper on the detection of extraterrestrial planets. நீரகமும் எல்லியமும் அடங்கிய விண்மீன்கள் உயர்தனிமங்கள் அடங்கிய விண்மீன்களைவிட வேகமாக நகர்வதைக் கண்டுபிடித்தார். பொதுவாக அமையும் எல்லா விண்மீன்களும் ஒரே காலத்தவயல்ல என்பதையும் கண்டுபிடித்தார். இதை விண்மீன்களின் தாழ்விரவல் கதிர்நிரல்கள் கொண்ட நீரக வரிகளை வைத்து கண்டுபிடித்து நிறுவினார். வலிமையான வரிகள் கொண்ட விண்மீன்கள் பால்வழி மையம் நோக்கி இயங்குவதையும் பிற விண்மீன்கள் பால்வெளித் தளத்துக்கு வெளியே விலகி நீள்வட்ட வடிவத்தில் இயங்குவதையும் கண்ணுற்றார். இவர் 1875 ஆண்டு இருப்பில் இருந்த விண்மீன்குழுக்களின் இருப்புகளைக் கண்டறிந்து அதைப் பற்றி எழுதி வெளியிட்டுள்ளார். அவரது கட்டுரையில் அவற்றின் இருப்புக்களை கண்டறியும் முறையை விளக்கியுள்ளார் இதை பேரியல் அர்சா விண்மீன் குழு பற்ரிய தன் முனைவர் பட்ட ஆய்வுரையிலும் குறிப்பிட்டுள்ளார்.\n\n\n\n"}
{"id": "303104", "url": "https://ta.wikipedia.org/wiki?curid=303104", "title": "பெராக்சியிருகந்தக அமிலம்", "text": "பெராக்சியிருகந்தக அமிலம்\n\nபெராக்சியிருகந்தக அமிலம் \"(Peroxydisulfuric acid)\" என்பது HSO என்ற மூலக்கூற்று வாய்ப்பாடு கொண்ட ஓர் கனிம வேதியியல் சேர்மமாகும். மார்சலின் அமிலம் என்ற பெயராலும் இச்சேர்மம் அழைக்கப்படுகிறது. கந்தக ஆக்சோ அமிலமான இச்சேர்மம் அமைப்பியல் முறையில் HO3SOOSO3H என்று எழுதப்படுகிறது. ஆக்சிசனேற்ற நிலை எண் 6 இல் கந்தகமும் ஒரு பெராக்சைடு குழுவும் சேர்ந்து இச்சேர்மத்தை உருவாக்குகின்றன. பெராக்சோயிருகந்தக அமிலத்தின் உப்புகள் பொதுவாக பெர்சல்பேட்டுகள் எனப்படுகின்றன. தொழிற்சாலைகளில் இந்த பெர்சல்பேட்டுகள் ஆக்சிசனேற்றும் முகவர்களாக முக்கியத்துவம் பெற்றுள்ளன,\n\nகுளோரோகந்தக அமிலத்துடன் ஐதரசன் பெராக்சைடைச் சேர்த்து வினைப்படுத்துவதன் மூலமாக பெராக்சியிருகந்தக அமிலத்தைத் தயாரிக்க முடியும்.\n"}

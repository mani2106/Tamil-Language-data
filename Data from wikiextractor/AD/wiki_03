{"id": "249357", "url": "https://ta.wikipedia.org/wiki?curid=249357", "title": "மைக், தலையில்லாத கோழி", "text": "மைக், தலையில்லாத கோழி\n\nமைக், தலையில்லாத கோழி (ஏப்ரல் 1945 – மார்ச்சு 1947), என்பது அதிசய மைக், ஒரு Wyandotte வகை கோழியாகும். இது தலை துண்டிக்கப்பட்டபின்னரும் 18 மாதங்கள் உயிர் வாழ்ந்தது. இதன் உரிமையாளர் இந்த அதிசயத்தை நிரூபிக்க உத்தாக் பல்கலைக்கழகத்திற்கு எடுத்துச் சென்றார்.\n\nSection::::தலை துண்டிப்பு.\nசெப்டம்பர் 10, 1945, அன்று லில்யாட் ஒல்சன் என்ற விவசாயியின் வீட்டிற்கு அவரது மாமியார் வந்திருந்தார். இரவு உணவுக்காக அவரது மனைவி அவரை தோட்டத்துக்கு அனுப்பி ஒரு கோழியைப் பிடித்து வரச்சொன்னார். ஒல்சன் 5 1/2 மாத மைக் என்னும் சேவலைப் பிடித்து கோடாரியால் வெட்டினார். வெட்டும்போது பெரும்பாலான மூளைச்செல்கள் செயலிழந்தன. ஆனால் கழுத்து சிரை சேதமடையவில்லை.\n\nகழுத்தை வெட்டிய பின்னரும் மைக் நின்றுகொண்டே இருந்தது. அதனால் நடக்க முடிந்தது. உணவைத் தேடியது. கூவியது.\n\nமைக் சாகாததால் அதைப் பாராமரிக்க ஒல்சன் முடிவெடுத்தார். தண்ணீருடன் பாலையும், சிறு சிறு உணவு தானியங்களையும் கொடுத்தார்.\n\nSection::::புகழ்.\nமைக்கின் புகழ் நாடெங்கும் பரவியது. ஒல்சன் பல இடங்களுக்கு காட்சிக்கு மைக்கை கூட்டிச் சென்றார். புகழ்பெற்ற \"டைம்\" மற்றும் \"லைப்\" பத்திரிக்கைகளுக்காக படம்பிடிக்கப்பட்டார்.\n\nமைக்கை பார்க்க 25 சென்ட் வசூக்கப்பட்டது. அதன் மூலம் மாதம் 4500 (மே, 2015ல் 47,500)அமெரிக்க டாலர்களை சம்பாதித்தார் ஒல்சன். சேவலின் மதிப்பு 10,000 டாலர்கள் என மதிப்பிடப்பட்டது.\n\nSection::::இறப்பு.\nமார்ச்சு, 1947ல் ஒல்சன் ஃபீனிக்சில் உள்ள ஒரு நெடுஞ்சாலை உணவகத்தில் தங்கியிருந்தார். மைக்கிற்கு உணவு கொடுக்கும் சாதகங்களை அவர் காட்சிக்கூடத்தில் மறந்துவிட்டிருந்தார். உணவு கொடுக்கமுடியாததால் மைக் இறந்தது.\n\nSection::::பிரேத பரிசோதனை.\nகழுத்து சிரை பாதிப்படையவில்லை என்பது கண்டுபிடிக்கப்பட்டது. மூளையில் இருந்த ஒரு கட்டி இரத்தப்போக்கை தடுத்திருந்தது. பெரும்பகுதி மூளையுடன் இருந்தது. அடிப்படை வேலைகளைச் செய்ய உதவும் மூளைப்பகுதி பாதிப்படையவில்லை.\n\n\n"}
{"id": "249360", "url": "https://ta.wikipedia.org/wiki?curid=249360", "title": "மோசசு நாகமுத்து", "text": "மோசசு நாகமுத்து\n\nமோசசு வீரசாமி நாகமுத்து (\"Moses Veerasammy Nagamootoo\", பிறப்பு: 30 நவம்பர் 1947) கயானா அரசியல்வாதியும் எழுத்தாளரும் ஆவார். இந்திய கொடிவழித் தமிழரான இவர் கயானாவின் பிரதமராக 2015 மே 20 அன்று பதவியேற்றார்.\n\nSection::::வாழ்க்கைச் சுருக்கம்.\nநாகமுத்து கயானாவின் பெர்பிசு மாவட்டத்தில் இந்தியக் கொடிவழித் தமிழ் குடும்பம் ஒன்றில் விம் என்ற ஊரில் பிறந்தார். ஆசிரியராகவும், பத்திரிகையாளராகவும் பணியாற்றிய இவர் பின்னர் வழக்கறிஞர் ஆனார்.\n\nSection::::அரசியலில்.\n1964 ஆம் ஆண்டில் மக்கள் முன்னேற்றக் கட்சியில் இணைந்து அரசியலில் இறங்கினார். 1992 ஆம் ஆண்டில் அக்கட்சியின் சார்பில் கயானா நாடாளுமன்றத்துக்குத் தேர்ந்தெடுக்கப்பட்ட இவர், தகவல்துறை அமைச்சராகவும், உள்ளூராட்சி அமைச்சராகவும் பணியாற்றினார். செட்டி ஜெகன், சாம் ஐன்ட்சு, ஜனெட் ஜெகன், பாரத் ஜாக்தியோ ஆகிய சனாதிபதிகளின் அமைச்சரவைகளில் உறுப்பினராக இருந்தார். 2000 ஆம் ஆண்டில் தனது அமைச்சர் பதவியைத் துறந்தார். 2008 ஆகத்து 2 இல் நடைபெற்ற மக்கள் முன்னேற்றக் கட்சியின் 29வது காங்கிரசு மாநாட்டில் ஐந்தாவது அதிகப்படியான வாக்குகள் (595) பெற்று கட்சியின் மத்திய குழுவுக்குத் தெரிவானார். 2011 ஆம் ஆண்டில் மக்கள் முன்னேற்றக் கட்சியில் இருந்து விலகும் வரை நாடாளுமன்ற உறுப்பினராகத் தொடர்ந்திருந்தார்.\n\n2011 ஆம் ஆண்டு அரசுத்தலைவர் தேர்தலில் நாகமுத்து மக்கள் முன்னேற்றக் கட்சியின் வேட்பாளராகப் போட்டியிடுவார் எனப் பலராலும் எதிர்பார்க்கப்பட்டது. ஆனால் அவர் 2011 அக்டோபர் 24 இல் கட்சியில் இருந்து விலகினார். பின்னர் அவர் 2011 அக்டோபரில் \"மாற்றத்திற்கான கூட்டமைப்பு\" என்ற அரசியல் கட்சியில் இணைந்து மீண்டும் நாடாளுமன்றத்திற்குத் தேர்ந்தெடுக்கப்பட்டார். 2015 மே மாதத்தில் நடந்த தேர்தலில் எதிர்க்கட்சிக் கூட்டணி வெற்றி பெற்றதை அடுத்து, நாகமுத்து கயானாவின் பிரதமராகவும், முதலாவது பிரதி சனாதிபதியாகவும் 2015 மே 20 அன்று பதவியேற்றார்.\n\nSection::::எழுத்தாளராக.\n2001 ஆம் ஆண்டில் இவர் \"Hendree's Cure\" என்ற புதினத்தை எழுதி வெளியிட்டார். 1950களிலும், 1960களிலும் விம் கிராமத்தில் குடிபுகுந்த மதராசி மீனவர்களின் வாழ்க்கையை விளக்கும் புதினமாக இதனை எழுதினார்.\n\n"}
{"id": "249365", "url": "https://ta.wikipedia.org/wiki?curid=249365", "title": "இசுடீபன் கோவே", "text": "இசுடீபன் கோவே\n\nஸ்டீபன் ரிச்சர்ட்ஸ் கோவே (Stephen Richards Covey அக்டோபர் 24,1932—சூலை 16, 2012) என்பவர் அமெரிக்க நாட்டைச் சேர்ந்த மேலாண்மை குரு, நூலாசிரியர், பேராசிரியர், பேச்சாளர் ஆலோசகர், சிந்தனையாளர் எனப் பல பரிமாணங்களைக் கொண்டவர். \"மிகு திறமை மிக்க மனிதர்களின் 7 பழக்கங்கள்\" என்னும் இவருடைய நூல் பல இலட்சக் கணக்கான படிகள் விற்பனை யாகி உலக அரங்கில் மிகுந்த பாராட்டைப் பெற்றது. 25 செல்வாக்கு மிகு அமெரிக்கர்களில் ஒருவர் ஸ்டீபன் கோவே என டைம் பத்திரிக்கை தேர்ந்தெடுத்து அறிவித்தது.\n\nஇவரது பிற நூல்களான \"முதலில் முதன்மையானவை (First Things First)\", \"கொள்கை மையப்படுத்திய தலைமை (Principle-Centered Leadership)\", \"செயல்திறன் மிக்க குடும்பங்களின் பழக்கங்கள் (The Seven Habits of Highly Effective Families)\", \"எட்டாவது பழக்கம்: செயல்திறனிலிருந்து பேராண்மை\", \"எனக்குள் தலைவர்- ஒரு சமயத்தில் ஒரு குழந்தையென எவ்வாறு உலகெங்கும் பள்ளிகளும் பெற்றோரும் பேராண்மைக்கு வித்திடுகிறார்கள் (The Leader In Me — How Schools and Parents Around the World Are Inspiring Greatness, One Child at a Time)\" ஆகியனவும் பரவலான வரவேற்பைப் பெற்றுள்ளன. இறக்கும் தருவாயில் யூட்டா பல்கலைக்கழகத்தின் வணிகப் பள்ளியில் பேராசிரியராகப் பணிபுரிந்து வந்தார்.\n\nSection::::இளமைக் காலம்.\nகோவே பள்ளியில் படிக்கும்போதே நல்ல விளையாட்டு வீரராக இருந்தார். ஆனால் கீழே விழுந்து அடிபட்ட காரணத்தால் விளையாட்டைத் தவிர்த்து கல்வியில் தம் முனைப்பையும் கவனத்தையும் செலுத்தினார். மேலும் பேச்சிலும் விவாதத்திலும் கலந்து கொண்டார். வணிக நிருவாகப் படிப்பில் உடா பல்கலைக் கழகத்தில் பட்டமும், ஆர்வர்டு பல்கலைக் கழகத்தில் எம்.பி.ஏ பட்டமும், பிரிகாம் ய்ங் பல்கலைக் கழகத்தில் மதக் கல்வியில் முனைவர் பட்டமும் பெற்றார். மதிப்பார்ந்த முனைவர் பட்டங்கள் நிறையப் பெற்றார்.\n\nSection::::பணிகள்.\nபெரும் நிறுவனங்கள், வணிகக் குழுமங்கள் தம் இலக்குகளை எட்டுவதற்கான வழி வகைகளை எடுத்துக் காட்டி அந்த நிறுவனங்களின் அதிகாரிகளுக்கும் ஊழியர்களுக்கும் பயிற்சி அளித்தார். இன்னல்களையும் இடையூறுகளையும் எதிர் கொண்டு வெல்வது எப்படி? தலைவர்கள் மேலாளர்கள் போன்றோருக்கு இருக்க வேண்டிய தலைமைப் பண்புகள் யாவை, அவற்றை வளர்த்தெடுப்பது எப்படி, போன்ற கேள்விகளுக்கு விளக்கம் அளிக்க கருத்தரங்குகளும், பயிற்சி வகுப்புகளும் நடத்தினார். பிள்ளைகளை வளர்ப்பது எப்படி, பெற்றோரின் கடமைகள் என்ன, மனிதர்கள் ஒருவருக்கொருவர் உதவுவது, இரு சாராரும் பயன் பெறும் வண்ணம் இயங்குவது போன்றன பற்றியும் தம் நூல்களில் எழுதினார். உடா மாநில பல்கலைக் கழகத்தில் ஜோன் எம் ஹன்ஸ்மன் பிசினஸ் பள்ளியில் பேராசிரியாராகப் பணியாற்றினார். 1997 இல் உலகளாவிய நிலையில் பிராங்க்ளின் கோவே என்னும் பெயரில் ஒரு நிறுவனத்தை உருவாக்கினார். அந்நிறுவனம் தனி மனிதர்களுக்கும் பெரிய குழுமங்களுக்கும் பயிற்சி அளித்தது. இவர் சொற்பொழிவாற்றும் நிகழ்ச்சிகளில் தொழில்முனைவோர், உயரதிகாரிகள், வணிக ஆலோசகர்கள், கல்வியாளர்கள், சமூக விஞ்ஞானிகள் எனப் பல துறையாளர்கள் கலந்துகொள்வார்கள்.\n\nSection::::விருதுகள்.\nமகரிசி பல்கலைக் கழகம் வழங்கிய மகரிசி விருது, பன்னாட்டுத் தொழில் முனைவோர் விருது, 1998 இல் சீக்கியர்களின் அமைதிக்கான உலக மனிதன் விருது ஆகியனவும் இன்னும் சில விருதுகளும் பெற்றார்.\n\n"}
{"id": "249372", "url": "https://ta.wikipedia.org/wiki?curid=249372", "title": "சப்த விடங்க தலங்கள்", "text": "சப்த விடங்க தலங்கள்\n\nசப்தவிடங்கத்தலங்கள் என்பது தமிழ்நாட்டில் உள்ள நடனத்தை அடிப்படையாகக் கொண்ட வழிபாட்டுத் தலங்கள் ஆகும். இவற்றின் தலைமையிடம் திருவாரூர் ஆகும். பிற விடங்கத்தலங்கள் திருநள்ளாறு, நாகபட்டினம் எனப்படும் நாகைக்காரோணம், திருக்காராயில், திருக்குவளை, திருவாய்மூர், வேதாரண்யம் ஆகியனவாகும். இந்த ஏழு ஊர்களிலுமுள்ள சிவன் கோவில்களில் சிவபெருமான் சன்னதிக்கு அருகில் அமைந்துள்ள தியாகராஜர் சன்னதிகளில் \"விடங்கர்\" என அழைக்கப்படும் லிங்கங்கள் பூசிக்கப்படுகின்றன. விடங்கர் என்பது \"உளியால் செதுக்கப்படாத மூர்த்தி\" எனப் பொருள்படும். இந்திரனிடம் முசுகுந்த சக்கரவர்த்தி பெற்றுவந்த ஒரே உருவம் கொண்ட ஏழு சிலைகள் இந்த ஏழு ஊர்களில் பிரதிஷ்டை செய்யப்பட்டன என்பது மரபு வரலாறு இவை உளியால் செதுக்கப்படாத மூலவரை உடைய ஏழு சிவதலங்களாகும். வடமொழி சொல்லான சப்த என்பது ஏழு என்ற பொருளினையும், விடங்க என்பது உளியால் செதுக்கப்படாத எனும் பொருளையும் தருகிறது.\n\nSection::::தனிப்பாடல்.\nசப்தவிடங்கத்தலங்கள் குறித்து தனிப்பாடல் ஒன்று உள்ளது.\n\n‘டங்கம்‘ என்றால் உளியால் பொளிதல், உளியால் பொள்ளாத சுயம்புமூர்த்தியாக, தானே தோன்றியதாகக் கொள்ளப்படுகிறது. மேற்குறிய அனைத்துக் கோயில்களிலும் ‘விடங்கர்‘ என அழைக்கப்படும் பளிங்குக்கல்லில் செய்யப்பட்ட சிறிய லிங்கத்திற்கு அபிஷேகமும், ஆராதனைகளும் நடைபெறுகின்றன. விடங்கர் என்ற சொல் ஆடவல்லான் பெருமானைக் குறிக்கும்போது ‘பேரழகன்‘ என்ற பொருளில் வரும்.\n\nSection::::சப்தவிடங்கத் தலங்களின் இறைவன்.\nசப்தவிடங்கத்தலங்களில் உள்ள இறைவன் பின்வரும் நிலையில் அமைகின்றனர்.\nSection::::சப்தவிடங்க நடனங்கள்.\nஒவ்வொரு தலத்திலும் இறைவன் ஆடும் ஆட்டத்திற்கு ஒவ்வொரு பெயர் உள்ளது. \n\nஇத்தலங்களில் சிவபெருமான் ஆடும் தாண்டவங்கள் சப்த விடங்க தாண்டவங்கள் என்று அழைக்கப்படுகின்றன.\n"}
{"id": "249374", "url": "https://ta.wikipedia.org/wiki?curid=249374", "title": "பல்லுருத்தோற்றம் (கணிப்பொறி அறிவியல்)", "text": "பல்லுருத்தோற்றம் (கணிப்பொறி அறிவியல்)\n\nபொருள் நோக்கு நிரலாக்கத்தில், பல்லுருவாக்கம் (\"Polymorphism\") என்பது ஒரு வகுப்பின் செயலிகளை, மாறிகளை, அல்லது பொருட்களை அந்த வகுப்பின் subclasses தமது தேவைகளுக்கு ஏற்றமாதிரி நிறைவேற்ற முடியும் என்ற கூற்றாகும்.\n\nSection::::எடுத்துக்காட்டுக்கள்.\nSection::::பி.எச்.பி.\n<?php\n\ninterface IAnimal\n\nabstract class AnimalBase implements IAnimal\n\nclass Cat extends AnimalBase\n\nclass Dog extends AnimalBase\n\n$animals = array(\n\nforeach ($animals as $animal) {\n\nSection::::பெர்ள்.\nPolymorphism in பெர்ள் is inherently straightforward to write because of the language's use of sigils and references. This is the codice_1 example in standard OO Perl:\npackage Animal;\nsub new {\n\npackage Cat;\n@ISA = \"Animal\";\n\npackage Dog;\n@ISA = \"Animal\";\n\npackage main;\nmy @animals = (\nfor my $animal (@animals) {\n\nThis means that Perl can also apply polymorphism to the method call. The example below is written using the codice_2 module in order to show modern OO practises in Perl (it is not required for method polymorphism):\n\nmy @animals = (\n\nfor my $animal ( @animals ) {\n\n"}
{"id": "249378", "url": "https://ta.wikipedia.org/wiki?curid=249378", "title": "பெராக்சோயிருகார்பனேட்டு", "text": "பெராக்சோயிருகார்பனேட்டு\n\nவேதியலில், பெராக்சோயிருகார்பனேட்டு (\"peroxodicarbonate\") என்பது CO என்ற மூலக்கூறு வாய்பாடுடன் இணைதிறன் எண்ணிக்கை 2 எனப் பெற்றிருக்கும் ஒர் எதிர்மின் அயனியாகும். இந்த ஆக்சோகார்பன் அயனியில் தனி கார்பன் மற்றும் ஆக்சிசன் அணுக்கள் உள்ளன. இரண்டு கார்பனேட்டு அயனிகள் இணைந்து ஒரு -O-O-பெராக்சைடு பாலம் உருவாகியுள்ள மூலக்கூறு வடிவமைப்பாக இதனைக் காணவியலும்.\n\nஉருகிய இலித்தியம் கார்பனேட்டை மின்னாற்பகுக்கும் போது எதிர் மின்வாயில் பெராக்சோகார்பனேட்டுடன் (CO) பெராக்சோயிருகார்பனேட்டு எதிர்மின் அயனி உண்டாகிறது. ருபீடியம் கார்பனேட்டின் நிறைவுற்ற கரைசலை தண்ணீரில் மின்னாற்பகுக்கும் பொழுதும் இந்த எதிர்மின்னயனியைத் தயாரிக்க முடியும்.\n\n1895 ஆம் ஆண்டில் கான்சுடம் மற்றும் வான் அன்சென் ஆகியோர் பொட்டாசியம் பெராக்சோயிருகார்பனேட்டைத், KCO தயாரித்தனர். இதனுடைய படிகவமைப்பு 2002 ஆம் ஆண்டில்தான் கண்டறியப்பட்டது. இதையும் நிறைவுற்ற பொட்டாசியம் கார்பனேட் கரைசலை 20 பாகை செல்சியசு வெப்பநிலையில் மின்னாற்பகுப்பதன் மூலம் தயாரிக்க முடியும். இளம் நீலநிற படிகவடிவ திண்மமாக காணப்படும் இவ்வுப்பு 141 பாகை வெப்பநிலையில் சிதைவடைந்து ஆக்சிசனையும் கார்பன்-டை-ஆக்சைடையும் வெளிவிடுகிறது. தாழ்வெப்பநிலைகளில் இது மிக மெதுவாக சிதைவடைகிறது. \nஇளம் நீலநிற படிகவடிவ திண்மமாக காணப்படும் ருபீடியம் பெராக்சோயிருகார்பனேட்டு 424K வெப்பநிலையில் சிதைவடைகிறது. 2003 ஆம் ஆண்டில் இதனுடைய வடிவமைப்பு வெளியிடப்பட்டது. இவ்விருவகை உப்புகளிலும் உள்ள ஒவ்வொரு இருகார்பனேட்டு அலகுகளும் சமதள அமைப்பில் உள்ளன. ருபீடியம் உப்பில் மூலக்கூறு மொத்தமும் சமதள அமைப்பிலேயே காணப்படுகிறது. . அதே வேளையில் பொட்டாசியம் உப்பில் உள்ள இரண்டு அலகுகளும் O-O பிணைப்பைக் கொண்டு இரண்டு வேறுபட்ட மற்றும் கிட்டத்தட்ட செங்குத்துத் தளங்களில் காணப்படுகின்றன.\n\n"}
{"id": "249379", "url": "https://ta.wikipedia.org/wiki?curid=249379", "title": "இருகார்பனேட்டு", "text": "இருகார்பனேட்டு\n\nகரிம வேதியியலில், இருகார்பனேட்டு (\"dicarbonate\") என்பது கனிம வேதியியலில் இரு இணைதிறன் எண்ணிக்கை கொண்ட [-O-(C=O)-O-(C=O)-O-] அல்லது என்ற வாய்பாட்டைக் கொண்டிருக்கும் வினைத்தொகுதிகளை அல்லது செயல்படு குழுக்களைக் குறிக்கிறது. ஒர் ஆக்சிசன் அணுவை பங்கீடு செய்துகொள்ளும் இரண்டு கார்பனேட்டு குழுக்களை இவை பெற்றுள்ளன. கற்பிதநிலை இருகார்பானிக் அமிலத்தின், அல்லது HO-(C=O)-O-(C=O)-OH. இரட்டை எசுத்தர்களாகவும் இச்சேர்மங்களை பார்க்கவியலும். இருமீத்தைல் இருகார்பனேட்டு, HC-CO-CH மற்றும் இரு மூவிணைய இருகார்பனேட்டு, (HC-)C-CO-C(-CH) ஆகிய இரண்டு சேர்மங்களும் முக்கியமான எடுத்துக்காட்டுகளாகும்.\n\nஇது ஆக்சோகார்பனின் எதிர்மின் அயனிகளில் ஒன்றாகும். இந்த ஆக்சோகார்பன் அயனியில் தனி கார்பன் மற்றும் ஆக்சிசன் அணுக்கள் உள்ளன. இருகார்பனேட்டு உப்புகள் நிலைப்புத்தன்மை அற்றவையாகத் தோன்றினாலும் கார்பனேட்டு கரைசல்களில் கணநேர இருப்பைக் கொண்டுள்ளன.\n\nஇருகார்பனேட்டு என்ற சொல்லாட்சி சில சமயங்களில் பைகார்பனேட்டு, [HCO3]− என்ற வினைத்தொகுதியைக் குறிக்க உபயோகிக்கப்படுகிறது. ஐதரசன்கார்பனேட்டு எதிர்மின் அயனி [HCO] அல்லது கரிமக் குழு [HCO-].இரண்டுக்கும் பொதுவான பெயராக இருப்பது இதற்கு காரணமாகும்.\n\n"}
{"id": "249381", "url": "https://ta.wikipedia.org/wiki?curid=249381", "title": "இன்டெர்னெட்.ஆர்க்", "text": "இன்டெர்னெட்.ஆர்க்\n\nஇன்டெர்னெட்.ஆர்க் (\"Internet.org\") என்ற அமைப்பு வளர்ச்சி குறைந்த நாடுகளில் தேர்ந்தெடுக்கப்பட்ட சில இணைய சேவைகளுக்கான அணுக்கத்தை குறைந்த கட்டணத்தில் அல்லது கட்டணமின்றி வழங்க சமூக வலைத்தள நிறுவனமான முகநூல் ஏழு நகர்பேசி நிறுவனங்களுடன் (சேம்சங், எரிக்சன், மீடியாடெக், மைக்ரோசாப்ட், ஓபரா மென்பொருள், ரிலையன்சு மற்றும் குவால்காம்) கூட்டாக ஏற்படுத்தப்பட்டதாகும். இணைய அணுக்கத்தினை வழங்குவதில் புதிய வணிக ஏற்பாடுகளை உருவாக்கியும் வழங்குதிறனை கூட்டியும் இந்த குறிக்கோளை அடைய இந்த அமைப்பு முயல்கின்றது.\n\nSection::::வரலாறு.\nSection::::தொடக்கம்.\nஇன்டெர்னெட்.ஆர்க் ஆகத்து 20, 2013 அன்று துவங்கப்பட்டது. தொடக்க விழாவின்போது முகநூல் நிறுவனரும் தலைமைச் செயலதிகாரியுமான மார்க் சக்கர்பெர்க் தனது திட்டத்தை விவரித்து பத்து பக்கங்கள் கொண்ட விரிதாளை வெளியிட்டார். இதில் உலகின் அனைத்து மக்களுக்கும் இணைய அணுக்கத்தை மேம்படுத்தும் முகநூலின் முந்தைய திட்டமான பேஸ்புக் சீரோவின் முன்னெடுப்பாக இதனை விவரித்திருந்தார். மேலும் \"இணைக்கப்பட்டிருப்பது மாந்த உரிமை\" என அறிவித்திருந்தார். இந்த தொடக்கத்தை கூகுளின் லூன் திட்டத்துடன் \"ரெக்கிறன்சு\" இதழ் ஒப்பிட்டது.\n\nSection::::பங்கேற்பு.\nகுறிப்பிட்ட சில தொடக்க நாட்களும் பங்கேற்கும் நகர்பேசி நிறுவனங்களும் கீழே பட்டியலிடப்பட்டுள்ளன:\n"}
{"id": "249383", "url": "https://ta.wikipedia.org/wiki?curid=249383", "title": "கார்பன் நான்காக்சைடு", "text": "கார்பன் நான்காக்சைடு\n\nகார்பன் நான்காக்சைடு \"(Carbon tetroxide)\" என்பது CO என்ற மூலக்கூறு வாய்பாட்டுடன் கூடிய கார்பனின் ஆக்சைடு ஆகும். நிலைப்புத்தன்மை அற்ற இச்சேர்மம் உயர் வெப்பநிலைகளில் கார்பன்-டை-ஆக்சைடு மற்றும் ஆக்சிசன் இடையிலான பரிமாற்றத்தில் ஆக்சிசன் அணுவைக் கடத்தும் இடைநிலையாகப் பரிந்துரைக்கப்படுகிறது.\n"}
{"id": "249386", "url": "https://ta.wikipedia.org/wiki?curid=249386", "title": "கார்பன் மூவாக்சைடு", "text": "கார்பன் மூவாக்சைடு\n\nகார்பன் மூவாக்சைடு \"(Carbon trioxide)\" என்பது CO என்ற மூலக்கூறு வாய்பாட்டுடன் கூடிய கார்பனின் ஆக்சோகார்பன் வகை ஆக்சைடு ஆகும். நிலைப்புத்தன்மை அற்ற இச்சேர்மம் மூன்று வகையான மூலக்கூறுச்சீர்மை ,\"C\", \"D\", மற்றும் \"C\" புள்ளித் தொகுதி மாற்று வடிவங்களில் இருக்க வாய்ப்புள்ளதாக பெரும்பாலான கோட்பாட்டு முறை ஆய்வுகள் தெரிவிக்கின்றன. அடிப்படைநிலை மூலக்கூறு நிலையில் இக்கூற்று வெளிப்படுகிறது\n\nநிலைப்புத்தன்மை மிக்கதான கார்பனேட்டு அயனியும் (CO) கார்பன் மூவாக்சைடும் (CO) வேறுபட்டவை என்பதை கவனத்திற் கொள்ள வேண்டும்.\n\nகார்பன் மூவாக்சைடை உற்பத்தி செய்யமுடியும். உதாரணமாக, மின்மக் கலவையில் உள்ள கட்டில்லா எலக்ட்ரான்களில் இருந்து உருவாகும் மூலக்கூறு ஆக்சிசன் உண்டாக்கும் , கார்பன்-டை-ஆக்சைடு மற்றும் அணு ஆக்சிசன் வினையில் எதிர் அயனியாக்க மின்னிறக்க நகர்வுப் பகுதியில் இது தோன்றுகிறது.\n\nதிரவ கார்பன்-டை-ஆக்சைடு அல்லது CO/SF கலவையில் கரைந்திருக்கும் ஓசோன் -45 ° செல்சியசு வெப்பநிலையில் 2537Å அளவுள்ள ஒளியின் கதிர்வீச்சுக்கு உட்பட்டு ஒளியாற்பகுப்பு அடையும்போதும் கார்பன் மூவாக்சைடு உருவாகும் மற்றொரு முறையும் அறியப்பட்டுள்ளது. ஊகிக்கமுடிகின்ற இம்முறையில் தோன்றும் கார்பன் மூவாக்சைடு தன்னிச்சையாக 2CO → 2CO + O என்ற வினைவழியாக சிதைவடைவதாகவும் தெரிகிறது. ஒரு நிமிடத்திற்கும் குறைவான ஆயுட்காலமே இவ்வினை நீடிக்கிறது. \n\nஉலர் பனிக்கட்டி என்றழைக்கப்படும் திட கார்பன்-டை- ஆக்சைடு மீது ஓசோன் வாயுவை ஊதும்போதும் கார்பன் ஓராக்சைடும் மூலக்கூறு ஆக்சிசனும் வினைபுரியும் போதும்கூட கார்பன் மூவாக்சைடு உருவாகிறது.\n\n"}
{"id": "249392", "url": "https://ta.wikipedia.org/wiki?curid=249392", "title": "ஆல்வன் கிரகாம் கிளார்க்", "text": "ஆல்வன் கிரகாம் கிளார்க்\n\nஆல்வன் கிரகாம் கிளார்க் (\"Alvan Graham Clark\", 10 சூலை 1832 - 9 சூன் 1897) அமெரிக்க வானியலாளரும், தொலைநோக்கி செய்வினைஞருமாவார். மேலும் இவர் ஆல்வன் கிளார்க் குழுமம் நிறுவிய ஆல்வன் கிளார்க்கின் மகனாவார். \n\n1862 சனவரி 31ஆம் நாளன்று மாசச்சூசெட்ஸ் கேம்பிரிட்ச் துறையில் புதிய 18½ தொலைநோக்கியை வெள்ளோட்டம் பார்த்த போது இவர் சிரியசு-பி விண்மீனைக் கண்டறிந்தார். இந்தப் பொலிவு அளவு 8 கொண்ட சிரியசின் இணைமீன்தான் முதன்முதலில் கண்டறிந்த வெண் குறுமீன் ஆகும்.\n\nஇந்த 18½ அங்குலத் தொலைநோக்கி இன்றும் இலினொய், எவான்சுட்டனில் உள்ள வடமேற்குப் பல்கலைக்கழகத்தின் டியர்பார்ன் வான்காணகத்தில் பயன்படுத்தப்படுகிறது.\n\n"}
{"id": "249400", "url": "https://ta.wikipedia.org/wiki?curid=249400", "title": "மத்திய பிளாஸ்டிக் பொறியில் மற்றும் தொழில்நுட்பக் கழகம் (இந்தியா)", "text": "மத்திய பிளாஸ்டிக் பொறியில் மற்றும் தொழில்நுட்பக் கழகம் (இந்தியா)\n\nமத்திய பிளாஸ்டிக் பொறியில் மற்றும் தொழில்நுட்பக் கழகம் (CIPET or Central Institute of Plastics Engineering and Technology) இந்திய அரசின், வேதியல் மற்றும் உரங்களுக்கான அமைச்சகத்தின், வேதியல் மற்றும் பெட்ரோலிய வேதியல் துறையின் கீழ் தன்னாட்சி பெற்ற தொழில் நுட்பக் கழகமாக செயல்படுகிறது.\n\n1968ஆம் ஆண்டில் துவக்கப்பட்ட மத்திய பிளாஸ்டிக் பொறியில் மற்றும் தொழில்நுட்பக் கழகத்தின் தலைமையகம் (CIPET) சென்னையில் அமைந்துள்ளது. அகமதாபாத், அமிர்தசரச்ஸ், அவுரங்காபாத், போபால், புவனேசுவரம், சென்னை, கௌஹாத்தி, ஹைதராபாத், ஹாஜிப்பூர், ஹால்டியா, இம்பால், ஜெய்ப்பூர், கொச்சி, லக்னோ, மைசூர், பானிபட் ஆகிய இடங்களில் மத்திய பிளாஸ்டிக் பொறியில் மற்றும் தொழில்நுட்பக் கழகத்தின் மையங்கள் செயல்படுகின்றன. அனைத்து மையங்களிலும் உயர்தர பரிசோதனை கூடங்களுடன் கூடிய பிளாஸ்டிக் மற்றும் பாலிமர் தொழில் சார்ந்த தொழில் நுட்பக் கல்வியும், ஆராய்ச்சிப் படிப்புகளும் உள்ளன.\n\nSection::::படிப்புகள்.\nபிளாஸ்டிக் தொழில்நுட்பக் கல்வி தொடர்பான மூன்றாண்டு பட்டயப் படிப்புகள், நான்காண்டு இளநிலை தொழில் நுட்ப படிப்புகள், இரண்டாண்டு முதுநிலை தொழில்நுட்ப படிப்புகள் மற்றும் ஆய்வுப் படிப்புகள் வழங்குகிறது.\n\n"}
{"id": "249402", "url": "https://ta.wikipedia.org/wiki?curid=249402", "title": "பெங்களூர் ராஜதானி எக்ஸ்பிரஸ்", "text": "பெங்களூர் ராஜதானி எக்ஸ்பிரஸ்\n\nபெங்களூர் ராஜதானி விரைவுவண்டி (Bangalore Rajdhani Express),பெங்களூரையும் டெல்லியையும் இணைக்கும் இந்தியத் தொடருந்து சேவை ஆகும். யஷ்வந்த்பூர் - டெல்லி சராய் ரோஹில்லா ஏசி டுரோன்டோ விரைவுவண்டிக்கு அடுத்து, பெங்களூருக்கும் டெல்லிக்குமான அதிவேக ரயிலாக உள்ளது.\n\nSection::::சேவைகள்.\nபெங்களூரு – டெல்லி ஆகிய இடங்களுக்கு இடையே இயக்கப்படும் தொடருந்துக்களில் இரண்டாவது அதிவேக தொடருந்து சேவை இதுவாகும். வேகத்தில் முதலாவதாக டுரோன்டோ தொடருந்து சேவை உள்ளது. இது தினசரி செயல்படுத்தப்படும் ஒரு தொடருந்து சேவையாகும். இது 22691 என்ற வண்டி எண்ணுடன் பெங்களூர் நகர சந்திப்பிலிருந்து ஹசரத் நிசாமுதீன் தொடருந்து நிலையம் வரை பயணிக்கிறது; மீண்டும் 22692 என்ற வண்டி எண்ணுடன் டெல்லியில் இருந்து பெங்களூர் வரை பயணிக்கிறது. இது வாரத்தின் நான்கு நாட்கள் இயக்கப்படுகிறது. இவை தவிர மீதியுள்ள மற்ற நாட்களில் 22693 / 22694 என்ற வண்டி எண்ணுடன் செயல்படுகிறது. பெங்களூர் நகர சந்திப்பிலிருந்து, ஹஸ்ரத் நிசாமுதீன் ரயில் நிலையத்திற்கு செல்லும்போது சுமார் 2365 கிலோ மீட்டர் தூரத்தினை, 36 மணி நேரம் மற்றும் 30 நிமிடங்களில் கடக்கிறது. 22691 என்ற வண்டி எண்ணுடன் செயல்படும்போது சராசரியாக மணிக்கு 72 கிலோ மீட்டர் வேகத்துடன் செயல்படுகிறது. திரும்பி வரும்போது 22692 என்ற வண்டி எண்ணுடன், 2382 கிலோ மீட்டர் தூரத்தினை, 36 மணி நேரம் மற்றும் 50 நிமிடங்களில் கடக்கிறது. இதன் சராசரி வேகம் மணிக்கு 72 கிலோ மீட்டர் ஆகும். இதுவே பெங்களூர் – டெல்லி ரயில் சேவையில் இரண்டாவது அதிவேக ரயிலாக இடம்பெற முக்கியக் காரணமாகும்.\n\nசெகந்திராபாத் வரை லாலகுடா WAP 7 மின்சார இஞ்சினுடன் செயல்படும் பெங்களூர் ராஜதானி விரைவுவண்டி, அதன்பின்பு செகந்திராபாத்திலிருந்து கிருஷ்ணாபுரம் WDP4/WDP4B டீசல் எஞ்சினின் மூலம் பெங்களூர் வரை செயல்படுகிறது. லாலகுடா WAP 7 இன் மூலம் அதிகபட்சமாக மணிக்கு 130 கிலோ மீட்டர் வேகத்தில்கூட செல்ல முடியும்.\n\n22691 மற்றும் 22692 என்ற வண்டி எண்ணுடன் செயல்படும் தொடருந்து சேவையில் ஸ்ரீ சத்ய சாய் பிராசாந்தி நிலையம், தர்மவரம் சந்திப்பு, அன்ந்தபூர், ராயச்சூர், சேடம், செகந்திராபாத் சந்திப்பு, காசிபேட் சந்திப்பு, நாக்பூர் சந்திப்பு, போபால் சந்திப்பு மற்றும் ஜான்சி சந்திப்பு போன்ற இடங்கள் உட்பட மொத்தம் 11 நிறுத்தங்கள் உள்ளன. 22693 மற்றும் 22694 என்ற வண்டி எண்ணுடன் செயல்படும் ரயில் சேவையில் ஸ்ரீ சத்ய சாய் பிராசாந்தி நிலையம், தர்மவரம் சந்திப்பு, செகந்திராபாத் சந்திப்பு, காசிபேட் சந்திப்பு, நாக்பூர் சந்திப்பு, போபால் சந்திப்பு மற்றும் ஜான்சி சந்திப்பு ஆகிய ஏழு நிறுத்தங்கள் உள்ளன. 22693 மற்றும் 22694 என்ற வண்டி எண்ணுடன் செயல்படும் ரயில் சேவையானது, பெங்களூர் – செகந்திராபாத் இடையில் வேறுபட்ட வழியில் செயல்படுகிறது.\n\nSection::::வரலாறு.\nபெங்களூர் ராஜதானி விரைவுவண்டி 1992 ஆம் ஆண்டு முதன் முதலாக அறிமுகப்படுத்தப்பட்டது. ஆரம்பத்தில் வாரம் ஒருமுறை மட்டுமே இயக்கப்பட்டு வந்த இந்தத் தொடருந்து பின்பு வாரம் இருமுறை, வாரத்திற்கு மூன்றுமுறை என மாறி அதன்பின் வாரத்திற்கு நான்குமுறை என்றானது. 2010 ஆம் ஆண்டின் மார்ச் மாத இறுதியில் 12493 மற்றும் 12494 என்ற வண்டி எண்களுடன் செயல்பட்ட தொடருந்தானது, 22693 மற்றும் 22694 என்ற வண்டி எண்களுக்கு மாற்றப்பட்டது. 22693 மற்றும் 22694 ஆக வண்டி எண் மாற்றப்பட்டதிலிருந்து தினசரி ரயில் சேவையாக செயல்படத் தொடங்கியது.\n"}
{"id": "249408", "url": "https://ta.wikipedia.org/wiki?curid=249408", "title": "கார்பன் ஐந்தாக்சைடு", "text": "கார்பன் ஐந்தாக்சைடு\n\nகார்பன் ஐந்தாக்சைடு (\"Carbon pentaoxide\" அல்லது \"carbon pentoxide\") என்பது கார்பனுடைய நிலைப்புத் தன்மையற்ற மூலக்கூறு ஆக்சைடு ஆகும். இம்மூலக்கூறு , தாழ்வெப்பநிலைகளில் உருவாக்கப்பட்டும் ஆராயப்பட்டும் வருகிறது. வளிமண்டல வேதியியலில் கார்பன் ஐந்தாக்சைடு முக்கியத்துவம் வாய்ந்ததாகவும் உள்ளது. சூரியக் குடும்பத்துக்கு வெளியேயும் விண்மீனிடை பிரதேசத்திலும் உள்ள குளிர்ந்த பனிக்கட்டி தொடர்பான ஆய்வில் கார்பன் ஐந்தாக்சைடு பெரும்பங்கு வகிக்கிறது . கனிமீடு மற்றும் டிரைட்டன் ஆகிய சூரிய மண்டலத்திற்கு அப்பால் உள்ள துணைக்கோள்களில் இச்சேர்மம் உருவாகி அங்கு ஒரு பகுதிப்பொருளாகவும் காணப்படுகிறது. மேலும் இம்மூலக்கூறானது C சீர்மையில் ஒரு கார்பன் மற்றும் நான்கு ஆக்சிசன் கொண்டுள்ள ஐந்து உறுப்பினர் வளையத்தைப் பெற்றுள்ளது. ஐந்தாவதாக உள்ள ஆக்சிசன் அணு கார்பனுடன் ஒரு இரட்டைப் பிணைப்பில் பிணைந்திருக்கிறது. இதன் அமைப்பு குறித்த வேதியியல் கணக்கீடுகளின் முடிவானது ஒரு கோட்பாட்டு அமைப்பாக வெளிப்படுகிறது. வடிவில் எப்போதுமே ஐங்கோண வடிவமாக இல்லாமல் அவ்வப்போது இது நீளம் மற்றும் கோணங்களில் மாறுபடுகிறது. கார்பனுடன் இணைக்கப்படாத ஆக்சிசன் அணுக்களுக்கிடையே உள்ள தொலைவு 1.406 Å ஆகவும் மாறாக கார்பனுடன் இணைக்கப்பட்டுள்ள ஆக்சிசன் அணுவுக்கும் இவ்வணுவுக்கும் இடையே உள்ள தொலைவு 1.457 Å ஆகவும் வேறுபட்டுக் காணப்படுகிறது. இச்சேர்மத்தில் இடம்பெற்றுள்ள கார்பன் ஆக்சிசன் பிணைப்பின் நீளம் 1.376 Å ஆகவும் இரட்டைக் கார்பனுக்கும் ஆக்சிசனுக்கும் இடையே உள்ள பிணைப்பின் நீளம் மிகவும் குறைவாக 1.180 Å தொலைவிலும் காணப்படுகிறது. சேர்மத்தில் ஒரேயொரு கார்பன் மட்டுமே இடம்பெற்றிருப்பதால் கார்பன் கார்பன் பிணைப்புக்கு இங்கு இடமில்லை. ஆக்சிசன் – ஆக்சிசன் – ஆக்சிசன் அணுக்களுக்கு இடையேயான பிணைப்புக் கோணம் 100.2° , ஆக்சிசன் – ஆக்சிசன் – கார்பன் பிணைப்பின் கோணம் 109.1° மற்றும் ஆக்சிசன் – கார்பன் – ஆக்சிசன் பிணைப்பின் கோணம் 125.4° என்ற அளவுகளில் பிணைப்புக் கோணங்களும் காணப்படுகின்றன.\n\nSection::::உற்பத்தி.\nதாழ்வெப்பநிலைக்கு உறைந்த கார்பன்டை-ஆக்சைடுடன் 5 கிலோவோல்ட் எலக்ட்ரான்களை கதிர்வீச்சொளிர்வுக்கு உட்படுத்தினால் கார்பன் ஐந்தாக்சைடு உண்டாகிறது. கார்பன் நான்காக்சைடு ஆக்சிசனுடன் வினைபுரிகிறது என்பதே இவ்வினைக்கான வினைவழி முறையாகும். இவ்வினையில் 17.0 கிலோசூல் மோல் ஆற்றல் வெளிப்படுகிறது ஓசோன் மற்றும் கார்பன்-டை-ஆக்சைடு வினைவழி உற்பத்திக்கு 165.6 கிலோசூல் மோல் -1 ஆற்றல் தேவைப்படுகிறது. இதேபோல கார்பன் மூவாக்சைடு, ஈராக்சிசன் மூலக்கூறுடன் ஈடுபடும் வினைக்கும் 31.6 கிலோசூல் மோல் -1 ஆற்றல் தேவைப்படுகின்றது.\n"}
{"id": "249411", "url": "https://ta.wikipedia.org/wiki?curid=249411", "title": "இருகார்பன் ஓராக்சைடு", "text": "இருகார்பன் ஓராக்சைடு\n\nஇருகார்பன் ஓராக்சைடு (\"Dicarbon monoxide\", CO) என்ற ஆக்சோகார்பன் சேர்மம் இரண்டு கார்பன் அணுக்களும் ஒரு ஆக்சிசன் அணுவும் பெற்று அதிக வினைத்திறன் கொண்டதாக உள்ளது. கார்பன் கீழாக்சைடின் ஒளியாற்பகுப்பினால் இச்சகப் பிணைப்பு சேர்மம் இருகார்பன் ஓராக்சைடு உருவாகிறது. இச்சேர்மம் CO, CO, CO மற்றும் பிற ஆக்சோகார்பன்களுடன் நெருங்கிய தொடர்பு கொண்டுள்ளது.\n\nNO மற்றும் NO ஆகிய சேர்மங்களுடன் ஈடுபடும் வினையை உற்றுநோக்கும் அளவுக்கு இருகார்பன் ஓராக்சைடு நிலைப்புத்தன்மை பெற்றுள்ளது.\n"}
{"id": "249412", "url": "https://ta.wikipedia.org/wiki?curid=249412", "title": "இலெ. ப. கரு. இராமநாதன் செட்டியார்", "text": "இலெ. ப. கரு. இராமநாதன் செட்டியார்\n\nஇலெ.ப.கரு. இராமநாதன் செட்டியார் அண்ணாமலைப் பல்கலைக்கழகத்தின் முன்னைப் பேராசிரியரும் தமிழ்க் கீழைக்கலைத் துறைத் தலைவருமாவார். தமிழிசைச் சங்கம் உள்ளிட்ட அமைப்புகளில் இணைந்து தமிழ்ப்பணிபுரிந்தவர். இவர்தம் நூல்களுள் நோக்கு, சோழவேந்தர் மூவர் உள்ளிட்டவை குறிப்பிடத்தகுந்தவை. நூறு அகவை கடந்து, சென்னையில் வாழ்ந்துவருகின்றார்.\n\n"}
{"id": "249417", "url": "https://ta.wikipedia.org/wiki?curid=249417", "title": "பீதர் (வட்டம்)", "text": "பீதர் (வட்டம்)\n\nபீதர் வட்டம் (\"Bidar Taluka\") இந்தியாவின் கர்நாடக மாநிலம், பீதர் மாவட்டத்தின் ஐந்து வட்டங்களில் ஒன்றாகும். இதன் தலைமையிடமும் மாவட்டத்தின் நிர்வாகத் தலைமையிடமும் பீதர் நகரிலுள்ளது. இந்த வட்டத்தின் வட எல்லையில் மஞ்சிரா ஆறு பாய்கின்றது. 2008ஆம் ஆண்டு நிலவரப்படி, நிலம் வேளாண்மை கீழ் உள்ளது; இதில் 19% அல்லது நிலத்திற்கு நீர்ப்பாசன வசதி உள்ளது. இந்த நீர்ப்பாசனத்தில் 52% கிணறுகள் மூலமும், 44% ஆழ்துளை கிணறுகள் மூலமும் மீதம் குளம்/குட்டைகள் மற்றும் ஆற்றிலிருந்தும் பெறப்படுகின்றது.\n"}
{"id": "249418", "url": "https://ta.wikipedia.org/wiki?curid=249418", "title": "பீதர் கலன்", "text": "பீதர் கலன்\n\nபீதர் கலன் (\"Bidriware\", கன்னடம்: ಬಿದ್ರಿ ಕಲೆ ) பீதரின் சிறப்பு மிக்க மாழை கைவினைப் பொருளாகும். கிபி 14ஆம் நூற்றாண்டில் பாமினி சுல்தான்களின் ஆட்சிக் காலத்தில் இது உருவானது. இந்த சிறப்புமிக்க மாழைகலன்கள் பெரும்பான்மையாக பீதர் நகரில் தயாரிக்கப்படுவதால் 'பீதர் கலன்' என அழைக்கப்படுகின்றன. இதன் தனித்துவமான உட்செருகு கலைநயத்தால் இந்தியக் கைவினைப் பொருட்களில் முதன்மை ஏற்றுமதிப் பொருளாக விளங்குகின்றது. செல்வச்செழிப்பின் அடையாளமாக இதனை வாங்குவோரும் உண்டு. கருநிறமாக்கிய துத்தநாக செப்பு கலந்த கலப்புலோகத்தில் தூய வெள்ளியை உட்செருகி இது உருவாக்கப்படுகின்றது. இந்தக் கைவினைக் கலைப் பொருளுக்கு புவிசார் குறியீடு (GI) கிடைத்துள்ளது.\n"}
{"id": "249419", "url": "https://ta.wikipedia.org/wiki?curid=249419", "title": "பீதர் விமான நிலையம்", "text": "பீதர் விமான நிலையம்\n\nபீதர் வானூர்தி நிலையம் (\"Bidar Airport\", கன்னடம்: ಬೀದರ್ ವಿಮಾನ ನಿಲ್ದಾಣ) அல்லது பீதர் வான்படைத் தளம் கர்நாடகத்தின் பீதரில் அமைந்துள்ள படைத்துறையின் வான்படை படைத்தள வானூர்தி நிலையமாகும். \n\nகருநாடக அரசின் வேண்டுகோளின்படி இந்த படைத்துறை விமானத்தளம் இந்திய அரசால் குடிசார் பயன்பாட்டிற்கு \"கொள்கையளவில்\" அனுமதிக்கப்பட்டுள்ளது. இருப்பினும் கூடுதல் நிலம் ஒதுக்க இதுவரை மாநில அரசு எந்த முயற்சியும் முன்னெடுக்கவில்லை.\n"}
{"id": "249425", "url": "https://ta.wikipedia.org/wiki?curid=249425", "title": "வளர்விகித வரி", "text": "வளர்விகித வரி\n\nவளர்விகித வரி அல்லது வளர்வீத வரி (\"Progressive tax\") வருமான வரி விதிக்கும் முறைகளில் ஒன்று. வரி விதிக்கத்தக்கத் தொகை கூடக்கூட வருமான வரி விகிதமும் கூடினால் அம்முறை வளர்விகித வரிவிதிப்பு எனப்படுகிறது. இந்த வரிவிதிப்பு முறையில் சராசரி வரிவிகிதம் இறுதிநிலை வரிவிகிதத்தை விடக் குறைவானதாக இருக்கும். வரிகட்டும் ஆற்றல் குறைந்தவர்களின் வரிச்சுமையைக் குறைத்து, அதிக அளவு வரிகட்டக் கூடியவர்களிடம் அதிக வரி வசூலிக்கவே இம்முறை செயலாக்கப்படுகிறது. இவ்வரிவிதிப்பு முறைக்கு நேரெதிர் முறை தேய்வுவிகித வரி எனப்படுகிறது.\n"}
{"id": "249428", "url": "https://ta.wikipedia.org/wiki?curid=249428", "title": "தேய்வுவிகித வரி", "text": "தேய்வுவிகித வரி\n\nதேய்வுவிகித வரி அல்லது தேய்வுவீத வரி (\"Regressive tax\") வருமான வரி விதிக்கும் முறைகளில் ஒன்று. வரி விதிக்கத்தக்கத் தொகை கூடக்கூட வருமான வரி விகிதம் குறைந்தால் அம்முறை தேய்வீத வரிவிதிப்பு எனப்படுகிறது. இந்த வரிவிதிப்பு முறையில் சராசரி வரிவிகிதம் இறுதிநிலை வரிவிகிதத்தை விடக் கூடுதலாக இருக்கும்.\n\nதனிநபர் நோக்கில் இந்த வரிவிதிப்பு முறை ஏழைகளின் வரிச்சுமையைக் கூட்டி பணக்காரர்களின் வரிச்சுமையைக் குறைக்கின்றது (அவர்களது வரிகட்டும் ஆற்றலோடு ஒப்பிடுகையில்). இவ்வரிவிதிப்பு முறைக்கு நேரெதிர் முறை வளர்விகித வரி எனப்படுகிறது.\n"}
{"id": "249430", "url": "https://ta.wikipedia.org/wiki?curid=249430", "title": "பாப்லோ இக்லேசியஸ்", "text": "பாப்லோ இக்லேசியஸ்\n\nபாப்லோ மானுயேல் இக்லேசியஸ் துரியன் (; ; பிறப்பு 17 அக்டோபர் 1978) ஸ்பானிய அரசியல்வாதியும், 2014லிருந்து பொடிமாஸ் என்ற அரசியல் கட்சியின் பொதுச் செயலாளரும் ஆவர்.\n\n"}
{"id": "249431", "url": "https://ta.wikipedia.org/wiki?curid=249431", "title": "ஏர் கோஸ்டா", "text": "ஏர் கோஸ்டா\n\nஏர் கோஸ்டா (Air Costa) ஆந்திரப் பிரதேச மாநிலத்தின் விஜயவாடாவினை அடிப்படையாகக் கொண்டு செயல்படும் இந்திய விமானச் சேவை நிறுவனம் ஆகும். ஏர் கோஸ்டாவின் முதல் விமானப் பயணம் அக்டோபர் 2013 இல் சென்னையில் இருந்து அனுப்பப்பட்டது. சென்னை விமான நிலையம் ஏர் கோஸ்டாவின் செயல்பாட்டு மற்றும் பராமரிப்பு மையங்களில் ஒன்றாகும். இது விஜயவாடாவினை அடிப்படையாகக் கொண்டு செயல்படும் நிறுவனமான LEPL குழுமத்தின் ஒரு பகுதியாகும். புலம்பெயர்ந்த விமானிகள் மற்றும் பொறியியலாளர்களுடன் சேர்த்து மொத்தம் 300 பணியாட்களுடன் தொடக்கப்பட்ட இந்நிறுவனம், அக்டோபர் 2013 முதல் தனது பணியினை செயல்படுத்தத் துவங்கியது. எம்பெரர் ஈ – 170 வகை விமானங்களில் இரு விமானங்களைக் கொண்டு இது செயல்படத் தொடங்கியது.\n\nஅடுத்தகட்ட வளர்ச்சிக்காக, இந்தியாவில் மட்டும் 2015 ஆம் ஆண்டிற்காக சுமார் 150 மில்லியன் டாலர்களை முதலீடு செய்துள்ளது.அத்துடன் 2015 ஆம் ஆண்டிற்குள், விஜயவாடா விமான நிலையத்தில் விமான பராமரிப்பு, பழுதுபார்த்தல் மற்றும் சீர்செய்தல் போன்ற செயல்பாடுகளைச் செய்யும் வண்ணம் வசதிகள் ஏற்படுத்த முடிவு செய்துள்ளது. தற்போது, ஏர் கோஸ்டாவின் பராமரிப்பு மையம் சென்னை சர்வதேச விமான நிலையத்தில் அமைந்துள்ளது.\n\nSection::::வரலாறு.\nபிப்ரவரி 2012 இல், LEPL குழுமம் சர்வதேச விமானப் போக்குவரத்து அமைச்சகத்திடம் இருந்து தடையிலாச் சான்றிதழைப் பெற்றது. ஆரம்பத்தில் விமானச் சேவையினை க்யூ 400 ரக விமானங்களைக் கொண்டு தொடங்க ஏர் கோஸ்டா நிறுவனம் முடிவு செய்திருந்தது. இருப்பினும், ஜூன் 2013 இல் பாரிஸில் நடைபெற்ற விமானங்கள் பறக்கும் நிகழ்ச்சிகள் மற்றும் காட்சிகளில், மக்கள் விருப்பத்திற்கேற்ப எம்பெரர் ஜெட் விமானங்களைக் கொண்டு விமானச் சேவையினை துவங்கப்போவதாக தெரிவிக்கப்பட்டது. சர்வதேச விமானப் போக்குவரத்தின் இயக்குனரிடம் இருந்து விமான செயல்பாட்டு அனுமதியினை செப்டம்பர் 2013 இல் ஏர் கோஸ்டா நிறுவனம் பெற்றது.\n\nSection::::இலக்குகள்.\nஏப்ரல் 2015 இன் படி ஏர் கோஸ்டாவின் இலக்குகள் பின்வருமாறு குறிப்பிடப்பட்டுள்ளன. \n\nSection::::தொடர்புகள்.\nஇந்தியாவின் முக்கிய நகரங்களான ஹைதராபாத், விசாகப்பட்டினம், திருப்பதி, அஹமதாபாத், ஜெய்பூர், சென்னை, பெங்களூர் மற்றும் கோயம்பத்தூர் ஆகியவற்றினை ஒன்றிணைக்கும்படி ஏர் கோஸ்டா நிறுவனத்தின் விமானச் சேவைத் தொடர்புகள் உள்ளன. அத்துடன் புவனேஷ்வரில் தனது அடுத்த விமானச் சேவையினை தொடங்கவும் ஏர் கோஸ்டா நிறுவனம் திட்டமிட்டுள்ளது.\n\nSection::::விமான குழு.\nஈசிசி (ECC) யிடமிருந்து இரு எம்பெரர் ஈ - 170 ரக விமானங்களைக் குறிப்பிட்ட கால ஒப்பந்தத்தின் அடிப்படையில் எடுத்துத் தனது செயல்பாடுகளைத் தொடங்கியது. அதன் பின்னர் செப்டம்பர் 2015 இல், இரு எம்பெரர் ஈ – 190 ரக விமானங்களைத் தனது குழுமத்தில் சேர்த்தது. 2018 ஆம் ஆண்டிற்குள் சுமார் 25 விமானங்களைத் தனது விமானக் குழுமத்தில் இணைத்துவிட வேண்டும் என்ற எண்ணத்துடன் ஏர் கோஸ்டா நிறுவனம் செயல்பட்டு வருகிறது. 2015 ஆம் ஆண்டின் மே மாதத்தில் மூன்று எம்பெரர் ஈ – 190 ரக விமானங்களை தனது விமானக் குழுமத்துடன் இணைக்கப்போவதாக ஏர் கோஸ்டா நிறுவனம் அறிவித்துள்ளது. இச்செயல்பாட்டினை செப்டம்பர் 2015 இலிருந்து ஜனவரி 2016 க்குள் முடிக்கவும் ஏர் கோஸ்டா நிறுவனம் திட்டமிட்டுள்ளது. இதற்கான முதலீட்டுப் பணத்தினை, தனியார் பங்கு முதலீட்டாளர்களிடம் பங்குகளை விற்பதன் மூலம் பெறுவதென ஏர் கோஸ்டா முடிவு செய்துள்ளது. \n\nஏர் கோஸ்டாவின் விமானக் குழு விவரங்கள் பின்வருமாறு:\n\nபிரேசில் எம்பெரர் தயாரிப்பு நிறுவனத்திடம் இருந்து சுமார் 2.94 பில்லியன் டாலர்கள் மதிப்பில் 50 ஈ-ஜெட் ஈ2 ரக விமானங்களை ஏர் கோஸ்டா நிறுவனம் வாங்கவுள்ளது. இதற்கான செயல்பாடு பிப்ரவரி 13, 2014 இல் தொடங்கப்பட்டதாக இரு தரப்பும் அறிவித்தது. \n\nசிங்கப்பூர் விமானங்கள் பறக்கும் காட்சியக நிகழ்ச்சியில் அடுத்த 50 விமானங்கள் வாங்குவது பற்றி ஏர் கோஸ்டா நிறுவனம் அறிவித்தது. ஈ-ஜெட் ஈ2 நிறுவனத்திடம் இருந்து இந்தியாவில் ஒரு நிறுவனம் விமானங்களை வாங்குவது இதுவே முதல்முறை. அந்நிறுவனம் இந்தியாவில், தனது முதல் விமான விநியோகத்தினை 2019 இல் இருந்து தொடங்கவுள்ளது.\n"}
{"id": "249436", "url": "https://ta.wikipedia.org/wiki?curid=249436", "title": "பீதர் வரலாறு", "text": "பீதர் வரலாறு\n\nபீதர் தென்னிந்தியாவில் கருநாடக மாநிலத்தின் வடகிழக்கில் அமைந்துள்ள வரலாற்றுச் சிறப்பு மிக்க இடமாகும். பீடபூமி நிலப்பகுதியின் விளிம்பில் அமைந்துள்ள பீதரிலிருந்து வடக்கிலும் கிழக்கிலும் தாழ்நிலங்களின் அழகான காட்சிகளைக் காண வியலும். கடல் மட்டதிலிருந்து உயரத்தில் அமைந்துள்ளது. இதமான வானிலையுடைய பீதரில் வேனிற்காலத்திலும் க்கு மேல் செல்வதில்லை. \"பீதர் பீடபூமி\" ஓர் ஒழுங்கற்ற வடிவத்தில், நீளமாகவும் மிகுந்த அளவில் அகலமுடையதாகவும் உள்ளது.\nSection::::பண்டைக்காலம்.\nமரபுவழிக் காதைகள் இந்து காவியமான மகாபாரதத்தின் முதன்மை நாயகர்களில் ஒருவரான விதுரன் வாழ்ந்திருந்த இடமாக விவரிக்கின்றன; அக்காலத்தில் இது விதுரநகரம் என அழைக்கப்பட்டதாக விளம்புகின்றன.\nமேலும் பண்டைய விதர்பா நாட்டுடன் பீதர் தொடர்புபடுத்தப்படுகின்றது. ஆனால் தற்போதைய ஆய்வுகள் விதர்பா பீரார் மாநிலத்தை ஒட்டி இருப்பதாக வெளிப்படுத்துகின்றன. \n\nபண்டைய பெருங்கற்கால நாகரிகம் கி.மு 1200 முதல் கி.மு 1100 வரை தழைத்திருந்தது; இது கி.மு மூன்றாவது, இரண்டாவது நூற்றாண்டுகளில் வளர்ந்தோங்கி கி.மு 100 வரை நிலைத்திருந்தது. இந்த நாகரித்தில் விதர்பாவின் தாக்கமும் கிழக்கத்திய இந்தியாவின் தாக்கமும் கலந்திருந்தது. கர்நாடகத்தின் வடகிழக்குப் பகுதியில் கண்டெடுக்கப்பட்டுள்ள மட்பாண்ட வகைகளும் செப்புப் பொருட்களும் கற்களின் அமைப்புக்களும் இந்த நாகரிகத்தை அடையாளப்படுத்துகின்றன.\n\nஇந்நிலப்பகுதி மௌரியப் பேரரசின் தென்பகுதியில் அடங்கியதாக அசோகர் காலத்து ஆவணங்கள் சாற்றுகின்றன. நந்தர்களை மௌரியர்கள் வென்றபோது அவர்களது ஆட்சியின் கீழிருந்த பீதரும் மௌரிய இராச்சியத்தில் இணைந்தது. பிந்துசாரர் கருநாடகத்தின் பகுதிகளை அடக்கிய தக்காணப் பீடபூமியை ஆண்டு வந்தார்.\n\nமௌரியர்களுக்குப் பிறகு சாதவாகனர்கள் நான்கு நூற்றாண்டுகளுக்கு ஆண்டு வந்தனர். கௌதமிபுத்ர சதகர்ணி தனது ஆட்சியை இங்கு நிறுவினார். இவரது ஆட்சிக்கால காசுகளை தக்காண பீடபூமியின் பல்வேறு பகுதிகளில் காணவியலும். \n"}
{"id": "249439", "url": "https://ta.wikipedia.org/wiki?curid=249439", "title": "வில்லியமினா பிளெமிங்", "text": "வில்லியமினா பிளெமிங்\n\nவில்லியமினா பேட்டன் இசுட்டிவன்சு பிளெமிங் (\"Williamina Paton Stevens Fleming\", மே 15, 1857 - மே 21, 1911) என்பவர் இசுக்காட்லாந்தைச் சேர்ந்த வானியலாளர் ஆவார். இவர் தன் பணிக்காலத்தில், இவர் தன் பணிக்காலத்தில் விண்மீன்களுக்கான பொதுப் பெயரீட்டு முறையை உருவாக்கினார். மேலும் ஆயிரக்கணக்கான விண்மீன்களையும் பிற விண்வெளி நிகழ்வுகளையும் அட்டவணைப்படுத்தினார். 1888-இல் இவர் குதிரைத்தலை விண்மீன்குழுவைக் (நெபுலா) கண்டுபிடித்துப் பெரும்பெயர் பெற்றார்.\n\nSection::::வாழ்க்கை.\nவில்லியமினா 1857இல் மே 15ஆம் நாளன்று செதுக்குதல், பொன்முலாம் கைவினைஞரான இராபர்ட் இசுட்டீவன்சுக்கும் மேரி வாக்கருக்கும் இசுக்கொட்லாந்து, டண்டீ நகரில் பிறந்தார். இவர் கணக்காயரும் இசபெல்லா பாரின் முன்னாள் கணவருமான ஜேம்சு ஆர் பிளெமிங்கை 1877இல் மே 26இல் டண்டி பாரடைசு சாலையில் மணந்தார். போசுட்டனுக்குத் தன் கணவருடன் வருமுன் ஆசிரியராக இருந்தார். இவர் தன் கணவரால் கைவிடப்பட்டதும் பேராசிரியர் எட்வார்டு சார்லசு பிக்கெரிங் வீட்டில் வேலைக்காரியாகப் பணிபுரிந்தார். பிக்கெரிங் ஆர்வார்டு வான்காணகத்தில் இருந்த ஆண் பணியாளர்கள்பால் அவர்கள் வேலையில் சலிப்புற்றபோது இவர்களை விட எனது வேலைக்காரியே நன்றாகப் பணிபுரிவார் எனக் கூறியுள்ளாராம்.\n\nபிக்கெரிங் 1881இல் ஃபிளெமிங்கை வான்காணகத்தில் எழுத்துப்பணிக்காக பணியமர்த்தினார். அவர் அங்கு பணிபுரியும்போது விண்மீன்களின் கதிர்நிரல்கள் (spectra) காட்டும் நீரகத்தின் அளவைக் கொண்டு ஓர் எழுத்துப் பின்னொட்டால் பெயரிடும் முறையை உருவாக்கி நடைமுறைப்படுத்தினார். பேரளவு நீரகத்தைக் கொண்டிருந்த விண்மீன்கள் A- வகையாகப் பெயர் சூட்டப்பட்டன. அதற்கு அடுத்த அளவில் நீரகத்தைக் கொண்டிருந்தவை B-வகையாகப் பெயர் சூட்டப்பட்டன. இது அப்படியே தொடர்ந்து பின்பற்றப்பட்டது. பிறகு இந்த முறை அன்னி ஜம்ப் கெனான் என்பவரால் வெப்பநிலையைச் சார்ந்த வகைப்பாட்டால் மேலும் எளிமை படுத்தப்பட்டது.\n\nஎன்றி டிரேப்பர் அட்டவணை எனப் பின்னர் வெளியிட்ட விண்மீன்களின் அட்டவணையை உருவாக்குவதில் பிளெமிங் முனைந்து செயல்பட்டார். ஒன்பதே ஆண்டுகளில் 10,000க்கும் மேற்பட்ட விண்மீன்களை இவர் அட்டவணைப்படுத்தியுள்ளார்ர். அப்போது அவர் 59 வளிம விண்மீன்குழுக்களையும் 310 மாறுவிண்மீன்களையும் 10 குறுமீன் வெடிப்புகளையும் (Novae) கண்டறிந்துள்ளார். இவர் 1907இல் தான் கண்டுபிடித்த 222 மாறுவிண்மீன்களின் பட்டியலை வெளியிட்டார்.\n\nஇவர் 1888இல் சீட்டா ஓரியானிசு விண்மீன்குழுவிற்கு 30 பாகை தெற்கில் இருந்த, 5 பாகை விட்டமுள்ள அரைவட்ட குழிவுகொண்ட பொலிவுமிக்க குதிரைத்தலை விண்மீன்குழுவை B2312 என்ற ஆர்வாடு ஒளித்தட்டில் பதிவு செய்து கண்டுபிடித்தார். இது பிறகு IC434 என வழங்கப்பட்ட்து. எட்வார்டு பிக்கெரிங்கின் உடன்பிறப்பான வில்லியம் என்றி பிக்கெரிங் என்பவரே இந்த ஒளிப்படத்தை எடுத்தார். ஆனால் அவர் அதை கருத்த மங்கலான பொருளாகத் தான் இனங்கண்டார். அடுத்துவந்த கட்டுரைகளும் நூல்களும் இந்தக் கண்டுபிடிப்புக்கான முன்மையை பிளெமிங்குக்கும் அவரது பேராசிரியரான பிக்கெரிங்குக்கும் தரமறுத்தன. இதற்கான முதல் அட்டவணைச் சுட்டியை உருவாக்கிய ஜே. எல். ஏ. டிரேயர் அப்போது ஆர்வார்டு கண்டுபிடித்த வான்பொருட் பட்டியலில் பிளெமிங்கின் பெயரை நீக்கிவிட்டார். அதைப் ”பிக்கெரிங்” என்ற மொண்ணையான பெயரில் சுட்டினார். எனவே இந்த பிக்கெரிங் என்ற பெயர் ஆர்வார்டுக் கல்லூரி வான்காணக இயக்குநராகவிருந்த ஈ. சி. பிக்கெரிங் என்றே அனவராலும் நினைக்கப்பட்டது. இரண்டாம் அட்டவணைச் சுட்டியை 1908இல் டிரேயர் வெளியிடும்போது பிளெமிங்கும் பிறரும் பெயர்பெற்றுவிட்டதால் பின்னருள்ள பிளெமிங்கின் கண்டுபிடிப்புகளுக்குத் தக்க மதிப்பு அளிக்கப்பட்டது. ஆனால் IC 434, குதிரைத்தலை விண்மீன்குழு ஆகிய பிளெமிங்கினது தொடக்க காலக் கண்டுபிடிப்புகளுக்கு உரிய மதிப்பு வழங்கப்படவேயில்லை.\n\nபிளெமிங் கணக்கியல் வகைபாடுகளுக்காகப் பணியமர்த்தப்பட்ட பல மகளிர்க் குழுக்களுக்குப் பொறுப்பேற்றதோடு, வான்காணக வெளியீடுகளையும் பதிப்பித்தார். அவர் 1899இல் வானியல் ஒளிப்படங்களுக்கான அருங்காட்சியகராக அமர்த்தப்பட்டார். அவர் 1906இல் இலண்டன் அரசு வானியல் கழகத் தகைமை உறுப்பினரானார். இவர்தான் முதலில் அதில் உறுப்பினராகிய அமெரிக்கப் பெண்மணியாவார். மிக விரைவிலேயே வெல்லெசுலிக் கல்லூரியின் தகவுறு ஆய்வாளராகவும் ஆனார். இறப்புக்குச் சற்றுமுன் மெக்சிகோ வானியல் கழகம் அவருக்கு குவாடலூப் அல்மெந்தாரோ விருதை புதிய விண்மீன்களைக் கண்டுபிடித்ததற்காக வழங்கிப் பாராட்டியது. இவர் 1907இல் ”மாறுவிண்மீன்களுக்கான ஒளிப்பட ஆய்வு” என்ற நூலை வெளியிட்டார். மேலும் 1911இல் ”செந்தர வட்டாரங்களில் உள்ள விண்மீன்களின் கதிர்நிரல், ஒளிப்படப் பருமைகள்” என்ற நூலையும் வெளியிட்டார்.\n\nஇவர் 1911இல் நுரையீரல் அழற்சியால் இயற்கை எய்தினார்.\n\n\n"}
{"id": "249440", "url": "https://ta.wikipedia.org/wiki?curid=249440", "title": "சாரடர்த்தி", "text": "சாரடர்த்தி\n\nசாரடர்த்தி அல்லது தன்னீர்ப்பு (\"Relative Density\" or \"Specific Gravity\") என்பது ஒரு ஒப்பீட்டு முறையாகும். அதாவது ஒரு பொருளின் அடர்த்தி நீரின் அடர்த்தியினது எத்தனை மடங்கு என்பதே அப்பொருளின் சாரடர்த்தி ஆகும். பொருட்கள் நீரில் மிதக்கும் தகவைக் கொண்டு அவற்றின் சாரடர்த்தியினை நீருடன் ஒப்பிட முடியும். நீரில் மிதக்கக்கூடிய பொருட்கள் நீரை விடக் குறைவான சாரடர்த்தியையும் நீரில் அமிழ்கின்ற பொருட்கள் நீரினை விடக் கூடிய சாரடர்த்தியினையும் கொண்டுள்ளன. நீரின் சாரடர்த்திப் பெறுமானம் 1 எனக் கொள்ளப்பட்டால் மிதக்கக்கூடியவை 1ஐ விடக் குறைவான சாரடர்த்தியையும் அமிழக்கூடியவை 1ஐ விட கூடிய சாரடர்த்தியையும் கொண்டிருக்கும்.\n\nசில பொருட்களும் சாரடர்த்திப் பெறுமானமும்:\n\n"}
{"id": "249442", "url": "https://ta.wikipedia.org/wiki?curid=249442", "title": "காலவரிசையில் வேதித்தனிமங்கள் கண்டுபிடிப்பு", "text": "காலவரிசையில் வேதித்தனிமங்கள் கண்டுபிடிப்பு\n\nஇன்று வரை கண்டறியப்பட்டுள்ள வேதித் தனிமங்களின் கண்டுபிடிப்பு காலவரிசைப்படி (\"Timeline of chemical element discoveries\") இங்கே வழங்கப்படுகிறது. பெரும்பாலான தனிமங்களின் சரியான கண்டுபிடிப்புத் தேதியைத் துல்லியமாக வரையறுக்க முடியாத நிலையில் இருப்பதால் அவற்றைத் தூய தனிமங்கள் என வரையறுக்கப்பட்ட நாளை அடிப்படையாகக் கொண்ட காலமுறை வரிசையில் பொதுவாக இங்கே தனிமங்கள் பட்டியலிடப்பட்டுள்ளன.\n\nஒவ்வொரு தனிமத்தின் பெயர், அணு எண், முதல் அறிக்கை அறிமுகமான ஆண்டு, கண்டுபிடித்தவர் பெயர், கண்டுபிடிப்புத் தொடர்பான சில குறிப்புகள் ஆகியன கொடுக்கப்பட்டுள்ளன.\n"}
{"id": "249444", "url": "https://ta.wikipedia.org/wiki?curid=249444", "title": "விகிதமுறை வரி", "text": "விகிதமுறை வரி\n\nவிகிதமுறை வரி (\"Proportional tax\") வருமான வரி விதிக்கும் முறைகளில் ஒன்று. வரி விதிக்கத்தக்கத் தொகை கூடினாலும் குறைந்தாலும் வருமான வரி விகிதம் மாறாது, நிலையாக இருக்கும் முறை விகிதமுறை வரிவிதிப்பு எனப்படுகிறது. இந்த வரிவிதிப்பு முறையில் சராசரி வரிவிகிதமும் இறுதிநிலை வரிவிகிதமும் சமமாக இருக்கும்.\n\nதனிநபரின் வரிசெலுத்தும் ஆற்றலை இம்முறை கணக்கில் கொள்வதில்லை. ஏழைகளுக்கும் பணக்காரர்களுக்கும் ஒரே விகிதத்தில் வரி விதிக்கின்றது. இவ்வாறல்லாது, வரிவிதிக்கத்தக்கத் தொகைக்கேற்ப வரி விகிதம் மாறும் முறைகளும் (வளர்விகித வரி, தேய்வுவீத வரி) பயன்பாட்டில் உள்ளன.\n"}
{"id": "249447", "url": "https://ta.wikipedia.org/wiki?curid=249447", "title": "மெகல்லன் விண்ணுளவி", "text": "மெகல்லன் விண்ணுளவி\n\nமெகல்லன் விண்ணுளவி (\"Magellan\") அல்லது வெள்ளி மெகல்லன் துருவி என்பது நாசாவால், 1989 மே 4 அன்று அனுப்பப்பட்ட 1,035 கி.கி எடையுடைய ஒரு இயந்திர விண்ணுளவி ஆகும். இந்த விண்ணுளவியின் நோக்கம் வெள்ளி கோளின் மேற்பரப்பு மற்றும் ஈர்ப்புப் புலத்தை பற்றி அறிவது ஆகும்.\n\nமெகல்லன் விண்ணுளவி தான் முதன் முதலில் விண்ணோடத்திலிருந்து அனுப்பப்பட்ட விண்ணுளவி ஆகும்.மேலும் இது தனது சுற்றுப்பாதையில் வலம் வரும் போது வளிமண்டலக் கலநிறுத்தம் (aerobraking) முதன் முதலில் பரிசோதிக்கப்பட்டதும் இந்த விண்ணுளவியில் தான்.இது நாசாவால் வெள்ளி கோளுக்கு விண் பொருள்களை அனுப்பும் பணிகளில் நான்காவது வெற்றிகரமான பணி ஆகும். மேலும் இது அமெரிக்கா வேற்று கோள்களுக்கு விண்ணுளவிகளை அனுப்பாமல் இருந்த 11 ஆண்டு கால இடைவெளியை முடிவுக்கு கொண்டுவந்தது.\n\nSection::::விண்ணுளவியின் வடிவமைப்பு.\nசெலவுகள் குறைக்க மெகல்லன் விண்ணுளவி, மற்ற பணிகளுக்காக வாங்கப்பட்ட உதிரி பாகங்களைக் கொண்டு வடிவமைக்கப்பட்டது.\nகொலராடோ டென்வரில் உள்ள மார்ட்டின் மரிட்ட விண்வெளி குழு இதை உருவாக்கினார்கள்.\n\nSection::::கட்டுப்பாட்டு அமைப்பு.\nமெகல்லன் விண்ணுளவியை மூன்று அச்சுகளில் நிலைப்படுத்தும் வகையில் வடிவமைக்கப்பட்டது.\n\nSection::::தொடர்பாடல்.\nஇந்த விண்ணுளவி தொடர்பாடலுக்காக இலகுரக கிராஃபைட்/அலுமினியத்தாலான, 3.7 மீட்டர் அளவுடைய உயர்ஈட்ட அலையுணரியும் (high-gain antenna), நடுத்தர ஈட்ட அலையுணரியும் (medium-gain antenna) பொருத்தப்பட்டுள்ளது. இது தொலை தூர விண்வெளி வலைப் பின்னலுடன் தொடர்பு கொள்ளும் போது வினாடிக்கு 1.2 கிலோபிட் கட்டளைகளைப் பெற்றுக் கொண்டு வினாடிக்கு 268.8 கிலோபிட் தகவல்களை அனுப்ப முடியும்.\n\nSection::::ஆற்றல்.\nமெகல்லன் இரண்டு 2.5 மீட்டர் அளவுடைய சூரியவொளித் தகடுகளின் மூலம் ஆற்றலைப் பெருகிறது.ஆரம்பத்தில் இந்த சூரியவொளித் தகடுகள் 1,200 வாட் ஆற்றலை விண்ணுளவிக்கு அளித்த போதிலும் தீவிர வெப்பநிலை மாற்றங்களின் காரணமாக இதன் தரம் படிப்படியாக தாழ்ந்துவிட்டது.சூரிய ஒளி இந்த தகடுகளில் படாத காலங்களில், மணிக்கு 30 ஆம்ப் கொடுக்ககூடிய நிக்கல்-கேட்மியம் மின்கலம் இதை இயக்க பயன்படுத்தப்படும்.மீண்டும் சூரிய ஒளி தகடுகளில் படும் போது தானக மறுஊட்டம் பெற்றுக்கொள்ளும்.\n"}
{"id": "249448", "url": "https://ta.wikipedia.org/wiki?curid=249448", "title": "பல்மைரா", "text": "பல்மைரா\n\nபல்மைரா (\"Palmyra\", , ; ; ), சிரியா நாட்டில் ஓம்சு ஆளுநரகப் பகுதியில் அமைந்துள்ள தொன்மையான செமித்திய நகரமாகும். திமிஷ்குவிற்கு வடகிழக்கே தொலைவிலும் புராத்து ஆற்றின் தென்மேற்கே தொலைவிலும் அமைந்துள்ள இது ஓர் பாலைவனச்சோலை ஆகும். புதிய கற்காலத்தில் கி.மு இரண்டாவது ஆயிரவாண்டுகளிலேயே பல்மைரா சிரியாவின் பாலைவனத்தில் பயணிக்கும் பயணிகள் ஓய்வெடுக்கும் ஊராக விவரிக்கப்பட்டுள்ளது. எபிரேய விவிலியத்தில் இந்த நகரம் குறிப்பிடப்பட்டுள்ளது. அசிரிய மன்னர்கள் ஆண்ட இந்நகரம் செலுக்கட் பேரரசின் கீழும் பின்னர் உரோமைப் பேரரசு கீழும் பெரும் செழிப்புடன் விளங்கியது.\n\n1929ஆம் ஆண்டிலிருந்து இது பயனற்றுப் போனது. ஐக்கிய நாடுகள் கல்வி, அறிவியல், பண்பாட்டு நிறுவனம் 1980ஆம் ஆண்டில் இக்களத்தை உலகப் பாரம்பரியக் களமாக அறிவித்தது. \n\nஇதன் பெயர் செமித்திய மொழியில் () ஆகும். அரமேயத்தில், இதன் பொருள் \"வெல்ல முடியாத நகரம்\" என்பதாகும். இப்பெயருடனான பபிலோனிய கற்றூண்கள் சிரியாவின் மாரி பகுதியில் கிடைத்துள்ளன. இன்றும் அராபிய மொழியில் இது தட்மூர் என்றே அழைக்கப்படுகின்றது.\n\nSection::::பல்மைரா நினைவுச்சின்ன அழிப்புகள்.\nசிரியாவில் உள்ள இரண்டாயிரம் ஆண்டுகளுக்கு முந்தைய பழங்கால நினைவுச் சின்னங்களை, இசுலாமிய கொள்கைகளுக்கு எதிரான உருவ வழிபாட்டு தலங்கள் எனக்கருதி இராக்கிலும் சாமிலும் இசுலாமிய அரசு அமைப்பினர், வெடிகுண்டுகளால் தாக்கி அழித்து வருகின்றனர். அவைகளில் பல்மைராவில் உள்ள இரண்டாயிரம் ஆண்டு பழமை வாய்ந்த சிதிலமடைந்த கோயிலும் ஒன்றாகும்.\n\n\n"}
{"id": "249455", "url": "https://ta.wikipedia.org/wiki?curid=249455", "title": "கணவாய் மீன்", "text": "கணவாய் மீன்\n\nகணவாய் மீன் (\"Cuttlefish\") என்பது ஒரு கடல் உயிரினமாகும். இது தலைக்காலி இன மீனாகும். இது மிகவும் பரந்தும் தட்டையாகவும் இருக்கும். இம்மீன் 15-25 செ.மீ நீளமும் 50செ.மீ அகலமும்.10.5 கிலோ எடையுடன் காணப்படும். இதன் உள்தோட்டை கணவாய் எலும்பு என்பர். இந்த உள்தோடு உலோகங்களை மெருகிடுவதற்கு பயன்படுத்துகிறார்கள்.\n"}
{"id": "249461", "url": "https://ta.wikipedia.org/wiki?curid=249461", "title": "தேவர் தொலைக்காட்சி", "text": "தேவர் தொலைக்காட்சி\n\nதேவர் தொலைக்காட்சி (பொதுவாக தேவர் டிவி என அழைக்கப்படும்) தமிழில் ஒளிபரப்பாகும் ஒரு இந்திய பொழுதுபோக்கு மற்றும் செய்திகள் வழங்கும் இணையதள தொலைக்காட்சி ஆகும். இது தமிழ் இணையதள தொலைக்காட்சிகளில் முதல் இடத்தில் உள்ளது. செயற்கைக்கோள் ஒளிபரப்புக்கு இணையான தரத்தில் செய்திகள் மற்றும் காணொளிகள் பதியப்படுகின்றன.\n\nதிலகம் தகவல் தொழில்நுட்பத்தின் உரிமையாளராகிய ஏனாதி அ.பூங்கதிர்வேல் , தேவர் தொலைக்காட்சியை இணையதளம் மூலம் தற்போது நிறுவாகித்து வருகிறார்.\n\nஇத்தொலைக்காட்சி 2009ஆம் ஆண்டு தேசிய தமிழ் தொலைக்காட்சி எனும் பெயரில் நிறுவப்பட்டது. பின்னர் இத்தொலைக்காட்சி 2010ஆம் ஆண்டு தேவர் தொலைக்காட்சி என பெயர் மாற்றப்பட்டது.\n\nSection::::செயற்கைக்கோள் ஒளிபரப்பு.\nதேவர் தொலைக்காட்சி செயற்கைக்கோள் ஒளிபரப்பிற்கான பணிகள் நடைபெற்று வருகின்றன. கடந்த 2013 ஜனவரி 23 ஆம் தேதி பசும்பொன் உ.முத்துராமலிங்கத் தேவர் சன்னதியில் பல்வேறு தலைவர்கள் மற்றும் தேவர் தொலைக்காட்சி இணையத்தள பார்வையாளர்கள் முன்னிலையில் பூஜைவிழா நடைபெற்றது.\n\nSection::::நிகழ்ச்சிகள்.\nதேவர் தொலைக்காட்சியில் பல தலைவர்களின் நேர்காணல்களும் பல்வேறு நிகழ்ச்சிகளும் ஒளிபரப்பப் படுகின்றன. தமிழ்நாட்டில் நடைபெறும் பல்வேறு முக்கிய அரசியல் நிகழ்வுகள் நேரலையாக ஒளிபரப்பப்படும்.\n"}
{"id": "249464", "url": "https://ta.wikipedia.org/wiki?curid=249464", "title": "பீகார் சட்டமன்றத் தேர்தல், 2015", "text": "பீகார் சட்டமன்றத் தேர்தல், 2015\n\nபீகார் சட்டமன்ற தேர்தல், 2015 அக்டோபர் 12 முதல் நவம்பர் 5 வரை நடைபெற்றது. 178 தொகுதிகளில் வென்ற பெரும் கூட்டணியின் நிதிசு குமார் முதல்வராக பதவியேற்றார். இக்கூட்டணியில் இவரது ஐக்கிய சனதா தளம் 71 தொகுதிகளில் வென்றிருந்தது. \n\n"}
{"id": "249466", "url": "https://ta.wikipedia.org/wiki?curid=249466", "title": "வட்டு சேமிப்பு", "text": "வட்டு சேமிப்பு\n\nவட்டு சேமிப்பு (ஆங்கிலத்தில் \"Disk storage\") என்பது தரவுகளை ஒன்று அல்லது மேற்பட்ட சுழலும் வட்டுகளின் மேற்பரப்பில் மின்னணு, காந்த, ஒளி அல்லது இயற்பு இயக்க மாற்றங்களின் மூலம் பதிவு செய்யும் சேமிப்புப் பொறிமுறைகளின் ஓர் பொதுவான வகை. வட்டு இயக்கி என்பது சேமிப்பு பொறிமுறையை செயல்படுத்தும் ஓர் சாதனம்; பொதுவாக இது வட்டு ஊடகத்தினின்றும் வேறுபடுத்தி அறியப்படும். நீக்க இயலாத வட்டு அடங்கிய வன் வட்டு இயக்கி, நெகிழ் வட்டு இயக்கியும் அதன் நீக்கக்கூடிய நெகிழ் வட்டும், பிற ஒளி வட்டு இயக்கிகள், அதனோடு தொடர்புடைய ஒளி வட்டு ஊடகம் முதலியவை வட்டு சேமிப்பு சாதனங்களில் குறிப்பிடத்தக்க வகைகள்.\n\nSection::::பின்புலம்.\nஒலி தகவல்கள் முதலில் தொடர்முறைகளில்(அனலாக் முறைகள்) பதிவு செய்யப்பட்டன. அது போலவே முதல் நிகழ்பட வட்டுகளும் அனலாக் முறைகளையே பயன்படுத்தி பதிவு செய்தன. இசை துறையில் பதிவு முறையில் பயன்படுத்தப்பட்ட அனலாக் முறை பெரும்பாலும் எண்ணிம ஒளித் தகவல்களாக பதியப்படும் எண்ணிம ஒளி (ஆப்டிகல்) தொழில்நுட்ப முறைகளால் பதிலீடு செய்யப் பட்டுவிட்டன.\n\nSection::::அணுக்க முறைகள்.\nஎண்ணிம வட்டு இயக்கிகள் என்பவை கணினி தரவு சேமிப்பு சாதனங்கள் ஆகும். ஒவ்வோர் வட்டும் வருமுறை பாளங்களாக, பிரிவுகளின் தொகுப்புகளாகப் பகுக்கப்படும். பாளங்கள் அவற்றின் வருமுறை பாள முகவரிகளால் அறியப்படும்.வட்டுகளில் எழுதுவதும், அவற்றிலிருந்து தரவுகளைப் படிப்பதும் பாளங்களின் நுணுக்க அளவிலேயே நிகழும்.\n\nSection::::சுற்று வேகம், தட அமைப்பு.\nஇயக்கிக்குள் நேரும் இயற்பு இயக்கம் இரு விதமான இயக்கங்களில் நிகழும். சாதனத்துள் வட்டைச் சுழற்றும் இயக்கம் ஒன்றும், வட்டின் குறுக்கு நெடுக்காக தடங்களுக்கிடையில் நகரும் எழுதுமுனையின் பக்கவாட்டு இயக்கம் மற்றொன்று.\n\nஇருவிதமான வட்டு சுழல் முறைகள்:\n\n\n"}
{"id": "249469", "url": "https://ta.wikipedia.org/wiki?curid=249469", "title": "வரி விகிதம்", "text": "வரி விகிதம்\n\nதனிநபருக்கும் வர்த்தக நிறுவனங்களுக்கும் வரி விதிக்கப்படும் விகிதம் வரி விகிதம் (\"Tax rate\") எனப்படும். பொருளியலிலும் வரிவிதிப்பு முறைகளிலும் பயன்படுத்தப்படும் இக்கலைச்சொல் பொதுவாக விழுக்காட்டினை அலகாகக் கொண்டுள்ளது. தனிநபர், வர்த்தக வரி விகிதத்தை நடுவண் மற்றும் மாநில அரசுகள் முடிவு செய்கின்றன.\n\nSection::::சட்ட வரி விகிதம்.\nசட்ட வரி விகிதம் (\"Statutory tax rate\") என்பது ஒரு நாட்டின் அல்லது மாநிலத்தின் சட்டப்படி விதிக்கப்படும் வரி விகிதம். வருமான வரிக்கான சட்ட வரிவிகிதம் வெவ்வேறு வருமான வரம்புகளுக்கு ஏற்ப மாறும். விற்பனை வரிக்கான சட்ட வரி விகிதம் விகிதமுறைப்படி சீராக இருக்கும்.\n\nSection::::சராசரி வரி விகிதம்.\nவரிவிதிக்கக்கூடிய மொத்த வருமானம் அல்லது செலவீனத்தில் எத்தனை வீதம் வரியாக செலுத்தப்படுகிறதோ அது சராசரி வரி விகிதம் (\"Average tax rate\") எனப்படும். இதுவும் விழுக்காட்டினை அலகாகக் கொண்டது.\n\nSection::::இறுதிநிலை வரி விகிதம்.\nஒரு நபரோ அமைப்போ தான் ஈட்டும் ஒவ்வொரு ரூபாய்/டாலர் கூடுதல் வருமானத்திற்காகக் கட்ட வேண்டிய வரிவிகிதம் இறுதிநிலை வரிவிகிதம் (\"Marginal tax rate\") எனப்படுகிறது. இறுதியாக ஈட்டிய வருமானத்தின் மீது விதிக்கப்படும் வரிவிகிதமே இறுதிநிலை வரிவிகிதமாகும்.\n"}
{"id": "249470", "url": "https://ta.wikipedia.org/wiki?curid=249470", "title": "வரிச்சுமை", "text": "வரிச்சுமை\n\nபொருளியலில் ஒரு குழு அல்லது நபரின் வரிச்சுமை (\"Tax incidence\" or \"Tax burden\") என்பது அவர்கள் கட்டவேண்டிய வரியின் அளவைக் குறிக்கின்றது. ஒரு குறிப்பிட்ட வரி வெவ்வேறு குழுக்களுக்கு வெவ்வேறு விகிதத்தில் விதிக்கப்படலாம். வரிவிகிதத்தை மட்டும் கருத்தில் கொண்டால், அக்குழுவின் மீது அவ்வரியின் தாக்கம் என்ன என்பதை முழுமையாக அறிய முடியாது. மாற்றாக, அக்குழு சுமக்கும் முழு வரிச்சுமையின் அளவே அவ்வரியின் தாக்கத்தை உணர்த்துகிறது. நலப்பணிப் பொருளியல் முறையில், ஒரு குறிப்பிட்ட வரியின் தாக்கத்தை ஆராய வரிச்சுமை கணக்கு உதவுகின்றது. தேவை மற்றும் வழங்கலின் விலை நெகிழ்ச்சியினை விளக்கவும் இக்கலைச்சொல் பயன்படுகிறது. ஒரு பண்டத்தின் மீதோ அல்லது ஒரு சேவையின் மீதோ புதிய வரியொன்று விதிக்கப்பட்டால், வழங்கலை விட தேவை அதிகமாக இருப்பின் வாங்குவோரின் வரிச்சுமை கூடுகின்றது. தேவையை விட வழங்கல் அதிகமாக இருப்பின் விற்போரின் வரிச்சுமை கூடுகின்றது.\n"}
{"id": "249483", "url": "https://ta.wikipedia.org/wiki?curid=249483", "title": "இந்திய படிப்பு சங்கம்", "text": "இந்திய படிப்பு சங்கம்\n\nஇந்திய படிப்பு சங்கம் (India Study Channel), என்பது இந்தியாவில் இணையவழி கல்வி வழங்கும் நிறுவனம் ஆகும். இதனை டிம்மி ஜான் என்பவர் இந்தியாவின் 2007ஆம் ஆண்டில் நிறுவினார். தற்போது அவரது சகோதரர் டோனி ஜான் என்பவர் இவ்விணைய வழி கல்வி நிறுவனத்தை நட்த்தி வருகிறார். இந்தியாவில் உள்ள கல்வி நிறுவனங்களின் பட்டியல், அவைகள் வழங்கும் படிப்புகள், உதவித் தொகைகள், கல்வி நிறுவனங்களின் முந்தைய ஆண்டின் தொழில் முறை கேள்வி - பதில்கள், மற்றும் வேலை வாய்ப்புச் செய்திகள் ஆகியவற்றை இவ்விணையதளம் வழங்குகிறது. இதனால் மேல் படிப்பு படிக்க விரும்பும் மாணவர்களுக்கும், வேலை தேடும் படித்த மாணவர்களுக்கும் பயனுள்ளதாக உள்ளது. \n\n"}
{"id": "249484", "url": "https://ta.wikipedia.org/wiki?curid=249484", "title": "அதி வினோத குதிரைப் பந்தய லாவணி", "text": "அதி வினோத குதிரைப் பந்தய லாவணி\n\nஅதி வினோத குதிரைப் பந்தய லாவணி 1893ஆம் ஆண்டு சிங்கப்பூரில் வெளியான ஒரு தமிழ் நூல். இதனை இயற்றியவர் நா. வ. இரங்கசாமிதாசன். குருங்குளம் கருப்பண்ண உபாத்தியாரின் மாணாக்கரான இரங்கசாமி தாசன் கும்பகோணத்திலுள்ள ஆதி கும்பேசுவரர் கோயில் பகுதியைச் சேர்ந்தவர். “சரபக்கொடி” என்ற அடைமொழியைப் பெற்றவர். அவரும் அவரது மனைவியும் தமிழகத்தில் இருந்து புறப்பட்டு சிங்கப்பூர் வந்தடைந்து குதிரைப்பந்தயம் கண்டது பற்றி லாவணி முறையில் பாடப்பட்ட இந்நூலில், அக்கால சிங்கப்பூர், அவ்வூர் வாழ் தமிழர் பற்றியும் செய்திகள் இடம்பெற்றுள்ளன. சிங்கைநகர் சுப்பிரமணியருக்கு கடவுள் வாழ்த்துடன் தொடங்கும் இந்நூலின் லாவணிப் பகுதியில் மொத்தம் 21 பாடல்கள் உள்ளன.\n\n\n"}
{"id": "249501", "url": "https://ta.wikipedia.org/wiki?curid=249501", "title": "கருணை தமிழ் பெளத்தர்களுக்கான சர்வதேச புத்த மாநாடு", "text": "கருணை தமிழ் பெளத்தர்களுக்கான சர்வதேச புத்த மாநாடு\n\nகருணை தமிழ் பெளத்தர்களுக்கான சர்வதேச புத்த மாநாடு (Karuna International Buddhist Conference for Buddhist Tamils) என்பது இலங்கை அரசு யாழ்ப்பாணத்தில் ஒழுங்கு செய்த ஓர் மாநாடு ஆகும். இது மே 20 திகதி நடைபெற்றது. தமிழ் பெளத்தர்களை ஒருங்கிணைக்கவும், சமய நல்லிணக்கத்தையும் ஏற்படுத்தவும் இந்த மாநாடு ஏற்பாடு செய்யப்படுவதாக இலங்கை அரசு கூறி உள்ளது. இந்த மாநாட்டில் இந்தியாவிலும் இலங்கையில் இருந்தும் 300 சார்பாளர்கள் கலந்து கொண்டனர். பல இந்து சமயப் சார்பாளர்களும் கலந்து கொண்டனர். காஞ்சி சங்கர மட செயந்திர சரசுவதி இந்த மாநாட்டில் சிறப்பு விருந்துனராக கலந்து கொள்வதாக இருந்தது.\n\nயாழ்ப்பாணம் படைத்துறைமயமாக்கம், பெளத்தமயமாக்கம், சிங்களமயமாக்கத்துக்கு உட்பட்டு இருக்கும் சூழலில் இந்த மாநாடு ஒழுங்கமைக்கப்படுவது குறிப்பிடத்தக்கது. \n"}
{"id": "249514", "url": "https://ta.wikipedia.org/wiki?curid=249514", "title": "அரிகேசநல்லூர் முத்தையா பாகவதர்", "text": "அரிகேசநல்லூர் முத்தையா பாகவதர்\n\nஅரிகேசநல்லூர் முத்தையா பாகவதர் (15 நவம்பர் 1877 – 30 சூன் 1945) தென்னிந்தியாவைச் சேர்ந்த கருநாடக இசைக் கலைஞர் ஆவார். இவர் 20 இராகங்களை உருவாக்கினார்.\n\n\n"}
{"id": "249521", "url": "https://ta.wikipedia.org/wiki?curid=249521", "title": "எர்மன் போட்டோச்னிக்", "text": "எர்மன் போட்டோச்னிக்\n\nஎர்மன் போடோச்னிக் (புனைபெயர்: எர்மன் நூர்டுங் (\"Herman Potočnik\", 22 திசம்பர் 1892 – 27 ஆகத்து 1929) இசுலோவேனிய ஏவூர்தி பொறியியலாளர் ஆவார். வான்வெளியியல் துறைக்கு முன்னோடியாகக் கருதப்படுகின்றார். வான்வெளியில் நீண்டகாலம் மனிதர் வாழ்வதைக் குறித்த ஆய்வுகளுக்காகப் பெரிதும் அறியப்படுகின்றார்.\n"}
{"id": "249524", "url": "https://ta.wikipedia.org/wiki?curid=249524", "title": "கான்சுடன்சுடீன் சியால்க்கோவுசுகி", "text": "கான்சுடன்சுடீன் சியால்க்கோவுசுகி\n\nகான்சுடன்சுடீன் எடுவர்டொவிச் சியால்க்கோவுசுகி\n(\"Konstantin Eduardovich Tsiolkovsky\", ; \n\n19 செப்டம்பர் 1935)\nஉருசிய/ சோவியத்து ஏவூர்தி அறிவியலாளரும் விண்வெளியியல் கோட்பாடுகளுக்கான முன்னோடியுமாவார். இவரும் இவரைப் பின்தொடர்ந்த செருமானிய எர்மன் ஓபெர்த்து, அமெரிக்க இராபர்ட் காடர்ட் ஆகியோரும் ஏவூர்தி மற்றும் விண்வெளியியல் துறைகளை நிறுவியவர்களாக் கருதப்படுகின்றனர். இவரது ஆக்கங்கள் பிந்நாட்களில் உருசியாவின் முன்னணி ஏவூர்தி பொறியியலாளர்களாக புகழ்பெற்ற செர்கி கோரொலேவ், வாலென்டன் குளுசுக்கோ போன்றோருக்கு அகத்தூண்டலாக அமைந்தது; சோவியத் விண்வெளித் திட்டங்களின் வெற்றிக்கு வழிகோலியது.\n\nசியால்க்கோவுசுகி தமது பெரும்பான்மையான வாழ்நாளை மாசுக்கோவின் தென்மேற்கில் தொலைவிலிருந்த குளுகா நகரின் புறத்தே மரவீடொன்றில் வசித்து வந்தார். \n"}
{"id": "249527", "url": "https://ta.wikipedia.org/wiki?curid=249527", "title": "தாய் ஏர்வேஸ்", "text": "தாய் ஏர்வேஸ்\n\nதாய் ஏர்வேஸ் (Thai Airways) என்னும் சர்வதேச பொது நிறுவனம் சுருக்கமாக ‘தாய் ஏர்வேஸ்’ என்று அழைக்கப்படுகிறது. 1988 இல் தாய்லாந்தில் உருவாக்கப்பட்ட இந்நிறுவனத்தின் அலுவலக தலைமையகம் விபவாடி பாங்காங்கிலுள்ள, சட்டுச்சக் மாவட்டத்தின் ராங்க்சிட் சாலையில் உள்ளது. இதன் முதன்மை செயல்பாடுகள் சுவர்ணபூமி விமான நிலையத்தில் நடைபெறுகின்றன. தாய் ஏர்வேஸ் ஸ்டார் அலையன்ஸில் ஒரு உறுப்பினராக உள்ளது. நோக் ஏர் நிறுவனத்தில் 49 சதவீத பங்குகளுடன் மிகப்பெரிய பங்குதாரராக தாய் ஏர்வேஸ் உள்ளது. இந்நிறுவனத்துடன் 2012 ஆம் ஆண்டில், உள்நாட்டு பகுதிகளுக்காக தாய் ஸ்மைலி என்ற பெயருடன் விமானச் சேவையினை தாய் ஏர்வேஸ் தொடங்கியது. இதில் ஒரு புது ஏர்பஸ் ஏ320 விமானம் பயன்படுத்தப்பட்டது.\n\nதாய் ஏர்வேஸ், தனது தலைமையகமான சுவர்ணபூமியில் இருந்து 80 க்கும் மேற்பட்ட விமானங்களைக் கொண்டு உலகின் 35 நாடுகளில் 78 இலக்குகளுக்கு விமானச் சேவையினைப் புரிகிறது. இடைநிறுத்தமே இல்லாத வழித்தடங்களான, பாங்காக்கில் இருந்து லாஸ் ஏஞ்சல்ஸ் மற்றும் நியூயார்க் நகரம் ஆகிய பகுதிகளுக்குச் செல்லும் வழித்தடங்களில் செயல்படும் விமானச் சேவை நிறுவனமாக தாய் ஏர்வேஸ் இருந்தது. எரிபொருளின் விலை அதிகமானது, சரக்குப் பொருட்களின் எடை அதிகரித்தல் மற்றும் கட்டுப்பாடுகள், விலை உயர்வுக் கட்டணங்கள் போன்ற சில காரணங்களால் 2012 ஆம் ஆண்டில் அமெரிக்காவிற்கு பாங்காக்கில் இருந்து செல்லும் இடைநிறுத்தம் இல்லாது செல்லும் அனைத்து விமானச் சேவைகளையும் தாய் ஏர்வேஸ் நிறுத்தியது. 2013 ஆம் ஆண்டில், பாங்காக் மற்றும் லாஸ் ஏஞ்சல்ஸ் ஆகிய இடங்களுக்கு இடைப்பட்ட விமானச் சேவை, சியோலின் அருகேயுள்ள இங்கேயன் சர்வதேச விமான நிலையம் மூலம் செயல்படுத்தப்பட்டது.\n\nஐரோப்பா, கிழக்கு ஆசியா மற்றும் தெற்கு/தென்மேற்கு ஆசியா போன்ற இடங்களுக்கு விமானச் சேவை புரிந்ததன் மூலமும், தென்னாப்பிரிக்காவின் ஜோஹன்ஸ்பெர்க் மற்றும் ஓசியானாவின் ஐந்து முக்கிய நகரங்களுக்கு விமானச் சேவையினை அளித்ததன் மூலமும் தாய் ஏர்வேஸ் நிறுவனத்தின் வழித்தடங்கள் வான்வழிப் போக்குவரத்தில் ஆதிக்கம் பெற்றன. ஆசிய-பசுபிக் விமானச் சேவை நிறுவனங்களில், முதன் முதலாக லண்டனின் ஹீத்ரூ விமான நிலையத்திற்கு விமானச் சேவை செய்தது தாய் ஏர்வேஸ் ஆகும். ஆசிய-பசுபிக் விமானச் சேவை நிறுவனங்களில், ஐரோப்பாவில் செயல்படும் மிகப்பெரிய பயணிகள் விமானச் சேவைகளில், தாய் ஏர்வேஸ் நிறுவனமும் ஒன்றாகும்.\n\nபாங்காக் யுனைடெட் மற்றும் ரெட் புல் ரேஸிங்க் போன்றவற்றிற்கு தாய் ஏர்வேஸ் அங்கீகரிக்கப்பட்ட அலுவலக ஆதரவாளர்கள் ஆவர்.\n\nSection::::கோட்ஷேர் ஒப்பந்தங்கள்.\nதாய் ஏர்வேஸ் தனது கோட்ஷேர் ஒப்பந்தங்களை பின்வரும் நிறுவனங்களுடன் பகிர்ந்துள்ளது.\n\n\nதற்போது தாய் ஏர்வேஸின் பாதுகாப்பு ஆய்வு குறித்து பரிசோதிக்கப்பட்டு வருகிறது. இது சர்வதேச வான்வழிப் போக்குவரத்து அமைப்பின் எதிர்மறையான தணிக்கை முடிவுகளின் விளைவாகத் தோன்றியுள்ளது. இது தொடர்பான விவரங்கள் வாட்சன், ஃபார்லே மற்றும் வில்லியம்ஸ் ஆகியோரால் ஆய்வு செய்யப்படுகிறது.\n\nSection::::விமான குழு.\nமே 2015 இன் படி, தாய் ஏர்வேஸின் விமானக் குழுவில் பின்வரும் விமானங்கள் இடம்பெற்றுள்ளன.\n\nSection::::உயர்தர வழித்தடங்கள்.\nதாய் ஏர்வேஸின் உயர்தர வழித்தடங்களாக புகெட் – பாங்காக், பாங்காக் – புகெட், பாங்காக் – சியாங்க் மை மற்றும் டோக்யோ – பாங்காக் ஆகிய வழித்தடங்கள் உள்ளன. இந்த வழித்தடங்களுக்கு முறையே வாரத்திற்கு 94, 87, 84 மற்றும் 55 விமானங்களை தாய் ஏர்வேஸ் செயல்படுத்துகிறது. இவை தவிர குறிப்பிட்ட காரணங்களுக்காக செயல்படுத்தும் விமான வழித்தடங்களில் ஃப்ராங்க்ஃபுர்ட் – ஸ்டாக்ஹோல்ம் மற்றும் ஸ்டாக்ஹோல்ம் – ஆம்ஸ்டெர்டேம் போன்ற வழித்தடங்கள் உள்ளன.\n"}
{"id": "249528", "url": "https://ta.wikipedia.org/wiki?curid=249528", "title": "புவி வரை", "text": "புவி வரை\n\nபுவி வரை (\"ground track\") அல்லது நிலத்துச் சுவடு (\"ground trace\") என்பது வானூர்தி அல்லது செய்மதியின் நேரடிக் கீழுள்ள புவிப்பரப்பு ஆகும். செயற்கைக்கோள்களைப் பொறுத்தவரை புவிப்பரப்பின் (அல்லது அச்செயற்கைக்கோள் வலம் வரும் வான்பொருளின் பரப்பின்) மீதான செயற்கைக்கோள் சுற்றுப்பாதையின் வீழலை நிலத்துச் சுவடு என்கின்றனர்.\n\nசெயற்கைக்கோளின் நிலத்துச் சுவடு நிலப்பரப்பின் மீது அந்தச் செயற்கைக்கோளுக்கும் புவி மையத்திற்கும் இடையே கற்பனையாக வரையப்படும் கோட்டின் நகர்வினைக் குறிக்கும் எனலாம். அதாவது புவியிலிருந்து பார்ப்பவரின் கோணத்திலிருந்து எங்கெல்லாம் நேரடியாக தலைக்கு மேல் செயற்கைக்கோள் செல்கின்றதோ அந்தப் புள்ளிகளின் தொகுப்பாகக் கொள்ளலாம்.\n"}
{"id": "249537", "url": "https://ta.wikipedia.org/wiki?curid=249537", "title": "மார்த்தாண்டம்", "text": "மார்த்தாண்டம்\n\nமார்த்தாண்டம் என்பது தமிழ்நாட்டின் கன்னியாகுமரி மாவட்டத்தில் குழித்துறை நகராட்சிக்குட்பட்ட வணிகத்தலமாகும். இதைத் ’தொடுவட்டி’ என்ற பெயராலும் அழைப்பர். \nமார்த்தாண்டம் பகுதியின் தேன் வளர்ப்புத் தொழில் சிறப்பாக உள்ளது. நாட்டின் மற்ற பகுதிகளைவிட இங்கு தேன் உற்பத்தி மிகுதியாக இருந்திருக்கிறது. மேற்குத் தொடர்ச்சி மலைக்கு அருகில் அமைந்துள்ள இதன் நிலவியல் அமைப்பு இதற்குக் காரணமாக இருக்கலாம் எனப்படுகிறது. இங்கு தேன் வளர்ப்போருக்கான பழமையான கூட்டுளவு சங்கம் உள்ளது.\nSection::::பெயர்காரணம்.\nதிருவிதாங்கூரை உருவாக்கிய மன்னர் மார்த்தாண்ட வர்மா நினைவாக இந்நகருக்கு இப்பெயர் வந்திருக்கலாம்.\n\n\nSection::::போக்குவரத்து.\nகன்னியாகுமரி-திருவனந்தபுரம் தேசிய நெடுஞ்சாலையில் இந்நகர் அமைந்துள்ளது.\nSection::::மார்த்தாண்டம் பேருந்து நிலையம்.\nஇப்பேருந்து நிலையம் கன்னியாகுமரி மாவட்டத்தின் முக்கியமான மற்றும் பெரிய பேருந்து நிலையங்களில் ஒன்றாகும். இப்பேருந்து நிலையத்திலிருந்து மாவட்டத்திற்குள்ளேயும், சென்னை, ஊட்டி, கோயம்புத்தூர், வேளாங்கண்ணி, மதுரை, திருச்செந்தூர் போன்ற மாநிலத்தின் பல்வேறு பகுதிகளுக்கும், பெங்களூர், புதுச்சேரி போன்ற பிற மாநிலங்களுக்கும் பேருந்துகள் இயக்கப்படுகின்றன.\n\nSection::::சமய வழிபாட்டு தலங்கள்.\nமார்த்தாண்டம் பகுதி கிறிஸ்தவம், இந்து சமயம் சார்ந்தவர்கள் சரி சமமாகவும், இஸ்லாமியர்கள் குறிப்பிட்ட எண்ணிக்கையுடன் வாழ்கிறார்கள்.\n\n\n\nSection::::வட்டாரப் போக்குவரத்து அலுவலகம்.\nகன்னியாகுமரி மாவட்ட வட்டாரப் போக்குவரத்து அலுவலகங்களில் ஒன்றான வட்டாரப் போக்குவரத்து அலுவலகம், மார்த்தாண்டம் இங்கு அமைந்துள்ளது.போக்குவரத்து அலுவலக எண் தா.நா.- 75(TN75) \n\nSection::::நாட்டுப்புறக் கலைகள்.\nசாசுதா, சுடலைமாடன் மற்றும் யாக்சியம்மன் கோயில்களில் பல நாட்டுப்புற கலைகள் பயிற்சி செய்யப்படுகின்றன. வில்லுப்பட்டு குறிப்பாக சாசுதா கோயில்களிலும் கனியன்கூத்து சுடலைமாடன் கோயில்களிலும் பயிற்சி அளிக்கப்படுகிறது. யாக்சியம்மன் கோயில்களில் மாபெரும் தமிழ் கவிஞர் ஔவையார் கோயில்களும் இனைந்து காணப்படுகின்றன மற்றும் ஔவையாரின் போதனைகளை வழிபடுவதை இங்கு காணலாம்.\n\nமார்த்தாண்டம் இடம்பெற்றுள்ள இந்த மாவட்டத்தில் பல நாட்டுப்புற கலைகள் மற்றும் நடனங்கள் பிரபலமாக உள்ளன. கோயில்களில் திருவிழாக்கள், பள்ளிகளில் கொண்டாட்டங்கள் போன்றவற்றில் அவை விளையாடப்படுகின்றன. வில்லுப்பாட்டு என்பது தெற்கு தமிழகத்தின் இசை-கதை சொல்லும் கலையின் பண்டைய வடிவமாகும். வில்லுப்பாட்டு குறிப்பாக தோவலை மற்றும் மாவட்டத்தின் அண்டை பகுதிகளில் பிரபலமாக உள்ளது.\n\nவில் வீரர்களின் பழங்கால ஆயுதம் ஆகும். வில்லுப்பாட்டு கலைஞர்களுக்கான முதன்மை இசைக் கருவியாகப் பயன்படுத்த வில் முரண்பாடாக தன்னைக் கொடுக்கிறது. வில்லுப்பாட்டு கலைஞர்களின் நடிப்புக்குரிய துணைக் கருவிகளாக உடுக்கை, குடம், தாளம், கடம் போன்றவை உள்ளன. பண்டைய தமிழ் இலக்கியத்தில் உடுக்கையை துடி என்று குறிப்பிடப்பட்டுள்ளனர். உடுக்கை என்பது , மெல்லிய நடுத்தர பகுதியைக் கொண்ட ஒரு சிறிய பறை ஆகும், இது இடது கையில் பிடித்து வலது கையின் விரல்களால் இசைக்கப்படுகிறது.\n\nஎப்போதாவது வில்லுப்பாட்டு குழுவினர் தன்ங்களை இரண்டு குழுக்களாகப் பிரித்துக் கொள்வார்கள். ஒவ்வொன்றும் ஒரு பொருளின் எதிர் புள்ளிகளையும் குறிப்பிட்டு அதை நிரூபிக்க முயற்சிக்கிறது. இதை லாவனிப் பாட்டு என்பர். பெரும்பாலும் பாரம்பாரியமான நாடுப்புற பாடல்களே வில்லுப்பாட்டு நிகழ்ச்சியில் பாடப்படுகின்றன.\n\nநாட்டுப்புற நடனங்களில் கும்மியை ஒத்த திருவதிரா காளி என்ற நடனம் குறிப்பாக ஓணம் பண்டிகையின் போது ஆடப்படுகிறது. இளம் பெண்கள் இந்நடனத்தை ஆடுகின்றனர். ஒவ்வொரு நடனத்திற்கும் தேவையான பெண்கள் எண்ணிக்கை 8,10,12 அல்லது 16 ஆகும். ஒவ்வொரு பெண்ணும் ஒவ்வொரு கையிலும் வைத்திருக்கும் குச்சியை தட்டிக் கொண்டு சுற்றிச் சுற்றி குழுவாகப் பாடிக் கொண்டே நடனம் ஆடுவர். மேலும் அவர்களின் குச்சிகளின் தட்டும் ஓசையும் நடன அசைவுகளும் தாளத்திற்கு ஏற்ப இலயத்துடன் ஒலிக்கும்.\n\nகலியல் என்பதும் ஒரு நாட்டுப்புற நடனம் ஆகும். ஊரிலுள்ள ஆண்கள் அல்லது சிறுவர்கள் குழு இந்நடனத்தை ஆடுகின்றனர். குழுத் தலைவர் பாடல்களைப் பாடுகிறார். சால்ரா எனப்படும் கைத்தாளத்தை நேரக் கட்டுப்பாட்டுடன் இவர் இசைத்துக் கொண்டே பாடுவார். வீரர்கள் கையில் குச்சிகளைக் கொண்டு ஒரு வட்டத்தில் நின்று தலைவர் பாடிய பாடல்களை மீண்டும் மீண்டும் பாடிக் கொண்டே எரியும் விளக்கைச் சுற்றி நடனமாடுவார்கள். திரும்பியும் முன்னோக்கி மற்றும் பின்னோக்கி சாய்ந்தும், உட்கார்ந்து எழுந்தும் சுற்றுப் பாடலை இசைக்கு ஏற்றபடி நகர்ந்து நகர்ந்து நடனம் தொடர்கிறது. ஆரம்பத்தில் நடன அசைவுகள் விரிவானவை மற்றும் சில நேரங்களில் அவை மிகவும் விரைவானவை. விழாவில் பங்கேற்க இவர்கள் அழைக்கப்படும் போது நடன வீரர்கள் பொதுவாக நடனத்தை பரலோக உதவிக்கான அழைப்போடு தொடங்கி நடனத்தை கைவிளக்கை எரியவைத்து ஆடி முடிக்கிறார்கள். இந்த நாட்டுப்புற நடனம் நாட்டின் கலை மற்றும் பொழுதுபோக்கு வாழ்க்கையை வெளிப்படுத்துகிறது.\nதிருவாங்கூரில் தோன்றிய கதகளி வடிவம் நாடகத்தின் ஒரு தனித்துவமான வடிவமாகும். கதை-நடனம் என்பது ஒப்பீட்டளவில் முந்தைய நடனங்களின் சமீபத்திய பதினைந்தாம் அல்லது பதினாறாம் நூற்றாண்டில் நிகழ்ந்த வளர்ச்சியாகும். ஒவ்வொரு பகுதியிலும் நடனமாடுவதைப் போல குறியீட்டு நடவடிக்கை மூலம் மதம் சார்ந்த நடவடிக்கைகளின் தொடர்ச்சியாக எழுந்தது. இந்த கலை வடிவத்தில் கதாபாத்திரங்கள் தங்கள் கருத்துக்களை வார்த்தைகளால் அல்ல, குறிப்பிடத்தக்க சைகைகளால் வெளிப்படுத்துகின்றன. கன்னியாகுமரி மாவட்டத்தில் திருவட்டார், திற்பரப்பு, பொன்மனா, குழித்துறை, நெய்யூர், நட்டாளம், முஞ்சிரா ஆகிய பகுதிகளில் திருவிழாக்களின்போது இந்நடனம் ஆடப்படுகிறது.\n\nஒட்டம் துள்ளல் என்பது கதை சொல்லும் ஒரு வடிவம் ஆகும். கேளிக்கைக்கு இது பிரபலமானது, பொதுவாக கோயில் வளாகத்தில் இது அரங்கேற்றப்படுகிறது. கதை சொல்ல மலையாளம் பொதுவாக பயன்படுத்தப்படும் மொழியாகும். பண்டிகை காலங்களில் மாவட்டத்தில் உள்ள திருவட்டார், திற்பரப்பு, பொன்மனா, நட்டாலம் மற்றும் திருநந்திகரா கோயில்களில் ஒட்டம் துள்ளல் இப்போதும் நிகழ்கிறது.\n\nகளரி என்ற கலை கேரளாவின் பண்டைய தற்காப்பு கலையாகும். பரசுராமரால் நிறுவப்பட்டதாக நம்பப்படும் இக்கலை பாரம்பரியமாக வடக்கன் களரி என்று அழைக்கப்படுகிறது; மற்றொன்று அகத்தியரால் தோற்றுவிக்கப்பட்டதாக கருதப்படுகிறது. இம்முறையில் வாள், கத்தி, உருமி (உருளும் வாள்), மான்கொம்பு கோடாரி போன்ற எந்தவொரு ஆயுதத்தையும் பயன்படுத்தி உடலின் சில குறிப்பிட்ட புள்ளிகளை மட்டும் தாக்குகின்றனர். கன்னியாகுமரி மாவட்டம் 'அடிமுறை அல்லது 'நாடான்' என்று அழைக்கப்படும் ஒரு தற்காப்புக் கலைகளின் தாயகமாக உள்ளது, இது கேரளாவின் களரி கலையுடன் அதன் தனித்துவத்தை மீறி அடிக்கடி குழப்பத்தை தருகிறது.\n\n"}
{"id": "249538", "url": "https://ta.wikipedia.org/wiki?curid=249538", "title": "பிரின்ஸ் குணசேகரா", "text": "பிரின்ஸ் குணசேகரா\n\nபிரின்சு குணசேகரா (\"Prins Gunasekara\", பிறப்பு: 12 சூலை 1924) இலங்கை இடதுசாரி அரசியல்வாதியும், முன்னாள் நாடாளுமன்ற உறுப்பினரும், மனித உரிமை ஆர்வலரும் ஆவார்.\n\nSection::::வாழ்க்கைச் சுருக்கம்.\nபிரின்சு குணசேகராதென் மாகாணத்தில் ஹபரதுவா என்ற ஊரில் பிறந்தார். கொழும்பு ஆனந்தா கல்லூரியில் கல்வி பயின்ற பின்னர் லண்டன் பல்கலைக்கழகத்தில் வெளிவாரி மாணவராகப் பயின்று பட்டம் பெற்றார். சட்டக் கல்லூரியில் பயின்று 1955 ஆம் ஆண்டில் வழக்கறிஞர் ஆனார். லங்காதீப சிங்களப் பத்திரிகையில் செய்தியாளராகவும், பின்னர் அதன் அதன் ஆசிரியர்களுள் ஒருவராகவும் பணியாற்றியுள்ளார்.\n\nSection::::அரசியலில்.\nபிரின்சு குணசேகரா இலங்கையில் அக்காலத்தில் மிகவும் பிரபலமாக இருந்த இடதுசாரி அரசியல் கட்சியான லங்கா சமசமாஜக் கட்சியில் சேர்ந்து அரசியலில் இறங்கினார். 1956 ஆம் ஆண்டில் எஸ். டபிள்யூ. ஆர். டி. பண்டாரநாயக்கா தலைமையில் மகாஜன எக்சத் பெரமுன என்ற இடதுசாரிக் கூட்டணி அரசு அமைப்பதற்கு பிரின்சு பெரும் பங்காற்றினார். சமசமாசக் கட்சியின் பிரதி செயலாளராகவும், கட்சித் தலைவர் பிலிப் குணவர்தனாவின் செயலாளராகவும் நியமிக்கப்பட்டார்.. 1959 இல் பண்டாரநாயக்கா படுகொலை செய்யப்பட்டதை அடுத்து கூட்டணியும் பிளவடைந்தது. 1960 மார்ச் மாதத்தில் நடந்த நாடாளுமன்றத் தேர்தலில் ஹபரதுவ தொகுதியில் போட்டியிட்டு வெற்றி பெற்று நாடாளுமன்றம் சென்றார். அரசர் பேச்சு நாடாளுமன்றத்தில் தோற்கடிக்கப்பட்டதை அடுத்து டட்லி சேனநாயக்கா தலைமையிலான ஆட்சி கவிழ்ந்தது. 1960 சூலையில் மீண்டும் நடைபெற்ற தேர்தலில் பிரின்சு குணசேகரா 2,404 வாக்குகள் மட்டும் பெற்று படுதோல்வியடைந்தார். பின்னர் அவர் மகாஜன எக்சத் பெரமுன கட்சியில் இருந்து விலகி 1965 தேர்தலில் சுயேட்சையாகப் போட்டியிட்டு வெற்றி பெற்று மீண்டும் நாடாளுமன்றம் சென்றார். 1970 தேர்தலில் இலங்கை சுதந்திரக் கட்சியின் சார்பில் போட்டியிட்டு வெற்றி பெற்று 1977 வரை நாடாளுமன்ற உறுப்பினராக இருந்தார்.\n\nஅரசியலில் இருந்து ஓய்வு பெற்ற பின்னர் பிரின்சு குணசேகரா பிரித்தானியாவுக்குக் குடிபெயர்ந்து இலண்டனில் வசித்து வருகிறார்..\n\n"}
{"id": "249539", "url": "https://ta.wikipedia.org/wiki?curid=249539", "title": "சிதம்பரம் வைத்தியநாத பிள்ளை", "text": "சிதம்பரம் வைத்தியநாத பிள்ளை\n\nசிதம்பரம் வைத்தியநாத பிள்ளை (1884 – 1937) தமிழகத்தைச் சேர்ந்த நாதசுவர இசைக் கலைஞராவார்.\n\nSection::::பிறப்பும், இசைப் பயிற்சியும்.\nசிதம்பரத்துக்கு அருகிலுள்ள ஆச்சாபுரம் எனும் சிற்றூரில் 1884 ஆம் ஆண்டு பிறந்தவர் வைத்தியநாத பிள்ளை. இவரின் பெற்றோர்:– தருமலிங்கத் தவில்காரர் – சௌந்திரவல்லியம்மாள். ‘கோட்டை’ சுப்பராய பிள்ளையிடம் நாதசுவரம் கற்கத் தொடங்கி பின்னர் கூறைநாடு நடேச பிள்ளையிடம் மாணவராகச் சேர்ந்தார். ஆசிரியர் தனது மாணவனுக்கு பயிற்சியின் ஆரம்பகாலத்தில் நூறு வர்ணங்களை கற்றுத் தந்தார்.\nSection::::இசை வாழ்க்கை.\nசிதம்பரம் கோவிந்தராஜர் ஆலயத்தில் தனது ஆசிரியர் நடேச பிள்ளைக்கு உதவியாக அவருடன் நாதசுவரம் வாசித்து வந்தார். சிதம்பரம் இளமையாக்கினார் கோவிலில் நவராத்திரி திருவிழாவின்போது முதன்முதலாக தனித்து வாசித்தார். \n\n‘பல்லவிச் சுரங்கம்’ எனப் போற்றப்பட்ட இவர், சிதம்பரம் கோவிந்தராஜர் கோவிலின் ஆஸ்தான வித்துவானாகவும், நடராஜர் ஆலயத்தின் ஆஸ்தான வித்துவானாகவும் பதவி வகித்தார். \n\nபுகழ்பெற்ற தவில் கலைஞர்களான பழனி முத்தையா பிள்ளை, அம்மாப்பேட்டை பக்கிரிப்பிள்ளை, கரந்தை ரத்தினம் பிள்ளை, பாபநாசம் ஸ்ரீமான் பிள்ளை, திருச்செங்காட்டங்குடி ருத்ராபதி பிள்ளை, பந்தணைநல்லூர் மரகதம் பிள்ளை, வழிவூர் முத்துவீர் பிள்ளை, நீடாமங்கலம் மீனாட்சி சுந்தரம் பிள்ளை, பந்தணைநல்லூர் ரத்தினம் பிள்ளை, கும்பக்கோணம் தாதக்கிருஷ்ணன், திருமுல்லைவாயில் முத்துவீர் பிள்ளை ஆகியோர் வைத்தியநாத பிள்ளைக்கு தவில் வாசித்துள்ளனர். இவருக்கு நிரந்தரத் தவில்காரராக பலகாலம் இருந்தவர் திருக்கடையூர் சின்னையாபிள்ளை என்பவராவார்.\n\nSection::::மறைவு.\n1937 ஆம் ஆண்டு பிப்ரவரி 19 அன்று சிதம்பரம் வைத்தியநாத பிள்ளை காலமானார்.\n\n"}
{"id": "249541", "url": "https://ta.wikipedia.org/wiki?curid=249541", "title": "மைத்திரீ விரைவுவண்டி", "text": "மைத்திரீ விரைவுவண்டி\n\nமைத்திரீ விரைவுவண்டி (\"Maitree Express\"), மொய்த்ரீ விரைவுவண்டி அல்லது டாக்கா–கொல்கத்தா விரைவுவண்டி என்றும் அழைக்கப்படுகிறது. சர்வதேச அளவிலான தொடருந்து சேவையினைப் புரியும் இந்த மைத்திரீ விரைவுவண்டி வங்காளதேசத்தின் தலைநகரான டாக்காவினை, இந்தியாவின் மேற்கு வங்கத்தின் தலைநகரான கொல்கத்தாவுடன் இணைக்கிறது. இரு நாடுகளின் முக்கிய நகரங்களுக்கு இடைப்பட்ட ஒரே தொடருந்து வழி இணைப்பும் இதுவே. இந்த வழித்தடத்தினை 43 ஆண்டுகளுக்குப் பின்னர் மீண்டும் புதுப்பித்தனர் என்பது குறிப்பிடத்தக்கது.\n\nSection::::பெயர்க்காரணம்.\n”மைத்திரீ விரைவுவண்டி” என்பதன் பொருள் நட்புறவின் விரைவுவண்டி ஆகும். வங்காளதேசம் மற்றும் இந்தியா ஆகிய இரு நாடுகளுக்கு இடைப்பட்ட நட்புறவினை பறைசாற்றும் வகையில் இந்தத் தொடருந்து சேவை செயல்படுவதால் இப்பெயர் வைக்கப்பட்டுள்ளது. மைத்திரீ விரைவுவண்டியின் தொடக்க விழா, வங்காள மொழியின் வருடப்பிறப்பான ஏப்ரல் 14, 2008 அன்று நடைபெற்றது.\n\nSection::::பின்னணி.\nஇந்தியா விடுதலை பெற்ற ஆண்டான 1947 இல், வங்காளமானது இந்தியாவின் மேற்கு வங்கம் மற்றும் பாகிஸ்தானின் கிழக்குப் பகுதியாக பிரித்தானிய அரசால் பிரிக்கப்பட்டதால் அப்பகுதியின் தொடருந்து சேவைகள் பாதிக்கப்பட்டன. பிரித்தானிய அரசின் ஆட்சிக்காலத்தில், பிரிக்கப்படாமல் இருந்த பல பகுதிகளை இணைக்கும் வண்ணம் ஒரே இரவில் செல்லும் தொடருந்து சேவைகளாக கொல்கத்தா, கோலண்டா, டாக்கா மற்றும் நாராயணகஞ்ச் போன்ற பகுதிகள் தொடருந்து சேவைகளால் இணைக்கப்பட்டிருந்தன. 1965 ஆம் ஆண்டில் இந்தியா – பாகிஸ்தான் பிரச்சினைகளின் காரணமாக ரயில் தொடர்புகள் பல்வேறு இடங்களில் துண்டிக்கப்பட்டன. அத்துடன், 1971 ஆம் ஆண்டில் கிழக்கு பாகிஸ்தான் விடுதலைக்காகப் போராடி வங்காளதேசம் என்ற தனிநாடானது.\n\nSection::::புதுப்பிப்பு.\n2001 ஆம் ஆண்டில், இந்தியா மற்றும் வங்காளதேசத்தின் பேச்சுவார்த்தை சுமுகமான முடிவுக்கு வந்ததையடுத்து, இரு நாட்டு அரசுகளும் தொடருந்து சேவையினைத் தொடர ஒத்துக் கொண்டன. இந்தியாவின் பிரதமர் வங்காளதேசம் சென்றதன் மூலமும், இந்திய வெளியுறவுத்துறை அமைச்சரான பிரணாப் முகர்ஜி 2007 ஆம் ஆண்டின், பிப்ரவரியில் டாக்கா சென்று வந்ததன் மூலமும் இந்தத் தொடருந்து சேவை மேலும் வலுபெற்றது. அதே 2007 ஆம் ஆண்டு ஜூலை மாதம் 8 ஆம் தேதி கொல்கத்தா முதல் டாக்கா வரையிலான தொடருந்து சேவையின் சோதனை ஓட்டம் நடைபெற்றது. இந்தச் சோதனை ஓட்டத்தில் இந்திய அரசின் அலுவலர்கள் பயணம் செய்து அங்குள்ள வங்காளதேச அரசின் அலுவலர்களைச் சந்தித்தனர். இந்த சந்திப்பின் மூலம் தொடருந்து சேவைத் தொடர்புகள் உறுதி செய்யப்பட்டதுடன் மட்டுமல்லாமல், தொடருந்து சேவைக்கான கால அட்டவணையும் உறுதி செய்யப்பட்டது.\n\nSection::::வரலாற்று சிறப்புமிக்க இந்தியா–வங்காளதேசம் தொடருந்து தொடர்பு.\nஇந்தியா மற்றும் வங்காளதேச நாடுகளுக்கு இடைப்பட்ட முழுமையான தொடருந்து தொடர்பு விவரங்கள் இங்கு பட்டியலிடப்பட்டுள்ளன.\n\n\n\n\nSection::::வழிப்பாதை.\nகொல்கத்தா மற்றும் டாக்கா நகரங்களுக்கு இடையே செயல்படும் ஒரேயொரு தொடருந்து மைத்திரீ விரைவுவண்டி ஆகும். இது இருபுறங்களில் இருந்தும் வாரத்தின் ஐந்து நாட்களில் செயல்படுகிறது. டாக்கா – கொல்கத்தா நகரங்களுக்கிடையே சுமார் 375 கிலோ மீட்டர்கள் தூரத்தினை மைத்திரி விரைவுவண்டி கடக்கிறது. நுழைவு சோதனைக்காக இந்தியாவின் கேடே நகரம், வங்காளதேசம் தர்ஷானா நகரம் ஆகிய இரு இடங்களில் மட்டும் நிறுத்தப்படுகிறது.\n\nமைத்திரீ விரைவுவண்டி மொத்த தூரத்தினை கடக்க 10–11 மணி நேரம் வரை எடுத்துக்கொள்ளும். ஏனெனில் வங்காளதேசம் நாட்டிற்குள் சென்றவுடன் தொடருந்தானது மின்சாரத்தினால் செயல்படாது. எனவே, டீசல் இஞ்சின் உதவிகொண்டுதான் இயக்கப்படும். இதனால்தான் இந்த கால தாமதம் ஏற்படுகிறது. வங்காளதேசத்தின் தர்ஷானாவில் பயணிகள் மாறுவதும், இஞ்சின் மாற்றமும் நிகழும். கங்கைக்கு மீதுள்ள ஹர்டிங்கே பாலம் மற்றும் யமுனா ஆற்றின் மேலுள்ள யமுனா பல்பயன்பாட்டு பாலம் ஆகியவை இந்தத் தொடருந்து கடக்கும் முக்கிய ஆற்றுப்பாலங்கள் ஆகும். இந்தியாவின் தொடருந்தில் இந்தியாவின் இஞ்சின் மற்றும் ரயில்பெட்டிகள் இருக்கும். வங்காளதேசத் தொடருந்தில் இந்தோனேசியாவில் தயாரான பெட்டிகள் மற்றும் இந்தியாவில் தயாரான இஞ்சின் இருக்கும்.\n"}
{"id": "249545", "url": "https://ta.wikipedia.org/wiki?curid=249545", "title": "பெங்கித் எட்லேன்", "text": "பெங்கித் எட்லேன்\n\nபெங்கித் எட்லேன் (\"Bengt Edlén\", 2 நவம்பர் 1906 – 10 பிப்ரவரி 1993) ஓர் இசுவீடிய இயற்பியல் பேராசிரியரும், வானியலாளரும் ஆவார். இவர் நிறமாலையியலில் வல்லுனர். இவர் சூரிய ஒளிமுகட்டுப் புதிருக்கான தீர்வைக் கண்டார். சூரியனின் நிறமாலைகள் கரோனியம் என்ற இனந்தெரியாத வேதித்தனிமத்தில் இருந்து வருவதாக முன்பு கருதியதை மறுத்து அவை பன்மடி இரும்பு மின்னணுக்களால் (Fe-XIV) உருவாகின்றன எனத் தெளிவுபடுத்தினார். இது உடனே ஏற்கப்படவில்லை. ஏனெனில் இம்மின்னணுக்கள் உருவாகப் பல மில்லியன் பாகைகள் வெப்பநிலை தேவைப்பட்டதாலேயே எனலாம். பின்னர் அவ்வளவிலான சூரிய ஒளிமுகட்டு வெப்பநிலைகள் நிலவல் நிறுவப்பட்டது.\n\nஇவர் தென்கிழக்கு சுவீடனில் உள்ள ஆசுத்தர்காட்லாந்து சார்ந்த கூசமில் பிறந்தார். நோர்க்கோப்பிங் உயர்நிலைப்பள்ளியில் 1926 இல் கல்விபைஇல, சுவீடன் உப்சாலா பல்கலைக்கழகத்தில் சேர்ந்தார். 1934இல் முனைவர் பட்டம் பெற்றார். இவர் 1936 இல் இயற்பியல் துணைப்பேராசிரியராக பணியில் சேர்ந்து, 1944 முதல் 1973 வரை உலண்டுப் பல்கலைக்கழகப் பேராசிரியராகப் பணிபுரிந்தார். இவர் 1947இல் சுவீடிய அரசு அறிவியற் புலங்களின் கல்விக்கழகத்தின் உறுப்பினராகத் தேர்வு செய்யப்பட்டார்.\n\nஎட்லேன் உல்ஃப்-இரேயத் விண்மீன்களின் கதிர்நிரலைப் பகுப்பாய்வு செய்து சிறந்த பங்களிப்பை வழங்கியுள்ளார்.\n\nSection::::விருதுகள்.\nபெங்கித் எட்லேன் 1945இல் சூரிய ஒளிமுகட்டு புதிர்த் தீர்வுக்காக சுவீடிய அரசு வானியல் கழகப் பொற்பதக்கத்தைப் பெற்றார். இவர் 1946இல் அப்பாலைப் புற ஊதாக்கதிர் ஆய்வுகளுக்காக ஓவார்டு என். போட்சு பதக்கத்தைப் பெற்றார். மேலும் 1968இல் தேசிய அறிவியற் புலங்களின் கல்விக்கழகத்தின் என்றி டிரேப்பர் பதக்கத்தைப் பெற்றார். in 1968.\n\n"}
{"id": "249546", "url": "https://ta.wikipedia.org/wiki?curid=249546", "title": "மின்திருக்கை", "text": "மின்திருக்கை\n\nமின்னேற்றம்கொண்ட செல்கள் திருக்கையின் கீழ்புறத்தில் உள்ளன. இந்த செல்களின் எடை திருக்கைமீனின் மொத்த எடையில் சுமார் ஆறில் ஒருபங்கு இருக்கும். இம்மீன்கள் தன் உடலில் உள்ள மின்னாற்றலை பல வழிகளில் பயன்படுத்துகின்றன. இவை வெளிப்படுத்தும் மின்னதிர்ச்சி மற்ற விலங்குகளை அச்சுறுத்துகிறது. இரையைத்தேடிக் கொல்லப் பயன்படுகிறது. மற்ற திருக்கை மீன்களை தொடர்பு கொள்ளவும் பயன்படுத்துகிறது.\n\nஇது பிற திருக்கை மீன்களைப் போல தட்டை வடிவில் உள்ளது. இதன் வால் உடலைவிட சற்று நீளமாக இருக்கும். மற்ற திருக்கைகள் வாலாலும் உடலாலும் நீந்தும், ஆனால் மின்திருக்கைகள் வாலால் மட்டுமே நீந்தக்கூடியவை, இதனால் இவை மெதுவாகவே நீந்தும். பொதுவாக ஆழ்கடலுக்குள் மணலில் உடலைப் புதைத்துக்கொண்டு இவை மறைந்திருந்து, அதிரடியாகத் தாக்கி இரையைப் பிடிப்பதுதான் திருக்கைகளின் சிறப்பு. இவற்றின் கண்கள் தலையின் மேல்பகுதியில் இருப்பது வேட்டைக்கு வசதியாக இருக்கிறது. இரையைப் பிடிக்கவும் பெரிய உயிரினங்களின் தாக்குதலிலிருந்து தப்பிக்கவும் மின்சாரத் திருக்கைக்கு இந்த மின்சாரமே பலமுள்ள ஆயுதமாக உள்ளது.\n"}
{"id": "249548", "url": "https://ta.wikipedia.org/wiki?curid=249548", "title": "கார்த்திகை வாளை", "text": "கார்த்திகை வாளை\n\nஇது 2.34 மீட்டர்வரை வளரக்கூடியது. அதிக பட்சமாக 5 கிலோ எடையளவுவரை இம்மீன் பிடிபட்டுள்ளது. இது 15 ஆண்டுவரை உயிர்வாழக்கூடியது.\n"}
{"id": "249549", "url": "https://ta.wikipedia.org/wiki?curid=249549", "title": "இந்தியக் கட்டிடக்கலை பள்ளிகள்", "text": "இந்தியக் கட்டிடக்கலை பள்ளிகள்\n\nஇந்தியக் கட்டிடக்கலை பள்ளிகள் (\"Schools of Planning and Architecture\", SPAs), இந்திய அரசின் மனிதவள மேம்பாட்டுத் துறையின் கீழ் செயல்படும் தன்னாட்சி பெற்ற பொதுத்துறை பல்கலைக்கழங்கள் ஆகும். போபால், புதுதில்லி, விஜயவடா ஆகிய இடங்களில் இந்தியக் கட்டிடக்கலை பள்ளிகள் செயல்படுகின்றன. கட்டிடங்கள் கட்ட திட்டமிடுதல், வடிவமைப்பு மற்றும் கட்டிடக் கலை குறித்தான கல்வியை இப்பள்ளிகள் பயில்விக்கின்றன. இந்தியக் கட்டிடக்கலைப் பள்ளிகள் தேசிய முக்கியத்துவம் வாய்ந்த சிறப்பு கல்வி நிறுவனங்களில் ஒன்றாகும்.\n\nSection::::மாணவர் சேர்க்கை.\nபள்ளி மேனிலைப் படிப்பு முடித்த மாணவர்கள் இந்தியக் கட்டிடக்கலைப் பள்ளிகளில் நான்காண்டு இளநிலை கட்டிடக்கலை படிப்பில் சேர்வதற்கு, இந்திய தொழில்நுட்ப கழக ஒருங்கிணைந்த நுழைவுத் தேர்வில் (JEE) தேர்ச்சி பெற்றிருக்க வேண்டும். இரண்டாண்டு முதுகலை கட்டிடக்கலைப் படிப்பில் சேர்வதற்கு பொறியியல் பட்டதாரி தகுதித் தேர்வில் (GATE) தேர்ச்சி பெற்றிருக்க வேண்டும். கட்டிடக் கலையில் ஆய்வு படிப்பில் சேர்வதற்கு கட்டிடக்கலையில் முதுநிலைப் படிப்பிலும், நேர்முகத் தேர்விலும் தேர்ச்சி பெற்றிருக்க வேண்டும்.\n\n"}
{"id": "249550", "url": "https://ta.wikipedia.org/wiki?curid=249550", "title": "கோளமீன்", "text": "கோளமீன்\n\nகோளமீன் (\"tetraodontidae\", \"pufferfish\", \"balloonfish\", \"blowfish\", \"bubblefish\"; இலங்கை வழக்கு: பேத்தையன் ) என்பது ஒருவகை மீனினமாகும். இம்மீனின் உடல் குட்டையாகவும், தடித்த, உருளை வடிவமாக பலூன்போல தோற்றமளிக்கக்கூடியது. இதன் மேலுதடும் கீழுதடும் மற்ற மீன்களைப் போலன்றி கடினமாகவும், அரைக்கோள வடிவமாகவும் இருக்கும். பார்ப்பதற்கு பன்றியின் வாயமைப்பை ஒத்திருக்கும். செதில்களற்ற உடலின் மேல் சிறிதும் பெரிதுமான முட்கள் காணப்படும். ஆபத்தான நேரத்தில் இவை தம் உணவுக் குழலைக் காற்றால் நிரப்பிக் கோள வடிவை அடைகின்றன. அப்போது அதன் தோல் விரிவுற்று, முட்கள் வெளியே நீட்டியபடி, அச்சந்தரும் தோற்றத்துடன் மிதந்து கொண்டிருப்பதால் இதற்கு முள்ளம்பன்றி மீன் என்ற பெயரும் உண்டு. ஜப்பான் கடல் பகுதில் காணப்படும் இவ்வகை மீன்கள் நச்சுத் தன்மை கொண்டதாக உள்ளன. இதன் உடலின் மேல் சிறியதும், பெரியதுமாகக் காணப்படும் முட்களில்தான் விஷம் தேங்கி நிற்கும். இந்த நச்சு தாக்கினால் 24 மணி நேரத்துக்குள் மரணம் ஏற்பட வாய்ப்பு உள்ளது. இந்த மீன்களின் உடலிலிருக்கும் பாக்டீரியாக்களில் இருந்துதான் இந்த நஞ்சு உருவாகிறது.\n\nஜப்பானில் இந்த மீன் பிரபல உணவாக உள்ளது. இந்த மீனின் நச்சு முட்களையெல்லாம் வெட்டி எறிந்து விட்டு மசாலை போட்டுப் பொரித்து சாப்பிட்டும், சூப் வைத்தும் குடிக்கிறார்கள். ஜப்பானில் இந்த மீனைக் கொண்டு தயாராகும் சூப்பை ‘பூகு சூப்’ என்கின்றனர். இந்த மீனை வெட்டி, சமைத்துச் சாப்பிட மூன்று ஆண்டுகள் பயிற்சி தரப்படுகிறது, அதன்பிறகு இந்த மீனைச் சமைக்க உரிமம் பெறவேண்டியது அவசியம். உரிமம் பெற ஆண்டுதோறும் ஆயிரக்கணக்கானோர் தேர்வு எழுதினாலும், சிலர்தான் தேர்ச்சி பெறுகிறார்கள்.\n"}
{"id": "249552", "url": "https://ta.wikipedia.org/wiki?curid=249552", "title": "இந்தியக் குடியியல் பணிகள் தேர்வு", "text": "இந்தியக் குடியியல் பணிகள் தேர்வு\n\nஇந்தியக் குடியியல் பணிகள் தேர்வு (Civil Services Examination (CSE) என்பது அகில இந்திய அளவில் இந்தியக் குடியியல் பணிகள் அதிகாரிகளுக்கான இந்திய நடுவண் அரசின் ஒன்றிய அரசுப்பணியாளர் தேர்வாணையத்தால் (UPSE) ஆண்டுதோறும் நடத்தப்படும் போட்டித் தேர்வாகும். இப்போட்டித் தேர்வின் குறைந்தபட்சக் கல்வித் தகுதி ஒரு இளநிலை பட்டம் ஆகும். இப்போட்டித் தேர்வு மூன்று நிலைகளில் நடத்தப்படுகிறது. தேர்வில் தேர்ச்சி பெற்றவர்களுக்கு ஒராண்டு பயிற்சி வகுப்புகள் நடத்தப்படுகிறது.\n\n\nSection::::வயது வரம்பு.\nஇப்போட்டித்தேர்வில் கலந்து கொள்ள குறைந்த பட்ச வயது 21 ஆகும். அதிக பட்ச வயது வரம்பு, பொதுப் பிரிவினர்க்கு 32 வயது, இதர பிற்படுத்த பிரிவினருக்கு 35 வயது, தாழ்த்தப்பட்ட மற்றும் பழங்குடியினர்களுக்கு 37 வயதாகும்.\n\nSection::::எத்தனை முறை தேர்வு எழுதலாம்.\nஇப்போட்டித் தேர்வுகள் வகுப்பு வாரியாக குறிப்பிட்ட தடவைகள் மட்டும் எழுதலாம்\n\n\nSection::::தேர்வில் இடஒதுக்கீடு.\nஇப்போட்டித் தேர்வில் மதிப்பெண்கள் மற்றும் இந்திய அரசின் இட ஒதுக்கீடு கொள்கைகளின்படி போட்டியாளர்களைத் தெரிவு செய்வர்.\n\n\n\n"}
{"id": "249553", "url": "https://ta.wikipedia.org/wiki?curid=249553", "title": "ஒ.ச.நே−04:00", "text": "ஒ.ச.நே−04:00\n\nஒ.ச.நே - 04:00 (\"UTC-04:00\") என்பது ஒருங்கிணைக்கப்பட்ட சர்வதேச நேரத்துடன் -04:00 ஐ ஈடுசெய்யப் பயன்படுத்தப்படும் ஒரு இனங்காட்டி ஆகும். இது பின்வரும் பகுதிகளில் பயன்படுத்தப்படுகிறது.\n\nSection::::அத்திலாந்திக்குச் சீர் நேரம்.\nஇது வடக்கு அரைக்கோள குளிர்காலத்தின்போது பின்வரும் பகுதிகளின் சீர் நேரமாகப் பயன்படுத்தப்படுகிறது. இப்பகுதிகள் அத்திலாந்திக்குப் பகலொளி நேரத்தினை () கோடைகாலத்தின்போது பயன்படுத்தும்.\n\nSection::::கீழை பகலொளி நேரம்.\nஇது வடக்கு அரைக்கோள கோடைகாலத்தின்போது பின்வரும் பகுதிகளில் பயன்படுத்தப்படுகின்றது. குளிர்காலத்தின்போது இப்பகுதிகள் (கீழை சீர் நேரம்) ஐ பயன்படுத்தும்.\n\n\n\nSection::::சீர் நேரம் (ஆண்டு முழுவதும்).\nபின்வரும் பகுதிகள் \"ஒ.ச.நே - 04:00\" ஐ சீர் நேரமாக ஆண்டு முழுவதும் பயன்படுத்துகின்றன.\n\n\n\n\n\n\n\n"}
{"id": "249556", "url": "https://ta.wikipedia.org/wiki?curid=249556", "title": "கணினி", "text": "கணினி\n\nகணினி () என்பது எண் முதலான தரவுகளை உட்கொண்டு, முறைப்படி கோத்த ஆணைக் கோவைகளைச் செயற்படுத்தும் ஒரு கருவி. ஒரு பணியைச் செய்ய, அதனைப் பல கூறாகப் பகுத்து, எதன் பின் எதனைச் செய்ய வேண்டும் என்று எண்ணி, கணினியுள் இடுவதற்காகத் lp\nதொகுக்கப்பட்ட ஆணைக் கோவை அல்லது கட்டளைக் கோவையானது, செய்நிரல் எனப்படும். கணினியில் இப்படி செய்நிரல்களைச் சேமித்து வைத்து பணி செய்ய இயக்குவது தனிச் சிறப்பாகும். கணினிக்கு உள்ளிடும் தரவுகள் எவ்வடிவில் இருந்தாலும் (ஒலி, ஒளி, அழுத்தம் முதலியன) அவை கணினியின் இயக்கத்துக்கு அடிப்படையான 0, 1 ஆகிய எண் கோர்வைகளாக மாற்றப்பட்டே உட்கொள்ளப் படுகின்றன.\n\nகணினிகள் அதியுச்ச பல்பயன் கொண்டவை. ஆதலால் அவற்றை அகில தகவல் செயற்படுத்தும் எந்திரங்கள் எனக் குறிப்பிடலாம். சேர்ச்-தெரிங் கூற்றின் படி ஒரு குறிப்பிட்ட இழிவுநிலை ஆற்றலை (வேறு வகையில் கூறினால் அகில தெரிங் எந்திரத்தை போன்மிக்ககூடிய எந்த கணினியும்) கொண்ட கணினி, கோட்பாட்டின் அடிப்படையில் வேறு எந்த கணினியினதும் கொள்பணியை ஆற்றக் கூடியது, அதாவது தனியாள் உதவியாளத்தில் இருந்து மீக்கணினி வரையுள்ள எந்த கணினியினதும். ஆகவே சம்பளப்பட்டியல் தயாரிப்பதிலிருந்து தொழிலக-யந்திரனை கட்டுப்படுத்தல் வரையான அனேக கொள்பணிகளுக்கு ஒரேவிதமான கணினி வடிவமைப்புகளே பயன்படுத்தப் படுகின்றன. முந்தைய வடிவமைப்புகளை விட தற்போதைய கணினிகள் வேகத்திலும் தகவல் செயற்படுத்தல் கொள்ளளவிலும் பெரும் வளர்ச்சியை கண்டுள்ளன. இவற்றின் இந்த திறன் காலப்போக்கில் அடுக்குறிபோக்கில் அதிகரித்து சென்றுள்ளது. இந்த செயற்பாட்டை மூர் விதி என்று குறிப்பிடுவர்.\n\nபல்வேறான பௌதீக பொதிகளில் கணினிகள் கிடைக்கின்றன. தொன்மையான கணினிகள் பெரிய அரங்கின் கொள்ளளவை கொண்டவையாக இருந்தன. தற்போதும் விசேட அறிவியல் கணிப்புகளுக்கு பயன்படும் மீக்கணினிகள் மற்றும் நிறுவனங்களின் பரிமாற்ற செயற்பாடுகளுக்கு பயன்படும் பிரதான-சட்டங்கள் போன்றவற்றுக்கு இவ்வாறான மாபெரும் கணிப்பிடும் வசதிகள் உள்ளன. மக்களுக்கு அதிகம் பரிச்சையமானவையாக அமைவன சிறியளவானதும் ஒருத்தரின் பயன்பாட்டுக்குரியதுமான தனியாள் கணினிகளும், அதன் கொண்டுசெல் நிகரான ஏட்டுக்கணினிகளும் ஆகும். ஆனால் தற்காலத்தில் அதிகளவில் பயன்பாட்டில் உள்ள கணினிகளாக அமைபவை உட்பொதிக்கணினிகளாகும். உட்பொதிக்கணினிகள் இன்னொரு சாதனத்தை கட்டுப்படுத்துவதற்குரிய சிறிய கணினிகள் ஆகும். இவை சண்டை விமானங்களில் இருந்து இலக்கமுறை படப்பிடிப்பு கருவிகள் வரை பயன்படுத்தப் படுகின்றன.\n\nSection::::வரலாறு.\nஆதியில் \"\"கணிப்பான்\"\" என்பது கணிதர் ஒருவரின் பணிப்பின் கீழ் எண்ணுக்குரிய கணிப்புகளை செய்யும் ஒருவரை குறிப்பதாக அமைந்தது. அவர் அனேகமாக எண்சட்டம் போன்ற பல்வேறு பொறிமுறை கணிப்பு சாதனங்களின் உதவியுடன் பணிபுரிந்தார். தொடக்ககால கணிப்பு சாதனத்துக்கு உதாரணமாக கி.மு 87 காலப்பகுதியில் உருவாக்கப்பட்டதாக கருதப்படும் அன்டிகைதிரா எனும் கிரகங்களின் அசைவுகளை கணிப்பதற்கு பயன்பட்ட கிரேக்க சாதனத்தை குறிப்பிடலாம். இந்த நூதனமான சாதனத்தின் அமைவுக்கு காரணமான தொழில்நுட்பம் ஏதோவொரு காலகட்டத்தில் தொலைந்து போனது.\n\nஐரோப்பாவில் ஏற்பட்ட மறுமலர்ச்சி காரணமாக கணிதம், பொறியியல் துறைகள் பெரும் வளர்ச்சி கண்டன. 17 ஆம் நூற்றாண்றின் ஆரம்பப் பகுதியில் மணிக்கூடுகளுக்காக அபிவிருத்தி செய்யப்பட்ட தொழில்நுட்பத்தை பயன்படுத்தி பல பொறிமுறை கணிப்பு சாதனங்கள் பின்னடையாக வரத் தொடங்கின, இதன் காரணமாக இலக்கமுறை கணினிகளுக்கு மூலமான தொழில்நுட்பங்கள் பல 19 ஆம் நூற்றாண்டின் இறுதியிலும் 20 ஆம் நூற்றாண்டின் ஆரம்பத்திலும் அபிவிருத்தி செய்யப்பட்டன. உதாரணமாக துளைப்பட்டை, வெற்றிட கட்டுளம் என்பவற்றை குறிப்பிடலாம். முதல் முழுமையான செய்நிரல் கணினியை 1837 ஆம் ஆண்டில் சார்ல்ஸ் பாபேஜ் என்பவர் எண்ணக்கருப்படுத்தி வடிவமைத்தார். ஆனால் அக்கால தொழில்நுட்ப எல்லை, நிதி பற்றாக்குறை, மற்றும் தன்னுடைய வடிவமைப்புடன் தனகுதலை நிறுத்தமுடியாமை (ஆயிரக்கணக்கான கணினி சம்பந்தப்பட்ட பொறியியல் செயற்திட்டங்களின் முடிபுக்கு காரணமாக பண்பு) போன்ற காரணங்களின் கலப்பால் இந்த சாதனத்தை அவரால் முழுமையாக உருவாக்க முடியவில்லை.\n\n20 ஆம் நூற்றாண்டின் முதற்பாதியில் பல விஞ்ஞான கணிப்பு தேவைகளுக்கு, கூடிய மடங்கடி கொண்ட விசேடபயன் ஒத்திசை கணினிகள் பயன்படுத்தப்பட்டன. பிரசினைகளின் நேரடி பௌதிக அல்லது இலத்திரனியல் மாதிரியுருவை அவை கணிப்புக்களுக்கு பயன்படுத்தின. இத்தகைய கணினிகள் இலக்கமுறை கணினிகளின் அபிவிருத்திக்கு பின்னர் மிகமிக அரிதாகவே பயன்படுத்தப்பட்டு வருகின்றன.\n\nஅலன் டூரிங் ஒரு ஆங்கிலேயக் கணிதவியலாளரும், தருக்கவியலாளரும் ஆவார். இவர் தற்காலக் கணினி அறிவியலின் தந்தையாகவும் கருதப்படுவது உண்டு. டூரிங் இயந்திரத்தின் உதவியுடன் படிமுறை (algorithm), கணக்கிடல் போன்ற கருத்துருக்களை முறைப்படுத்துவதில் இவர் பெரும் பங்களிப்புச் செய்தார்.\n\nவரவர திறனும், நெகிழ்வுதன்மையும் கூடிய கணிப்பு சாதனங்கள் 1930, 1940 ஆம் ஆண்டுகளில் பின்னடையாக உருவாக்கப்படலாகின. இவை நவீன கணினிகளின் மேன்மையான பண்புக்கூறுகளை படிப்படியாக சேர்த்துக் கொண்டன, உதாரணமாக இலக்கமுறை இலத்திரனியல் உபயோகம் (கௌவுட் சனொன் என்பவரால் 1937 ஆம் ஆண்டு கண்டுபிடிக்கப்பட்டது), கூடுதல் நெகிழ்வுதன்மை வாய்ந்த செய்நிரலாக்கம். ஒரு குறிப்பிட்ட புள்ளியை இந்தக் காலக்கோட்டில் முதலாவது கணினி என்று வரையறுப்பது மிகவும் கடினமானது. குறிப்பிடதக்க சாதனைகளாக கொன்ராட் ஃசுஸ் என்பாரின் ஃசட் எந்திரம், ஆங்கிலேயரின் இரகசிய கொலோசஸ் கணினி, அமெரிக்க என்னியாக் என்பவை அமைந்தன.\n\nஎன்னியாக்கின் குறைகளை தெரிந்து கொண்ட அதன் அபிவிருத்தியாளர்கள், அதைவிட நெகிழ்வுதன்மை கூடியதும், இலட்சணமானதுமான வடிவமைப்பை உருவாக்கினார்கள். பின்னாளில் செய்நிரல் தேக்க கட்டமைப்பு என அறியப்படும் இதிலிருந்தே அனைத்து நவீன கணினிகளும் பெறப்படுகின்றன. இந்த கட்டமைப்பிலிருந்தே கணினிகளை அபிவிருத்தி செய்வதற்கான செயற்திட்டங்கள் பல 1940 ஆம் ஆண்டுகளில் தொடங்கப்பட்டன, இதில் முதலில் செயற்பட தொடங்கியது மான்செஸ்டர்-சிறிய-அளவிடை-பரீட்சார்த்த எந்திரம் ஆகும். ஆனால் நடைமுறையில் பயன்படுத்தக்கூடிய முதலாவது கணினி எட்சாக் ஆகும்.\n\nகட்டுளத்தால் இயக்கப்பட்ட கணினிகளே 1950 ஆம் ஆண்டுகள் முழுவதிலும் பயன்பாட்டில் இருந்தன. ஆனால் 1954 ஆம் ஆண்டு திரிதடையங்கள் கண்டுபிடிக்கப்பட்டதன் காரணமாக 1960 ஆம் ஆண்டுகளில், கட்டுள கணினிகள் செலவு குறைந்த, சிறிய, வேகமான திரிதடையக் கணினிகளால் மாற்றீடு செய்யப்படலாயின. ஒருங்கிணைந்த-சுற்றமைப்பு தொழில்நுட்பத்தின் அறிமுகத்தால் 1970 ஆம் ஆண்டுகளில் கணினி உற்பத்திச் செலவு வெகுவாகக் குறைந்து சென்றது, இதனால் தற்போதைய தனியாள் கணினிகளின் முன்தோன்றல்களை வாங்கும் திறன் சாதாரண மக்களுக்கும் ஏற்பட்டது.\nபொதுத் தேவைகளுக்கான ஒரு கணினி நான்கு முக்கியமான பிரிவுகளைக் கொண்டுள்ளது. இவை,\n\nஇப் பகுதிகள், கம்பித் தொகுதிகளினால் உருவாக்கப்படும் பாட்டைகளினால் (busses) ஒன்றுடன் ஒன்று தொடுக்கப்பட்டுள்ளன.\n\nகட்டுப்பாட்டகம், கணித ஏரண அகம், பதிவகம் (registers), அடிப்படையான உள்ளிடு - வெளியீட்டுச் சாதனங்கள், இவற்றுடன் நெருக்கமாக இணைக்கப்படும் பிற வன்பொருட்கள் என்பன ஒருங்கே மையச் செயலகம் (central processing unit) எனப்படுகின்றன. தொடக்ககால மையச் செயலகங்கள் தனித்தனியான கூறுகளைக் கொண்டிருந்தன. ஆனால் 1970 ஆம் ஆண்டுகளின் நடுப்பகுதியில் இருந்து இவையனைத்தும் ஒருங்கிணைக்கப்பட்டு ஒரே ஒருங்கிணை சுற்றமைப்பாக (integrated circuit) உருவாக்கப்படுகின்றது. இது நுண்செயலகம் (microprocessor) எனப்படுகின்றது.\n\nSection::::கட்டுப்பாட்டகம்.\nகட்டுப்பாட்டுத் தொகுதி அல்லது மையக் கட்டுப்படுத்தி என்றும் சில சமயங்களில் அழைக்கப் படுகின்ற கட்டுப்பாட்டகம், கணினியில் பல்வேறு கூறுகளை இயக்குகிறது. இது ஆணைகளை ஒவ்வொன்றாக வாசித்து அவற்றைக் குறிநீக்குகிறது (decode). கட்டுப்பாட்டுத் தொகுதி குறிநீக்கிய ஆணைகளைத் தொடராக கட்டுப்பாட்டுக் குறிப்புகளாக்கி அவற்றின் மூலம் கணினியின் பிற பாகங்களை இயக்குகிறது. உயர்தரக் கணினிகளில், கட்டுப்பாட்டகம், செயல்திறனை மேம்படுத்துவதற்காக ஆணைகளின் ஒழுங்கை மாற்றவும் கூடும்.\n\nஎல்லா மையச் செயலகங்களிலும் பொதுவாக இருக்கும் ஒரு கூறு ஆணைச்சுட்டியாகும். சிறப்பு நினைவகமான இக் கூறு, அடுத்த ஆணையை நினைவகத்தின் எவ்விடத்திலிருந்து வாசிக்க வேண்டும் என்பதை நினைவில் வைத்திருக்கிறது.\n\nகட்டுப்பாட்டகத்தின் செயல்பாட்டு ஒழுங்குகளும், அவற்றின் வகைகளைப் பொறுத்து மாறுபாடாக அமையக் கூடும். சில படிமுறைகளை ஒன்றன்பின் ஒன்றாகச் செய்யாமல் ஒரே நேரத்தில் செய்யும் நிலைகளும் உண்டு. கீழே தரப்பட்டுள்ள செயல்முறைகள் எளிமைப் படுத்தப்பட்ட ஒரு எடுத்துக்காட்டு ஆகும்.\n\n\nகருத்துரு அடிப்படையில், ஆணைச்சுட்டி என்பது இன்னொரு நினைவகமே என்பதால், இது கணித ஏரண அகத்தில் செய்யப்படும் கணிப்பீடுகளினால் மாற்றப்படலாம். ஆணைச் சுட்டிக்கு 100 ஐக் கூட்டுவதன் மூலம் அது அடுத்த ஆணையை நிரலில் 100 இடங்கள் கீழே தள்ளியுள்ள இடத்திலிருந்து வாசிக்கும்படி செய்யலாம். ஆணைச்சுட்டியை மாற்றும் ஆணைகள் தாவல்கள் எனப்படுகின்றன. இவை, கணினிகளால் திரும்பத் திரும்ப நிறைவேற்றப்படக் கூடிய ஆணைகளான கண்ணிகள், நிபந்தனை ஆணைகள் என்பவற்றுக்கும் இடமளிக்கின்றன.\n\nஒரு ஆணையைச் செயல்படுத்துவதற்காகக் கட்டுப்பாட்டகம் நடைமுறைப்படுத்தும் இயக்கங்களுக்கான படிமுறைகள் ஒரு சிறிய கணினி நிரல்களைப் போன்றவை என்பது கவனிக்கத் தக்கது. உண்மையில் சில சிக்கலான மையச் செயலக வடிவமைப்புக்களில், இத்தகைய வேலைகளைச் செய்யும் நுண்குறிமுறைகளை இயக்குவதற்காக நுண்வரிசைமுறையாக்கி (microsequencer) என்னும் சிறிய கணினி பயன்படுத்தப்படுவது உண்டு.\n\nSection::::கணித ஏரண அகம்.\nகணித ஏரண அகம், எண்கணித முறையானதும், ஏரண முறையானதுமான இருவகை இயக்கங்களைச் செயல்படுத்தக் கூடியது. இது கூட்டல், கழித்தல் ஆகிய எண்கணிதச் செயற்பாடுகளை மட்டும் செய்யக்கூடியனவாகவோ அல்லது பெருக்கல், வகுத்தல், முக்கோணகணிதச் செயற்பாடுகள் (சைன், கோசைன் முதலியவை), வர்க்கமூலம் போன்ற செயற்பாடுகளையும் செய்ய வல்லவையாகவோ இருக்கலாம். சில வகையானவை முழு எண்களில் மட்டுமே செயற்பாடுகளைச் செய்யக் கூடியன. வேறு சில மெய்யெண்களுக்காகப் பயன்படும் மிதவைப் புள்ளிகளைப் பயன்படுத்துகின்றன. எனினும், மிக எளிமையான செயல்பாடுகளை மட்டும் செய்யக்கூடிய கணினிகளையும், சிக்கலான செயல்பாடுகளையும் எளிமைப்படுத்திச் செய்யக்கூடிய வகையில் நிரலாக்கம் செய்யமுடியும். ஆனால், இவ்வகையில் செயல்படுவதற்கு கூடிய நேரம் எடுக்கும். கணித ஏரண அகங்கள், ஒன்று இன்னொன்றுக்குச் சமமா, ஒன்றை விட இன்னொன்று பெரியதா சிறியதா போன்ற அடிப்படைகளில் எண்களை ஒப்பிட்டு பூலியன் உண்மை மதிப்பை (\"உண்மை\" அல்லது \"பொய்\") தரக்கூடும்.\n\nஏரணச் செயற்பாடுகள், AND, OR, XOR, NOT போன்ற பூலியன் ஏரணத்தை உள்ளடக்கியவை.\n\nSection::::நினைவகம்.\nகணினியின் நினைவகம் ஒன்றை எண்களை வைக்கக் கூடிய அல்லது அவற்றிலிருந்து எடுத்து வாசிக்கக் கூடிய சிற்றறைகளின் பட்டியலாகக் கொள்ள முடியும். ஒவ்வொரு சிற்றறைக்கும் ஒரு எண்ணிடப்பட்ட முகவரி உண்டு. இவை ஒவ்வொன்றிலும் ஒரு எண்ணைச் சேமிக்க முடியும். \"எண் 123 ஐ 1357 எண்ணிட்ட சிற்றைக்குள் வை\" என கணினிக்கு ஆணையிட முடியும். அல்லது, \"சிற்றறை 1357 இலுள்ள எண்ணை, சிற்றறை 2468 இலுள்ள எண்ணுடன் கூட்டி 1595 எண்ணிட்ட சிற்றறைக்குள் வை\" என ஆணையிட முடியும். நினைவகத்துள் சேமிக்கப்படும் தகவல் எதுவாகவும் இருக்கலாம். எழுத்துக்கள், எண்கள், கணினிக்குரிய ஆணைகள் போன்ற எவற்றையும் ஒரேயளவு இலகுவாக நினைவகத்துள் இடமுடியும். மையச் செயலகம் தகவல்களை பல்வேறு வகைகளாக வேறுபடுத்திப் பார்ப்பதில்லை. நினைவகங்களைப் பொறுத்து வெறும் எண்களாக இருக்கும் தகவல்களை அவற்றுக்குரிய இயல்புகளுடன் வெளிப்படுத்த வேண்டியது மென்பொருட்களின் வேலையாகும்.\n\nஏறத்தாழ எல்லாத் தற்காலக் கணினிகளிலும், ஒவ்வொரு நினைவுச் சிற்றறையும் 8 பிட்டுக்கள் கொண்ட குழுக்களாக அமையும் இரும எண்களைச் சேமிக்கும் வகையில் அமைக்கப்பட்டுள்ளது. இந்த எட்டுப் பிட்டுகள் கொண்ட தொகுதி ஒரு பைட்டு எனப்படும்.\n\nSection::::கணினிகள் செயல்படும் முறை.\nகணினி ஒரு மின்னனு சாதனமாகும். இது இயந்திர மொழியை அடிப்படையாகக் கொண்டு செயல்படுகின்றது. இவ்வியந்திர மொழி அடிமான எண்களை அடிப்படையாகக் கொண்டு இயங்குகிறது. (0 மற்றும் 1) மையச்செயலகம்(CPU) எனும் செயலக அமைப்பு, இந்த இயந்திர மொழியால் மட்டுமே இயங்கக்கூடியது. மையச்செயலகத்தில் ஒரு நுண்செயலி(microprocessor), ஒரு நினைவகம் மற்றும் ஒரு கட்டுப்பாட்டு அமைப்பு (control unit) ஆகியன ஒன்றாக இணைக்கப்பட்டு இருக்கும். அந்த நினைவகத்தில் ஒரு நுண்செயலி என்ன செய்ய வேண்டும் மற்றும் என்னச்செய்யக்கூடாது என்று இயந்திர மொழியில் கட்டளைகள் இடப்பட்டு அது சேமிக்கப்பட்டிருக்கும்.\nSection::::நுண்செயலியின் கட்டளைத் தரவு அளவு.\nகட்டளைகளானது ஒரு நுண்செயலியின் செயல் அளவைப் பொருத்து மாறக்கூடியது. நுண்செயலிகள் பொதுவாக 8 பிட்(8 துண்டுகள்) அளவுள்ள இயந்திர மொழி கட்டளைகளை கையாளும் தண்மையுடையது. ஒருசில நவீன நுண்செயலிகள் 16 பிட், மற்றும் 32பிட் அளவுள்ள இயந்திர மொழி கட்டளைகளைப் புரிந்து கொள்ளும் தண்மை கொண்டது. 64 பிட் தரவு கட்டளைகள் கொண்டு செயல்படும் நுண்செயலிகள் அதிவேகமாக கணக்குகளையும் மற்ற வேளைகளையும் செய்து முடிக்கும்.\n\nSection::::கட்டளைத் தொகுதிகள் அல்லது நிரல்கள்.\nமுதலில் தரவு பிறகு கட்டளைகள் அதன்பிறகு செயலாக்கம் என்ற அடிப்படையில் தான் கட்டளைத் தொகுதிகள்(INSTRUCTION SETS) உருவாக்கப்படுகின்றன. இந்த கட்டளைத் தொகுதிகள் ஒரு கணினியை வழிநடத்துகின்றன. முதலில் கணினியின் நினைவகத்தில் ஒரு கோப்பு உருவாக்கி, அந்த கோப்பில் ஒரு செயலுக்கான கட்டளைத் தொகுதிகளை தயார்செய்து பிறகு அதை சேமித்து அதனை தேவைப்படும்போது பயன்படுத்தலாம். கட்டளைகளை நடைமுறையில் நிரல்கள் (programs) என்றழைக்கப்படுகின்றன. இந்த நவீன உலகில் கணினியின் தேவைப்பாடு அதிகம் இருப்பதால் அதனை அனைவரும் பயன்படுத்தும் வகையில் எளிமையாக்க இந்த நிரல்கள் என்று சொல்லக்கூடிய கட்டளைத்தொகுதிகளை பயன்படுத்தி, பல பயன்பாடுகளை செய்யக்கூடிய கட்டளைகளை உருவாக்கி, பிறகு அதனை நிலைவட்டில் சேமித்து இயக்கப்படுகின்றது. இதனையே நாம் இயக்கமுறைமை (operating system) என்று கூறுகிறோம். இந்த இயக்கமுறைமையானது கணினி புரிந்துகொள்ளும் விதத்தில் பயனர் இடக்கூடிய கட்டளைகளை இயந்திர மொழியாக மாற்றி கொடுக்கின்றது. இவ்வாறு கணினியானது மிக நுட்பமாக தனது பணியை செய்கின்றது.\n\nSection::::கணினியின் வகைகள்.\nகணினிகள் பல அளவுகளிலும் திறன்களிலும் தயாரிக்கபப்டுகின்றன.\n\nSection::::மீகக்கணினிகள்.\nஇவை ஒன்றோடு ஒன்று இணைக்கப்பட்ட ஆயிரக்கணக்கான நுண்செயலிகளைக் (microprocessors) கொண்ட, மிகமிகச் சிக்கலான கணக்குகளைச் செய்யும் மிகப் பெரிய கணினிகள் ஆகும்.\n\nSection::::நடுத்தர கணினிகள்.\nஇந்தக் கணினிகள் குறிப்பிட்ட எண்ணிக்கையிலான பணிகளை மட்டும் செய்யும் வகையில் உருவாக்கப்பட்டவை.\n\nSection::::மிகச்சிறிய/தனிநபர் கணினி.\nஒரே சமயத்தில் ஒருவர் மட்டும் பயன்படுத்தும் வகையில் வடிவமைக்கப்பட்டது. இவை பல்வேறு வகைகளில் கிடைக்கின்றன.\n\n☆பணிநிலைக்கணினி\n\n\n"}
{"id": "249566", "url": "https://ta.wikipedia.org/wiki?curid=249566", "title": "ஜெயலலிதா திரை வரலாறு", "text": "ஜெயலலிதா திரை வரலாறு\n\nஜெயலலிதா 1961 தொடங்கி 1980 வரை திரைப்பட உலகில் நடித்தார். 14 திரைப்படங்களில் பாடியுள்ளார்.\n\n\n"}
{"id": "249573", "url": "https://ta.wikipedia.org/wiki?curid=249573", "title": "மத்திய உவர்நீர் மீன் வளர்ப்புக் கழகம் (இந்தியா)", "text": "மத்திய உவர்நீர் மீன் வளர்ப்புக் கழகம் (இந்தியா)\n\nமத்திய உவர்நீர் மீன் வளர்ப்புக் கழகம் (இந்தியா) (The Central Institute of Brackishwater Aquaculture (CIBA), என்பது இந்தியாவில் உவர்நீர் மீன் வளர்ப்பு ஆய்வை மேம்படுத்த, இந்திய நடுவண் அரசின் வேளாண்மை அமைச்சகத்தின், இந்திய வேளாண்மை ஆய்வுக் கழகத்தால் (ICAR) சென்னையில் தொடங்கப்பட்ட ஒரு தொழில்நுட்ப கல்வி மற்றும் ஆய்வுக் கழகமாகும்.இக்கழகத்தின் தலைமையகம் ராஜா அண்ணாமலைபுரம், சென்னையிலும், ஆய்வு மையம், மேற்கு வங்காளத்தின் காக்தீப் என்ற இடத்திலும், கள ஆய்வு நிலையம், முட்டுக்காடு, சென்னையிலும் அமைந்துள்ளது. \n\nSection::::சர்ச்சைகள்.\nமத்திய அரசாங்கம் தனது 103 தேசிய வேளாண் ஆராய்ச்சி மையங்களுள் ஒரே பயிருக்காக இருவேரு இடங்களில் செயல்படும் 43 நிறுவனங்களை மூட நிதி ஆயோக் பரிந்துரைத்துள்ளது, இதில் தமிழ்நாட்டிலுள்ள மூன்று தேசிய விவசாய ஆராய்ச்சி நிறுவனங்களை மூட உத்தேசித்துள்ளதாகவும் தெரிகிறது. சென்னையிலுள்ள மத்திய உவர்நீர் மீன் வளர்ப்பு ஆராய்ச்சி மையத்தினை கொச்சியில் செயல்படும் நிறுவனத்துடன் இணைக்க உள்ளதாகவும் நவம்பர் 2017ல் செய்தி வந்ததையடுத்து தமிழக விவசாயிகள் சார்பில் கடும் எதிர்ப்பு எழுந்துள்ளது. \n\n\n"}
{"id": "249575", "url": "https://ta.wikipedia.org/wiki?curid=249575", "title": "எஸ். எம். சுப்பையா நாயுடு", "text": "எஸ். எம். சுப்பையா நாயுடு\n\nஎஸ். எம். சுப்பையா நாயுடு (\"S. M. Subbiah Naidu\", 15 மார்ச் 1914 – 26 மே 1979) தென்னிந்தியத் திரைப்பட இசையமைப்பாளர் ஆவார். \n\n\nSection::::உசாத்துணை.\nMusic by SM Subbiah Naidu\n"}
{"id": "249579", "url": "https://ta.wikipedia.org/wiki?curid=249579", "title": "இந்திய தகவல், வடிவமைப்பு மற்றும் உற்பத்தி தொழில்நுட்பக் கழகம் காஞ்சிபுரம்", "text": "இந்திய தகவல், வடிவமைப்பு மற்றும் உற்பத்தி தொழில்நுட்பக் கழகம் காஞ்சிபுரம்\n\nஇந்திய தகவல், வடிவமைப்பு மற்றும் உற்பத்தி தொழில்நுட்பக் கழகம் காஞ்சிபுரம் (Indian Institute of Information Technology Design & Manufacturing Kancheepuram) (IIITD&M Kancheepuram) இந்திய அரசின் மனித வள மேம்பாட்டுத் துறையின் கீழ் செயல்படும் தேசிய முக்கியத்துவம் வாய்ந்த இத்தொழில்நுட்பக் கல்வி மற்றும் ஆய்வுக் கழகம் 2007ஆம் துவக்கப்பட்டது.. \nஇந்தியத் தொழில் நுட்பக் கழகம், சென்னை வளாகத்தில் தற்போதைக்கு செயல்படும் இக்கழகம், கேளம்பாக்கம்-வண்டலூர் சாலையில் அமைக்கப்படுகின்ற வளாகத்தில் இனி செயல்படும்.\n\nஇதே போன்ற தொழில்நுட்பக் கழகம் ஜபல்பூரில் செயல்படுகிறது. \n\nSection::::மாணவர் சேர்க்கை.\nமேனிலைப் பள்ளி படிப்பு முடித்த மாணவர்கள் நான்காண்டு இளநிலை தொழில் நுட்ப பட்டப் படிப்புகளில் சேர இந்திய தொழில்நுட்ப கழக ஒருங்கிணைந்த நுழைவுத் தேர்வில் (JEE) தேர்ச்சி பெற்றிருக்க வேண்டும். இரண்டாண்டு முதுநிலை தொழில் நுட்ப பட்டப் படிப்புகளில் சேர்வதற்கு பொறியியல் பட்டதாரி தகுதித் தேர்வில் (GATE) தேர்ச்சி பெற்றிருக்க வேண்டும்.\n\nSection::::இளநிலை தொழில் நுட்ப பட்டப் படிப்புகள் (B.Tech.,).\nநான்காண்டு இளநிலை தொழில் நுட்ப படிப்புகள்: \n\n\nSection::::முதுநிலை வடிவமைப்பு பட்டப் படிப்புகள் (M.Des ).\nஇரண்டாண்டு மின்சாரவியல், இயந்திரவியல் மற்றும் மின்னணுப் பொறியியல் படிப்புகள் உள்ளது.\n\nSection::::முனைவர் பட்டப் படிப்புகள்.\nகணிப்பொறியியல், மின்சாரவியல், மின்னணு பொறியியல், இயந்திரவியல் ஆகிய தொழில்நுட்ப ஆய்வுப் படிப்புகளில் முனைவர் பட்டப் படிப்புகள் உள்ளது.\n\n"}
{"id": "249583", "url": "https://ta.wikipedia.org/wiki?curid=249583", "title": "யூரி ஒகனேசியான்", "text": "யூரி ஒகனேசியான்\n\nயூரி த்சொலொக்கோவிச் ஒகனேசியான் (\"Yuri Tsolakovich Oganessian\", , பிறப்பு: 14 ஏப்ரல் 1933) என்பவர் ஆர்மீனிய வம்சாவழியைச் சேர்ந்த உருசிய அணுக்கரு இயற்பியலாளர் ஆவார். இவரும், இவரது அணியைச் சேர்ந்தவர்களும் இணைந்து தனிம அட்டவணையில் உள்ள மிகக்கனமான உலோகங்களைக் கண்டறிந்தனர்.\nஓகனேசியான் உருசியாவின் ரசுத்தோவ் நகரில் பிறந்தவர். தூப்னா நகரில் உள்ள பிளெரோவ் அணுக்கருத்தாக்க ஆய்வுகூடத்தில் அறிவியல் தலைவராகப் பணியாற்றினார்.\n\nஅமெரிக்க அறிவியலாளர்கள் ஒகனேசியான் குழுவினரின் கண்டுபிடிப்பான பிளெரோவியத்தை அது கண்டுபிடிக்கப்பட்டு பத்தாண்டுகளுக்குப் பின்னர் 2009 ஆம் ஆண்டில் அங்கீகரித்தனர். மேலும், புதிய தனிமங்களைக் கண்டுபிடித்து அறிமுகம் செய்யும் மாபெரும் அறிவியலாளராக இவர் ஏற்றுக்கொள்ளப்பட்டார்.\n\nSection::::வெளி இணைப்புகள்.\nYuri Oganessian biography\n"}
{"id": "249585", "url": "https://ta.wikipedia.org/wiki?curid=249585", "title": "கலையியல் ரசனைக் கட்டுரைகள் (நூல்)", "text": "கலையியல் ரசனைக் கட்டுரைகள் (நூல்)\n\nகலையியல் ரசனைக் கட்டுரைகள் குடவாயில் பாலசுப்பிரமணியன் எழுதிய நூலாகும். கோயில்களில் காணப்படும் பல்வேறு கூறுகளான கல்வெட்டு, சிற்பம், ஓவியம், கட்டடம் போன்ற நுணுக்கங்கள் கலை ரசனையுடன் விவாதிக்கப்படுகின்றன. தமிழகம் மட்டுமன்றி பிற மாநிலங்களில் உள்ள கோயில்களில் காணப்படும் கலைக்கூறுகள் இலக்கியம் மற்றும் பிற சான்றுகளுடன் ஒப்பு நோக்கப்பட்டுள்ளன.\n\nSection::::அமைப்பு.\nஇந்நூல் 30 தலைப்புகளைக் கொண்டு அமைந்துள்ளது. தேவையான இடங்களில் புகைப்படங்கள் தரப்பட்டுள்ளன. \n"}
{"id": "249586", "url": "https://ta.wikipedia.org/wiki?curid=249586", "title": "வட்டக்கல்வலசு", "text": "வட்டக்கல்வலசு\n\nவட்டக்கல்வலசு தமிழ்நாட்டின் ஈரோடு மாவட்டத்தில் உள்ள கிளாம்பாடி பேரூராட்சியில் உள்ள ஒரு கிராமம். ஈரோடு-கரூர் நெடுஞ்சாலையில் கருமாண்டாம்பாளையம் சந்திப்பில் இருந்து தெற்கே 1 கிமீ தொலைவில் இந்த ஊர் உள்ளது. இந்த ஊரில் சுமார் 120 குடும்பங்கள் வசிக்கின்றன. இந்த ஊரில் கிளாம்பாடி நகர பஞ்சாயத்து நிர்வாக அலுவலகம் உள்ளது. கொங்கு வேளாள கவுண்டர்கள் பெரும்பான்மையாக வசிக்கிறார்கள். கூட்டுறவு பால் கொள்முதல் நிலையமும் இங்கு உள்ளது. ஊருக்கு மத்தியில் விநாயகர் கோவிலும் குழந்தை மாரியம்மன் கோவிலும் உள்ளன. காளிங்கராயன் கால்வாய் ஊரின் கிழக்கே செல்கிறது. மலையம்பாளையம் காவல் நிலையம் அரை கிமீ தொலைவில் உள்ளது.\n"}
{"id": "249587", "url": "https://ta.wikipedia.org/wiki?curid=249587", "title": "பண்டைத் தமிழக வரைவுகளும் குறியீடுகளும் (நூல்)", "text": "பண்டைத் தமிழக வரைவுகளும் குறியீடுகளும் (நூல்)\n\nபண்டைத் தமிழக வரைவுகளும் குறியீடுகளும், இராசு. பவுன்துரை எழுதிய ஆய்வு நூலாகும் . இந்நூல் சங்க காலத் தமிழக வரலாறு, கலை மற்றும் பண்பாடு ஆகியவற்றைக் குறித்து அறிவதற்கும் எழுதுவதற்கும் சான்றுகளாக உள்ள வரைவுகளையும், குறியீடுகளையும் குறித்து ஆராய்கிறது. \n\nSection::::அமைப்பு.\nஇந்நூல் முன்னுரை, நிறைவுரையுடன் ஒன்பது கட்டுரைகளைக் கொண்டு அமைந்துள்ளது.\n"}
{"id": "249588", "url": "https://ta.wikipedia.org/wiki?curid=249588", "title": "திரிசிரபுரம் மகாவித்துவான் மீனாட்சிசுந்தரம் பிள்ளையவர்களின் சரித்திரம் (நூல்)", "text": "திரிசிரபுரம் மகாவித்துவான் மீனாட்சிசுந்தரம் பிள்ளையவர்களின் சரித்திரம் (நூல்)\n\nதிரிசிரபுரம் மகாவித்துவான் ஸ்ரீமீனாட்சிசுந்தரம் பிள்ளையவர்களின் சரித்திரம், டாக்டர். உ.வே.சாமிநாதையர் எழுதிய மீனாட்சிசுந்தரம் பிள்ளையின் வரலாறாகும். இந்நூல் 1933இல் முதல்பதிப்பாக வெளியிடப்பட்டது.\n\nSection::::அமைப்பு.\nஇந்நூல் மீனாட்சிசுந்தரம் பிள்ளையின் முன்னோரும் தந்தையாரும் என்ற தலைப்பில் தொடங்கி புராணங்களும் பிரபந்தங்களும் இயற்றல் என்ற தலைப்பு வரை 24 தலைப்புகளோடு, செய்யுள் முதற்குறிப்பகராதி, சிறப்புப்பெயர் முதலியவற்றின் அகராதி ஆகியவற்றோடு முதல் பாகம் அமைந்துள்ளது. நூலாசிரியரை ஏற்றுக்கொண்டது முதல், இயல்புகளும் புலமைத்திறனும் வரை 12 தலைப்புகளோடு, நான்கு அநுபந்தங்களைக் கொண்டு, செய்யுள் முதற்குறிப்பகராதி, சிறப்புப்பெயர் முதலியவற்றின் அகராதி ஆகியவற்றோடு இரண்டாவது பாகம் அமைந்துள்ளது.\n\nSection::::உசாத்துணை.\n'திரிசிரபுரம் மகாவித்துவான் ஸ்ரீமீனாட்சிசுந்தரம் பிள்ளையவர்களின் சரித்திரம்', நூல், (மறுபதிப்பு, 1986; தமிழ்ப்பல்கலைக்கழகம், தஞ்சாவூர்)\n"}
{"id": "249589", "url": "https://ta.wikipedia.org/wiki?curid=249589", "title": "ஒ.ச.நே - 05:00", "text": "ஒ.ச.நே - 05:00\n\nஒ.ச.நே - 05:00 (\"UTC-05:00\") என்பது ஒருங்கிணைக்கப்பட்ட சர்வதேச நேரத்துடன் -05:00 ஐ ஈடுசெய்யப் பயன்படுத்தப்படும் ஒரு இனங்காட்டி ஆகும். இது பின்வரும் பகுதிகளில் பயன்படுத்தப்படுகிறது.\n\nSection::::கீழை சீர் நேரம்.\nஇது வடக்கு அரைக்கோள குளிர்காலத்தின்போது பின்வரும் பகுதிகளில் சீர் நேரமாகப் பயன்படுத்தப்படுகின்றது. இவை கோடைகாலத்தின்போது (கீழை பகலொளி நேரம்) ஐ பகலொளி சேமிப்பு நேரமாகப் பயன்படுத்தும்.\n\n\n\n\nSection::::மத்திய பகலொளி நேரம்.\nஇது வடக்கு அரைக்கோள கோடைகாலத்தின்போது பின்வரும் பகுதிகளின் பகலொளி சேமிப்பு நேரமாகப் பயன்படுத்தப்படுகிறது. இப்பகுதிகளின் குளிர்காலத்தில் (மத்திய சீர் நேரம்) சீர் நேரமாகப் பயன்படுத்தப்படுகிறது.\n\n\nSection::::சீர் நேரம் (ஆண்டு முழுவதும்).\nபின்வகும் பகுதிகள் \"ஒ.ச.நே - 05:00\" ஐ சீர் நேரமாக ஆண்டு முழுவதும் பயன்படுத்துகின்றன. \n\n\n\n"}
{"id": "249591", "url": "https://ta.wikipedia.org/wiki?curid=249591", "title": "அன்டர் செயல்முறை", "text": "அன்டர் செயல்முறை\n\nஅன்டர் செயல்முறை (\"Hunter process\", ஹண்டர் செயல்முறை) என்பது தொழிற்சாலைகளில் முதன்முதலில் கம்பியாக நீட்டும் தன்மை கொண்ட தூய்மையான உலோக டைட்டானியம் உற்பத்தி செய்யப் பயன்பட்ட செயல்முறையாகும். நியூசிலாந்தைச் சேர்ந்த அமெரிக்காவில் பணியாற்றிக் கொண்டிருந்த ஏ. மேத்தியூ அன்டர் 1910 ஆம் ஆண்டில் இதைக் கண்டறிந்தார். இச்செயல்முறையில் டைட்டானியம் நான்மகுளோரைடு (TiCl4) சோடியத்துடன் சேர்க்கப்பட்டு ஒரு இரும்பு கொள்கலனில் 700 முதல் 800 பாகை செல்சியசு வெப்பநிலைக்கு சூடுபடுத்தப்பட்டு ஒடுக்க வினையின் மூலம் தயாரிக்கப்படுகிறது.\n\nஇச்செயல்முறைக்கு முன்னர் தயாரிக்கப்பட்ட டைட்டானியம் யாவும் தூய்மையற்ற நிலையில் டைட்டானியம் நைட்ரைடு கலந்தே இருந்தன. 1940 ஆம் ஆண்டில் கிரால் செயல்முறையில் டைட்டானியம் நான்மகுளோரைடு மக்னீசியத்தால் ஒடுக்கப்பட்டு டைட்டானியம் தயாரிக்கப்பட்டது. இம்முறை அன்டர் செயல்முறையைக் காட்டிலும் மிகவும் சிக்கனமானது ஆகும்\n"}
{"id": "249598", "url": "https://ta.wikipedia.org/wiki?curid=249598", "title": "நல்ல தமிழ் எழுத வேண்டுமா? (நூல்)", "text": "நல்ல தமிழ் எழுத வேண்டுமா? (நூல்)\n\nநல்ல தமிழ் எழுத வேண்டுமா?, அ. கி. பரந்தாமனார் எழுதிய, தமிழை நல்ல முறையில் எழுத வேண்டிய உத்திகளைக் கூறும் நூலாகும். \n\nSection::::அமைப்பு.\nஇந்நூல் தமிழ் மொழி, உரைநடை வரலாறு, அளவான இலக்கணம்,கலைச்சொற்கள் உள்ளிட்ட 42 தலைப்புகளைக் கொண்டு அமைந்துள்ளது. பிற்சேர்க்கையாக சில காரணப்பெயர்களின் அகரவரிசை, ஐயமுறும் சொற்களின் அகரவரிசை, இருவகையாக எழுதப்படும் சொற்கள் அமைந்துள்ளன.\n\nSection::::உசாத்துணை.\n'நல்ல தமிழ் எழுத வேண்டுமா?', நூல், (எட்டாம் பதிப்பு, 1988; பாரி நிலையம், சென்னை, வெளியிட்டோர் அல்லி நிலையம், சென்னை)\n"}
{"id": "249599", "url": "https://ta.wikipedia.org/wiki?curid=249599", "title": "தமிழ்ப் பாதுகாப்பு நூற்றிரட்டு (நூல்)", "text": "தமிழ்ப் பாதுகாப்பு நூற்றிரட்டு (நூல்)\n\nதமிழ்ப் பாதுகாப்பு நூற்றிரட்டு, தமிழாசிரியர் சிலரால் பார்வையிடப்பட்ட, நல்ல தமிழில் பேசவும் எழுதவும் கற்பிக்கும் நூலாகும். \n\nSection::::அமைப்பு.\nஇந்நூலில் அழைப்பிதழ் எழுதுமுறை, வடசொல் தமிழ் அகரவரிசை, மக்கட்பெயர் அகரவரிசை, பழமொழி அகரவரிசை, உவமை அகரவரிசை, பிழை நீக்கி எழுதுமுறை, இல்லப்பெயர் அகரவரிசை, ஆட்சிச்சொல் அகரவரிசை என்ற எட்டு தலைப்புகள் காணப்படுகின்றன.\n\nSection::::உசாத்துணை.\n'தமிழ்ப் பாதுகாப்பு நூற்றிரட்டு', நூல், (எட்டாம் பதிப்பு, 1987; தமிழ்ப் பாதுகாப்புக் கழகம், சென்னை)\n\n"}
{"id": "249613", "url": "https://ta.wikipedia.org/wiki?curid=249613", "title": "ஒ.ச.நே - 08:30", "text": "ஒ.ச.நே - 08:30\n\nஒ.ச.நே - 08:30 (\"UTC-08:30\") என்பது ஒருங்கிணைக்கப்பட்ட சர்வதேச நேரத்துடன் -08:30 ஐ ஈடுசெய்யப் பயன்படுத்தப்படும் ஒரு இனங்காட்டி ஆகும்.\n\nஇது ஏப்ரல் 26, 1998 ஆம் ஆண்டு வரை பிட்கன் தீவுகளின் நேரமாகப் பயன்படுத்தப்பட்டது. ஏப்ரல் 27, 1998 ஆம் ஆண்டு முதல் (பிட்கன் சீர் நேரம்) சீர் நேரமாகப் பயன்படுத்தப்படுகிறது.\n\nபிட்கன் தீவுகள் தென் பசிபிக் பெருங்கடலில் இருக்கும் ஒரு பிரித்தானிய கடல் கடந்த ஆள்புலம் ஆகும்.\n"}
{"id": "249619", "url": "https://ta.wikipedia.org/wiki?curid=249619", "title": "தீபன் (திரைப்படம்)", "text": "தீபன் (திரைப்படம்)\n\nதீபன் (\"Dheepan\") என்பது 2015 ஆம் ஆண்டில் வெளியான ஒரு பிரெஞ்சு மொழி நாடகத் திரைப்படம் ஆகும். இதனை சாக் ஆடியார் என்பவர் இயக்கினார். ஈழத்தமிழ் எழுத்தாளரும் முன்னாள் ஈழப் போராளியுமான சோபா சக்தி, தமிழக மேடை நாடகக் கலைஞர் காளீசுவரி ஆகியோர் நடித்த இத்திரைப்படம் 2015 கான் திரைப்பட விழாவில் சிறந்த திரைப்படத்துக்கான தங்கப் பனை (Palme d'Or\") விருது வென்றது.\n\nஇலங்கையில் இருந்து பாரிசு வந்திறங்கிய தமிழ் ஏதிலிகள் மூவரின் வாழ்க்கைப் போராட்டத்தை மையமாகக் கொண்டது இத்திரைப்படத்தின் கதை.\n\n\n"}
{"id": "249624", "url": "https://ta.wikipedia.org/wiki?curid=249624", "title": "ஹாலிடே இன்", "text": "ஹாலிடே இன்\n\nஹாலிடே இன் (Holiday Inn) ஒரு பன்னாட்டு விடுதிக் குழுமம் ஆகும். இக் குழுமம் இலண்டன் பங்குச்சந்தையில் பட்டியலிடப்பட்டுள்ளது. முதலில் இது ஒரு அமெரிக்க தொடர் உந்துணவகமாகத் தொடங்கப்பட்டு தற்போது உலகின் மிகப்பெரிய தொடர் ஹோட்டல்களில் ஒன்றாக வளர்ந்துள்ளது. இந்த ஹோட்டல் தொடரில் உலகம் முழுவதும், 3463 ஹோட்டல்களும், அவற்றில் 435,299 அறைகளும் உள்ளன. இதன் மூலம் ஒவ்வொரு வருடமும் சுமார் 100 மில்லியன் விருந்தினர்களுக்கு வசதிகள் செய்துதர முடியும். இந்தத் தொடர் ஹோட்டல் அட்லாண்டா, லண்டன் மற்றும் ரியோ டே ஜனெய்ரோ ஆகிய மூன்று முக்கிய நகரங்களைத் அடித்தளமாகக் கொண்டு இயங்குகிறது.\nSection::::வரலாறு.\nSection::::1950–1970s.\nமெம்ஃபிஸ், டென்னிசில் வசிக்கும் கெம்மன்ஸ் வில்சன், வாசிங்டன், டி. சி.. க்கு தனது குடும்பத்துடன் சாலைப் பயணத்தில் செல்லும் போது மோசமான தரம் மற்றும் சீரற்ற சாலையோர தங்கும் வசதியால் ஏமாற்றமடைந்த பின்னர் தனது சொந்தமாக சாலையோர தங்கும் விடுதியைக் கட்டியெழுப்ப நினைத்தார். \"ஹாலிடே இன்\" என்ற பெயர் வில்சனின் கட்டிடக் கலைஞர் எடி புளூஸ்டைன் முதல் ஹோட்டலின் கட்டுமானத்தின் போது 1942 இல் பிங்கு கிராசுபி மற்றும் பிரெட் அஸ்ரயர். நடித்த ஒரு நகைச்சுவைத் (கிறிஸ்துமஸ்-கருப்பொருள்) இசைத் திரைப்படமான \"ஹாலிடே இன்\" என்ற பெயரில் எடுக்கப்பட்டது. அவர்களது முதல் சாலையோர தங்கும் விடுதி ஆகஸ்ட் 1952 இல் \"ஹாலிடே இன் ஹோட்டல் கோர்ட்ஸ்\" என மெம்பிசுவில் உள்ள 4925 சம்மர் அவென்யூவில் திறக்கப்பட்டது, இது நாஷ்வில்லிக்கு செல்லும் முக்கிய நெடுஞ்சாலை ஆகும். 1990 களின் முற்பகுதியில் அது இடிக்கப்பட்டது, அந்த இடத்தை நினைவுகூரும் ஒரு தகடு இருந்தது.\n\nவில்சன் வாலஸ் ஈ. ஜான்சனுடன் கூட்டு சேர்ந்து மெம்பிசுக்குள் நுழையும் சாலைகளில் கூடுதல் சாலையோர தங்கும் விடுதிகளை உருவாக்கினார். \nஅந்த நேரத்தில் \"ஹாலிடே இன்\" விடுதியின் தலைமையகம் ஜான்சனுக்கு சொந்தமான பிளம்பிங் கட்டிடத்தில் இருந்தது. 1953 ஆம் ஆண்டில், நிறுவனம் தனது அடுத்த மூன்று விடுதிகளைக் கட்டியது, இது அவர்களின் முதல் விடுதுடன் சேர்ந்து, மெம்பிசுக்கு வழிவகுக்கும் சாலைகளை உள்ளடக்கியது. இரண்டாவது விடுதி யு.எஸ். பாதை 51 தெற்கில் அமைந்தது. அதைத் தொடர்ந்து 1953 இல் மேலும் இரண்டு, நெடுஞ்சாலை 51 வடக்கில், மற்றொன்று [[யு.எஸ். பாதை 61 இல் க்ட்டப்பட்டது. 1988 இல் ஜான்சன் இறந்தவுடன், \"எனக்குத் தெரிந்த மிகப் பெரிய மனிதர் இன்று இறந்துவிட்டார், ஒரு மனிதனுக்கு கிடைத்த மிகப் பெரிய கூட்டாளர் அவர்\" என்று வில்சன் மேற்கோள் காட்டினார். வில்சன் பின்னர் இந்த திட்டத்தை ஒருங்கிணைப்பு செய்ததன் மூலம் அனித்தும் விடுதிகளும் ஒன்றாகத் தொடங்கியது, உலகின் மிகப்பெரிய ஹோட்டல் குழுக்களில் ஒன்றான \"ஹாலிடே கார்ப்பரேஷனாக\" மாறியது.\n\n1956 ஆம் ஆண்டின் தொடக்கத்தில், 23 \"ஹாலிடே இன்ஸ்\" இந்த ஆண்டு இறுதிக்குள் திறக்கப்படுவதால் மேலும் ஏழு விடுதிகளுடன் இயங்கின. 1957 ஆம் ஆண்டில், வில்சன் இந்தத் தொடர்ச் சங்கிலியை \"அமெரிக்காவின் ஹாலிடே இன்\" என்று சந்தைப்படுத்தத் தொடங்கினார், அதன் பண்புகள் தரப்படுத்தப்பட்டவை, சுத்தமானவை, கணிக்கக்கூடியவை, குடும்ப நட்பு மற்றும் சாலை பயணிகள் எளிதில் அணுகக்கூடியவை. இதன் விளைவாக இந்த சங்கிலி வியத்தகு முறையில் வளர்ந்தது, 1958 ஆம் ஆண்டில் நாடு முழுவதும் 50 இடங்களும், 1959 ஆம் ஆண்டில் 100 இடங்களும், 1964 ஆம் ஆண்டில் 500 இடங்களும், மற்றும் 1,000 வது விடுமுறை விடுதியும் [[சான் அந்தோனியோ]], [[டெக்சஸ்]]) 1968 இல் திறக்கப்பட்டது.\n\n1965 ஆம் ஆண்டில், சங்கிலி \"ஹோலிடெக்ஸ்\" என்ற மையப்படுத்தப்பட்ட இட ஒதுக்கீடு முறையை அறிமுகப்படுத்தியது, அங்கு எந்த விடுமுறை விடுதியின் பார்வையாளரும் \"டெலிபிரிண்டர்\" மூலம் வேறு எந்த விடுதியிலும் இட ஒதுக்கீடு பெற முடியும். அந்த நேரத்தில் ஒப்பிடக்கூடிய ஒரே அமைப்புகள் விமான நிறுவனங்களால் இயக்கப்படுகின்றன கணிணி முறையான சாபர் 1963 இல் அறிமுகமானது. \"கடற்கரையிலிருந்து கடற்கரைக்கு உங்கள் புரவலன்\" என்று தன்னை விளம்பரப்படுத்திக் கொண்ட ஹாலிடே இன் 1967 ஆம் ஆண்டில் AT & T இன் + 1-800 என்ற கட்டணமில்லா தொலைபேசி எண் சேவையை அறிமுகப்படுத்திய பின்னர் ஒரு அழைப்பு மையத்தைச் இணைத்தது, மேலும் அதன் அமைப்புகளை டெஸ்க்டாப் மைக்ரோகம்ப்யூட்டர்களாக புதுப்பித்தது.\n\nSection::::பிற மையங்கள்.\n[[படிமம்:HolidayInnChicagoMidway.JPG|thumbnail|வலது|New style Holiday Inn near the Chicago Midway International Airport]]\n\nஹாலிடே இன் – இது ஒரு அங்கீகரிக்கப்பட்ட சேவை. இதில் இரு தர வித்தியாசங்கள் உள்ளன. உயர்தரம் – முழுச் சேவைகளுடன் கூடிய வணிக ஹோட்டல், குறைந்த தரம் – முழுச்சேவைகளுடன் கூடிய ஹோட்டல். இதற்கு முன்பு இருந்த ஹோட்டல்களிலும் இது போன்றதொரு உயர்தரம் 1970 முதலே அங்கீகரிக்கப்பட்டு, அமைந்திருந்தது. இரு தரங்களிலும் உணவகம், பெரும்பாலான இடங்களில் நீச்சல்குளம், அறைச் சேவைகள், உடற்பயிற்சி அறை மற்றும் செயல்பாட்டு மற்றும் வசதிக்கான அறைகள் இருக்கும்.\n\n1. ஹாலிடே இன் ஹோட்டல் & சூட்ஸ்\n\nவழக்கமான ஹாலிடே இன் ஹோட்டலின் பண்புகள் மற்றும் வசதிகளைக் கொண்டிருந்தாலும் இங்கு பிற வசதிகள் கலப்பு கொண்ட அறைகளும் வழங்கப்படுகிறது.\n\n2. ஹாலிடே இன் ரிசோர்ட்\n\nஹாலிடே இன் ஹோட்டலின் முழுச்சேவைகளையும் கொண்டுள்ள இந்த வகை ஹோட்டல்கள், விளம்பரப்படுத்துதல் நோக்கத்திற்காகவே சிறப்பாக பயன்படுத்தப்படுகிறது. இதற்கேற்றாற்போல் இவை உயர்தர சுற்றுலா மற்றும் ஓய்விடங்களுக்கு அருகே அமைக்கப்பட்டுள்ளன.\n\nஹாலிடே இன் செலக்ட்\n\nஉயர்ந்த ரகத்தினை விரும்பும் மக்களுக்காக அமைக்கப்பட்டுள்ள இந்த ஹோட்டல் வணிக ரீதியாக பயணங்களை மேற்கொள்ளும் பயணிகளுக்கு சிறப்பான சேவைகளை புரிகிறது. 2006 ஆம் ஆண்டில் இந்த ஹோட்டல்கள் நிறுத்தப்படப்போவதாக அறிவிக்கப்பட்டது. இதனால், தற்போது அமைந்துள்ள ஹோட்டல்கள் தங்களது உரிமத்தின் காலம் முடியும் வரை மட்டுமே இயங்கும். இதிலும் பல ஹோட்டல்கள் வழக்கமான ஹோட்டல்களாக மாற்றப்பட்டு வருகின்றன. அத்துடன் இத்தகு ஹோட்டல்களுக்கான விளம்பரங்களும் குறைந்து வருகின்றன.\n\nஹாலிடே இன் சன்ஸ்ப்ரீ ரிசோர்ட்ஸ்\n\nஅலுவலக முறைப்படி சன்ஸ்ப்ரீ என்று அழைக்கப்படுகிறது. உல்லாசப் போக்கிடத்திற்கான அனைத்து சேவைகளையும் வழங்கும் இந்த ஹோட்டல்கள், டீலக்ஸ் ரக சேவைகளையும் வழங்குகின்றன. ஜமைக்காவின், மோன்டேகோவில் உள்ள ஹாலிடே இன் சன்ஸ்ப்ரீ ரிசோர்ட்ஸ் மட்டுமே இந்த புனைப்பெயருடன் அங்கு இயங்கிவரும் ஒரே ஹோட்டல் ஆகும். பிற ஹோட்டல்களில் பெயர்கள் ஹாலிடே இன் ரிசோர்ட்ஸ் என்று மாற்றப்பட்டுவிட்டன.\n\nஹாலிடே இன் கிளப் வேகஷன்ஸ்\n\nஅமெரிக்க மக்களின் குடும்பங்கள், விடுமுறை காலங்களில் ரசிப்பதற்கான வீடுகள் மற்றும் வசதிகள் கொண்ட அறைகளை இந்த ஹோட்டல்கள் வழங்கவல்லது. அமெரிக்க மக்களுக்கு மட்டும் இந்த வசதியினை ஏற்படுத்திக் கொடுப்பதே இதன் நோக்கம்.\n\nஹாலிடே இன் கார்டன் கோர்ட்\n\nஇந்த ஹோட்டல் இருக்கும் நாட்டின் கலாச்சாரத்தினை பிரதிபலிக்கும் வகையில் இந்த ஹோட்டல் அமைந்துள்ளது. இவை தென்னாப்பிரிக்கா மற்றும் ஐரோப்பாவில் அமைந்துள்ளன.\n\nஹாலிடே இன் எக்ஸ்பிரஸ்\n\nஇது நடுத்தர மக்களின் வசதிக்காக குறைந்த கட்டணம் மற்றும் குறைந்த வசதிகளுடன் அமைக்கப்பட்ட ஹோட்டலாகும். இது, இந்த ஹோட்டல்கள் குழுமத்தின் போட்டியாளர்களான ‘லா குவிண்டா இன்’ மற்றும் ‘ஹம்ப்டன் இன்’ போன்றோர்களின் ஹோட்டல் போன்றிருக்கும்.\n\nSection::::மேற்கோள்கள்.\n[[பகுப்பு:உணவு விடுதிகள்]]"}
{"id": "249625", "url": "https://ta.wikipedia.org/wiki?curid=249625", "title": "பெருமகளூர் சோமநாதசுவாமி கோயில்", "text": "பெருமகளூர் சோமநாதசுவாமி கோயில்\n\nபெருமகளூர் சோமநாதசுவாமி கோயில் தஞ்சாவூர் மாவட்டத்தில் அமைந்துள்ளது. இக்கோயிலின் திருப்பணி தற்போது (மே 2015) நடைபெற்றுக்கொண்டிருக்கிறது.\n\nSection::::அமைவிடம்.\nதஞ்சாவூர் மாவட்டம் பேராவூரணியிலிருந்து தென்கிழக்கே 15 கிமீ தொலைவில் அமைந்துள்ளது. ரெட்டவயல் என்னுமிடத்தின் அருகே இக்கோயில் உள்ளது. \n\nSection::::மூலவர் சிறப்பு.\nஇக்கோயிலில் மூலவர் விடங்க வடிவாக உள்ளார். ’விடங்கன்’ என்றால் சிற்பியால் உளி கொண்டு செதுக்கப்படாத வடிவமாகும். உளிபடாத மூர்த்தியை சுயம்புலிங்க மூர்த்தி என்றழைப்பர். இக்கோயிலில் மூலவராய் உள்ள சோமநாத சுவாமி தாமரைத்தண்டாக இருந்து இறைவனாக மாறியவர் என்பது தொன் நம்பிக்கை. திருப்பணியின் காரணமாக கோயிலின் சிற்பங்கள் தனியாக ஒரு அறையில் வைக்கப்பட்டு வழிபாடு நடத்தப்படுகிறது. கோயில் வளாகத்தின் பின்புறம் ஒரு விநாயகர் கோயிலும், பிடாரி கோயிலும் உள்ளன.\n\nSection::::மற்றொரு சிறப்பு.\nஇக்கோயிலின் தென் பிரகாரத்தில் சில ஆண்டுகளுக்கு முன்பு ஒரு தென்னங்கன்றை பயிரிட நட்டுவைத்தனர். கன்று வளரத்தொடங்கியது. பின்னர், சில மாதங்களில் அதே இடத்தில் இன்னொரு கன்று பூமிக்கு மேல் துளிர்த்து வளரத் தொடங்கியது. சில மாதங்கள் கடந்ததும் மேலும் ஒரு தென்னங்கன்று அதே இடத்தில் வளரத்தொடங்கியது. இவ்வாறாக அங்கு ஒரே இடத்தில் ஐந்து தென்னை மரங்கள் ஒரே இடத்தில் வளர்கின்றன.\n\nSection::::கல்வெட்டு.\nஇக்கோயிலில், தஞ்சாவூரை ஆட்சி செய்த மராட்டிய மன்னரான பிரதாபசிம்மன் காலத்தில் கொடை அளித்த செய்தியைக் கொண்ட மராத்திய மொழி மற்றும் மோடி எழுத்தில் அமைந்த கல்வெட்டு அண்மையில் கண்டுபிடிக்கப்பட்டது. \n\n"}
{"id": "249628", "url": "https://ta.wikipedia.org/wiki?curid=249628", "title": "கேப்ஜெமினி", "text": "கேப்ஜெமினி\n\nகேப்ஜெமினி பிரான்சு நாட்டைச் சேர்ந்த பன்னாட்டு மேலாண்மை ஆலோசனை நிறுவனம். இது பிரான்ஸ் நாட்டில் உள்ள பாரிசைத் தலைமையிடமாககொண்டு செயல்படுகிறது. இது தகவல் தொழில்நுட்ப சேவைகள் மற்றும் மற்றும் உலகின் மிகப்பெரிய ஆலோசனை சேவை, அவுட்சோர்சிங் மற்றும் தொழில்முறை சேவைகளை வழங்குகின்றது. இந்நிறுவனம் 40 க்கும் மேற்பட்ட நாடுகளில் கிட்டத்தட்ட 145,000 ஊழியர்களைக் கொண்டுள்ளது. இது செர்ஜ் கேம்ப், (தற்போதைய துணைத் தலைவர்), என்பவரால் 1967 ஆம் ஆண்டு பிரான்சில் உள்ள கிரனோபிளில் நிறுவப்பட்டது. பால் ஹெர்மிலின் கேப்ஜெமினி குழுத் தலைவர் மற்றும் தலைமை நிர்வாக அதிகாரியாக 2001 ஆம் ஆண்டு டிசம்பரில் நியமிக்கப்பட்டார்.\n\nகேப்ஜெமினி வட மற்றும் தென் அமெரிக்கா, வட ஐரோப்பா & ஆசியா பசிபிக் மற்றும் மத்திய மற்றும் தெற்கு ஐரோப்பா ஆகிய இடங்களில் தனது பிராந்திய நடவடிக்கைகளை மேற்கொள்கின்றது. இதன் சேவைகள் நான்கு துறைகளில் வழங்கப்படுகிறது அவை ஆலோசனை, தொழில்நுட்பம், அவுட்சோர்ஸிங் மற்றும் உள்ளூர் நிபுணத்துவ சேவைகள். மேலும் இதன் சொஜிட்டி (Sogeti), என்ற துணை நிறுவனம் மூலமாகவும் சேவைகள் வழங்கப்படுகிறது.\n\nSection::::வரலாறு.\nகேப்ஜெமினி 1967 ம் ஆண்டு செர்ஜ் கேம்ப் (Serge Kampf) என்பவரால் நிறுவன மேலாண்மை மற்றும் தரவு செயலாக்க நிறுவனமாக நிறுவப்பட்டது.\n\n\nSection::::மேலாண்மை.\nகேப்ஜெமினி நிர்வாக குழு 18 உறுப்பினர்களைக் கொண்டது. பால் ஹெர்மிலின் குழுமத்தின் தலைவர் மற்றும் தலைமை நிர்வாக அதிகாரியாக செயல்படுகிறார். பால் ஹெர்மிலின் 1993 ல் கேப்ஜெமினியில் சேர்ந்தார் மற்றும் 2002 ல் அதன் தலைமை நிர்வாக அதிகாரியாக நியமிக்கப்பட்டார். கேப்ஜெமினி 40 நாடுகளில் செயல்பட்டு வருகிறது. உகந்த செலவுகள் மற்றும் தரத்தை உறுதி செய்தல் அதே நேரத்தில் விரைந்த வினியோகம் ஆகியவற்றில் சிறந்தவை.\n"}
{"id": "249629", "url": "https://ta.wikipedia.org/wiki?curid=249629", "title": "தூண்டில்மீன்", "text": "தூண்டில்மீன்\n\nதூண்டில்மீன் (Lanternfish) என்பது ஒரு வினோதமான மீன் இனமாகும்.\nஇதன் தலையின் மேற்புறத்தில் தூண்டில் போன்ற அமைப்புள்ள, ஒளிர்பொருள் உள்ளது. இதனால் இம்மீனை ஆங்கிலத்தில் விளக்கு அம்மையார் என்றும் விளக்குமீன் என்னும் பொருளுள்ள (Lanternfish) சொல்லால் அழைக்கின்றனர். இதனாலே இம்மீன் இப்பெயர் பெற்றது. இம்மீன் நீரின் அடியில் உள்ள மணலில் உடலை புதைத்துக்கொண்டு, தூண்டில் பகுதியை மட்டும் வெளியே நீட்டிக்கொண்டிருக்கும். இது பார்ப்பதற்கு புழு அல்லது உணவு போல தோற்றமளிப்பதால் சிறிய மீன்கள் ஏமாந்து அருகில் வந்து சிக்கிக்கொள்ளும்.\n"}
{"id": "249631", "url": "https://ta.wikipedia.org/wiki?curid=249631", "title": "நரி வெண்டை", "text": "நரி வெண்டை\n\n\"நரி வெண்டை\" (Abelmoschus ficulneus) இது ஒரு பூக்கும் தாவர வகையாகும்..\nஇந்த வகையான தாவரங்கள் இந்தியா, பாகிஸ்தான், இலங்கை, மலேசியா, மற்றும் ஆஸ்திரேலியாவின் வடக்குப்பகுதியில் காணப்படும் இது பருத்தியின் தோற்றத்தைக்கொண்டு காணப்படுகிறது. \n"}
{"id": "249632", "url": "https://ta.wikipedia.org/wiki?curid=249632", "title": "ஒ.ச.நே - 08:00", "text": "ஒ.ச.நே - 08:00\n\nஒ.ச.நே - 08:00 (\"UTC-08:00\") என்பது ஒருங்கிணைக்கப்பட்ட சர்வதேச நேரத்துடன் -08:00 ஐ ஈடுசெய்யப் பயன்படுத்தப்படும் ஒரு இனங்காட்டி ஆகும். இது பின்வருமாறு பயன்படுத்தப்படுகிறது.\n\nSection::::பசிபிக் சீர் நேரம்.\nஇது வடக்கு அரைக்கோள குளிர்காலத்தின்போது பின்வரும் பகுதிகளில் சீர் நேரமாகப் பயன்படுத்தப்படுகின்றது. இப்பகுதிகளின் கோடைகாலத்தின்போது (பசிபிக் பகலொளி நேரம்) பகலொளி சேமிப்பு நேரமாகப் பயன்படுத்தப்படுகிறது.\n\n\nSection::::அலாஸ்கா பகலொளி நேரம்.\nஇது வடக்கு அரைக்கோள கோடைகாலத்தின்போது பின்வரும் பகுதியில் பயன்படுத்தப்படுகிறது. குளிர்காலத்தின்போது (அலாஸ்கா சீர் நேரம்) பயன்படுத்தப்படும்.\n\n\nSection::::சீர் நேரம்.\nபின்வரும் பகுதிகளில் \"ஒ.ச.நே - 08:00\" சீர் நேரமாக ஆண்டு முழுவதும் பயன்படுத்தப்படுகிறது.\n"}
{"id": "249635", "url": "https://ta.wikipedia.org/wiki?curid=249635", "title": "மருத்துவக் கலைச் சொற்கள் (நூல்)", "text": "மருத்துவக் கலைச் சொற்கள் (நூல்)\n\nமருத்துவக் கலைச் சொற்கள், சாமி சண்முகம் எழுதிய, மருத்துவக் கலைச்சொற்களைக் கொண்ட நூலாகும். \n\nSection::::அமைப்பு.\nஇந்நூலில் ஆங்கில அகர வரிசைப்படி மருத்துவக் கலைச்சொற்களுக்கான பொருள் தமிழில் தரப்பட்டுள்ளது. இறுதிப்பகுதியில் மருத்துவப் பொதுச் சொற்களுக்கான பொருள் தமிழில் தரப்பட்டுள்ளது. மருத்துவத்துறையில் 11,000 கலைச்சொற்களைக் கொண்ட தொகுப்பாக உள்ளது.\n\nSection::::உசாத்துணை.\n'மருத்துவக் கலைச் சொற்கள்', நூல், (1990; பூங்கா பதிப்பகம், 31, பூங்கா சாலை, செனாய் நகர், சென்னை)\n\nSection::::வெளியிணைப்பு.\nGoogle Books \n"}
{"id": "249636", "url": "https://ta.wikipedia.org/wiki?curid=249636", "title": "ஆராய்ந்தெடுத்த அறுநூறு பழமொழிகளும் அவற்றிற்கேற்ற ஆங்கிலப் பழமொழிகளும் (நூல்)", "text": "ஆராய்ந்தெடுத்த அறுநூறு பழமொழிகளும் அவற்றிற்கேற்ற ஆங்கிலப் பழமொழிகளும் (நூல்)\n\nஆராய்ந்தெடுத்த அறுநூறு பழமொழிகளும் அவற்றிற்கேற்ற ஆங்கிலப் பழமொழிகளும், திருவரங்க நீலாம்பிகை அம்மையார் எழுதிய, பழமொழிகளைக் கொண்ட நூலாகும். \n\nSection::::அமைப்பு.\nஇந்நூலில் தமிழ் அகர வரிசைப்படி 601 தமிழ்ப்பழமொழிகளும் அவற்றுக்கான ஆங்கில மொழிபெயர்ப்பும் தொகுத்து தரப்பட்டுள்ளது.\n\nSection::::உசாத்துணை.\n'ஆராய்ந்தெடுத்த அறுநூறு பழமொழிகளும் அவற்றிற்கேற்ற ஆங்கிலப் பழமொழிகளும்', நூல், (மறுபதிப்பு 2000; திருநெல்வேலி தென்னிந்திய சைவசித்தாந்த நூற்பதிப்புக்கழகம், லிமிடெட், 154, டி.டி.கே. சாலை, சென்னை)\n\nSection::::வெளியிணைப்பு.\nதினமலர், தமிழ்ப் புத்தகங்கள் \n"}
{"id": "249637", "url": "https://ta.wikipedia.org/wiki?curid=249637", "title": "கீழப்பாவூர் நரசிம்மர் கோயில்", "text": "கீழப்பாவூர் நரசிம்மர் கோயில்\n\nகீழப்பாவூர் நரசிம்மர் கோயில் தமிழ்நாட்டில் அமைந்துள்ள நரசிம்ம தலங்களில் ஒன்று. இக்கோவில் தமிழ்நாட்டில் திருநெல்வேலி மாவட்டம், கீழப்பாவூரில் அமைந்துள்ளது. நரசிம்மர் பதினாறு கரங்களுடன் காட்சியளிக்கிறார். இந்தியாவில், 16 கரங்களுடன் நரசிம்மர் காட்சி தரும் மூன்று தலங்களுள் இதுவும் ஒன்றாகும். மற்ற இரு கோயில்களில் ஒன்று இராஜஸ்தானிலும் மற்றொன்று தமிழ்நாட்டில் கடலூர் மாவட்டத்திலுள்ள சிங்கிரிகுடி அல்லது சிங்கர்குடி என்னும் ஊரிலும் அமைந்துள்ளன.\n\nSection::::அமைவிடம்.\nதிருநெல்வேலி-தென்காசி நெடுஞ்சாலையில் திருநெல்வேலியிலிருந்து மேற்கில் 44 கி.மீ. தொலைவிலும் தென்காசியில் இருந்து கிழக்கில் 10 கி.மீ. தொலைவிலும் உள்ள பாவூர்சத்திரம் - சுரண்டை என்ற ஊருக்கு செல்லும் வழியில் 2 கிமீ தொலைவில் இக்கோயில் அமைந்துள்ள கீழப்பாவூர் உள்ளது.\n\n"}
{"id": "249638", "url": "https://ta.wikipedia.org/wiki?curid=249638", "title": "ஆல்ட்டன் ஆர்ப்", "text": "ஆல்ட்டன் ஆர்ப்\n\nஆல்ட்டன் கிறித்தியன் \"சிப்\" ஆர்ப் (\"Halton Christian \"Chip\" Arp\", மார்ச் 21, 1927 – திசம்பர் 28, 2013) ஓர் அமெரிக்க வானியலார். பல ஊடாட்ட இணைவுப் பால்வெளிகள் காட்டும் விந்தைப் பால்வெளிகளின் வான்வரை அட்டவணைகளுக்காக 1966 இல் பாராட்டப்பட்டதோடு, அவரது பெரு வெடிப்புக் கோட்பாட்டின் விமர்சனத்துக்காகப் பெயர்பெற்றவர். மேலும் அவர் இயல்பார்ந்த செம்பெயர்ச்சி அமைந்த செந்தரமற்ற அண்டவியலை முன்மொழிந்தவர்.\n\nSection::::வாழ்க்கை.\nஆர்ப் 1927 மார்ச் 21 இல் நியூயார்க் நகரில் பிறந்தார். அவர் மும்முறை திருமணம் செய்துக்கொண்டார். அவருக்கு நான்கு பெண்களும் ஐந்து பேரர்களும் உண்டு. அவருக்கு ஆர்வார்டு கல்லூரி இளநிலைப் பட்டத்தை 1949 இல் வழங்கியது. அவருக்கு முனைவர் பட்டத்தை 1953இல் கால்டெக் வழங்கியது. பிறகு அவர் வாசிங்டன் கார்நிகி நிறுவனத்தில் 1953இல் ஆய்வாளராகச் சேர்ந்தார். அப்போது அவர் தனது ஆய்வை மவுண்ட் வில்சன் வான்காணகத்திலும், பலோமார் வான்காணகத்திலும் மேற்கொண்டார். ஆர்ப் 1955இல் இந்தியானா பல்கலைக்கழகத்தில் ஆய்வு உதவியாளரானார். பிறகு 1957இல் பலோமார் வான்காணகத்தில் ஆசிரியராகி அங்கு 29 ஆண்டுகள் பணிபுரிந்தார். 1983இல் செருமனி மேக்சு பிளாங்க் வானியற்பியல் கழகத்தில்ஆசிரியரானார். இவர் செருமனி, மியூனிக்கில் 2013 திசம்பர் 28 இல் காலமானார்.\n\nSection::::விந்தைப் பால்வெளிகளின் வான்வரை.\nஆர்ப் \"விந்தைப் பால்வெளிகளின் வான்வரை\" என்ற இயல்பிகந்த பால்வெளிகளின் அட்டவணையைத் தொகுத்தார். அது 1966இல் முதன்முதலில் வெளியிடப்பட்டது. காலத்தைப் பொறுத்து பால்வெளிகள் எப்படி மாறுகின்றன என்பதை வானியலார் எவருமே புரிந்து கொள்ளவில்லை எனவுணர்ந்த ஆர்ப் அந்தத் திட்டத்தில் பணிபுரியலானார். பால்வெளி வான்வரை பால்வெளிகளின் படிமலர்ச்சியை ஆய்வு செய்வதற்கான படங்களைத் தரவல்லது. ஆர்ப் பிறகு இவ்வான்வரையைத் தனது பகுதி உடுக்கணப் பொருட்களின் (QSOs) விவாதத்துக்கானச் சான்றாகப் பயன்படுத்தினார்.\n\nSection::::விமர்சனங்கள்.\nஆர்ப் அவரது கோட்பாடுகளை 1960களில் முன்மொழிந்தார். அதற்குப் பின்னர் தொலைநோக்கிகளும் வானியல் கருவிகளும் வேகமாக மேம்பாடுற்றன. பிறகு ஹபிள் விண்வெளித் தொலைநோக்கி ஏவப்பட்டது. கெக் வான்காணகத்தில் 8-10 மீ தொலைநோக்கிகள் நிறுவப்பட்டன. மேலும் மீப்பெரும் தொலைநோக்கிகளும் செயல்படத் தொடங்கின. CCD என்ற மின்னூட்டப் பிணிப்பு ஒற்றிகளும் பரவலாகப் பயன்பாட்டுக்கு வந்தன. இந்த கருவிகள் பகுதி உடுக்கணப் பொருள்களை (QSO) மேலும் நுட்பமாக ஆய்வு செய்யப் பயன்படுத்தப்பட்டன. உயர் செம்பெயர்ச்சி உள்ள நெடுந்தொலைவுப் பால்வெளிகளே பகுதி உடுக்கணப் பொருள்கள் (QSO) என இன்று பொதுவாக ஏற்கப்பட்டுவிட்டது. பல வான் அளக்கைப் படிமங்கள் வழியாக, குறிப்பாக அபிள் ஆழ்புல ஆய்வுகள் வழியாக உயர் செம்பெயர்ச்சிப் பொருள்கள் பகுதி உடுக்கணப் பொருள்கள் (QSO) அல்லவெனவும் அவை மிக அருகில் உள்ள இயல்பான பால்வெளிகளை ஒத்த பால்வெளிகளே எனவும் கண்டுபிடிக்கப்பட்டுள்ளன. எக்சு-கதிரில் இருந்து கதிர்வீச்சு அலைநீளங்கள் வரையிலான கதிர்நிரல் ஆய்வில் கண்டுள்ளபடி, உயர் செம்பெயர்ச்சி பால்வெளிகளின் கதிர்நிரல்கள் அருகில் உள்ள பால்வெளிகளின் கதிர்நிரல்களுடன் பொருந்திவிடுகின்றன. குறிப்பாக உயர்மட்ட விண்மீன்கள் உருவாக்கம் உள்ளவற்றுடன் மட்டுமன்றி விண்மீன் உருவாக்கம் முடிந்தவற்றுடனும் செம்பெயர்ச்சி விளைவுகளுக்குத் திருத்தம் செய்த பிறகு ஒன்றிப் போகின்றன. அண்மைச் செய்முறைகள் திரட்டிய தரவுகளின் அளவைப் பன்மடங்கு விரிவாக்கியதால் ஆர்ப்பின் எடுகோள்களை நேரடியாகச் சோதிப்பது எளிதாகியது. மேலும் அண்மை ஆய்வு ஒன்று கூறுகிறது:\n\nஆர்ப் தனது [[பெரு வெடிப்புக் கோட்பாடு|வெரு வெடிப்புக் கோட்பாட்டு]]க்கு எதிரான நிலைப்பாட்டை மாற்றிக் கொள்ளவேயில்லை. 2010ஆம் ஆண்டு இறப்புவரை, அதற்கெதிராக ஜியோஃபிரிபுர்பிட்ஜ், [[மார்கரெட் பர்பிட்ஜ்]] இருவருடனும் ஒருங்கிணைந்து மக்களுக்கானதும் அறிவியல் வெளியீட்டுக்கானதுமான கட்டுரைகளை வெளியிட்டுக் கொண்டே இருந்தார். .\n\n\n\n\nSection::::வெளி இணைப்புகள்.\n[[பகுப்பு:1927 பிறப்புகள்]]\n[[பகுப்பு:2013 இறப்புகள்]]\n[[பகுப்பு:அமெரிக்க வானியலாளர்கள்]]\n[[பகுப்பு:அமெரிக்க இறைமறுப்பாளர்கள்]]"}
{"id": "249644", "url": "https://ta.wikipedia.org/wiki?curid=249644", "title": "அவுரா ராஜதானி விரைவுவண்டி", "text": "அவுரா ராஜதானி விரைவுவண்டி\n\nஅவுரா ராஜதானி விரைவுவண்டி (Howrah Rajdhani Express) முழுவதும் குளிரூட்டப்பட்ட பெட்டிகளைக் கொண்ட இந்தியத் தொடருந்தாகும். முதன்மையின்படி இந்திய ரயில்வேயின் ரயில்களில் முன்னிற்கும் ரயில் ஹவுரா ராஜதானி எக்ஸ்பிரஸ் ஆகும். ராஜதானி வகைத் தொடருந்துகளில் மூத்ததான ஹவுரா ராஜதானி எக்ஸ்பிரஸ், தொடருந்துப் பிரியர்களினால் ‘ராஜா’ என அழைக்கப்படுகிறது. எந்த நேரத்திலும், எப்போதும் இந்த ரயிலுக்கு முன்னுரிமை உள்ளது. இந்தியாவில் முதன்முதலாக இலவச வயரில்லா இணையச் சேவை அனைத்துப் வகைப் பயணிகளுக்கும் அளிக்கப்பட்டதும் இந்தத் தொடருந்தில்தான்.\n\nமார்ச் 3, 1969 ஆம் ஆண்டு, ஹவுரா ராஜதானி எக்ஸ்பிரஸ், புது தில்லி தொடருந்து நிலையத்திலிருந்து ஹவுரா சந்திப்பை நோக்கித் தனது முதற்பயணத்தைத் தொடங்கியது. அப்போது அது சுமார் 1445 கிலோ மீட்டர் தூரத்தினை 17 மணி நேரம் மற்றும் 20 நிமிடங்களில் கடந்தது. அந்த காலகட்டத்தில் அமரும்வசதி கொண்ட குளிரூட்டப்பட்ட பெட்டிகளை மட்டுமே கொண்டிருந்தது. டெல்லியில் இருந்து மேற்கு வங்கம் வரை செல்வதற்கான பயண நேரத்தினை 24 மணி நேரங்களில் இருந்து 17 மணி நேரமாகக் குறைந்தது. இது இந்தியாவின் ஐந்தாவது அதிவேகத் தொடருந்தாகும்.\n\nSection::::வரலாறு.\nஇந்தியாவின் தலைநகரான புது டெல்லியில் இருந்து மற்ற மாநிலங்களின் தலைநகரங்களை இணைக்கும் வகையில், மணிக்கு 145 கிலோ மீட்டர் (87 மைல்) வேகத்தில் செல்லும்படியான அதிவேக தொடருந்துசேவையாக ராஜதானி விரைவுவண்டிகள் மார்ச் 3, 1969 இல் அறிமுகப்படுத்தப்பட்டன. எனினும் மாநிலத் தலைகரங்களுக்கு மட்டுமல்லாது வேறு சில முக்கிய நகரங்களுக்கும் ராஜதானி விரைவுவண்டிகள் இயக்கப்பட்டன. ஹவுரா ராஜதானி விரைவுவண்டியின் பிரபலத்தினால் கொல்கத்தாவின் சீல்டா ராஜதானி விரைவுவண்டியும் இயக்கப்பட்டது.\n\nSection::::இலக்குகள்.\nகொல்கத்தா மற்றும் புது டெல்லிக்கான முக்கியத் தொடர்பு இந்த ஹவுரா ராஜதானி எக்ஸ்பிரஸ் ஆகும். அலகாபாத், கயா மற்றும் பாராஸ்னாத் போன்ற பல முக்கிய புனித தலங்கள் வழியே செயல்படும் ஹவுரா ராஜதானி எக்ஸ்பிரஸ் கான்பூர், டெல்லி மற்றும் கொல்கத்தாவினையும் இணைக்கிறது.\n\nஹவுரா ராஜதானி எக்ஸ்பிரஸ் இரு வழிப்பாதைகளை பயன்படுத்துகிறது. இதன் முதல் பாதை கயா வழியேயான கிராண்ட் கார்ட். இது ஹவுராவில் இருந்து திங்கள் முதல் சனி வரை செயல்படுகிறது. இதன் இரண்டாம் வழிப்பாதை ஹவுரா – டெல்லியின் முக்கிய பாதை, இது பாட்னா வழியே வெள்ளிக்கிழமைகளில் செயல்படும்.\n\nSection::::முதல் வழிப்பாதை.\nமுதல் வழிப்பாதையில் முக்கிய நிறுத்தங்கள்\n\n\nஇந்த வழிப்பாதையில் ரயிலானது சுமார் 1451 கிலோ மீட்டர்கள் தூரத்தினை, 17 மணி நேரத்தில் கடக்கிறது.\n\nSection::::இரண்டாம் வழிப்பாதை.\nஇரண்டாம் வழிப்பாதையில் முக்கிய நிறுத்தங்கள்\n\n\nஇந்த வழிப்பாதையில் ரயிலானது சுமார் 1530 கிலோ மீட்டர்கள் தூரத்தினை, 19 மணி நேரம் மற்றும் 35 நிமிடங்களில் கடக்கிறது.\n\nSection::::பிற விவரங்கள்.\nஇந்தியாவில் ஐந்து குளிரூட்டப்பட்ட பெட்டிகளைக் கொண்டு இயங்கிய முதல் ரயில் ஹவுரா ராஜதானி எக்ஸ்பிரஸ் ஆகும். தற்போது ரஜேந்திர நகர் (பாட்னா) ராஜதானி இரு குளிரூட்டப்பட்ட பெட்டிகளையும், மும்பை ராஜதானி மற்றும் பெங்களூர் ராஜதானி போன்றவை ஐந்து குளிரூட்டப்பட்ட பெட்டிகளையும் கொண்டு செயல்படுவது குறிப்பிடத்தக்கது.\n\nஇந்தியாவில் முதன் முதலில் இரு குளிரூட்டப்பட்ட முதல் தர பெட்டிகளைக் கொண்டு இயக்கப்பட்ட ரயில் ஹவுரா ராஜதானி எக்ஸ்பிரஸ் ஆகும். இதில் தேவைக்கேற்றவாரு மற்றொரு குளிரூட்டப்பட்ட பெட்டியினையும் இணைத்துக் கொள்ளலாம் என்பது இதன் சிறப்பம்சம்.\n\nஹவுரா ராஜதானியின் மூன்று ரேக்குகளை கிழக்கு ரயில்வே பராமரிக்கிறது. இரு ரேக்குகள் ஒரே நேரத்தில் 12301 மற்றும் 12302 எண் வண்டிகளுக்கும் மற்றொன்று ஹவுராவில் இருந்து புறப்படும் 12305 எண் வண்டி மற்றும் அடுத்த நாள் ஹவுராவை வந்தடையும் 12305 எண் வண்டியிலும் பயன்படுத்தப்படுகின்றன.\n\n"}
{"id": "249654", "url": "https://ta.wikipedia.org/wiki?curid=249654", "title": "ரெட் ரூஃப் இன்", "text": "ரெட் ரூஃப் இன்\n\nரெட் ரூஃப் இன் அமெரிக்காவில் அமைந்துள்ள ஒரு ஹோட்டல் சங்கிலியாகும். ரெட் ரூஃப் இன் சுமார் 400 விதமான இடங்களை அமெரிக்காவில் மட்டும் கொண்டுள்ளது. இதில் முதன்மையானவை அமெரிக்காவின் மத்திய கிழக்கு, தெற்கு மற்றும் கிழக்குப் பகுதிகளில் உள்ளன.\n\nSection::::வரலாறு.\nஒஹியோவின் கொலம்பஸில் ரெட் ரூஃப் இன் முதன் முதலாக தொடங்கப்பட்டது. ஜிம் ட்ரூமேன் என்பவரால் 1972 ஆம் ஆண்டு நிறுவப்பட்ட இந்நிறுவனம், விருந்தினர்களுக்கு சுத்தமான, வசதியான அறைகளை அவர்களின் கட்டுப்படுத்தப்பட்ட விலைகளுக்குள் கொடுப்பதை முக்கியமாக கொண்டிருந்தது. மிச்சிகனின், கலமஸூ பகுதியில் கிழக்கு கோர்க் தெருவில் அமைந்துள்ள ரெட் ரூஃப் இன் ஹோட்டல்தான் இதுவரை அமைக்கப்பட்ட ரெட் ரூஃப் இன் ஹோட்டல்களில் மிகவும் பழமையான மற்றும் இயங்கும் ஹோட்டலாக உள்ளது. இது 1973 ஆம் ஆண்டு கட்டப்பட்டு, 2004 ஆம் ஆண்டு புதுப்பிக்கப்பட்டது.\n\nஅந்த காலகட்டத்தில் இவர்களின் ‘ஸ்லீப் சீப்’ எனும் ஆங்கில வாசகங்களுடன் கூடிய சட்டைகள் மிகவும் பிரபலப்பலமானவை. 1987 மற்றும் 1988 ஆம் ஆண்டுகளில் ஏற்பட்ட விலையுயர்வினால் பாதிக்கப்பட்டாலும் அப்போதைய நேரடி போட்டியாளர்களான பட்ஜெடெல் மற்றும் டேஸ் இன் ஹோட்டல்களின் கட்டணத்தினைவிட குறைந்த கட்டணத்தினையே ரெட் ரூஃப் இன் வசூலித்தது. இதனால் இதன் வசனம் ‘ஹிட் த ரூஃப்’ என்று மாற்றப்பட்டது.\n\n1990 ஆம் ஆண்டுகளின் பிற்பாதியில் மார்டின் முல் எனும் நடிகர் ரெட் ரூஃப் இன் ஹோட்டலுக்காக வானொலி மற்றும் தொலைக்காட்சிகளில் விளம்பரங்களில் நடித்தார். அக்கோர் எனும் நிறுவனம் ரெட் ரூஃப் இன் ஹோட்டலை 1999 ஆம் ஆண்டு சுமார் 1.115 பில்லியன் டாலர் செலவில் ஆக்கிரமித்தது. அத்துடன் 324 இடங்களையும், 37,208 அறைகளையும் அதிகமாக இணைத்தது. \n\n2007 ஆம் ஆண்டு ஏப்ரல் மாதம் அக்கோர் நிறுவனம் சிட்டிகுரூப் எனும் நிறுவனத்திடம், ரெட் ரூஃப் இன் ஹோட்டலை சுமார் 1.3 பில்லியன் டாலர்களுக்கு விற்பதாக அறிவித்தது. இந்த விற்பனை முழுமை பெற்றவுடன், அக்கோர்வட அமெரிக்கர்களின் சந்தையில் தனது முழுக்கவனத்தினையும் செலுத்தத் தொடங்கியது.\n\nSection::::இருப்பிடம்.\nஒஹியோ மாகாணத்தில் உள்ள மவுண்டைன் வேடிக்கை மையம், கொலம்பஸ் கூட்ட அரங்கம் மற்றும் ஒஹியோ விளையாட்டு அரங்கத்திற்கு அருகில் ரெட் ரூஃப் இன் அமைந்துள்ளது. அத்துடன் போலரிஸ் ஃபேஷன் மற்றும் கிழக்கு நகர மையம் போன்றவை இதனருகில் அமைந்துள்ளன.\n\nSection::::அறைகள்.\nSection::::இரு முழுப் படுக்கை (புகைப்பிடிக்க கூடாது).\nஇரு முழுப் படுக்கைகளைக் கொண்ட இந்த அறை 144 சதுர அடிகள் (13 சதுர மீட்டர்கள்) அளவுடையது. கம்பி வடம் உதவியுடன் தொலைக்காட்சியினை பார்க்கும் வசதியும், கம்பி வடமில்லா முறையில் இணையவசதி மற்றும் கட்டண முறையில் வழங்கப்படும் திரைப்படங்களும் உங்களின் பொழுதுபோக்கிற்கு உத்தரவாதம் அளிக்கவல்லது. வேண்டுகோளின் அடிப்படையில் மைக்ரோஅலை சமையல் சாதனம் மற்றும் குளிர்பதனப் பெட்டி போன்றவை வழங்கப்படும். கழிவக உபகரணங்கள் மற்றும் முடி உலரவைப்பானுடன் கூடிய கழிவறைகள் மற்றும் குளியலறைகள் உள்ளன. வானிலை கட்டுப்பாடு, ஒரு மேசை மற்றும் தேவைக்கேற்றாற்போல் அழைப்பு விடுக்கும்படியான தொலைபேசி வசதி போன்றவையும் இந்த அறையில் இருக்கும் பிற வசதிகளில் அடங்கும். இது புகைப்பிடிக்கக் கூடாத அறை ஆகும்.\n\nSection::::இரு முழுப்படுக்கை (புகைப்பிடிக்கலாம்).\nஇரு முழுப் படுக்கைகளைக் கொண்ட இந்த அறை 144 சதுர அடிகள் (13 சதுர மீட்டர்கள்) அளவுடையது. கம்பி வடம் உதவியுடன் தொலைக்காட்சியினை பார்க்கும் வசதியும், கம்பி வடமில்லா முறையில் இணையவசதி மற்றும் கட்டண முறையில் வழங்கப்படும் திரைப்படங்களும் உங்களின் பொழுதுபோக்கிற்கு உத்தரவாதம் அளிக்கவல்லது. வேண்டுகோளின் அடிப்படையில் மைக்ரோஅலை சமையல் சாதனம் மற்றும் குளிர்பதனப் பெட்டி போன்றவை வழங்கப்படும். கழிவக உபகரணங்கள் மற்றும் முடி உலரவைப்பானுடன் கூடிய கழிவறைகள் மற்றும் குளியலறைகள் உள்ளன. வானிலை கட்டுப்பாடு, ஒரு மேசை மற்றும் தேவைக்கேற்றாற்போல் அழைப்பு விடுக்கும்படியான தொலைபேசி வசதி போன்றவையும் இந்த அறையில் இருக்கும் பிற வசதிகளில் அடங்கும். இந்த அறையில் புகைப்பிடிக்கலாம்.\n\nSection::::லெசூர் கிங்க் (புகைபிடிக்கக் கூடாது).\nஒரு ராஜ படுக்கை கொண்ட இந்த அறையில் கம்பி வடம் உதவியுடன் தொலைக்காட்சியினை பார்க்கும் வசதியும், கம்பி வடமில்லா முறையில் இணையவசதி மற்றும் கட்டண முறையில் வழங்கப்படும் திரைப்பட வசதியும் உள்ளது. வேண்டுகோளின் அடிப்படையில் மைக்ரோஅலை சமையல் சாதனம் மற்றும் குளிர்பதனப் பெட்டி போன்றவை வழங்கப்படும். கழிவக உபகரணங்கள் மற்றும் முடி உலரவைப்பானுடன் கூடிய கழிவறைகள் மற்றும் குளியலறைகள் உள்ளன. அதிகப்படியான மெத்தைப் படுக்கை/ மெத்தை விரிப்பு, குளிரூட்டுதல் மற்றும் வானிலை கட்டுப்பாடு போன்றவையும் இந்த அறையில் இருக்கும் பிற வசதிகளில் அடங்கும். இது புகைப்பிடிக்கக் கூடாத அறை ஆகும். \n\nSection::::லெசூர் கிங்க் (புகைபிடிக்கலாம்).\nஒரு ராஜ படுக்கை கொண்ட இந்த அறையில் கம்பி வடம் உதவியுடன் தொலைக்காட்சியினை பார்க்கும் வசதியும், கம்பி வடமில்லா முறையில் இணையவசதி மற்றும் கட்டண முறையில் வழங்கப்படும் திரைப்பட வசதியும் உள்ளது. வேண்டுகோளின் அடிப்படையில் மைக்ரோஅலை சமையல் சாதனம் மற்றும் குளிர்பதனப் பெட்டி போன்றவை வழங்கப்படும். கழிவக உபகரணங்கள் மற்றும் முடி உலரவைப்பானுடன் கூடிய கழிவறைகள் மற்றும் குளியலறைகள் உள்ளன. அதிகப்படியான மெத்தைப் படுக்கை/ மெத்தை விரிப்பு, குளிரூட்டுதல் மற்றும் வானிலை கட்டுப்பாடு போன்றவையும் இந்த அறையில் இருக்கும் பிற வசதிகளில் அடங்கும். இந்த அறையில் புகைப்பிடிக்கலாம்.\n\nSection::::சுப்பீரியர் கிங்க் (புகைபிடிக்கக் கூடாது).\nஒரு ராஜ படுக்கை கொண்ட இந்த அறையில் கம்பி வடம் உதவியுடன் தொலைக்காட்சியினை பார்க்கும் வசதியும், கம்பி வடமில்லா முறையில் இணையவசதி மற்றும் கட்டண முறையில் வழங்கப்படும் திரைப்பட வசதியும் உள்ளது. வேண்டுகோளின் அடிப்படையில் மைக்ரோஅலை சமையல் சாதனம் மற்றும் குளிர்பதனப் பெட்டி போன்றவை வழங்கப்படும். கழிவக உபகரணங்கள் மற்றும் முடி உலரவைப்பானுடன் கூடிய கழிவறைகள் மற்றும் குளியலறைகள் உள்ளன. அதிகப்படியான மெத்தைப் படுக்கை/ மெத்தை விரிப்பு, குளிரூட்டுதல் மற்றும் வானிலை கட்டுப்பாடு போன்றவையும் இந்த அறையில் இருக்கும் பிற வசதிகளில் அடங்கும். இது புகைப்பிடிக்கக் கூடாத அறை ஆகும். \n\nSection::::சுப்பீரியர் கிங்க் (புகைபிடிக்கலாம்).\nஒரு ராஜ படுக்கை கொண்ட இந்த அறையில் கம்பி வடம் உதவியுடன் தொலைக்காட்சியினை பார்க்கும் வசதியும், கம்பி வடமில்லா முறையில் இணையவசதி மற்றும் கட்டண முறையில் வழங்கப்படும் திரைப்பட வசதியும் உள்ளது. வேண்டுகோளின் அடிப்படையில் மைக்ரோஅலை சமையல் சாதனம் மற்றும் குளிர்பதனப் பெட்டி போன்றவை வழங்கப்படும். கழிவக உபகரணங்கள் மற்றும் முடி உலரவைப்பானுடன் கூடிய கழிவறைகள் மற்றும் குளியலறைகள் உள்ளன. அதிகப்படியான மெத்தைப் படுக்கை/ மெத்தை விரிப்பு, குளிரூட்டுதல் மற்றும் வானிலை கட்டுப்பாடு போன்றவையும் இந்த அறையில் இருக்கும் பிற வசதிகளில் அடங்கும். இந்த அறையில் புகைப்பிடிக்கலாம்.\n\nSection::::அடுத்த தலைமுறை வடிவமைப்பு.\n2012 ஆம் ஆண்டில், ரெட் ரூஃப் நிறுவனம் 200 மில்லியன் டாலர்கள் செலவில் நாடு முழுவதும் உள்ள தனது ஹோட்டல்களை அடுத்த தலைமுறை வடிவமைப்புகளுடன் சேர்த்து புதுப்பித்தது. உட்புற மற்றும் வெளிப்புற புதிய மரச்சாமான்கள், ஸ்பாவுடன் இணைந்த நவீன வசதிகளுடன் கூடிய குளியலறைகள், உயர்தர படுக்கை வசதிகள், மரச்சாமான்கள் போன்ற தோற்றம் கொண்ட வாராந்தா மற்றும் கிடைமட்டமான அதிக தெளிவுடன் கூடிய தொலைக்காட்சி. \n"}
{"id": "249655", "url": "https://ta.wikipedia.org/wiki?curid=249655", "title": "2015 இந்தியாவில் வெப்ப அலை", "text": "2015 இந்தியாவில் வெப்ப அலை\n\nஏப்ரல்/மே 2015 வெப்ப அலை இந்தியாவின் பல்வேறு இடங்களில் மே 26ஆம் நாளது வரை 700க்கும் மேலானவர்களை கொன்றது. இந்தியாவில் உலர்ந்த காலநிலை நிலவும் மார்ச் முதல் மே மாதம் வரையான காலகட்டத்தில் இந்த வெப்ப அலை நிகழ்ந்தது. மே 24 அன்று, கம்மம் நகரில் இருந்தது; இது இதுவரை உயர்நிலை வெப்பமாக இருந்த 1947 ஆண்டு வெப்பநிலையான விடக் கூடுதலாகும்.கடல் மட்டத்திலிருந்து உயரத்தில் அமைந்துள்ள, மலைச்சாரல் தலமான, முசோரியில் கூட காற்றின் வெப்பநிலை அளவிற்கு உயர்ந்தது.\n\nSection::::எதிர்வினைகள்.\nஅரசு உள்ளாட்சி அமைப்புகளை வெப்ப அலையால் பாதிக்கப்பட்டோருக்கு மருத்துவ வசதிகள் ஏற்பாடு செய்யுமாறு ஆணையிட்டது; காலை 11 மணி முதல் 3 மணி வரையான வேலைகளை குறைத்துக் கொள்ளவும் குடிநீர் பற்றாக்குறை உள்ள பகுதிகளுக்கு நீர் வழங்கூர்திகள் மூலம் வழங்கவும் பரிந்துரைத்தது. வங்காள சீருந்து சங்கம் தங்கள் வாடகை வண்டிகளை காலை 11 முதல் மாலை 4 மணி வரை இயக்காதிருக்க முடிவு செய்தது. கொல்கத்தாவில் இரு சீருந்து ஓட்டுநர்கள் மரணமுற்றதைத் தொடர்ந்து குளுரூட்டப்படாத சீருந்துகளை பகலில் ஐந்து மணி நேரம் ஓட்டாதிருக்க முடிவெடுக்கப்பட்டது. மே 23 அன்று குளிரூட்டப்பட்ட மெட்றோ நிலையங்களிலும் அங்காடி வளாகங்களிலும் மக்கள் தஞ்சமடைந்தனர்.\n"}
{"id": "249657", "url": "https://ta.wikipedia.org/wiki?curid=249657", "title": "விகாஸ்பீடியா", "text": "விகாஸ்பீடியா\n\n"}
{"id": "249658", "url": "https://ta.wikipedia.org/wiki?curid=249658", "title": "வளர்தமிழ்: உங்கள் தமிழைத் தெரிந்து கொள்ளுங்கள் (நூல்)", "text": "வளர்தமிழ்: உங்கள் தமிழைத் தெரிந்து கொள்ளுங்கள் (நூல்)\n\nவளர்தமிழ் : உங்கள் தமிழைத் தெரிந்து கொள்ளுங்கள், தமிழண்ணல் தினமணி நாளிதழில் வளர்தமிழ் பகுதியில் தமிழ் மொழியின் பயன்பாடு, இலக்கணம், மரபு குறித்து எழுதியவற்றின் தொகுப்பினைக் கொண்ட நூலாகும்.\n\nSection::::அமைப்பு.\nஇந்நூலில் சித்திரமும் கைப்பழக்கம் செந்தமிழும் நாப்பழக்கம் என்ற முன்னுரை தவிர்த்து 14 பகுப்புகள் இடம் பெற்றுள்ளன. பின்னிணைப்பாக தினமணி இதழில் வளர்தமிழ் வெளிவந்த விவரம் நாள்வாரியாக தரப்பட்டுள்ளது. \n\nSection::::உசாத்துணை.\n'வளர்தமிழ் : உங்கள் தமிழைத் தெரிந்து கொள்ளுங்கள்', நூல், (1989; மீனாட்சி புத்தக நிலையம், 60, மேலக் கோபுரத்தெரு, மதுரை)\n"}
{"id": "249663", "url": "https://ta.wikipedia.org/wiki?curid=249663", "title": "ஒ.ச.நே - 07:00", "text": "ஒ.ச.நே - 07:00\n\nஒ.ச.நே - 07:00 (\"UTC-07:00\") என்பது ஒருங்கிணைக்கப்பட்ட சர்வதேச நேரத்துடன் -07:00 ஐ ஈடுசெய்யப் பயன்படுத்தப்படும் ஒரு இனங்காட்டி ஆகும். இது பின்வருமாறு பயன்படுத்தப்படுகிறது.\n\nSection::::மலை சீர் நேரம்.\nவடக்கு அரைக்கோள குளிர்காலத்தின்போது, இது பின்வரும் பகுதிகளில் பயன்படுத்தப்படுகிறது. கோடைகாலத்தின்போது, (மலை பகலொளி நேரம்) பகலொளி சேமிப்பு நேரமாகப் பயன்படுத்தப்படுகிறது.\n\n\n\nSection::::பசிபிக் பகலொளி நேரம்.\nவடக்கு அரைக்கோள கோடைகாலத்தின்போது, இது பின்வரும் பகுதிகளில் பயன்படுத்தப்படுகிறது. இது ஒரு பகலொளி சேமிப்பு நேரமாகும். குளிர்காலத்தின்போது இப்பகுதிகளில் (பசிபிக் சீர் நேரம்) பயன்படுத்தப்படுகிறது.\n\n\nSection::::ஆண்டு முழுவதும்.\nபின்வரும் பகுதிகளில், ஆண்டு முழுவதும் \"ஒ.ச.நே - 07:00\" பயன்படுத்தப்படுகிறது.\n"}
{"id": "249677", "url": "https://ta.wikipedia.org/wiki?curid=249677", "title": "ரோகிணி தேவி", "text": "ரோகிணி தேவி\n\nரோகிணி தேவி (Rohini Devi), வசுதேவரின் முதல் மனைவி ஆவார். ரோகிணிக்கு வசுதேவர் மூலம், பலராமன் மற்றும் சுபத்திரை என்ற மக்கள் பிறந்தனர். வசுதேவருக்கும் இரண்டாம் மனைவியான தேவகிக்கும் பிறந்தவர்தான் கிருட்டிணன். ரோகிணி சுரபி யின் அவதாரமாக கருதப்படுகிறார்.\n\nSection::::வசுதேவர் சிறைபிடிப்பு.\nரோகிணியின் கணவர், வசுதேவன் இன்னொரு பெண்மணியான தேவகியை திருமணம் செய்து கொண்டார். தேவகி மற்றும் வசுதேவரின் திருமணத்திற்குப் பிறகு, வானத்திலிருந்து ஒரு தெய்வீக குரல் (\"அசரீரி\") தேவகிவின் தீய சகோதரன் கம்சனின் மரணம் \"தேவகியின் எட்டாவது மகனால் நிகழும் என்று முன்னறிவித்தது. கம்சன் பின்னர் தேவகியின் அனைத்து சந்ததியினரையும் பிறந்த உடனேயே கொலை செய்தான் , மேலும் புதிதாக திருமணமான தம்பதியரை மேலும் சந்தேகம் இல்லாமல் சிறையில் அடைத்தான். இது ரோகிணியை தனியாக விடுவித்தது.\n\nகம்சன் சிறையில் அடைக்கப்பட்டுள்ள தம்பதிகளுக்கு பிறந்த குழந்தைகளை தனிப்பட்ட முறையில் கொலை செய்தார். காலப்போக்கில், தேவகி ஏழாவது முறையாக கர்ப்பமானார். எனினும், இந்த ஏழாவது குழந்தை ஆறு முந்தைய குழந்தைகளின் தலைவிதியை சந்திக்கவில்லை; பிறக்காத குழந்தை தேவகியின் வயிற்றில் இருந்து அதிசயமாக ரோஹினியின் வயிற்றுக்கு மாற்றப்பட்டது, அவர் நீண்ட காலமாக தனது சொந்த குழந்தைக்காக ஏங்கிக்கொண்டிருந்தார். இவ்வாறு பிறந்த குழந்தைக்கு பலராமன் என்று பெயரிட்டார். பலராமன் தனது இளைய சகோதரன் கிருஷ்ணாவின் மகத்தான வீரராகவும், ஆதரவாகவும் வளர்ந்தார்.\n\nSection::::கிருஷ்ணனின் வளர்ப்பு.\nதேவகியின் எட்டாவது குழந்தையாக பிறந்த கிருஷ்ணர், பிறந்த உடனேயே கோகுலம்க்கு ரகசியமாக மாற்றப்பட்டார். கம்சனிடம் இருந்து தப்பிக்க வேறொரு குடும்பத்தில் வளர்க்கப்பட்ட தனது கணவரின் அன்புக்குரிய மகன் கிருஷ்ணர் மீது ஒரு கண் வைத்திருக்க ரோகிணியும் அதே பகுதிக்கு சென்றார். இந்த அருகாமையால் தான் பலராமர் மற்றும் கிருஷ்ணா என்ற இரு சகோதரர்களும் ஒன்றாக வளர்ந்தனர்.\n\nSection::::சந்ததி.\nகிருஷ்ணரால் கம்சனின் மரணம் மற்றும் சிறையில் இருந்து வசுதேவ மற்றும் தேவகி ஆகியோரின் விடுதலைக்குப் பிறகு, பலராமருக்கும் கக்குத்மி ராஜாவின் மகள் ரேவதி க்கும் திருமணம் நடந்தது, இவர்களுக்கு நிசாதன் மற்றும் உல்முகன் என இரு மகன்களும் வத்சலா என்ற மகளும் பிறந்தனர். நிசாதன் மற்றும் உல்முகன் இருவரும் யது வம்ச கலகப்போரில் கொல்லப்பட்டனர், இறுதியில் பலராமர் கடல் தியானத்தில் தனது பூமிக்குரிய அவதாரம் முடித்தார்.\n\nSection::::ரோகிணியின் இறப்பு.\nயாதவ வம்ச அழிவுக்கு பிறகு வசுதேவர் மரணம் அடைந்தார். அவருடன் ரோகிணியும் வசுதேவனின் மற்ற மனைவியரான தேவகி, பத்ரா மற்றும் மதிரா வும் நெருப்பில் உடன்கட்டை ஏறி தங்களை மாய்த்துக் கொண்டனர். \n"}
{"id": "249679", "url": "https://ta.wikipedia.org/wiki?curid=249679", "title": "ரோகிஞ்சா மக்கள்", "text": "ரோகிஞ்சா மக்கள்\n\nரோகிஞ்சா மக்கள் (\"Rohingya people\", \"Ruáingga\" \"ரோகிங்கா\") என்பவர்கள் மியான்மரில் இராக்கைன் மாநிலத்தின் வடக்கே வசிக்கும் இந்தோ-ஆரிய இனக்குழுவாகும். இவர்கள் ரோகிஞ்சா மொழியைப் பேசுகின்றனர். ரோகிஞ்சா மக்கள் இராக்கைன் மாநிலத்தின் பூர்வகுடிகள் என ரோகிஞ்சா மக்களும், சில ஆய்வாளர்களும் கூறும் அதே வேளையில், இவர்கள் பிரித்தானியரின் ஆட்சிக் காலத்தில் வங்காளத்தில் இருந்து வந்து குடியேறியவர்கள் எனவும், அல்லது குறைந்தது 1948 பர்மிய விடுதலைக்குப் பின்னரும், 1971 வங்கதேச விடுதலைப் போரின் பின்னரும் குடியேறியவர்கள் எனவும் சில ஆய்வாளர்கள் கூறுகின்றனர்.\n\nமியான்மர் நாட்டின் வடக்கே உள்ள ரக்கினே பகுதியில் ரோகிஞ்சா இன முஸ்லிம்கள் அதிகளவில் வாழ்ந்து வருகின்றனர். மியான்மரில் பத்து லட்சத்துக்கும் அதிகமான மக்கள்தொகையை கொண்டவர்களாக இருக்கும் இவர்களில் சிலர் கடந்த 2012-ம் ஆண்டு முதல் மனித உரிமைக்காக அரக்கான் ரோகிஞ்சா இரட்சணிய சேனை என்ற பெயரில் ஆயுதம் தாங்கிய போராட்டத்தில் ஈடுபட்டு வருகின்றனர்.\n"}
{"id": "249682", "url": "https://ta.wikipedia.org/wiki?curid=249682", "title": "ஒ.ச.நே - 09:30", "text": "ஒ.ச.நே - 09:30\n\nஒ.ச.நே - 09:30 (\"UTC-09:30\") என்பது ஒருங்கிணைக்கப்பட்ட சர்வதேச நேரத்துடன் -09:30 ஐ ஈடுசெய்யப் பயன்படுத்தப்படும் ஒரு இனங்காட்டி ஆகும்.\n\nஇது பிரெஞ்சு பொலினீசியாவின் மார்க்கெசசுத் தீவுகளில், மார்க்கெசசு நேரமாக ஆண்டு முழுவதும் பயன்படுத்தப்படுகிறது. இது ஒரு சீர் நேரமாகும்.\n\n"}
{"id": "249685", "url": "https://ta.wikipedia.org/wiki?curid=249685", "title": "கொம்பன் சுறா", "text": "கொம்பன் சுறா\n\nகொம்பன் சுறா அல்லது சுத்தியல் தலை சுறா (\"hammerhead shark\") என்பது சுறா இனத்தைச் சேர்ந்த ஒரு மீனினமாகும். இதன் தலை சுத்தியலைப்போல இருப்பதால் இதை சுத்தியல் தலை சுறா என்பர். இதன் தலையின் இரண்டு பக்கமும் நீண்ட கொம்புபோன்ற பகுதிகள் இருப்பதால் கொம்பன் சுறா என்பதும் பொருத்தமான பெயராகவுள்ளது. இவ்வின சுறாக்கள் 0.9 முதல் 6 மீட்டர் (3.0 இருந்து 19.7 அடி) நீளமாகவும், 3இல் இருந்து 580 கிலோ எடை உள்ளதாகவும் உள்ளன.\nஇம்மீனின் கண்களும், நாசித்துளைகளும் கொம்புபகுதியிலேயே உள்ளன. இதனால் இதன் பார்வை 360 பாகையில் பார்க்கக் கூடியதாக உள்ளது அதாவது இது மேலேயும் அதேசமயம் கீழேயும் ஒரே நேரத்தில் பார்க்கும் வல்லமையைக் கொண்டுள்ளது. இது தன் வயிற்றுக்குள்ளேயே முட்டைகளை வைத்திருந்து, குஞ்சுகளை அங்கேயே பொரிக்கவைத்து, குஞ்சுகளை வெளியே ஈனும்.\n"}
{"id": "249686", "url": "https://ta.wikipedia.org/wiki?curid=249686", "title": "சாலிமார் விரைவுவண்டி", "text": "சாலிமார் விரைவுவண்டி\n\nசாலிமார் விரைவுவண்டி என்ற தொடர்வண்டியை இந்திய இரயில்வே இயக்குகிறது. இது தில்லிக்கும் ஜம்மு தவிக்கும் இடையே இயக்கப்படுகிறது. இதன் அடையாள எண் 14645/14646 ஆகும். ஸ்ரீநகரில் உள்ள ஷாலிமார் தோட்டத்தின் நினைவாக தொடர்வண்டிக்கு இப்பெயர் இடப்பட்டுள்ளது.\n\nSection::::வழித்தடம்.\nஇந்த வண்டி காசியாபாத், முசாபர்நகர், சகாரன்பூர், அம்பாலா, லூதியானா, ஜலந்தர் ஆகிய நகரங்களின் ஊடாக பயணிக்கிறது. இது தேசியத் தலைநகர வலயம், உத்தரப் பிரதேசம், அரியானா, இந்திய பஞ்சாப், சம்மு காசுமீர் ஆகிய மாநிலங்களின் ஊடாக செல்கிறது. மொத்தமாக 26 நிறுத்தங்களில் நிற்கிறது.\n"}
{"id": "249694", "url": "https://ta.wikipedia.org/wiki?curid=249694", "title": "மன்னரும் மற்போரும் (நூல்)", "text": "மன்னரும் மற்போரும் (நூல்)\n\nமன்னரும் மற்போரும், கோ.தில்லை கோவிந்தராஜன் எழுதிய நூலாகும். \n\nSection::::அமைப்பு.\nஇந்நூலில் இலக்கியம், கல்வெட்டுகள், செப்பேடுகள், சமயம் தொடர்பான 15 கட்டுரைகளும் கல்வியியல் தொடர்பான மூன்று கட்டுரைகளும் 16 பக்க புகைப்படங்களுடன் அமைந்துள்ளன.\n\nSection::::உசாத்துணை.\n'மன்னரும் மற்போரும்', நூல், (2006; முத்துப் பதிப்பகம், 27, வில்லியம் லேஅவுட், 2ஆவது தெரு, கே.கே.ரோடு, விழுப்புரம் 605 602)\n\n"}
{"id": "249711", "url": "https://ta.wikipedia.org/wiki?curid=249711", "title": "இந்திய வழக்குரைஞர் கழகம்", "text": "இந்திய வழக்குரைஞர் கழகம்\n\nஇந்திய வழக்குரைஞர் கழகம் (Bar Council of India) இந்திய வழக்குரைஞர்கள் சட்டம், 1961இன் கீழ் அமைக்கப்பட்டது. சட்டபூர்வமான இக்கழகம் வழக்குரைஞர் தொழில் மற்றும் சட்டக் கல்வியை மேம்படுத்தவும் அமைக்கப்பட்டது. இந்திய வழக்குரைஞர் கழகத்தின் நிர்வாகிகள் இந்திய மாநிலங்களில் உள்ள வழக்குரைஞர் கழகத்தின் உறுப்பினர்களால் தேர்ந்தெடுக்கப்படுகிறார்கள்.\n\nSection::::அமைப்பு.\nஇந்திய வழக்குரைஞர் சட்டம், 1961இன் படி, இந்திய மாநிலங்களின் வழக்குரைஞர் கழகத்திலிருந்து தேர்ந்தெடுக்கப்படும் உறுப்பினர்களைக் கொண்டு இந்திய வழக்குரைஞர் கழக நிர்வாகிகள் தேர்ந்தெடுக்கப்படுகின்றனர். மேலும் இந்திய தலைமைச் சட்ட வழக்குரைஞர் (Attorney General of India) மற்றும் இந்தியாவின் தலைமை சட்ட ஆலோசகர் (Solicitor General of India) ஆகியோர் அலுவல் சார்பான உறுப்பினர்களாக இருப்பார்கள். மாநிலங்களின் வழக்குரைஞர் கழக (Members from State Bar Council) உறுப்பினர்களின் பதவிக் காலம் ஐந்தாண்டுகள்.\n\nஇந்திய வழக்குரைஞர் கழகத்தின் தலைவர் மற்றும் துணைத்தலைவரின் பதவிக் காலம் இரண்டு ஆண்டுகள். உறுப்பினர்களால் தேர்ந்தெடுக்கப்படும் செயற்குழு, சட்டக் கல்விக் குழு, ஒழுங்கு நடவடிக்கைக் குழு, அகில இந்திய வழக்குரைஞர் தேர்வுக் குழு, மேற்பார்வைக் குழு வழக்குரைஞர்கள் நலக் குழு மற்றும் சட்ட உதவிக் குழுக்கள் வழக்குரைஞர் கழக்கத்திற்குத் தேவையான கருத்துக்களைக் கூறும்.\n\nSection::::குழுக்கள்.\nவழக்குரைஞர் கழகமானது செயற்குழு, சட்டக் கல்விக் குழு, ஒழுங்கு நடவடிக்கைக் குழு, வழக்கறிஞர்கள் நலக் குழு, சட்ட உதவிக் குழு சட்டக் கல்வி இயக்குநரகம் கொண்டுள்ளது.\n\nSection::::பணிகள்.\nவழக்குரைஞர்களுக்கான தொழில் தர்மம், ஒழுக்கம் மற்றும் நடத்தை விதிகளை இக்கழகம் நிர்ணயம் செய்கிறது. மேலும் சட்டக் கல்விக்கான தர நிர்ணயம், சட்டக் கல்லூரிகள் வழங்கும் பட்டங்களை அங்கீகாரம் செய்தல், சட்டப் பல்கலைக்கழகங்களுக்கு அங்கீகாரம் அளித்தல், சட்டக் கல்வி முடித்த மாணவர்களை வழக்குரைஞர் கழகத்தில் உறுப்பினர்களாகச் சேர தகுதிகளை நிர்ணயிப்பது, தவறு இழைக்கும் வழக்குரைஞர் மீது நடவடிக்கை எடுத்தல் போன்ற பணிகளைச் செய்கிறது..\n\nSection::::அனைத்திந்திய வழக்கறிஞர் தேர்வு.\nசட்டம் பயின்ற பட்டதாரிகள் இந்தியாவில் உள்ள நீதிமன்றங்களில் வாதாட, இக்கழகம் நடத்தும் தேர்வில் வெற்றி பெற வேண்டும்.\n\n"}
{"id": "249716", "url": "https://ta.wikipedia.org/wiki?curid=249716", "title": "பேலூபூர், வாரணாசி", "text": "பேலூபூர், வாரணாசி\n\nபேலூபூர் என்னும் புறநகர்ப் பகுதி, உத்தரப் பிரதேசத்தின் வாரணாசி மாவட்டத்தில் உள்ளது. இது கங்கை ஆற்றுக்கு அருகில் அமைந்துள்ளது. இங்கிருந்து பனாரசு இந்து பல்கலைக்கழகம் 4.5 தொலைவில் உள்ளது.\n"}
{"id": "249723", "url": "https://ta.wikipedia.org/wiki?curid=249723", "title": "ப. மருதநாயகம்", "text": "ப. மருதநாயகம்\n\nப. மருதநாயகம் என்பவர் பேராசிரியர், கல்வியாளர், நூலாசிரியர், ஆய்வாளர் என அறியப்படுகிறார். ஆங்கில இலக்கியத்திலும் தமிழ் இலக்கியத்திலும் புலமை பெற்று விளங்குபவர். 20 நூல்களுக்கு மேல் எழுதியுள்ளார். 40 ஆண்டுகளுக்கு மேலாக ஆங்கிலப் பேராசிரியராக கல்லூரிகளிலும் பல்கலைக்கழகங்களிலும் பணியாற்றியுள்ளார்.\n\nபேராசிரியர் ப. மருதநாயகம் ஆங்கிலம், தமிழ், அமெரிக்க இலக்கியம் ஆகிய மூன்றிலும் முறையே சென்னைப் பல்கலைக்கழகம், மதுரை காமராசர் பல்கலைக்கழகம், அமெரிக்க நாட்டு ஹவாயி பல்கலைக்கழகம் ஆகியவற்றில் முதுகலைப் பட்டங்களும் தொன்மத் திறனாய்வு பற்றிய ஆய்வேட்டிற்காகத் தமிழில் முனைவர் பட்டமும், \"தமிழ்ச் செவ்விலக்கியங்கள்: ஒப்பியல் பார்வை\" என்னும் ஆங்கிலக் கட்டுரைத் தொகுதிக்காகப் புதுவை நடுவண் பல்கலைக்கழகத்தின் முதல் டி. லிட். பட்டமும் பெற்றவர். நாற்பது ஆண்டுகளுக்கு மேலாகக் கல்லூரிகளிலும் பல்கலைக்கழகங்களிலும் ஆங்கிலப் பேராசிரியராகக் கடமை ஆற்றியுள்ளார். புதுவைப் பல்கலைக்கழகத்திலிருந்து ஓய்வுபெற்றபின் புதுவை மொழியியல் பண்பாட்டு ஆய்வு நிறுவனத்தின் இயக்குநராக மூன்றாண்டுகள் பணிபுரிந்தார். கடந்த பத்து ஆண்டுகளாகச் செம்மொழித் தமிழாய்வு மத்திய நிறுவனத்தில் ஆய்வுத்தகைஞராகச் செயல்படுகிறார். மொரீசியசில் உள்ள மகாத்மா காந்தி உயர்கல்வி நிறுவனத்தின் பேரறிஞர் அண்ணா இருக்கைப் பேராசிரியராக அழைக்கப்பெற்று அண்ணா பிறந்தநாள் சொற்பொழிவை நிகழ்த்தியதோடு அண்ணா பற்றிய நூல்கள் வெளிவருவதற்கான திட்டப்பணிகளை வடிவமைத்துத் தந்தார். கனடாவின் கார்ல்டன் பல்கலைக்கழகம், பிரெஞ்சு ரென்-2 பல்கலைக்கழகம், ரீயூனியன் பல்கலைக்கழகம், ஆக்ஸ்போர்டு பல்கலைக்கழகம், லண்டன் பல்கலைக்கழகம், ஜெர்மனியின் ஹைடல்பர்க் பல்கலைக்கழகம், அமெரிக்காவின் ஹார்வார்டு பல்கலைக்கழகம் ஆகியவற்றில் ஆய்வு மேற்கொண்டு சொற்பொழிவுகளும் நிகழ்த்தியுள்ளார். வட அமெரிக்கத் தமிழ்ச் சங்கங்களின் கூட்டமைப்பு, பால்டிமோர், ராலே, சார்ல்ஸ்டன், வாசிங்டன் ஆகிய நகரங்களில் நடத்திய பன்னாட்டுக் கருத்தரங்கங்களில் புறநானூறு, திருக்குறள், தனிநாயக அடிகளின் தமிழ்ப்பணி போன்ற தலைப்புகளில் அவரால் கட்டுரைகள் வழங்கப்பெற்றன. ஆக்ஸ்போர்டு பாட்லியன் நூலகத்திலும், லண்டன் பிரிட்டிஷ் நூலகத்திலும் எஃப்.டபிள்யூ. எல்லிசின் கையெழுத்துப் பிரதிகளை ஆய்வுசெய்து அன்னாரின் மூன்று அதிகாரத் திருக்குறள் மொழிபெயர்ப்பு நூலையும், தமிழ் யாப்பிலக்கணம் பற்றிய ஆங்கில நூலையும் பதிப்பித்துள்ளார். சாகித்திய அகாதெமி வெளியிட்ட தொகுதிகளில் இவர் ஆங்கிலத்தில் மொழிபெயர்த்த தமிழ்க்கவிதைகள், கட்டுரைகள், நாவல் பகுதிகள் பல இடம் பெற்றுள்ளன. இவருடைய ஆங்கில, தமிழ், அமெரிக்க, கனடா நாட்டு இலக்கியங்கள் பற்றிய இருநூற்றுக்கும் மேற்பட்ட ஆய்வுக்கட்டுரைகள் தமிழக, இந்திய, மேலை ஆய்விதழ்களில் வெளிவந்துள்ளன. இவர் இதுவரை எழுதியுள்ள பதினான்கு ஆங்கில நூல்களும், பத்தொன்பது தமிழ் நூல்களும் உலகளாவிய ஒப்பியல் பார்வை கொண்டவை.\n\nSection::::கல்வித் தகுதிகள்.\nசென்னைப் பல்கலைக் கழகத்தில் ஆங்கில இலக்கியத்தில் முதுகலைப் பட்டம், மதுரை காமராசர் பல்கலைக் கழகத்தில் தமிழ் இலக்கியத்தில் முதுகலைப் பட்டம், அமெரிக்க அவாய் பல்கலைக் கழகத்தில் அமெரிக்க இலக்கியத்தில் முதுகலைப் பட்டம் பெற்றார்.\nஇரண்டு முனைவர் பட்டங்கள் ஆங்கிலத்திலும் தமிழிலும் பெற்றார். தொன்மத் திறனாய்வு பற்றி ஆங்கில முனைவர் பட்டமும் \nதெ. பொ. மீனாட்சிசுந்தரம் பற்றி தமிழ் முனைவர் பட்டமும் பெற்றார். \n\"தமிழில் தலைசிறந்த இலக்கியங்கள்: ஒப்பியல் பார்வை\" என்னும் ஆங்கில கட்டுரைத் தொகுதிக்காக புதுவை நடுவண் பல்கலைக் கழகத்தின் முதல் டி லிட் பட்டம் பெற்றார்.\n\n\n\n\n\nSection::::சான்று.\nபாரதி பதினாறு-நூல், நூலாசிரியர் பற்றிய வாழ்க்கைக் குறிப்பு.\n\n"}
{"id": "249757", "url": "https://ta.wikipedia.org/wiki?curid=249757", "title": "பிரம்மசரோவர்", "text": "பிரம்மசரோவர்\n\nபிரம்ம சரோவர் (Brahma Sarovar) இந்தியாவின் அரியானா மாநிலத்தில் குருச்சேத்திரம் எனுமிடத்தில் அமைந்த இந்தியாவின் தொன்மை வாய்ந்த மிகப்பெரிய புனித குளம் ஆகும். இப்புனித பிரம்ம சரோவர் குளத்தில் நீராடினால் அக உடலும், புற உடலும் தூய்மையாகும் என்பது இந்து சமய மக்களின் தொன்மையான நம்பிக்கையாகும். \n\nSection::::வரலாறு.\nஇதிகாச புராணங்களின்படி மிகப்பெரிய வேள்வி செய்தபின் குருச்சேத்திரம் எனும் இடத்திலிருந்து பிரம்மா இப்பிரபஞ்சத்தை படைத்தார். பிரம்ம சரோவரின் அமைவிடம் பண்டைய பாரத நாட்டின் நாகரீகத்தின் தொட்டில் எனக் கருதப்படுகிறது. பிரம்ம சரோவர் அமைந்த பகுதியான குருச்சேத்திரல் பாண்டவர்களுக்கும் கௌரவர்களுக்கும் பதினெட்டு நாள் பெரும் போர் நிகழ்ந்தது என மகாபாரதம் வாயிலாக அறியப்படுகிறது.\n\nபிரம்ம சரோவர் குளக்கரையில் சிவன், துர்கை கோயில்கள் அமைந்துள்ளது. குளத்தைச் சுற்றியுள்ள பகுதிகளில் பிர்லா மந்திர், பாபாநாத் கோயில், மடாலயங்கள் அமைந்துள்ளன.\n\nSection::::தற்காலத்தில்.\nஅமாவாசை, சூரிய, சந்திர கிரகணங்களின் போது இலட்சக்கணக்காக மக்கள் நீராடும் வகையில், வரலாற்றுச் சிறப்பு மிக்க இக்குளம் அண்மையில் நவீன வசதிகளுடன் 3300 அடி நீளம், 1500 அடி அகலத்துடன் செவ்வக வடிவில் புதுப்பிக்கப்பட்டுள்ளது.\n\n\n"}
{"id": "249772", "url": "https://ta.wikipedia.org/wiki?curid=249772", "title": "கமலி (நூல்)", "text": "கமலி (நூல்)\n\nகமலி, அழகிரி விசுவநாதன் எழுதிய, திருநங்கைகளின் வாழ்க்கையைப் பற்றிய ஒரு புதினமாகும்.\n\nSection::::அமைப்பு.\nதிருநங்கைகளின் வாழ்க்கை முறைகள், கஷ்டநஷ்டங்கள், அவமானங்கள் அவர்களுக்கு நல்வாழ்வு தருவதற்கான வழிமுறைகள் போன்றவற்றைக் கூறுகின்ற வித்தியாசமான புதினம்.\n\nSection::::உசாத்துணை.\n'கமலி', நூல், (2009; அழகுமலை பதிப்பகம், 114, கோவில் தெரு, டபீர் குளம் சாலை, தஞ்சாவூர் 613 001)\n\nSection::::வெளியிணைப்பு.\n• Webdunia, கம‌லி - பு‌த்தக ம‌தி‌ப்‌பீடு, வியாழன், 21 ஜனவரி 2010\n"}
{"id": "249774", "url": "https://ta.wikipedia.org/wiki?curid=249774", "title": "விண் உடை", "text": "விண் உடை\n\nவிண் உடை அல்லது விண்வெளி உடை (space suit) என்பது வெப்பமான மற்றும் உறை கடுங்குளிர் போன்ற வேறுபட்ட வெப்ப நிலை நிலவும் வெற்றிடமான விண்வெளியில் மனிதனின் உடல் வெப்பநிலையைச் சீராகப் பாதுகாக்க வடிவமைக்கப்பட்ட ஒரு ஆடையாகும். மேலும் இது பாய்ந்துவரும் விண் தூசுகளில் இருந்தும் விண்வெளி வீரரின் உடலைப் பாதுகாக்கும் வகையிலும் வீரரின் உடலுக்குத் தேவைப்படும் காற்று, நீர், வெப்பம் ஆகியன கிடைககும் விதத்திலும், வேர்வை, சிறுநீர், கரியமிலவாயு ஆகியவற்றை அகற்றும் விதத்தில் விண் உடை வடிவமைக்கப்படுகிறது. வான்வெளியில் உள்ளவர்களோடும், தரைக் கட்டுப்பாட்டு நிலையத்தில் உள்ளவர்களோடும் பேசுவதற்குச் சிறப்புக் கருவிகள் இந்த உடையில் பொருத்தப்பட்டதாக இருக்கும். இவ்வுடையின் முதுகில் சுவாசிக்கத் தேவைப்படும் ஆக்சிசன் தொட்டி இருக்கும். வின் உடையானது ஒவ்வொரு விண்வெளி வீரருக்கும் அவரது உடல் அமைப்புக்கு ஏற்ப பிரத்யேகமாகத் தயாரிக்கப்படும். பெரும்பாலும் ஒவ்வொருவருக்கும் மூன்று உடைகள் தயாரிக்கப்படும் இதில் பயிற்சிக்கு ஒன்று, விண்வெளிப் பயணத்தின்போது ஒன்று, மாற்று உடை ஒன்று ஆகும். விண் உடைகளின் எடை புவியைப் பொறுத்தவரை மிகக் கூடுதலாக இருக்கும், ஆனால் இவை ஈர்ப்பு விசை இல்லாத விண்வெளியில் பயன்படுதும்போது எடை தெரியாது. விண்வெளி உடை ஒன்றின் சராசரி விலை மூன்று கோடிவரை ஆகும்.\nSection::::அடைந்து வந்த மாற்றங்கள்.\nவிண்வெளி உடைகள் பார்ப்பதற்கு ஒரே தோற்றத்தில் இருந்தாலும், அவை பயன்படுத்தத் துவங்கிய ஆண்டுகளில் இருந்து மிகப் பெரிய அளவில் மாற்றங்களைச் சந்தித்துள்ளன. துவக்கக்கால கால விண் உடைகள் விமானிகள் உடையின் இறுக்கமான வடிவைக் கொண்டிருந்தன. சோவியத் உருசியாவின் விண்வெளி வீரரான அலெக்ஸி லியநோவ், 1965 இல் வாஸ்கோட் 2 விண்கலத்தில் சென்று விண்வெளியில் முதலில் நடந்த முதல் மனிதன் என்ற பெருமையைப் பெற்றவர். இவரின் முதல் விண் நடையின்போது, இவர் அணிந்திருந்த விண் உடையின் உள்ளே ஏற்பட்ட கடுமையான அழுத்தத்தால் விண் உடை ஊதிப் பெருக்க ஆரம்பித்து சிக்கலை உண்டாக்கியது, இதன் காரணமாக லியநோவ் நகர இயலாமல் திணறிப்போனார் காரணம் விண்வெளியில் ஏற்பட்ட கடுமையான அழுத்தமே இதற்குக் காரணமாக ஆனது. இந்தப் படிப்பினையின் காரணமாக அப்பல்லோ விண்கலத் திட்டங்களுக்கு உருவாக்கப்பட்ட ஏ7எல் விண் உடைகள் அழுத்தச் சமநிலையைப் பாதுகாக்கும்வகையில் அந்த உடைகள் விரிவடையும் வகையில் வடிவமைக்கப்பட்டன, மேலும் காற்றை மறுசுழற்சி செய்யும் அமைப்பும், உடைக்குள் 100 மில்லி குளிர்ந்த நீரும் சுழன்றுகொண்டே இருக்கும் அமைப்புகளும் கூடுதலாகச் சேர்க்கப்பட்டன.\n"}
{"id": "249776", "url": "https://ta.wikipedia.org/wiki?curid=249776", "title": "ஆயிரம் ரூபாய் நோட்டு (நூல்)", "text": "ஆயிரம் ரூபாய் நோட்டு (நூல்)\n\nஆயிரம் ரூபாய் நோட்டு, அழகிரி விசுவநாதன் எழுதிய, சிறுகதைத் தொகுப்பாகும். \n\nSection::::அமைப்பு.\nதமிழகத்தின் வார, மாத இதழ்களில் வெளியானதும், பிறவுமான சமூகப் பிரக்ஞையுடைய 15 சிறுகதைகளைக் கொண்டு இந்நூல் அமைந்துள்ளது.\n\nSection::::உசாத்துணை.\n'ஆயிரம் ரூபாய் நோட்டு', நூல், (2013; அழகுமலை பதிப்பகம், 114, கோவில் தெரு, டபீர் குளம் சாலை, தஞ்சாவூர் 613 001)\n"}
{"id": "249782", "url": "https://ta.wikipedia.org/wiki?curid=249782", "title": "கோப்ரி", "text": "கோப்ரி\n\nகோப்ரி என்பது இந்தியாவிலுள்ள மகாராஷ்டிராவில் உள்ள பேரூர் ஆகும். இது மும்பைக்கு அருகில் அமைந்துள்ளது. இது தாணே பேரூராட்சியின் அதிகார்களும், நீதிபதிகளும் வசிக்கும் பகுதி.\n\nஇங்கு ரயில் நிலையம் உள்ளது. இது கிழக்கத்திய விரைவுச்சாலைக்கு அருகில் உள்ளது.\n"}
{"id": "249784", "url": "https://ta.wikipedia.org/wiki?curid=249784", "title": "நவாப்பூர்", "text": "நவாப்பூர்\n\nநவாப்பூர் என்னும் நகரம், இந்திய மாநிலமான மகாராஷ்டிராவிலுள்ள நந்துர்பார் மாவட்டத்தில் உள்ளது. இது நவாப்பூர் வட்டத்துக்கு உட்பட்டது. இது குஜராத் மாநிலத்தின் எல்லைக்கு அருகில் அமைந்துள்ளது. சூரத், துளே ஆகிய நகரங்களில் இருந்து 100 கி. மீ தொலைவில் உள்ளது. \n\nநவாப்பூரில் தொடருந்து நிலையம் உள்ளது. இதன் வழியாக ஆறாம் தேசிய நெடுஞ்சாலை செல்கிறது. இந்த சாலையின் வழியாக சூரத்துக்கும், நாக்பூருக்கும் செல்லலாம்.\n"}
{"id": "249787", "url": "https://ta.wikipedia.org/wiki?curid=249787", "title": "லீம்புடி", "text": "லீம்புடி\n\nகுஜராத்தின் சுரேந்திரநகர் மாவட்டத்தில் லீம்புடி என்னும் நகரம் அமைந்துள்ளது. இது அகமதாபாத்தில் இருந்து 101 கி.மீ தொலைவில் உள்ளது.\n"}
{"id": "249789", "url": "https://ta.wikipedia.org/wiki?curid=249789", "title": "காலவரிசையில் நிகண்டுகள்", "text": "காலவரிசையில் நிகண்டுகள்\n\n\n\n\n\n\n\n\n\n\n\n\n\n"}
{"id": "249802", "url": "https://ta.wikipedia.org/wiki?curid=249802", "title": "கருவிழிப்படலம்", "text": "கருவிழிப்படலம்\n\nகருவிழிப் படலம் அல்லது விழி வெண்படலம் (cornea) என்பது கண்ணில் ஒளி ஊடுருவக்கூடிய வட்டவடிவ முன்பகுதியாகும்.விழிவெண்படலத்தில் இரத்த நாளங்களோ அல்லது நிணநீர் நாளங்களோ கிடையாது. இதனால் இரத்த ஓட்டம் இல்லாத இந்த விழி வெண்படலத்திற்கு தேவைப்படும் ஆக்சிசன் மற்றும் உணவுப்பொருட்களை கண்ணின் நடு இரத்த நாள அடுக்கான விழியடி கரும்படலத்தின் முன் பகுதியில் இருக்கும் சிலியரி உறுப்பிலிருந்து பெறுகிறது.\nஅம்மை, கண்நோய், காயம் பட்டு ஆறும்போது ஏற்படும் வடு போன்றவை இதன் ஒளி ஊடுருவும் தன்மையை பாதிக்கின்றது. வடு வெண்மையாக பெரும் புள்ளிகளாகத் தெரிவதால் இதைப் பேச்சுவழக்கில் பூவிழுதல் என்கின்றனர்.இதனால் பொருளில் இருந்து வரும் ஒளி ஒளித்திரையை அடைவது தடுக்கப்படுகிறது. இதனால் பார்வைக்குறைவு ஏற்படுகிறது. இத்தகைய குறைபாடு உடையவர்களுக்கு விழி வெண்படலத்தை கண் கொடை செய்தவர்களிடம் இருந்து பெற்று பொருத்துகின்றனர். \n"}
{"id": "249803", "url": "https://ta.wikipedia.org/wiki?curid=249803", "title": "கொரநாட்டுக்கருப்பூர் பெட்டி காளியம்மன் கோயில்", "text": "கொரநாட்டுக்கருப்பூர் பெட்டி காளியம்மன் கோயில்\n\nகொரநாட்டுக்கருப்பூர் பெட்டி காளியம்மன் கோயில் தஞ்சாவூர் மாவட்டம் கும்பகோணத்தில் இருந்து மூன்று கிலோமீட்டர் தொலைவில் உள்ள கொரநாட்டுக்கருப்பூர் என்னுமிடத்தில் உள்ள சுந்தரேஸ்வரர் கோயில் வளாகத்தில் உள்ள காளியம்மன் கோயிலாகும். \n\nSection::::அமைவிடம்.\nதலவிருட்சமான பாதிரி மரங்கள் அதிகமாக இருந்ததால் திருப்பாடலவனம் என்று முன்ன்ர் அழைக்கப்பட்ட இவ்வூரில் சுந்தரரேஸ்வரர் கோயில் என்னும் சிவன்கோயில் உள்ளது. அக்கோயில் வளாகத்தில் பெட்டி காளியம்மன் எனப்படும் சுந்தர மகாகாளியம்மன் கோயில் உள்ளது. சிவன் கோயிலின் சன்னதிக்கு அருகில், அம்மன் சன்னிதியின் கிழக்கில் சுந்தர மகாகாளியின் பெட்டி உள்ளது. இந்தப் பெட்டியில் சுந்தர மகாகாளியின் இடுப்புக்கு மேற்பட்ட திருமேனி வைக்கப்பட்டுள்ளது. . பெட்டி எப்பொழுதும் மூடிய நிலையில் தாழ்ப்பாளிட்டு காணப்படுகிறது. அப்பெட்டியையே மூலவராக பாவித்து மாலையிட்டு, அர்ச்சனை செய்து ஆராதனை செய்கின்றனர். சித்திரை மாதம் பெட்டிக்காளி திருவீதி உலா வரும் உற்சவம் சிறப்பாக நடைபெறுகிறது. \n\nSection::::தல வரலாறு.\nஇக்காளியைப் பற்றி ஒரு கதை கூறப்படுகிறது. ஒரு சில நூறு ஆண்டுகளுக்கு முன்பு காவிரியில் வெள்ளம் வந்தபோது ஒரு பெட்டி கரையில் ஒதுங்கியது. அதில் மரத்தால் செய்யப்பட்ட ஒரு காளியின் பாதி சிலைப்பகுதி இருந்தது. அச்சிலையை என்ன செய்வது என ஊர் மக்கள் சிந்தித்தபோது ஒரு சிறுமி மேல் அருள் வந்து தான் திருப்பாடலவனம் வந்ததைப் பற்றியும், தன்னை எப்படிப் பூஜை செய்ய வேண்டும் என்பது பற்றியும் கூறியது. பின்னர் மக்கள் காளியை ஒரு பெட்டியில் வைத்துப் பூட்டி, ஒரு ஓலைக் குடிசையில் வைத்து பூஜை செய்தனர். அந்தக் குடிசை ஒரு நாள் திடீரென தீப்பிடித்த போது மக்கள் அந்தப் பெட்டியைக் காப்பாற்றி, பின்னர் சிவன் கோயில் வளாகத்தில் வைத்து வழிபாடு நடத்தத் தொடங்கினர். \n\nSection::::காளியின் உருவ அமைப்பு.\nஇடுப்புக்கு மேல் உருவத்துடன் எட்டு கரங்கள் கொண்ட இக்காளியின் வலது நான்கு கரங்களில் சூலம், அரிவாள், உடுக்கை மற்றும் கிளியும், இடது நான்கு கரங்களில் பாசம், கேடயம், மணி மற்றும் கபாலமும் ஏந்தியும் காணப்படுகின்றன.கண்களில் சற்றே கோபத்துடனும், இரண்டு சிறிய கோரைப் பற்களுடன் காணப்படுகிறது. காளியின் கோபம் தணிவதற்காக நெற்றியில் புனுகு, சவ்வாது, விபூதி, சந்தனம் ஆகியவற்றைப் பூசுகின்றனர். காளிக்குச் சாத்தப்படும் பூ, குங்குமம் போன்றவை பக்தர்களுக்கு வழங்கப்படுவதில்லை. வெள்ளிக்கிழமை இராகு காலத்தில் காளியின் பெட்டிக்குப் படையலிட்டுப் பூஜைகள் செய்யப்படுகின்றன. .\n\nSection::::பல்லக்கு வீதியுலா.\nபல்லக்குத் திருவிழா நடப்பதற்கு முன்பாக பள்ளய நைவேத்யம் எனப்படுகின்ற ஒன்பது இலைகளில் அன்னம் முதலியன வைத்துப் படைத்தல் நடைபெறும். பின்னர் பெட்டியைத் திறப்பர். திருவிழாக் காலங்களில் மட்டுமே பெட்டியை திறக்கின்றனர். காளி, பெட்டியில் இருந்தபடியே பல்லக்கில் உலா வருவாள். இதனைக் காண அருகிலுள்ள ஊர்களிலிருந்து அதிக எண்ணிக்கையில் பக்தர்கள் வருவர். காளியின் உத்தரவு பெற்றபின்னர்தான் காளியம்மனின் பல்லக்கு வீதியுலா நடத்தப்படும் என்பது தொன் நம்பிக்கை. அதன்படி, காளியம்மனின் உத்தரவு கிடைக்கப்பெற்று, 29.5.2015 வெள்ளிக்கிழமை, மூன்று ஆண்டுகளுக்குப் பிறகு பல்லக்கு வீதியுலா நடத்தப்பட்டது. 2.30 மணியளவில் வீதியுலா தொடங்கியது. உலாவின்போது காளி முன்னோக்கியும், பின்னோக்கியும் ஓடும். அதற்கேற்றவாறு பல்லக்கைத் தூக்கிச் செல்லும் இளைஞர்களும் காளியின் விருப்பப்படி ஓடி காளியை மனம் குளிர வைத்தனர். \n\n"}
{"id": "249804", "url": "https://ta.wikipedia.org/wiki?curid=249804", "title": "சிள் வண்டு", "text": "சிள் வண்டு\n\nசிள் வண்டு என்றும் \"சுவர்க்கோழி\" என்றும் அழைக்கப்படும் இந்த வண்டு ஒரு பூச்சி இனத்தைச் சேர்ந்தது ஆகும். இவை இந்தியா, பண்டைக் கிரேக்கம், சீனா, மலேசியா போன்ற நாடுகளில் காணப்படுகிறது.\n"}
{"id": "249820", "url": "https://ta.wikipedia.org/wiki?curid=249820", "title": "பதினான்காவது தமிழ் இணைய மாநாடு", "text": "பதினான்காவது தமிழ் இணைய மாநாடு\n\nபதினான்காவது உலகத் தமிழ் இணைய மாநாடு சிங்கப்பூரில் 2015 ஆம் ஆண்டு மே 30 ஆம் தேதி முதல் ஜூன் 1 ஆம் தேதிவரை நடைபெற்றது. யுனிசிம் எனப்படும் சிங்கப்பூரில் உள்ள சிம் பல்கலைக்கழகமும், உத்தமம் எனப்படும் உலகத் தமிழ்த் தகவல் தொழில்நுட்ப மன்றமும் சேர்ந்து நடத்திய இந்த மாநாடு சிம் பல்கலைக்கழக வளாகத்தில் நடைபெற்றது. ஆய்வுக்கட்டுரை வாசிப்பு, சமுதாய நிகழ்வுகள், கண்காட்சி என்பன இடம்பெற்றன. இந்தியா, இலங்கை, சிங்கப்பூர், மலேசியா, ஐக்கிய அமெரிக்கா, கனடா, ஐக்கிய இராச்சியம், சுவிட்சர்லாந்து உள்ளிடட் பல்வேறு நாடுகளிலிருந்து பேராளர்கள் கலந்துகொண்டனர்.\n\nமுக்கிய மாநாட்டு நிகழ்வுகள் இடம்பெற்ற அரங்குகளுக்குத் தமிழ்க் கணிமை வளர்ச்சிக்குப் பங்களிப்புச் செய்த முன்னோடிகளின் பெயர்கள் இடப்பட்டிருந்தன. தொடக்க, நிறைவு நிகழ்வுகளும், முழு அமர்வுகளும் நா. கோவிந்தசாமி அரங்கில் இடம்பெற்றன. ஆய்வுக்கட்டுரை வாசிப்பு ஒரே சமயத்தில் சங்கரப்பிள்ளை அரங்கு, ஆண்டோ பீட்டர் அரங்கு, உமறுப் புலவர் அரங்கு ஆகிய அரங்குகளில் நிகழ்ந்தது.\n\nSection::::தொடக்க விழா.\nஇசை, நடன நிகழ்ச்சிகளுடன் தொடங்கிய இவ்விழாவில், சிங்கப்பூரின் பிரதம மந்திரி அலுவலக அமைச்சரும், உள்நாட்டு அலுவல்கள் இரண்டாவது அமைச்சரும், வணிக மற்றும் தொழிற்றுறை இரண்டாவது அமைச்சருமான எஸ். ஈஸ்வரன் சிறப்பு விருந்தினராகக் கலந்துகொண்டார். தொடக்க விழாவில் பேராசிரியர் ஆனந்தகிருஷ்ணன், இணைப் பேராசிரியர் டான் டின் வி, முனைவர் பொன்னவைக்கோ ஆகியோருக்கு உத்தமத்தின் முன்னோடிகளுக்கான விருதுகளும், மேலும் சிலருக்குப் பங்களித்தோருக்கான விருதுகளும் வழங்கப்பட்டன.\n\nSection::::நிகழ்ச்சிகள்.\nSection::::முழு அமர்வு.\nமாநாடு இடம் பெற்ற மூன்று நாட்களிலும் காலையில் முழு அமர்வுகள் ஒழுங்கு செய்யப்பட்டிருந்தன. முழு அமர்வுகளில் நாளுக்கு ஒன்றாகப் பின்வரும் உரைகள் இடம்பெற்றன:\n\nSection::::ஆய்வுக் கட்டுரைகள்.\nஆய்வாளர்களிடமிருந்து கிடைத்த 134 ஆய்வுக்கட்டுரைகள் மதிப்பீடு செய்யப்பட்டு 76 கட்டுரைகள் மாநாட்டில் படைப்பதற்காக ஏற்றுக்கொள்ளப்பட்டிருந்தன. இக்கட்டுரைகள் அனைத்தும் தொகுக்கப்பட்டு நூலாக அச்சுருவிலும் வெளியிடப்பட்டன. மேற்படி ஆய்வுக்கட்டுரைகள் மாநாடு இடம்பெற்ற மூன்று நாட்களிலும் பிற்பகலில் ஒரே நேரத்தில் மூன்று அரங்கங்களில் படைக்கப்பட்டுக் கலந்துரையாடல்களும் இடம்பெற்றன. சிங்கப்பூரிலும், மலேசியாவிலும் தமிழ் கற்பதிலும், கற்பித்தலிலும் கணினி, அலைபேசி ஆகியவற்றின் பங்கு குறித்த கட்டுரைகள் முக்கியத்துவம் பெற்றிருந்தன. இது குறித்த ஆசிரியர், மாணவர்களின் விளக்கங்களும் சிறப்பம்சங்களாக அமைந்திருந்தன. மொழிபெயர்ப்புக் கருவிகள், சொற்பிழை திருத்திகள், கைபேசியில் தமிழின் பயன்பாடு, தமிழ் வலைப்பூக்கள் போன்ற விடயங்கள் தொடர்பிலும் பல கட்டுரைகள் தமிழிலும், ஆங்கிலத்திலும் படைக்கப்பட்டன.\n\nSection::::சமூக நிகழ்வுகள்.\nமூன்று நாட்களும் முற்பகலிலும், பிற்பகலிலும் மாணவர்களுக்கும், ஏனையோருக்கும் தமிழ்க் கணிமை சார்ந்த பல்வேறு விடயங்கள் தொடர்பில் பயிற்சி வகுப்புக்கள் ஒழுங்கு செய்யப்பட்டிருந்தன. பின்வருவன தொடர்பில் பயிற்சிகள் வழங்கப்பட்டன:\n\nSection::::அரும்பு செயலி.\nஇந்த மாநாட்டில் குழந்தைகளில் தமிழ் ஆர்வத்தைத்தூண்டும் வகையில் அரும்பு என்ற பெயரில் செயலி (app) ஒன்று துவங்கி வைக்கப்பட்டது.\n\n"}
{"id": "249821", "url": "https://ta.wikipedia.org/wiki?curid=249821", "title": "பலதொகுதிமரபு உயிரினத் தோற்றம்", "text": "பலதொகுதிமரபு உயிரினத் தோற்றம்\n\nபலதொகுதிமரபு (\"polyphyly\") (கிரேக்கத்தில் \"பல்லினத்தின்\" எனப் பொருள்) சார்ந்த குழு, ஒன்று அல்லது அதற்கும் மேற்பட்ட ஒற்றைப் பண்பகவகைகளின்: மரபுவகைகளின் ஒருங்கு படிமலர்ச்சியால் ஏற்பட்ட பான்மைகளைக் கொண்டுள்ளது. இந்நிலை அவற்றின் ஒருங்குதலாலோ அல்லது அவற்றில் ஒன்றின் மீள்திரும்புதலாலோ ஏற்பட்டிருக்கலாம். ஆனால் அவை ஒரு பொதுமூதாதையில் இருந்து உருவாவதில்லை. மாற்றாக, பலதொகுதிமரபின ஒருங்குதல் நிகழ்வு எப்படி நிகழ்ந்திருந்தாலும் பன்மூதாதையர்வழித் தோன்றியதையே அது குறிக்கிறது.\n\nஎடுத்துக்காட்டாக வெங்குருதி விலங்குகளின் குழு பலதொகுதி மரபினதாகும். ஏனென்றால் இவை பறவைகள், பாலூட்டிகள் ஆகிய இரண்டு தொகுதிகளின் பான்மைகளையும் கொண்டுள்ளன. ஆனால் அண்மையில் இவற்றின் பொது மூதாதை குளிர்குருதி இனமாக இனங்காணப் பட்டுள்ளது. பறவைகள், பாலூட்டிகளின் மூதாதைகளில் வெங்குருதி இயல்பு தனித்தனியாக படிமலர்ந்துள்ளது. பலதொகுதிமரபினத்துக்கான அடுத்த எடுத்துகாட்டு முதலுயிரிகளும் பூஞ்சைகளும் ஆகும்.\n\nஉயிரியலார் பலர் சிறப்பினங்களைக் குழுவாக்குவதில் ஈரினங்களின் ஒருங்குபான்மைகளை ஏற்பதில்லை.பெரும்பாலும் அவர்களின் இலக்கு பலதொகுதிமரபினங்களைத் தவிர்ப்பதற்கே முனைகிறது. இது வகைபாட்டுத் திட்டங்களின் பேரளவுத் திருத்தங்களுக்கு வழிவகுக்கிறது.\n\nவகைபாட்டைவிட சூழலியலை முதன்மையாக்க் கருதும் ஆய்வாளர்கள் பலதொகுதிமரபுக் குழுக்களை சரியானக் கருப்பொருளாக ஏற்கின்றனர். எனவே அவர்கள் ஆல்டெர்நாரியா என்ற பூஞ்சையினத்தின் ஒருங்குபான்மைகளைக் கருத்தில் கொண்டு அதை பலதொகுதிமரபினமாக ஏற்பதோடு பேரினமாகவும் வகைப்படுத்துகின்றனர்.\n\nSection::::வழக்கமாக பலதொகுதிமரபுவழி தவிர்க்கப்படுகிறது.\nபல வகைபாட்டியல் சிந்தனைப் பள்ளிகளின் வகைபாடுகளில் அவர்கள் பலதொகுதிமரபினக் குழுக்கள் நிலவுதலை ஏற்காமல் தவிர்க்கின்றனர். ஒற்றைத்தொகுதி மரபினக் குழுக்களையே, அதாவது விரிபடிமலர்ச்சியால் உருவாகிய கால்வழி யினங்களை (clads) மட்டுமே உயிரினங்களின் குழுவாக்கத்தில் முதன்மையான குழுக்களாக ஏற்கின்றனர்.\n\nஏற்கெனவே அறிமுகப்படுத்திய கால்வழியினத்துடன் ஒப்பிடாமலே இவ்வழியில் சில கால்வழியினங்களை தொகுதிமரபியல் சொற்களால் வரையறுத்தல் எளிதாக அமைதலே இந்த எண்ணப் போக்கிற்கு காரணம் எனலாம். கணுசர்ந்த கால்வழியின் வரையறை, எடுத்துகாட்டாக, முந்தைய X, Y சிறப்பின்ங்களின் அனைத்துக் கால்வழிகளும் என அமையலாம். மாற்றாக பலதொகுதிமரபினக் குழுக்கள் பல கால்வழியினங்களால் வரையறுகப்படுகிறது. எடுத்துகாட்டாக \"பறக்கும் முதுகெகும்பிகள் வவ்வால்,பறவை, டெரோசார் ஆகிய இன்ங்களைக் கொண்டுள்ளது எனலாம். ஏனெனில் இவை பல கால்வழியினங்களின் கூட்டாகவே வரையறுக்கப்படுகிறது. சிலர் இவற்றை ஒற்றைத்தொகுதி மரபினங்களைப் போல, அதாவது கால்வழியினங்களைப் போல, அவ்வளவு அடிப்படையானதல்ல எனக் கருதுகின்றனர்.\n\nபலதொகுதிமரபினத்தைவிட ஓரினத் தொகுதிவகையை சார்ந்த முற்கணிப்பு எளிதானது என்பதே பின்னதை ஏற்பதற்கு வலிய காரணமாகலாம். எடுத்துகாட்டாக,ஓரினதொகுதிவகைப் புல்லான போசியேவின்]] கண்டுபிடிப்பு இக்குடும்ப மூதாதையில் இருந்து அதனால் புதிதாக உருவாகக் கூடிய புற்களின் கட்டமைப்பு, வளர்ச்சி, இனப்பெருக்கப் பான்மைகள் போன்றவற்றை முற்கணிக்க முடிகிறது. மாறாக, பலதொகுதிமரபின வகுப்பான டியாண்டிரியா வகுப்புக்கு (இ)லின்னேயசு இரு (stamens) வைத்து அடையாளப்படுத்தியது நடைமுறைக்குப் பொருந்தினாலும் முற்கணிப்புக்கு அது உதவாது. ஏனெனில் பல குழுக்களில் ஒருங்கல் படிமலர்வால் அதே இரு stamens உருவாகின்றன. கோட்பாட்டைச் செய்முறைகளால் நிறுவும் அறிவியல் புலங்களில் முற்கணிப்பு வெற்றி மிக இன்றியமையாத தேவையாகும்.\n\nSection::::பலதொகுதிமரபுச் சிறப்பினங்கள்.\nவகைபாட்டின் அடிப்படை அலகாகவும் இயற்கையில் காணக்கூடிய பான்மையாகவும் சிறப்பினத்துக்குத் (species) தனி இடமும் பாத்திரமும் உண்டு. சிறப்பினங்கள் இயல்பாக ஒற்றைத் தொகுதிமரபின (அல்லது குறைந்தநிலையில் இணைதொகுதி மரபின) என வழக்கமாகக் கருதப்படுகின்றன.என்றாலும் கலப்புச் சிறப்பினவாக்கம் பலதொகுதி மரபினவற்றை உருவாக்குகின்றன. இயற்கையில் கலப்புச் சிறப்பினங்கள் பொது நிகழ்வாக உள்ளன. குறிப்பாக நிலைத்திணைகளில் (மரஞ்செடிகொடிகளில்) பலபண்பகச் சேர்க்கையால் (polyploidy) வேகமாகச் சிறப்பினங்கள் உருவாகின்றன.\n\n"}
{"id": "249822", "url": "https://ta.wikipedia.org/wiki?curid=249822", "title": "ஹள்வத்", "text": "ஹள்வத்\n\nஹள்வத் என்னும் நகரம், இந்திய மாநிலமான குஜராத்தின் மோர்பி மாவட்டத்தில் உள்ளது. இது ஹள்வத் வட்டத்துக்கு உட்பட்டது.\n"}
{"id": "249831", "url": "https://ta.wikipedia.org/wiki?curid=249831", "title": "மேற்கத்திய வலசை வாலாட்டி", "text": "மேற்கத்திய வலசை வாலாட்டி\n\n\"மேற்கத்திய வலசை வாலாட்டி\" (Western yellow wagtail) என்ற இந்த வகைப்பறவைகள் ஐரோப்பா, ஆசியா போன்ற கண்டங்களில் பரவலாகக் காணப்படுகிறது.\n"}
{"id": "249838", "url": "https://ta.wikipedia.org/wiki?curid=249838", "title": "கவைபிரி உயிரினத் தோற்றம்", "text": "கவைபிரி உயிரினத் தோற்றம்\n\nகவைபிரி உயிரினத் தோற்றம் (\"Cladogenesis\") என்பது படிவளர்ச்சிவழிப் பிரிதல் நிகழ்வாகும். இதில் ஒரு தாய் உயிரினம் வேறுபட்ட இரண்டு சேய் உயிரினங்களாகப் பிரிந்து விரிபடிவளர்ச்சிவழிப் பிரிகவையை உருவாக்குகிறது.\n\nசில உயிரினங்கள் புதிய தொலைவிடங்களை அடைய நேரும்போதோ, சூழல் பலமுறை பேரழிவுகளை உருவாக்கும்போது பல வெற்றிட வாழ்விடங்கள் உருவாகும்போதோ கவைபிரி உயிரினம் எப்போதும் உருவாகிறது. இந்த உயிரினங்களை நெடுந்தொலைவுக்குப் பிரிக்கும் நிகழ்வுகள் அதேநேரத்தில் அவை திறம்பட வாழவும் இனப்பெருக்கம் செய்யவும் சூழலுக்குத் தக மேலும் படிமலரவும் சமவாய்ப்புகளையும் தருகின்றன. கவைபிரி உயிரினத் தோற்றத்துக்கான வாழும் எடுத்துக்காட்டாக அவாய்த் தீவுத் தொடரைக் கூறலாம். இவ்விடத்துக்குப் பல அருகிய உயிரினங்கள் கடல் நீரோட்டம் வழியாகவும் காற்றோட்டம் வழியாகவும் வந்து சேர்ந்துள்ளன. விரிபடிவளர்ச்சியால் உருவாகிய இவையொத்த உயிரினங்கள் புவியில் வேறெங்குமே காணப்படவில்லை.\n\nகவைபிரி உயிரினத் தோற்றம் நேர் உயிரினத் தோற்றத்துக்கு (\"anagenesis\") முரண்பட்டதாகும். நேர் உயிரினத் தோற்றத்தில் ஒரு மூதாதை உயிரினம் படிப்படியான மாற்றங்களின் திரள்வால் போதுமான அளவுக்கு வேறுபாடுற்றுக் கணிசமான அளவு தனியினமாகிப் புது வடிவச் சிறப்பினமாகிறது. இங்குத் தொகுதிக் கால்வழியில் கிளைபிரிவேதும் ஏற்படுவதில்லை.\n\nகவைபிரி உயிரினத் தோற்றப் பகுப்பில் ஓர் உயிரினம் அமைதலை நிறுவவோ மறுக்கவோ பல முறைகளும் சான்றுகளும் உள்ளன. இதற்கு அறிவியலார் பயன்படுத்தும் சில முறைகள், ஒவ்வொன்றுக்கும் உரிய விளக்கம் அல்லது சான்றுடன், கீழே தரப்பட்டுள்ளன.\n\n\nஇவை உயிரினத் தோற்ற நிகழ்ச்சி கவைபிரிவகையா நேர்மாற்றவகையா என அறிவதற்கான சில வழிமுறைகளே. அறிவியலார் உயிரினங்களுக்கு இடையில் நிலவும் உறவு அறியவும் அவை பிரிவதற்கான காரணங்களை அறியவும் பல புதிய முறைகளைக் கண்டுபிடித்தவண்ணம் உள்ளனர்.\n\n\n"}
{"id": "249842", "url": "https://ta.wikipedia.org/wiki?curid=249842", "title": "அழிஞ்சில்", "text": "அழிஞ்சில்\n\n\"அழிஞ்சில்\" (Alangium salviifolium) இந்தியப்பகுதியில் காணப்படும் சிறிய வகைத்தாவரம் ஆகும். இதன் வேர்கள், காய், கனி போன்றவை வாத நோய்க்கு ஆயுர்வேதத்தில் பயன்படுகிறது. அது முயல்கள், எலிகள் மற்றும் நாய்கள் கடித்தால் சிகிச்சைக்குப் பயன்படுகிறது.\n"}
{"id": "249851", "url": "https://ta.wikipedia.org/wiki?curid=249851", "title": "பீட்டர் அம்புருசிடர்", "text": "பீட்டர் அம்புருசிடர்\n\nபீட்டர் அம்புருசிடர் (\"Peter Armbruster\", பீட்டர் ஆம்புரூஸ்டர், பிறப்பு: 25 சூலை 1931) என்பவர் செருமானிய இயற்பியலாளர் ஆவார். இவர் செருமனியின் பவேரியா மாநிலத்தில் உள்ள டேச்சு நகரில் பிறந்தார். ஜி.எஸ்.ஐ எல்மோட்சு கனவயனிகள் ஆய்வு மையத்தில் இயற்பியல் ஆசிரியராகப் பணியாற்றினார். காட்பிரைடு மூசன்பெர்க்குடன் இணைந்து இவர் போரியம் , கோப்பர்நீசியம் ஆசியம், டார்ம்சிட்டாட்டியம் இரோயன்ட்கெனியம் மெய்ட்னீரியம் போன்ற தனிமங்களைக் கண்டறிவதில் பெரும் பங்கு வகித்துள்ளார்.\n\nஇவர் இசுடுட்கார்ட், மியூனிக் நகர தொழினுட்ப பல்கலைக்கழகத்தில் இயற்பியல் படித்தார். மியூனிக் நகரிலுள்ள எயின்சு மேயர்-லெயிப்நிட்சு தொழினுட்ப பல்கலைக்கழகத்தில் தன்னுடைய ஆய்வுப் படிப்பை முடித்து முனைவர் பட்டம் பெற்றார். சூலிச் நகரில் இருந்த ஆய்வு மையத்தில் 1965 முதல் 1970 வரையிலான காலத்தில், அணுக்கரு பிளப்பு, கனவயனிகள் சடப்பொருளுடன் கொள்ளும் இடைவினைகள், அணுக்கரு பிளவில் வெளிப்படும் கற்றைகள் தொடர்பான அணு இயற்பியல் முதலான துறைகளில் இவருடைய பெரும்பாலான ஆய்வுகள் நடந்தன. ஜி.எஸ்.ஐ எல்மோட்சு கனவயனிகள் ஆய்வு மையத்தில் இவர் முதுநிலை அறிவியலாளராக 1971 ஆம் ஆண்டுமுதல் பொறுப்பு வகித்தார்.\n\n1989 ல் இருந்து 1992 வரையிலான காலத்தில் அவர், கிரெநோபில் நகரிலிருந்த லாவொ-லெங்கெவின் என்ற ஐரோப்பிய நிறுவனத்தில் ஆராய்ச்சி இயக்குநர் பதவி வகித்தார். 1996 ஆம் ஆண்டு முதல் அவர் அணுக்கரு தெளிப்பு மற்றும் அணுக்கரு பிளப்பு வினைகளால் விளையும் அணு கழிவு எரிக்கப்படுதல் தொடர்பான திட்டத்தில் ஈடுபட்டு வந்தார்.\nகோலோன் பல்கலைக்கழகம் மற்றும் டார்ம்சிடாட் தொழினுட்ப பல்கலைக்கழகங்களில் பேராசிரியராகவும் இணைந்து பணிபுரிந்தார்.\n\nஇவருடைய அரும்பணிக்காக இவருக்கு பல விருதுகள் வழங்கப்பட்டன. இலண்டன் இயற்பியல் நிறுவனம் வழங்கிய மேக்சு-போர்ன் விருது மற்றும் அமெரிக்க வேதியியல் குமுகம் வழங்கிய உட்கரு வேதியியல் விருது ஆகியவை முக்கியமான சில விருதுகளாகும்.\n\n\nSection::::மூலம்.\nJefferson Lab\n"}
{"id": "249852", "url": "https://ta.wikipedia.org/wiki?curid=249852", "title": "பி-அலை", "text": "பி-அலை\n\nநிலநடுக்கவியலில் பி-அலைகள் (\"P-waves\") என்பன நிலத்தின் அடியே இருக்கும் வளிம, நீர்ம, திடப் பொருள் ஆகிய அனைத்தின் ஊடாகவும் செல்வன, எனவே \"முழுவுடல் அலைகள்\" என்றும் குறிக்கப்பெறுகின்றன. நிலநடுக்கத்தைப் பதிவு செய்யும் நிலநடுக்கவரைவியில் முதலில் பதிவாவது இவைதான். பி என்னும் சொல் அழுத்தம் என்னும் பொருள் கொண்ட ஆங்கிலச் சொல் 'pressure' என்பதைக் குறிக்கும், அல்லது அதிக விரைவுடன் வந்து முதலில் பதிவாவதால் 'primary' என்னும் சொல்லின் முதலெழுத்து என்பதையும் குறிக்கும்.\n\nஒரே பருமவகையான திண்மங்களில் பி-அலைகள் எப்பொழுதுமே நீளவாட்டு அலையாக இருக்கும். அதாவது பொருளின் துகள்கள், அலையும் அதன் ஆற்றலும் செல்லும் திசையிலேயே அசைந்து அலைந்து நகரும்.\n\nSection::::விரைவு.\nசீரானா பருப்பொருளில், பி-அலைகளின் விரைவைக் கீழ்க்காணுமாறு எழுதலாம்:\n\nமேலுள்ள சமன்பாட்டில் \"K\" என்பது பருமக்குணகம் (bulk modulus), \"formula_2\" என்பது நறுக்கக்குணகம் (shear modulus), \"formula_3\" என்பது அலை நகரும் பொருளின் அடர்த்தி, \"formula_4\" என்பது முதலாம் இலாமே அளவுரு (the first Lamé parameter).\n\nமேற்குறித்தவற்றுள் அடர்த்தி அவ்வளவாக வேறுபடாதது, ஆகவே விரைவானது பெரும்பாலும் \"K\", \"μ\" ஆகியவற்றால்தான் பெரும்பாலும் கட்டுப்படுத்தப்படுகின்றது.\n\nபி-அலை மீட்சிக்குணகம் (elastic moduli P-wave modulus), formula_5, என்பது கீழ்க்காணுமாறு வரையறை செய்யப்பட்டுள்ளது, formula_6, ஆகவே \n\nபொதுவாக நிலநடுக்கப் பி-அலை விரைவு 5 முதல் 8 கி.மீ/நொடி அளவில் இருக்கும். நிலத்தின் உட்பகுதியின் பகுதியைப் பொருத்து விரைவு மாறுபடும். நிலத்தின் மேலோட்டுப்பகுதியில் (புறணியில் அல்லது புவியோட்டில்) 6 கி.மீ/நொடி என்பதற்கும் குறைவாகவிருக்கும், ஆனால் அதற்கும் கீழே உள்ள கருப்பகுதியில் 13 கி.மீ/நொடி என்பதாக இருக்கும்.\n\nநிலவியலாளர் பிரான்சிசு பிர்ச்சு (Francis Birch) பி-அலைகளின் விரைவுக்கும் பொருளின் அடர்த்திக்கும் இடையேயான தொடர்பைக்கண்டுபிடித்தார்:\n\nformula_8.\n\nஇது பின்னர் பிர்ச்சு விதி (Birch's law) என அறியப்பட்டது.\n\n"}
{"id": "249853", "url": "https://ta.wikipedia.org/wiki?curid=249853", "title": "குமுட்டிக்கீரை", "text": "குமுட்டிக்கீரை\n\n\"குமுட்டிக்கீரை\" இது இந்தியாவில் தமிழ்நாடு ஆந்திரா போன்ற மாநிலங்களில் வளரும் பூக்கும் தாவரம் வகையைச்சேர்ந்த சிறு செடியாகும். இதன் இலை உணவாகப் பயன்படுகிறது.\n"}
{"id": "249854", "url": "https://ta.wikipedia.org/wiki?curid=249854", "title": "சிறுவள்ளி", "text": "சிறுவள்ளி\n\nசிறுவள்ளி (தாவர வகைப்பாடு : \"Allophylus serratus\") என்பது இந்தியாவில் கேரளா, தமிழ்நாடு போன்ற இடங்களில் காணப்படும் ஒரு சிறு செடிவகையாகும். இந்தச் செடியின் கனி உணவாக உட்கொள்ளப்படுகிறது. இச்செடியின் மருத்துவ குணங்கள் குறித்து ஆய்வு செய்யப்பட்டுள்ளது.\n"}
{"id": "249864", "url": "https://ta.wikipedia.org/wiki?curid=249864", "title": "ஷாம்ளாஜி", "text": "ஷாம்ளாஜி\n\nஷாம்லாஜி என்னும் கோயில், இந்திய மாநிலமான குஜராத்தின் ஆரவல்லி மாவட்டத்தில் உள்ள மொதசாவில் அமைந்துள்ளது. இங்கு கிருஷ்ணரின் சிலை உள்ளது. குஜராத் அரசின் வனத்துறையின் உத்தரவின்பேரில் தோட்டமும் அமைக்கப்பட்டுள்ளது. இது சுற்றுலாத் தலம் என்பதும் குறிப்பிடத்தக்கது. இது பிலோடாவில் இருந்து 20 கி.மீ தொலைவிலும், மோதசாவிலிருந்து 29 கி.மீ தொலைவிலும் உள்ளது. இம்மத்நகர், அகமதாபாத் ஆகிய இடங்களில் இருந்து ஷாம்லாஜிக்கு பேருந்துகள் இயக்கப்படுகின்றன.\n"}
{"id": "249868", "url": "https://ta.wikipedia.org/wiki?curid=249868", "title": "கடி, இந்தியா", "text": "கடி, இந்தியா\n\nகடி என்னும் நகராட்சி, இந்திய மாநிலமான குஜராத்தின் மெகசானா மாவட்டத்தில் உள்ளது. இங்கு நூற்றுக்கும் அதிகமான பருத்தி ஆலைகள் உள்ளன.\n\n"}
{"id": "249875", "url": "https://ta.wikipedia.org/wiki?curid=249875", "title": "உசான்-அனத்தோல் தெமார்சே", "text": "உசான்-அனத்தோல் தெமார்சே\n\nஉசான்-அனத்தோல் தெமார்சே (, 1 சனவரி 1852 – 5 மார்ச்சு 1903) என்பவர் பிரான்சு நாட்டு வேதியியல் அறிஞர் ஆவார். இவர் சான்-பாப்டிசுட்டு தூமாசு என்ற வேதியியல் அறிஞரின் மேற்பார்வையில் கல்வி பயின்றார். ஒரு பரிசோதனையின் போது நிகழ்ந்த வெடிவிபத்தில் இவருடைய ஒரு கண்ணில் பார்வை இழப்பு ஏற்பட்டது.\n\nநிறமாலையியல் துறையில் இவர் வல்லுநராகத் திகழ்ந்தார். 1896 ஆம் ஆண்டில், அப்போது புதியதாக கண்டறியப்பட்டிருந்த தனிமம் சமாரியத்தின் பண்புகளைப் பாதிக்கின்ற வேறு ஒரு தனிமம் அத்துடன் கலந்திருப்பதாக சந்தேகம் கொண்டார். இதன் விளைவாக 1901 ஆம் ஆண்டில் யூரோப்பியம் கண்டறியப்பட்டது. 1898 ஆம் ஆண்டில் இவர் தன்னுடைய அலைமாலைத் திறன்களை உபயோகித்து மேரி கியூரியின் ரேடியம் கண்டுபிடிப்பை உறுதிப்படுத்தினார்.\n\n"}
{"id": "249884", "url": "https://ta.wikipedia.org/wiki?curid=249884", "title": "சூன் 2015", "text": "சூன் 2015\n\nசூன் 2015 (\"June 2015\", ஜூன் 2015), 2015 ஆம் ஆண்டின் ஆறாவது மாதமாகும்.\n\n\n"}
{"id": "249906", "url": "https://ta.wikipedia.org/wiki?curid=249906", "title": "சசெக்சைட்டு", "text": "சசெக்சைட்டு\n\nசசெக்சைட்டு (\"Sussexite\") என்பது MnBO(OH) என்ற மூலக்கூறு வாய்பாடுடன் கூடிய மாங்கனீசு போரேட்டு கனிமமாகும். இப்படிகங்கள் ஒற்றை சரிவச்சு முப்பட்டக வடிவமைப்பும் இழைத்தன்மையுடனும் காணப்படுகின்றன. முத்தைப்போல் பளபளப்பாக வெள்ளை, மஞ்சள் கலந்த வெள்ளை, இளஞ்சிவப்பு நிறங்களில் காணப்படுகிறது. தனிமங்களின் கடினத்தன்மையை அளக்க உதவும் மோவின் அளவுகோல் அடிப்படையில் இதனுடைய கடினத்தன்மை 3 ஆகவும் நீர் ஒப்படர்த்தி 3.2 ஆகவும் காணப்படுகிறது.\n\n1868 ஆம் ஆண்டு அமெரிக்காவில் உள்ள நியூ செர்சியில் முதலில் இது கண்டுபிடிக்கப்பட்டது. பிராங்க்ளின் சுரங்க மாவட்டத்தில் உள்ள சசெக்சு மாவட்டத்தின் பெயர் இக்கனிமத்திற்கு சூட்டப்பட்டது. \n\nசசெக்சைட்டு பிரான்சு, இத்தாலி, நமீபியா, வட கொரியா, தென்னாப்பிரிக்கா, சுவிட்சர்லாந்து, மற்றும் மிச்சிகன், நியூ ஜெர்சி, யூட்டா, வர்ஜீனியா போன்ற அமெரிக்க மாநிலங்களிலும் காணப்படுகிறது.\n\n"}
{"id": "249907", "url": "https://ta.wikipedia.org/wiki?curid=249907", "title": "இந்திய கைத்தறி தொழில்நுட்பக் கழகங்கள்", "text": "இந்திய கைத்தறி தொழில்நுட்பக் கழகங்கள்\n\nஇந்திய கைத்தறி தொழில்நுட்பக் கழகங்கள் (Indian Institutes of Handloom Technology (IIHT), கைத்தறி தொழில் மேம்பாட்டிற்கான தொழில்நுட்பக் கல்வி கழகங்களில் ஐந்து இந்திய நடுவண் அரசாலும், நான்கு மாநில அரசுகளாலும் நடத்தப்படுகிறது. இவைகள் தன்னாட்சி பெற்ற பொதுத்துறை கல்வி நிலையங்களாகும். அனைத்து தொழில் நுட்பக்கழகங்களிலும் மூன்றாண்டு பட்டயப் படிப்புகள் உள்ளது. வாரணாசி மற்றும் சேலம் கைத்தறி தொழில் நுட்பக் கழங்களில் மட்டும் கைத்தறி மேம்பாட்டுக்கான ஒராண்டு முதுநிலை பட்டயப் படிப்புகள் உள்ளது.\n\n\n\n\n"}
{"id": "249912", "url": "https://ta.wikipedia.org/wiki?curid=249912", "title": "சர்தார் வல்லபாய் படேல் பன்னாட்டு நெசவு மற்றும் மேலாண்மை பள்ளி", "text": "சர்தார் வல்லபாய் படேல் பன்னாட்டு நெசவு மற்றும் மேலாண்மை பள்ளி\n\nசர்தார் வல்லபாய் படேல் பன்னாட்டு நெசவு மற்றும் மேலாண்மை பள்ளி (Sardar Vallabhbhai Patel International School of Textiles and Management (SVPISTM ) இந்திய அரசின் நெசவு (ஜவுளி) அமைச்சகத்தின் கீழ் செயல்படும் தன்னாட்சி பெற்ற தொழில் நுட்பப் பள்ளியாகும். இப்பள்ளி தமிழ்நாட்டின் கோயமுத்தூரில் 2002ஆம் ஆண்டில் துவக்கப்பட்டது. இப்பள்ளியானது அகில இந்திய தொழில்நுட்பக் கல்விக் குழுவால் அங்கீகரிக்கப்பட்டதாகும். இப்பள்ளி நெசவு, துணி, நூல், மற்றும் மேலாண்மை குறித்தான மூன்றாண்டு பட்டயப் படிப்புகள், முதுநிலை பட்டயப் படிப்புகள், முதுதத்துவமாணி படிப்புகள் மற்றும் முனைவர் பட்டப் படிப்புகள் கொண்டுள்ளது.\n\nSection::::இதனையும் காண்க.\nஇந்திய கைத்தறி தொழில்நுட்பக் கழகங்கள்\n\n"}
{"id": "249913", "url": "https://ta.wikipedia.org/wiki?curid=249913", "title": "சோற்றுக்கற்றாழை", "text": "சோற்றுக்கற்றாழை\n\nசோற்றுக்கற்றாழை (\"Aloe vera\") (இலங்கை வழக்கு: \"பிள்ளைக் கற்றாழை\") என்பது சதைப்பற்றான ஒரு தாவர வகையாகும். முதல் நூற்றாண்டிற்கு முன்பிருந்தே இந்தத் தாவரம் மூலிகையாக ஆயுர்வேதத்தில் பயன்படுத்தப்பட்டுகிறது. உடல் எடை குறைப்பிற்கும் இத்தாவரம் பயன்படுத்தப்படுகிறது. இந்தச் செடியின் சாற்றை வைத்து முக அழகிற்காகவும் உடல் சூட்டைத்தணிக்கவும் மருத்துவ உலகம் பயன்படுத்தியுள்ளது.\n"}
{"id": "249922", "url": "https://ta.wikipedia.org/wiki?curid=249922", "title": "உக்கிரசிரவஸ்", "text": "உக்கிரசிரவஸ்\n\nஉக்கிரசிரவஸ் அல்லது சௌதி அல்லது சூதர் (Ugrashravas) (Ugrasravas), (Sauti) (Suta Pauranika) (சமஸ்கிருதம்: उग्रश्रवस, சத்திரியத் தந்தைக்கும், அந்தணப் பெண்னுக்கும் பிறந்த \"சூதர்\" குலத்தைச் சார்ந்தவர். ரோமஹர்சணர் என்ற சூத பௌராணிகர் இவரது தந்தையாவர்.\n\nஇவர் வேதம் கற்று பிராமணத்துவம் அடைந்தாலும் சூதர் என்ற பெயர் இருந்தது. இதிகாச புராணங்களை மக்களுக்கு எடுத்துக் கூறும் பணியினைச் செய்பவர். இவர் தம் குல வழக்கப்படி, புராணங்கள், மகாபாரதம், இராமாயணம் போன்ற ஸ்மிருதிகளை மன்னர்கள் மற்றும் ரிஷிகளுக்கு விரிவாக விளக்குபவர். \n\nவேதவியாசர் இயற்றிய மகாபாரதம் இதிகாசத்தை, பாம்பு வேள்விக்குப் பின் ஜனமேஜயனுக்கு, வைசம்பாயனர் எடுத்துக் கூறும் போது, அங்கிருந்த உக்கிரசிரவஸ் என்ற சௌதியும் அதைக் கேட்டு, பின் குருச்சேத்திரம் போன்ற பல புனித இடங்களைச் சுற்றி, நைமிசாரண்யத்திற்கு வந்தார் சௌதி. நைமிசாராண்யம் காட்டில் சௌனகர் மகரிஷி தலைமையில் கூடியிருந்த நூற்றுக்கணக்கான ரிஷிகளுக்கு மகாபாரத இதிகாசத்தை உக்கிரசிரவஸ் என்ற சௌதி எடுத்துக் கூறினார்.\n\nமகாபாரத இதிகாசம், வைசம்பாயனர், ஜனமேஜயனுக்கு கூறுவதாக அமைந்துள்ளது.\n\n"}
{"id": "249925", "url": "https://ta.wikipedia.org/wiki?curid=249925", "title": "துசியோனைட்டு", "text": "துசியோனைட்டு\n\nதுசியோனைட்டு (\"Tusionite\") என்பது MnSn(BO) என்ற மூலக்கூறு வாய்பாடு கொண்ட முக்கோண வடிவமைப்பிலான போரேட்டு கனிமமாகும். நிறமற்ற நிலையில் இருந்து இக்கனிமம் அரிதாக ஒளிபுகும் தன்மையுடையதாகவும், ஒளி கசியும் தன்மையும் உடைய மஞ்சள் கலந்த பழுப்பு நிறத்துடனும் இருக்கிறது. 18.86% மாங்கனீசு, 40.76% வெள்ளீயம், 7.42% போரான் மற்றும் 32.96% ஆக்சிசன் என்பது இக்கனிமத்தின் இயைபு ஆகும். வெப்பநீர்ம தாதுவின் இறுதிக்கட்ட நிலையில் உள்ள கனிமமாக காணப்படும் துசியோனைட்டு, கிரானைட் வகை தீப்பாறைகளில் காணப்படும் ஒழுங்கற்ற குழிகளில் அரிதாக காணப்படுகிறது. \n\nதுசியோனைட்டு அது கண்டுபிடிக்கப்பட்ட இடத்தின் பெயராலேயே அழைக்கப்படுகிறது. மத்திய ஆசியாவின் தஜிகிஸ்தானில் உள்ள மலைத்தொடரான பாமிர் மலைகளில் காணப்படுகின்ற துசியான் ஆற்றுப் பள்ளத்தாக்கில் முதன்முதலாக 1983 ஆம் ஆண்டில் இது கண்டறியப்பட்டுள்ளது. செக் குடியரசு நாட்டின் சில பகுதிகளிலும், அமெரிக்காவின் கலிபோர்னியா மாநிலத்தின் ரிவர்சைடு மாவட்டத்திலும் துசியோனைட்டு காணப்படுவதாகத் தெரிவிக்கப்பட்டுள்ளது.\n\n"}
{"id": "249937", "url": "https://ta.wikipedia.org/wiki?curid=249937", "title": "சுப. திண்ணப்பன்", "text": "சுப. திண்ணப்பன்\n\nசுப. திண்ணப்பன் ஒரு மொழியியல் வல்லுனர்.\nSection::::வாழ்க்கை வரலாறு.\nஇவர் தமிழகத்தில் உள்ள தேவகோட்டையில் பிறந்தார்.\n"}
{"id": "249938", "url": "https://ta.wikipedia.org/wiki?curid=249938", "title": "ஒற்றைத்தொகுதிமரபு உயிரினத் தோற்றம்", "text": "ஒற்றைத்தொகுதிமரபு உயிரினத் தோற்றம்\n\nவழக்கமாக விலங்கினப் பகுப்பாய்வில், ஒற்றைத்தொகுதிக் குழு (\"monophyly\") என்பது கிளைப்பாட்டியலை உருவாக்கும் ஒரு வகையன் (taxon, உயிரிகளின் குழு) ஆகும். இதன் பொருள் இதற்கு ஒரு மூதாதை சிறப்பினம் உண்டு; மேலும் இதற்கு பல வழித் தோன்றல்களும் உண்டு என்பதாகும். இது தற்போது வழக்கற்ற \"முழுமைத் தொகுதி\" என்ற சொல்லின் இணைச்சொல்லாகும். ஒற்றைத்தொகுதிக் குழுக்கள் ஒத்தக் கொணர்வுப் பான்மைகளைப் பகிர்கின்றன. அதாவது இவை நிகருருவங்கள் உடையனவாகும்.\n\nஒற்றைத்தொகுதி மரபு இணைதொகுதி மரபு, பலதொகுதி மரபு ஆகியவற்றுடன் வேறுபடுத்திப் பார்க்கப்படுகிறது. பின்னவற்றை இக்கட்டுரையின் இரண்டாம் விளக்கப் படத்தில் இருந்து மிக எளிதாகப் புரிந்துகொள்ளலாம். நடப்புப் புரிவின்படி, ஓர் \"இணைதொகுதிமரபுக்\" குழுவில் ஒன்று அல்லது அதற்கு மேற்பட்ட ஒற்றைத்தொகுதிமரபுக் குழுக்கள் \"தவிர்த்த\" பொது மூதாதையிலிருந்து தோன்றிய அனைத்து வழித்தோன்றல்களும் உள்ளடங்கும். எனவே இது ஒற்றைத்தொகுதிமரபுக் குழுவிற்கு மிக நெருக்கமானது அல்லது இணையானதாகும். \"பலதொகுதி மரபுக்\" குழு ஒருங்கும் கூறுபாடுகளை அல்லது நடத்தைகளைக் கொண்டிருக்கும். (எ.கா., இரவில் இயங்கும் பாலூட்டிகள், மரங்கள், நீர்ப்பூச்சிகள்); மற்றவற்றில் இருந்து இவற்றை வேறுபடுத்தும் கூறுபாடுகள் எதுவும் பொது மூதாதையிடம் இருந்து பெறப்படுவதில்லை.\n\nஇந்த வரையறைகள் ஏற்கப்படவே பலகாலம் தேவைப்பட்டது. கவைபிரிவினச் சிந்தனை ஓங்கலாக நிலவிய 1960களில், பல மாற்று வரையறைகள் வழக்கில் இருந்தன. உண்மையில் வகைப்பாட்டாளர்கள் சில நேரங்களில் புதிய சொற்களை வரையறுக்காமலே பயன்படுத்தினர். இதனால் தொடக்க கால படிமலர்ச்சி இலக்கியத்தில் மிகுந்த குழப்பம் இருந்தது. அந்தக் குழப்பம் இன்றும்கூட தொடர்கிறது.\n\nSection::::வரையறைகள்.\nபரந்துபட்ட பொருளில் வரையறைகள் இருவகைப்படுகின்றன.\n\n\n\n"}
{"id": "249946", "url": "https://ta.wikipedia.org/wiki?curid=249946", "title": "ஏசியானா ஏர்லைன்ஸ்", "text": "ஏசியானா ஏர்லைன்ஸ்\n\nஏசியானா ஏர்லைன்ஸ் (\"Asiana Airlines\") தென்கொரியாவின் இரு முக்கிய வானூர்திச்சேவை நிறுவனங்களில் ஒன்றாகும். மற்றைய நிறுவனம் கொரியன் ஏர். ஏசியானா ஏர்லைன்ஸ் முன்னர் சியோல் ஏர்லைன்ஸ் என அழைக்கப்பட்டது. சியோலின் ஏசியானாவில் இதன் தலைமையகம் உள்ளது.\n\nஇந்த விமானச் சேவையின் உள்நாட்டு மையம் கிம்போ பன்னாட்டு விமான நிலையம் ஆகும். இதன் சர்வதேச மையம் இங்கேயன் பன்னாட்டு விமான நிலையம் ஆகும். இந்த இடம் மத்திய சியோலில் இருந்து 70 கிலோ மீட்டர்கள் (43 மைல்) தொலைவில் அமைந்துள்ளது. ஸ்டார் அலையன்ஸின் உறுப்பினரான ஏசியானா ஏர்லைன்ஸ் 14 உள்நாட்டு வழித்தடங்களிலும், 90 சர்வதேச வழித்தடங்களிலும், 27 சரக்கு வழித்தடங்களில் ஆசியா, ஐரோப்பா, வட அமெரிக்கா மற்றும் ஓசியானியா பகுதிகளிலும் செயல்படுகிறது.\n\nடிசம்பர் 2014 இன் படி, ஏசியானா ஏர்லைன்ஸில் மொத்தம் 10,183 மக்கள் வேலை செய்கின்றனர். இதில் ஏசியானாவின் விமானிகள், விமானம் தரையிலுள்ளபோது அதன் வேலைகளை பராமாரிப்பவர்கள் மற்றும் விமானத்தின் இதர செயல்பாடுகளில் பங்குவகிப்போர் முக்கியமானவர்கள் ஆவர். ஏசியானா ஏர்லைன்ஸ், புசன் பெருநகரின் குறைந்த கட்டண விமானச் சேவையான ஏர் புசனுடன் தொடர்பு கொண்டுள்ள மிகப்பெரிய பங்குதாரர் ஆவார்கள். தென் கொரியா நாட்டின் கால்பந்து அணி மற்றும் பிரசிடென்ஸ் கோப்பை 2015 க்கான அலுவலக ரீதியில் அங்கீகரிக்கப்பட்ட ஆதரவாளராக ஏசியான ஏர்லைன்ஸ் உள்ளது.\n\nSection::::பெருநிறுவன விவகாரங்கள்.\nஏசியானா ஏர்லைன்ஸ் தனது தலைமையகங்களை ஏசியானா நகரம், ஓசோ-டோங்க், காங்க்சியோ-கு, சியோல் ஆகிய இடங்களில் கொண்டுள்ளது. ஏசியானா ஏர்லைன்ஸின் தலைமையகம் ஹோஹியோன்-டோங்கில் இருந்து ஏசியானாவிலுள்ள ஓசோ-டோங்கிற்கு ஏப்ரல் 1, 1998 இல் மாற்றப்பட்டது.\n\nSection::::இலக்குகள்.\nஏசியானா ஏர்லைன்ஸ் உலகின் நான்கு முக்கிய கண்டங்களுக்கும் தனது விமானச் சேவையினைப் புரிகிறது. அவற்றுள் சீனா, ஜப்பான், மத்திய ஆசியா மற்றும் தென்கிழக்கு ஆசியா போன்றவை மிக முக்கியமானவை. சியோலில் இருந்து, டாஷ்கென்ட், அல்மாடி, சியம் ரீப், ப்னோம் பென்ஹ் மற்றும் கோரோர் போன்ற பகுதிகளுக்கு தொடர்ச்சியாக பயணிகள் விமானங்களைச் செலுத்திய முதல் நிறுவனம் ஏசியானா ஏர்லைன்ஸ் ஆகும்.\n\nஇந்த பயணிகள் விமானங்களுக்கு இடையிலும், சில முக்கியப் பகுதிகள் மற்றும் சுற்றுலா இடங்கள் போன்றவற்றிற்கு குறிப்பிட்ட காலங்களில் விமானச் சேவைகளை செய்தது. அவற்றுள் ப்ருனை, ந்ஹா ட்ராங்க், கியூஹார் மற்றும் ஸாங்க்ஜாஜி போன்ற இடங்கள் அடங்கும். ஜூலை 2013 இல் ஏசியானா தனது தொடர்ச்சியான பயணிகள் விமானச் சேவையினை ஜாகர்டா, டென்பஸார் மற்றும் இந்தோனேசியா போன்ற இடங்களுக்கும் தொடங்கியது. தற்போது சியோலுக்கும், வுக்ஸிக்கும் இடையே புது பயணிகள் விமானம் ஒன்றினை இயக்க ஏசியானா ஏர்லைன்ஸ் திட்டமிட்டு வருகிறது.\n\nSection::::கோட்ஷேர் ஒப்பந்தங்கள்.\nஸ்டார் அலையன்ஸின் உறுப்பினராக ஏசியானா ஏர்லைன்ஸ் உள்ளது. அத்துடன் ஏப்ரல் 2014 இன் படி, பின்வரும் நிறுவனங்களுடன் தனது கோட்ஷேர் ஒப்பந்தங்களைப் பகிர்ந்துள்ளது.\n\n\nSection::::விமானக் குழு.\nமே 2015 இன் படி ஏசியானா ஏர்லைன்ஸிடம் பின்வரும் விமானங்கள் அதன் விமானக் குழுவில் உள்ளன.\n\nSection::::உயர்தர வழித்தடங்கள்.\nஏசியானா ஏர்லைன்ஸின் முக்கியமான உயர்தர வழித்தடங்கள்: ஜோஜு – சியோல், சியோல் – ஜேஜு, புசன் – சியோல் மற்றும் ஜேஜு - புசன் ஆகியவையாகும். இந்த வழித்தடங்களில் முறையே வாரத்திற்கு 164, 161, 81 மற்றும் 69 விமானங்களை இயக்குகிறது. இவை தவிர, சியோல் – டாகாமட்சு மற்றும் லாஸ் ஏஞ்சல்ஸ் – டாலாஸ் ஃபோர்ட் வொர்த் போன்ற வழித்தடங்கள் குறிப்பிட்ட காரணங்களுக்காக இயக்கப்படும் வழித்தடங்களாக உள்ளது.\n"}
{"id": "249947", "url": "https://ta.wikipedia.org/wiki?curid=249947", "title": "ரெட் கார்பெட் இன்", "text": "ரெட் கார்பெட் இன்\n\nஅமெரிக்கா மற்றும் பஹமாஸ் ஆகிய இடங்களில் உள்ள ஹோட்டல்கள் மற்றும் மோட்டல்களின் தொடராக ரெட் கார்பெட் இன் ஹோட்டல் (Red Carpet Inn) உள்ளது. ஹாஸ்பிடாலிட்டி இன்டர்நேஷனல் ஃப்ரான்சிஸ் சிஸ்டம் அமைப்பின் ஒரு பகுதியாகவும் ரெட் கார்பெட் இன் ஹோட்டல் விளங்குகிறது. டிரிப் அட்வைஸர் எனும் இணையதளத்தின் வாசகர் கருத்துக்களில் சராசரியான் விருப்பத்தினை ரெட் கார்பெட் இன் பெற்றுள்ளது.\n\nSection::::வரலாறு.\n1972 ஆம் ஆண்டு மே மாதம் டாமி டக்கர் மற்றும் பில் ஹார்வுட் ரெட் கார்பெட் இன் ஹோட்டலை அமெரிக்காவில் தொடங்கினர். இதில், டாமி டக்கர், குவாலிட்டி கோர்ட்ஸ் யுனைடெட்டின் நிறுவனர் ஆவார். பில் ஹார்வுட், பிராட்வே என்டர்பிரைஸஸின் முக்கிய பிரமுகர்களில் ஒருவராவார். 1972 ஆம் ஆண்டு மே மாதம் ரெட் கார்பெட் இன் அமெரிக்காவின் தலைமையகம் ஃப்ளோரிடாவின், டய்டோனா கடற்கரைக்கு மாற்றப்பட்டது.\n\n1973 ஆம் ஆண்டு அமெரிக்காவின் ரெட் கார்பெட் இன், மாஸ்டர் ஹோஸ்ட்ஸ் இன் மற்றும் ரெட் கார்பெட் இன் ஆகியவற்றிற்கான பயண விவரங்கள் அடங்கிய புத்தகத்தினை வெளியிட்டது. அத்துடன் உடனடியாக முன்பதிவு செய்வதற்கான இலவச தொலைபேசி எண்ணையும் வெளியிட்டது. அந்த காலகட்டத்தில் அமெரிக்கன் எக்ஸ்பிரஸ் ஸ்பேஸ் பேங்க் எனும் பெயருடன் செயல்பட்ட அமைப்பு, உலகிலேயே மிகப்பெரிய அளவில் முன்பதிவு செய்யும் அமைப்பாக இருந்தது. இந்த அமைப்பின் உதவியுடன் விரைவாக முன்பதிவு செய்யும் வசதியினை ரெட் கார்பெட் இன் நிறுவனம் உலகம் முழுவதும் விரைவாக பரப்பியது. ஒவ்வொரு மாஸ்டர் ஹோஸ்ட்ஸ் இன் மற்றும் ரெட் கார்பெட் இன் ஹோட்டல்களிலும் அளிக்கப்படும் முழுச் சேவைகள், சாப்பாட்டு வசதிகள், உணவு மற்றும் குடிபானங்கள், அறைச் சேவைகள், துணி துவைக்கும் வசதி, உடை மற்றும் அலங்கார பொறுப்பாளர், பளு தூக்குபவர் போன்ற அனைத்து வசதிகளும் அடங்கிய பட்டியல், நீச்சல் குளம், ஒவ்வொரு அறையிலும் வைக்கப்பட்டிருந்த தொலைபேசி மூலம் அறைச்சேவையினை அழைக்கும் 24 மணிநேர வசதி, குளிரூட்டப்பட்ட அறை விவரங்கள், உயர்தர அறைகள் மற்றும் அனுபவமிக்க விருந்தோம்பல் குழுவினர் போன்ற அனைத்து விவரங்களும் அந்த விவரப்பட்டியல் புத்தகத்தில் இடம்பெற்றிருந்தன. ரெட் கார்பெட் இன் ஹோட்டலின் 57 இடங்கள் அந்த பட்டியலில் இடம்பெற்றிருந்தன, அவற்றுள் சில முக்கிய கவரக்கூடிய நகரங்களான டுக்ஸன், அரிசோனா; லிட்டில் ராக், ஃப்ளோரிடா; டென்வெர், கொலரோடா; டாய்டோனா கடற்கரை, ஜாக்சன்வில்லே மற்றும் ஓர்லான்டோ, ஃப்ளோரிடோ; அட்லாண்டா மற்றும் சாவன்னாஹ், ஜார்ஜியா; க்நோக்ஃஸ்வில்லே மற்றிம் பிஜியன் ஃபோர்ஜ், டென்னீஸ்ஸீ; ஹவுஸ்டன், டெக்ஸாஸ்; ரிஸ்மண்ட், ஸ்டௌன்டன், விர்ஜினியா கடற்கரை மற்றும் விலியம்ஸ்பெர்க், விர்ஜினியா போன்றவை இடம்பெற்றிருந்தன.\n1978 ஆம் ஆண்டு காலகட்டத்தில், இதன் உரிமை மாற்றப்பட்டதால் ரெட் கார்பெட்டின் சர்வதேச தலைமையகம் ஜார்ஜியாவில் உள்ள, அட்லாண்டாவிற்கு மாற்றப்பட்டது. 1980 ஆம் ஆண்டு ரெட் கார்பெட் இன் இன்டர்நேஷனல் சர்வதேச பயணத்திற்கான விவரப் பட்டியலை வெளியிட்டது. அதில் ரெட் கார்பெட் இன் தொடர்பான 99 இடங்கள் மற்றும் வசதிகள் குறிப்பிடப்பட்டிருந்தது. அத்துடன் ஹோட்டல்கள் அமைந்துள்ள இடத்தினை அடைவதற்கான வழிகளுடன், 30 அமெரிக்க இடங்கள் உட்பட அவை அமைந்துள்ள இடங்கள் குறித்த விவரங்களும் அதில் இடம்பெற்றிருந்தன.\nSection::::இருப்பிடம்.\nநியூயார்க் நகரின், புரூக்லைனில் ரெட் கார்பெட் இன் அமைந்துள்ளது. இதனருகில் ஃபாரஸ்ட் பார்க் கோல்ஃப் கோர்ஸ், புரூக்லைன் குழந்தைகள் அருங்காட்சியகம் மற்றும் புரோவர் பூங்கா போன்றவை உள்ளன. இதற்கு அருகில் கண்டு ரசிக்கக்கூடிய இடங்களான ஜூவிஷ் குழந்தைகள் அருங்காட்சியகம் மற்றும் காட்டுப் பூங்கா ஆகியவை அமைந்துள்ளது.\nSection::::ஹோட்டலின் வசதிகள்.\nவாராந்தாவினைச் சார்ந்த பகுதியில் டீ/காஃபி பெறும் வசதி, உயர்தூக்கி வசதி, தொலைக்காட்சி வசதி போன்றவை உள்ளன. இவை தவிர பொதுமக்கள் பயன்படுத்தும் பகுதிகளில் குளிரூட்டப்பட அறை வசதியும் அமைக்கப்பட்டுள்ளது. முன்னே இருக்கும் வரவேற்கும் அறை 24 மணிநேரமும் செயல்படும்படி அமைக்கப்பட்டுள்ளது.\nSection::::விருந்தினர் அறைகள்.\nகுளிரூட்டப்பட்ட வசதிகள் கொண்ட 50 விருந்தினர் அறைகள் ரெட் கார்பெட் இன் ஹோட்டலில் உள்ளன. அங்கு முடி உலரவைப்பான் மற்றும் கழிவக உபகரணங்களுடன் கூடிய கழிவக வசதிகள் உள்ளன. அத்துடன் இலவச தொலைபேசி வசதியும் அளிக்கப்படுகிறது (கட்டுப்பாடுகள் இருக்கலாம்). செயற்கைக்கோள் தொலைக்காட்சியும் அளிக்கப்படுகிறது. துணியினை தேய்த்து மடித்து வைத்தல், கடிகார வானொலி வசதி போன்ற வசதிகளும் இங்கு கூடுதலாக அளிக்கப்படுகின்றன. தினசரி அறை பராமரிப்பும் இங்கு செய்து தரப்படுகிறது.\n\nSection::::அறைகள்.\nSection::::சாதாரண இரண்டு படுக்கை அறை.\nஇந்த விருந்தினர் அறையில் இரு படுக்கை மற்றும் வேலை செய்யும் சிறு இடம் இருக்கும். கம்பி வடம் உதவியுடன் தொலைக்காட்சியினை பார்க்கும் வசதியும், கம்பி வடமில்லா முறையில் இணையவசதி கிடைக்குமாறும் அமைக்கப்பட்டுள்ளது. கழிவக உபகரணங்கள் மற்றும் முடி உலரவைப்பானுடன் கூடிய கழிவறைகள் மற்றும் குளியலறைகள் உள்ளன. இந்த அறையில் துணியினை தேய்த்து மடித்து வைப்பதற்குத் தகுந்தாற்போன்ற உபகரணங்கள் வழங்கப்படுகின்றன.\n\nSection::::சாதாரண ராணி அறை.\nஇந்த அறையில் ஒரு படுக்கை மற்றும் வேலை செய்யும் இடம் இருக்கும். கம்பி வடம் உதவியுடன் தொலைக்காட்சியினை பார்க்கும் வசதியும், கம்பி வடமில்லா முறையில் இணையவசதி கிடைக்குமாறும் அமைக்கப்பட்டுள்ளது. கழிவக உபகரணங்கள் மற்றும் முடி உலரவைப்பானுடன் கூடிய கழிவறைகள் மற்றும் குளியலறைகள் உள்ளன. இந்த அறையில் துணியினை தேய்த்து மடித்து வைப்பதற்குத் தகுந்தாற்போன்ற உபகரணங்கள் வழங்கப்படுகின்றன.\n"}
{"id": "249959", "url": "https://ta.wikipedia.org/wiki?curid=249959", "title": "ரிக்வேதகால ஆரியர்கள் (நூல்)", "text": "ரிக்வேதகால ஆரியர்கள் (நூல்)\n\nஇந்தியாவின் கி.மு. காலத்திய சமூக பதிவுகளை வேதங்கள், அகழ்வாராய்ச்சி, கல்வெட்டுகள், ஆகியவற்றின் துணைகொண்டு அறிந்து கொள்ள வேண்டியுள்ளது. அந்த வரிசையில் ரிக்வேத காலத்தில் இருந்த நிலவியல், சமூகபொருளாதாரம், அரசியல், போன்றவற்றினைத் தெரிந்துகொள்ள மிகவும் பழமையான ரிக் வேதமே முதன்மைவகிக்கிறது. கி.மு காலத்திய சமூக அமைப்பு முறைகளை ரிக் வேதங்களில் இருந்து தெரிந்து கொள்ளும் விதமாய் ரிக்வேத காலத்திய முனிவர்களின் ஸ்லோகங்களை தேவையான இடங்களில் தந்து இந்த ஆராய்ச்சியை செய்துள்ளார் ராகுல்ஜீ. இந்த நூலில் 4 பாகமாக பிரித்தும், ஒவ்வொரு பாகத்திலும் உப தலைப்புக்களில் விரிவான தகவல்களை தந்துள்ளார்.\n\nSection::::முதல்பாகம் - நிலவியல்.\n1. சப்த சிந்து, 2 ஆரிய இனக் குழுக்கள், என இரண்டு முதன்மைத் தலைப்புக்களிலும், சப்த சிந்து தலைப்பில் 1. ஆரியர்களின் வருகை, 2. அதன் பின்னரே ரிக்வேதம், 3. ரிக்வேதம் தலைசிறந்த சான்று, 4. சப்த சிந்து பூமி என்றும், ஆரிய இனக்குழுக்கள் என்றதலைப்பில் 1. சிந்து நாகரீகம், 2. ஆரிய இனக்குழுக்கள்என்றும் பிரித்து எளிமையாக அறியும் வண்ணம் எழுதப்பட்டுள்ளது.\n\nSection::::இரண்டாம் பாகம் - சமூக, பொருளாதாரங்கள்.\n3.வர்ணமும், வர்க்கமும், 4. உணவும், பானமும் என முதன்மைத்தலைப்புக்களிலும், வர்ணமும், வர்க்கமும் தலைப்பில் 1. வர்ணம் (நிறம்), 2. வர்க்கம் என்றும், உணவும், பானமும் தலைப்பில் 1. உணவு 2. பானம் என முக்கிய உணவு, உணவு உற்பத்தி, பானம் உணவுக்கு இணையாக தயாரிக்கப்பட்ட பானவகைகள் பற்றி முனிவர்கள் கூறிய ஸ்லோகங்களை தக்க ஆதாரங்களுடன் தரப்பட்டுற்றது.\n\nSection::::இதையும் பார்க்கவும்.\nஇருக்கு வேதம்\n"}
{"id": "249963", "url": "https://ta.wikipedia.org/wiki?curid=249963", "title": "மாயா ஏஞ்சலோ", "text": "மாயா ஏஞ்சலோ\n\nமாயா ஏஞ்சலோ (Maya Angelou, Marguerite Annie Johnson, ஏப்ரல் 4, 1928 - மே 28, 2014, செயின்ட் லூயி, மிசௌரி) ஒரு அமெரிக்கப் பெண் எழுத்தாளர். கவிஞர், நடிகை, நர்த்தகி, பாடகி, நாடகாசிரியர், பாடலாசிரியர், நாடகத்தயாரிப்பாளர், திரைப்படத்தயாரிப்பாளர், இயக்குனர், குடிமை உரிமைப் போராளி. இவர் இனவெறிக்கு எதிராகத் தனது வாழ்நாள் முழுக்கப் போராடியவர். இவர் திரைப்படத் துறையிலும் பணி புரிந்திருக்கிறார். ஆறிற்கும் அதிகமான மொழிகளில் தேர்ச்சி கண்டவர். அமெரிக்கப் பல்கலைக்கழகத்தில் பணிபுரிந்துள்ளதோடு, எகிப்து, கானா நாட்டுப் பத்திரிகைகளின் ஆசிரியராகவும் கடமையாற்றியுள்ளார். எந்தவொரு பல்கலைக்கழகத்திலும் கற்றில்லாத போதிலும் கூட, உலகம் முழுவதிலுமுள்ள முப்பதிற்கும் அதிகமான பல்கலைக்கழகங்கள் இவருக்கு கௌரவப் பட்டங்களை வழங்கி கௌரவித்திருக்கின்றன.\n\n\n\n"}
{"id": "249968", "url": "https://ta.wikipedia.org/wiki?curid=249968", "title": "வளர்முக உயிரினத் தோற்றம்", "text": "வளர்முக உயிரினத் தோற்றம்\n\nநேர்/வளர்முக உயிரினத் தோற்றம் அல்லது தொகுதி உருமாற்றம் (\"anagenesis\") என்பது சிறப்பினமேதும் உருவாகாமலே மூதாதை உயிரிக்குழுமத்தில் உயிரி ஏதும் நிலவாமல் அழிந்துவிடும் அளவுக்கு விரைந்த வளர்ச்சிப் படிமலர்ச்சியால் புத்துருவ இனமொன்று உருவாதலாகும். புதிய உயிரினமாக உருமாறிய மூதாதையினம் புத்தினத்தால் முற்றிலும் வெல்லப்படுகிறது. இது கவைபிரி உயிரினத் தோற்றத்துக்கு (\"cladogenesis\") எதிரானதாகும். மேலும் இது ஒருங்கு படிமலர்ச்சி உருவாக்கும் உயிரிகளை முற்றிலுமாகப் புறந்தள்ளிவிடுகிறது. ஆனால் இது இணைபடிமலர்ச்சியால் உருவாகும் உயிரிகளை ஏற்கிறது என்பதை நடத்தைச் செயலொப்பாய்வுகள் (homologues) நிறுவியுள்ளன.\n\nஎன்றாலும் மெதுவான தொகுதி மாற்றத்தை விளக்க, இடைவிட்ட சமனிலைகள் (Punctuated Equilibria) கருதுகோள் முன்மொழியப்பட்ட்து. இந்த கருதுகோளின்படி தொகுதி உருமாற்றம் என்பதே பொருளற்றதாகி விடுகிறது. ஏனெனில் மூதாதையின் கால்வழிகள்/வழித்தோன்றல்களில், புதிய உயிரினம் தோன்றும்வரை, அவற்றின் வாழ்நாள் முழுவதும் மாற்றமேதுமே ஏற்படுவதில்லை.நேர்/வளர்முக உயிரினத் தோற்றமே இதனால் உருவாக வழியில்லாமல் போய்விடுகிறது.\n\n\"ஆஸ்திரலோபிதிசஸ் அனாமென்சிஸ்\" தோற்றங்களையும் புறவடிவப் பன்மையையும் புரிந்துகொண்டு, மாந்தக்குரங்குத் தொகுதிமரபுத் தருவை உருவாக்க அண்மைக்கால படிமலர்ச்சி ஆய்வுகள் வளர் உயிரினத் தோற்ற முறையும் கவைபிரி உயிரினத் தோற்ற முறையும் வழிவகுக்கும் என எதிர்பார்க்கின்றனர். இது வாய்ப்புள்ள வளர்முக உயிரினத் தோற்றத்துக்கான தொல்லுயிர் எச்சச் சான்றுகளைத் தேடவும் ஊக்கமூட்டுமென எதிர்பார்க்கப்படுகிறது.\n\nஉயிரினக் குழுமலில் போதுமான சடுதிமாற்றங்கள் ஏற்பட்டு நிலைத்ததும் அது தன் மூதாதைக் குழுமலில் இருந்து கணிசமான அளவுக்கு வேறுபடும்போது அதற்குப் புதிய உயிரினப் பெயரை இடலாம். இத்தகைய உயிரினத் தொடர்கள் படிமலர்ச்சிக் கால்வழிகள் எனப்படுகின்றன. படிமலர்ச்சிக் கால்வழி நெடுக அமையும் பல்வேறு உயிரினங்கள் \"காலவழி இனங்கள்\" (\"chronospecies\") ஆகும். காலவழி இனங்களின் மூதாதைக் குழுமல்கள் அழிந்துபடாதபோது அவை கவைபிரி உயிரினத் தோற்றம் ஆகின்றன. மேலும் மூதாதை உயிரினம், படிமலர்ச்சித் தரவகை வாய்ந்த ஓர் இணைதொகுதிவழி உயிரினம் அல்லது ஓர் இணைமரபு உயிரினம் ஆகிறது. விரிந்து பரந்த உயிரிக் குழுமல்கள் நிலவும் உயிரினத்தில் இந்நிலை பொதுவாக அமைகிறது.\n\nமேலுள்ள வரையறையில் இருந்து, புதிய உயிரினமாக வரையறுக்கும் அளவுக்கு வேறுபாடுகள் ஓருயிரினத்தில் கணிசமாக அமையும்போது உயிரியல் வகைபாட்டாளர்கள் இடையில் எவ்வளவு வேறுபாடுகள் உருவாகும் என்பதை எளிதாக உணரலாம். மேலும் நேர்/வளர்முக உயிரினத் தோற்றம் \"மெதுவான படிமலர்ச்சி\" என்றும் வழங்கப்படுகிறது.\n\nமார்க் எரெசெப்ஸ்கி எனும் அறிவியல் மெய்யியல் அறிஞர் இணைத்தொகுதிமரபு வகையன்கள் வளர்முக உயிரினத் தோற்றத்தின் விளைவுகளென வாதிடுகிறார். பறவைகளை உருவாக்கிய கால்வழி, பல்லிகளில் இருந்தும் முதலைகளில் இருந்தும் கணிசமான அளவுக்குப் பிரிந்து விரிந்தது. இது படிமலர்ச்சி வகைப்பாட்டாளர்கள் பறவைகளை பல்லிகளில் இருந்தும் முதலைகளில் இருந்தும் தனியாக வகைப்படுத்த வைத்தது. இவை ஊர்வன எனப்பட்டன.\n\nசமூகப் படிமலர்ச்சியைப் பொறுத்தவரையில், சமூக அமைப்புகளையும் அவற்றினுடைய சிக்கல்தன்மை, தகவமைப்பு, ஒருங்கமைப்பு, இடையிணைப்பு ஆகியவற்றையும் உருவாக்கும் சமூக நேர் உருமாற்றம் (\"social anagenesis/aromorphosis\") என்பது பரந்து விரவிய பொதுச் சமூகப் புத்தாக்கமே என முன்மொழியப்படுகிறது.\n\n\n"}
{"id": "249972", "url": "https://ta.wikipedia.org/wiki?curid=249972", "title": "கரிசல் வட்டார வழக்கு அகராதி", "text": "கரிசல் வட்டார வழக்கு அகராதி\n\nகரிசல் வட்டார வழக்கு அகராதி என்பது கரிசல் வட்டாரத்தில் சிறப்பாக வழங்கும் தமிழ்ச் சொற்களுக்கான அகராதி ஆகும். இதனைக் கரிசல் இலக்கியத்தின் முன்னோடியாகக் கருதப்படும் கி. ராஜநாராயணன் தொகுத்துள்ளார். தமிழில் வட்டார அகராதிகளுக்கு இது ஒரு முன்னோடி முயற்சியாகக் கருதப்படுகிறது.\n\nஇந்த நூல் 1982 ஆம் ஆண்டு அன்னம் வெளியீடாக வெளிவந்தது.\n"}
{"id": "249987", "url": "https://ta.wikipedia.org/wiki?curid=249987", "title": "உதங்கர்", "text": "உதங்கர்\n\nஉதங்கர் (Utanka), குரு வேதாவின் குருகுலத்தில் கல்வி முடித்த உதங்கர் குரு காணிக்கை செலுத்த விரும்பினார். அதற்கு குரு வேதா, தனது மனைவி கேட்கும் காணிக்கையை செலுத்துவாய் என்றார். குருவின் மனைவி, பக்கத்து நாட்டு அரசன் பௌசியனின் பட்டத்தரசி அணிந்திருக்கும் ஒரு ஜோடி தங்கக் கம்மலை நான்கு நாட்களுக்குள் பெற்று எனக்கு காணிக்கையாக செலுத்துவாய் என்றார். தன்னுடன் குருகுலத்தில் ஒன்றாக படித்த மன்னன் பௌசியனின் அரண்மனையை அடைந்து, \"உனது இராணியின் ஒரு ஜோடிக் கம்மல்களை, எனது குருவின் மனைவிக்குப் குருதட்சனையாக கொடுப்பதற்கு, அதைப் பிச்சையாகக் கேட்டு வந்தேன்\" என்றான்.\n\nமன்னன் பௌசியனும், எனது பட்டத்தரசியிடம் சென்று அவள் அணிந்திருக்கும் ஒரு ஜோடி காது கம்மலை கேட்டுப் பெற்றுச் செல் என்றார். அரசன் பௌசியனின் ராணியும் விருப்பத்துடன் உத்தங்கருக்கு, தனது கம்மல்களைக் கழற்றிக் கொடுத்து விட்டு, இந்த கம்மல்களைப் பாம்புகளின் அரசனான தட்சகன் விரும்புகிறான். அதனால் இந்தக் கம்மல்களைப் பத்திரமாக எடுத்துச் செல்ல வேண்டும்\" என்றாள். \n\nஉத்தங்கர், ராணியிடம் பெற்ற கம்மல்களை குளக்கரையில் வைத்து விட்டு, குளித்துவிட்டு திரும்புகையில், தட்சகன் அக்கம்மலைகளை திருடி நாக லோகத்திற்கு எடுத்துச் சென்று விட்டான். உதங்கரும் தட்சகனை பின் தொடர்ந்து நாக லோகத்திற்கு சென்று தட்சகனிடமிருந்து போராடி கம்மல்களை மீட்டு தன் குரு பத்தினியிடம் சமர்ப்பித்தான். \n\nதன்னை அலைக்கழித்த தட்சகனை பழி தீர்க்க பிற்காலத்தில், தன்னுடன் குரு குலத்தில் ஒன்றாக படித்த ஜனமேஜயன் நாகங்களை கொல்வதற்கு செய்த நாக வேள்வியில் பங்கேற்றார் உத்தங்கர். \n"}
{"id": "249991", "url": "https://ta.wikipedia.org/wiki?curid=249991", "title": "பல்கலைக்கழக மலையக சமூக தேசியமாநாடு", "text": "பல்கலைக்கழக மலையக சமூக தேசியமாநாடு\n\nபல்கலைக்கழக மலையக சமூக தேசியமாநாடு என்பது 2015 இலங்கை பல்கலைக்கழக மலையக சமூகத்தினரால் ஏற்பாடு செய்யப்பட்ட ஒரு மாநாடு ஆகும். \"மலையக சமூகத்தில் பின்தங்கியதொரு நிலையில் காணப்படும் கல்விச் சூழலை சீர்திருத்தும்\" நோக்கத்துடன் இந்த மாநாடு ஏற்பாடு செய்யப்பட்டுள்ளதாக ஏற்பாட்டாளர்கள் கூறி உள்ளார்கள். இந்த மாநாட்டில் செயற்பட்டாளர்கள், மாணவர்கள், கல்வியாளர்கள், அரசியல்வாதிகள் கலந்து கொண்டனர்.\n"}
{"id": "250004", "url": "https://ta.wikipedia.org/wiki?curid=250004", "title": "அக்ரிப்பா, ஐயுறவுவாதி", "text": "அக்ரிப்பா, ஐயுறவுவாதி\n\nஅக்ரிப்பா (\"Agrippa\", ) என்பவர் ஓர் ஐயுறவுவாத மெய்யியலாளர் ஆவார். இவர் கிபி முதல் நூற்றாண்டு இறுதியில் வாழ்ந்திருக்கலாம். இவர் \"ஐந்து ஐய அடிப்படைகள்\" அல்லது \"பூடகங்கள்\" (\"tropes\") என்ற கருத்தின் ஆசிரியர் ஆவார். இவை உறுதிவாய்ந்த அறிவின் இயலாமையை நிறுவ உருவாக்கப்பட்டன.\n\nSection::::ஐந்து பூடகங்கள்.\nசெக்டசு எம்பிரிக்கசு, தனது \"பிர்ரோனிய உருவரைகள்\" என்ற நூலில் இந்த ஐந்து பூடகங்களைக் குறிப்பிடுகிறார். செக்டசு கூற்றின்படி, இவை ’’மிக அண்மைய ஐயுறவுவாதிகளின்’’ பங்களிப்பாகும். டயோஜினசு லேர்ட்டியசு என்பவரின் பரிந்துரைப்படி இவை அக்ரிப்பாவின் பங்களிப்பாகக் கருதப்படுகிறது. அவை கீழே தரப்படுகின்றன. \n\n[165] விவாதம் தரும் முறைமைப்படி, இயல்பு வாழ்க்கையிலும் மெய்யியலார் மொழிவிலும் முன்மொழியப்படும் பொருண்மை பற்றிய தீர்மானிக்கவியலாத எதிருரை/மறுப்பு முன்னுக்கு வருவதைக் காண்கிறோம். இதனால் ஒன்றைத் தேர்ந்தெடுக்கவோ எதையாவது தள்ளிவிடவோ முடிவதில்லை. எனவே நாம் தீர்ப்பை நிறுத்திவைத்தல் தான் செய்ய நேர்கிறது.. [166] ஈறிலிவரை தொடரும் முறைமைப்படி, முன்மொழியப்படும் பொருண்மையை நிறுவ முன்வைக்கும் நம்பக வாயிலுக்கே மேலுமொரு அதைப்போன்ற மெய்ப்பிக்கும் வாயில் தேவையென நாம் முடிவில்லாமல் தொடர்ந்து சொல்லலாம். எனவே எதையும் நிறுவ எங்கிருந்து தொடங்குவது. எனவே தீர்ப்பை நிறுத்திவைத்தல் இதிலும் தொடர்கிறது. [167] சார்புடைமை தரும் முறைமைப்படி, மேலே கூறியபடி,நிலவும் பொருள் அறிபவர் கருத்துப்படியும் அத்துடன் அறியப்படும் பொருளின்படியும் சார்ந்தே குறிப்பிடும் தன்மை உடையதாகிறது. ஆனால் உண்மையில் அது, அதன் தன்மையில் எப்படி இருக்கிறது என இதிலும் தீர்ப்பை நிறுத்திவைக்க வேண்டி நேர்கிறது. [168] கருதுகோள் சார்ந்த முறைமைப்படி, ஈறிலிவரைத் தள்ளிச் செல்லும் வறட்டுவாதிகள் நிறுவப்படாத்தில் இருந்து தொடங்கினாலும் சலுகையாக மெய்ப்பு ஏதும் இன்றியே எளிதாக கற்பிதம் செய்தவொன்றை உண்மையாக கூறுவர். [169] எதிர்மாறு முறைமை, ஆய்வுக்குட்படும் பொருள் பற்றி உறுதியாக இருக்கவேண்டும்போது, ஆய்வில் உள்ள பொருளால் அது உறுதிபடுத்தப்படவேண்டும் என்ற நிலையில் நேர்கிறது எனலாம். இங்கு மற்றதை நிறுவ இரண்டில் எதையுமே தேர்ந்தெடுக்கமுடிவதில்லை. மாறாக இரண்டின் தீர்ப்பையும் நிறுத்தி வைக்கிறோம்.\n\nஇந்த ஐந்து பூடகங்களைப் பொறுத்தவரையில் முதலாவதும் மூன்றாவதும் முந்தைய ஐயுறவுவாதத்தின் பத்து அடிப்படைகளைச் சார்ந்தவை. கூடுதலான மூன்று பூடகங்கள் பொதுவான மறுப்புகளில் இருந்து மாறிய ஐயுறவு வாத அமைப்பின் வளர்ச்சியைக் காட்டுகின்றன.இவை புலன் உணர்வையும் தற்கருத்தையும் மறுக்கும் உயர்நுட்பம் வாய்ந்த இருப்பியல்/அப்பாலையியல் சார்ந்த ஐயவகையின் அடிப்படைகள் ஆகும்.\n\nவிக்டர் புரோசார்டு கூறுகிறபடி, “இந்த ஐந்து பூடகங்கள், வேறு யாருமே இதுவரை முன்வைக்காதவை மட்டுமல்ல, மிகவும் முனைப்பானவையும் துல்லியமானவையும் ஆகிய ஐயுறவுவாத வடிவங்கள் ஆகும். ஒருவகையில் அவை இன்றும் எதிர்க்க முடியாதனவாகவே உள்ளன.”\n\n\n"}
{"id": "250016", "url": "https://ta.wikipedia.org/wiki?curid=250016", "title": "அனார்கலி ஆடை", "text": "அனார்கலி ஆடை\n\nஅனார்கலி ஆடை (Anarkali Salwar Suit) என்பது பெண்களுக்கெனப் பிரத்தியேகமாக உருவாக்கப்பட்ட ஒரு பிரபலமான ஆடை வகை ஆகும். முக்கியமாக இது இந்தியாவில் கூடிய பிரபலம் வாய்ந்தது. இவ்வகை ஆடைகளில், குர்தா என்றழைக்கப்படும் கழுத்துப்பட்டை இல்லாமல் நீண்ட சட்டையின் கைப்பகுதி இருக்கும். கணுக்கால் வரையில் நீண்டிருக்கும் துணியின் பகுதி சுடிதார் அல்லது லெக்கிங்க்ஸ் என்றழைக்கப்படும். நாடாவின் உதவியால் இது உடலுடன் கொண்டிருக்கும் இணைப்பின் அழுத்தத்தினை வேறுபடுத்தலாம். இறுக்கமாக வேண்டும் எனும்போது நாடாவினை அழுத்தி இழுத்து முடிச்சுப் போட்டுப் பயன்படுத்தலாம், மற்றவேளைகளில் நாடாவினைத் தளரவிட்டு இயல்பாகப் பயன்படுத்தலாம்.\n\nSection::::அம்சங்கள்.\nகுர்தா பகுதிதான் இந்த ஆடையின் முக்கியப் பகுதியாகும். இது பட்டு, சந்தேரி, மென்பட்டு அல்லது பருத்தி போன்ற துணி வகைகளினால் உருவாகியிருக்கும். இதன் மேற்புறம் மார்பளவிற்குத் தகுந்தாற்போல் பொருந்தும் வகையிலும், கீழ்புறம் இடுப்புப் பகுதியில் தளரவிட்டும் தைக்கப்படும். கீழ்புறமுள்ள பகுதி தளரவிட்டு இருப்பதால் அதிலுள்ள அதிகப்படியான துணி நீளம் மடிப்புகள் மாதிரியாக அலங்காரப்படுத்தப்பட்டு வட்ட வடிவில் ஒரு குடையினைப் போன்று மாற்றப்படும். அநேக அனார்கலி ஆடையின் குர்தா பகுதி, அனைத்து பெண்களுக்கும் பொருந்தும் வகையில் இடுப்பளவு பெரிதாக வைத்தே தயாரிக்கப்படுகிறது அல்லது தைக்கப்படுகிறது.\n\nஅத்துடன் இந்த ஆடையின் கழுத்துப்பகுதி மற்றும் கைப்பகுதியில் அமைந்துள்ள நேர்த்தியான வடிவமைப்புகள் ஆடையின் அழகினை அதிகரிக்கிறது. திருமணம் மற்றும் இதர விலையுயர்ந்த ஆடைகளாக தயார் செய்யும்போது அதிக செலவினத்துடன் கூடிய பூத்தையல் வேலைப்பாடுகள் ஆடையில் செய்யப்படுவதுண்டு. இந்த பூத்தையல் முறைகளில் பல உள்ளன, அந்தந்த ஆடைக்கான மதிப்பினைப் பொறுத்து, தங்கம், வெள்ளி உட்பட பல விலையுயர்ந்த பொருட்கள் பயன்படுத்தலாம். இவற்றில் பல்வேறு பாரம்பரிய முறைகளும் பின்பற்றப்படுமாயின் அதன் மதிப்பு இன்னும் அதிகரிக்கும்.\n\nஅனார்கலி ஆடையில் கால்சட்டைப் பகுதி சுடிதார் கணுக்கால் வரை நீளமுடையதாகவும், கணுக்கால் பகுதியில் சற்று இறுக்கமாகவும் இருக்கும். அதிகப்படியான துணிப்பகுதி மடிப்புகளாக சேர்த்துத் தைக்கப்படும். இந்த அதிகப்படியான துணியின் மடிப்புகள் மூலமும் இதனை அலங்கரிக்க முடியும். \n\nSection::::வரலாறு.\nஅனார்கலி ஆடையின் முக்கியத் தொடக்கம், முகலாய சகாப்தத்தில் மிகவும் பிரசிபெற்ற பெயரான அனார்கலி என்ற வசீகரிக்கும் அழகுகொண்ட பெண்ணின் மூலமே தொடங்கியது. முகலாய வம்சத்தின் அரசர்களில் ஒருவரான அக்பருடன் வாழ்ந்த வந்தவர் அனார்கலி ஆவார். அனார்கலி ஈரான் நாட்டினைச் சேர்ந்தவர் எனவும், அவரின் பெயர் நதிரா பேகம் அல்லது ஷார்ஃப்-உன்-நிசா என இருந்திருக்கலாம் எனவும் கூறப்படுகிறது.\n\nஅழகு மற்றும் மாதுளை போன்ற நிறம் கொண்டிருந்ததால் ‘அனார்கலி’ என்று அழைக்கப்பட்டிருக்கலாம் எனக் கூறப்படுகிறது. இருப்பினும், இவரின் கதை சோகமாக முடிவுற்றது. இதில் இருவகையான கதைகள் கூறப்படுகின்றன. ஒரு கதையில், அக்பரின் மகனான ஜஹாங்கீருடன் அனார்கலி தகாத உறவு கொண்டிருந்ததால் உயிருடன் புதைக்கப்பட்டார் எனக் கூறப்படுகிறது. மற்றொரு கதையில், அக்பர் வெளிப் பயணங்களுக்கு சென்றிருந்தபோது அனார்கலி நோயுற்று இறந்ததாகக் கூறப்படுகிறது. இரு கதையில் எதற்குமே, வலிமையான ஆதாரங்கள் இல்லை. இருப்பினும் அனார்கலியின் அழகினை அல்லது மகிமையினை கூறும்வகையில் பின்னாளில் கல்லறை ஒன்று கட்டப்பட்டது.\n\nஇன்றும் பல திரைப்படங்களில் அனார்கலி உயிருடன் தான் வந்துகொண்டிருக்கிறார். முகல்-ஈ-அஸாம் எனும் சித்திரிப்புக் கதையில் அனார்கலி அணிந்திருந்த உடை போன்றவைகள், அதே பாணியில் பயன்படுத்தப்பட்டு ரசிகர்களை மிகவும் கவர்ந்து. இதுவே அனார்கலி ஆடைகள் இந்தியாவில் பிரபலமாக முக்கியக் காரணமாகவும் அமைந்தது.\n\nSection::::ஃபேஷன் மற்றும் போக்குகள்.\nபல்வேறு துறைகள் மற்றும் பயன்பாடுகளுக்கு ஏற்றவாறு இந்த அனார்கலி ஆடைகள் மாற்றத்தினை தாங்கின. இன்று பலவகையான அனார்கலி ஆடைகள் உள்ளன. அவற்றுள் சில:\n\n\nSection::::பிரபலம்.\nஅனார்கலி ஆடைகள் ஹிந்திப் படங்களின் வழியாக மிகவும் பிரபலமானது. எந்த நேரத்திலும் அணியத்தகுந்த ஆடையாக இருப்பதால் இதனைப் பயன்படுத்துவதாக அவர்களுக்குத் தோன்றியது. அத்துடன் ஐஸ்வர்யா ராய், மாதுரி தீட்சித், கரீனா கபூர் மற்றும் பிரியங்கா சோப்ரா போன்ற பல திரைப்பட நட்சத்திரங்கள் இதனை விரும்பி அணிந்ததால் அனார்கலி ஆடைகள் விரைவாகப் பிரபலமடைந்தது.\n"}
{"id": "250022", "url": "https://ta.wikipedia.org/wiki?curid=250022", "title": "பெளி மீன்", "text": "பெளி மீன்\n\n\"பொன் மீன்\" அல்லது \"பெளி மீன்\" (Mahseer) இது ஒரு நன்னீர் மீன் வகையாகும். \"மயில் கெண்டை மீன்\" ﻿ என்றும் கூறுவர். இந்த வகையான மீன்கள் மலேசியா, இந்தோனேசியா, தெற்கு ஆசியா இந்தியா போன்ற பகுதிகளில் ஆறுகளில் காணப்படுகிறது. உலகில் சுமார் 5785 நன்னீர் மீன் வகைகள் இருப்பதாக பன்னாட்டு இயற்கைப் பாதுகாப்புச் சங்கம் (IUCN) தெரிவிக்கிறது. இந்தியாவில் ஓடும் காவிரி ஆற்றில் காணப்படும் இந்த வகை மீனை டெக்கான் மஹசிர் மீன் என்று கூறுகிறார்கள், இதற்கு ஆற்று மீன்களின் அரசன் என்ற பெயரும் உண்டு.\n"}
{"id": "250031", "url": "https://ta.wikipedia.org/wiki?curid=250031", "title": "அப்துல் முத்தலிப்", "text": "அப்துல் முத்தலிப்\n\nசைபா இப்னு ஹாசிம் (; கி. பி. 497 – 578), பொதுவாக ”அப்துல் முத்தலிப்” () என அறியப்படுகிறார். இவரது சிற்றப்பா முத்தலிப்பால் வளர்க்கபட்டதால் இப்பெயரால் அழைக்கப்பட்டார். இவர் இசுலாமிய இறைத்ததூதர் முகம்மது நபியின் தாத்தா ஆவார். இவர் மக்கா நகரின் மதிக்கத்த தலைவர்களில் ஒருவராகத் திகழ்ந்தார். யானைப் போர் மற்றும் சம் சம் கிணற்றைக் கண்டறிந்தமை போன்ற நிகழ்வுகளால் இவர் அன்றைய காலத்தில் பரவலாக அறியப்பட்டவர்களில் ஒருவராகத் திகழ்ந்தார்.\n\n"}
{"id": "250040", "url": "https://ta.wikipedia.org/wiki?curid=250040", "title": "உரிச்சொற் பனுவல்", "text": "உரிச்சொற் பனுவல்\n\nஉரிச்சொல் அல்லது உரிச்சொற் பனுவல் எனப்படுபவை தொல்காப்பியர் அடியொற்றி சொற்களுக்கு விளக்கம் தரும் நூல்கள் அல்லது படைப்புகளைக் குறிக்கும். இந்த வகைப் படைப்புகள் நிகண்டுகளுக்கும், தற்கால அகராதிகளுக்கும் முன்னோடியாகக் கருதப்படுகின்றன.\n\nSection::::தொல்காப்பியர் முறைமை.\nதொல்காப்பியம். தொல்காப்பியர் அருஞ்சொற்களுக்கு மட்டும் பொருள்கூறிச் செல்கிறார். ஒரு சில எடுத்துக்காட்டுகள்:\n\n\n"}
{"id": "250054", "url": "https://ta.wikipedia.org/wiki?curid=250054", "title": "மெர்லயன் பூங்கா", "text": "மெர்லயன் பூங்கா\n\nமெர்லயன் பூங்கா \"(Merlion Park)\" சிங்கப்பூரிலுள்ள ஒரு பிரபலமான சுற்றுலாத்தலமும் சிங்கப்பூரின் ஒரு முக்கியமான அடையாளமும் ஆகும். சிங்கப்பூரின் ஐந்து நட்சத்திர தங்கும் விடுதியான புல்லர்டனுக்கு அருகிலும் மத்திய வணிக மாவட்டத்திற்கு அருகிலும் இப்பூங்கா அமைந்துள்ளது. இந்த பார்க்க வேண்டிய சிங்கப்பூர் ஈர்ப்புப் பகுதி சிங்கப்பூர் வருவாய் மாவட்டத்தின் மையப் பகுதியான ராபிள்சு பிளேசு, எம்ஆர்டி நிலையத்திலிருந்து நடந்து செல்லக்கூடிய ஒரு குறுகிய தூரத்திலேயே உள்ளது. மெர்லயன் என்பது ஒரு சிங்கத்தின் தலையும் ஒரு மீனின் உடலும் கொண்ட ஒரு புராண உயிரினமாகும். சிலையின் தலைப்பகுதி சிங்கப்பூரின் அசல் பெயரான சிங்கப்புரா அல்லது சிங்க நகரம் என்பதைக் குறிப்பதாகக் கொள்ளலாம். இது சிங்கப்பூரின் சின்னமாகவும் அந்நாட்டின் தேசிய உருவகமாகவும் பரவலாகப் பயன்படுத்தப்படுகிறது. இரண்டு மெர்லயன் சிலைகள் பூங்காவில் அமைக்கப்பட்டுள்ளன. அசல் மெர்லையன் சிலையின் அமைப்பு 8.6 மீட்டர் உயரம் கொண்டதாகும். இது தன் வாயிலிருந்து தண்ணீரை வெளியேற்றுகிறது. இது பின்னர் ஒரு மெர்லயன் குட்டியுடன் அசல் சிலைக்கு அருகில் அமைக்கப்பட்டுள்ளது. சிங்கக் குட்டி சிலை 2 மீட்டர் உயரம் கொண்டது.\n\nSection::::வரலாறு.\nஅசல் மெர்லயன் பூங்காவை முதன்முதலில் சிங்கப்பூர் சுற்றுலா வாரியம் சிங்கப்பூர் ஆற்றின் முகத்துவாரத்தில் 1964 ஆம் ஆண்டு சிங்கப்பூரின் சின்னமாக வடிவமைத்தது. 1972 ஆம் ஆண்டு செப்டம்பர் மாதம் 15 ஆம் நாள் சிலைக்கான நிறுவல் விழாவில் இந்த பூங்கா அதிகாரப்பூர்வமாக திறக்கப்பட்டது, அப்போதைய சிங்கப்பூர் பிரதமர் திரு லீ குவான் யூ அவர்கள் பூங்காவை அதிகாரப்பூர்வமாக திறந்து வைத்தார். சிங்கப்பூர் ஆற்றின் முகப்பில் நிற்கும் மெர்லயன் சிலைதான் அசல் சிலையாகும். . இந்த மெர்லயன் சிலை 1971 ஆம் ஆண்டு நவம்பர் மாதம் தொடங்கப்பட்டடு பின்னர் 1972 ஆம் ஆண்ட்டு ஆகத்து மாதத்தில் கட்டி முடிக்கப்பட்டது. மறைந்த சிங்கப்பூர் சிற்பி திரு லிம் நாங்செங் மற்றும் அவரது எட்டு குழந்தைகள் இச்சிலையை வடிவமைத்தனர். இந்த மெர்லயன் சிற்பம் 8.6 மீட்டர் உயரமும் 70 டன் எடையும் கொண்டதாகும்.\n\nSection::::மெர்லயன் இடமாற்றம்.\n1997 ஆம் ஆண்டில் 261 மீட்டர் நீளம் கொண்ட முற்றவெளி பாலம் கட்டி முடிக்கப்பட்டதும் அசல் மெர்லயன் பூங்காவின் இருப்பிடம் சிங்கப்பூர் ஆற்றின் நுழைவாயிலாக இல்லை, மேலும் சிலையை சிங்கப்புரின் மையப் பகுதியிலுள்ல மெரினா குடாவின் எல்லையிலிருந்து தெளிவாகக் காணவும் முடியவில்லை. 2002 ஆம் ஆண்டு ஏப்ரல் மாதம் 23 ஆம் நாள் மெர்லயன் சிலை புல்லர்டன் விடுதியை ஒட்டியுள்ள முற்றவெளி பாலத்தின் மறுபுறத்தில் சிறப்பாக கட்டப்பட்ட புதிய இடத்திற்கு மாற்றப்பட்டது. .7.5 மில்லியன் டாலர் செலவில் மேற்கொள்ளப்பட்ட இந்த நடவடிக்கை 2002 ஆம் ஆண்டு ஏப்ரல் 25 அன்று நிறைவடைந்தது.இதே ஆண்டு செப்டம்பர் 15 இல் அப்போதைய மூத்த மந்திரி லீ குவான் யூ மெர்லயனை அதன் புதிய இடமான தற்போதைய மெர்லியன் பூங்காவில் மீண்டும் வரவேற்றார். இது அசல் தளத்தை விட நான்கு மடங்கு பெரியதாகும்.\n\nSection::::மெர்லியன் சிலை சேதம்.\n2009 ஆம் ஆண்டு பிப்ரவரி மாதம் 28 ஆம் நாளன்று மாலை 4 மணிக்கும் 5 மணிக்கும் இடையில் மெர்லயன் சிலையை மின்னல் தாக்கியது. உடைந்த துண்டுகள் தரையில் விழுந்தபோது ஒரு வெடிச்சத்தமும் அதைத் தொடர்ந்து பெரும் சத்தமும் கேட்டதாக அருகிலிருந்த ஊழியர்கள் தெரிவித்தனர். அந்த ஆண்டு மார்ச் மாதத்தில் பழுதுபார்ப்பு பணிகள் நிறைவடைந்தன. மெர்லயன் சிலை 2009 ஆம் ஆண்டு மார்ச்சு மாதம் 18 அன்று அதன் வாயிலிருந்து தண்ணீரை வெளியேற்றத் தொடங்கியது.\n\nSection::::மறுசீரமைப்பு பணிகள்.\nமறுசீரமைப்பின் போது, மெர்லயன் சிலை முழு மறுசீரமைப்பு செயல்முறை முடியும்வரை முழுவதும் மூடப்பட்டது. . இந்த சிற்பம் நன்கு சுத்தம் செய்யப்பட்டது. , மேலும் மெர்லயன் பிரகாசமாகவும் சுத்தமாகவும் தோற்றமளிக்க மெர்லியன் மீது புதிய வண்ணப்பூச்சு பூசப்பட்டது. சிற்பத்தின் விரிசல் மற்றும் வெற்று பகுதிகளுக்கு அவ்ப்போது நிரப்பிகள் பயன்படுத்தப்படுகின்றன.\n\n"}
{"id": "250087", "url": "https://ta.wikipedia.org/wiki?curid=250087", "title": "கும்பகோணம் பேட்டைத்தெரு விநாயகர் கோயில்", "text": "கும்பகோணம் பேட்டைத்தெரு விநாயகர் கோயில்\n\nகும்பகோணத்தில் உள்ள விநாயகர் கோயில்களில் இதுவும் ஒன்றாகும். \n\nSection::::இருப்பிடம்.\nகும்பகோணத்தில் உள்ள விநாயகர் கோயில்களில் இதுவும் ஒன்று. இக்கோயில் கும்பகோணம் பேட்டைத்தெருவில், தாராசுரம் மார்க்கெட் பேருந்து நிறுத்தத்திற்கு முன்பாக உள்ளது.\n\nSection::::மூலவர்.\nஇக்கோயிலிலுள்ள விநாயகர் ஆயத்துறை விநாயகர் என்றழைக்கப்படுகிறார்.\n"}
{"id": "250091", "url": "https://ta.wikipedia.org/wiki?curid=250091", "title": "திருமேற்றளிகை கைலாசநாதர் கோயில்", "text": "திருமேற்றளிகை கைலாசநாதர் கோயில்\n\nதிருமேற்றளிகை கைலாசநாதர் கோயில் தஞ்சாவூர் மாவட்டம் பட்டீஸ்வரம் அருகே அமைந்துள்ளது. வைப்புத்தலமான இத்தலம் சுந்தரர் பாடியதாகும். \n\nSection::::அமைவிடம்.\nபட்டீஸ்வரம் அருகே இக்கோயில் உள்ளது. இத்தலம் ஆறை மேற்றளி என்றும் திருமேற்றளி என்றும் திருமேற்றளிகை என்றும் அழைக்கப்படுகிறது. \n\nSection::::இறைவன்,இறைவி.\nகருவறையில் தாரா லிங்கமாக மூலவர் உள்ளார். இறைவன் கைலாசநாதர், இறைவி சபளநாயகி. \n\nSection::::கருவறை.\nகருவறை மண்டபத்தில் மூலவருக்கு முன்பாக சூரியன், சண்டிகேஸ்வரர், விநாயகர், பைரவர், சபளிநாயகி ஆகியோரது சிலைகள் உள்ளனர். சற்று உயர்ந்த தளத்தில் கருவறை, விமானம், முன்மண்டபத்துடன் சிறிய கோயிலாக உள்ளது. கோயிலுக்கு முன்பாக சிறிய மண்டபத்தில் நந்தியும் பலிபீடமும் காணப்படுகின்றன. கோயிலின் கோஷ்டத்தில் சிற்பங்கள் காணப்படுகின்றன. கோயிலுக்கு முன்பாக இடிபாடான நிலையில் கட்டட அமைப்பு காணப்படுகிறது. ஒரு காலகட்டத்தில் கோபுரமாக இது இருந்திருக்க வாய்ப்புள்ளது.\n\n"}
{"id": "250092", "url": "https://ta.wikipedia.org/wiki?curid=250092", "title": "கும்பகோணம் பேட்டைத்தெரு சக்கராயி அம்மன் கோயில்", "text": "கும்பகோணம் பேட்டைத்தெரு சக்கராயி அம்மன் கோயில்\n\nகும்பகோணத்தில் உள்ள அம்மன் கோயில்களில் இதுவும் ஒன்றாகும். \n\nSection::::இருப்பிடம்.\nகும்பகோணம் நகரில் கும்பகோணம்-தஞ்சாவூர் சாலையில் பேட்டைக்கடைத்தெருவில் இக்கோயில் அமைந்துள்ளது.\n\nSection::::மூலவர்.\nகருவறையில் சக்கராயி அம்மன் உள்ளார். கருவறையின் வெளியே வலப்புறம் விநாயகரும், இடப்புறம் முருகன் உள்ளனர். அருகே பதினெட்டாம்படியான், மதுரை வீரன் உள்ளனர். \n\nSection::::கும்பாபிஷேகம்.\nஇக்கோயில் 13.7.1987இல் கும்பாபிஷேகம் ஆனதாகக் கல்வெட்டுக்குறிப்பு உள்ளது.\n\nSection::::தாராசுரம் சக்கராயி அம்மன் கோயில்.\nதாராசுரம் வட்டம் எலுமிச்சங்காபாளையத்தில் கீழப்பாக்கம் பகுதியில் ஒரு சக்கராயி அம்மன் கோயில் அமைந்துள்ளது.\n"}
{"id": "250097", "url": "https://ta.wikipedia.org/wiki?curid=250097", "title": "உள்ளான்", "text": "உள்ளான்\n\nஉள்ளான் (\"Sandpiper\") இது ஒரு நீர் வாழ் பறவை இனமாகும். இந்த வகை பறவை இனங்கள் பெரும்பாலும் சிறிய முதுகெலும்பிலி, மண் புழுக்கள் போன்றவைகளை உணவாக உட்கொள்கின்றன. இவை பொதுவாக கடற்கரையின் ஓரங்களில் உணவுகளைத்தேடி அலைகின்றன.\n"}
{"id": "250115", "url": "https://ta.wikipedia.org/wiki?curid=250115", "title": "ஜாங் கியுன்-சுக்", "text": "ஜாங் கியுன்-சுக்\n\nஜாங் கியுன்-சுக் () (பிறப்பு: ஆகஸ்ட் 4, 1987) ஒரு தென் கொரியா நாட்டு நடிகர் மற்றும் பாடகர் ஆவார். இவர் யூ ஆர் பியூட்டிபுல், லவ் ரெயின், பிரிட்டி மேன் போன்ற பல தொலைக்காட்சி தொடர்களில் நடித்துள்ளார். இவர் பல திரைப்படங்களிலும் நடித்துள்ளார் என்பது குறிப்பிடத்தக்கது.\n\n"}
{"id": "250117", "url": "https://ta.wikipedia.org/wiki?curid=250117", "title": "யுங் யாங்கவா", "text": "யுங் யாங்கவா\n\nயுங் யாங்கவா () (பிறப்பு: ஜூன் 22, 1989) ஒரு தென் கொரியா நாட்டு நடிகர் மற்றும் பாடகர் ஆவார். இவர் யூ ஆர் பியூட்டிஃபுல் போன்ற பல தொலைக்காட்சி தொடர்களில் நடித்துள்ளார். இவர் பல பாடல்களும் பாடியுள்ளார் என்பது குறிப்பிடத்தக்கது.\n\n"}
{"id": "250118", "url": "https://ta.wikipedia.org/wiki?curid=250118", "title": "தமிழ்ச்சங்க அகராதி", "text": "தமிழ்ச்சங்க அகராதி\n\nதமிழ்ச்சங்க அகராதி, தமிழ் - தமிழ் அகரமுதலிகளுள் மிகவும் பெரியது. இது மூன்று பெருந்தொகுதிகளாக வெளிவந்தது. இந்த அகராதியை உருவாக்கியவர் யாழ்ப்பாணம் நீதிபதி கு. நா. கதிரவேற்பிள்ளை. இதனை வெளியிடும் முன்னர் இவர் காலமானார்.\n\nமதுரைத் தமிழ்ச்சங்கத் தலைவரான பாண்டித்துரைத் தேவர் அகராதியின் கையெழுத்துப் பிரதிகளை கதிரைவேற்பிள்ளையின் மகன் பாலசிங்கத்திடமிருந்து பெற்று, மதுரைத் தமிழ்ச்சங்க வித்துவான்கள் மற்றும் சே. ரா . சுப்பிரமணியக் கவிராயர் ஆகியவர்களின் கூட்டு முயற்சியால் தமிழ்ச்சங்க அகராதியை மூன்று பகுதிகளாக 1910, 1912, 1923 ஆம் ஆண்டுகளில் வெளியிட்டனர்.\n\n"}
{"id": "250119", "url": "https://ta.wikipedia.org/wiki?curid=250119", "title": "டெர்பியம் மூவாக்சைடு", "text": "டெர்பியம் மூவாக்சைடு\n\nடெர்பியம் மூவாக்சைடு (\"Terbium(III) oxide\"), அல்லது டெர்பியம் செசுகியுவாக்சைடு (\"terbium sesquioxide\") என்பது அரியவகை தனிமவகையான டெர்பியத்தின் கனிமம் செசுகிவாக்சைடு ஆகும். இதன் மூலக்கூறு வாய்பாடு TbO ஆகும். \nகால்சியம் உடன் கலப்பிடப்பட்டால் இது ஒரு பி-வகை குறைக்கடத்தி ஆகும். டெர்பியம்(III,IV) ஆக்சைடை (TbO) ஐதரசன் வாயுவில் 1300 °செ வெப்பநிலையில் 24 மணிநேரம் வைத்திருந்தால் டெர்பியம் மூவாக்சைடைப் பெற முடியும்.\n\nஇது ஒரு அடிப்படை ஆக்சைடு ஆகும். நீர்த்த அமிலங்களில் இதை எளிதாக கரைத்து விடமுடியும். இறுதியாக நிறமற்ற டெர்பியம் உருவாகிறது.\n\nஇதனுடைய படிகவடிவ அமைப்பு கனசதுர வடிவம் ஆகும். மேலும் இதனுடைய நெய்யரி மாறிலி மதிப்பு 1057 பி.மீ. ஆகும்.\n"}
{"id": "250125", "url": "https://ta.wikipedia.org/wiki?curid=250125", "title": "ஆதிசைவர்", "text": "ஆதிசைவர்\n\nஆதிசைவர்கள் வேதங்களோடு ஆகமங்களையும் கற்ற பிராமணர்கள் ஆவர். வேதத்தைப் பொதுவாகவும், சிவாகமத்தைச் சிறப்பாகவும் ஓது தலையே தொழிலாகக் கொண்டு, சிவபெருமானைச் சிவாகம மந்திரங்களால், சிவாகம விதிப்படி வழிபடுவோர் `ஆதி சைவர்` எனவும் பெயர் பெறுவர். மகாசைவரும், ஆதிசைவரும் உபநயனமும் பெற்று வேதாகமங்களை ஓதுதலையே தொழிலாக உடைமையால், `அந்தணர்` எனவும் படுவர். ஆகவே, மகா சைவர் `மகாசைவ அந்தணர்` என்றும், ஆதி சைவர் `ஆதிசைவ அந்தணர்` என்றும் சொல்லப்படுவர். இவருள் மகாசைவ அந்தணர் சிவாகமவழி நில்லா மையால், அவருக்கு ஆசாரியாபிடேகமும், அதன்வழி வரும் ஆசிரியத் தன்மையும் இல்லை. அதனால், அவர் சைவரல்லாத பிறர்க்கே ஆசிரியராதற்கு உரியர். ஆதி சைவ அந்தணர் சிவா கமத்தையே சிறப்பாக ஓதி அவற்றின்வழி நிற்றலால், அவருக்கே அபிடேகமும், அதன்வழி ஆசிரியத் தன்மையும் பெறும் உரிமை உண்டு. சைவ ரைவராவார் ஆதி சைவர், மகா சைவர், அநுசைவர், \nஅவாந்தரசைவர், பிரசவசைவர் என்போரென்றும்; அநாதி சைவனாகிய சிவனை யருச்சிக்கும் சிவவேதியர் ஆதி சைவரென்றும்; சிவ தீக்கை பெற்ற \nவைதிகப் பிராமணர் மகா சைவரென்றும், இங்ஙனமே சிவ தீக்கை பெற்ற ஏனையர் ஏனைய சைவப் பெயர்கட்கு உரிய ராவாரென்றும் கூறுபர். ஆதி \nசைவப் பெயரொன்றுமே இப்பொழுது வழக்கிலுள்ளது. இவர்களை சிவாச்சாரியார்கள் ஆதி சைவர் எனப்படும் சிவமறையோர். 'சிவா சாரியார்' என்று சொல்லப்படும் இவர்கள், சிவபெருமானைச் சிவாகமங்களின்வழித் தம் இல்லங்களில் ஆன்மார்த்தமாகவும், சிவாலயங்களில் பரார்த்தமாகவும் பூசை செய்பவர்கள்., குருக்கள், சிவபிராமணர் 10ஆம் நூற்றாண்டு உடையார்குடி கல்வெட்டு, , சிவவேதியர், சிவமறையோர், சித்திரமேழி பட்டர், சிவதுவிஜர் என்றும் பிற பெயர்களால் கல்வெட்டுகள், இலக்கியங்கள் குறிப்பிடுகின்றன .. இவர்கள் சிவனின் ஐந்து முகங்களில் இருந்து நேரடியாகத் தோன்றியவர்கள் என்று சிவாகமங்கள் புகழ்கின்றன. இவர்களில் ஐந்து கோத்திரங்கள் உண்டு.\n\nSection::::குறிப்புகள்.\n "}
{"id": "250148", "url": "https://ta.wikipedia.org/wiki?curid=250148", "title": "பருத்தி சேலை", "text": "பருத்தி சேலை\n\n4.5 முதல் 8 மீட்டர் வரையிலான நீளமும், ஒரு மீட்டர் அகலமும் கொண்ட பருத்தி நூலினால் நெய்யப்பட்ட ஆடை தான் பருத்தி சேலையாகும். தைக்கப்பட்ட துணியான இந்த பருத்தி சேலை, வெவ்வேறு விதமான முறைகளின்படி இந்தியப் பெண்களினால் கட்டப்படுகிறது. சேலையின் ஒருமுனை இடுப்பினைச் சுற்றி இருக்கும்படியும் மற்றொருமுனை தோள் பகுதியில் தளர்வாக இருக்கும்படியும் பொதுவாக கட்டப்படுவதுண்டு. சில வேளைகளில் தளர்வாக தோள்பகுதியில் போடப்படும் மறுமுனையும் இடுப்பில் அழுத்தியவாறு உட்புறம் மடித்தும் வைக்கப்படுவதுண்டு.\n\nபெண்களின் அழகினை எடுத்துக்கூறுமாறு இந்த பருத்தி சேலைகள் இருப்பதால், உலகம் முழுவதும் உள்ள பெரும்பான்மையான பெண்களினால் இந்த ஆடை விரும்பி அணியப்படுகிறது.\n\nSection::::தோற்றம்.\nபழங்கால ஆடையாக இருந்திருந்தும் பெருமளவில் மாற்றமடையாமல் இன்றளவும் அணியப்பட்டுவரும் ஆடைகளில் பருத்தி சேலைகள் முக்கியமானது. இதன் தோற்றம் உங்களுக்கு ஆச்சர்யம் அளிக்கக்கூடியதாக இருக்கலாம், ஏனெனில் பருத்தி சேலைகள் மெசப்பட்டோமியர்களின் காலம் தொட்டே அணியப்பட்டு வருகிறது. கி.மு 3000 ஆண்டு காலகட்டத்தில் இருந்தே ஆடைகளை நெய்வதும், அதில் பிற முறைகளைச் சேர்ப்பதும் இருந்து வந்தது. அப்போதே, இந்த பருத்தி சேலைகள் இருந்துள்ளன. சுமார் 5000 ஆண்டுகளுக்கு முன்பிருந்த சிந்து சமவெளி நாகரீகத்தில்கூட பருத்தி ஆடைகள் மற்றும் நெசவு கலைத்திறன் பற்றிய குறிப்புகள் உள்ளன. பண்டைய ஆர்யர்கள் பருத்தியினை முக்கிய விவசாயமாகக் கொண்டு, அதன் பயன்பாட்டினை தாங்கள் இடம்பெயர்ந்த இடங்களுக்கும் கொண்டு சென்றனர்.\n\nசில மெல்லிய துணி வகைகளும், பருத்தி துணி வகைகளும் ஹரப்பா அகழ்வாய்வில் கண்டறியப்பட்டன. இதன் மூலம் பருத்தி ஆடைகளை ஹரப்பா நாகரீகம் பின்பற்றியது உறுதிபடுத்தப்பட்டுள்ளது. சிந்து சமவெளி நாகரீக காலத்தில் வாழ்ந்த பெண்கள் ‘கச்சா’ முறையில் ஆடைகள் அணிந்ததாக நம்பப்படுகிறது. இம்முறையில் சேலையினை இடுப்பினைச் சுற்றி அணிந்து, பின்னர் கால்களுக்கு நடுவில் இழுத்து இடுப்பின் பின்புற பகுதியில் உட்புறமாக துணியினை மடித்து வைப்பர். இதன் மூலம் தோள்பட்டைக்கு செல்லும் தளர்வான மறுமுனை துணிப்பகுதி தவிர்க்கப்பட்டு எளிமையாக நடக்க முடிந்தது. இதே முறையிலான சேலை அணியும் திறன் சுமேரியர்கள், பாபிலோனியர்கள், அசீரியர்கள் மற்றும் பாரசீகர்களிடமும் காணப்பட்டது.\n\nஆர்யர்கள் வடக்கு சமவெளி மற்றும் இந்தியாவின் தெற்குப் பகுதிக்கு இவ்வகை உடை அணியும் முறையினை கொண்டு வந்தனர். இப்படி சாதாரணமான ஆடையினை உடலினைச் சுற்றி கட்டுவதாக இருந்ததுதான், இன்று உலகம் முழுவது பருத்தி சேலைகள் பிரபலமாக அணியப்பட முன்னோடியாக அமைந்தது.\n\nSection::::பருத்தி சேலைகளின் வகைகள்.\nஎளிமையான, நேர்த்தியான மற்றும் வசதியான வகையில் அணியும்படியாக அமைந்ததால் பெரும்பாலான பெண்களுக்கு பருத்தி சேலைகள் பிடித்தது. இதில் இடம், மாநிலம் அல்லது மொழி போன்ற பாகுபாடுகள் இல்லை. அதிக மக்கள் தொகை, அதிகப்படியான கோடை வெயில் போன்றவை பருத்தி சேலைகளை விரும்ப காரணமாக இருக்கலாம். பருத்தி சேலைகளில் பல வகைகள் உள்ளன. அவை பின்வருமாறு:\n\nகாதி : காதி பொருளால் ஆன இந்த வகை சேலைகள் நாட்டின் அனைத்து வகையான பெண்களிடமும் நல்ல வரவேற்பினைப் பெற்றுள்ளன. \n\nவங்காள பருத்தி சேலை : இதன் மிருதுவான அமைப்பு மற்றும் பல்வேறு வகையான வடிவமைப்புகளின் காரணமாக பெரும் வகையில் பயன்படுத்தப்படுகிறது.\n\nடாக்கை : பங்களாதேஷ் நாட்டில் தோற்றம் பெற்ற இந்த வகை சேலைகள், கொல்கத்தாவில் பூத்தையலுடன் தயாரிக்கப்பட்டு சாதாரண டாக்கை மற்றும் ஸம்தானி டாக்கை சேலைகள் என்ற பெயருடன் விற்கப்படுகின்றன. இதில் ஸம்தானி டாக்கை சேலைகள் தங்கநிற பூத்தையல் வேலைப்பாடுகளுடன் கூடிய அமைப்பில் இருக்கும்.\n\nலக்னோவி சிகான் : லக்னோ பகுதியினை அடிப்படையாகக் கொண்ட இவை, துளையிடப்பட்ட வித்தியாசமான பூத்தையிலுடன் மாறுபட்ட வண்ணங்களைக் கொண்டிருக்கும்.\n\nசாம்பல்பூரி : ஒடிசாவில் உருவாக்கப்படும் இவை, முந்தானைப் பகுதியில் விரிவான பூத்தையல் வேலைப்பாடுகளைக் கொண்டிருக்கும்.\n\nசண்டேரி : இவை வேத காலத்தில் பயன்படுத்தப்பட்டு வந்ததாகக் கூறப்படுகிறது. அதிகப்படியான வேலைப்பாடுகளுடன் உருவாக்கப்படும் இவை அணிபவரின் மதிப்பினை உயர்த்திக் காட்டுவதற்காக உருவாக்கப்படுகிறது.\n\nஜம்தானி : இவை சிக்கலான வடிவங்கள் மற்றும் வண்ணங்களுடன் கூடிய பருத்தி மற்றும் தங்க பூத்தையல் கொண்ட சேலைகளாகும். இவற்றின் வடிவங்கள் மற்றும் வண்ணங்கள் மிகவும் பிரபலமானவை\n\nSection::::பிரபலம்.\nபருத்தி சேலைகளின் பிரபலம் அதன் மலிவான விலை, குறைந்த எடை, பல்வேறு வகைகளில் கிடைக்கும் தன்மை, இறுதி வேலைப்பாடுகள் மற்றும் வண்ணங்களின் தோற்றக் கலவை மற்றும் நீடித்து உழைக்கும் தன்மையினைப் பொறுத்து அமைகிறது. உயர்தர நிகழ்ச்சிகள், திருமணங்கள் மற்றும் பிற விழாக்களுக்கு இவற்றினை அணிந்து செல்வது மதிப்புமிக்கதாகக் கருதப்படுகிறது. இதற்கெல்லாம் மேலாக பல்வேறு திரைப்பட நடிகைகளால் இவை விரும்பி அணியப்படுகின்றன.\n"}
{"id": "250151", "url": "https://ta.wikipedia.org/wiki?curid=250151", "title": "உலர் சலவை", "text": "உலர் சலவை\n\nஉலர் சலவை (Dry cleaning) என்பது தண்ணீரைப் பயன்படுத்தாமல் துணிகளை வேதிப்பொருட்களைக்கொண்டு சுத்தம் செய்யும் முறையாகும். பல கண்டுபிடிப்புகளைப்போல உலர் சலவையும் தற்செயலாகவே கண்டு பிடிக்கப்பட்டது. மண்ணெண்ணெயில் விழுந்த துணிகளில் உள்ள அழுக்குகளும், கறைகளும் காணாமல் போயின. இதைக்கண்டே உலர்சலவை எண்ணம் தோன்றியது. துணிகளில் அழுக்குப்படிவதற்குக் காரணம் எண்ணைப்பசைதான். உலர் சலவை செய்யும்போது துணிகளில் உள்ள எண்ணைப்பசை கரைக்கப்பட்டு அகற்றப்படுவதோடு அத்துடன் ஒட்டியுள்ள அழுக்கும் நீங்குகிறது. உலர்சலவை செய்ய பல நீர்மங்களை பயன்படுத்துகின்றனர். இவற்றில் பெர்குளோரோ எதிலீன் பரவலாகப் பயன்படுத்தப்படுகிறது. நவீன உலர் சலவை முறையை முதன் முதலில் பயன்படுத்தியவர் ஐக்கிய அமெரிக்காவைச்சேர்ந்த ஆப்பிரிக்க அமெரிக்கரான தாமஸ் எல் ஜென்னிங்ஸ் என்பவராவார். இவர் மார்ச் 3,1821 முதல் இம்முறையைக் கொண்டு துணிகளை உலர் சலவைச் செய்தார்.\n\nSection::::உலர்சலவை முறை.\nமுதல் கட்டமாக உலர் சலவை இயந்திரத்தில் மினால் டர்பன்டைன் போன்ற பெட்ரோலியப் பொருளையும் துணியையும் போடுகின்றனர். 15-20 நிமிடங்கள் கழித்து துணிகள் சுத்தமாகி இருக்கும் மேலும் அழுக்குகள் இருந்தால் அவற்றை இரண்டாம் கட்டமாக அடையாளம் கண்டு, அது என்ன கறை என்பதை ஆராய்ந்து அதற்கேற்றபடி வெள்ளை பெட்ரோல், தின்னர் போன்ற பொருட்களை பயன்படுத்தி கறைகளை நீக்குகின்றனர். \n"}
{"id": "250154", "url": "https://ta.wikipedia.org/wiki?curid=250154", "title": "தமிழ் முற்போக்குக் கூட்டணி", "text": "தமிழ் முற்போக்குக் கூட்டணி\n\nதமிழ் முற்போக்கு கூட்டணி (\"Tamil Progress Alliance, TPA\") என்பது இலங்கையின் ஓர் அரசியல் கூட்டணி ஆகும். இலங்கையின் மத்திய, மேல், ஊவா, சபரகமுவா, வடமேல் மாகாணங்களில் வாழும் தமிழ் பேசும் மக்களை அரசியல் ரீதியாக பிரதிநிதித்துவம் செய்யும் அமைப்பாக செயற்படுகிறது. இக்கூட்டணி 2015 சூன் 3 ஆம் நாள் கொழும்பு நகரில் ஆரம்பிக்கப்பட்டது. இக்கூட்டணியின் தலைவர் சனநாயக மக்கள் முன்னணியின் தலைவர் மனோ கணேசன் ஆவார். அமைச்சர் பழனி திகாம்பரம், இராசாங்க அமைச்சர் வே. இராதாகிருஷ்ணன் ஆகியோர் பிரதித் தலைவர்கள் ஆவர்.\n\n\n"}
{"id": "250169", "url": "https://ta.wikipedia.org/wiki?curid=250169", "title": "மெர்லயன்", "text": "மெர்லயன்\n\nமெர்லயன் என்பது சிங்கத் தலையும் மீனின் உடலையும் கொண்ட ஒரு விலங்குச் சின்னம். மேனாட்டு மரபுச்சின்னவியலில் இவ்விலங்குச் சின்னம் காணப்படுவது உண்டு. சிங்கப்பூரின் நாட்டார் இலக்கியங்களிலோ, தொன்மங்களிலோ இவ்விலங்கு பற்றிய குறிப்புக்கள் கிடையா. எனினும் சிங்கப்பூரை விளம்பரம் செய்வதற்கான ஒரு அடையாளச் சின்னமாக இன்று இது பயன்பட்டு வருகிறது. முதன் முதலில் சிங்கப்பூர் சுற்றுலாச் சபையின் அடையாளமாகவே இது பயன்பட்டது.\nSection::::பெயர்.\nமெர்லயன் என்பது கடற்சிங்கம் என்னும் பொருள் தரும் ஆங்கிலச் சொல். மெர் (=கடல்), லயன் (= சிங்கம்) என்னும் இரு சொற்களின் சேர்க்கையால் உருவானது. சிங்கப்பூரில் பெயர்ப்பலகைகளில் எல்லா மொழிகளிலும் இச்சொல் பயன்படுவதால் சிங்கப்பூரின் அடையாளமான கடற்சிங்கத்தைக் குறிக்க மெர்லயன் என்ற சொல்லே இக்கட்டுரையில் பயன்படுத்தப்படுகிறது. \n\nSection::::சிங்கப்பூர் மெர்லயன்.\nஇதன் உடற்பகுதியாகிய மீன், இக்குடியிருப்பு ஒரு மீனவக் குடியிருப்பாகத் தொடங்கியதைக் குறிக்கப் பயன்படுகிறது. அக்காலத்தில் இக்குடியிருப்புக்கு \"தெமாசேக்\" என்னும் யாவா மொழிப் பெயர் வழங்கியது. சிங்கத்தலை அதன் முதற் பெயரான \"சிங்கபுரம்\" என்பதைக் குறிக்கிறது.\n\nசிங்கப்பூர் சுற்றுலாச் சபையின் பயன்பாட்டுக்காக, நினைவுக் குழுவின் உறுப்பினரும், வான் கிளீஃப் கடல்வாழிகள் காட்சியகத்தின் பொறுப்பாளருமான அலெக் பிரேசர்-புரூணர் என்பார் இச்சின்னத்தை வடிவமைத்தார். இது 26 மார்ச் 1964 இலிருந்து 1997 வரை பயன்பாட்டில் இருந்தது. 1997ல் சிங்கப்பூர் சுற்றுலாச் சபை அதன் சின்னத்தை மாற்றிவிட்ட போதும், சுற்றுலாச் சபையின் சட்டம் அச்சின்னத்தைப் பாதுகாத்து வருகிறது. இதனால், அச் சின்னத்தைப் பயன்படுத்துவதற்குச் சுற்றுலாச் சபையின் அனுமதி பெறப்படவேண்டும். சுற்றுலாச் சபையின் அனுமதி பெற்ற நினைவுப் பொருட்களில் மெர்லயன் இடம்பெறுவதைக் காணலாம்.\n\n"}
{"id": "250176", "url": "https://ta.wikipedia.org/wiki?curid=250176", "title": "திருவலஞ்சுழி வெள்ளைவிநாயகர் கோயில்", "text": "திருவலஞ்சுழி வெள்ளைவிநாயகர் கோயில்\n\nதிருவலஞ்சுழி வெள்ளைவிநாயகர் கோயில் அல்லது சுவேத விநாயகர் என்பது கும்பகோணம்-தஞ்சாவூர் இரயில் பாதையில், சுவாமிமலை நிலையத்திலிருந்து வடக்கே 1-கி. மீ. தூரத்தில் உள்ள திருவலஞ்சுழியில், கும்பகோணம்- தஞ்சை நெடுஞ்சாலையில் உள்ள திருவலஞ்சுழி வலஞ்சுழிநாதர் கோயில் வளாகத்தில் உள்ளது.\n\nSection::::சுவேத விநாயகர்.\nகணபதிப்பெருமானை வெள்ளை விநாயகராக ஆவாகித்து வழிபடுவது ஒரு மரபாகும். இதனைச் சுவேத விநாயகர் எனக் குறிப்பர். ‘சுவேத விநாயகர் கல்பம்‘ என்றொரு நூலும் உண்டு. இக்கோயில் வளாகத்தில் உள்ள சுவேத விநாயகர் ஆலயம் சோழர் காலத்திலேயே எடுக்கப்பெற்றுள்ளது. \n\nSection::::அமைப்பு.\nவலஞ்சுழிநாதர் கோயிலின் முதன்மை வாயிலைக் கடந்தால் கோயிலின் வலப்புறம் பைரவர் சன்னதியும், இடப்புறம் ஜடாதீர்த்தமும் ஜடா தீர்த்த விநாயகர் சன்னதியும் உள்ளன. தொடர்ந்து பலிபீடம், மூஞ்சுறு, கொடி மரம் உள்ளன. அதற்கடுத்து வெள்ளை விநாயகர் கோயிலின் தூண் மண்டபமும் கருவறையும் அழகான வேலைப்பாடுகளுடன் உள்ளன. புகழ்பெற்ற திருவலஞ்சுழி பலகணி (கருங்கல்லால் ஆன ஜன்னல்) இச்சன்னதியில் உள்ளது. கல்லால் ஆன விளக்குகளைப் போன்ற அமைப்பு இச்சன்னதியின் தனித்துவங்களில் ஒன்றாகும். தூண்களில் நுணுக்கமான சிற்ப அமைப்புகள் காணப்படுகின்றன. கொடுங்கை பார்ப்பதற்கு அழ்காக உள்ளது. விநாயகர் சன்னதியின் வலப்புறம் நால்வர் சன்னதி உள்ளது.\n\nSection::::மற்றொரு வெள்ளைவிநாயகர்.\nதஞ்சாவூர் மாவட்டத்தில் காணப்படும் மற்றொரு வெள்ளை பிள்ளையார் கோயில் தஞ்சாவூர் நகரில் உள்ளது.\n\n"}
{"id": "250179", "url": "https://ta.wikipedia.org/wiki?curid=250179", "title": "நெப்பெந்திசு காசியானா", "text": "நெப்பெந்திசு காசியானா\n\nநெப்பெந்திசு காசியானா (\"Nepenthes khasiana\") என்பது ஒருவகை ஊனுண்ணித் தாவரம் ஆகும். இது கொடி இனத்தைச் சேர்ந்த்தாகும். இது இந்தியாவின் மேகாலயா மாநிலத்தில் உள்ள காசி மலைப் பகுதிகளில் காணப்படும் அகணிய உயிரித் தாவரமாகும். \n\nஇந்தச் செடியில் ஜாடி போன்ற அமைப்பு உள்ளது இதற்கு பிட்சர் எனப் பெயராகும். இந்த ஜாடிகள் மூலமாக பூச்சிகளைப் இது பிடிக்கிறது. இதன் இலை இறகுபோல் வளர்ந்து அதன் நடுவில் நரம்பு, பற்றுக்கம்பிபோல் நீண்டு, பின் சுருண்டு, இலையின் நுணி ஜாடியாக மாறுகிறது. இதை இலை தாங்கியவாறு உள்ளது. இந்த ஜாடி பூச்சிகளைக் கவரும் விதத்தில் அழகிய நிறத்துடனும், உள்ளே தேனுடனும் இருக்கும். இதனால் பூச்சிகள் கவரப்பட்டு உள்ளே விழுந்து இறந்து போகின்றன. இந்த ஜாடியின் அடியில் உள்ள செரிக்கும் திரவங்கள் பூச்சியில் உள்ள நீர்மச்சத்துக்களை உறிஞ்சிக்கொள்கின்றன. இந்த அரியதாவரம் தமிழகத்தின், சேலம் மாவட்டம், ஏற்காடு தவரவியல் பூங்காவில் உள்ளது.\n"}
{"id": "250185", "url": "https://ta.wikipedia.org/wiki?curid=250185", "title": "லிட்டில் இந்தியா, சிங்கப்பூர்", "text": "லிட்டில் இந்தியா, சிங்கப்பூர்\n\nலிட்டில் இந்தியா, சிங்கப்பூரில், சிங்கப்பூர் ஆற்றின் கிழக்குப் பகுதியில் அமைந்துள்ள ஒரு குடியிருப்புப் பகுதியாகும். இது, சிங்கப்பூர், சைனாடவுனுக்கு எதிரே ஆற்றுக்கு அடுத்த பக்கத்திலும், கம்ப்பொங் கிலாமுக்கு வடக்கிலும் அமைந்துள்ளது. உள்ளூர் தமிழ் மக்கள் இதனைத் \"தேக்கா\" என்று அழைப்பதுண்டு.\n\nSection::::வரலாறு.\nலிட்டில் இந்தியா, சூலியா காம்பொங் பகுதியிலிருந்து வேறானது. இனங்களைப் பிரித்து வைக்கும் பிரித்தானியக் கொள்கைப்படி, தமிழ் குடியேற்றவாசிகளுக்காக உருவாக்கப்பட்ட காலனியச் சிங்கப்பூரின் ஒரு பிரிவே சூலியா காம்பொங். இது சிங்கப்பூரின் ராபிள்சு திட்டத்தின் கீழ் உருவாக்கப்பட்டது. சூலியா காம்பொங் நெருக்கடி மிக்கதாகி நிலத்துக்கான போட்டி அதிகரித்தபோது, பல தமிழர், இன்று லிட்டில் இந்தியா என்று அழைக்கப்படும் பகுதியில் குடியேறினர். இன்று சூலியா காம்பொங் ஒரு தனிப் பகுதியாக இல்லை. \n\nலிட்டில் இந்தியா, முன்னர் தமிழ் குற்றவாளிகளுக்கான குடியிருப்பைச் சுற்றி உருவானது. செராங்கூன் ஆற்றை அண்டி இருந்தமையால் அக்காலத்தில் கால்நடை வளர்ப்புக்கு ஏற்ற இடமாக இது இருந்ததுடன், இப்பகுதியில் கால்நடை வணிகமும் முக்கிய செயற்பாடாக விளங்கியது. தொடர்ந்து பல்வேறு பொருளாதார நடவடிக்கைகளும் வளர்ச்சியுற்றன. 20 ஆம் நூற்றாண்டு தொடங்கும்போது, இந்தப் பகுதி ஒரு தமிழ் இனக் குடியிருப்புப் பகுதியாகத் தெரியத் தொடங்கிவிட்டது.\n\nSection::::இதையும் பார்க்கவும்.\n2013 லிட்டில் இந்தியா கலவரம்\n"}
{"id": "250187", "url": "https://ta.wikipedia.org/wiki?curid=250187", "title": "லோக்சத்தா", "text": "லோக்சத்தா\n\nலோக்சத்தா (தேவநாகரி: लोकसत्ता \"Lōksattā\") என்னும் நாளேடு மராத்தி மொழியில் வெளியாகிறது. இது மகாராஷ்டிராவில் வெளியாகும் முக்கிய நாளேடுகளில் குறிப்பிடத்தக்கது. மும்பை, புனே, நாக்பூர், அகமத்நகர், அவுராங்காபாத், தில்லி ஆகிய நகரங்களில் பதிப்பிக்கப்படுகிறது.\n\n\n\n\n\n\n\nSection::::துணை இதழ்கள்.\nஉள்ளிட்ட துணை இதழ்கள் வெளியாகின்றன.\n\n\n"}
{"id": "250192", "url": "https://ta.wikipedia.org/wiki?curid=250192", "title": "இடைக்காட்டூர்", "text": "இடைக்காட்டூர்\n\nஇடைக்காட்டூர், தமிழ்நாட்டின் சிவகங்கை மாவட்டம், மானாமதுரை வட்டத்தைச் சேர்ந்த கிராமமாகும். இவ்வூர் சிவகங்கையிலிருந்து 21 கி.மீ. தொலைவில் வைகை ஆற்றின் வடகரையில் அமைந்துள்ளது. மானாமதுரை ஊராட்சி ஒன்றியத்தில், மதுரை-இராமேஸ்வரம் நெடுஞ்சாலையில், \"முத்தநேந்தல்\" எனும் கிராமப் பேருந்து நிறுத்தத்திலிருந்து வைகை ஆற்றின் வடகரையில் அரை கிலோ மீட்டர் தொலைவில் இடைக்காட்டூர் கிராமம் உள்ளது. \n\nஇடைக்காட்டூரில் தொன்மைமிக்க ஆதிகண்டீஸ்வரர் சிவாலயம் மற்றும் நவக்கிரக கோயில் உள்ளது. \n\nஇடைக்காட்டூரில் பிரான்ஸ் நாட்டைச் சேர்ந்த தந்தை பெர்டினாந்து செல்லே (Ferdinandus Celle) என்பவர் 1864ஆம் ஆண்டில், பிரான்சு நாட்டுக் கோதிக் கட்டிடக் கலையில், சிலுவை வடிவத்தில் புனித நெஞ்சக் கிறித்தவ ஆலயத்தை கட்டினார்.\nஅருகில் உள்ள ஊர்கள் \nதெக்கூர் \nபெரிய கோட்டை\nபாப்பாங்குளம்\nபதினெட்டாங்கோட்டை\nமுத்தனேந்தல்\nசிறுகுடி\n\nSection::::வரலாறு.\nஇக்கிராமத்தில் இடைக்காடர் எனும் சித்தர் நவக்கிரகங்களை மாற்றி வைத்த நவகிரக கோயில் உள்ளது.\n\nSection::::மக்கள் தொகை.\n2001 மக்கள் தொகை கணக்கெடுப்பின்படி இடைக்காட்டூர் கிராமத்தில் 18,658 மக்கள் உள்ளனர். அவர்களில் ஆண்கள் 45 விழுக்காடும், பெண்கள் 45 விழுக்காடும், ஆறு வயதிற்குட்பட்டவர்கள் 10 விழுக்காடும் உள்ளனர். \n\n"}
{"id": "250196", "url": "https://ta.wikipedia.org/wiki?curid=250196", "title": "தோர்ப்சான் சிக்கிலேண்டு", "text": "தோர்ப்சான் சிக்கிலேண்டு\n\nதோர்ப்சான் சிக்கிலேண்டு \"(Torbjørn Sikkeland)\" (3 ஆகத்து 1923 முதல் – 7 நவம்பர் 2014) என்பவர் நார்வே நாட்டு வேதியியலாளரும், உட்கரு இயற்பியலாளரும், கதிர்வீச்சு உயிரியற்பியலாளரும் ஆவார்.\n\nஇவர் நார்வேயின் வார்டெய்க் என்ற கிராமத்தில் பிறந்தார். இவர் நொபிலியம், இலாரென்சியம் ஆகியவற்றின் யுரேனியப் பின்-தனிமங்களைக் கண்டுபிடித்த இலாரன்சு பெர்க்லி தேசிய ஆய்வகம் குழுவில் இவரும் ஒரு உறுப்பினர் ஆவார். நார்வே நாட்டின் தொழில்நுட்ப நிறுவனத்தில் பேராசிரியராக நியமிக்கப்பட்டு 1969 முதல் 1993 வரை அங்கு பணியாற்றினார். நார்வேயின் தொழில்நுட்ப அறிவியல் பயிற்சி நிறுவனத்தின் ஆய்வாளராகவும் பணியாற்றினார்.\n"}
{"id": "250200", "url": "https://ta.wikipedia.org/wiki?curid=250200", "title": "கிரன் மசும்தார் ஷா", "text": "கிரன் மசும்தார் ஷா\n\nகிரன் மசும்தார் ஷா (\"Kiran Mazumdar-Shaw\", பிறப்பு: மார்ச் 23, 1953) ஒரு இந்திய தொழில் அதிபர். இவர் பயோகான் மருந்து கம்பெனி தலைவர் ஆவர். மேலும் இவர் இந்திய மேலாண்மை கழகம் பெங்களூரு கவுரவ தலைவர் ஆவார்.\n"}
{"id": "250204", "url": "https://ta.wikipedia.org/wiki?curid=250204", "title": "கே. பாண்டியராஜன்", "text": "கே. பாண்டியராஜன்\n\nகே. பாண்டியராஜன் (\"K. Pandiarajan\", ஏப்ரல் 26, 1959) ஒரு இந்திய தொழிலதிபர் ஆவார். இவர் மாபாய் (mafoi) குழுமத்தின் நிறுவனர் ஆவார். மேலும் இவர் தமிழக முன்னாள் பள்ளிக்கல்வித்துறை அமைச்சர் ஆவார்.\n"}
{"id": "250220", "url": "https://ta.wikipedia.org/wiki?curid=250220", "title": "மேகி", "text": "மேகி\n\nமேகி (ஆங்கிலத்தில் Maggi) என்பது நெஸ்லே நிறுவனம் உரிமை கொண்டுள்ள வணிகச் சின்னம் ஆகும். சூப், குழைமா (நூடுல்சு) ஆகியவற்றை உடனடியாகத் தயாரிக்கவல்ல உணவுப் பொருட்களுக்கு இந்த வணிகப் பெயரினை வைத்துள்ள நெஸ்லே நிறுவனம், 1947ஆம் ஆண்டு முதல் தனதாகக் கொண்டுள்ளது. \n\nசுவிட்சர்லாந்தில் 1872ஆம் ஆண்டு ஜூலியஸ் மேகி என்பவரால் மூல நிறுவனம் நிறுவப்பட்டது.\n\n\n"}
{"id": "250224", "url": "https://ta.wikipedia.org/wiki?curid=250224", "title": "சைனாடவுன், சிங்கப்பூர்", "text": "சைனாடவுன், சிங்கப்பூர்\n\nசிங்கப்பூரில் சைனாடவுன் என்பது, சீன மக்கள் செறிந்து வாழ்வதுடன், சீனப் பண்பாட்டுக் கூறுகளைச் சிறப்பாகக் கொண்டதுமான ஒரு குடியிருப்புப் பகுதி. இது ஊட்ரம் என்னும் பெரிய பிரிவுக்குள் அடங்குகிறது. \n\nசிங்கப்பூரின் பெரும்பான்மை இனத்தவராகச் சீன மக்களே இருப்பதால், முன்னரைப்போல் சைனாடவுனை ஒரு இனக்குடியிருப்புப் பகுதியாகக் கொள்ள முடியாது. சைனாடவுன் என்னும் பெயர் சிங்கப்பூர் பிரித்தானியரின் ஆட்சியில் இருந்தபோது அவர்களால் வழங்கப்பட்டது. சிங்கப்பூரர்கள் தொடர்ந்தும் அப்பெயரையே வழங்கி வருகின்றனர். இப்பகுதி இன்றும் அதன் வரலாறு மற்றும் பண்பாட்டு முக்கியத்துவத்தைப் பேணி வருகின்றது. இதன் பெரும் பகுதி தேசிய மரபுரிமைக் களமாக அறிவிக்கப்பட்டுள்ளதுடன், நகர மீள்வளர்ச்சி அதிகாரசபையினால் பேணிக் காக்கப்படுவதற்காகக் குறித்து ஒதுக்கப்பட்டுள்ளது.\n\nSection::::பகுதிகள்.\nசிங்கப்பூரின் சைனாடவுன் பல பகுதிகளை உள்ளடக்கியது. கிரேத்தா ஆயர், தெலோக் ஆயர், தஞ்சோங் பாகர், புக்கிட் பாசோ, ஆன் சியாங் ஹில் என்பவை இவை.\n"}
{"id": "250237", "url": "https://ta.wikipedia.org/wiki?curid=250237", "title": "டேவிட் பாப்ரிசியசு", "text": "டேவிட் பாப்ரிசியசு\n\nடேவிட் பாப்ரிசியசு (\"David Fabricius\", மார்ச் 9, 1564 - மே 7, 1617), என்பவர் செருமானிய மதகுருவும், வானியலாளரும் ஆவார். டேவிட் ஃபேபர் அல்லது டேவிட் கோல்ட்சிமித் எனவும் இவர் அழைக்கப்பட்டார். இவர் தனது மூத்தமகன் யோகான்னசு பாப்ரிசியசு (1587–1615) உடன் இணைந்து தொலைநோக்கி வானியலின் தொடக்க காலத்தில் இரண்டு முக்கிய கண்டுபிடிப்புகளை நிகழ்த்தினார்.\n\nடேவிட் பாப்ரிசியசு எசன்சு நகரில் பிறந்தார். 1583 இல் எல்ம்சுடெட் பல்கலைக்கழகத்தில் கல்வி பயின்று, தனது ஊருக்கருகில் வடமேற்கு செருமனியில் உள்ள பிரிசிலாவில் பல சிறிய நகரங்களில் மதகுருவாகப் பணியாற்றினார். 1584இல் வடகிழக்கு நெதர்லாந்தில் டோர்னம் அருகில் உள்ள இரெஸ்டராஃபிலும் பிறகு 1603இல் ஓஸ்ட்டீலிலும் பணிபுரிந்தார். அக்கால புரோட்டஸ்தாந்து அமைச்சினர் போல பணியாற்றும் காலத்திலேயே வானியலில் ஆர்வம் காட்டினார். யோகான்னசு கெப்லருடன் தொடர்புகளைப் பேணினார்.\n\nSection::::அலைவியல்பு மாறு விண்மீன் காணல்.\nபாப்ரிசியசு ஆகத்து 1596 இல் முதலாவது அலைவியல்பு மாறியல்பு விண்மீனைக் கண்டுபிடித்தார். இதற்கு அவர் மிரா எனப் பெயரிட்டார். இதன் பொலிவு மாற்றம் அதன் மேற்பரப்பு வெப்பநிலை மாற்றத்தால் ஏற்படுவதையும் உறுதிபடுத்தினார். இது சிதையும் விண்மீன் வெடிப்பிலிருந்தும் மீ விண்மீன் வெடிப்பிலிருந்தும் வேறுபட்டதாகும். முதலில் அதை விண்மீன் வெடிப்பாகவே, அப்போது மீளியல்பு மாறி பற்றிய கருத்துப் படிமம் நிலவாததால், கருதியுள்ளார். மீண்டும் 1609இல் மீரா பொலிவில் மிகுவதைக் கண்டதும் வானில் ஒரு புதிய பொருளைக் கண்டுபிடித்துள்ளோம் எனவுணரலானார். \n\nSection::::சூரியக் கரும்புள்ளி, சுழற்சி ஆய்வு.\nஈராண்டுகளுக்குப் பிறகு அவரது மகன் யோகான்னசு பாப்ரிசியசு (1587-1615) நெதர்லாந்துப் பல்கலைக்கழகத்தில் இருந்து மீண்டபோது அவர் கொண்டுவந்த தொலைநோக்கிகளைப் பயன்படுத்திச் சூரிய ஆய்வில் இருவரும் ஈடுபட்டனர். சூரியனை நேரடியாக நோக்குவதில் சிக்கல்கள் இருந்தாலும் அவர்கள் சூரியனில் கரும்புள்ளிகள் நிலவுவதை முதன்முதலாகக் கண்டுபிடித்தனர். விரைவில் இருவரும் ஒரு ஒளிமறைக்கும் ஒளிப்படக் கருவியைக் கொண்டு மீண்டும் சூரியச் சுழல்வட்டைக் கோட்டிப் பார்த்து அப்புள்ளிகள் நகர்வதையும் கண்டனர். அவை முதலில் வட்டின் கிழக்கில் தோன்றி மெல்ல மேற்கு நோக்கி நகர்ந்து இறுதியில் மேற்கில் மறைந்தன. குறிப்பிட்ட நேரத்துக்குப் பிறகு மீண்டும் அவை கிழக்குமுனையில் தோன்றி மேற்கு நோக்கி நகர்ந்து மேற்கு முனையில் மறைந்தன. இது சூரியன் தனது அச்சில் சுழல்வதைக் காட்டியது. இதுவரை சூரியன் சுற்றுவதாகக் கூறப்பட்டதே தவிர சான்றுடன் நிறுவியதில்லை. சூன் 1611 இல் யோகான்னசு பாப்ரிசியசு \"Maculis in Sole Observatis, et Apparente earum cum Sole Conversione Narratio\" (\"சூரியனில் கண்ட புள்ளிகளும் அவற்றின் சூரியனுடனானத் தோற்றச் சுழற்சியும் பற்றிய விளக்கம்\") என்ற நூலை வெளியிட்டார். ஆனால் இவர் இளம்பருவத்திலேயே இறந்துவிட்டதால் இதுபற்றிய தகவலை வெளியுலகம் அறியாமலே இருந்தது. பிறகு தனித்தனியாக கிறிஸ்தோப் ஸ்கீனரும் (1612 சனவரி) கலீலியோ கலிலியும் (1612 மார்ச்) சூரியக் கரும்புள்ளி ஆய்வுகளை வெளியிட்டனர்.\n\nSection::::இறப்பு.\nஇந்த இருகண்டுபிடிப்புகளைத் தவிர வேறுதகவல்கள் ஏதும் இவரைப் பற்றிக் கிடைக்கவில்லை. அவரது இறப்போ புரூமெர்லாந்து ஓஸ்ட்டீலில் இயல்புக்கு மாறாக அமைந்துவிட்டது. இவர் ஒரு வாத்துத் திருடனைக் கையும் களவுமாகக் கண்டுபிடித்து விடவே, அவன் இவரைக் கரியள்ளியால் தலையில் தாக்கிக் கொன்றுவிட்டுள்ளான்.\n\nSection::::தகைமை.\n1589இல் இவர் வரைந்த நிலவரை இன்றும் உள்ளது. ஜூல் வெர்னேயின் ”புவியிலிருந்து நிலாவுக்கு” என்ற புதினத்தில் இவரது பெயர் வருகிறது. இவர் தனது தொலைநோகி வழியாக நிலா மாந்தர்களைக் கண்டாராம். இது வெர்னேயின் கற்பனையே. 90 கிமீ பருமையுள்ள நிலாவின் எரிமலைவாய்க்கு டேவிட் பாப்ரியசு எரிமலைவாய் என்ப் பெயரிடப்பட்டுள்ளது. 1603 முதல் 1617வரை இவர் பாதிரியாராகவிருந்த ஓஸ்ட்டீல் தேவாலய முற்றத்தில் இவருக்கு நினைவுச் சின்னம் நிறுவப்பட்டுள்ளது.\n\n\n"}
{"id": "250242", "url": "https://ta.wikipedia.org/wiki?curid=250242", "title": "தொழில் பயன்பாட்டு மென்பொருள்", "text": "தொழில் பயன்பாட்டு மென்பொருள்\n\nதொழில் பயன்பாட்டு மென்பொருள் (ஆங்கிலத்தில் \"Enterprise Application Software\") என்றறியப்படும் தொழில் நிறுவன மென்பொருள், (ஆங்கிலத்தில் \"Enterprise Software\") என்பது ஒரு தனி நபருக்காக அல்லாமல், ஒரு அமைப்பின் தேவைகளை நிறைவு செய்ய வேண்டிய நோக்கத்திற்காக வடிவமைக்கப்படும் மென்பொருள். பள்ளிகள், நிறுவனங்கள், இணையம்சார் பயனர் குழுக்கள், சங்கங்கள்/கழகங்கள், சில்லறை விற்பனையாளர்கள், அரசு அமைப்புகள் போன்ற பல்வேறு அமைப்புகள் இதனால் பயன்பெரும். தொழிற்பயன்பாட்டு மென்பொருள் ஒரு (கணினி-சார்)தகவல் அமைப்பின் இன்றியமையா அங்கமாகும், அது போல வலைதள உருவாக்கத்தையும் உள்ளடக்கியது.\n\nதொழில் நிறுவன மென்பொருள் வழங்கும் சேவைகள் பொதுவாக வலைவழிக் கொள்முதல், இணைய கட்டண வசூலிப்பு செயலாக்கங்கள் (\"online payment processing\"), ஊடாடும் விளைபொருள் அட்டவணை (\"interactive product catalogue\"), தானியங்கி பட்டியலிடும் முறை(\"automated billing systems\"), பாதுகாப்பு, தொழில்நிறுவன உட்பொருள் மேலாண்மை(\"enterprise content management\"), தகவல் தொழில்நுட்ப சேவை மேலாண்மை, வாடிக்கையாளர் தொடர்பு மேலாண்மை, நிறுவன வளம் திட்டமிடல், வணிக அறிவாண்மை, செயற்றிட்ட முகாமைத்துவம், கூட்டுழைப்பு, மனித வள மேலாண்மை, உற்பத்தி, தொழில் நிறுவன பயன்பாட்டு ஒருங்கிணைப்பு (\"enterprise application integration\"), தொழில் நிறுவன விண்ணப்ப தானியக்கம்(\"enterprise forms automation\") போன்ற வணிக சார்புடைய கருவிகளாகப் பயன்படுவன.\n\nதொழில் நிறுவனங்கள் பலவும் பொதுவான துறை பகுப்புகளையும், அமைப்புமுறைகளையும் கொண்டிருக்கும் காரணத்தால், தொழில்நிறுவன மென்பொருள் பெரும்பாலும் தனிப்பயனாக்கக்கூடிய நிரல்களின் தொகுப்பாக(\"suite of customizable programs\") வழங்கப்படும். பொதுவாக, இக்கருவிகளின் சிக்கலான வடிவமைப்பு காரணமாக, இவற்றைப் பயன்படுத்த நிபுனத்துவமும், இவை குறித்த சிறப்பு அறிவும் தேவை.\n\n\nSection::::உருவாக்குவோர்.\nநிறுவன மென்பொருள் துறையில் ஈடுபட்டிருக்கும் பெரும் அமைப்புகள் சாப், கூகுள், ஐபிஎம், ரெட் ஹாட், மைக்ரோசாப்ட், அடோபி சிஸ்டம்ஸ், உள்ளிட்டவை; இவையல்லாமல் உலகில் ஆயிரக்கணக்கான விறபனையாளர்கள் உள்ளனர்.\n\nSection::::தொழில்நிறுவன சமூக மென்பொருள்.\nநிறுவனம் 2.0 என்றழைக்கப்படும் தொழில்நிறுவன சமூக மென்பொருளையும் நிறுவனங்கள் பயன்படுத்துகின்றன. மைக்ரோசாஃப்ட்டிடம் விற்கப்பட்ட யாம்மர் இன்க். என்பது இவ்வகை மென்பொருளுக்கோர் எடுத்துக்காட்டாகும்.\n"}
{"id": "250245", "url": "https://ta.wikipedia.org/wiki?curid=250245", "title": "சாந்திநிகேதன்", "text": "சாந்திநிகேதன்\n\nசாந்திநிகேதன்\nசாந்திநிகேதன் (Santiniketan) () இந்தியாவின் , மேற்கு வங்க மாநிலத்தின் பிர்பூம் மாவட்டத்தில், \"போல்பூர்\" எனுமிடத்தில், கொல்கத்தாவிலிருந்து வடமேற்கே 180 கி. மீ., தொலைவில் அமைந்துள்ளது. இவ்விடத்தில் இரவீந்திரநாத் தாகூர் 1862ஆம் ஆண்டில் புகழ்பெற்ற விஸ்வபாரதி பல்கலைக் கழக நகரை நிறுவினார். சாந்திநிகேதனில் அமைந்துள்ள விஸ்வபாரதி பல்கலைக்கழகம் 1952ஆம் ஆண்டு முதல் இந்திய நடுவண் அரசின் கீழ் மத்தியப் பல்கலைக்கழகமாக செயல்படுகிறது.\n\nSection::::பெயர்க் காராணம்.\n\"சாந்தி\" என்ற சமஸ்கிருத சொல்லிற்கு \"அமைதி\" என்றும், \"நிகேதன்\" என்ற சொல்லிற்கு \"வீடு\" எனப் பொருள்படும். இரண்டு சொற்களை இணைத்து சாந்திநிகேதன் எனப் பெயரிடப்பட்டது. \n\n\n\n"}
{"id": "250250", "url": "https://ta.wikipedia.org/wiki?curid=250250", "title": "அனெசிடெமசு", "text": "அனெசிடெமசு\n\nஅனெசிடெமசு (\"Aenesidemus\", கிரேக்கம்: Αἰνησίδημος \"Ainēsidēmos\") என்பவர் ஒரு கிரேக்க ஐயுறவுவாத மெய்யியலாளர் ஆவார். இவர் கிரீட் தீவில் உள்ள நோசோசு நகரில் பிறந்தார். இவர் கிமு 1-ஆம் நூற்றாண்டைச் சேர்ந்தவர். அலெக்சாந்திரியாவில் மெய்யியலைப் பயிற்றுவித்தார். சிசெரோவுக்குப் பின்னர் பெயர்பெற்றிருந்தார். இவர் பிளாட்டோவின் கல்விக்கழகத்தில் உறுப்பினராக இருந்திருக்கலாம். அதன் கோட்பாடுகளை மறுத்துவிட்டதால், தனக்கு முன்பே பிர்ரோவும் டைமனும் அறிதலியலின் தீர்க்கவியலாத சிக்கல்களுக்கான தீர்வாக முன்வைத்த \"தீர்ப்பு நிறுத்தி வைத்தல்\" (epoché) என்ற கோட்பாட்டை புத்துயிர்க்கச் செய்தார். இந்தச் சிந்தனைப்பள்ளி பிரோனியம் என்றும் மூன்றாம் ஐயுறவுவாதப் பள்ளி என்றும் வழங்கப்படுகிறது. பிரோனியம் என்ற இவரது முதன்மையான நூல் நான்கு எண்ணக்கருக்களை விவரிக்கிறது. அவையாவன, ஐயுறவுக்கான காரணங்கள், உண்மை, காரணமுடைமையை எதிர்ப்பதற்கான வாதங்கள், இயல் உலகக் கோட்பாடு, அறக்கோட்பாடு என்பனவாகும். இவற்றில் முதலாவதே மிகவும் சிறப்பானதாகும். தீர்ப்பை நிறுத்திவைப்பதற்கான இவரது வாதங்கள் பத்து பூடகங்களாக விளக்கப்படுகின்றன. இவரது எந்த நூலும் கிடைக்காததால் இவரைப் பற்றிய தகவல்களேதும் கிடைக்கவில்லை. ஆனால் இவரைப் பற்றி கான்சுடாண்டிநோபுலின் முதலாம் போசியசு (அவரது \"மிரியோபிபிலியோன்\" நூலிலும்), செக்ச்டசு எம்பிரிக்கசு ஆகியோரும், டையோஜீன்சு இலேயர்ஷியசு, அலெக்சாந்திரியாவின் பிலோ ஆகியோரும் விவாதித்துள்ளனர்.\n\nSection::::வாழ்க்கை.\nஅனெசிடெமசின் வாழ்க்கையைப் பற்றிய தகவல் ஏதும் கிடைக்கவில்லை. ஆனால் \"பிரோனியம்\" என்ற அவரது முதன்மையான நூல் பிளாட்டோவின் கல்விக்கழக உறுப்பினர் சிசெரோவின் நண்பரான டியூபெரோவுக்குக் காணிக்கையாகச் செலுத்தப்பட்டுள்ளது. இந்தத் தகவலைக் கொண்டு அறிஞர்கள் இவரும் அக்கழக உறுப்பினராக இருந்திருக்கலாமெனக் கூறுகின்றனர். இதற்கு மேலும் இவர் இலாரிசா நகரப் பிலோவின் தலைமையில் அவர் செயல்பட்டிருக்கலாம் எனவும் அப்போதுதான் இவர் ஐயுறவுவாத மெய்யியலை பிலோவின் பொய்ப்புவாதத்துக்கு எதிர்வினையாக உருவாக்கியிருக்கலாம் எனவும் கருதுகின்றனர்.\n\nSection::::பிரோனியம்.\nஇவரது சிறந்த நூலான பிரொனியம் (\"Pyrrhoneia\") பண்டைய கிரேக்க மொழியில் \"பிரோனோய் லோகோய்\" (Πυρρώνειοι λóγοι) எனப்பட்டது. ஆங்கிலத்தில் பிரோனிய மொழிவுகள் அல்லது பிரோனிய நெறிமுறைகள் என்றே அடிக்கடி மொழிபெயர்க்கப்பட்டது. இந்நூல் மாந்தன் தனது அறிதலியல் குறைபாடுகளால் எப்போதும் தீர்ப்பை நிறுத்தி வைக்கவேண்டிய தேவையை முதன்மையாகப் பேசியது. எட்டு பகுதிகளாகப் பிரிக்கப்பட்ட இந்நூல் கிடைக்கவில்லை. இது அக்காலப் பிளாட்டோ கல்விக்கழகத்தின் மெய்யியல் வறட்டுவாதத்துக்கு எதிராக எழுதப்பட்டதாகும். அனெசிடெமசு தனது காலப் பிளாட்டோக் கல்விக்கழகத்தினர், உறுதிப்பாட்டுவாதிகள் கூறியவை உள்ளடங்க சில கோட்பாடுகளை வலிமையாக உறுதிபடுத்திக் கூறுவதையும் மற்றவற்றை மறுப்பதையும் கடுமையாகக் கண்டிக்கிறார். எதையும் உறுதிபடுத்துவதோ மறுப்பதோ கூடாது என வாதிடுகிறார். மேலும் தெளிவாகக் கூறவேண்டுமென்றால், அனெசிமெடசு \"X எப்போதும் F ஆகும் \" அல்லது \"X எப்பொதும் F ஆகாது\" என உறுதிபடுத்தமாட்டாராம். ஆனால் அதற்கு மாற்றாக, \"X எப்போதும் F ஆக அமையவேண்டியதில்லை\" அல்லது \"X எப்போதும் F ஆகாமலும் இருக்கவேண்டியதில்லை\" என்பாராம். இதிலிருந்து அவரது ஐயுறவுவாத நிலைப்பாட்டின்படி எதிர்கூற்றுகளே ஏற்கமுடிந்த கூற்றுகளாகும். இதை, மாந்தனால் இதற்கு மேல் ஏதும் அறிதல் இயலாது, என்ற அடிப்படையைச் சார்ந்து கூறுகிறார். இது அவரது பத்துப் பூடகங்களில் மேலும் விரிவாக்கப்பட்டுள்ளது.\n\nSection::::பத்து பூடகங்கள்.\n\"தீர்ப்பு நிறுத்திவைத்தல்\" (epoché) குறித்த காரணங்களை இவர் பத்து பூடகங்களாக/முறைமைகளாக அவர் வகுத்துள்ளார். அந்த பூடகங்கள் பின்வருமாறு:\n\nவேறுவகையில் கூறவேண்டுமென்றால், சூழ்நிலைமைகளைப் பொறுத்து முடிவே இலாதபடி புலன்காட்சி வேறுபடுகிறது. ஒவ்வொருவரின் அக்கறைக்கேற்ப அது அமைதலால் மாந்தக் காட்சியாளர் எவராலுமே துல்லியமாக அதை மதிப்பிட முடியாது.. ஒவ்வொரு மாந்தனும் வேறுபட்ட புலன்காட்சியுடன் இருப்பதாலும் புலன் திரட்டிய தரவுகளை தனக்கே உரிய முறையில் அணிப்படுத்திப் புரிந்து கொள்வதாலும் முழு அறிவு என்ற எந்தவகை உறுதிப்பாட்டையும் முற்றிலுமாக எதிர்க்கிறார்.\n\nSection::::காரணமுடைமையை எதிர்த்த விவாதங்கள்.\nஅவரது நூலின் இரண்டாம் பகுதி காரணமுடைமைக் (\"casualty\") கோட்பாட்டை எதிர்க்கிறது. அவர் வாதங்களில் உள்ள நிறுவல்கள் அல்லது மெய்ப்பிப்புகள் இக்கால ஐயுறவுவாதிகளின் புரிதல்களுக்கு நிகராக உள்ளன. எடுத்துக்காட்டாக, காரணத்துக்கு இயல்பான நிலவல் கிடையாது. அது காணும் மனதிலேயே நிலவுகிறது. எனவே அதன் சரித்தன்மை கருத்து வடிவானதே அல்லது அகநிலையானதே. முதல்-விளைவு (காரண-காரிய) உறவை மாந்தனின் மனதால் மட்டுமே தீர்மானிக்க முடியாது. மேலும் அவர் வாதிடுகிறார்: முதலும் விளைவும் வேறுவேறானவை எனில், அவை ஒன்று ஒருங்கே நிலவவேண்டும் அல்லது தொடர்நிலையில் நிலவவேண்டும். ஒருங்கே நிலவினால் அடிப்படையில், முதலே விளைவாகவும் விளைவே முதலாகவும் அமையும். மாறாக அவை தொடர்நிலையில் நிலவினால், விளைவு முதலுக்கு முன்னால் அமையவியலாது என்பதால், முதல் விளைவுக்கு முன்னாக அமையவேண்டும். எனவே முதல் விளைவைத் தருவதன் முன்னம் ஓர் கால இடைவெளியும் அமையவேண்டும். இதன் பொருள் என்னவெறால், அடிப்படையில் அது அதுவாகவே இல்லை என்பது தான். அவரது இந்த வாதங்கள் பின்வரும் ஐயுறவுவாத நெறிமுறையில் இருந்து உருவாகின்றன. காரணங்களுக்கான இந்த முனைவான பொது எதிர்ப்பு \"panti logo logos antikeitai\" (\" ஒவ்வொரு வாதத்தையும் அதேவலிவுடன் மற்றொரு வாதம் எதிர்க்கமுடியும்\") எனும் சொற்றொடரில் இருந்து உருவானதாகும்.\n\nSection::::உலகியல், அறவியல் கோட்பாடுகள்.\nஇந்த முடிவுக்கு வந்ததும், இராக்ளிட்டசின் இயல் உலகக் கோட்பாட்டை (செக்ச்டசு எம்பிரிக்கசு தனது \"Hypotyposes\" என்ற நூலில் விளக்கிய கோட்பாட்டை) தன்மயப்படுத்திக்கொண்டு, அறிவோனுக்குப் புலனாகும் பொருளின் ஒருங்கமையும் முரண்பாடுகளை ஏற்பதற்கு முதலில் பொருளில் அந்த முரண்பாடுகள் ஒருங்கே நிலவுதலை உறுதிப்படுத்திடவேண்டும் என வாதிடுகிறார். உண்மை, காரணமுடைமை எனும் இருகருத்துக்களையும் மறுத்ததும், அறவியல் வரன்முறைகளையும் ஒழித்துக்கட்ட அடுத்து வருகிறார். முதலில் எந்தவொரு மாந்தனும் நன்மை, இன்பம், மகிழ்ச்சி ஆகியவற்றை முழு பருநிலைக் குறிக்கோளாக அடைய முடியும் என்பதை மறுக்கிறார். மேலும் எல்லாச் செயல்களுமே இன்பம்-துன்பம், நன்மை-தீமை ஆகியவை உருவாக்கும் விளைவுகளே என்கிறார்.\n\n\n"}
{"id": "250260", "url": "https://ta.wikipedia.org/wiki?curid=250260", "title": "அமீனா குரிப்", "text": "அமீனா குரிப்\n\nபீபி அமீனா பிர்டோ குரிப்-பாக்கிம் (\"Bibi Ameenah Firdaus Gurib-Fakim\", பிறப்பு: 17 அக்டோபர் 1959) என்பவர் மொரிசியசின் குடியரசுத் தலைவரும், உயிரியற் பல்வகைமையாளரும் ஆவார். 2014 டிசம்பரில் குடியரசுத் தலைவர் பதவிக்கு லெப்பெப் கூட்டணியால் வேட்பாளராக அறிவிக்கப்பட்டார். 2015 மே 29 இல் கைலாசு புரியாக் குடியரசுத் தலைவர் பதவியில் இருந்து விலகியதை அடுத்து பிரதமர் அனெரூட் ஜக்நாத், எதிர்க் கட்சித் தலைவர் பவுல் பெரென்கர் ஆகியோரின் ஆதரவில் தேசியப் பேரவையின் பெரும்பான்மையான உறுப்பினர்களின் ஆதரவுடன் இவர் புதிய குடியரசுத் தலைவராகத் தேர்ந்தெடுக்கப்பட்டார். மொரிசியசின் முதலாவது பெண் குடியரசுத் தலைவரும் இவராவார்.\n"}
{"id": "250262", "url": "https://ta.wikipedia.org/wiki?curid=250262", "title": "முள்ளலகி", "text": "முள்ளலகி\n\n\"முள்ளலகி\" (Acanthiza) இப்பறவை ஆஸ்திரேலியா காடுகளில் காணப்படும் ஒரு சிறிய வகைப்பறவையாகும். இப்பறவை தன்னையும் தன் குஞ்சுகளையும் காப்பாற்றிக்கொள்ள பல விதங்களில் ஒலி எழுப்பும் தன்மை கொண்டது. இந்த செய்கையினால் இதனை 'மிமிக்ரி' பறவை என்று கூறுகிறார்கள்.\n"}
{"id": "250272", "url": "https://ta.wikipedia.org/wiki?curid=250272", "title": "டென்னிஸ் கபார்", "text": "டென்னிஸ் கபார்\n\nடென்னிஸ் கபார் (ஆங்கிலம், Dennis Gabor (/ˈɡɑːbɔr, ɡəˈbɔr/; அங்கேரி: Gábor Dénes; 5 சூன் 1900 – 8 பெப்ரவரி 1979) என்பவர் ஒரு அங்கேரிய-பிரித்தானியர் மின் பொறியாளர், இயற்பியலாளர். ஹோலோகிராபி தொழில்நுட்பத்தைக் கண்டறிந்ததற்காக 1971 ஆண்டு இயற்பியலுக்கான நோபல் பரிசு பெற்றவர்.\n\nSection::::வாழ்க்கை.\nஇவர் அங்கேரியின் புடாபெஸ்ட் நகரில் யூத குடும்பத்தில் பிறந்தார். 1918இல் இவர் குடும்பம் லூதரனிய கிருத்துவத்துக்கு மதம் மாறியது. இவர் பெற்றோருக்கு இவர்தான் முதல் மகனாவார். இறை நம்பிக்கையோடு வளர்ந்தவர், பிற்காலத்தில் தன்னை நாத்திகவாதி என்று கூறிக் கொண்டார். முதல் உலகப் போரின்போது, வட இத்தாலியில் அங்கேரி நாட்டு பீரங்கிப் படையில் பணிபுரிந்தார். 1918இல் இருந்து புடாபெஸ்ட் தொழில்நுட்பப் பல்கலைக் கழகத்திலும், பெர்லினில் உள்ள சார்லோட்டன்பர்க் தொழில்நுட்ப பல்கலைக்கழகத்தில் மின் பொறியியல் பயின்றார்.\n\nபடிப்புக்குப் பின் இவரது பணிகளைத் துவக்கினார். கேதோடு கதிர் ஆஸிலோகிராப்பை பயன்படுத்தி உயர் மின்னழுத்தக் கம்பிகளின் பண்புகளை ஆராய்ந்தார். இதன்மூலம், எலக்ட்ரான் ஒளியியலில் அவரது ஆர்வம் திரும்பியது. ஆஸிலோகிராப், எலக்ட்ரான் மைக்ரோஸ்கோப், டிவி கதிர் டியூப்கள் ஆகியவை பற்றியும் தீவிரமாக ஆராய்ந்தார்.1927-ல் முனைவர் பட்டம் பெற்றார். நாசி ஜெர்மனியில் இருப்பது ஆபத்து என்று, அங்கிருந்து வெளியேறினார். பிரிட்டிஷ் தாம்சன் ஹூஸ்டன் நிறுவனத்தின் வளர்ச்சித் துறையில் பணியாற்றுமாறு வந்த அழைப்பை ஏற்று 1933-ல் இங்கிலாந்து சென்றார். பின் இங்கிலாந்து பெண்ணான மர்ஜோரியை 1936-ல் திருமணம் செய்துகொண்டு 1946-ல் பிரித்தானியக் குடியுரிமை பெற்றார். முப்பரிமாண ஒளிப்படவியலை (Holographic Photography) 1947-ல் கண்டறிந்தார். ஆனால், 1960-ல் லேசர் கண்டுபிடிக்கப்பட்ட பிறகுதான் இது வெளியிடப்பட்டு, வர்த்தக ரீதியான பயன்பாட்டுக்கு வந்தது.\n\nஹோலோகிராபி என்பது ஒரு பொருளில் இருந்து வெளிப்படும் ஒளிக்கதிர்களை அதன் வெவ்வேறு தோற்ற வகைகளில் பதிவு செய்து, அப்பொருளின் அசைவுகளை முப்பரிமாண (3D) தோற்றத்தில் காட்டும் தொழில்நுட்பமாகும். இந்த தொழில்நுட்பம் பல புகழ்பெற்ற ஹாலிவுட் படங்களில் பயன்படுத்தப்பட்டது. 1946இல் இருந்து 1951 வரையான காலகட்டத்தில் இவர் தன் ஆராய்ச்சி முடிவுகளை ‘ரீ-ஹோலோகிராபி’ என்ற பெயரில் தொடர்ச்சியாக பல ஆய்வுக் கட்டுரைகளாக வெளியிட்டார். 1948இ்ல் லண்டன் இம்பீரியல் கல்லூரியில் இயற்பியல் பேராசிரியராகப் பணியில் இணைந்தார். இவர் 1963இல் ‘இன்வென்டிங் தி ஃப்யூச்சர்’ என்ற நூலை வெளியிட்டார். லேசர்கள் குறித்த ஆராய்ச்சிகள் வளர்ச்சி அடைந்ததால், ஹோலோகிராபிக் முப்பரிமாண ஒட்டிகள் தயாரிக்கப்பட்டு புழக்கத்துக்கு வந்தன. ஹோலோகிராபி கண்டுபிடிப்புக்காக 1971இல் இயற்பியலுக்கான நோபல் பரிசு இவருக்குக் கிடைத்தது.\n"}
{"id": "250275", "url": "https://ta.wikipedia.org/wiki?curid=250275", "title": "கென்னத் ஸ்ட்ரீட், இளையவர்", "text": "கென்னத் ஸ்ட்ரீட், இளையவர்\n\nகென்னத் ஸ்ட்ரீட், இளையவர் (\"Kenneth Street, Jr\", 1920 - 13 மார்ச் 2006) என்பவர் ஒரு அமெரிக்க வேதியியலாளர் ஆவார். 1949, 1950 ஆம் ஆண்டுகளில் 97 மற்றும் 98 ஆவது தனிமங்களான பெர்க்கிலியம் மற்றும் காலிபோர்னியம் முதலியவற்றைக் கண்டுபிடித்த அறிவியலாளர் குழுவில் இவரும் ஓர் உறுப்பினராக இருந்தார்.\n\nகலிபோர்னியாவில் உள்ள பெர்க்லியில் இவர் 1920 ஆம் ஆண்டு பிறந்தார். 1943 ஆம் ஆண்டு கலிபோர்னியா பல்கலைக்கழகத்தில் தன்னுடைய வேதியியல் பட்டத்தைப் பெற்றார். அதன் பின்னர் இரண்டாம் உலகப்போரில் வான் பதக்கம் மற்றும் புகழ்பெற்ற பறக்கும் சின்னம் போன்ற பெருமைகளுடன் போர் விமானியாகப் பணியாற்றினார். போருக்குப் பின் இவர் பெர்க்லிக்குத் திரும்பி அணுக்கரு வேதியியலில் 1949 ஆம் ஆண்டு தன்னுடைய முனைவர் பட்டத்தைப் பெற்றார். அமெரிசியம் மற்றும் கியூரியம் தனிமங்களின் ஓரிடத்தான்கள் என்பது இவருடைய முனைவர் பட்டத்திற்கான ஆய்வுத் தலைப்பாகும்.\n\nபெர்க்லியம் மற்றும் காலிபோர்னியம் தொடர்பான ஆய்வுகளை இவர் இலாரன்சு பெர்க்லி கதிரியக்க ஆய்வகம் மேற்கொண்டார், இவருடன் அப்பொழுது சிடான்லி செரால்டு தாம்சன், கிளென் தியோடர் சீபோர்க்கு, மற்றும் ஆல்பர்ட் கெயோர்சோ ஆகியோர் அக்குழுவில் இருந்தனர். 1949 ஆம் ஆண்டு பெர்க்லியில் பல்கலைக்கழக ஆசிரியராக இணைந்த இவர் பின்னாளில் அந்த ஆய்வகத்தின் இணை இயக்குநராகவும் தொடர்ந்து வேதியியல் பேராசிரியர் ஆகவும் உயர்ந்தார். அணுக்கரு வேதியியல், புவிவெப்ப ஆற்றல், புவி வேதியியல் போன்ற துறைகளில் இவருக்கு ஆர்வமும் நாட்டமும் மிகுந்திருந்தது.\n\nகென்னத் சிடீர்ட் 1986 ஆம் ஆண்டில் பணியில் இருந்து ஓய்வு பெற்றார். ஓய்வுக்குப் பிறகு இவர் தன் மனைவி சேனுடன் கலிபோர்னியாவில் உள்ள டெய்லர்சுவில் நகருக்கு இடம்பெயர்ந்தார். 1944 ஆம் ஆண்டில் இவர்களுக்குத் திருமணம் நடைபெற்றுள்ளது. இரண்டு மகன்கள் மற்றும் ஒரு மகளுக்குத் தந்தையான இவர் முதுகுப்பை சுமந்து மலைகளில் நடத்தல், படகில் பயணம் செய்தல் ஆகியவற்றிலும் நாட்டம் கொண்டிருந்தார். 2006 மார்ச்சு 13 இல் கலிபோர்னியாவில் உள்ள பாரடைசு நகரில் இவர் காலமானார்\n"}
{"id": "250277", "url": "https://ta.wikipedia.org/wiki?curid=250277", "title": "இராமர் பாதம்", "text": "இராமர் பாதம்\n\nஇராமர் பாதம் அல்லது கந்த மாதன பர்வதம், இந்தியாவின் தமிழ்நாட்டில் இராமேஸ்வரத்திற்கு வடக்கில் 2.5 கி.மீ, தொலைவில் இராமர் பாதம் எனப்படும் கந்த மாதன பர்வதம் என்ற மணல் குன்று உள்ளது. இராமர் கடலைக் கடந்து இலங்கை செல்லுமுன், இங்குள்ள குன்றில் தங்கினார் என்று தல புராணம் கூறுகிறது. இக்குன்றின்மேல் அமைந்துள்ள மண்டபத்தில் ஸ்ரீராமரின் பாதங்கள் பிரதிஷ்டை செய்யப்பட்ட கோயில் அமைந்துள்ளது.. இராமர் பாதம் சன்னதி எதிரில் உள்ள கருடனுக்கு சிறு சன்னதி அமைந்துள்ளது. \n\n"}
{"id": "250278", "url": "https://ta.wikipedia.org/wiki?curid=250278", "title": "இட்டெர்பியம்(III) ஆக்சைடு", "text": "இட்டெர்பியம்(III) ஆக்சைடு\n\nஇட்டெர்பியம்(III) ஆக்சைடு (\"Ytterbium(III) oxide\") என்பது YbO. என்ற மூலக்கூறு வாய்பாடுடன் கூடிய ஒரு வேதிச் சேர்மமாகும். பொதுவாகக் காணப்படும் இட்டெர்பியத்தின் சேர்மங்களில் இதுவும் ஒன்றாகும். இட்டெர்பியம் மூவாக்சைடு, அருமண் சி-வகை உலோக ஆக்சிசன் கூட்டு அமைப்பைக் கொண்டு அமைந்துள்ளது. இவ்வமைப்பு நான்கில் ஒரு பங்கு எதிர்மின் அயனிகள் நீக்கப்பட்ட புளோரைடின் அமைப்பை ஒத்திருக்கிறது. இதனால், இட்டெர்பியம் அணுக்கள் இரண்டு வெவ்வேறான ஆறு ஆயவமைப்புச் (எண்முக மூலக்கூறு அல்லாதது) சூழல்களைக் கொண்டுள்ளன.\n\n\n"}
{"id": "250284", "url": "https://ta.wikipedia.org/wiki?curid=250284", "title": "இட்டெர்பியம்(II) குளோரைடு", "text": "இட்டெர்பியம்(II) குளோரைடு\n\nஇட்டெர்பியம்(II) குளோரைடு (\"Ytterbium(II) chororide\") என்பது YbCl என்ற மூலக்கூறு வாய்பாடுடன் கூடிய ஒரு வேதிச் சேர்மமாகும். முதலாவதாக கிளெம், சிகூத் ஆகியோர் 1929 ஆம் ஆண்டில் இதை தயாரித்தனர். இட்டெர்பியம்(III) குளோரைடை (YbCl) ஐதரசன் உபயோகித்து ஒடுக்கவினை வழியாக இட்டெர்பியம் II) குளோரைடை அவர்கள் தயாரித்தார்கள்.\n\nமற்ற இட்டெர்பியம்(II) சேர்மங்கள் மற்றும் குறைந்த இணைதிறன் கொண்டிருக்கும் அருமண் சேர்மங்கள் போலவே இட்டெர்பியம்(II) குளோரைடும் வலுவான ஆக்சிசன் ஒடுக்கியாக செயல்படுகிறது. நீர்மக் கரைசலில் இது நிலைப்புத்தன்மை அற்றதாக உள்ளது. தண்ணீரில் உள்ள ஆக்சிசனை நீக்கி ஐதரசன் வாயுவாக மாற்றமைடைகிறது.\n"}
{"id": "250286", "url": "https://ta.wikipedia.org/wiki?curid=250286", "title": "இட்டெர்பியம்(III) புரோமைடு", "text": "இட்டெர்பியம்(III) புரோமைடு\n\nஇட்டெர்பியம்(III) புரோமைடு (\"Ytterbium(III) Bromide\") என்பது YbBr என்ற மூலக்கூறு வாய்பாடுடன் கூடிய ஒரு வேதிச் சேர்மமாகும். \n\nஇச்சேர்மத்தின் முக்கியமான பண்புகள் அருகிலுள்ள அட்டவணையில் கொடுக்கப்பட்டுள்ளது.\n\nஇட்டெர்பியம்(III) புரோமைடு உபயோகிக்கையில் ஆக்சிசனேற்றிகள், நீர், ஈரப்பதம் ஆகியனவற்றிடம் இருந்து விலகியிருக்க வேண்டும்.\n"}
{"id": "250287", "url": "https://ta.wikipedia.org/wiki?curid=250287", "title": "டெர்பியம் (III) புரோமைடு", "text": "டெர்பியம் (III) புரோமைடு\n\nடெர்பியம் (III) புரோமைடு \"(Terbium(III) Bromide )\" என்பது TbBr என்ற மூலக்கூறு வாய்பாடுடன் கூடிய ஒரு வேதிச் சேர்மமாகும். \n\nஇச்சேர்மத்தின் முக்கியமான பண்புகள் அருகிலுள்ள அட்டவணையில் கொடுக்கப்பட்டுள்ளது.\n"}
{"id": "250288", "url": "https://ta.wikipedia.org/wiki?curid=250288", "title": "டெர்பியம் (III) குளோரைடு", "text": "டெர்பியம் (III) குளோரைடு\n\nடெர்பியம் (III) குளோரைடு \"(Terbium(III) Chloride)\" என்பது TbCl3 என்ற மூலக்கூறு வாய்பாடுடன் கூடிய ஒரு வேதிச் சேர்மமாகும். திண்ம நிலையில் இயிற்றியம் முக்குளோரைடு அடுக்கின் அமைப்பை டெர்பியம் (III) குளோரைடும் பெற்றுள்ளது. டெர்பியம் (III) குளோரைடு பெரும்பாலும் அறுவைதரேட்டுகளை உருவாக்குகிறது.\n\nSection::::தீங்குகள்.\nடெர்பியம் (III) குளோரைடு உபயோகிக்கையில் வெப்பம், அமிலங்கள், அமில ஆவி ஆகியனவற்றிடம் இருந்து விலகியிருக்க வேண்டும். கருவிழிப்படலத்தில் மிகைக்குருதிமை பாதிப்பை டெர்பியம் (III) குளோரைடு ஏற்படுத்துகிறது.\n"}
{"id": "250289", "url": "https://ta.wikipedia.org/wiki?curid=250289", "title": "கேப்டன் அமெரிக்கா: சிவில் வார்", "text": "கேப்டன் அமெரிக்கா: சிவில் வார்\n\nகேப்டன் அமெரிக்கா: சிவில் வார் (ஆங்கிலம்: Captain America: Civil War, தமிழ்: கேப்டன் அமெரிக்கா: உள்நாட்டுப்போர்) 2016இல் திரைக்கு வரவிருக்கும் அமெரிக்க சூப்பர்கீரோத் திரைப்படமாகும். இத்திரைப்படம், மாவல் வரைகதைகளில் வரும் கேப்டன் அமெரிக்கா கதாபாத்திரத்தை மையமாகக் கொண்டு, மாவல் ஸ்ரூடியோவினால் தயாரிக்கப்பட்டு வால்ற்று டிசுனி ஸ்ரூடியோவின் மோஷன் பிக்சேசு கிளையினால் விநியோகிக்கப்படவுள்ளது. இது 2011இல் வெளியான மற்றும் 2014இல் வெளிவந்த ஆகிய திரைப்படங்களின் தொடர்ச்சியும், மா(ர்)வல் சினிமரிக் யூனிவர்ஸ்-இன் வரிசையில் பதின்மூன்றாவது திரைப்படமுமாகும்.அந்தனி உறூசோ மற்றும் சோ உறூசோ இயக்கும் இத்திரைப்படத்தின் திரைக்கதையை கிறித்தோபர் மாக்கசு மற்றும் சுடீஃபன் மெக்ஃபீலி ஆகியோர் எழுதியிருப்பதுடன், கிறிசு எவன்சு, இராபட்டு டவுனி சூனியர், சுகார்லெட்டு சொகான்சன், செபசுதியான் சுரான், அந்தோணி மெக்கீ, போல் பெற்றனி, செரேமி ரெனர், உடொன் சியடெல், எலிசபெத்து ஓல்சன், போல் இறட்டு ஆகியோர் நடித்தள்ளனர்.கேப்டன் அமெரிக்கா: உள்நாட்டுப்போரில், கேப்டன் அமெரிக்காவும் ஏனைய அவெஞ்சர்சு குழுவின் அங்கத்தினரும் உலகைக் காப்பாற்றும் பணியைத் தொடர்கின்றபோதிலும், அவர்களால் விளைவிக்கப்பட்ட அதிகப்படியான சேதங்களால் அரசாங்கம் சூப்பர்கியூமன் பதிவுச் சட்டத்தினைக் கொண்டு வந்ததின் காரணமாக அவெஞ்சர்சு குழு பிரிவுபடுகிறது.\n\nமாக் மில்லரின் (Mark Miller) \"கேப்டன் அமெரிக்கா: சிவில் வார்\" எனும் சித்திரக் கதையின் கதையமைப்பு எண்ணக்கருவை மையமாகக் கொண்டு, மாக்கசு மற்றும் மெக்பீலியின் திரைக்கதை எழுத்துப் பணிகளுடன் இத்திரைப்படத்தின் ஆக்கப் பணிகள் 2013இல் ஆரம்பமாயின. 2014இன் ஆரம்பத்தில் உறூசோ சகோதரர்களின் முந்தைய திரைப் படத்தினைத் (கேப்டன் அமெரிக்கா தி வின்ரர் சோல்ஜர்) திரையிடும் சோதனை முயற்சிகள் வெற்றியளிக்கவே, இத்திரைப்படத்துக்கான பணிகளிலும் இருவரும் அமர்த்தப்பட்டனர். 2014 அக்டோபரில் இதற்கு \"கேப்டன் அமெரிக்கா: உள்நாட்டுப்போர்\" என்ற தலைப்பு முடிவானதுடன், இராபட்டு டவுனி சூனியர் மற்றும் ஏனைய நடிகர்களும் நடிப்பதாக அறிவிக்கப்பட்டது. ஏப்ரல், 2014இல் அட்லான்ரா பெருநகரப்பகுதியிலும் மேலதிகமாக போர்டோ இறிகோ, பேளின் மற்றும் ஐசுலாந்திலும் படப்பிடிப்புகள் ஆரம்பமாயின.\n\n\"கேப்டன் அமெரிக்கா: உள்நாட்டுப் போர்\" மே 6, 2016இல் 3டி மற்றும் ஐமேக்சில் வெளியிடத் திட்டமிடப்பட்டுள்ளது.\n\nSection::::கதையமைப்பு.\n திரைப்படத்தின் சம்பவங்களில் கேப்டன் அமெரிக்கா மற்றும் ஏனைய அவெஞ்சர்சின் உலகைக் காப்பாற்றும் முயற்சி பாரிய உடைமைச் சேதத்தை உருவாக்கியதன் காரணத்தால், அவர்களின் நடவடிக்கையைக் கட்டுப்படுத்த அரசாங்கம் \"அதிசக்திசாலிகள் பதிவுச் சட்டத்தைக் \" (Superhuman Registration Act) கொண்டுவருகிறது. இதன் விளைவாக ஒரு புது எதிரியை அவெஞ்சர்ஸ் குழு எதிர்கொள்ளும்போது, குழுவிடையே விரிசல் உண்டாகிறது.\n\nபோர்வீரர்களுக்குரிய உடற்றகைமைகளை உருவாக்கும் பரிசோதனை முயற்சியில் மேம்படுத்தப்பட்ட முன்னாள் இரண்டாம் உலகப்போர் வீரரும் பிற்காலத்தில் பனிப் படிவமாகக் கண்டெடுக்கப்பட்டு தற்போது 21ஆம் நூற்றாண்டில் வாழும் இந்நாள் அவெஞ்சர்சு இயக்கத்தின் தலைமை அங்கத்தவரும் ஆவார். இவர் பற்றி ஜோ ரூஸ்ஸோ \"அவருடைய நெறி முறைமைகளும் அவரது ஆற்றலில் பங்களிக்கிறது. அத்துடன் அவருடைய ஊக்கப்படுத்தும் பண்புகள் சுற்றியிருப்பவர்களுக்கும் நன்மை பயப்பது ஒரு நல்ல விடயமாகும். தலைமைத்துவம் அவரது கூறாக இருப்பது ஏனைய கதாபாத்திரங்கள் (இத்திரைப்படத்தில்) தோன்றுவதற்கு இன்றியமையாத பங்களிக்கிறது. மேலும் அவருடைய உலகு, வின்ரர் சோல்ஜர், ஏஜன்ட் 13 மற்றும் பால்கன் போன்ற கதாபாத்திரங்களால் இன்னமும் விரிவடைகிறது.\" என்று தெரிவித்தார்.\n\nதன்னை ஒரு மேதாவி என்று கருதுகின்ற, தன்னால் உருவாக்கப்பட்ட இயந்திரக் கவசத்தை அணிந்து குற்றங்களை களைபவரும், கோடீசுவரரும், கொடையாளியும் ஆவார். முந்தைய அயன்-மேன் திரைப்படங்களில் இருந்து தனது சித்தரிப்பை வெளிப்படுத்தி காட்டுவது எது என்பது பற்றி டவுனி கூறுகையில்:\nSection::::நடிகர்கள்.\n\"நோக்கும் விதம் மாற்றிக்கொள்வது இயற்கையான ஒரு விடயமாகும். என்ன மாதிரியான நிகழ்வுகள் சம்பவிக்கலாம்? அல்லது எவ்வகையான கட்டமைப்பில் இக்கதாபாத்திரத்தை எதிர்பார்க்கலாம்? என்பனவே எனக்கு முக்கியமாகப் படுகிறது. இதுகுறித்த குறிப்புகள் ஏற்கனவே () வெளியாகியுள்ளன.\"\nடவுனியிடமிருந்து சிறிய பங்கே மார்வல் எதிர்பார்த்த போதிலும் டவுனி திரைப்படத்தின் கதையில் கணிசமான பங்கு வகிக்க விரும்பினார். வெரைட்டி எனும் ஆங்கிலச் சஞ்சிகை \"டவுனி 40 மில்லியன் டாலர்களையும் பங்குபற்றுவதற்குரிய தொகையையும், இத்திரைப்படமானது \"கேப்டன் அமேரிக்கா வின்ரர் சோல்ஜரின்\" வருவாயை மிஞ்சும் பட்சத்தில் மேலதிகமான தொகையும் பெறுவார்.\" என்று குறிப்பிடுகிறது. டவுனின் கதாபாத்திரம் படத்தின் வெற்றியும் பங்களிக்கும் என மார்வல் தீர்மானித்தது இதற்குக் காரணமாகவுள்ளது.\n\n\nஅவெஞ்சர்சு அங்கத்தவரும், முன்னாள் ஷீல்டின் (S.H.I.E.L.D.) உறுப்பினரும் கடும் பயிற்சி பெற்ற உளவாளியும் ஆவார். தனது கதாபாத்திரம் குறித்து ஜொஹான்சன் கூறியதாவது:\n\"விடோவின் கடந்தகாலம் எப்போதும் அவளைத் துரத்துகிறது. அவள் கடந்த காலத்தில் இருந்து விடுபட்டு முன்செல்லவும், தனது வாழ்கையின் துண்டுகளைப் பொறுக்கிக் கொள்ளவும் முயல்கிறாள். கேப் 3யில் (கேப்டன் அமெரிக்கா: உள்நாட்டுப் போரில்) அவள் குறித்த பகுதிகளைக் காண்போம் என்று நினைக்கிறேன்.அவள் சிறந்ததொரு குறிக்கோளைக் கொண்டுள்ளதுடன், அவை கடந்தகாலத்திலிருந்து மீண்டு வரும் வலுவைக் கொடுக்கின்றன என எண்ணுகிறேன்.\"\n\nஸ்டீவ் ராஜர்சின் உற்ற நண்பனான இவர், இரண்டாம் உலகப் போரின்போது கொல்லப்பட்டார். பின்னர் ஹைட்ரா அமைப்பினால் மீளவுயிர்ப்பிக்கப்பட்டு நாச வேலைகளைச் செய்வதற்காக மூளைச் சலவைக்கு உட்படுத்தப்பட்டார். இக் கதாபாத்திரத்தின் கதை \"கேப்டன் அமெரிக்கா வின்ரர் சோல்ஜரின் நிகழ்வுகளில் பிறகு எவ்வாறு தொடர்கிறது என்பது பற்றி ஜோ ரூஸ்ஸோ கூறுகையில்,\n\"ஒரு கொலை இயந்திரம் போல தொழிற்படுவதன் காரணத்தால், கேப்டன் அமெரிக்காவால் தோற்கடிக்க முடியுமா? என்ற கேள்வியை எழுப்புவது மூலம் இவர் ஒரு சிறந்த வேலையைச் செய்திருந்தார். எனவே எட் ப்றூபேகரின் கேப்டன் அமெரிக்கா சித்திரக் கதைத் தொடரின் அறிமுகப் படலத்தின் பின்பு நடந்தவைகள் போல, அவர் பற்றிஎஞ்சியிருப்பது எல்லாம் அவருடைய ஆளுமை பற்றிய தேடல்கள் மட்டுமே. அவர் உயிர்ப்பிக்கப்படக்கூடியவரா? இதுவரையிலும் நாம் பார்த்த கொலைஞர்களினும் மோசமானவரா? அல்லது வருந்தித் துடிக்கும் ஒரு போர்க் கைதியா? அவருடைய நினைவுகள் மீளுமா? இல்லையெனில் நீங்கள் அவரை எவ்வாறு அடையாளம் கொள்வீர்கள்? என்று பல கேள்விகள் எழுகின்றன. எனவே அவரது கதாபாத்திரம் ஒரு கவர்ச்சிகரமானதும் செழிப்பானதுமான தேர்வாகும்.\"\n\nவான்வெளித்தாக்குதல் மற்றும் வான்வெளி மீட்புக்குழு நடவடிக்கைகளுக்காக விசேடமாக உருவாக்கப்பட்ட இறகு-வடிவுடைய பொறியை இயக்குவதில் இராணுவத்தினரால் பயிற்சியளிக்கப்பட்ட இவர் அவேஞ்சர்சு குழுவின் மற்றுமொரு அங்கத்தவரும் கேப்டன் அமெரிக்காவின் நண்பரும் ஆவார். கேப்டன் அமெரிக்காவையும் பால்கனையும் பற்றி அந்தோனி மேக்கி கூறுவதாவது:\n\"இவர்கள் இருவரையும் பற்றிய சிறந்த விடயமானது தங்களிடையே கொண்டுள்ள பரஸ்பர மதிப்பே. இங்கு போர்வீரர்களுக்கிடையிலான மதிப்புக் காணப்படுகிறது. இவர்களின் உறவு மேலும் வளர்வது காணக் கிடைப்பதே இப்படத்தின் சிறப்பாகும்.\"\n\nடோனி ஸ்டார்க்கின் செயற்கை நுண்மதியான ஜார்விஸ் (J.A.R.V.I.S) மற்றும் மதிக் கல்லைப் (Mind Stone - an infinity gem) பயன்படுத்தி உருவாக்கப் பட்ட மனிதத்தோற்றத்தை ஒத்த இயந்திரமும் அவேஞ்சர்சு குழுவின் அங்கமும் ஆகும்.\n\nமுன்னாள் ஷீல்டு (S.H.I.E.L.D.) உளவாளியும், தற்போதைய அவெஞ்சருமான இவர் ஒரு கைதேர்ந்த வில்லாளி ஆவார். மார்வல் சினிமற்றிக் யூனிவேசில் தனது பங்கைப் பற்றி ரெனர் கூறுகையில், \"குழுவாகச் செயற்படுவது எனக்கு மகிழ்ச்சியைத் தருகிறது. தனியான திரைப்படங்களில் நடிப்பதற்கான பிடிவாதம் எனக்கில்லை. நான் (ஹோக்கை) கேப்டன் அமெரிக்கா மற்றும் பிறரின் படங்களில் தோன்றும் பயனுள்ள கதாபத்திரமாகவே என்னைக் கருதுகிறேன்.\"\n\nஐக்கிய அமெரிக்க விமானப் படை உத்தியோகத்தரும் டோனி ஸ்டார்க்கின் நெருங்கிய நண்பரும், வார் மெஷீன் கவசத்தை இயக்குபவரும், மற்றுமொரு அவெஞ்சருமாவார்.\n\nகிழக்கு ஐரோப்பிய நாடான சோகோவியாவைச் சேர்ந்த இவர், மந்திரங்களைக் கையாளும் மற்றும் தொலையியக்க சக்திகளைக் கொண்டவரும் அவெஞ்சர்சின் அங்கத்தவரும் ஆவார்.\n\nமுன்பு சில்லறைத் திருட்டுக்களைச் செய்து வந்த இவர், ஹாங் பிம் எனும் விஞ்ஞானியின் கண்டுபிடிப்பில் உருவான ஆன்ட்-மேன் எனும் விசேட உடையை பெறுகிறார். இவ்வுடை தனது பாவனையாளரை தோற்றத்தில் சிறியதைத் தென்படச்செய்கின்றபோதிலும் பலத்தினை அதிகரிக்கும் ஆற்றல் படைத்தது.\n\nமேலதிகமாக, எமிலி வான்கேம்ப், பிராங்க் க்ரில்லோ மற்றும் வில்லியம் ஹர்ட் ஆகியோர் முறையே தமது முந்தைய மார்வல் கதாபாத்திரங்களான ஷேரான் காற்றர்/ ஏஜென்ட் 13, ப்ராக் ரம்லோ/ க்ராஸ்போன்ஸ் மற்றும் தளபதி தேடியஸ் \"தண்டர்போல்ட் ராஸ்\" எனும் கதாபாத்திரங்களில் நடிக்கின்றனர். ஐந்து திரைப்படங்களுக்கான மார்வலுடனான ஒப்பந்தந்தின் அடிப்படையில் சட்விக் பாஸ்மேன், சால்லா/ பிளாக் பேன்தர் என்று அறியப்படும் வகாண்டா எனும் கற்பனை ஆபிரிக்க ஆட்சியாளனாக நடிக்கவுள்ளார். டேனியல் ப்ரூயில், தாம் காலந்து முறையே \"ஹெல்மட் சீமோ\" மற்றும் பீற்றர் பாக்கர்/ இசுபைடர்-மேன் கதாபாத்திரங்களில் நடிக்கின்றனர். மார்டின் ப்ரீமேன் இன்னமும் பெயர் வெளியிடப்படாத பாத்திரம் ஒன்றில் நடிக்கவுள்ளார். மார்வலின் மூத்த எழுத்தாளரான ஸ்டான் லீ சிறு தோற்றத்தில் நடிக்கவுள்ளார்.\n\nSection::::இசை.\nகேப்டன் அமெரிக்கா: தி வின்ரர் சோல்ஜர் திரைப் படத்துக்கு இசையமைத்த ஹென்றி ஜாக்மன் இதற்கும் இசை அமைக்கவுள்ளார்.\n\nSection::::வெளியீடு.\nகேப்டன் அமெரிக்கா: உள்நாட்டுப்போர் ஏப்பிரல் 29, 2016இல் ஐக்கிய இராச்சியத்திலும், மே 6, 2016இல் 3டி மற்றும் ஐமேக்ஸில் ஐக்கிய அமெரிக்காவிலும் வெளியாகவுள்ளது. படத்தின் திரைவெளியீட்டினைத் தொடர்ந்து இரு வருடங்களின் பின் ஒளிபரப்புவதற்கான உரிமையை TNT நிறுவனம் செப்டெம்பர் 2014இல் பெற்றுக்கொண்டது.\n"}
{"id": "250291", "url": "https://ta.wikipedia.org/wiki?curid=250291", "title": "சிறீபதி சந்திரசேகர்", "text": "சிறீபதி சந்திரசேகர்\n\nசிறீபதி சந்திரசேகர் (\"Sripati Chandrasekhar\", நவம்பர் 12, 1918-- சூன் 14, 2001) என்பவர் கல்வியாளர், நூலாசிரியர், இந்திய நடுவணரசு அமைச்சர் எனப் பல பரிமாணங்களைக் கொண்டவர். மக்கள்தொகையியலில் முனைந்தவரும் செயல்பாட்டாளரும் ஆவார்.\n\nSection::::கல்வி.\nசென்னை மாநிலக் கல்லூரியில் பயின்றார். கொலம்பியா பல்கலைக் கழகத்தில் முது அறிவியல் பட்டமும் 1944 ஆம் ஆண்டில் நியூயார்க்கு பல்கலைக்கழகத்தில் இந்தியாவின் மக்கள் தொகை சிக்கல்கள் என்னும் பொருளில் ஆய்வு செய்து முனைவர் பட்டமும் பெற்றார்.\n\nSection::::பணிகள்.\nபென்சில்வேனியா பல்கலைக் கழகம் கலிபோர்னியா பல்கலைக் கழகம் ஆகியவற்றில் பேராசிரியராகப் பணி செய்தார்.\nஅண்ணாமலை பல்கலைக் கழகத்தில் பொருளியல் பேராசிரியராகவும் பின்னர் அங்கேயே துணைவேந்தராகவும் பணி செய்தார்.\nமக்கள் தொகை குறித்து ஆய்வு நடத்த ஒரு நிறுவனத்தை நடத்தியும் ஓர் இதழை ( Population Review) வெளியிட்டும் வந்தார்.\nமக்கள் தொகையியல் என்னும் பொருண்மையில் பல பேருரைகள் நிகழ்த்தியவர்.\nகருத்தடை, கருக்கலைப்பு, குடும்பக் கட்டுப்பாடு ஆகிய கருத்துகளைப் பரப்புவதே அவருடைய முகாமையான செயல்பாடுகளாக இருந்தன.\nமாட்டுக் கறி சாப்பிடுதல் நல்லது என்னும் கருத்தை வலியுறுத்தினார். 1964 ஆம் ஆண்டில் மாநிலங்கள் அவைக்குத் தேர்ந்தெடுக்கப் பட்டார் \n1967 இல் இந்திரா காந்தி தலைமையில் இந்திய நடுவணரசு அமைச்சரவையில் இடம்பெற்று சுகாதார, குடும்பக் கட்டுப்பாடு துறைக்கு அமைச்சர் ஆனார். இந்திய அரசில் அமைச்சராக இருந்தபோது பெரியார் ஈ.வெ.இராமசாமியைச் சந்திரசேகர் பேட்டி கண்டார். அவ்வுரையாடல் சென்னை வானொலியில் 1970 ஆம் ஆண்டு மார்ச்சுத் திங்கள் 8 ஆம் பக்கலில் ஒலிப்பரப்பானது. \"எல்லாவற்றிலும் ஆணுக்கு 50 விழுக்காடு, பெண்ணுக்கு 50 விழுக்காடு எனப் பங்களித்தால் ஆண் பெண் வேறுபாடு மறையும்\" என்று பெரியார் அப்பேட்டியில் கூறினார் என்பது குறிப்பிடத்தக்கது.\n\nஅமெரிக்காவில் கலிபோர்னியா மாநிலத்தில் முனைவர் சந்திரசேகர் சான் டீ கோ நகரில் காலமானார்.\n\n\n"}
{"id": "250294", "url": "https://ta.wikipedia.org/wiki?curid=250294", "title": "காட்டு திராட்சை", "text": "காட்டு திராட்சை\n\nகாட்டுத் திராட்சை (\"ampelocissus latifolia\") திராட்சை தாவர வகையைச்சேர்ந்த கொடியாகும். இந்த வகைத்தாவரம் பொதுவாக இந்தியாவை சுற்றியுள்ள நாடுகளில் காணப்படுகிறது. இதன் கனி உணவாகப் பயன்படுகிறது.\n"}
{"id": "250299", "url": "https://ta.wikipedia.org/wiki?curid=250299", "title": "ஏக்சல் பிரெடரிக் குரான்ஸ்டெட்", "text": "ஏக்சல் பிரெடரிக் குரான்ஸ்டெட்\n\nஏக்சல் பிரெடரிக் குரோன்ஸ்டெட் (\"Axel Fredrik Cronstedt\", 23 டிசம்பர் 1722 - 19 ஆகத்து 1765) என்பவர் சுவீடன் நாட்டைச் சேர்ந்த கனிமவியலாளரும், வேதியியலாளரும் ஆவார். இவர் சுரங்கவியல் பணியகத்தில் சுரங்கவியல் நிபுணராக பணிபுரிந்து கொண்டே 1751 ஆம் ஆண்டில் நிக்கல் என்ற தனிமத்தைக் கண்டறிந்தார். குரோன்ஸ்டெட் அதை கூப்பர்நிக்கல் என்று விவரித்தார். நிக்கலுக்கான தாதுப் பொருள் செம்பின் (kupfer) தாதுப்பொருள் போலவே காணப்பட்டதாலும் அதிலிருந்து செம்பைத் தனித்துப் பிரிக்கவியலாத காரணத்தாலும் அவர் இதை கூப்பர்நிக்கல் என்று அழைத்தார். கோபால்ட்டைக் கண்டுபிடித்த ஜார்க் பிராண்ட்டின் மாணவராக குரோன்ஸ்டெட் இருந்தார். நவீன கனிமவியல் நுட்பங்களை உருவாக்கியவர்களில் ஒருவராகவும் இவர் திகழ்ந்தார்.. ஊது குழாயைப் பயன்படுத்துவதில் இவர் ஒரு நடைமுறை ஆய்வுநூல் என்று தனது 1827 ஆம் ஆண்டுக் கட்டுரையில் ஜான் கிரிபின் விவரித்துள்ளார்.\n\nகுரோன்ஸ்டெட் 1751 ஆம் ஆண்டில் \"ஸ்கீலைட்\" என்ற கனிமத்தையும் கண்டறிந்தார். இதற்கு டங்ஸ்டன் எனப் பெயரிட்டார். சுவீடனின் கனமான கல் என்பது இதன் பொருளாகும். இக்கனிமத்தில் இருந்து புதியதாக ஒரு தனிமத்தைப் பிரித்தெடுக்க இயலும் என்று பின்னாளில் காரல் வில்லெம் சீலெ பரிந்துரை செய்தார். இதுதான் தற்பொழுது டங்ஸ்டன் என்று அழைக்கப்படும் தனிமம் ஆகும்.\n\n1753 ஆம் ஆண்டில் இராயல் சுவீடன் அறிவியல் கழகத்தின் உறுப்பினராகத் தேர்ந்தெடுக்கப்பட்டார்.\n\nஸ்டிபைட் கனிமத்தை ஊதுகுழாய் சுடரின் மூலம் சூடுபடுத்திய பிறகு 1756 ஆம் ஆண்டில் குரோன்ஸ்டெட், சியோலைட் (\"zeolite\") என்ற சொல்லை உருவாக்கினார்.\n\n\n"}
{"id": "250300", "url": "https://ta.wikipedia.org/wiki?curid=250300", "title": "கோபிச்செட்டிப்பாளையம் வட்டம்", "text": "கோபிச்செட்டிப்பாளையம் வட்டம்\n\nகோபிச்செட்டிப்பாளையம் வட்டம், இந்தியா நாட்டில் தமிழ்நாடு மாநிலத்தில் ஈரோடு மாவட்டத்தில் ஒரு வட்டம் ஆகும். இதன் தலைநகரம் கோபிச்செட்டிப்பாளையம் ஆகும்.\n\nSection::::மக்கள் தொகை.\n2011 மக்கள் தொகை கணக்கெடுப்பின்படி இந்த வட்டத்தின் மக்கள் தொகை 376,209 ஆகும். இதில் 186,702 ஆண்கள் மற்றும் 189,507 பெண்கள் ஆவர்.\n\nSection::::உறுப்பினர்கள்.\nகோபிச்செட்டிப்பாளையம் வட்டத்தில் ஒரு நகராட்சி, ஒன்பது பேரூராட்சிகள் மற்றும் எழுபத்தி மூன்று ஊராட்சி ஒன்றியங்கள் உள்ளன.\n"}
{"id": "250301", "url": "https://ta.wikipedia.org/wiki?curid=250301", "title": "கிளாடு பிரான்சுவா ஜெப்ராய்", "text": "கிளாடு பிரான்சுவா ஜெப்ராய்\n\nகிளாடு பிரான்சுவா ஜெப்ராய் (\"Claude François Geoffroy\", 1729 – 18 சூன் 1753) என்பவர் ஒரு பிரெஞ்சு வேதியியலாளர் ஆவார். இவர் 1753 ஆம் ஆண்டில் பிசுமத் என்ற வேதியியல் தனிமத்தைக் கண்டறிந்தார். அதுவரை பிசுமத்தைக் கொண்டுள்ள தாதுப்பொருட்கள் அடிக்கடி அடையாளம் காணப்பட்டாலும் அவை ஈயம் அல்லது வெள்ளீயம் தனிமங்களின் தாதுக்கள் என்றே அறியப்பட்டன. இவருடைய இப்பொருள் தொடர்பான கண்டுபிடிப்புக்கள் 1753 ஆம் ஆண்டில் வெளியிடப்பட்டன..\n\n1748 ஆம் ஆண்டில் இவர் மருந்து வணிகர்களின் தலைவராக உயர்ந்தார். 1752 ஆம் ஆண்டில் பிரெஞ்சு அறிவியல் பயிற்சி நிறுவனத்தில் வேதியியலாளராக சேர்த்துக் கொள்ளப்பட்டார். 1753 ஆம் ஆண்டு சூன் மாதம் இவர் காலமானார்\n\nஇவருடைய தந்தையாரின் பெயரும் கிளாடு ஜோசப் ஜெப்ராய் என்பதால் இவர் கிளாடு ஜெப்ராய், இளையவர் என்றே அடையாளம் காணப்படுகிறார். தந்தையும் பிரெஞ்சு அறிவியல் பயிற்சி நிறுவனத்தில் வேதியியலாளராகவும் மருத்துவம் செய்பவராகவும் பணியாற்றியவர்..\n"}
{"id": "250302", "url": "https://ta.wikipedia.org/wiki?curid=250302", "title": "ச. ச. ரமணிதரன்", "text": "ச. ச. ரமணிதரன்\n\nச. ச. ரமணிதரன் \"(S. S. Ramanitharan)\" ஓர் தமிழக அரசியல்வாதியாவார். இவர் கோபிச்செட்டிப்பாளையம் தாலுகா சவண்டப்பூர் கிராமத்தைச் சேர்ந்தவர். 2011 தமிழ்நாடு சட்டபேரவை தேர்தலில் அந்தியூர் தொகுதியிலிருந்து அதிமுக சார்பில் தமிழகச் சட்டபேரவை உறுப்பினராகத் தேர்ந்தெடுக்கப்பட்டவர். இதற்கு முன்னர் இவர் கோபிச்செட்டிப்பாளையம் தொகுதியில் இருந்து 2011 தமிழ்நாடு சட்டபேரவை தேர்தலில் வெற்றி பெற்றார்.\n"}
{"id": "250306", "url": "https://ta.wikipedia.org/wiki?curid=250306", "title": "சவண்டப்பூர்", "text": "சவண்டப்பூர்\n\nசவண்டப்பூர் இந்தியா நாட்டில் தமிழ்நாடு மாநிலத்தில் ஈரோடு மாவட்டத்தில் கோபிச்செட்டிப்பாளையம் தாலுகாவில் இருக்கும் ஒரு கிராமம் ஆகும். இந்த ஊர் கோபிச்செட்டிப்பாளையம் நகரத்தில் இருந்து 10 கி.மீ. தொலைவில் அமைந்துள்ளது. 2011 கணக்கெடுப்பின் படி, இதன் மக்கள்தொகை 3,743 ஆகும்.\n"}
{"id": "250308", "url": "https://ta.wikipedia.org/wiki?curid=250308", "title": "புளிச்சமரம்", "text": "புளிச்சமரம்\n\n\"புளிச்சமரம்\", அல்லது \"காட்டு கொய்யா\" (Antidesma acidum) என்ற இந்தத் தாவரம், அதிகபட்சமாக ஆறடி உயரத்திற்கு வளரும் தன்மைகொண்டது. பொதுவாக ஆசிய காடுகளில் காணப்படுகிறது.\n\n"}
{"id": "250319", "url": "https://ta.wikipedia.org/wiki?curid=250319", "title": "கொடிவேரி அணை", "text": "கொடிவேரி அணை\n\nகொடிவேரி அணை இந்தியா நாட்டில் தமிழ்நாடு மாநிலத்தில் ஈரோடு மாவட்டத்தில் கோபிச்செட்டிப்பாளையம் தாலுகாவில் இருக்கும் ஒரு சுற்றுலா தலம் மற்றும் அணை ஆகும். இது 17ஆம் நூற்றாண்டில் கட்டப்பட்டது. \n"}
{"id": "250321", "url": "https://ta.wikipedia.org/wiki?curid=250321", "title": "பாரியூர் கொண்டத்துக்காளியம்மன் கோவில்", "text": "பாரியூர் கொண்டத்துக்காளியம்மன் கோவில்\n\nஅருள்மிகு கொண்டத்துக்காளியம்மன் திருக்கோவில் இந்தியா நாட்டில் தமிழ்நாடு மாநிலத்தில் ஈரோடு மாவட்டத்தில் கோபிச்செட்டிப்பாளையம் வட்டத்தில் இருக்கும் ஒரு பிரசித்தி பெற்ற இந்து கோவில் ஆகும். இந்த கோவில் கோபிச்செட்டிப்பாளையம் நகரத்தில் இருந்து 3 கி.மீ. தொலைவில் பாரியூர் கிராமத்தில் அமைந்துள்ளது. இதன் முதன்மை தெய்வம் கொண்டத்துக் காளியம்மன் ஆகும். \n\nSection::::வரலாறு.\nஇந்த கோவில் பல நூற்றாண்டுகள் பழமை வாய்ந்தது. தற்போது இருக்கும் கோவில் 1950s புனரமைக்கப்பட்டு கட்டப்பட்டது. இந்த இடம் புராண காலத்தில் பாரபுரி என்று அழைக்கபட்டது. கொண்டத்துக் காளியம்மன் ஆற்றுப்படை என்ற பழைமையான ஓலைச்சுவடி இத்தலச்சிறப்பினை விளக்குகிறது. இதற்கு முன் இவ்விடம் அழகாபுரி/ பாராபுரி என வழங்கப்பட்டு வந்தது. இங்குள்ள அம்மன் கடையேழு வள்ளல்களில் ஒருவரான பாரியின் குலதெய்வம் என நம்பப்படுகிறது. எனவே, \"பாரியூர்\" என்று பெயர் மாற்றம் பெற்றது. அருள்மிகு கொண்டத்து மாரியம்மன் ஊரின் வளமைக்கு முக்கியக் காரணமாக இருந்தாள் என்று கூறப்படுகிறது.\n\nகோபிசெட்டிபாளையம் முன்பு வீரபாண்டி கிராமம் என அழைக்கப்பட்டது. கோபிசெட்டிப்பிள்ளான் என்பவர் இப்பகுதியில் பெரும் வள்ளலாகத் திகழ்ந்ததால் கோபிசெட்டிபாளையம் என பெயர் பெற்றது. அவர் ஒருமுறை வறியோருக்குக் கொடுக்கத் தன்னிடம் பொருளின்றி வருந்தி கொண்டத்துக் காளியம்மனிடம் முறையிட்டு புலிப்புதருக்குச் சென்று உயிர்விடத் துணிந்து அதன் உள்ளே குதித்தார். அந்த நேரத்தில் அந்த புதருக்குள் மறைந்து தாங்கள் களவாடிய பொருட்களை பங்குபோட்டுக் கொண்டிருந்த ஒரு திருடர் கூட்டம் புலி என்றெண்ணி அப்பொருட்களை அங்கேயே விட்டு விட்டு ஓடியது. அந்த பொருட்களை எடுத்து ஏழைகளுக்கு கொண்டுத்தார் என்று வரலாறு. \n\nஇத்திருக்கோயிலின் துணைக்கோயிலான அமரப்பணீஸ்வரர் கோயிலிலிருந்து கல்வெட்டுகள் கிடைத்துள்ளன. பாரியூர் முன்பு சிறப்பான நகரமாக இருந்ததாம். பின்பு நடந்த அந்நியப் படையெடுப்பால் மக்கள் புலம்பெயர்ந்து சென்றனர். புலம்பெயர்ந்து சென்ற இடங்கள் இன்றும் பாரியூர் வெள்ளாளபாளையம் என்றும் பாரியூர் நஞ்சகவுண்டன்பாளையம் என்றும் அறியப்படுகிறது. படையெடுப்பின் போது அம்மன் சிலையைப் பகைவர்களால் ஏதும் செய்ய இயலவில்லை. பின் தடப்பள்ளி வாய்க்கால் வெட்டப்பட்டு பாரியூர்ப் பகுதி வயல்வெளியானது. வெகுநாட்களாக சிறு கோயிலாக இருந்து பின் திருப்பணிச்செம்மல் தங்கமணிமுத்துவேலப்பக் கவுண்டர் அவர்களின் பெருமுயற்சியாலும் அறநிலையத்துறையின் ஒத்துழைப்பாலும் தற்போதுள்ள பாரியூர் கொண்டத்துக் காளியம்மன் திருக்கோயில் கரும்பளிங்குக் கற்களால் கட்டப்பட்டது. இத்திருக்கோயிலின் பிற வரலாற்றுத் தகவல்கள் காலவெள்ளத்தில் அழிந்து விட்டன.\n\nSection::::கோவில் கட்டமைப்பு மற்றும் தெய்வங்கள்.\nகோவில் முன்னர் ஐந்து அடுக்கு ராஜ கோபுரம் கம்பீரமாக காட்சி அளிக்கின்றது. அம்பாள் உடன் விநாயகர், மகா முனியாப்பன், கன்னிமார், பொன்காளியம்மன் மற்றும் இதர தெய்வங்களுக்கும் சந்நிதிகள் உண்டு. இக்கோவிலின் பிரதான கோபுரம் தெற்கு மூலையில் அமைந்து உள்ளது. கருவறையைச் சுற்றி கருப்பு பளிங்குக்கற்களால் ஆன வெளி மண்டபம் அமைந்துள்ளது. கோவிலின் தூண்களில் மிகவும் நுணுக்கமான வேலைப்பாடுகள் காணப்படுகின்றன. அவற்றில் ஒன்று, ஒரு சிங்கத்தின் வாயில் காணப்படும் பந்து வடிவிலான ஒற்றைக்கல். அம்மனின் பிராதன வாகனமாக சிங்கம் கருதப்படுகிறது. அம்மனின் தலையில் நெருப்பிலான கிரீடமும் காலடியில் ஒரு அரக்கனை மிதித்துக்கொண்டிருப்பது போலவும் வடிவமைக்கப்பட்டிருக்கின்றன. அம்மனின் தலையில் \"ருத்ரன்\" உள்ளதாக நம்பப்படுகிறது. இக்கோவிலில் ஸ்ரீ பொன் காளியம்மன், சித்தி விநாயகர் மற்றும் ஏழு கன்னிமார் சிலைகளும் கானப்படுகின்றன. அது தவிர ஸ்ரீ மகா முனியப்பனின் மாபெரும் சிலை ஒன்றும் காணப்படுகின்றது. இவர் குழந்தை வரம் அளிப்பதோடு அல்லாமல், பயத்திலிருந்தும் தீய சக்திகளிடத்திலிருந்தும் மக்களைக் காப்பாற்றி வருவதாக நம்பப்படுகிறது. இரு சந்நிதிகளிலிருந்தும் அளிக்கப்படும் தாயத்துகள் மக்களை தீய சக்திகளிடத்திலிருந்தும் நோய்களிலிருந்தும் காப்பாற்றுவதாக நம்பப்படுகிறது. இவற்றைத் தவிர காவல் தெய்வம், பிரம்மா மற்றும் இன்னும் பல சிலைகள் காணப்படுகின்றன. இக்கோவிலில் பிராமினி, மகேஸ்வரி, கௌமாரி, வைஷ்னவி, மஹேந்த்ரி மற்றும் சாமுண்டி ஆகியோரது சிலைகளும் காணப்படுகின்றன. \"சின்ன அம்மன்\" என்று அழைக்கப்படும் உற்சவர் சிலையும் இங்கு உள்ளது.\n\nமேலும், அருகில் வெள்ளை பளிங்கு கற்களால் கட்டப்பட்ட அருள்மிகு அமரபநீஸ்வரர் திருக்கோவில், அருள்மிகு ஆதிநாரயனபெருமாள் திருக்கோவில் மற்றும் அருள்மிகு அங்காளம்மன் திருக்கோவில்களும் அமைந்துள்ளன.\n\nSection::::பூஜை அட்டவணை.\nகாலை ஆறு மணி முதல் மதியம் ஒரு மணி வரையும் மாலை நான்கு மணி முதல் எட்டு மணி வரை கோவில் நடை திறந்து இருக்கும். காலை 6.15 மணி, 11.15 மணி மற்றும் மாலை 5 மணி ஆகிய நேரங்களில் அம்மனுக்கு அபிஷேகம் நடை பெரும். 7 மணி, 9 மணி, 10.30 மணி, 12 மணி, 5 மணி, 7 மணி என்று 6 கால பூஜைகள் நடைபெறுகிறது.\n\nSection::::திருவிழா மற்றும் சிறப்பு வழிபாடுகள்.\nஇந்த திருகோவிலின் குண்டம் மற்றும் தேர்த்திருவிழா மிகவும் பிரசித்தி பெற்றது. இது ஆண்டு தோறும் மார்கழி மாதத்தில் நடைபெரும். பல லட்சம் பக்தர்கள் இங்கு வந்த பூ மிதிப்பர். குண்டத்திற்கு அடுத்துவரும் வெள்ளிக்கிழமை அன்னை ராஜராஜேஸ்வரியாக புஷ்பத்தேரில் எழுந்தருள்வாள். திருவிழாவில் சிறப்பம்சம் இதுவே. மேலும் நவராத்திரி திருவிழாவின் போது ஒன்பது நாட்களும் அம்பாள் வெவ்வேறு உருவங்களில் பக்தர்களுக்கு அருள் பாலிப்பார். சித்திரை திருவிழா மற்றும் பொங்கல் விமர்சிகையாக கொண்டாடப்படும் மற்ற பண்டிகைகள் ஆகும். முக்கியமான முடிவுகளை எடுப்பதற்கு மக்கள் அம்மனிடம் \"வாக்கு கேட்டல்\" முறையைக் கடைபிடிக்கின்றனர். அம்மன் சிலையின் இரு பக்கங்களிலும் பூக்கள் வைத்து எப்பக்கத்திலிருந்து பூ கீழே விழுகின்றது என்பதைப் பொறுத்து முடிவுகள் எடுக்கப்படுகின்றன. சிறப்பு நாட்களில் அம்மனைச் சந்தனம் அல்லது மஞ்சள் பூசி அலங்கரிக்கின்றனர். திருவிழாவில் குண்டம் இறங்குதல் வெகு சிறப்பாக நடைபெறுகிறது. \n\nSection::::தங்கத்தேர் மற்றும் திருப்பணி.\nகோவில் கும்பாபிசேகம் 12 ஆண்டுகளுக்கு ஒரு முறை நடைபெரும். மேலும், தினமும் அம்பாள தங்க தேரில் ஊர்வலம் செல்வார். மேலும் இரண்டு மரத்தேர்கள் மற்றும் ஒரு தங்க கவசம் அம்பாளுக்கு உரித்தானது ஆகும். \n"}
{"id": "250322", "url": "https://ta.wikipedia.org/wiki?curid=250322", "title": "பாரியூர்", "text": "பாரியூர்\n\nபாரியூர் இந்தியாவில் தமிழ்நாடு மாநிலத்தில் ஈரோடு மாவட்டத்தில் கோபிச்செட்டிப்பாளையம் வட்டத்தில் இருக்கும் ஒரு ஊராட்சி கிராமம் ஆகும். இந்த ஊர் கோபிச்செட்டிப்பாளையம் நகரத்தில் இருந்து 3 கி.மீ. தொலைவில் அமைந்துள்ளது. இங்கு அமைந்துள்ள பாரியூர் கொண்டத்துக்காளியம்மன் கோவில் மிகவும் பிரசித்தி பெற்றது. \n"}
{"id": "250325", "url": "https://ta.wikipedia.org/wiki?curid=250325", "title": "கோழுருச்சி", "text": "கோழுருச்சி\n\n\"கோழுருச்சி\" (\"ardisia solanacea\") ஒரு சிறிய தாவர இனத்தைச்சேர்ந்த செடியாகும்.\n\nSection::::விளக்கம்.\nஇந்த தாவரம் அடுக்காக பல பூக்களைப்பூக்கும் தன்மை கொண்டது. இந்த செடி பொதுவாக 6 அடி உயரம் வளரும். இதன் கனி உணவாகப்பயன்படுகிறது.\n\n"}
{"id": "250327", "url": "https://ta.wikipedia.org/wiki?curid=250327", "title": "பெரியகொடிவேரி", "text": "பெரியகொடிவேரி\n\nபெரியகொடிவேரி இந்தியா நாட்டில் தமிழ்நாடு மாநிலத்தில் ஈரோடு மாவட்டத்தில் கோபிச்செட்டிப்பாளையம் வட்டத்தில் இருக்கும் ஒரு பேரூராட்சி ஆகும்.\nSection::::அமைவிடம்.\nபெரியகொடிவேரி பேரூராட்சிக்கு 62 கிமீ தொலைவில் ஈரோடு உள்ளது. இதன் கிழக்கில் கோபிச்செட்டிப்பாளையம் 20 கிமீ; மேற்கில் சத்தியமங்கலம் 7 கிமீ தொலைவில் உள்ளது. \n\nSection::::பேரூராட்சியின் அமைப்பு.\n12.40 சகிமீ பரப்பும், 15 பேரூராட்சி மன்ற உறுப்பினர்களையும், 42 தெருக்களையும் கொண்ட இப்பேரூராட்சி கோபிச்செட்டிப்பாளையம் (சட்டமன்றத் தொகுதி)க்கும், திருப்பூர் மக்களவைத் தொகுதிக்கும் உட்பட்டது. \nSection::::மக்கள் தொகை பரம்பல்.\n2011-ஆம் ஆண்டு மக்கள் தொகை கணக்கெடுப்பின்படி இப்பேரூராட்சி 3,644 வீடுகளும், 12,330 மக்கள்தொகையும் கொண்டது. \n"}
{"id": "250342", "url": "https://ta.wikipedia.org/wiki?curid=250342", "title": "பட்டீச்சரம் துர்க்கையம்மன் கோயில்", "text": "பட்டீச்சரம் துர்க்கையம்மன் கோயில்\n\nபட்டீச்சரம் துர்க்கையம்மன் கோயில் தஞ்சாவூர் மாவட்டம் கும்பகோணம் அருகேயுள்ள பட்டீச்சரம் பட்டீஸ்வரர் கோயில் வளாகத்தில் ஒரு சன்னதியாக அமைந்துள்ளது. \nSection::::அமைவிடம்.\nபட்டீஸ்வரர் கோயிலின் வடக்கு வாயிலின் வழியே ராஜகோபுரத்தைக் கடந்து உள்ளே வந்தால் துர்க்கையம்மன் சன்னதியைக் காணமுடியும்.\n\nSection::::துர்க்கையம்மன்.\nமற்ற இடங்களைப் போலல்லாமல் துர்க்கையம்மன் ஸ்வரூபணியாக காட்சி தருகிறாள். தன்னைச் சரண் அடையும் பக்தர்களுக்கு உடனே அருள்புரிய காலைஎடுத்து வைத்துப் புறப்படுகிற தோற்றத்தில் துர்க்கை நிற்பது இன்னொரு சிறப்பு. எட்டு கரங்களில் ஒரு கரத்தில் கிளியை வைத்துள்ளார். மகிஷாசுரன் தலை மேல் பாதங்களை வைத்து, சிம்ம வாகனத்தில் எட்டுக் கரங்களுடன் மகர குண்டலங்களுடன் திரிபங்க ரூபியாய் மூன்று நேத்திரங்களுடன் கம்பீரமாக காட்சி தருகிறாள்.\n\nஆறடி உயரத்தில், அழகாக புடவை கட்டி, எலுமிச்சை மற்றும் ரோஜா மாலை அணிந்துள்ளார். எருமை முகமுடைய மகிஷாசுரனைக் காலில் மிதித்து, நிமிர்ந்து நின்ற கோலத்தில் காட்சி அளிக்கிறார். பிற ஆறு கரங்களில் சங்கு, சக்கரம், வில், அம்பு, வாள், கேடயம் ஆகிய ஆயுதங்களைக் கொண்டு சாந்தமாக போர் முடித்த கோலத்தில் காணக் கிடைக்கிறாள். இடப்பக்கம் நோக்கியுள்ள வாகன சிம்மத்தின் ரூபிணியாக விளங்குகிறாள். துர்க்கை இங்கு சாந்த சொரூபிணியாக இருப்பதை அவளது புன்னகை தவழும் முகமும், வலப்புறம் திரும்பியுள்ள சிம்ம வாகன முகமும் நிரூபிக்கிறது. பக்தர்களை வரவேற்கும் கோலத்தில் வெற்றி வாகை சூடிய நிலையில் இருக்கிறாள். \nதுர்க்கையம்மனின் எட்டு கரங்களில் காணப்படும் முத்திரைகள் கீழ்க்கண்ட பொருளைத் தருகின்றன. \nSection::::வரலாற்றுத் தொடர்பு.\nபாண்டிய மன்னர்களுக்கு மீனாட்சி எப்படி குலதெய்வமாக விளங்கினாளோ அவ்வாறே சோழ மன்னர் பரம்பரை முழுவதற்கும் பட்டீஸ்வர துர்க்கை குலதெய்வமாக விளங்கிவந்தாள். பாண்டியனை மணந்த சோழ அரசியான மங்கையர்க்கரசி தேவியாரும், ராஜராஜ சோழனுக்கு மதியூகி ஆலோசகராக விளங்கிய குந்தவைப் பிராட்டியாரும் பட்டீஸ்வர துர்க்கை மீது அபார பக்தி செலுத்தியவர்கள் என்பது குறிப்பிடத்தக்கது. \n\nSection::::தங்க ரதம்.\nஇக்கோயிலுக்கு இரண்டு கோடி ரூபாயில் புதிய தங்கரதம் வடிவமைக்கும் பணி துவங்கப்பட்டுள்ளது. தங்கரதம் வடிவமைக்க பக்தர்களிடம் ஏழு லட்சம் மதிப்பீட்டில் மர ரதம், அதன்மீது 1.75 கோடி ரூபாய் மதிப்பீட்டில் பத்து கிலோ எடையில் தங்க ரேக்கும் பதிக்கப்பட உள்ள நிலையில், \n12 அடி உயரம், எட்டு அடி அகலத்தில், நான்கு சக்கரம் பொருத்தும் பணி ஆரம்பிக்கப்பட்டுள்ளது. \n\nSection::::குடமுழுக்கு.\nபட்டீச்சரம் பட்டீஸ்வரர் கோயில் மற்றும் துர்க்கையம்மன் கோயிலின் குடமுழுக்கு மன்மத வருடம் தை மாதம் 15ஆம் நாள் 29 ஜனவரி 2016 அன்று நடைபெற்றது.\n\n"}
{"id": "250343", "url": "https://ta.wikipedia.org/wiki?curid=250343", "title": "யோகான் கோட்லீப் கான்", "text": "யோகான் கோட்லீப் கான்\n\nயோகான் கோட்லீப் கான் (\"Johan Gottlieb Gahn\", 19 ஆகத்து 1745 – 8 திசம்பர் 1818) என்பவர் சுவீடன் நாட்டைச் சேர்ந்த ஒரு வேதியியலாளர் மற்றும் உலோகவியல் வல்லுநர் ஆவார். இவர் 1774 ஆம் ஆண்டில் மாங்கனீசு தனிமத்தைக் கண்டுபிடித்தார்.\n\n1762 முதல் 1770 வரையிலான காலத்தில் கான் உப்சாலாவில் கல்வி கற்றார். அங்கு, தோர்பெர்ன் பெர்க்மான் மற்றும் காரல் வில்லெம் சீலெ முதலான வேதியியலாளர்களுடன் பழகும் வாய்ப்பு அவருக்கு கிட்டியது. 1770 இல் இவர் சுவீடனிலுள்ள பாலன் நகருக்கு குடியேறினார். இவ்வூரில், தாமிரம் உருக்குதலை மேம்படுத்தும் முறைகளை அறிமுகப்படுத்தினார். துத்தம், கந்தகம் மற்றும் அடர்சிவப்பு சாயம் தயாரிக்கும் பல தொழிற்சாலைகள் உருவாக்குவதில் இவர் பங்கேற்றார்.\n\nசுவீடனின் அரசுத்துறை கனிம வாரியத்தில் வேதியியலாளராக 1773 முதல் 1817 வரை பணியாற்றினார். தன்னுடைய அறிவியல் கண்டுபிடிப்புகளை வெளியிடுவதில் இவர் மிகவும் தயக்கம் காட்டினார். ஆனால் பெர்க்மான் மற்றும் வில்லெம் சீலெவிடம் அவற்றைப்பற்றி தயக்கமின்றி உரையாடினார். மாங்கனீசு ஈராக்சைடை கரிமம் உபயோகித்து மாங்கனீசாக ஒடுக்கியது இவருடைய கண்டுபிடிப்புகளில் ஒன்றாகும். இதுவே மாங்கனீசை தனிமமாக முதன்முதலில் தனிமைப்படுத்திய முறையுமாகும்.\n1874 ஆம் ஆண்டில் சுவீடனின் இராயல் அறிவியல் பயிற்சி நிறுவனத்தின் உறுப்பினராகத் தேர்ந்தெடுக்கப்பட்டார். சுவீடன் நாட்டு சுரங்கத் துறையில் மேலாளராகவும் பணியாற்றியுள்ளார்.\n\nகானைட்டு (ZnAlO) என்ற ஆக்சைடு தாதுப்பொருள் இவரது பெயரால் அழைக்கப்படுகிறது.\n\n"}
{"id": "250345", "url": "https://ta.wikipedia.org/wiki?curid=250345", "title": "பாம்புக்கொடி", "text": "பாம்புக்கொடி\n\nபாம்புக்கொடி (\"Arisaema\") என்ற இந்த தாவரம் பெரிய தாவரம் ஆகும். இந்த தாவரம் பொதுவாக சீன மக்கள் குடியரசு, ஜப்பான், ஆசியா, ஆப்பிரிக்கா, மெக்சிக்கோ, மற்றும் வட அமெரிக்கா போன்ற பகுதிகளில் காணப்படுகிறது.\n"}
{"id": "250346", "url": "https://ta.wikipedia.org/wiki?curid=250346", "title": "புன்னைநல்லூர் கோதண்டராமர் கோயில்", "text": "புன்னைநல்லூர் கோதண்டராமர் கோயில்\n\nபுன்னைநல்லூர் கோதண்டராமர் கோயில், தமிழ்நாடு, தஞ்சை மாவட்டம், புன்னைநல்லூர் கிராமத்தில் புன்னைநல்லூர் மாரியம்மன் கோயிலுக்கு அருகில் அமைந்துள்ளது.\n\nSection::::தேவஸ்தான கோயில்.\nதஞ்சாவூர் அரண்மனை தேவஸ்தானத்திற்கு உட்பட்ட 88 கோயில்களில் இக்கோயிலும் ஒன்றாகும்.\n\nSection::::வரலாறு.\nகி.பி.1739-1763இல் இக்கோயில் கட்டப்பட்டது. நேபாள மன்னர் ஒருவரால் தஞ்சாவூர் மன்னருக்கு அன்பளிப்பாகக் கொடுக்கப்பட்ட சாளக்கிராமக் கல்லினால் ஆன சிலைகள் கருவறையை அலங்கரிக்கின்றன. கோதண்டராமர், சீதா, லட்சுமணர், சுக்ரீவரோடு நின்ற கோலத்தில் எழுந்தருளியுள்ளார்.\n\nSection::::கோயில் அமைப்பு.\nராஜகோபுரம், பலி பீடம், கொடி மரம், திருச்சுற்று, முன்மண்டபம், கருவறை, விமானம் போன்ற அமைப்புகளுடன் அமைந்துள்ளது. திருச்சுற்றில் சக்கரத்தாழ்வார் சன்னதி, ஆழ்வார் சன்னதி, தல மரமான புன்னை மரம், ஜயவீர ஆஞ்சநேயர் சன்னதி ஆகியவை உள்ளன.இக்கோயிலின் பிரகார சுற்றுச்சுவரில் இராமாயணக் காட்சிகள் ஓவியமாகத் தீட்டப்பட்டுள்ளன.\n\n"}
{"id": "250347", "url": "https://ta.wikipedia.org/wiki?curid=250347", "title": "மாஸ்தி வெங்கடேச ஐயங்கார்", "text": "மாஸ்தி வெங்கடேச ஐயங்கார்\n\nமாஸ்தி வெங்கடேச ஐயங்கார் (Maasthi Venkatesa Iyengar 6 சூன் 1891 – 6 சூன் 1986) என்பவர் கன்னடத்தின் புகழ்பெற்ற புதின, சிறுகதை எழுத்தாளராவார். இவர் இந்தியாவின் இலக்கியத்துக்கான உயர் விருதான ஞானபீட விருது பெற்ற நான்காவது கன்னட எழுத்தாளராவார். இவர் மாஸ்த்தி கன்னடத ஆஸ்தி (மாஸ்த்தி கன்னடத்தின் சொத்து) என்று போற்றப்படுபவர். மைசூர் மன்னர் நான்காம் கிருட்டிணராச உடையார் இவருக்கு ‘ராஜசேவசக்தா’ என்ற பட்டத்தை வழங்கி கவுரவித்தார்.\n\nSection::::வாழ்க்கை.\nமாஸ்த்தி கர்நாடக மாநிலம் கோலார் மாவட்டத்தின் ஹொசஹல்லி என்ற இடத்தில் தமிழ் ஐயங்கார் குடும்பத்தில் 1891இல் பிறந்தார். இளமைப் பருவத்தை மாஸ்தி என்ற கிராமத்தில் கழித்தார். 1914இல் சென்னை பல்கலைக்கழகத்தில் ஆங்கில இலக்கியத்தில் முதுகலைப் பட்டம் பெற்றார்.\n\nபிறகு இந்தியன் சிவில் சர்வீஸ் தேர்வை முடித்து, மதிப்புமிக்க பல பதவிகளில் கர்நாடகத்தின் பல இடங்களில் பணியாற்றினார்.26 ஆண்டுகால பணிக்குப் பின் மாவட்ட ஆட்சியராக பதவிஉயர்வு பெற்றார். 1943இல் தனது பணியில் இருந்து விலகனார். இவருக்கு எழுதுவதில் ஆர்வம் இருந்ததால் சிறிது காலம் ஆங்கிலத்தில் எழுதி வந்தார். பிறகு கன்னட மொழியில் ஸ்ரீநிவாசா என்ற புனைப் பெயரில் சிறுகதைகள், நாவல்கள் எழுதத் தொடங்கினார்.\n\nSection::::பணிகள்.\nஇவர் எழுதிய முதல் நூல் 1910இல் வெளியான ‘ரங்கன மதுவே’ கடைசி நூல் மாதுகரே ராமண்ணா 1985இல் வெளிவந்தது. இவரது ‘கெலவு சன்ன கதெகளு’ (சில சிறுகதைகள்) என்ற சிறுகதைத் தொகுப்பு, நவீன கன்னட இலக்கிய உலகில் குறிப்பிடத்தக்க படைப்பாகும். \nஇவர் நிறைய கவிதைகளையும்,பல நாடகங்களையும் எழுதியுள்ளார். புகழ்பெற்ற வேற்றுமொழி நாடகங்களை மொழிபெயர்த்துள்ளார். ‘ஜீவனா’ என்ற மாத இதழின் ஆசிரியராக 1944 முதல் 1965 வரை பணியாற்றினார். சிறந்த எழுத்தாளரான இவர் கன்னடத்தில் 123 நூல்களையும், ஆங்கிலத்தில் 17 நூல்களையும் தம்வாழ்நாளில் எழுதியுள்ளார். 1983இல் இவரது சிக்கவீர ராஜேந்திரா என்கிற புதினத்திற்காக ஞானபீட விருது பெற்றார். இப்புதினம் குடகின் கடைசி மன்னரின் வரலாறை மையமாக் கொண்டது. ‘சென்னபசவ நாயக்கா’ என்னும் புதினம் இவரது இன்னொரு புகழ்பெற்ற வரலாற்றுப் புதினம் ஆகும்.\n\nதமிழராகப் பிறந்து கன்னட இலக்கியத்தில் சாதனை படைத்த மாஸ்தி வெங்கடேச ஐயங்கார் தனது 95 வயதில் 1986இல் மறைந்தார். அவரது நினைவைப் போற்றும் விதமாக, சிறந்த கன்னட எழுத்தாளர்களுக்கு ‘மாஸ்தி வெங்கடேச ஐயங்கார் விருது’ 1993 முதல் ஆண்டுதோறும் கர்னாடக அரசால் வழங்கப்பட்டு வருகிறது. இவர் பெங்களூர் பசவன் குடியில் வாழ்ந்த வீட்டை கர்நாடக அரசு அருங்காட்சியமாக பராமரிக்கப்படுகிறது.\nகோலார் மாவட்டம் மாஸ்தி கிராமத்தில் உள்ள இவரது வீடு நூலகமாக மாற்றப்பட்டு, கர்நாடக அரசால் பராமரிக்கப்படுகிறது. அங்கு ‘மாஸ்தி ரெசிடென்சியல் ஸ்கூல்’ என்ற பள்ளியை கர்நாடக அரசு 2006-ல் தொடங்கியது.\n"}
{"id": "250348", "url": "https://ta.wikipedia.org/wiki?curid=250348", "title": "சிர்க்கோனியம் (IV) சல்பைடு", "text": "சிர்க்கோனியம் (IV) சல்பைடு\n\nசிர்க்கோனியம்(IV) சல்பைடு (\"Zirconium(IV) sulfide\") அல்லது சிர்க்கோனியம் இருசல்பைடு (\"Zirconium disulfide\") என்பது ZrS என்ற மூலக்கூறு வாய்பாடுடன் கூடிய ஒரு வேதிச் சேர்மம் ஆகும். இது கருநீலமும் பழுப்பும் கலந்த நிறத்தில் திண்மமாகக் காணப்படுகிறது. காட்மியம் அயோடைடு சேர்மம் போலவே அடுக்கு அமைப்பை ஏற்றுள்ளது.\n\nநெருங்கிய தொடர்புடைய டைட்டானியம் இருசல்பைடு போல சிர்க்கோனியம்(IV) சல்பைடும் சிர்க்கோனியம் உலோகமும் கந்தகமும் சேர்த்து சூடாக்குவதன் மூலம் தயாரிக்கப்படுகிறது. அயோடின் வாயுவை உபயோகப்படுத்தி ஆவி பெயர்வு வினை மூலமாக சிர்க்கோனியம்(IV) சல்பைடை தூய்மையாக்க முடியும்.\n"}
{"id": "250351", "url": "https://ta.wikipedia.org/wiki?curid=250351", "title": "வரலாற்று வானியல்", "text": "வரலாற்று வானியல்\n\nவரலாற்று வானியல் \"( Historical astronomy )\" என்பது வானியல் தரவுகளின் வரலாற்றை ஆய்வு செய்கின்ற அறிவியல் துறையாகும். வானியல் வரலாற்றுத் தன்மை தொடர்புடைய துறைகளில் ஆர்வத்தை அதிகரிப்பதே வரலாற்று வானியல் பிரிவு இருப்பதன் நோக்கம் என்று 1899 இல் நிறுவப்பட்ட அமெரிக்க வானியல் கழகம் தெரிவிக்கிறது. வானியலின் வரலாற்றையும் நாம் வரலாற்று வானியலில் சேர்த்துக் கொள்வதால், தொல் வானியல் தொடங்கி எவையெல்லாம் அறியப்பட்டன என்றும் அத்தகைய வரலாற்றுப் பதிவுகளை தற்கால நவீன வானியற்பியல் சிக்கல்களுக்கு தீர்வு காணப் பயன்படுத்துவதற்கும் வாய்ப்பு கிடைக்கிறது. பண்டைய மற்றும் வரலாற்று கண்காணிப்புப் பதிவுகள் மூலம் நீண்ட கால வானிகழ்வு போக்குகளான கிரகண வடிவங்கள் மற்றும் விண்மீன் மேகங்களின் திசைவேகம் ஆகியவற்றை அறிந்து தெளிவடைய முடிகிறது. மாறாக, நன்கு அறியப்பட்ட மற்றும் நன்கு ஆவணப்படுத்தப்பட்ட வரலாற்று வானியல் ஆவணங்களைப் பயன்படுத்துவதால் இயற்கை நிகழ்வுகளின் செயல்பாட்டை கணிணி மாதிரிகளின் செயல்பாட்டோடு மதிப்பிட்டு சரிபார்க்கவும் அறியப்படாத நிகழ்வுகளின் நிகழ்வு தேதியைக் கணக்கிடவும் இயல்கிறது.\n\nSection::::உதாரணங்கள்.\n• வரலாற்று வானியல் பதிவு ஆய்வின் பயன்பாட்டுக்கு ஒரு உதாரணமாக நண்டு நெபுலா தொடர்பான ஆய்வைக் குறிப்பிடலாம். சூலை 1054 இல் முதலில் கண்டுபிடிக்கப்பட்ட SN 1054 மீவிண்மீன் வெடிப்புச் சிதறலின் எச்சமே நண்டு நெபுலா என்று அறியப்பட்டது. சமகாலத்திய சீனாவில் இருந்த சங்வம்சத்தில் ஒரு வரலாற்று வானியல் பதிவு எழுதப்பட்டுள்ளது. இப்பதிவில் வானத்தில் நிகழ்ந்த ஒரு அபூர்வமான இயற்கை நிகழ்வு என இந்நிகழ்வு பதிவு செய்யப்பட்டுள்ளது. இதே நிகழ்வை ஜப்பானிய மற்றும் அராபிய வானியல் அறிஞர்களும் பதிவு செய்துள்ளனர். பெரும்பாலான விண்வெளி அறிஞர்கள் இப்பதிவின் அடைப்படையில் அந்நிகழ்வை நண்டு நெபுலாவின் உருவாக்கம் என்று தொடர்புபடுத்தி காண்கின்றனர்.\n\n• இரண்டாவதாக, வானியல் அறிஞர் எட்மண்ட் ஹாலி வ்ரலாற்று வானியல் துறையில் ஈடுபட்டு தோராயமாக 76 ஆண்டுகளில் மூன்று வால்விண்மீன்கள் தோன்றியதாகக் குறிப்பிட்டார். உண்மையில் அவை மூன்றல்ல ஒரே வால்விண்மீன் ஆகும்.\n\n• அதே போல குறுங்கோள் புளூட்டோ கண்டறியப்பட்டு 1915 ஆம் ஆண்டின் தொடக்கத்தில் புகைப்படமும் எடுக்கப்பட்டது. ஆனாலும் 1930 ஆம் ஆண்டு வரை அது அங்கீகரிக்கப்படவில்லை.\n\n• கதிர் வீச்சலை வீசும் போலி விண்மீன்கள் எனப்படும் குவாசர்கள் 19 ஆம் நூற்றாண்டின் பின்பகுதியில் புகைப்படம் எடுக்கப்பட்டாலும் 1960 வரை அவை விண்வெளியில் இருக்கும் மாறுபட்ட பொருள்கள் என்பது அறியப்படவே இல்லை.\n\n\n\n"}
{"id": "250352", "url": "https://ta.wikipedia.org/wiki?curid=250352", "title": "பேட்மேன் எதிர் சூப்பர்மேன்: டான் ஆஃப் ஜஸ்டிஸ்", "text": "பேட்மேன் எதிர் சூப்பர்மேன்: டான் ஆஃப் ஜஸ்டிஸ்\n\nவௌவால் மனிதனும் மாமனிதனும்: நீதியின் விடியல் (ஆங்கிலம்: Batman v Superman: Dawn of Justice) 2016 இல் திரைக்கு வரவிருக்கும் அமெரிக்க மீநாயகத்திரைப்படமாகும். இது இடீசி சித்திரக்கதை கதாபத்திரங்களான பேட்மேன் மற்றும் சூப்பர்மேன் ஆகியோரை மையமாகக் கொண்டுள்ளதுடன் இடீசி பகிர்பிரபஞ்சத் திரைப்படங்களின் வரிசையில் இரண்டாவதாக வெளிவருகின்றது. சாக்கு சினைடரின் (Zack Snyder) இயக்கத்தில் கிறிசு இரேறியோ (Chris Terrio) மற்றும் இடேவிட்டு எசு. கோயரின் (David S. Goyer) திரைக்கதையில் வெளியான இப்படத்தில் பென் அஃப்ளெக்கு, கென்றி கவில், ஏமி அடம்சு, செசி ஐசின்பேக், இடயன் லேன், இலாரன்சு ஃபிசுபேண், செரேமி அயேண்சு, காலி கன்ரர், கல் கடட்டு ஆகியோர் நடித்துள்ளனர். பேட்மேன் மற்றும் சூப்பர்மேன் கதாப்பாத்திரங்கள் ஒன்றாக திரையில் தோன்றும் (அசைவூட்டத் திரைப்படம் அல்லாத) முதல் திரைப்படம் இதுவாகும்.\n\n2013இல் மாமனிதன்: இரும்பு நெஞ்சம் (ஆங்கிலம்: Man of Steel) திரைப்படத்தின் வெளியீட்டைத் தொடர்ந்து சான் இடியாகோ சித்திரக்கதை மாநாட்டில் (ஆங்கிலம்: San Diego Comic Con) இத்திரைப்படத்தின் வெளியீடு அறிவிக்கப்பட்டது. சூன் 2013இல் சினைடர் மற்றும் கோயரின் பங்களிப்புடன், அக்தோபர் 2013இல் தயாரிப்புப் பணிகள் ஆரம்பமாயின. மே 2014இல் தொடங்கப்பட்ட படப்பிடிப்புகள் டெற்றொயிற்று, மிச்சிகனிலும் மேலதிகமாக சிகாகோ மற்றும் இல்லினோயியில் நடைபெற்று இடிசம்பர் 2014இல் முடிவடைந்தன.\n\nஇத்திரைப்படம் மார்ச் 25, 2016இல் ஐக்கிய அமெரிக்காவின் இருபரிமாண(2D), முப்பரிமாண (3D) மற்றும் ஐமேக்சு திரையரங்குகளில் வெளியிடப்பட்டுள்ளது.\n\nபணக்கார தொழிலதிபரும் இரகசியமாக வௌவால் மனிதன் எனும் பெயரில் கோதம் நகரில் குற்றங்களை களைவதுமான கதாபாத்திரம்.\n\n\nSection::::நடிகர்கள்.\nதனது பெற்றோரால் கிரிப்புரன் எனும் கிரகத்தின் அழிவினின்று தப்பிக்கப் பூமிக்கு அனுப்பி வைக்கப்பட்டவரும், இந்நாளில் \"டெய்லி பிளானெட்\" (Daily Planet) நாளிதளின் நிருபராகவும் தனது மீஆற்றலால் \"மெற்றோபலிசு\" (Metropolis) நகரின் பாதுகாவலனாகவுமுள்ள கதாபாத்திரம்.\n\n\nகிளார்க் கென்டின் தோழியான மற்றுமொரு \"டெய்லி பிளானெட்\" நிருபர்.\n\n\nஅறிவாற்றல், செல்வம், பதவி யாவும் கொண்டிருப்பதால் பூவுலகில் சூப்பர்மேனின் வலிமைக்கு சவாலாக விளங்கும் விரல்விட்டு எண்ணக்கூடிய மனிதர்களில் ஒருவராகவுள்ளார்.\n\n\nகிளார்க் கென்டின் வளர்ப்புத் தாய்.\n\n\n\"டெய்லி பிளானெட்\" பத்திரிகையின் ஆசிரியர்.\n\n\nப்றூசு வெய்னின் நம்பிக்கைக்குரிய உதவியாளரும், நண்பரும் வழிகாட்டியுமாவார்.\n\n\nஅமேசானிய இளவரசியும் சியுசு (Zeus) தெய்வத்தின் மகளும், சிறுதெய்வமும் ஆவார்.\n\nஇரோ ஒகமோட்டோ (Tao Okamoto) லெக்ஸ் லூதோரின் உதவியாளரான மேசி கிறேவ்சு-ஆக நடிக்கிறார். இறே ஃபிசெர் (Ray Fisher) மற்றும் சேசன் மொமோவா (Jason Momoa) முறையே விக்ரெர் சுரோன்/சைபோக் (Victor Stone/ Cyborg) மற்றும் ஆதர் கறி/ அகுவாமேன்-ஆக (Arthur Curry/ Aquaman) சிறுபாத்திரங்களில் நடித்துள்ளனர். மேன் ஒஃப் சுடீலில் தளபதி கேரி ஃபாரிசு-ஆக (Carrie Farris) நடித்த கிறிசுடீனா றென் (Chrintina Wren), இதிலும் அப்பாத்திரத்தைத் தொடர்கிறார். சுகூற் மெக்னெய்றி (Scoot McNairy), கலன் மல்வீ (Callan Mulvey), சீனா மலோன் (Jena Malone) ஆகியோர் இன்னமும் பெயர் வெளிவிடப்படாத கதாபாத்திரங்களில் நடிக்கவுள்ளனர். அதிகார சபை அங்கத்தவரான பற்றிக் இலீகி-யும் (Patrick Leahy) ஒரு பாத்திரத்தில் நடிக்கவுள்ளார்.\n\nSection::::தயாரிப்பு.\nSection::::வளர்ச்சி.\nவார்னர் சகோதர்கள் நிறுவனத்தின் கண்காணிப்பின் கீழ் ஜூன் 2013இல் இயக்குனர் சாக்கு சினைடரும் திரைக்கதை எழுத்தாளர் டேவிட் எசு. கோயரும் மேன் ஒஃப் சுடீலின் அடுத்த பாகத்தை உருவாக்கும் பணிக்குத் திரும்புவதாக அறிவிக்கப்பட்டதுடன் திரைப்படமானது 2014இல் வெளிவருவதாகக் கருதப்பட்டது. சூலை 2013இல் சேன் டியாகோ காமிக் கான்-இல் படம் 2015இல் வருவதாகவும், பேட்மேன் மற்றும் சூப்பர்மேனின் முதல் திரைச்சந்திப்பாக இது இருக்குமெனவும் சினைடர் உறுதிப்படுத்தினார். கிறிசுதோபர் நோலன் நிர்வாகத் தயாரிப்பாளராக இருப்பதுடன், சினைடர் மற்றும் கோயர் இருவரும் சேர்ந்து படத்தின் கதையை எழுதுகின்றனர்.\n"}
{"id": "250366", "url": "https://ta.wikipedia.org/wiki?curid=250366", "title": "எப். ரிச்சார்டு ஸ்டீபென்சன்", "text": "எப். ரிச்சார்டு ஸ்டீபென்சன்\n\nபேராசிரியர் எப். ரிச்சர்ட் ஸ்டீபென்சன் (\"F. Richard Stephenson\", எஃப். ரிச்சார்ட் ஸ்டீவென்சன், பிறப்பு: 1941) ஒரு பிரித்தானிய வானியலாளர் ஆவார். இவர் டர்காம் பல்கலைக்கழகத்தில் இயற்பியல் மற்றும் கிழக்காசிய ஆய்வுகள் துறைகளில் பணிபுரிந்து மாண்புடன் ஓய்வுபெற்ற பேராசிரியர் ஆவார்.\n\nவானியலின் வரலாற்று அம்சங்களில் அவரது ஆய்வுகள் மையம் கொண்டிருந்தது. அவற்றிலும் குறிப்பாக புவியின் சுழற்சி வரலாறு குறித்த பண்டைய வானவியல் ஆவணங்களை பகுப்பாய்வு செய்வதில் அதிகமாக ஈடுபட்டார். 10979 பிரைஸ்டீபன்சன் என்ற சிறுகோள் இவரால் கண்டுபிடிக்கப்பட்டது. ”வரலாற்று கிரகணங்கள் மற்றும் பூமியின் சுழற்சி” என்பது இவருடைய புகழ்பெற்ற நூலாகும்.\n\n\n"}
{"id": "250370", "url": "https://ta.wikipedia.org/wiki?curid=250370", "title": "பண்பாட்டு வானியல்", "text": "பண்பாட்டு வானியல்\n\nபண்பாட்டு வானியல் அல்லது கலாச்சார வானியல் (\"cultural astronomy\") என்பது தற்போதைய அல்லது பண்டைய சமூகங்கள் மற்றும் கலாச்சாரங்களில் வானியல் அமைப்புகள்பற்றி அறியப்படுகிற பலதுறைகளின் தொகுப்பு ஆகும். .\n\nபோன்ற அனைத்துத் துறைகளையும் உள்ளடக்கியது பண்பாட்டு வானியல் ஆகும்.\n\n"}
{"id": "250371", "url": "https://ta.wikipedia.org/wiki?curid=250371", "title": "கிங்ஸ்லி சுவாம்பிள்ளை", "text": "கிங்ஸ்லி சுவாம்பிள்ளை\n\nபேரருட்திரு யோசப் கிங்ஸ்லி சுவாம்பிள்ளை (\"Joseph Kingsley Swampillai\", பிறப்பு: 9 டிசம்பர் 1936) இலங்கைத் தமிழ் கத்தோலிக்க குருவும், திருகோணமலை உரோமன் கத்தோலிக்க ஆயரும் ஆவார்.\n\nSection::::வாழ்க்கை.\nசுவாம்பிள்ளை 1936 டிசம்பர் 9 இல் இலங்கையின் வடக்கே ஊர்காவற்றுறையில் பிறந்தார். இவர் யாழ்ப்பாணம் சம்பத்தரிசியார் கல்லூரியில் கல்வி பயின்றார்.\n\nSection::::பணி.\nசுவாம்பிள்ளை 1961 டிசம்பரில் குருவாக திருநிலைப்படுத்தப்பட்டார். 1983 மார்ச்சில் திருகோணமலை-மட்டக்களப்பு மறைமாவட்டத்திற்கு ஆயராக நியமிக்கப்பட்டார். 2012 சூலையில் மட்டக்களப்பு தனியான மறைமாவட்டமாகப் பிரிக்கப்பட்டதை அடுத்து சுவாம்பிள்ளை திருகோணமலை மாவட்டத்தின் ஆயர் பொறுப்பை ஏற்றுக் கொண்டார். 2015 சூன் 3 இல் இவர் பணியில் இருந்து ஓய்வு பெற்றார்.\n"}
{"id": "250373", "url": "https://ta.wikipedia.org/wiki?curid=250373", "title": "நோயெல் இம்மானுவேல்", "text": "நோயெல் இம்மானுவேல்\n\nபேரருட்திரு கிறித்தியான் நோயெல் இம்மானுவேல் (\"Christian Noel Emmanuel\", பிறப்பு: 25 டிசம்பர் 1960) இலங்கைத் தமிழ் கத்தோலிக்க குருவும், திருகோணமலை மறைமாவட்டத்தின் தற்போதைய உரோமன் கத்தோலிக்க ஆயரும் ஆவார்.\n\nSection::::வாழ்க்கைச் சுருக்கம்.\nஇம்மானுவேல் அடிகள் திருகோணமலையில் பெரியகடை என்னும் இடத்தில் ஜூவகின் இம்மானுவேல், டொனேட்டா மேரி ஆகியோருக்கு நான்காவது பிள்ளையாக 1960 டிசம்பர் 25 இல் பிறந்தார். தனது ஆரம்பக் கல்வியை திருகோணமலை புனித மரியாள் கல்லூரியில் பயின்று, தந்தையின் பணி இடமாற்றத்தை அடுத்து புத்தளம் புனித மரியாள் பாடசாலையில் இரண்டு ஆண்டுகள் பயின்று மீண்டும் திருகோம்ணமலை திரும்பி, அங்கு புனித சூசையப்பர் கல்லூரியில் உயர்வகுப்பில் கல்வி பயின்றார். பள்ளிப் படிப்பை முடித்த பின்னர் புனித யோசப்பு இளைய மடப்பள்ளியில் சேர்ந்தார். பின்னர் 1978-81 இல் கண்டி புனித பவுல் குருத்துவக் கல்லூரியில் சேர்ந்து மெய்யியல் பட்டம் பெற்றார். பின்னர் திருச்சி புனித பவுல் மடப்பள்ளியில் (1983-86) சேர்ந்தார்.\n\nSection::::பணி.\n1985 மார்ச் 12 இல் திருத்தொண்டராகவும், 1986 மே 21 இல் குருவாகவும் திருநிலைப்படுத்தப்பட்டார். அதன் பின்னர் மட்டக்களப்பு மறைமாவட்ட முதன்மைப்பேராலயம்(1986-88), இருதயபுரம் (1988-89), அக்கரைப்பற்று (1989-93) ஆகிய ஆலயங்களில் பங்கு குருவாகப் பணியாற்றினார். 1999 - 2001 காலப்பகுதியில் ரோம் நகரில் அர்பேனியானா பல்கலைக்கழகத்தில் பயின்று முனைவர் பட்டம் பெற்றார். இலங்கை திரும்பிய பின்னர் கண்டி புனித பவுல் குருத்துவக் கல்லூரியில் பேராசிரியராக (2001-11) நியமிக்கப்பட்டார். 2011 இல் திருகோனமலை-மட்டக்களப்பு மறைமாவட்டத்தின் ஆயர் பொதுப் பதில்குருவாக நியமிக்கப்பட்டார். 2012 இல் மறைமாவட்டத்தின் பொதுப் பொருளாளராக நியமிக்கப்பட்டார். திருகோணமலை ஆயர் கிங்ஸ்லி சுவாம்பிள்ளை ஓய்வு பெற்றதை அடுத்து, இம்மானுவேல் 2015 சூன் 3 அன்று திருகோணமலை மறைமாவட்ட ஆயராக நியமிக்கப்பட்டார். இவர் ஆயராகத் திருநிலைப்படுத்தப்படும் சடங்கு 2015 சூலை 24 இல் திருகோணமலை புனித சூசையப்பர் கல்லூரி மண்டபத்தில் இடம்பெற்றது.\n\nSection::::சமூகப் பணிகள்.\n'தவக்காலத்தில் இவர்களோடு' (2008) என்ற நூலையும், 'ஒப்புரவின் ஊடாக சமாதானம்' (2009) என்ற நூலையும் எழுதி வெளியிட்டார். 'தாகம்' என்ற பெயரில் கிறித்தவ சிந்தனைகள் அடங்கிய வெளியீடுகளை 2010-2011 காலப்பகுதியில் வெளியிட்டார். கிழக்குப் பல்கலைக்கழகத்தில் பகுதி நேர விரிவுரையாளராகவும் பணியாற்றினார். புனித சூசையப்பர் கல்லூரியின் பழைய மாணவர் சங்க கௌரவப் பொதுச் செயலாளராகவும், திருகோணமலை தமிழர் அபிவிருத்தி ஒன்றியத்தின் தலைவராகவும் செயல்பட்டு வருகிறார்.\n"}
{"id": "250378", "url": "https://ta.wikipedia.org/wiki?curid=250378", "title": "மால்கம் ஆதிசேசையா", "text": "மால்கம் ஆதிசேசையா\n\nமால்கம் ஆதிசேசையா (Malcolm Sathiyanathan Adiseshiah ஏப்ரல் 18, 1910 - நவம்பர் 21, 1994) என்பவர் கல்வியாளர், பொருளியல் மேதை, யுனெஸ்கோ இயக்குநர், பல்கலைக்கழகத் துணைவேந்தர், நாடாளுமன்ற உறுப்பினர் எனப் பல பரிமாணங்கள் கொண்டவர். 1971 இல் தமிழ்நாட்டில், தன் சொந்த செலவில் சென்னை வளர்ச்சி ஆராய்ச்சி நிறுவனத்தை துவக்கி நடத்தியவர்.\n\nSection::::பிறப்பும் கல்வியும்.\nமால்கம் ஆதிசேசையா தமிழ் நாட்டின் வேலுரில் பிறந்தார். தந்தையார் தத்துவவியல் பேராசிரியர். தாயார் வேலூர் நகராட்சி உறுப்பினராகவும் மகளிர் மன்ற உறுப்பினராகவும் இருந்தவர். ஆதிசேசையா வேலூர் ஊரிசுப் பள்ளியிலும் கல்லூரியிலும் பயின்றார் பின்னர் சென்னை இலயோலா கல்லூரியில் பொருளியல் கல்வியில் இளங்கலை(ஆனர்சு) பட்டம் பெற்றார். பின்னர் இங்கிலாந்து நாட்டில் கேம்பிரிச்சு கிங்க்ஸ் கல்லூரியில் எம்.ஏ . பட்டம் பெற்றார். 1937-1940 ஆண்டுகளில் இலண்டன் பொருளியல் பள்ளியில் ஆய்வு செய்து முனைவர் பட்டம் பெற்றார்.\n\nSection::::பேராசிரியர் பணி.\nஇலண்டனுக்குப் போவதற்கு முன் கல்கத்தா கல்லூரியில் சில ஆண்டுகள் ஆசிரியராகப் பணி புரிந்தார். முனைவர் பட்டம் பெற்று இந்தியாவுக்குத் திரும்பியதும் சென்னை கிறித்தவக் கல்லூரியில் பேராசிரியர் பணியில் அமர்ந்தார். அங்கு 1945 ஆம் ஆண்டு வரை பணிசெய்தார். பின்னர் செனிவாவில் உள்ள 'உலகப் பல்கலைக் கழக சேவை' யில் \nசேர்ந்து பணியாற்றினார். \n\nSection::::யுனஸ்கோ இயக்குநர்.\n1948இல் யுனஸ்கோ என்னும் ஐக்கிய நாடுகள் அவையின் உறுப்பு அமைப்பில் சேர்ந்தார். யுனஸ்கோ பொது உதவி இயக்குநராக இருந்து 1970 இல் ஒய்வு பெற்றார். அக்காலத்தில் பதவியில் இருந்தபோது மூன்றாம் உலக நாடுகளின் பொருளியல் வளர்ச்சிக்குத் தொழில் நுட்ப உதவிகள் புரிந்தார். யுனஸ்கோ பதவியில் இருந்தபோது பழந் தமிழ் இலக்கியங்கள் மொழி பெயர்ப்புக்கும், இராசாசியின் கம்பராமாயண அயோத்தியா காண்டம் மொழி பெயர்ப்புக்கும், ஏ கே இராமனுஜம் என்பவரின் சங்க இலக்கிய மொழி பெயர்ப்புக்கும் உதவி செய்தார். யுனஸ்கோ அமைப்பிலிருந்து வெளிவந்த கூரியர் என்னும் இதழ் தமிழ் மொழியிலும் இந்தியிலும் வெளிவருவதற்கு இவருடைய முயற்சிகளே காரணம். 1966 இல் பாரீசு நகரில் நிகழ்ந்த உலகத் தமிழ் மாநாடு சிறப்புற நடைபெற யுனஸ்கோ மற்றும் பிரஞ்சு அரசு உதவிகளைப் பெற்றார்.\n\nSection::::சென்னை வளர்ச்சி ஆய்வு நிறுவனம்.\nயுனஸ்கோவிலிருந்து திரும்பியதும் தமிழ் நாட்டில் நிலையாகத் தங்கி தமிழ்நாட்டின் கல்வி முன்னேற்றத்திற்கும் பொருளியல் சார்ந்த வளர்ச்சிக்கும் உதவ வேண்டும் என முடிவு செய்தார். 1971 இல் சென்னை வளர்ச்சி ஆய்வு நிறுவனம் (MIDS) என்னும் ஓர் அமைப்பை தம் துணைவியின் ஒத்துழைப்புடன் தொடங்கினார். இவ்வமைப்பு பிற்காலத்தில் 1977 இல் ஓர் தேசிய அமைப்பாக மாற்றப்பட்டது. தம் பெயரில் அமைந்த சொத்துகளை இவ்வமைப்பின் வளர்ச்சிக்கு எழுதி வைத்தார். தமிழ் நாடு கிராம விவசாயப் பொருளாதாரம் தொடர்பான ஆய்வுகளை நிகழ்த்துவதே சென்னை வளர்ச்சி ஆய்வு நிறுவனத்தின் முகாமையான நோக்கமாகும். மிட்ஸ் என்னும் பெயரில் ஓர் இதழை ஆசிரியராக இருந்து நடத்தி வந்தார். கல்வி, பொருளியல் தொடர்பான நூல்கள் பலவற்றை எழுதியும் பதிப்பித்தும் உள்ளார்.\n\nSection::::திட்டக் குழு உறுப்பினர்.\nதமிழ் நாடு அரசின் திட்டக்குழுவில் இடம்பெற்று 1971-76 ஆண்டுகளில் துணைத் தலைவராகப் பணியாற்றினார். கல்வி பொருளியல் முதலான திட்டங்களில் அவருடைய பங்களிப்பு இருந்தது. வறுமை நீங்கவும் செல்வம் பெருகவும் மக்கள் கல்வி அறிவு பெறுதல் மிக இன்றியமையாதது என வலியுறுத்தினார்\n\nSection::::துணைவேந்தர்.\n1975 ஆம் ஆண்டில் சென்னைப் பல்கலைக் கழக துணை வேந்தராக அமர்த்தப்பட்டார். அவர் காலத்தில் மாலிக்குலர் பயிரியல், பாலிமர் அறிவியல், பாதுகாப்பு கல்வி, வயது வந்தோர் கல்வி எனப் புதிய படிப்புகள் தொடங்கப்பட்டன.\n\n\n"}
{"id": "250380", "url": "https://ta.wikipedia.org/wiki?curid=250380", "title": "லக்கம்பட்டி", "text": "லக்கம்பட்டி\n\nலக்கம்பட்டி (\"Lakkampatti\") இந்தியாவில் தமிழ்நாடு மாநிலத்தில் ஈரோடு மாவட்டத்தில் கோபிச்செட்டிப்பாளையம் வட்டத்தில் இருக்கும் ஒரு பேரூராட்சி ஆகும்.\n\nஇது பவானி ஆற்றங்ரையில் அமைந்ததுள்ளது. கரும்பு, வாழை, நெல், ஆகியவை முக்கிய விவசாய பயிராகும். கல்வி நிறுவனமான கோபி கலை மற்றும் அறிவியல் கல்லூரி மற்றும் அபி மருத்துவமனை இப்பேரூராட்சி பகுதியில் அமைந்துள்ளது.\nSection::::அமைவிடம்.\nலக்கம்பட்டி பேரூராட்சிக்கு 40 கிமீ தொலைவில் ஈரோடு உள்ளது. இதன் கிழக்கில் கோபிச்செட்டிப்பாளையம் 3 கிமீ; மேற்கில் சத்தியமங்கலம் 27 கிமீ; வடக்கில் திருப்பூர் 44 கிமீ; தெற்கில் தூக்கநாயக்கன்பாளையம் 12 கிமீ தொலைவில் உள்ளது. \n\nSection::::பேரூராட்சியின் அமைப்பு.\n13.5 சகிமீ பரப்பும், 15 பேரூராட்சி மன்ற உறுப்பினர்களையும், 132 தெருக்களையும் கொண்ட இப்பேரூராட்சி கோபிச்செட்டிப்பாளையம் (சட்டமன்றத் தொகுதி)க்கும், திருப்பூர் மக்களவைத் தொகுதிக்கும் உட்பட்டது. \nSection::::மக்கள் தொகை பரம்பல்.\n2011-ஆம் ஆண்டு மக்கள் தொகை கணக்கெடுப்பின்படி இப்பேரூராட்சி 3,454 வீடுகளும், 11,716 மக்கள்தொகையும் கொண்டது. \n"}
{"id": "250381", "url": "https://ta.wikipedia.org/wiki?curid=250381", "title": "இட்ரியம்(III) சல்பைடு", "text": "இட்ரியம்(III) சல்பைடு\n\nஇட்ரியம்(III) சல்பைடு \"(Yttrium(III) sulfide)\" என்பது YSஎன்ற மூலக்கூறு வாய்பாடுடன் கூடிய ஒரு கனிமவேதியல் சேர்மமாகும். இட்ரியமும் கந்தகமும் சேர்ந்து இச்சேர்மம் உருவாகிறது. இவ்வுருவாக்கம் செறிவு, தொகுப்பு மற்றும் ஒருங்கிணைப்புச் செயலி ஆகியவைச் இணைந்து நிகழும் பல்லுருவாக்க வினையாகும்.\n"}
{"id": "250382", "url": "https://ta.wikipedia.org/wiki?curid=250382", "title": "இட்ரியம்(III) ஆண்ட்டிமோனைடு", "text": "இட்ரியம்(III) ஆண்ட்டிமோனைடு\n\nஇட்ரியம்(III) ஆண்ட்டிமோனைடு (\"Yttrium(III) antimonide\") என்பது YSb என்ற மூலக்கூறு வாய்பாடுடன் கூடிய ஒரு கனிமவேதியல் சேர்மமாகும்.\n"}
{"id": "250384", "url": "https://ta.wikipedia.org/wiki?curid=250384", "title": "கணித்தல்", "text": "கணித்தல்\n\nகணித்தல் என்பது கடந்த கால மற்றும் தற்போதைய போக்குகள் ஆய்வின் அடிப்படையில் எதிர்காலத்தை தோராயமாக கணக்கிடுதல் ஆகும். கணிப்பதற்கு நேரத்தொடர், குறுக்கு வெட்டு அல்லது நெடுக்கு தகவல் புள்ளிவிவர முறைகள் அல்லது மாற்றாக சாதாரண கணிப்பு முறைகளை பயன்படுத்தலாம். கணித்தலின் பயன்பாடு பயன்களுக்கு தகுந்தாற்போல் வேறுபடும் : உதாரணமாக, வானிலை முன்கணித்தல் மற்றும் தண்ணீர் வளம் கணிப்பு. \n\nஇடர் மற்றும் நிச்சயமற்ற தன்மை கணிப்பின் மையமாக உள்ளன. பொதுவாக கணிப்புக்களின் போது வேறுபாடு மற்றும் நிச்சயமற்ற அளவு குறிக்க பட வேண்டும்.\n"}
{"id": "250385", "url": "https://ta.wikipedia.org/wiki?curid=250385", "title": "திட்டமிடல்", "text": "திட்டமிடல்\n\nதிட்டமிடல் என்பது ஒரு விரும்பிய இலக்கை அடைய எடுக்க வேண்டிய நடவடிக்கைகளைப் பற்றி நினைப்பது மாற்றும் செயல்படுத்துவது ஆகும். திட்டமிடல் ஒருவரின் நுண்ணறிவை அடிப்படையாகச் சார்ந்த செயலாகும். மேலும், திட்டமிடுதலுக்கு கருத்துரு திறன் மற்றும் உளவியல் அம்சங்கள் தேவை. \n\nதிட்டமிடல் ஒரு குறிப்பிட்ட செயல்முறை மற்றும் (குறிப்பாக மேலாண்மை, வர்த்தகம் போன்ற துறைகளில்) பல தொழில்களில் அவசியம். ஒவ்வொரு துறையில் வெவ்வேறுவிதமான நிறுவனங்களுள் திறன் மற்றும் செயல்திறனை அடைய உதவும் பல்வேறு வகை திட்டங்கள் உள்ளன. திட்டமிடல் கவனம் அம்சம் என்றாலும், இது கணித்தல் உடன் நெருங்கிய உறவு கொண்டுள்ளது.\n"}
{"id": "250386", "url": "https://ta.wikipedia.org/wiki?curid=250386", "title": "இயைபாக்கல்", "text": "இயைபாக்கல்\n\nஇயைபாக்கல் அல்லது ஒருங்கிணைத்தல் என்பது ஒரு நிகழ்வு அல்லது நிகழ்ச்சிகள் ஏற்பட தேவையானவற்றை திட்டமிடல் ஆகும். இதை செய்பவர் ஒருங்கிணைப்பாளர் என அழைக்க படுவார். இவற்றில் துறைக்கு தகுந்தாற்போல் திருமண ஒருங்கிணைப்பாளர், உற்பத்தி ஒருங்கிணைப்பாளர் மற்றும் சந்தைப்படுத்தல் ஒருங்கிணைப்பாளர்களில் என பல்வேறு வகைகள் உள்ளன. மேலும் ஒரு நிறுவனத்தில் பல்வேறு துறைகளுக்கு இடையிலான உறவை நிர்வகிப்பதும் ஒருங்கிணைப்பாளர் வேலை ஆகும்.\n"}
{"id": "250388", "url": "https://ta.wikipedia.org/wiki?curid=250388", "title": "இலக்கிளாஞ்சி மின்கலம்", "text": "இலக்கிளாஞ்சி மின்கலம்\n\nஇலக்கிளாஞ்சி மின்கலம் (\"Leclanché cell\") என்பது 1866 ஆம் ஆண்டில் பிரெஞ்சு அறிவியலாளர் ஜார்ஜெசு இலக்கிளாஞ்சி என்பவரால் கண்டுபிடிக்கப்பட்டு காப்புரிமை பெறப்பட்டதாகும். இம்மின்கலத்தில் அமோனியம் குளோரைடு மின்பகு கரைசலாகவும் நேர்மின் தகடாக கார்பனும், இதைச் சுற்றி துருவ நீக்கியாக மாங்கனீசு டை ஆக்சைடும், எதிர்மின் தகடாக துத்தநாகமும் செயல்படுகின்றன. இம்மின்கலத்தில் உபயோகமாகும் வேதியியல் பிற்காலத்தில் வெற்றிகரமாக உலர் மின்கலங்கள் பெருமளவு தயாரிப்பில் பின்பற்றப்பட்டது.\n\nSection::::வரலாறு.\n1866 இல் ஜார்ஜ் இலெக்லாஞ் மின்கலத்தைத் தயாரித்த போது துத்தநாகம் எதிர்மின்வாயாகவும் மற்றும் நுண்ணிய துளைகள் கொண்ட பொருளால் மூடப்பட்டிருக்கும் மாங்கனீசு டை ஆக்சைடு நேர்மின் வாயாகவும் கொண்டு அமோனியம் குளோரைடு கரைசல் உள்ள பாத்திரத்தில் வைக்கப்பட்டிருந்தது. கடத்துதலையும் உறிஞ்சுதலையும் மேம்படுத்த நேர்மின் வாயான மாங்கனீசு டை ஆக்சைடில் சிறிதளவு கார்பன் கலக்கப்பட்டிருந்தது. இந்த மின்கலம் 1.4 வோல்ட் மின்னழுத்தத்தை வழங்கியது. தந்தி, மின்மணி, சமிக்ஞை அனுப்புதல் ஆகிய கருவிகளில் விரைவான வெற்றியை தந்தது.\n\nஆரம்பகால தொலைபேசிகளில் இதன் உலர் மின்கல வடிவம் பயன்படுத்தப்பட்டது. தொலைபேசிக்குத் தேவையான மின்சாரம் அருகாமையில் உள்ள சுவரில் வைக்கப்பட்டிருந்த மரப்பெட்டியில் இருந்து பெறப்பட்டது. முன்பெல்லாம் தொலைபேசிக் கம்பி வழியாகவேதான் மின்சாரம் பெறப்பட்டது. இலக்கிளாஞ்சி மின்கலத்தால் மிக நீண்டநேர தொலைபேசி உரையாடல்களுக்குத் தேவையான மின்சாரத்தை வழங்க இயலவில்லை. மின்கலம் வற்றி பேச்சொலி கேட்கமுடியாமல் போனது. ஏனெனில் மின்கலத்திற்குள் நிகழும் சில வேதிவினைகள் அகமின்தடையை அதிகரிக்கச் செய்தன. எனவே மின்னழுத்தம் குறைந்து விடுகிறது. மின்கலம் பயன்படுத்தப்படாமல் தனியாக இருக்கும்போது இவ்வினை தலைகீழாகிறது. எனவே இடைவிட்டு நிகழ்கின்ற செயல்பாடுகளுக்கு இலக்கிளாஞ்சி மின்கலம் பயன்படுத்துவது சிறந்தது ஆகும்.\n\n"}
{"id": "250390", "url": "https://ta.wikipedia.org/wiki?curid=250390", "title": "கட்டுப்படுத்தல்", "text": "கட்டுப்படுத்தல்\n\nகட்டுப்படுத்துதல் (Control) என்பது 'பணியாளர் நியமனம்', 'திட்டமிடல்' போன்று நிர்வாக மேலாண்மை செயல்பாடுகளில் ஒன்றாகும். இது பிழைகளைக் சரிபார்க்க, தரங்களில் இருந்து விலகாமல் இருக்க மற்றும் நிறுவனம் தனது குறிக்கோள்களை அடைவதற்கு சரியான நடவடிக்கை எடுக்க உதவுகிறது. நவீன கருத்துக்கள் படி, கட்டுப்பாடு பிழைகள் கண்டறிய உதவுகிறது. முன்னர் இது பிழைகள் கட்டுப்படுத்த மட்டுமே பயன்படுத்தப்பட்டு வந்தது.\n"}
{"id": "250397", "url": "https://ta.wikipedia.org/wiki?curid=250397", "title": "இன்டிகோ", "text": "இன்டிகோ\n\nஇன்டிகோ (\"IndiGo\"), இந்தியாவின் அரியான மாநிலத்தில் உள்ள குர்கானைத் தலைமையிடமாகக் கொண்ட விமான நிறுவனம் ஆகும். இது பயணிகளுக்கான விமானங்களை இயக்குகிறது. இந்தியாவின் குறைந்த கட்டண விமானச் சேவைகளில் இதுவும் ஒன்று. இந்தியாவிலுள்ள ஏர்லைன் நிறுவனங்களில் இது மிகப்பெரியது ஆகும். 2014 ஆம் ஆண்டு மே மாதத்தின் படி, இதன் சந்தைப் பங்கீடு 31.7 சதவீதம் ஆகும். விரைவாக வளர்ந்துவரும் உலகிலுள்ள மிகக்குறைந்த விமானசேவை நிறுவனங்களில் இதுவும் ஒன்று. 79 புதிய ஏர்பஸ் 320 ரக விமானக்குழுக்களின் உதவியுடன் இந்நிறுவனம் நாள்தோறும் 516 தினசரி விமானங்களை இயக்குகிறது. இதன் மூலம் 36 இலக்குகளை அடைய இயலும்.\n\nSection::::உரிமை.\nஇன்டிகோ ராகுல் பாட்டியா மற்றும் ராகேஷ் கங்க்வால் என்பவர்களால் 2006 ஆம் ஆண்டு தொடக்கத்தில் அமைக்கப்பட்டது. இன்டர்க்லோப் என்டர்பிரைசஸ் இன்டிகோவின் 52 சதவிகிதம் பங்குகளையும் கேளும் முதலீடுகள் 48 சதவிகிதம் பங்குகளையும் வைத்துள்ளன.\n\nSection::::சேவைகள்.\nஇன்டிகோவின் உள்ளூர் சேவைகள் மும்பை, புது டெல்லி, சென்னை, கொல்கத்தா, பெங்களூர் போன்ற 38 இந்திய நகரங்கள் மற்றும் துபாய், சிங்கப்பூர், மஸ்கட், பாங்காக் மற்றும் காத்மாண்டு என 5 வெளிநாட்டு நகரங்களுக்கு தினமும் 633 க்கும் மேற்பட்ட விமானங்களை இயக்குகிறது. தற்போது இந்த நிறுவனம் ஏர்பஸ் ஏ 320 ரகத்தை சேர்ந்த 96 விமானங்களை இயக்குகிறது.\n\n2011 ஆம் ஆண்டு ஜனவரி மாதம் முதல், சர்வதேச விமானங்களை இயக்கும் வாய்ப்பினை இந்நிறுவனம் பெற்றது. தொடர்ந்த ஐந்தாண்டு காலச் சேவையினால் இவ்வாறு தரம் உயர்த்தப்பட்டது. இதன் முதல் சர்வதேச விமானமாக நியூ டெல்லியிருந்து துபாய்க்கு 2011 ஆம் ஆண்டு செப்டம்பர் மாதம் 1 ஆம் தேதி விமானம் அனுப்பப்பட்டது. அதனையடுத்த சில வாரங்களில் இந்தச் சேவை நியூடெல்லியில் இருந்தும் மும்பையில் இருந்தும், பாங்காக், சிங்கப்பூர், மஸ்கட், காத்மாண்ட் எனப் பல இடங்களுக்கு விரிவடைந்தது.\nSection::::விமானங்களின் ஓய்வு காலம்.\nவிமானங்களின் சராசரி பயன்பாட்டு காலத்தைக் குறைவாக வைப்பதற்காக, இன்டிகோ ஆறு வருடங்கள் முழுமையடைந்த விமானங்களை வெளியேற்றி விடுகின்றது. இன்டிகோவின் 98 விமானங்களில் ஏற்கனவே 16 விமானங்கள் குத்தகை நிறுவனங்களுக்கு திருப்பிக் கொடுக்கப்பட்டு விட்டன.\n\n\n"}
{"id": "250399", "url": "https://ta.wikipedia.org/wiki?curid=250399", "title": "தார்", "text": "தார்\n\nதார் ஒரு ஒட்டும் கருப்பு நிற பிசுபிசுப்பு திரவம் ஆகும். இது ஒருவகை பெட்ரோலியப் பொருள் ஆகும். இது இயற்கையாகக் காணப்படும் அல்லது ஒரு பெட்ரோலிய சுத்திகரிக்கப்பட்ட தயாரிப்பாக இருக்கலாம். இந்தப் பொருளானது பெரும்பாலும் சாலைகள் அமைக்கப் பயன்படுகிறது.\n"}
{"id": "250408", "url": "https://ta.wikipedia.org/wiki?curid=250408", "title": "கு. கதிரவேற்பிள்ளை", "text": "கு. கதிரவேற்பிள்ளை\n\nவைமன் கு. கதிரவேற்பிள்ளை (\"C. W. Catheravalupully\", 1829 - 14 ஏப்ரல் 1904) இலங்கைத் தமிழ் வழக்கறிஞரும், பத்திரிகாசிரியரும் ஆவார். தமிழ்ச் சொல் அகராதி தொகுத்தவர்.\n\nSection::::ஆரம்ப வாழ்க்கை.\nகதிரைவேற்பிள்ளை யாழ்ப்பாண மாவட்டம், உடுப்பிட்டியைச் சேர்ந்த க. குமாரசுவாமி முதலியார், வல்வெட்டித்துறை புண்ணியமூர்த்தியின் மகள் சிவகாமி ஆகியோருக்கு 1829 ஆம் ஆண்டில் வல்வெட்டித்துறையில் பிறந்தார். இவருடன் கூடப் பிறந்தவர்கள் சபாபதி முதலியார் (இ. 1884), மீனாட்சிப்பிள்ளை ஆகியோர். தாய்வழிப்பேரன் புண்ணியமூர்த்தி மணியகாரன் என்பவரால் ஆரம்பிக்கப்பட்ட திண்ணைப் பாடசாலையில் ஆரம்பக் கல்வி பயின்றார். இளமையிலேயே ஆங்கிலத்திலும், தமிழிலும் புலமை பெற்றிருந்தார். 1841 ஆம் ஆண்டில் வட்டுக்கோட்டை செமினறியில் சேர்ந்து உயர்கல்வி கற்றார். செமினறியில் தனது ஆசிரியராக இருந்த வைமன் என்பவரின் பெயரைத் தனது முதல் பெயராக சேர்த்துக் கொண்டார். இதனால் இவர் வைமன் கு. கதிரவேற்பிள்ளை என அழைக்கப்பட்டார்.\n\nSection::::ஆசிரியப் பணி.\nகல்வியை முடித்துக் கொண்ப்ட கதிரவேற்பிள்ளை 1848 முதல் 1851 வரை வட்டுக்கோட்டை செமினரியில் ஆசிரியர் பணியில் சேர்ந்தார். 1851 ஆகது 1 இல் இருந்து யாழ்ப்பாணம் மத்திய கல்லூரியில் (உவெசுலியன் கல்லூரி) ஆசிரியராகச் சேர்ந்தார். மத்திய கல்லூரியில் பணியாற்றிய காலத்தில் 1853 மே 6 அன்று “லிற்ரரி மிரர்” (\"Literary Mirror\") என்னும் பத்திரிகையை ஆரம்பித்து நடத்தி வந்தார். 1855 ஏப்ரல் 24 அன்று ஆசிரியத் தொழிலில் இருந்து விலகிக் கொண்டு வழக்கறிஞர் தொழிலில் இறங்கினார்.\n\nSection::::வழக்கறிஞர் பணி.\n\"லிற்ரறி மிரர்\" பத்திரிகை மூலம் கதிரவேற்பிள்ளையின் திறமையை அறிந்து கொண்ட பருத்தித்துறை நீதிமன்ற நீதிபதி லீச்சிங் என்பவர் அவரை யாழ்ப்பாண நீதிமன்றத்தில் பணியில் அமர்த்தினார். சட்டத்துறையில் மேலும் கற்க விரும்பி கொழும்பில் இருந்த தோமசு ட்றஸ்ட் என்பவரிடம் பயிற்சியாளராக சேர்ந்தார். 1858 மே 5 இல் கொழும்பில் சட்டவறிஞராக சத்தியப்பிரமாணம் எடுத்து யாழ்ப்பாணம், பருத்தித்துறை நீதிமன்றங்களில் வழக்கறிஞராகப் பணியாற்றத் தொடங்கினார்.\n\n1863 பெப்ரவரி 6 அன்று \"சிலோன் பேட்ரியாட்\" (\"Ceylon Patriot\", இலங்காபிமானி) என்ற பெயரில் ஒரு வாரப் பத்திரிகையைத் தொடங்கி நடத்தி வந்தார். இந்து நாகரிகம், தமிழரின் சுதேச வைத்தியம் என பல துறைகளிலும் தமிழ், ஆங்கிலம் ஆகிய இரு மொழிகளிலும் செய்திகளை வெளியிட்டார்.\n\nSection::::திருமணம்.\nகதிரவேற்பிள்ளை 1862 ஆம் ஆண்டில் உடுப்பிட்டியைச் சேர்ந்த முருகேசர் என்பவரின் மகளை மணந்தார். இவர்களுக்கு குமாரசாமி எனும் மகனும், திருத்தாட்சிப்பிள்ளை, பூம்பாவைப்பிள்ளை, சகுந்தலைப்பிள்ளை என்னும் மூன்று புதல்வியரும் பிறந்தனர். மகன் குமாரசாமி இளம் வயதிலேயே காலமானார். 1872 ஆம் ஆண்டில் மனைவி காலமானார். பின்னர் 1874 ஆம் ஆண்டில் கோப்பாய் கதிரேசு என்பவரின் மகள் சிவகாமிப்பிள்ளையை திருமணம் புரிந்து கொண்டார். சிவகாமியின் சகோதரர் சுப்பிரமணியம் என்பவருக்கு தனது தங்கை மீனாட்சியைத் திருமணம் செய்து கொடுத்தார். சுப்பிரமணியம்-மீனாட்சி ஆகியோருக்குப் பிறந்தவரே 'இந்துபோர்ட்' சு. இராசரத்தினம் ஆவார். கதிரவேற்பிள்ளைக்கும் சிவகாமிப்பிள்ளைக்கும் பிறந்தவர் க. பாலசிங்கம் (1876-1952). இவர் இலங்கை சட்டவாக்கப் பேரவை, இலங்கையின் நிறைவேற்றுப் பேரவை ஆகியவற்றின் உறுப்பினராக இருந்தவர்.\n\nSection::::நீதிபதிப் பணி.\nஇலங்கையின் பிரித்தானிய ஆளுனராக இருந்த சேர் வில்லியம் கிரெகரி இவரை 1872 மே 21 அன்று ஊர்காவற்துறை நீதிபதியாக நியமித்தார். 1884 ஆம் ஆண்டில் இலங்கை குடியுரிமை சேவையில் உறுப்பினராக நியமிக்கப்பட்டார். பருத்தித்துறை, மல்லாகம் சாவகச்சேரி ஆகிய நகரங்களில் காவல்துறை நீதிபதியாகவும், யாழ்ப்பாணம் உயர்நீதிமனற நீதிபதியாகவும் பணியாற்றியுள்ளார்.\n\nகதிரவேற்பிள்ளை 1898 நவம்பரில் தனது அரசபணியிலிருந்து ஓய்வு பெற்றார்.\n\nSection::::அகராதி வெளியிடல்.\nகதிரைவேற்பிள்ளை நீதிபதியாகப் பதவியில் இருந்த காலத்தில் தமிழ் மொழியில் பேரகராதி ஒன்றினைத் தொகுக்கும் பணியில் ஈடுபட்டார். சுன்னாகம் அ. குமாரசாமிப் புலவர் இவருக்கு சொற்குறிப்புகளை உதவியுள்ளார். உடுப்பிட்டி ஆறுமுகம் பிள்ளை, ஊரெழு சு. சரவணமுத்துப் புலவர் ஆகியோரும் அகராதி ஆக்கத்திற்கு உதவியுள்ளனர். கதிரைவேற்பிள்ளையால் 1904 ஆம் ஆண்டில் வண்ணார்பண்ணை வி. சபாபதி ஐயரின் அச்சியந்திரசாலையில் 328 பக்கங்களில் அச்சிட்டு வெளியிடப்பட்ட தமிழ்ச் சொல் அகராதி அகர வரிசை வரையுமே கொண்டிருந்தது. பேரகராதியைத் தொகுத்து முடிப்பதற்கிடையில் அவர் காலமாகிவிடவே, அவரது மகன் க. பாலசிங்கம் மதுரைத் தமிழ்ச் சங்கத்தைக் கொண்டு பேரகராதியை முழுமையாக்கி வெளியிட்டார். 344 நூல்களிலிருந்து இவ் அகராதிக்கு மேற்கோள்கள் எடுக்கப்பட்டிருக்கின்றன.\n\nகதிரைவேற்பிள்ளை \"தர்க்க சூடாமணி\" என்ற நூலை 1862 இல் யாழ்ப்பாணத்தில் வெளியிட்டார். இது மின்னூலாக உவேசா நூலகத்தில் கிடைக்கிறது.\n\nSection::::வைமன் வீதி.\nயாழ்ப்பாண உயர்நீதிமன்றத்தில் பணியாற்றிய காலத்தில் கதிரவேற்பிள்ளை 1885 ஆம் ஆண்டில் யாழ்ப்பாண நகரில் குடியேறினார். நல்லூரில் உள்ள வீடொன்றை விலைக்கு வாங்கினார். இவர் வாழ்ந்த வீடு \"வைமன் வீடு\" எனவும், வீடு அமைந்திருந்த வீதி \"வைமன் வீதி\" எனவும் பெயர் பெற்றது. இப்பெயர் இன்றும் வழக்கில் உள்ளது.\n"}
{"id": "250411", "url": "https://ta.wikipedia.org/wiki?curid=250411", "title": "ஓடுபாதை", "text": "ஓடுபாதை\n\nஓடுபாதை (Runway) என்பது வானூர்தி நிலையத்தில் நிலத்தில் வரையறுக்கப்பட்ட ஒரு செவ்வகப் பகுதியாகும். இவை வானூர்தி புறப்பட மற்றும் தரை இறங்கப் பயன்படுத்தப்படுகின்றன. ஓடுபாதைகள் மனிதனால் மேற்பரப்பில் மண், தார், பனி, பைஞ்சுதை கலந்து உருவாக்கப்படுகின்றன. உலகின் முதலாவது ஓடுபாதை 1930 ஆம் ஆண்டினில் உருவாக்கப்பட்டது. இவ்வோடுபாதை ஐக்கிய அமெரிக்காவின் ஒகையோ மாநிலத்தில் அமைந்துள்ளது.\n"}
{"id": "250412", "url": "https://ta.wikipedia.org/wiki?curid=250412", "title": "பெசுமெர்கா", "text": "பெசுமெர்கா\n\nபெசுமெர்கா (ஆங்கிலம்: Peshmerga) என்பது ஈராக்கிய குர்திஸ்தான் பகுதியின் இராணுவப் படை ஆகும். இந்த இராணுவப் படையின் தலைவர் ஈராக்கிய குர்திஸ்தானின் அதிபர் ஆவர். இப்படை மிகப்பெரும் பிரிவாகப் பிரிக்கப்பட்டு தனித்தனியாக ஈராக்கிய ஜனநாயக அமைப்பால் கண்காணிக்கப்பட்டு வழிநடத்தப்படுகிறது. இப்படையின் முக்கியச் செயல்கள் நாட்டைக் காப்பதும், \"குர்து\" நிலப்பகுதியின் மக்கள் மற்றும் நிறுவனங்களைக் காப்பதுமாகும்.\n"}
{"id": "250431", "url": "https://ta.wikipedia.org/wiki?curid=250431", "title": "எவரெட் ஜோயல் ஹால்", "text": "எவரெட் ஜோயல் ஹால்\n\nஎவரெட் ஜோயல் ஹால் (\"Everett Joel Hall\", 1879 - 1931) என்பவர் கொலம்பியா பல்கலைக்கழகத்தில் மதிப்பீடு அல்லது அளவீடு செய்யும் துறையில் பேராசிரியராக இருந்தார். அலுமினியம் தூள் போன்ற உலோகப் பொடிகள் உற்பத்தி செய்யும் உலோகங்களைச் சிதைத்து பொடியாக்கும் நிறுவனம் ஒன்றையும் நிறுவினார்.\n"}
{"id": "250432", "url": "https://ta.wikipedia.org/wiki?curid=250432", "title": "அலுமினியம் தூள்", "text": "அலுமினியம் தூள்\n\nஅலுமினியம் தூள் (\"Aluminium powder\") என்பது அலுமினியம் உலோகத்தின் பொடியாகும். இயந்திரவியல் முறைகளைப் பயன்படுத்தும் தூளாக்கும் ஆலையினால் அலுமினியம் செதில்கள் உருவாக்கவே முதலில் இம்முறை தொடங்கப்பட்டது. அதைத்தொடர்ந்து உருகிய அலுமினியம் தெளித்தலால் அலுமினியம் பொடி உருவாக்கும் முறையை 1920 ஆம் ஆண்டுகளில் எவரெட் ஜோயல் ஹால் வடிவமைத்தார். இவ்வாறு பெறப்படும் பொடி மீண்டும் குண்டு ஆலை செயல்முறைக்கு அனுப்பி சமநிலைப்படுத்தப்பட்டு பின்னர் பூச்சு அல்லது நிறமியாகப் பயன்படுத்த ஏதுவான செதில்களாக மாற்றப்பட்டது.\n\n"}
{"id": "250433", "url": "https://ta.wikipedia.org/wiki?curid=250433", "title": "உலோகப் பொடி", "text": "உலோகப் பொடி\n\nஉலோகப் பொடி \"(Metal powder)\" என்பது அலுமினியம் தூள் மற்றும் இரும்புத் தூள் போன்ற தூளாக்கப்பட்ட உலோகங்களைக் குறிக்கிறது.\n\n"}
{"id": "250434", "url": "https://ta.wikipedia.org/wiki?curid=250434", "title": "காராளர்", "text": "காராளர்\n\nகாராளர் என்போர் வேளாண்மை சார்ந்த மக்களாவர். இச்சொல் வேளாண் மக்களில் சில வகையினரை குறிக்க பல்வேறு தமிழ் இலக்கியங்களில் பல்வேறு பொருளில் ஆளப்பட்டுள்ளது. இதை வள்ளல் தன்மையைக் குறிக்கும் சொல்லாகவும் வேளாண்மை சார்ந்த மாந்தரில் குறிப்பிட்ட வகை மக்களை குறிக்கும் சொல்லாகவும் இலக்கியங்கள் குறிப்பிடுகின்றன.\n\nSection::::பயிரிடு உரிமை உடையோர்.\nபயிரிடும் உரிமையை காராண்மை என்பர். இந்த உரிமையைப் பெற்றோர் காராளர் எனப்படுகின்றனர். பாவாணர் காராளர் என்போர் கருங்களமர் என்றும் உழுதுண்போர் என்றும் தன் ஆய்வில் குறிப்பிடுகிறார்.\n\nSection::::மணிமேகலையில் காராளர்.\nகாராளர் ஏனும் சொல் முதலில் வரும் தமிழ் இலக்கியம் மணிமேகலை ஆகும். அதில் காராளர் இருந்த நகரமாக சீர்காழி என்னும் சண்பை நகர் இருந்தது.\n\nஈங்கிந் நகரத் தியான்வருங் காரணம்\nபாரா வாரம் பல்வளம் பழுநிய\nகாராளர் சண்பை - மணிமேகலை 3:27-29\n\nகாராளர் சண்பையிற் கௌசிகன் மகளே\nமாருத வேகனோ டிந்நகர் - மணிமேகலை 7:102-109\n"}
{"id": "250436", "url": "https://ta.wikipedia.org/wiki?curid=250436", "title": "உலகப் பெருங்கடல்கள் நாள்", "text": "உலகப் பெருங்கடல்கள் நாள்\n\nஉலகப் பெருங்கடல்கள் நாள் (\"World Oceans Day\") எனும் இந்நாளை ஆண்டுதோறும் உலக நாடுகள் முழுவதும் சூன் 8 ஆம் நாளன்று அனுசரிக்கப்படுகிறது. இந்நிகழ்வை, 1992 ஆம் ஆண்டில் பிரேசிலின், இரியோ டி செனீரோ நகரில் இடம்பெற்ற பூமி உச்சி மாநாட்டில், முதன் முறையாக கனடா இந்நிகழ்வுக்கான கோரிக்கையை முன்வைத்ததை அடுத்து, இது அதிகாரபூர்வமற்ற வகையில் உலகெங்கும் அனுசரிக்கப்பட்டு வந்தது. பின்னாளில், ஐக்கிய நாடுகள் அவை 2008 ஆம் ஆண்டில் இந்நிகழ்வை அதிகாரபூர்வமாக அங்கீகரித்து அறிக்கை வெளியிட்டது. அன்று முதல் உலகளாவிய அளவில் பெருங்கடல் திட்டம் என்ற அமைப்பினால் ஒருங்கிணைக்கப்பட்டு கொண்டாடப்பட்டு வருகிறது.\n\nSection::::வாழ்வாதாரத்தில் கடலின் பங்கு.\nபூமியில் நாம் வாழ்வதற்கு கடல் பெரும்பங்கு வகிக்கிறது, மேலும் கண்டங்களை ஒன்றிணைத்து வாணிபம் செய்யவும், பலநாடுகளின் போக்குவரத்து கடல் மார்க்கமாகவே கையாளப்படுகிறது. கடல் ஒவ்வொரு ஆண்டும் பல மில்லியன் மக்களின் உணவுத் தேவையைப் பூர்த்திசெய்வதோடு, ஆக்சிசன் எனும் உயிரிவாயுவை உற்பத்தி செய்தும், முக்கியமான மருந்துகளின் மூலப்பொருட்களையும் வழங்குகிறது. மேலும், காலநிலை மாற்றங்களைச் சீரமைக்க பேருதவியாக உள்ள இப்பெருங்கடல்கள், சில சமூகத்தினரின் வாழ்வாதாரங்களாக அமைந்துள்ளது.\n\nSection::::நோக்கம்.\nஉலகின் கடல்களை பாதுகாப்பதற்காகவும், மற்றும் கெளரவிக்கிற வகையிலும், 'உலக பெருங்கடல்கள் நாள்' ஆண்டுதோறும் அவதானிக்கப்படுகிறது. கடல் ஆக்சிசன், காலநிலை கட்டுப்பாடு, உணவு மூலாதாரங்கள், மருத்துவம், மற்றும் இன்னும் பல வளங்கள் மற்றும் சேவைகள் நமக்கு வழங்குகிறது. உலக பெருங்கடல்கள் நாள், பெருங்கடல் மற்றும் அதன் ஆதாரங்களைப் பாதுகாக்க தனிப்பட்ட, மற்றும் சமூக ஒருங்கிணைப்புடன் நடவடிக்கை எடுக்க ஒரு தனிப்பட்ட வாய்ப்பை ஏற்படுத்துகிறது.\n\nSection::::நெகிழியால் சீரழியும் ஆழி.\nநெகிழி அல்லது பிளாஸ்டிக் (Plastic) எனும், நெடுங்காலம் அழியாத்தன்மை உடைய நெகிழியின் குப்பை கடல்களைச் சீரழிக்கிறது. மேலும், பிளாஸ்டிக் குப்பையைக் கடலில் கொட்டுவதைத் தவிர்க்க வேண்டும் என்பதை வலியுறுத்துவதே இந்த ஆண்டின் (2015) மையப்பொருளாக உள்ளது. நேரடியாகக் கடலில் பிளாஸ்டிக் குப்பை போடப்படுவது மட்டுமில்லாமல், கழிவு நீர் பாதைகள் மூலமாகவும், பெருமளவு நெகிழியின் கழிவு கடலில் கலக்கிறது. இதுபோன்ற கழிவுகள் கடலில் சேரும்போது அது கொஞ்சம் கொஞ்சமாக உடைந்து சிறிய துணுக்குகளாகிவிடுகிறது. நுண் உயிரினங்களும், சிதையாத நெகிழி பைகளை ஆமை போன்ற உயிரினங்களும் உண்டு இறந்துவிடுவது மட்டுமல்லாமல் கடல் உணவு வழியாக மனித உடல்களுக்குள் நெகிழி புகுந்துவிடுகிறது.\n\nSection::::உலகப் பெருங்கடல்கள் நாள் 2016.\nஉலக பெருங்கடல்கள் நாள் 2016-இன் கருத்துருவாக \"ஆரோக்கியமான கடல்கள், ஆரோக்கியமான கிரகம்\" (\"“Healthy Oceans, Healthy Planet”\") என்பதாகும். இந்நாளை 90-க்கும் அதிகமான நாடுகளில், நூற்றுக்கணக்கான இடங்களில் கொண்டாடப்படுகிறது. பல இலட்சக்கணக்கான மக்களை, ஆன்சைட் மற்றும் ஆன்லைன் மூலம் உலகப் பெருங்கடல்கள் நாளுடன் தொடர்புகள் ஏற்படுத்தியுள்ளது. குறுஞ்செய்திச்சேவை இணையமான 65 மில்லியன் மக்களை எட்டியுள்ள துவிட்டரில், இன்சுட்டாகிராம் எனும் மென்பொருள் உதவியுடன், 'உலக பெருங்கடல்கள் நாள்' குறுஞ்செய்திகள், இடுகைகள் என 290 மில்லியன் மக்களை சென்றடைந்துள்ளது.\n\nSection::::உலகப் பெருங்கடல்கள் நாள் 2015.\nஉலகப் பெருங்கடல்கள் நாளை \"ஆரோக்கியமான பெருங்கடல்கள், ஆரோக்கியமான கிரகம்\" (\"\"Healthy oceans, healthy planet\"\") எனும் கருப்பொருள் கொண்டு, இரண்டாண்டுகள் கொண்டாடம் நோக்குடன், இவ்வுலகம் முதல் ஆண்டாக கொண்டாடியது. நீர்வாழ் பிராணிகள் தாவரங்கள், பூங்காக்கள், அருங்காட்சியகங்கள், பொழுதுபோக்கு மையங்கள், இளைஞர் மன்றங்கள், பள்ளிகள், மற்றும் வணிகங்கள் போன்ற இடங்களில் கிட்டத்தட்ட 1000 நிகழ்வுகள் நடைபெற்றது. மேலும், எண்ணற்ற தனிநபர்கள் எங்கள் கடல் ஆரோக்கியத்துடன் இருப்பதற்கு ஏதாவது செய்யவேண்டும் என்ற குறிக்கோளுடன் உலகப் பெருங்கடல்கள் நாளில் கலந்துகொண்டனர் என்பது குறிப்பிடத்தக்கது.\n\nSection::::உலகப் பெருங்கடல்கள் நாள் 2014.\n2014இன் உலக பெருங்கடல்கள் நாளின் கருப்பொருள் \"\"நாம் யாவர்க்கும் கடல்களை பாதுகாக்கும் ஆற்றல் உண்டு\" (\" \"Together we have the power to protect the ocean\"\") எனும் நோக்கத்தில் 2013 முதல் 2014 வரை வலையமைப்புச் சேவையான துவிட்டரில், 700க்கும் மேற்பட்ட குறுஞ்செய்தி பதிவுகள் இடம் பிடித்தது. மேலும், விழிப்புணர்வு ஏற்படுத்தும் வகையில் வேடிக்கைகள், மற்றும் சாதகமான வழிகளில் சொந்த, மற்றும் சமூக ஒற்றுமையுடன் மிகவும் விழிப்புணர்வுடன் ஈடுபட்டனர்.\n\nSection::::உலகப் பெருங்கடல்கள் நாள் 2013.\n2013இன், உலக பெருங்கடல்கள் நாளின், \"\"நாம் யாவர்க்கும் கடல்களை பாதுகாக்கும் ஆற்றல் உண்டு\" (\" \"Together we have the power to protect the ocean\"\") என்ற கருப்பொருள் கொண்டு 2013, மற்றும் 2014 வரை நிகழ்வுகளில் 600 க்கும் அதிகமான சேவையாளர்கள் பங்காற்றினர்.\n\nSection::::உலகப் பெருங்கடல்கள் நாள் 2012.\nஉலகப் பெருங்கடல்கள் நாள் 2012இன் கருப்பொருள், \"இளைஞர்:அடுத்த அலை மாற்றம்\" (\"Youth: the Next Wave for Change\") என்பதாகும். 2012இல் உலக பெருங்கடல்கள் நாளை 55 நாடுகளில் நடந்தது 500 நிகழ்வுகள், பெருங்கடல் திட்டம் சீரமைக்கப்பட்டத் தளமாக தொடங்கப்பட்டது.\n\nSection::::உலகப் பெருங்கடல்கள் நாள் 2011.\n2011ஆம் ஆண்டின் உலகப் பெருங்கடல்கள் நாளின் கருப்பொருள் 2012 போன்றதே, இருப்பினும் கொண்டாட்டங்கள், நிகழ்வுகள் உலகம் முழுவதும் அதிகரித்திருந்தது. ஐ.நா. செய்தியாளர் கூட்டத்திலும், மற்றும் நியூயார்க்கில் உள்ள அதன் தலைமையகத்தில் ஒரு குழுவும், உலகப் பெருங்கடல்கள் நாள் குறித்து விவாதித்தது.\n\nSection::::உலகப் பெருங்கடல்கள் நாள் 2010.\nஉலகப் பெருங்கடல்கள் நாள் (2010, சூன் 8) - கருப்பொருள், \"எங்கள் சமுத்திரங்கள்: வாய்ப்புகளும் சவால்களும்\" (\"“Our oceans: opportunities and challenges”\").\n\nSection::::உலகப் பெருங்கடல்கள் நாள் 2009.\n2009இன் உலகப் பெருங்கடல்கள் நாள் கருப்பொருள், \"எங்கள் கடல்கள், நமது கடமை\" (\"“Our Oceans, Our Responsibility”\").\n\n"}
{"id": "250438", "url": "https://ta.wikipedia.org/wiki?curid=250438", "title": "தமிழ் அகராதிகளின் பட்டியல்", "text": "தமிழ் அகராதிகளின் பட்டியல்\n\nஅகராதி அல்லது அகரமுதலி என்பது சொற்களின் பட்டியல் ஆகும். குறித்த சொற்களின் வரைவிலக்கணங்கள் அல்லது குறித்த சொற்களுக்கு இணையான பிற மொழிச் சொற்களைக் கொண்டதாக அகராதிகள் அமையும். துறைசார் அகராதிகள் குறித்த துறை தொடர்பான சொற்களைப் பட்டியற் படுத்து. பொதுவாக அகராதிகள் நூல் வடிவங்களாகவே இருந்து வந்துள்ள போதிலும் இப்பொழுது இணையத் தளங்களிலும் மெய்நிகர் அகராதிகள் தொகுக்கப்படுகின்றன.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nSection::::இந்திய விக்சனரி கைபேசி அகராதி.\nதனித்தமிழ் இயக்கத்தின், அகராதி மென்பாெருள் திட்டமான தனித்தமிழகராதிக்களஞ்சியத்தின், தற்கால முன்னேற்பாடாக இந்திய மாெழிகளின் கைபேசி அகராதியாக - அஃக - எனும் பெயரில் விக்சனரி அகராதிகள் உருவாக்கப்பட்டுள்ளன.\n\nஇம் மென்பாெருளில் இந்திய தமிழ் மொழிக்குடும்பம் விக்சனரி\n1. எளிய தமிழ் \n2. தமிழ் \n3. கன்னடம் \n4. மலையாளம் \n5. தெலுகு \nமேலும் ஆரிய மாெழிக்குடும்ப மாெழிகளையும் பயன்படுத்தலாம்.\n\n\n"}
{"id": "250441", "url": "https://ta.wikipedia.org/wiki?curid=250441", "title": "சிலோன் சின்னையா", "text": "சிலோன் சின்னையா\n\nசிலோன் சின்னையா (20 சூன் 1941 - 7 சனவரி 2011) இலங்கைத் தமிழ்த் திரைப்பட நடிகர். இலங்கை, இந்தியத் தமிழ்த் திரைப்படங்களில் குணசித்திர வேடங்களில் நடித்தவர்.\n\nSection::::வாழ்க்கைக் குறிப்பு.\nசின்னையா இலங்கையின் மலையகத்தில் கண்டி, அம்பிட்டிய என்ற ஊரில் செல்லக்கண்ணு, காவேரி ஆகியோருக்குப் பிறந்தார். தனது பத்தாவது வயதில் இருந்தே மேடை நாடகங்களில் நடிக்கத் தொடங்கினார். 1968 ஆம் ஆண்டில் இலங்கையில் வெளியான நிர்மலா என்ற தமிழ்த் திரைப்படத்தில் முதன் முதலில் நடித்தார். பின்னர் மஞ்சள் குங்குமம் (1970) திரைப்படத்தில் ஒரு சிறு வேடத்தில் நடித்தார். 1972 இல் வெளியான மீனவப் பெண் திரைப்படத்தில் மருத்துவராகத் தோன்றி நடித்தார்.\n\n1975 ஆம் ஆண்டில் வெளியான வி. பி. கணேசனின் புதிய காற்று திரைப்படத்தில் மலையகத்தில் உள்ள லயன் குடிசை ஒன்றில் வாழும் ஏழைத் தொழிலாளியாக, கதாநாயகி பரீனா லையின் தந்தையாக நடித்து பாராட்டுப் பெற்றர். வி. பி. கணேசனின் இரண்டாவது படமான நான் உங்கள் தோழன் திரைப்படத்திலும் நடித்தார். சிலோன் சின்னையா \"பாட்டாளியின் கூட்டாளி\" என்ற திரைப்படத்தைத் தயாரித்தார். இது வெளிவரவில்லை.\n\nஇலங்கை-இந்தியக் கூட்டுத்தயாரிப்பான பைலட் பிரேம்நாத் திரைப்படத்தில் சிவாஜி கணேசனின் கணக்குப்பிள்ளையாக நடித்தது இவருக்குப் பெரும் புகழைத் தந்தது.\n\n1983 ஆடிக் கலவரத்தை அடுத்து புலம் பெயர்ந்து தமிழ்நாடு சென்றார். அங்கு பொண்ணு ஊருக்கு புதுசு உட்பட சில படங்களில் நடித்தார். அத்துடன் சந்தர்ப்பங்கள், நெடுநாள் ஆசை, இறைவனின் திருமகள் ஆகிய சின்னத்திரைத் தொடர்நாடகங்களிலும் நடித்துள்ளார்.\n\nதமிழ்நாட்டில் இருந்து இங்கிலாந்துக்குப் புலம் பெயர்ந்த சின்னையா அங்கு மேடை நாடகங்களிலும், குறுந்திரைப்படங்களிலும் நடித்து வந்தார். இலண்டன் தமிழ்க் கலைச்சங்கத்தின் தலைவராக இருந்தார். ஈழவர் திரைக்கலை மன்றத்தின் உறுப்பினராக இருந்து பணியாற்றினார்.\n\nSection::::மறைவு.\nசிலோன் சின்னையா 2011 சனவரி 7 ஆம் நாள் தனது 70வது அகவையில் இலண்டனில் காலமானார். இவருக்கு இரண்டு மகன்களும், இரண்டு மகள்களும் உள்ளனர்.\n\n\n"}
{"id": "250442", "url": "https://ta.wikipedia.org/wiki?curid=250442", "title": "தி. க. பகவதி", "text": "தி. க. பகவதி\n\nதி. க. பகவதி (பிறப்பு: 1917) தமிழ் நாடகங்களிலும், தமிழ்த் திரைப்படங்களிலும் நடிகராக நடித்தவர். இவர், புகழ்பெற்ற நாடக நடிகரான தி. க. சண்முகத்தின் தம்பியாவார்.\n\nSection::::நடித்த திரைப்படங்கள்.\nஇவர் 1935-இல் \"மேனகா\" முதல் 1979-இல் ஆறிலிருந்து அறுபது வரை மட்டும் 45 ஆண்டுகளாக நாடகங்களிலும் திரைப்படங்களிலும் பல வகையான முக்கிய பாத்திரங்களில் நடித்துப் புகழ்பெற்றவர் டி. கே. பகவதி.. \n\n\n\n"}
{"id": "250445", "url": "https://ta.wikipedia.org/wiki?curid=250445", "title": "கடல் மட்டம்", "text": "கடல் மட்டம்\n\nசராசரி கடல் மட்டம் (\"Mean sea level\", MSL) என்பது பொருத்தமான நிலத்திலுள்ள நிலையான ஓர் ஆதார புள்ளியின் சார்பான கடலின் உயரமாகும். ஆனால் நிலத்திலுள்ள ஆதார புள்ளியை தெரிவுசெய்வது மிகச் சிக்கலான பணியாகும். மேலும் கடலின் சரியான உயரத்தை கண்டறிவது கடினமான செயலாகும். சராசரி கடல் மட்டம் என்பது கடல் அலை, காற்று போன்றவற்றால் பாதிக்கப்படாத நிலையாக நிற்கும் கடலின் உயரமாகும். கணிப்பின் போது நீண்ட நேரத்துக்கு எடுக்கக்படும் உயர அளவீடுகளின் சராசரி மதிப்பை, சராசரி கடல் மட்டமாக கொள்ளப்படும். கடலின் உயரம் நிலத்துக்கு சார்பாக அளவிடப்படுவதால் சராசரி கடல் மட்டமானது கடல் நீர் உயர வேறுபாட்டாலோ அல்லது நிலத்தின் ஏற்படும் உயரவேறுபாடு காரணமாகவோ மாற்றம் அடையலாம்.\n\nகடல் மட்டத்துக்கு மேல் (\"above sea level\") பொதுவாக கடல் மட்டத்திற்கு மேல் உள்ள ஒரு இடத்தின் உயரத்தைக் குறிக்கப் பயன்படுத்தப்படுகிறது. கடல் மட்டம் என்பது சராசரியாக கடல் ஒட்டிய நிலத்தின் நிலை ஆகும். கடல் மட்டத்திற்கு மேல் உயரத்தைப் பொருத்து வளிமண்டல அழுத்தம் வேறுபடும். எனவே வான்வழி போக்குவரத்தில் இது ஒரு முக்கிய குறியீடு ஆகும். இவ்வளவீடு உண்மையில் சராசரி கடல் மட்டத்திற்கு மேல் (\"above mean sea level\", AMSL) என்பதையே குறிக்கிறது.\n\nSection::::கடல் மட்டம் உயர்வு.\nஅமெரிக்காவில் அமைந்துள்ள புவி மற்றும் கோள் அறிவியல் துறை சார்பில் இரண்டரை ஆண்டுகளாக நடந்த ஆராய்ச்சியில் கடந்த நூற்றாண்டைவிட இந்த நூற்றாண்டில் 14 செ.மீட்டர்கள் கடல் மட்டம் உயர்ந்துள்ளதாகத் தெரிவித்துள்ளனர். கடந்த 1000 முதல் 1400 ஆம் ஆண்டுவரை புவி குளிர்ந்து இருந்ததால் 8 செ.மீட்டர்களே கடல் மட்டம் உயர்ந்தது குறிப்பிடத்தக்கது.\n"}
{"id": "250449", "url": "https://ta.wikipedia.org/wiki?curid=250449", "title": "சூசைட் ஸ்க்வாட் (திரைப்படம்)", "text": "சூசைட் ஸ்க்வாட் (திரைப்படம்)\n\nசூசைடு சுகுவாடு (ஆங்கிலம்: Suicide Squad, தமிழ்: தற்கொலைப்படை) 2016இல் வெளிவந்த அமெரிக்க சூப்பர்கீரோத் திரைப்படமாகும். இது அதே பெயரினால் வழங்கப்படும் இடீசீ (DC) சித்திரக்கதைக் கதாபாத்திரங்களை அடிப்படையாகக் கொண்டது. இடேவிட்டு அயெரினால் எழுதி இயக்கிய இத்திரைப்படத்தில் வில் சிமித் (Will Smith), சரெட் இலெற்றோ (Jared Leto), மாகட்டு உறொபி (Margot Robbie), சோயல் கினமன் (Joel Kinnaman), சை கோற்னீ (Jai Courtney), காறா இடெலிவீன் (Cara Delevingne), வயோலா இடேவிசு (Viola Davis) ஆகியோர் நடிக்கின்றனர். இதன் படப்பிடிப்புகள் ஏப்பிரல் 13, 2015இல் ஒன்ராறியோவின் (Ontario) தலைநகரான உரொறன்ரோவில் (Toronto) ஆரம்பமாயின.\n\nஇத்திரைப்படத்தை ஆகட்டு 5, 2016இல் வெளியானது.\n\n\nSection::::உருவாக்கம்.\nபெப்ரவரி 2009இல் சசுரின் மாக்சுவின் (Justin Marks) எழுத்து மற்றும் இடான் இலின் (Dan Lin), கொலின் வில்சன் (Colin Wilson), சாள்சு இறவன் (Charles Roven) ஆகியோரது தயாரிப்பில் வோணர் சகோதரர்கள் நிறுவனம் சூசைடு சுகுவாடு திரைப்படத்தின் ஆக்கப் பணிகளைத் தொடங்கியது. தொடர்ந்து செப்டம்பர் 2014இல் இடேவிட்டு அயெரிடம் படத்தை இயக்கம் பணி கையளிக்கப்பட்டது. பல்வேறு சூசைடு சுகுவாடு அங்கத்தவர்கள் இப்படத்தில் தோன்றுவதால், அக்டோபர் 2014இல் அயெர், எம்பயர் ஒன்லைன்-உடனான பெட்டியில் \"அது பல கதாபாத்திரங்கள் நிறைந்த படம்\" என்று குறிப்பிட்டிருந்தார். இட்டீசியின் மிகையான கதாபாத்திரங்களின் எண்ணிக்கையை இவர் இங்கு மேற்கோள் கட்டியிருந்தார். மார்ச்சு 28, 2015இல், சூசைடு சுகுவாடு அங்கத்தவர்களின் புகலிடமான \"ஆக்கம் அசைலம்\" (Arkham Asylum) இப்படத்தில் தோன்றும் என அயர் கூறியிருந்தார்.\n\nSection::::நடிப்புத் தெரிவுகள்.\nஅக்டோபர் 2014இல் வோணர் சகோதரர்கள் நிறுவனம் இறயன் கோசுலிங்கு (Ryan Gosling), உரொம் காடி (Tom Hardy), மாகொட்டு உறொபி மற்றும் வில் சிமித்துக்கு இதில் நடிப்பதற்கான வாய்ப்பை அளித்திருந்தது.உடனடியாகவே உரொம் காடியும் வில் சிமித்தும் நடிப்பதற்கான ஒப்பந்தத்தில் கைச்சாத்திடுவதாக அறிவிக்கப்பட்டதுட்டன், மாகொட்டு உறொபியும் இதற்காக இடிரீம்வேக்சிடமிருந்து கோசுற்று இன் த செல் (DreamWork 's Ghost in the Shell) படத்தின் நடிப்பிலிருந்து விலகினார். நவம்பரில் த இறப்-ஆனது (TheWrap) இறயன் கோசுலிங்குக்குப் பதிலாக, சரெட்டு இலெற்றோவை சோக்கராக நடிக்க வைப்பதற்கான பேச்சுவார்த்தைகள் நடப்பதாகக் கூறியது. நவம்பர் இறுதியில் மாகட்டு உறொபி காளீன் குயின்சலாக நடிப்பதாக அறிவிக்கப்பட்டது. டிசம்பர் 2014இல் வில் சிமித், செரட்டு இலெற்றொ, மாகட்டு உறோபி, சை கோற்ணி, காரா இடெலிவீன் ஆகியோர் முறையே தங்கள் கைச்சாத்திட்ட இடெட்சொற்று, இறிக்கு பிளாக்கு, சோக்கர், காளீ குயீன், கேப்டன் பூமராங்கு, என்சாண்டிரசு ஆகிய பாத்திரங்களில் நடிப்பதாக வோணர் சகோதரர்கள் நிறுவனம் உறுதிப்படுத்தியது. அத்துடன் அமண்டா வோலர் கதாபாத்திரத்தில் நடிப்பதற்காக வயோலா இடேவிசு, ஒக்ரேவியா இசுபென்சர் (Octavia Spencer) மற்றும் ஓப்றா வின்ப்ரே-ஐக் (Oprah Winfrey) கவனத்தில் கொண்டது. நடிகர் தெரிவுகளைத் தொடர்ந்து சித்திரக்கதை எழுத்தாளர் சோன் ஒசுரிராண்டரிடம் (John Ostrander) (சூசைடு சுகுவாடு குழுவினை நவீனமயப்படுத்திய எழுத்தாளர்) காமிக் புக் ரிசோர்சசு (சித்திரக்கதை வளங்கள்) இணையத்தளம் நடாத்திய பேட்டியில் \"நடிப்புத்தெரிவுகள் பற்றி எனக்குப் பிரச்சினை ஏதும் இல்லை. என்னைக் கவரும் விடயம் எதுவெனில், மிகச்சிறந்த நடிகர்கள் தேர்வு செய்யப்பட்டமையே\" என்று கூறினார்.\n\nசனவரி 2015இல் நடைபெற்ற ஒரு பேட்டியின் பொது, இடேவிசு \"அமண்டா வோலர் கதாபாத்திரம் எனைப் பிரமிக்கவைக்கிறது\" என்று கூறி, அமண்டா வோலராக நடிக்க விருப்புத் தெரிவித்தார். இதற்கிடையே, இரெவனன்று திரைப்படத்தில் நடிப்பதற்காக உரொம் காடி தனது தனக்களிக்கப்பட்ட இறிக்கு பிளாக்கு கதாபாத்திரத்தை விட்டுச்சென்றார். பிறகு சேக்கு சிலென்காலுக்கு இப்பத்திரம் அளிக்கப்பட்டபோதிலும் அவரால்athu நிராகரிக்கப்பட்டது. 87வது அகாதமி விருதுகளில் தான் அமண்டா வோலராக நடிப்பத இடேவிசு அறிவித்தார். மார்ச்சு 2015இல் குத்துச்சண்டை வீரர் இறேமண்டு ஒலுபவாலே ஒரு அறிவிக்கப்படாத கதாபாத்திரத்துக்காகத் தெரிவு செய்யப்பட்டதுடன், இசுகொற்று ஈசுற்றுவூடு தானும் நடிக்கவுள்ளதாகத் தனது உருவிற்றர் தளத்தில் அறிவித்திருந்தார். மார்ச்சு 31இல் அடவாலே அகினோயே- அக்பாசி, கேரன் புக்காரா ஆகியோர் முறையே கில்லர் கிராக், கரானா ஆகிய கதாபாத்திரங்களுக்கு உறுதிசெய்யப்பட்டனர். ஏப்பிரல் 2015இல் அடம் பீச்சு, ஐக் பேறின்கோல்ற்சு மற்றும் சிம் பெராக் ஆகியோரும் நடிப்புக்குழுவில் இணைந்தனர்.\n\nSection::::படப்பிடிப்பு.\nஒன்ராறியோவின் தலைநகரான உரொரன்ரோவிலும் அதனைச் சுற்றியுள்ள பகுதிகளிலும் ஏப்பிரல் நடுப்பகுதி தொடக்கம் 2015 ஆகட்டு இறுதிவரையும் படம்பிடிக்கத் திட்டமிடப்பட்டது. டிசம்பர் 1, 2014இல் \"த கொலிவூடு இரிப்போற்றர்\" , பெப்ரவரியில் படப்பிடிப்பு முன்னேற்பாடுகளைத் தொடங்குவதற்காகப் பைன்வூடு ரொரன்ரோ சுரூடியோவில் பதிவுகள் மேற்கொள்ளப்பட்டதாகவும், படப்பிடிப்புகள் ஏப்பிரல் நடுப்பகுதியிலிருந்து செப்டம்பர் வரை நடைபெறுமெனத் தெரிவித்தது.\n\nSection::::வெளியீடு.\nசூசைடு சுகுவாடு திரைப்படத்தை ஆகட்டு 5, 2016இல் வெளியானது.\n"}
{"id": "250451", "url": "https://ta.wikipedia.org/wiki?curid=250451", "title": "யுரேனியம் மூவயோடைடு", "text": "யுரேனியம் மூவயோடைடு\n\nயுரேனியம் மூவயோடைடு (\"Uranium triiodide\") என்பது UI என்ற மூலக்கூறு வாய்பாடுடன் கூடிய ஒரு கனிமவேதியல் சேர்மமாகும். யுரேனியம் மற்றும் அயோடின் தனிமங்கள் இச்சேர்மத்தின் பகுதிப்பொருட்களாக உள்ளன. \n\nSection::::தயாரிப்பு.\nயுரேனியம் மற்றும் அயோடின் தனிமங்கள் நேரடியாக வினைபுரிவதன் மூலம் யுரேனியம் மூவயோடைடு உருவாகிறது:.\n\nSection::::பண்புகள்.\nகருப்பு நிறத் திண்மமாகக் காணப்படும் யுரேனியம் மூவயோடைடு 766°செ வெப்பநிலையில் உருகுகிறது. படிகமாகலின்போது இச்சேர்மம் சாய்சதுர படிக அமைப்பில் படிகமாகிறது. (புளூட்டோனியம் முப்புரோமைடு வகை) Ccmm வகை இனக்குழுவுடன் அணிக்கோவை அளபுருக்களின் மதிப்பு a = 432.8 பைமீ, b = 1401.1 பைமீ, and c = 1000.5 பைமீ ஆகவும் மற்றும் ஒர் அலகுகூட்டிற்கு நான்கு சூத்திர அலகுகள் என்ற முறையிலும் அமைந்துள்ளன . பல்வேறு வகையான டையீல்-ஆல்டர் வினைகளுக்கு யுரேனியம் மூவயோடைடு பொருத்தமான இலூயிசு அமில வினையூக்கியாகக் கருதப்படுகிறது. இவ்வினைகள் சாதாரண வீரியம் குறைந்த நிலையிலேயே மேற்கொள்ளப்படுகின்றன.\n"}
{"id": "250455", "url": "https://ta.wikipedia.org/wiki?curid=250455", "title": "கும்பகோணம் நந்தவனத்து மாரியம்மன் கோயில்", "text": "கும்பகோணம் நந்தவனத்து மாரியம்மன் கோயில்\n\nகும்பகோணம் நந்தவனத்து மாரியம்மன் கோயில் தஞ்சாவூர் மாவட்டம் கும்பகோணம் பேட்டை வடக்குத் தெருவில் அமைந்துள்ள அம்மன் கோயிலாகும்.\n\nSection::::பெயர்க்காரணம்.\nவயல்வெளி சூழ்ந்திருக்க மாரியம்மன் அமைந்துள்ளதால் இவர் நந்தவனத்து மாரியம்மன் என அழைக்கப்படுகிறார். இந்த அம்மனை வடக்குத்தெரு மாரியம்மன் என்றும் அழைக்கின்றனர்.\n\nSection::::மூலவர்.\nஇக்கோயிலில் உள்ள மூலவர் மாரியம்மன் ஆவார். மூலவர் சிலைக்கு முன்பாக வலப்புறம் விநாயகரும், இடப்புறம் முருகனும் உள்ளனர். \n\nSection::::சன்னதி.\nசன்னதியில் வலப்புறம் காத்தவராயன், மதுரை வீரன் சிலைகள் உள்ளன. பாப்பாத்தியம்மன், லாட சன்னியாசி, ஓமாந்தூரார் ஆகியோரைக் குறிக்கும் மாடங்கள் காணப்படுகின்றன. இடப்புறம் நவக்கிரகங்கள் உள்ளன. அப்பகுதியில் பதினெட்டாம்படி கருப்பசாமி உள்ளார். சப்தகன்னி, தியாகராஜசுவாமி, கருப்பாயி அம்மனைக் குறிக்கும் வகையில் மாடங்கள் உள்ளன. \n"}
{"id": "250456", "url": "https://ta.wikipedia.org/wiki?curid=250456", "title": "கும்பகோணம் கற்பக மாரியம்மன் கோயில்", "text": "கும்பகோணம் கற்பக மாரியம்மன் கோயில்\n\nகும்பகோணம் கற்பக மாரியம்மன் கோயில் தஞ்சாவூர் மாவட்டம் கும்பகோணம் காலசந்திக்கட்டளைத்தெருவில் அமைந்துள்ள அம்மன் கோயிலாகும்.\n\nSection::::மூலவர்.\nஇக்கோயிலில் உள்ள மூலவர் கற்பகமாரியம்மன் ஆவார். மூலவர் உள்ள வேப்ப மரத்தின் அருகே வேல் உள்ளது. வேப்ப மரத்தில் தகடு பொருத்தப்பட்டுள்ளது. \n\nSection::::சன்னதி.\nசன்னதியில் வலப்புறம் கன்னிசாமி, காத்தவராயன், லாடசாமியைக் குறிக்கும் மாடங்கள் காணப்படுகின்ன. அடுத்து மதுரை வீரனுக்கான மாடம் அவரது ஓவியத்துடன் உள்ளது. இடப்புறம் காளியம்மனுக்கான மாடம் உள்ளது. அதையடுத்து பதினெட்டாம்படி கருப்பசாமிக்கான மாடம் அவரது ஓவியத்துடன் காணப்படுகிறது. \n"}
{"id": "250458", "url": "https://ta.wikipedia.org/wiki?curid=250458", "title": "வன் மின்பகுளி", "text": "வன் மின்பகுளி\n\nவன் மின்பகுளி (\"strong electrolyte\") என்பது வேதிக் கரைசலில் முற்றிலுமாக அல்லது கிட்டத்தட்ட முற்றிலுமாக அயனியாக்கம் அல்லது பிரிகை அடையும் ஒரு வேதிப் பொருளைக் குறிக்கும் ஆகும். இந்த அயனிகள் கரைசலில் நன்றாக மின்சாரத்தைக் கடத்துகின்றன.\n\nமுதன் முதலில், நீர்மக் கரைசல் ஒன்றில் எந்தவேதிப்பொருள் நன்றாக மின்சாரத்தைக் கடத்துகிறதோ அப்பொருளே \"வன் மின்பகுளி\" என்று வரையறை செய்யப்பட்டது. ஓர் ’அயனி’ என்பதற்கான பொருள் விரிவடைந்து அதன் பண்புகள் பெரும் பிரிதலுக்கு உட்பட்டதால் தற்போதைய வரையறை நடைமுறையில் பதிலீடு செய்யப்பட்டது.\n\nஒரு வன் மின்பகுளியின் அடர் கரைசல், அதே வெப்பநிலையில் தூய்மையான நீரைக்காட்டிலும் குறைவான ஆவியழுத்தம் பெற்றுள்ளது. வலிமையான அமிலங்கள், வலிமையான காரங்கள் மற்றும் கரையக்கூடிய அயனி உப்புகள் முதலியன வன் மின்பகுளிகளாகும். வலிமை குறைந்த அமிலங்கள் மற்றும் காரங்கள் குறை மின்பகுளிகளாகும்.\n\nSection::::வினைகளை எழுதுதல்.\nவன் மின்பகுளியைப் பொறுத்தவரை வினையில் எழுதப்படும் ஒர் தனி அம்புக்குறி அயனியாக்க வினையானது முற்றிலுமாக ஒரே திசையில் நிகழ்கிறது என்பதைக் காட்டுகிறது. மாறாக, குறை மின்பகுளிகளில் பிரிகையானது ஒரே திசையில் நிகழாமல் கனிசமான அளவுக்கு அயனியாக்கமும் மறு பிணைப்பும் நிகழ்வதைக் குறிக்கும்.\n\nஉருகிய நிலையில் அல்லது நீர்த்த கரைசலில் மட்டும் வன் மின்பகுளிகள் மின்சாரத்தைக் கடத்தும். மேலும் அவை முற்றிலுமாக அயனியாக மாறுகின்றன.\n\nகால்வானிக் மின்கலத்தில் மின்பகுளி வலிமையாக இருந்தால் உற்பத்தியாகும் மின்சாரமும் அதிகமாக இருக்கும்.\n\n"}
{"id": "250460", "url": "https://ta.wikipedia.org/wiki?curid=250460", "title": "கும்பகோணம் நினைத்த காரியம் முடித்த விநாயகர் கோயில்", "text": "கும்பகோணம் நினைத்த காரியம் முடித்த விநாயகர் கோயில்\n\nகும்பகோணம் நினைத்த காரியம் முடித்த விநாயகர் கோயில் தஞ்சாவூர் மாவட்டம் கும்பகோணம் நாணயக்காரத்தெருவில் உள்ள விநாயகர் கோயிலாகும்.\n\nSection::::அமைவிடம்.\nஇக்கோயில் நாணயக்காரத்தெருவில் ராஜராஜேந்திரன்பேட்டையில் உள்ளது.\n\nSection::::மூலவர்.\nஇக்கோயிலில் உள்ள மூலவர் விநாயகர் ஆவார். \n\nSection::::குடமுழுக்கு.\nஇக்கோயிலின் குடமுழுக்கு 7.6.2015 அன்று காலை நடைபெற்றது. இரவு விநாயகரின் சிறப்பு வீதியுலா நடைபெற்றது. 2014இல் பாலாலயம் செய்யப்பட்ட இக்கோயிலின் குடமுழுக்கு விழாவின் முதல் இரு நாள்கள் சிறப்பு பூஜைகள் நடைபெற்றன. \n"}
{"id": "250461", "url": "https://ta.wikipedia.org/wiki?curid=250461", "title": "பீட்டர் சாக்கப் இச்செலம்", "text": "பீட்டர் சாக்கப் இச்செலம்\n\nபீட்டர் சாக்கப் இச்செலம் (\"Peter (Petter) Jacob Hjelm\", 2 அக்டோபர் 1746 – 7 அக்டோபர் 1813) என்பவர் சுவீடன் நாட்டைச் சேர்ந்த வேதியியல் அறிஞர் ஆவார். 1781 ஆம் ஆண்டில் முதன் முதலில் மாலிப்டினம் தனிமத்தைக் இவர் கண்டறிந்தார். மாலிப்டினம் கண்டறியபட்டு நான்காண்டுகளுக்குப் பின்னரே தனித்துப் பிரிக்கப்பட்டது.\n\nஉப்சாலா பல்கலைக்கழகத்தில் இவர் தன்னுடைய படிப்பை முடித்து முனைவர் பட்டம் பெற்றார். கனிமவியல் பயிற்சி நிறுவனத்தில் பேராசிரியராகப் பனியாற்றிய இவர் 1782 ஆம் ஆண்டில் இராயல் நாணய அடிப்பிடத்தின் தலைமைப் பொறுப்பு வகித்தார். 1784 ஆம் ஆண்டில் சுவீடிய இராயல் அறிவியல் பயிற்சி நிறுவனத்தின் உறுப்பினராக இருந்தார். கடைசியாக இவர் கனிமவியல் துறை அமைச்சகத்தின் ஆய்வுக்கூடமாகத் திகழ்ந்தார்.\n"}
{"id": "250462", "url": "https://ta.wikipedia.org/wiki?curid=250462", "title": "த மார்சன் (ஆங்கிலத் திரைப்படம்)", "text": "த மார்சன் (ஆங்கிலத் திரைப்படம்)\n\nத மார்சன் (The Martian) என்பது ஒரு முப்பரிமாண ஆங்கில அறிபுனைத் திரைப்படம் ஆகும். இதே பெயரில் வெளியான புதினத்தை அடிப்படையாகக் கொண்டு இத்திரைப்படம் உருவாக்கப்பட்டது. இதன் இயக்ககுனர் \"ரிட்லி இசுகாட்\", திரைக்கதையாசிரியர் \"ட்ரு கோடார்டு\".\n\nஇப்படத்தின் முதல் காட்சி 11 செப்டம்பர் 2015ல் ரொறன்ரோ சர்வதேச திரைப்பட விழாவில் திரையிடப்பட்டது. இந்தியா, அமெரிக்கா முதலிய பல நாடுகளில் 2 அக்டோபர் 2015ல் வெளியிடப்பட்டது.\nஇதில் \"மேட் டாமோன்\" மற்றும் \"செசிகா சேசுட்டேன்\" ஆகியோர் முக்கியப் பாத்திரத்தில் நடித்துள்ளனர்.\n\n"}
{"id": "250476", "url": "https://ta.wikipedia.org/wiki?curid=250476", "title": "பன்ராசுரிக்கு போர் (2015 திரைப்படம்)", "text": "பன்ராசுரிக்கு போர் (2015 திரைப்படம்)\n\nஃபன்ராசுரிக்கு ஃபோர் (ஆங்கிலம்: Fantastic Four, தமிழ்: அதிசய நால்வர்) அதே பெயருடைய மாவல் சித்திரக்கதைக் கதாபாத்திரங்களை மையமாகக்கொண்டு வெளிவரும் அமெரிக்க சூப்பர்கீரோத் திரைப்படமாகும். இது 20ஆம் செஞ்சுரி பொக்சினால் விநியோகிக்கப்படும் மூன்றாவது ஃபன்ராசுரிக்கு ஃபோர் திரைப்படமும் ஃபன்ராசுரிக்கு ஃபோர் திரைப்படங்களில் மீளுருவாக்கமும் ஆகும். சோசு திராங்கின் (Josh Trank) இயக்கத்தில் சைமன் கின்பேக் (Simon Kinberg), செறேமி சிலேற்றர் (Jeremy Slater) மற்றும் திராங்கின் திரைக்கதையில் வெளியாகும் இத்திரைப்படத்தில், மைல்சு தெல்லர் (Miles Teller), மைக்கல் பீ. சோடன் (Michael B. Jordan), கேற் மாறா (Kate Mara), சேமீ பெல் (Jamie Bell), உரொபி கெபெல் (Toby Kebbell), இறெக் ஈ. கேத்தி (Reg E. Cathey), இரிம் பிளேக்கு நெல்சன் (Tim Blake Nelson) ஆகியோர் நடித்துள்ளனர். ஃபன்ராசுரிக்கு ஃபோரில் அதன் அங்கத்தவர்கள் மாற்றுப் பிரபஞ்சமொன்றிலிருந்து தாங்கள் பெற்றுக்கொண்ட சக்திகளைப் பயன்படுத்தக் கற்றுக்கொண்டு, எதிரியாக மாறிய தமது முன்னாள் நண்பனிடமிருந்து பூமியைக் காக்க வேண்டும்.\n"}
{"id": "250484", "url": "https://ta.wikipedia.org/wiki?curid=250484", "title": "சித்தூர் வி. நாகையா", "text": "சித்தூர் வி. நாகையா\n\nசித்தூர் வி. நாகையா (இயற்பெயர்: \"வுப்பலதடியம் நாகையா\", தெலுங்கு: వుప్పలదడియం నాగయ్య; 28 மார்ச் 1904 - 30 டிசம்பர் 1973) ஆந்திர மாநிலத்தைச் சேர்ந்த தென்னிந்தியத் திரைப்பட நடிகர்.. நடிகராக மட்டுமல்லாது திரைப்படவுலகில் இசையமைப்பாளர், இயக்குநர், தயாரிப்பாளர், எழுத்தாளர், பின்னணிப் பாடகர் என பன்முகத் திறனுடன் பங்காற்றியவர்.\n\n\n"}
{"id": "250485", "url": "https://ta.wikipedia.org/wiki?curid=250485", "title": "அசாசின்சு கிறீடு (ஒளிக்காட்சி விளையாட்டு)", "text": "அசாசின்சு கிறீடு (ஒளிக்காட்சி விளையாட்டு)\n\nஅசாசின்சு கிறீடு (\"Assassin's Creed\") 2007இல் வெளிவந்த வரலாற்றுப் புனைகதை, அதிரடி-சாகச, உலாவித்திரியும் மற்றும் மறைந்து தாக்கும் வகையைச் சேர்ந்த ஒளிக்காட்சி விளையாட்டு ஆகும். இது யுபிசொப்ற்று மொன்றியலால் உருவாக்கப்பட்டு யுபிசொப்ற்றால் வெளியிடப்பட்டது. அசாசின்சு கிறீடு தொடரில் இது முதலாவது விளையாட்டு ஆகும். முதலில் எக்சுபாக்சு 360-இலும், பின்பு நவம்பர் 2007இல் பிளேசுரேசன் 3யிலும், ஏப்பிரல் 2008இல் மைக்ரோசொப்ற்று விண்டோசிலும் இது வெளியிடப்பட்டது. 1191இல் புனித பூமியில் நடைபெற்ற மூன்றாம் சிலுவைப் போர்க் காலப்பகுதியில் நடப்பதாகச் சித்தரிக்கப்பட்டுள்ளதுடன், கசாசினைத் தளமாகக் கொண்டு இயங்கும் இரகசியக் கொலையாளிகளைப் பற்றியதாக இதன் கதை அமைந்துள்ளது. இவர்கள் சீற்றே எனும் அமைப்பின் உப பகுதியினராவர். \"அனிமஸ்\" எனும் பெயருடைய ஒரு இயந்திரத்தின் உதவியுடன், நவீன யுகத்தில் வாழும் இடெசுமண்டு மைல்சுவின் மரபியல் நினைவுகளைக் கட்டுப்படுத்துவதன் மூலமாக, அவருடைய மூதாதையரான அல்தயீர் இபின்-லா'காது எனும் கொலையாளியாக விளையாடமுடிகிறது.\n\nமனித மூளையைக் கட்டுப்படுத்தும் ஆற்றல் படைத்த \"ஈடன் துண்டு\" எனப்படும் ஒரு தொல்பொருளைக் கைக்கொள்வதற்காக அசாசின்கள் மற்றும் \"நைற்சு ரெம்ப்ளார்' அமைப்பினருக்கிடையே ஏற்படும் மோதல்கள் பற்றியதான கதையமைப்பு அமைக்கப்பட்டுள்ளது. இவ்விளையாட்டானது சாதகமான வரவேற்புகளைப் பெற்றுக்கொண்டதுடன் 2016இன் ஈ3 நிகழ்வுகளில் பல்வேறு விருதுகளைத் தனதாக்கிகொண்டது. 2009இல் இதன் தொடர்ச்சியான அசாசின்சு கிறீடு II வெளியிடப்பட்டது. அதனுடைய வெற்றியின் காரணமாக வருடந்தோறும் அசாசின்சு கிறீடு விளையாட்டுக்கள் வெளியிடப்படுவதுடன் வேறுபட்ட கதாபாத்திரங்களையும் கொண்டுள்ளன.\n\nSection::::பிற ஊடகங்கள்.\nSection::::திரைப்படம்.\nஅசாசின்சு கிறீடு (\"Assassin's Creed\") 21, டிசம்பர் 2011 அன்று முழு நீளத் திரைப்படமாக வெளியிடப்பட்டது.\n"}
{"id": "250488", "url": "https://ta.wikipedia.org/wiki?curid=250488", "title": "எக்ஸ்-மென்: அப்போகலிப்ஸ்", "text": "எக்ஸ்-மென்: அப்போகலிப்ஸ்\n\nஎக்சு-மென்: அபொகலிப்சு (ஆங்கிலம்: X-Men: Apocalypse, தமிழ்: எக்சு-மனிதர்கள்: பேரழிவு) மாவல் சித்திரக்கதைகளில் தோன்றும் எக்ஸ்-மென் கதாபாத்திரங்களை மையப்படுத்தி எடுக்கப்பட்ட 2016 ஆண்டைய அமெரிக்க சூப்பர்கீரோத் திரைப்படமாகும். இது 2014இல் வெளியான எக்சு-மென்: டேசு ஒப் பியூச்ச பாசுற் (ஆங்கிலம்: X-men : Days of Future Past , தமிழ்: எக்சு-மனிதர்கள்: கடந்த காலத்தின் எதிர்காலம்) திரைப்படத்தில் தொடர்ச்சியும், எக்சு-மென் படவரிசையின் ஒன்பதாவது திரைப்படமும் ஆகும். பிறயன் சிங்கரின் (Bryan Singer) இயக்கம் மற்றும் சைமன் கின்பேக்கின் (Simon Kinberg) திரைக்கதையில் வெளியாகும் இத்திரைப்படத்தின் கதையை இடான் காரிசு (Dan Harris), மைக்கல் உடோகேற்றி (Michael Dougherty, கின்பேக் மற்றும் சிங்கர் ஆகியோர் எழுதியுள்ளனர். இதில் சேம்சு மெக்கவோய் (James McAvoy), மைக்கல் பாசுபெண்டர் (Michael Fassbender), செனிபர் இலாரன்சு (Jenifer Lawrence),நிகோலசு கோல்ற்று (Nicholas Hoult), ஒசுகார் ஈசாக்கு (Oscar Isaac), உரோசு பேண் (Rose Byrne), இரை செறிடன் (Tye Sheridan), சோபி ரேணர் (Sophie Turner), அலெக்சாண்ட்றா சிப்பு (Alexandra Shipp), கோடி சிமிற்-மெக்பீ (Kodi Smit-McPhee), எவன் பீற்றேசு (Evan Peters), லூகசு இரில் (Lucas Till), பென் காடி (Ben Hardy), இலானா கொண்டோர் (Lana Condor), ஒலிவியா மண் (Olivia Munn) ஆகியோர் நடிக்கின்றனர்.\n\nடிசம்பர் 2013இல் கின்பேக், உடொகெற்றி, காரிசு ஆகியோர் எழுத்தாக்கக்குழுவில் இணைக்கப்பட்டதுடன் இத்திரைப்படத்தின் வெளியீடு சிங்கரால் அறிவிக்கப்பட்டது. நடிப்புத் தேர்வுகள் அக்டோபர் 2014இல் ஆரம்பமானதுடன் படப்பிடிப்புகள் ஏப்பிரல் 2015இல் கனடாவின், மொன்றியல் நகரில் தொடங்கப்பட்டன.\n\nஇத்திரைப்படமானது 9, மே 2016 அன்று லண்டனிலும் 27, மே 2016 அன்று அமெரிக்காவிலும் வெளியானது.\n\n"}
{"id": "250494", "url": "https://ta.wikipedia.org/wiki?curid=250494", "title": "புதிய நோக்கில் தமிழ் இலக்கிய வரலாறு (நூல்)", "text": "புதிய நோக்கில் தமிழ் இலக்கிய வரலாறு (நூல்)\n\nபுதிய நோக்கில் தமிழர் இலக்கிய வரலாறு தமிழண்ணல் எழுதிய நூலாகும். இலக்கிய நோக்கில் புதிய நோக்கு, தமிழக வரலாற்றுப் பின்புலம், வகைமை நோக்கில் தமிழ் இலக்கிய வரலாறு என்ற முப்பெருந்தலைப்புகளில் அமைந்துள்ள இந்நூலில் பல்வகை இலக்கியங்கள், இலக்கணம், தத்துவம், உரை வகை உள்ளிட்ட பல உட்தலைப்புகள் காணப்படுகின்றன.\n\nSection::::அமைப்பு.\nஇந்நூல் 22 தலைப்புகளையும், இணைப்புகளாக சிறந்த பரிசு பெற்ற செந்தமிழ்ப்பனுவல்களையும் வினா வங்கியையும் கொண்டுள்ளது.\n\nSection::::உசாத்துணை.\n'புதிய நோக்கில் தமிழர் இலக்கிய வரலாறு', நூல், (பதினாறாம் பதிப்பு, 2000; விற்பனை உரிமை மீனாட்சி புத்தக நிலையம், மதுரை)\n\n"}
{"id": "250498", "url": "https://ta.wikipedia.org/wiki?curid=250498", "title": "தாகேஸ்வரி தேசிய கோயில்", "text": "தாகேஸ்வரி தேசிய கோயில்\n\nதாகேஸ்வரி தேசிய கோயில் அல்லது டாக்கேஸ்வரி கோயில் (Dhakeshwari National Temple) () வங்கள தேசத்தின் தலைநகர் டாக்காவில் அமைந்த ஒரு இந்து சமயக் கோயில் ஆகும். டாக்கேஸ்வரி கோயில், வங்களா தேச அரசின் கட்டுப்பாட்டில் உள்ளது. தாக்கேஸ்வரி அம்மன், டாக்கா நகரத்தின் காவல் தெய்வம் என்பதால், இங்கு குடிகொண்டுள்ள துர்கைக்கு டாக்கேஸ்வரி என்று பெயராயிற்று. தாக்கேஸ்வரி துர்கை கோயில் வங்கள தேசத்தின் தேசிய கோயில் ஆகும். இக்கோயிலில் ஆண்டு தோறும் நடைபெறும் துர்கா பூஜை புகழ் பெற்றது.\n\nஇந்தியப் பிரதமர் நரேந்திர மோடி 7 சூன் 2015 அன்று டாக்காவில் உள்ள டாக்கேஸ்வரி கோயிலுக்குச் சென்று வழிபட்டார்.\n\nSection::::வரலாறு.\nடாக்கேஸ்வரி கோயில் 12ஆம் நூற்றாண்டில் சென் வமிச அரசன் பல்லால் சென் (Ballal Sen) என்பவர் டாக்கா நகரத்தின் பெயராலேயே கோயிலுக்கும் டாக்கேஸ்வரி கோயில் எனப் பெயரிட்டு, சென் கட்டிடக் கலையில் கோயில் கட்டினார். இக்கோயில் வங்காளத்தின் கலாசார பண்பாட்டின் மையமாக அமைந்தது. 51 சக்தி பீடங்களில் ஒன்றாக தாக்கேஸ்வரி கோயில் கருதப்படுகிறது. கோயில் கருவறையில் இருந்த பத்துக் கரங்களை உடைய தாக்கேஸ்வரி அம்மனின் திருவுருவச் சிலை, 1947ஆம் ஆண்டில் கொல்கத்தா அருகில் உள்ள குமார்துலி (Kumartuli) என்ற இடத்திற்கு கொண்டு செல்லப்பட்டது. அதன்பின் நிர்மாணிக்கப்பட்ட துர்க்கை சிலை 1971 ஆம் ஆண்டில் நடந்த வங்காளதேச விடுதலைப் போரின் போது, பாகிஸ்தானிய இராணுவத்தால் அழிக்கப்பட்டது. தாக்கேஸ்வரி அம்மன் கோயில் கருவறையில் உள்ள அம்மனின் நகல் உருவச்சிலையும், 1989 – 1990ஆம் ஆண்டில் நிகழ்ந்த மதக் கலவரத்தில் இசுலாமியர்களால் சிதைக்கப்பட்டது.\n\n\n"}
{"id": "250499", "url": "https://ta.wikipedia.org/wiki?curid=250499", "title": "அரிய கதிரியக்க ஓரகத்தனிமம்", "text": "அரிய கதிரியக்க ஓரகத்தனிமம்\n\nஅரிய கதிரியக்க ஓரகத்தனிமம் (\"trace radioisotope\") என்பது இயற்கையில் அரிதாக அல்லது மிகக்குறைவாகக் கிடைக்கக்கூடிய கதிரியக்க ஐசோடோப்பு ஆகும். பொதுவாகப் பார்க்கையில், இத்தகைய கதிரியக்க ஓரிடத்தான்களின் அரை ஆயுள் காலத்தைப் பூமியின் வயதோடு ஒப்பிட்டு கணக்கிட்டால் அதைவிட சற்று குறைவாகவே உள்ளது. இதன் பொருள் தற்பொழுது அரிதாகக் காணப்படும் ஆதித் தனிமங்கள் பெருமளவில் இருந்திருக்க வேண்டும் என்பதற்கான வாய்ப்பு தெரிகிறது. பல்வேறு இயற்கை நிகழ்வுகளின் மூலம் இத்தகைய அரிய கதிரியக்க ஒரிடத்தான்கள் தொடர்ந்து பூமியில் உற்பத்தியாகிக் கொண்டிருக்க வேண்டும். புளூட்டோனியம்–244 மட்டும் இவ்விதிக்கு மாறுபட்டதாக உள்ளது. ஏனெனில் இதனுடைய அரை ஆயுட்காலம் 80 மில்லியன் ஆண்டுகள் ஆகும். அதாவது பூமியின் உருவாக்கத்தின்போது எஞ்சி இருந்துள்ள இத்தனிமத்தின் அளவு, அரை ஆயுட்காலக் கணக்கீட்டின் அடிப்படையில் பார்த்தால் புதிய உற்பத்தி ஏதுமின்றி நிலையாக இருப்பது போல இருக்கிறது.\n\nநிலையான அணுக்கருக்களின் மீது அண்டக் கதிர்கள் மோதித் தாக்கும் வினைகள், நீண்ட அரைஆயுட்கால கன அணுக்கருக்கள் சாதராணமாக ஆல்ஃபா மற்றும் பீட்டா கதிர்களை வெளியிட்டு சிதையும் வினைகள், (தோரியம்–232, யுரேனியம்–238 மற்றும் யுரேனியம்–235 போன்றவை) இயற்கையாகக் காணப்படும் யுரேனியம்-238 இன் தன்னிச்சையான அணுக்கரு பிளப்பு வினைகள், பின்புலக் கதிர்வீச்சினால் தூண்டப்படும் மூலகத் திரிவு வினைகள், (புளூட்டோனியம்–239 மற்றும் யுரேனியம்–236 போன்ற தனிமங்கள் இயற்கையான யுரேனியம் நியூட்ரானை கவர்வதன் மூலம் உருவாகின்றன.) போன்றவை அரிய கதிரியக்க ஓரகத்தனிமம் உருவாக்கும் இயற்கை நிகழ்வுகளில் சிலவாகும்.\n\nSection::::தனிமங்கள்.\nகதிரியக்க சிதைவின் வாயிலாக உருவாக்கப்படும் தனிமங்களின் பட்டியல் இங்குத் தரப்பட்டுள்ளது\n\nபிற தனிமங்களின் ஓரிடத்தான்கள்:\n\n"}
{"id": "250500", "url": "https://ta.wikipedia.org/wiki?curid=250500", "title": "த இடாக்கு நைற்று இறிற்றேண்சு", "text": "த இடாக்கு நைற்று இறிற்றேண்சு\n\nத இடாக்கு நைற்று இறிற்றேண்சு (ஆங்கிலம்: The Dark Knight Returns, தமிழ்: இருண்ட மறவனின் மீள்வருகை) 1986இல் நான்கு பாகங்களாக வெளியிடப்பட்ட வரைகதைச் சிறுதொடராகும். பேட்மேனைக் கதாநாயகனாகக் கொண்டு, பிராங்கு மில்லரால் (Frank Miller) எழுதப்பட்டு, மில்லர், கிளாசு சான்சன் (Klaus Janson) ஆகியோரின் சித்திரத்தில் வெளிவந்த இக்கதை இடீசீ காமிக்சினால் வெளியிடப்பட்டது. அவ்வாண்டின் இறுதியில் இத்தொடர்கள் தொகுக்கப்பட்டு வெளிவருகையில் முதற்கதையின் பெயரானது தொகுப்புக்கு வழங்கப்பட்டது. இது ஐம்பத்தைந்து வயதான புறூசு வெயின் (Bruce Wayne), ஓய்விலிருந்து மீண்டு குற்றங்களைத் தடுக்கும் தனது பணிக்கு மீளத்திரும்புவது பற்றியும் அதற்காகக் கோதம் நகரின் காவற்படையினர் மற்றும் ஐக்கிய அமெரிக்க அரசாங்கத்தின் எதிர்ப்புகளைச் சந்திப்பது பற்றிய கதையாகும்.\n\n\"த இடாக்கு நைற்று சுரிறைக்சு அகென்\" (ஆங்கிலம்: The Dark Knight Strike Again, தமிழ்: இருண்ட மறவன் மீளத்தாக்குகிறான்) என்று தலைப்பிடப்பட்ட மூன்று பாகங்களைக் கொண்ட இக்கதையின் தொடர்ச்சி பிராங்கு மில்லரால் எழுதப்பட்டு 2001இல் வெளிவந்தது. இதன் மூன்றாவது பாகமாக, த இடாக்கு நைற்று III: த மாசுரர் இறேசு,(ஆங்கிலம்: The Dark Knight III: Master Race, தமிழ்: இருண்ட மறவன் 3: சிறந்த சாதி) மாதம் இருமுறை வெளிவரும் என்று 2015 ஏப்பிரலில் அறிவிக்கப்பட்டது. இது பிராங்கு மில்லர் மற்றும் பிறயன் அசறேலோவால் (Brian Azzarello) சேர்ந்து எழுதப்படுகிறது. பிளாசுபொயின்றுக்கு (Flashpoint) முன்னதான இடீசி பல்பிரபஞ்சத்தில் (DC Multiverse), த இடாக்கு நைற்று இரிற்றேண்சு மற்றும் அதனுடன் தொடர்புபட்ட கதைகள் உலகு-31இல் (Earth-31) நடைபெறுவதாகச் சித்தரிக்கப்படுகிறது.\n\n=கதை=\n\nதிசுதோப்பிய (Dystopian) எதிர்காலத்தின் கோதம் நகரத்தில் நடப்பதாகச் சித்தரிக்கப்படும் இக்கதையில், ஐம்பத்து ஐந்து வயதான புறூசு வெய்ன் குற்றங்களைத் தடுக்கும் பணியிலிருந்து பத்து வருடங்களாக ஓய்வுபெற்றுள்ளார். விளைவாகக் குற்றங்களின் எண்ணிக்கை அதிகரிக்கிறது. இதன் பிறகு ஒரு திருப்புமுனையைச் சந்திக்கும் புறூசு, தனது மனச்சாட்சிக்கு எதிராக நிற்கமுடியாமல் மீண்டும் குற்றங்களை வேரறுக்கும் பேட்மேனாக மாறுகிறார். புறூசு வெய்னாக அவர் தனது முன்னாள் எதிரியான காவீ இடென்ற்றின் (Harvey Dent) முகச் சத்திரசிகிச்சைக்கு உதவுகிறார். குணமடைந்து விட்டதாகக் கருதப்படும் காவீ இடென்ற்று மீண்டும் குற்றங்களைச் செய்யத்தொடங்கவே, பேட்மேன் அவரை எதிர்கொள்கிறார். பணத்துக்காக நகரில் குண்டுவெடிப்பு அச்சுறுத்தலை ஏற்படுத்துகிறார் இடென்ற்று. இடென்ற்றை எதிர்கொள்கையில் அவனது உண்மையான முகத்தை உணர்கிறார்.\n\nஇதன்பிறகு \"மியூற்றன்று\" (Mutants) எனும் பெயர்கொண்டு இயங்கும் காடையர் கும்பலின் மோதல் நடவடிக்கைகளிலிருந்து காரீ கெல்லி (Carrie Kelley) எனும் பதின்மூன்று வயதுச் சிறுமியை பேட்மேன் காக்கிறார். பேட்மேனின் காலஞ்சென்ற உதவியாளன் \"உறொபின்\" (Robin) போல உடையணிந்து நகரெங்கும் அவரைத் தேடிச் செல்கிறாள் அச்சிறுமி. நகரத்தின் குப்பை கொட்டும் பகுதியில் \"மியூற்றன்று\" அமைப்புடன் மோதுகையில் அவரைக் காண்கிறாள். தனது போர்க்கருவிகள் மூலம் மியூற்றன்றுகளைத் தோற்கடிக்கின்றபோதிலும், அவர்களின் தலைவனை வீழ்த்தும் முயற்சியில் தோல்வியடைகிறார் பேட்மேன். மியூற்றன்று தலைவனின் கவனத்தை சிதறடித்து பேட்மேன் தப்பிக்கக் கெல்லி உதவுகின்றாள். பிற்பாடு பேட்மேன், ஓய்வுபெறும் காவற்றுறை அதிகாரியான சேம்சு கோடன் (James Gordon) மற்றும் கெல்லியின் உதவியுடன் மியூற்றன்று தலைவனை வெல்கிறார். சிதறடிக்கப்பட்ட மியூற்றன்று அமைப்பின் அங்கத்தவர்கள் சிலர் \"சன்சு ஒப் பேட்மேன்\" (ஆங்கிலம்: Sons of Batman, தமிழ்: பேட்மேனின் மகன்கள்) என்ற புது அமைப்பை உருவாக்குவதுடன், குற்றவாளிகளைக் கடுமையாகத் தண்டிக்கிறனர்.\n\nமனநலம் பாதிக்கப்பட்டு ஆக்கம் புகலிடத்தில் (Arkham Asylum) அனுமதிக்கப்படும் குற்றவாளியான சோக்கர் (The Joker), பேட்மேனின் மீள்வருகையால் கண்திறக்கின்றார். தான் குணமடைந்து விட்டதாகப் பிறரை நம்பவைக்கும் இவர் தொலைக்காட்சி நிகழ்ச்சியொன்றில் நச்சுப் புகையினைப் பிரயோகித்து நிகழ்ச்சிக்கு வந்திருந்த கொல்கிறார். மீண்டும், களியாட்ட நிகழ்வொன்றில் மக்களைக் கொலை செய்யும் இவரைத் தேடி பேட்மேன் வருவதற்குள் காலம் கடந்துவிடுகிறது. கடுங்கோபமுற்ற பேட்மேன் சோக்கரை முரட்டுத் தனமாகத் தாக்குகிறார். பேட்மேனைக் குற்றவாளி என்று மற்றோரை நம்பவைப்பதற்காக சோக்கர் தனது கழுத்தைத் திருகித் தற்கொலை செய்கிறார். இதிலிருந்து தப்பிச் செல்லும் பேட்மேனைப் பிடிக்கக் காவற்றுறையினர் நகரமெங்கும் வலைவீசுகின்றனர்.\n\nஇதன்பிறகு சூப்பர்மேன் இரசிய அணுகுண்டொன்றைத் திசைதிருப்பிப் பாலைவனமொன்றில் வெடிக்கச் செய்கின்றார்.இதன் விளைவாக ஏற்பட்ட மின்காந்த அனர்த்தத்தினால் ஐக்கிய அமெரிக்கா முழுவதும் இருளில் மூழ்குவதால் நாடெங்கும் கலவரங்கள் ஏற்படுகின்றன. பேட்மேன் இதை உணர்ந்து உறோபினுடன் இணைந்து (காரீ கெல்லி) \"சன்சு ஒப் பேட்மேன்\" அமைப்பினரை உயிர்கொல்லாப்படையினராக மாற்றுகிறார். கலவரங்களில் கடைகளை உடைத்துத் திருடும் மக்களைத் தடுக்க அவர்களை அழைத்துச் செல்லும் அவர் அத்தியாவசியப் பொருட்கள் அனைவருக்கும் கிடைக்க வழிசமைக்கிறார். அணுவாயுத அனர்த்தத்தினால் விளைந்த கலவரங்களிலிருந்து காக்கப்பெற்ற நாட்டின் ஒரேயொரு நகரமாக கோதம் மாறுகிறது. இதனால் சங்கடப்படும் அமெரிக்க அரசாங்கம் பேட்மேனை ஒழிக்க சூப்பர்மேனிடம் கட்டளையிடுகிறது. இந்நிகழ்வை ஒலிவர் குயீன் (முன்னாள் கிறீன் அரோ) பேட்மேனுக்கு எதிர்வுகூறுகிறார். தான் முதலில் பேட்மேனாக உருவெடுத்த கிரைம் அலீயில் (Crime Alley) சூப்பர்மேனைத் தோற்கடிக்க முடிவுசெய்யும் பேட்மேன், அணுவாயுத வெடிப்பினால் தளர்ந்து போயுள்ள சூப்பர்மேனின் பலவீனத்தைத் தனக்குச் சாதகமாகப் பயன்படுத்த எண்ணுகிறார்.\n\nசூப்பர்மேன் பேட்மேனுக்கு விளக்கமளிக்க முயல்கின்றபோதிலும், பேட்மேன் தனது தொழிநுட்பக் கண்டுபிடிப்புக்கள் மட்டும் வர்மக்கலைப் பயிற்சிகளின் உதவியுடன் அவருடன் மோதுகிறார். பேட்மேனின் கவசத்தில் தாக்கும் சூப்பர்மேனை, ஒலிவர் குயீன் கிரிப்ரன் பதிக்கப்பட்ட அம்பினை எய்து பலவீனமடையச் செய்கிறார். திடீரென்று பேட்மேனுக்கு மாரடைப்பு வந்து சாகும் தறுவாய்க்குச் செல்கின்றார். அவரது உதவியாளரான அல்பிரடு பெனிவேத்து (Alfred Pennyworth), பேட்மேனின் இல்லமான வெய்ன் மனர் (Wayne Manor) மற்றும் பதுங்குமிடமான பேட்கேவை (Batcave) வெடிக்கச் செய்வதன் மூலமாக அவரது இரகசிய அடையாளத்தை வெளியுலகுக்குத் தெரியப்படுத்துகிறார். பக்கவாதத்தினால் அவதியுறும் அவர் பின்பு மரணிக்கிறார். வெய்னின் மரணச் சடங்கின் பிறகு, பேட்மேன் இன்னும் உயிரோடுதானிருக்கிறார் எனவும், அவர் இரசாயனங்களின் உதவியால், தான் மரணித்தாக வெளியுலகை நம்பவைத்தார் என்றும் தெரியவருகிறது. அவருடைய இதயத்துடிப்பு மீண்டும் கேட்கவே, கிளாக்கு கென்ற்று (Clark Kent) கெல்லியைப் பார்த்துக் கண்சிமிட்டுகிறார். சிலகாலத்தின் பின்பு புறூசு வெய்ன் கெல்லி, குயீன் மற்றும் தன்னைத் தொடரும் பிறரின் உதவியுடன் உலகைக் காப்பாற்றும் தனது யுத்தத்தை மீளத் தொடங்குகிறார். இதற்காக அவர்கள் ஒரு இராணுவத்தைத் தோற்றுவிக்கின்றனர்.\n\n\nSection::::பின்னணியும் உருவாக்கமும்.\n1980களின் ஆரம்பத்தில் இடீசீ வரைகதை நிறுவனமானது பேட்மேன் குழுவாசிரியரான இடிக்கு சியோடானோவை (Dick Giordano), ஆசிரிய இயக்குனராகப் பணியில் அமர்த்தியது. எழுத்தாளரும் ஓவியருமான பிராங்கு மில்லர் \"த இடாக்கு நைற்று இறிற்றேண்சு\" கதையாக்கக் குழுவில் இணைக்கப்பட்டார். இக்கதையை மில்லருடன் சேர்ந்து எழுதிய சியோடானோ,\"இறுதி வடிவமானது நான்கு அல்லது ஐந்து தடவைகள் எழுதப்பட்ட பின்னரே உருவானது. கதை அடிப்படை ஒன்றாக அமைந்திருந்த போதிலும் இடையிடையே பல வழிமாற்றங்கள் செய்யவேண்டியிருந்தது\" என்று தெரிவித்தார். சக எழுத்தாளரும் ஓவியருமான சோன் பேண் (John Byrne), \"உறொபின் கட்டாயகமாக ஒரு பெண்ணாக இருக்கவேண்டும்\" என்று கூற, மில்லரும் அதற்கு உடன்பட்டார். இடேட்டி கரி (Dirty Harry) திரைப்படங்களை, குறிப்பாக 1983இல் வெளியான சடுன் இம்பாக்ற்று (Sudden Impact) திரைப்படத்தினை (இதில் இடேட்டி கரி கதாபாத்திரமானது நீண்டகாலமாக நோயினால் பாதிக்கப்பட்டுப் பின்பு மீண்டும் குற்றங்களைத் தடுக்கும் பணிக்குத் திரும்புவது போலச் சித்தரிக்கப்பட்டுள்ளது.) உதாரணமாகக் கொண்டு இக்கதையை எழுதியதாக மில்லர் தெரிவித்தார். அதுமட்டுமில்லாமல் தனக்கு வயதாவதைக் கூட இதன் உதாரணமாக எடுத்துக்கொண்டதாக மேலும் கூறினார். இக்கதையில் ஒரு பக்கத்துக்குப் பதினாறு படங்கள் கூடிய கட்டங்கள் அமைக்கப்பட்டன. இது பொதுவாகப் பதினாறு கட்டங்களாகவோ அல்லது ஒன்றிலிருந்து பதினாறுக்கு இடைப்பட்ட ஏதாயினும் எண்ணிக்கையை உடையதாகவோ உருவாக்கப்பட்டன. தயாரிப்புக் கெடு தொடர்பாக ஏற்பட்ட முரண்பாடுகளின் காரணமாக, சியோடானோ இதன் ஆக்கப் பணிகளின் அரைவாசியுடன் விலகினார். வரைகதை ஆராய்ச்சியாளரான இலெ தானியல்சு (Les Daniels), மில்லரின் கெடுவைத் தள்ளிப்போடும் பழக்கத்தைப் பற்றி எழுதுகையில், \"கலைச் சுதந்திரத்துக்கான தேடலின் உச்சக்கட்டம்\" என்று வருணித்துள்ளார்.\n\n\"த இடாக்கு நைற்று இறிற்றேண்சு\" இதழ்கள் மேலதிகப் பக்கங்களை உள்ளடக்கியதோடு இலின் வாளீயின் (Lynn Varley) நீர்வண்ணத்தினால் தீட்டப்பட்ட பக்கங்களை வெளிச்சப்படுத்திக் காட்டுவதற்காகச் சதுர வடிவுடைய பக்கவாட்டைக் கொண்டதாகப் பக்கங்கள் கட்டப்பட்டுள்ளதுடன், பளபளப்பான தாளினால் ஒவ்வொரு பக்கமும் அமைக்கப்பட்டன.\n\nSection::::வரவேற்பு.\nஅதிகச் செலவுடன் ஒவ்வொரு இதழ்களும் தயாரிக்கப்பட்டபோதிலும், \"த இடாக்கு நைற்று இறிற்றேண்சு\" அமோகமாக விற்பனையானது. ஒவ்வொரு இதழும் தலா $2.95 விலைக்கு வெளியானதுடன் இடீசி வரைகதை நிறுவனமானது \"சிந்திக்க வைக்கும் அதிரடிக்கதை\" என்று முத்திரை குத்தியது. இரைம் நாழிதளானது (Time) இக்கதையின் சித்தரிப்புப் பற்றி \"தன்னால் குற்றங்களைத் தடுக்கமுடியுமா? என்று சந்தேகம் கொள்ளும் ஒரு ஓய்வுபெற்ற பேட்மேன்\" என்ற கருதுபொருள் இன்றைய வாசகர்களின் சந்தேகங்களுக்கு விருந்தாகவுள்ளது என்று கூறியது.\n\nமிகச்சிறந்த பேட்மேன் வரைகலை நாவல்களில் முதலாவதாக இது ஐசீஎன்-இனால் (IGN) தரப்படுத்தப்பட்டதுடன், \"ஒவ்வொரு காட்சியும் மறக்கமுடியாத வகையில் உருவாக்கப்பட்டிருப்பது மூலமாக இது உண்மையில் தலைசிறந்ததோர் படைப்பாக அமைந்துள்ளது\" என்று கூறியது. இக்கதையின் தொகுக்கப்பட்ட நூலானது, எக்காலத்திலும் தலைசிறந்த பத்து வரைகலை நாவல்களில் ஒன்றாக, 2005இல் இரைம் நாழிதளால் தெரிவுசெய்யப்பட்டது. அத்துடன், போர்பிடுன் பிளனெற்று (Forbidden Planet) எனும் வரைகதைப் புத்தக நிலையத்தினால் \"சிறந்ததிலும் சிறந்த 50 வரைகதை நாவல்கள்\" பட்டியலில் முதலிடத்தைப் பிடித்தது. எழுத்தாளர் பிறயன் கே. மனிங்கு (Brian K. Manning) தனது புத்தகமான \"இடீசீ காமிக்சு இயர் பை இயர் எ விசுவல் குரோனிக்கில்\" (ஆங்கிலம்: DC Comics Year By Year A Visual Chronicle, தமிழ்:இடீசி வரைகதைகளின் காலக்கிரமப் படத் தொகுப்பு) எனும் புத்தகத்தின் 1980கள் அத்தியாயத்தில் \"எல்லாக்காலத்திலும் சிறந்த பேட்மேன் கதையமைப்பு\" என்று எழுதியிருந்தார். சீக்காட்டு (Sequart) அமைப்பினால் வரைகதை அறிஞர்களிடையே நடாத்தப்பட்ட ஒரு வாக்கெடுப்பில் இந்நூல் இரண்டாம் இடத்தைப்பெற்றது.\n\nஇருப்பினும் சில எதிர்மறையான விமர்சனங்களையும் இந்நூல் தேடிக்கொண்டது. ஏப்பிரல் 2010இல் காமிக்சு புல்லெற்றின் (Comics Bulletin) நிறுவனத்தினைச் சேர்ந்த நிக்கோலசு சிலேற்றன் (Nicolas Slayton) தனது கட்டுரையொன்றில் வோச்மேனுக்கு (Watchmen) அடுத்தபடியாக உலகின் மிகையாகப் புகழப்படும் (ஆயினும் மோசமான) வரைகதைகளில் ஒன்றாகத் தரப்படுத்தியுள்ளார். இதுகுறித்து \"இதில் மையக்கதை என்று ஒன்று கிடையாது. ஆதலால் சூப்பர்மேனுக்கும் பேட்மேனுக்கும் (கட்டாயப்படுத்தப்பட்ட) மோதல் நிகழ்வதாகச் சித்தரிக்கப்பட்டிருப்பது இக்கதையின் முடிவைப் பொருத்தமில்லாமல் ஆக்குகிறது. பேட்மேனின் பண்புகள் சிதைக்கப்பட்டுள்ளதுடன், அக்கதாபாத்திரம் பிழையாகப் பயன்படுத்தப்பட்டுள்ளது.\" என்று அவர் கூறினார். த நியூயோக் இரைம்சு (The New York Times) நாளிதழ், 1987இல் வெளியான இக்கதையின் தொகுப்புக்கு எதிர்மறையான விமர்சனத்தை வழங்கியது. பேட்மேன் கதாபாத்திரத்தை உருவாகிய பொப் கேனின் (Bob Kane) கதைகள் அளவுக்குக் கற்பனைத் திறனுடன் இது அமைக்கப்படவில்லை என்று மொடெகாய் இரிச்லர் (Mordecai Richler) தெரிவித்தார். மேலும் \"இக்கதைத் தொடரானது, வாசிப்பதற்குச் சிக்கலான அமைப்பையும் அளவுக்கதிகமான சொற்களையும் கொண்டுள்ளது. அகோரமான உடற்கட்டுடையவர்களாக சூப்பர்மேனும் பேட்மேனும் வரையப்பட்டுள்ளனர். இது ஒரு சிறுவர் கதையெனில் அவர்களுக்கு மகிழ்ச்சி தரும் வகைள் இது இருக்கமா? என நான் சந்தேகிக்கிறேன். இன்றேல் இது பெரியோருக்கானதெனின் அவர்களுடன் சேர்ந்து (மது) அருந்தக்கூட நான் தயங்குவேன்\" என்று குறிப்பிட்டார்.\n\nSection::::ஆதிக்கம்.\n\"த இடாக்கு நைற்று இறிற்றேண்சு\"வின் மகத்தான வெற்றி பேட்மேனை மீண்டும் ஒரு கலாசாரச் சின்னமாக மாற்றியதோடு மட்டுமல்லாமல், வோச்மெனுடன் இணைந்து வரைகலைப் புத்தகங்களின் இருண்ட யுகம் என அறியப்படும் நவீன யுகத்தைத் (இரும்பு யுகம் எனவும் அழைக்கப்படும்) தோற்றுவிப்பதில் செல்வாக்குச் செலுத்தியது. கடுமையான மற்றும் வழுவுடைய கதாபாத்திரமாக இக்கதையில் சித்தரிக்கப்படும் பேட்மேன், 1960களில் வெளிவந்த பேட்மேன் தொலைக்காட்சித் தொடர்களினின்று வேறுபட்டு, இருண்ட கதைகளும் விற்பனையிலும் வரவேற்பிலும் சாதனை படைக்கலாம் என்று நிறுவிற்று.\n\nகணினிப் பாவனையாளர்களிடையே பிரபல்யமான \"காமிக் சான்சு\" (Comic Sans) எழுத்துருவை உருவாக்கிய வின்சென்டு கொனர் (Vincent Connare), \"த இடாக்கு நைற்று இறிற்றேண்சு\"மற்றும் \"வோச்மென்\" ஆகிய நாவல்களே தனக்கு ஊன்றுகோலாக இருந்தது என்று கூறியிருந்தார்.\n\nஆங்கிலம்: How Long Is forever?, தமிழ்: எப்பொழுதும் என்பது எவ்வளவு காலம்?) என்ற அத்தியாயத்தில் மியூற்றன்று அமைப்பினர் வயதான \"பீசிற்று போய்\"-ஐ (Beast Boy) ஒரு கூண்டில் அடைத்துப் பனிப்பந்துகளால் தாக்குவது போலக் காட்டப்பட்டுள்ளது.\n\n\n\nSection::::வேறு ஊடகங்களில்.\nSection::::விற்பனைப் பொருட்கள்.\n1996இல் இதன் பத்தாவது ஆண்டுப் பூர்த்தியின் நினைவாக, இடீசீ நிறுவனம் தடித்த மற்றும் மெல்லிய அட்டைகளைக் கொண்ட இதழை மீள்வெளியீடு செய்தது. நான்காவது இதழிற்காகப் பிராங்கு மில்லர் எழுதிய ஆரம்பக் கதையையும் சித்திரங்களையும் இது உள்ளடக்கியது. அத்துடன் மில்லரின் ஓவியங்கள், விமர்சனங்கள் மற்றும் சிறிய சுவரொட்டிகள் அடங்கிய அட்டை முதலியவற்றுடன் மட்டுப்படுத்தப்பட்ட எண்ணிக்கையிலான ஒரு இதழும் வெளியிடப்பட்டது. 2004இல் இடீசீ நிறுவனம் \"த இடாக்கு நைற்று இறிற்றேண்சு\" கதாபத்திரங்களின் (பேட்மேன், உறொபின், சூப்பர்மேன், சோக்கர்) உருவச்சிலைகளை விற்றது. பிற்பாடு 48 பக்கங்களைக் கொண்ட முதலாவது இதழின் மீள்பதிப்பும், கதையைப் பிரதிபலிக்கும் பேட்மேன் மற்றும் சோக்கர் உருவச்சிலைகள் அடங்கியதுமான பரிசுப்பொதியும் வெளியிடப்பட்டது. 203இல் மாற்றெல் (Mattel) நிறுவனம் பேட்மேன் அன்லிமிட்டடு (Batman: Unlimited) உருவச்சிலைகளின் ஒரு பாகமாக \"த இடாக்கு நைற்று இறிற்றேண்சு\" பேட்மேனின் உருவச் சிலையையும் வெளியிட்டது.\n\nSection::::நிகழ்பட ஆட்டங்கள்.\n\"பேட்மேன் ஆக்கம் சிற்றி\" (Batman: Arkham City) எனும் நிகழ்பட விளையாட்டில் \"த இடாக்கு நைற்று இறிற்றேண்சு\" பேட்மேனாக விளையாட வகைசெய்யும் தரவிறக்ககூடிய உள்ளடக்கமொன்று வெளியிடப்பட்டது. இதன் முந்தைய பாகமாக வெளிவந்த \"பேட்மேன்: ஆக்கம் ஒரிசின்சு\" (Batman: Arkham Origins) விலும் இவ்வாறு விளையாடக் கூடியதாக உள்ளபோதிலும், தரவிறக்குவதனூடாக அல்லாது பலர் சேர்ந்து விளையாடும் பகுதி மூலம் இதைப் பெறலாம். மற்றுமொரு தரவிறக்கம் 2015இன் \"இலீகோ பேட்மேன் 3: பியண்டு கோதம்\" (Lego Batman 3: Beyond Gotham) விளையாட்டில் உள்ளது.\n\n\n"}
{"id": "250502", "url": "https://ta.wikipedia.org/wiki?curid=250502", "title": "தஞ்சைப் பெரியகோயில் (நூல்)", "text": "தஞ்சைப் பெரியகோயில் (நூல்)\n\nதஞ்சைப் பெரியகோயில் வி.அ.இளவழகன் எழுதிய நூலாகும். பெரிய கோயிலைப் பற்றி அமைந்துள்ள இந்நூலில் கேள்வி பதில் வடிவில் 545 வினாக்கள் எழுப்பப்பட்டு வரலாற்றுரீதியாக பன்முக நோக்கில் மறுமொழியுடன் விவாதிக்கப்பட்டுள்ளது. விடை தேடும் வினாக்களாக 50 வினாக்கள் ஆசிரியரால் எழுப்பப்பட்டுள்ளன.\n\nSection::::அமைப்பு.\nஇந்நூல் 25 தலைப்புகளையும், படங்களையும் கொண்டுள்ளது.\n\nSection::::உசாத்துணை.\n'தஞ்சைப் பெரிய கோயில்', நூல், (இரண்டாம் பதிப்பு, 2015; பூங்கொடித்தாமரை வெளியீட்டகம், 425/209 புட்பம் குடியிருப்பு, அருளானந்த நகர்10ஆம் தெரு, தஞ்சாவூர்)\n"}
{"id": "250510", "url": "https://ta.wikipedia.org/wiki?curid=250510", "title": "செயற்கைத் தனிமம்", "text": "செயற்கைத் தனிமம்\n\nவேதியியலில் செயற்கைத் தனிமம் (\"synthetic element\") என்பது பூமியில் இயற்கையாகக் காணப்படாமல் செயற்கை முறையில் மட்டுமே தயாரிக்க இயல்கின்ற தனிமம் ஆகும். இதுவரையில் 20 செயற்கைத் தனிமங்கள் உருவாக்கப்பட்டுள்ளன. அணு எண் 99 முதல் 118 வரையிலான தனிமங்கள் இவ்வாறு உருவாக்கப்பட்ட தனிமங்களாகும். இவை யாவும் நிலைப்புத்தன்மை குறைந்தவையாகவும் சிலநூறு நுண்ணொடிகள் முதல் ஓராண்டு வரையிலான அரைவாழ்வுக் காலம் பெற்றவையாகவும் உள்ளன.\nஇவை தவிர வேறு ஒன்பது தனிமங்கள் முதலில் செயற்கையாகத் தயாரிக்கப்பட்டன. ஆனால், பின்னாளில் அவை இயற்கையிலேயே அரிதாகக் காணப்படுவது கண்டுபிடிக்கப்பட்டது. அவற்றில் குறிப்பாக 1940ஆம் ஆண்டில் உருவாக்கப்பட்ட புளூட்டோனியம், அணுகுண்டு மற்றும் அணுக்கரு உலை போன்ற பயன்பாடுகளின் காரணமாக எளிய மாந்தருக்கும் அறியப்பட்ட தனிமமாக உள்ளது.\n\nSection::::பண்புகள்.\nசெயற்கைத் தனிமங்கள் கதிரியக்கத் தன்மை கொண்டவையாகவும் விரைவாகச் சிதைவடைந்து பாரங் குறைந்த தனிமங்களாக மாறிவிடக் கூடியவையாகவும் உள்ளன. இவற்றின் அரைவாழ்வுக் காலம் பூமியின் வயதோடு ஒப்பிடுகையில் குறைவாக உள்ளது. இவை நூறு கோடி ஆண்டுகளுக்கு முன்பே பூமியில் தோன்றியிருக்கலாம். பூமி தோன்றியபொழுது காணப்பட்டதாகக் கருதப்படும் தனிமங்கள் இன்று வரை சிதைவடைந்தபடியே உள்ளன. அணுகுண்டுகள் அல்லது அணுச்சோதனைகளில் ஈடுபடும் அணுக்கரு உலைகளிலும் அணுக்கருப் பிணைவு அல்லது நொதுமி ஈர்ப்புச் செயல்கள் வழியாகத் தோன்றும் துகள் முடுக்கிகளிலும் மட்டும் இத்தகைய செயற்கைத் தனிமங்களின் அணுக்கள் காணப்படுகின்றன.\n\nபூமியின் மேலோடு, வளிமண்டலத்தில் காணப்படும் இயற்கை ஓரிடத்தான்களின் கணக்கிடப்பட்ட நிறைச் சராசரியின் அடிப்படையில் இயற்கை வாழ்வுக்கான அணுநிறை காணப்படுகின்றது. செயற்கைத் தனிமங்களைப் பொருத்த வரையில் அவை தயாரிக்கப்படும் தொகுப்பு முறைகளைச் சார்ந்தே ஓரிடத்தான்கள் உள்ளன. எனவே, இயற்கையில் காணப்படும் ஓரிடத்தான்கள் என்ற கருத்து பொருளற்றதாக இருக்கிறது.\n\nஆகவே, நிலையான ஓரிடத்தான்களின் அணுக்கருவில் உள்ள துகள்களின் மொத்த எண்ணிக்கை (நேர்மின்னிகளினதும் நொதுமிகளினதும் மொத்த எண்ணிக்கை) செயற்கைத் தனிமங்களின் சாரணுத் திணிவாகக் கொள்ளப்படுகிறது. அதாவது, நீண்ட அரைவாழ்வுக் காலம் கொண்ட ஓரிடத்தானின் அணுக்கருவில் உள்ள துகள்களின் மொத்தம் அடைப்புக் குறிக்குள் பட்டியலிடப்பட்டு சாரணுத் திணிவாகக் கருதப்படுகிறது.\n\nSection::::செயற்கைத் தனிமங்களின் பட்டியல்.\nஇங்குத் தரப்பட்டுள்ள தனிமங்கள் பூமியில் இயற்கையாகக் காணப்படாதவை ஆகும். அனைத்தும் யுரேனியப் பின் தனிமங்களாகும். அணு எண் 99 மற்றும் அதைத் தொடர்ந்தவைகள்.\n\nSection::::வழக்கமாக தொகுப்புமுறையில் தயாரிக்கப்படும் செயற்கைத் தனிமங்கள்.\nஅணு எண் 1 முதல் 98 வரையில் உள்ள அனைத்து தனிமங்களும் குறைந்த பட்சம் அரிதாகவாவது பூமியில் காணப்படுகின்றன. ஆனால் இங்கு தரப்பட்டுள்ள தனிமங்கள் வழக்கமாகத் தொகுப்பு முறையில் மட்டுமே தயாரிக்கப்படுகின்றன.இயற்கையிலேயே காணப்பட்டாலும் பிரான்சியம் தவிர மற்ற தனிமங்கள் யாவும் தொகுப்புமுறையின் போதே கண்டுபிடிக்கப்பட்டன.\n\n"}
{"id": "250512", "url": "https://ta.wikipedia.org/wiki?curid=250512", "title": "ஊற்று எழுதுகோல்", "text": "ஊற்று எழுதுகோல்\n\nஊற்று எழுதுகோல் (fountain pen) என்பது காகிதத்தில் எழுதப் பயன்படும் ஓர் எழுதுகோல் ஆகும். இதன் முன்னோடி எழுதுகோல் நனை எழுதுகோல் (\"Dip Pen\") ஆகும். நனை எழுதுகோலில் எழுத அடிக்கடி எழுதுகோலை மையில் நனைக்கவேண்டி இருந்தது. இது சிரமத்தைத் தந்ததால் 1884ஆம் ஆண்டில் எல். ஈ. வாட்டர்மேன் என்ற அமெரிக்கர் இந்தப் புதிய முறையைக் கண்டுபிடித்தார். இதில் உள்ள குப்பியில் நீரை ஆதாரமாகக் கொண்ட மையை நிரப்பி அங்கிருந்து மையை எழுதுகோலின் முனைக்குக் கொண்டுவருவது தான் இந்தப் புதிய முறை. இதன் முனையில் உலோகத்தாலான முள் (\"Nib\") பொருத்தப்பட்டிருக்கும். இம்முள்ளின் நடுவில் ஒரு சிறிய பிளவு இருக்கும். இப்பிளவில் தந்துகிக் கவர்ச்சியின் காரணமாக மை தாளினை அடைந்து எழுதப் பயன்படுகிறது.\n\nSection::::முள்.\nஊற்று எழுதுகோலின் முனையில் உள்ள முள் துருபிடிக்காத எஃகு அல்லது தரங்குறைந்த தங்கப்பூச்சுக்கொண்டு இந்த முள் தயாரிக்கப்படுகிறது. இந்த முள்ளைக் காகிதத்தின் மீது அழுத்தி எழுதுவதால் நீண்ட காலம் உழைக்கவேண்டி பிளாட்டினம் போன்ற உலோகத்தை உருக்கி அதில் இந்த முள்ளின் முணையை முக்கி எடுத்து வலிமை கூட்டுகிறார்கள்.\n"}
{"id": "250515", "url": "https://ta.wikipedia.org/wiki?curid=250515", "title": "கதிரை மலைப் பள்ளு", "text": "கதிரை மலைப் பள்ளு\n\nகதிரை மலைப் பள்ளு தமிழ் சிற்றிலக்கியங்களில் ஒன்றான பள்ளு வகையைச் சேர்ந்த நூல். 1915 ஆம் ஆண்டு முதன்முதலாக அச்சில் வெளிவந்த இந்நூலின் காலமும் ஆசிரியர் பெயரும் தெரியவில்லை. இது மரபு வழி இலக்கிய அம்சங்களையும் நாட்டார் இலக்கியப் பண்புகளையும் இசைநாடகக் கூறுகளையும் கொண்டதாகக் காணப்படுகிறது. கதிரையப்பர் பள்ளு எனவும் அழைக்கப்படுகிறது. கதிர்காம முருகனை பாட்டுடைத் தலைவனாகக் கொண்டு இந்நூல் அமைந்துள்ளது. பள்ளன், பள்ளி, பண்ணைக்காரன், இளையபள்ளி என நான்கு பாத்திரங்கள் உண்டு. சிந்து, விருத்தம் ஆகிய பாவகைகளும் பேச்சு சொல்லும் இந்நூலில் காணப்படுகிறது.\n"}
{"id": "250527", "url": "https://ta.wikipedia.org/wiki?curid=250527", "title": "சாந்திநாதர்", "text": "சாந்திநாதர்\n\nசாந்திநாதர் (Shantinath), சமண சமயத்தின் 16-வது தீர்த்தங்கரர் ஆவார். சமண சமய சாத்திரங்களின்படி அனைத்து கர்மத்தளைகளிலிருந்து விடுபட்டு சித்த புருசனானவர் அத்தினாபுர மன்னர் விஸ்வசேனருக்கும் ராணி அசிராவுக்கும் சாந்திநாதர் பிறந்தவர்.\n\n"}
{"id": "250529", "url": "https://ta.wikipedia.org/wiki?curid=250529", "title": "நேமிநாதர்", "text": "நேமிநாதர்\n\nநேமிநாதர் (Neminatha) (சமசுகிருதம்: नेमिनाथ), சமண சமயத்தின் 22-வது தீர்த்தங்கரர் ஆவர். சமண சமயக் கருத்துக்களின்படி, நேமிநாதர் சித்தராக வாழ்ந்தவர். உலக போகங்களை துறந்து விடுதலை அடைந்தவர். சமுத்திரவிஜயன் – சிவாதேவி இணையருக்கு, யாதவ குலத்தில், சௌரிபுரம் எனும் துவாரகையில் பிறந்தவர். இவரது வேறு பெயர் அரிஷ்டநேமி. திருமணம் செய்யாது, உலக வாழ்வை துறந்து சிரமணர் ஆனார். துவாரகை ஸ்ரீகிருஷ்ணருக்கு நெருங்கிய தொடர்புடையவர்.\n\n\n\n"}
{"id": "250531", "url": "https://ta.wikipedia.org/wiki?curid=250531", "title": "குறிப்பான் எழுதுகோல்", "text": "குறிப்பான் எழுதுகோல்\n\nகுறிப்பான் எழுதுகோல் ( marker pen, fineliner, marking pen, felt-tip marker, felt-tip pen, flow) (ஆஸ்திரேலியாவில் marker அல்லது texta ) (இந்தியாவில் sketch pen ) என்பது ஒரு எழுதுகோல் ஆகும். இது சற்று தடிமனாக எழுதக்கூடியது. இதனுள்ளே இதற்கான மை இருக்கக்கூடியது. இதன் முனையில் அழுத்தப்பட்ட இழைகளால் ஆன எழுது முனை இருக்கும்.\n\nSection::::வரலாறு.\nலீ நியூமன் என்ற பெயரில் ஓருவகை குறிப்பான் எழுதுகோல் 1910இல் காப்புரிமை பெறப்பட்டிருந்தது. பெஞ்சமின் பஸ்கட்ச் என்பவர் ஒரு \"ஊற்றி வர்ணத்தூரிகைக்கு\" 1926இல் காப்புரிமை பெற்றிருந்தார். இந்த வகையான குறிப்பான்கள் விற்பனை மூலம் பிரபலமானது. இவையே தற்கால குறிப்பான்களுக்கு முன்னோடியாகும்.\n\nSection::::நிரந்தர குறிப்பான்கள்.\nநிரந்தர குறிப்பான்கள் என்பவை அழியாத தன்மை உடையவையாகும் இக்குறிப்பான்கள் கண்ணாடி, நெகிழி, கல், மரம், உலோகம் ஆகியவற்றில் எழுதும் வகையில் இருக்கும்.\nSection::::தற்காலிக குறிப்பான்கள்.\nதற்காலிக குறிப்பான்கள் என்பவை எளிதாக அழியக்கூடிய மையைக் கொண்டவை ஆகும். இவ்வகை குறிப்பான்கள் பெரும்பாலும் வெள்ளைப் பலகையில் கற்பித்தல் சார்ந்த இடங்களில் பயன்படுத்தப்படுபவை.\n"}
{"id": "250532", "url": "https://ta.wikipedia.org/wiki?curid=250532", "title": "மல்லிநாதர்", "text": "மல்லிநாதர்\n\nமல்லிநாதர் (Māllīnātha) ( \"Māllīnāth\" or \"Mālliṇāha\" or \"Lord Jasmine\") சமண சமயத்தின் 19வது தீர்த்தங்கரர் ஆவார் சமண சமய கருத்துக்களின்படி, மல்லிநாதர் கர்மத்தளையிலிருந்து விடுப்பட்டு துறவறம் பூண்டு சித்த புருசன் ஆனவர். சுவேதாம்பர சமணர்கள் மல்லிநாதரை பெண் தீர்த்தாங்கரர் பெயரில் மல்லிபாய் என்று குறிப்பிடுகிறார்கள்.\n\nசமண சமய சாத்திரங்களின்படி, மல்லிநாதர் இச்வாகு குலத்தில், கும்பா என்ற அரசனுக்கும், ராணி பிரபாதேவிக்கும் மிதிலையில் பிறந்தவர் என்று அறியப்படுகிறது.\n\n"}
{"id": "250533", "url": "https://ta.wikipedia.org/wiki?curid=250533", "title": "பார்சுவநாதர்", "text": "பார்சுவநாதர்\n\nபார்சுவநாதர் அல்லது பார்ஸ்வ (Parshvanatha) () or (), மகாவீர்ருக்கு முந்தைய சமண சமயத்தின் 23ஆவது தீர்த்தங்கரர் ஆவார். இவர் கி. மு., 877-777-ஆம் ஆண்டில் வாழ்ந்த சமண சமயத் தலைவர். பகவான் பார்சுவநாதர், இச்வாகு குலத்தில், காசி நாட்டு அரசன் அஸ்வசேனா - ராணி வாமா தேவிக்கு வாரணாசியில் பிறந்தவர். முப்பது வயதில் உலக இன்பத்தை துறந்து துறவி ஆனார். பார்சுவநாதர் தொடர்ந்து 84 நாட்கள் கடும் தவம் இயற்றி ஞானம் அடைந்தார். தனது 100ஆவது அகவையில் முக்தி அடைந்தார். சமணர்களால் மிகவும் போற்றத்தக்கவராயிருந்தார்.\n\n\n"}
{"id": "250541", "url": "https://ta.wikipedia.org/wiki?curid=250541", "title": "அசுட்டட்டைன் ஓரயோடைடு", "text": "அசுட்டட்டைன் ஓரயோடைடு\n\nஅசுட்டட்டைன் ஓரயோடைடு (\"Astatine monoiodide\", அசுட்டட்டைன் மொனோவயடைடு) என்பது AtI என்ற மூலக்கூறு வாய்பாடு கொண்ட உப்பீனிகளிடைச் சேர்மமாகும். அறியப்பட்ட உப்பீனிகளிடைச் சேர்மங்களில் மிகவும் கனமானது அசுட்டட்டைன் ஓரயோடைடு ஆகும். ஆனால் விதிவிலக்காக இதைவிடக் கனமானதாகக் கருதப்படும் IBr என்ற வாய்பாடு கொண்ட அயோடின் ஐம்புரோமைடின் இருப்பு தொடர்பான விவாதங்கள் நடைபெற்று வருகின்றன.\n\nSection::::தயாரிப்பு.\nஅசுட்டட்டைன் மற்றும் அயோடின் தனிமங்கள் 1:1 என்ற மோலார் விகிதத்தில் நேரடியாக வினைபுரிந்து அசுட்டட்டைன் ஓரயோடைடு உண்டாகிறது.\n"}
{"id": "250542", "url": "https://ta.wikipedia.org/wiki?curid=250542", "title": "சுமதிநாதர்", "text": "சுமதிநாதர்\n\nசுமதிநாதர் (Sumatinatha) சமயத்தின் ஐந்தாவது தீர்த்தங்கரர் ஆவார். சமண சமய சாத்திரங்களின்படி உலக வாழ்வை துறந்த சித்த புருசர்.\n\nசுமதிநாதர், இச்சுவாகு குலத்தில் மேகராஜனுக்கும் ராணி மங்களாவுக்கும் அயோத்தியில் பிறந்தவர்.\n\n"}
{"id": "250544", "url": "https://ta.wikipedia.org/wiki?curid=250544", "title": "மார்வல் திரைப் பிரபஞ்சம்", "text": "மார்வல் திரைப் பிரபஞ்சம்\n\nமார்வல் திரைப் பிரபஞ்சம் (Marvel Cinematic Universe (MCU)) அல்லது மாவல் சினிமற்றிக்கு இயூனிவேசு என்பது அமெரிக்க ஊடகத்தொகுப்பு மற்றும் பகிரப்பட்ட புனைபிரபஞ்சம் ஆகும். இது மாவல் வரைகதைகளில் தோன்றும் கதாப்பாத்திரங்கள் பற்றி மாவல் சுரூடியோசினால் சுயாதீனமாகத் தயாரித்து வெளியிடப்படும் பட வரிசைகளின் தொகுப்பாகும். மேலதிகமாக, வரைகதைகள், குறும்படங்கள், தொலைக்காட்சித் தொடர்கள் என்பனவும் இந்நாமத்தின் கீழ் தயாரிக்கப்படுகின்றன. மாவல் வரைகதைகளின் பாணியில் பல்வேறு கதாபாத்திரங்கள், கதையமைப்புகள் மற்றும் நடிகர்களைக் கொண்ட படங்களை உள்ளடக்கியதாக இது காணப்படுகிறது. கிளாக்கு கிறேக்கின் நடிப்பில், இத்திரைப்படங்களில் தோன்றும் பில் கோல்சன் கதாபாத்திரம் மாவல் திரைப்பிரபஞ்சத்தினால் உருவாக்கப்பட்ட கதாபாத்திரமாகும்.\n\n2008இல் வெளியான அயன்-மேன் திரைப்படத்துடன் மாவல் திரைப் பிரபஞ்சத்தின் முதற் கட்டப் படங்கள் வெளியிடப்பட்டு 2012இன் மாவலின் அவெஞ்சர்சு திரைப்படத்துக்கு வித்திடப்பட்டது. இரண்டாவது கட்டமானது அயன்-மேன் 3-இனது வெளியீட்டுடன் ஆரம்பமாகி 2015இல் வெளிவரவிருக்கும் ஆன்ட்-மேன் திரைப்படத்துடன் முடிவடைகிறது. மாவல் நிறுவனமானது, 2016இல் வெளிவரவிருக்கும் கேப்டன் அமெரிக்கா: சிவில் வார் திரைப்படத்துடன் தனது மூன்றாவது கட்டத்தைத் தொடங்கவுள்ளது. திரைப்படங்களோடு மட்டும் நின்றுவிடாமல் 2010இல் மேற்குறிப்பிடப்பட்ட திரைப்படங்களுடன் தொடர்புடைய வரைகதைப் புத்தகங்களின் வெளியீட்டுடன் இது இன்னமும் விரிவுபட்டது. மேலும் 2011 முதல் மாவல் வன்-சாட்டுகள் (Marvel One-shots) என்ற பெயரின்கீழ் குறும்படங்களும் 2013 முதல் மாவல்சு' ஏசன்ற்சு ஒப் சீல்டு (மாவலின் சீல்டு உளவாளிகள்) எனும் பெயருடைய தொலைக்காட்சித் தொடரும் வெளிவருகின்றன.\n\nஅமெரிக்காவிலும் உலகளவிலும் வசூலில் முதலிடம் பிடிக்கும் திரைப்படத் தொடர்களைக் கொண்டிருப்பதுடன், வரைகதைக் கதாபத்திர உரிமங்களைக் கொண்டுள்ள பல்வேறு படங்கள் தமது சொந்தப் பிரபஞ்சத்தை அமைப்பதற்கு முன்னோடியாகவும் உள்ளது."}
{"id": "250546", "url": "https://ta.wikipedia.org/wiki?curid=250546", "title": "அசுட்டட்டைன் ஒற்றைபுரோமைடு", "text": "அசுட்டட்டைன் ஒற்றைபுரோமைடு\n\nஅசுட்டட்டைன் ஒற்றைபுரோமைடு (\"Astatine monobromide\") என்பது AtBr என்ற மூலக்கூறு வாய்பாடு கொண்ட உப்பீனிகளிடைச் சேர்மமாகும்.\n\nSection::::தயாரிப்பு.\nஅசுட்டட்டைன் தனிமம், நீர்த்த அயோடின் ஒற்றைபுரோமைடுடன் வினைபுரிந்து அசுட்டட்டைன் ஒற்றைபுரோமைடை உருவாக்குகிறது.\n"}
{"id": "250549", "url": "https://ta.wikipedia.org/wiki?curid=250549", "title": "அஜிதநாதர்", "text": "அஜிதநாதர்\n\nஅஜிதநாதர் (Ajitnatha), சமண சமயத்தின் இரண்டாவது தீர்த்தங்கரர் எனக் கருதப்படுபவர். சமண சமய சாத்திரங்களின்படி கர்மத்தளையிலிருந்து விடுபட்ட சித்த புருஷர் ஆவார். இச்வாகு குல அயோத்தி மன்னர் ஜிதசத்ருவுக்கும் அரசி விஜயாவுக்கும் பிறந்தவர்.\n\nSection::::வேத காலத்தில் அஜிதநாதர்.\nயசூர் வேதத்தில் அஜிதநாதரின் பெயர் குறிப்பிடப்பட்டுள்ளது. ஆனால் அதன் பொருள் தெளிவின்றி காணப்படுகிறது. சமண மரபின்படி, அஜிதநாதரின் இளைய சகோதரன் சகரன் (பகீரதனின் தந்தை) என்பவன் அயோத்தியை ஆண்டான் என்பதை, இந்து சமய புராண, இதிகாசங்களிலும் காணப்படுகிறது.\n\n"}
{"id": "250551", "url": "https://ta.wikipedia.org/wiki?curid=250551", "title": "பித்துண்டா", "text": "பித்துண்டா\n\nபித்துண்டா என்பது பண்டைய கலிங்க இராச்சியத்தில் இருந்த ஒரு துறைமுக நகரம். இது இந்தியாவின் கிழக்குக்கரையில் அமைந்திருந்தது. இன்றைய ஆந்திரப் பிரதேசத்தின் கிருஷ்ணா மாவட்டத்தை உள்ளடக்கியிருந்த இரு பழைய இராச்சியம் ஒன்றின் தலைநகரமாக பித்துண்டா இருந்தது. இவ்விடம் தற்கால மசூலிப்பட்டினத்துக்கு அண்மையிலேயே உள்ளது. பித்துண்டா, சிக்காகோலாவுக்கு அண்மையில் உள்ள பாலூருக்கும், கலிங்கப்பட்டினத்துக்கும் தெற்கே அமைந்திருந்ததாக சில்வா லெவி கருதுகிறார். \n\nமகாவீரர் காலத்தில் பித்துண்டா ஒரு முக்கிய மையமாக விளங்கியதாகவும், சம்பாவில் (இன்றைய வியட்நாம்) இருந்து வணிகர்கள் இங்கே அடிக்கடி வந்துபோனதாகவும் சமண நூலான \"உத்தரதியான சூத்திரம்\" விவரிக்கிறது. காரவேலன் (கிமு 209 - 170) இந்நகரை அழித்ததாக ஆத்திகும்பா கல்வெட்டிலிருந்து அறிய முடிகிறது. கலிங்கத்துக்கும், தமிழ் அரசுகளின் கூட்டமைப்புக்கும் இடையேயான போரின்போது இது நிகழ்ந்தது. இந்நகரைக் கைப்பற்றிய காரவேலன் நகரை அழித்துக் கழுதை பூட்டி உழுததாகத் தெரிகிறது. பித்துண்டா, பெரிப்பிளசிலும், தொலமியின் புவியியலிலும் (கிபி 90 - 168) \"பிதுண்ட்ரா\" எனக் குறிக்கப்பட்டுள்ளது. \n"}
{"id": "250554", "url": "https://ta.wikipedia.org/wiki?curid=250554", "title": "சில்வா லெவி", "text": "சில்வா லெவி\n\nசில்வா லெவி (\"Sylvain Lévi\") ஒரு கீழைத்தேசவியலாளரும், இந்தியவியலாளரும் ஆவார். 1863 மார்ச் 28 ஆம் தேதி பாரிசில் பிறந்த இவரது \"தியேட்டர் இந்தியென்\" (Théâtre Indien) அத்துறையில் மிக முக்கியமான நூலாகும். மேற்கு சீனாவில் கண்டுபிடிக்கப்பட்ட தொக்காரிய எச்சங்களைப் பற்றியும் இவர் ஆய்வுகள் நடத்தியுள்ளார்.\n\nபழங்கால மனிதர்களுக்கு, நேரடியாகவே மூலாதார உண்மை உணர்த்தப்பட்டது என்ற கருத்தைக் கொண்ட \"நிலைத்த மெய்யியல்<nowiki>\"</nowiki> என்னும் நம்பிக்கையைக் கொண்டிருந்த, மரபுவாத அறிஞரான ரெனே கினூவின்(René Guénon) தொடக்ககால எதிர்ப்பாளராக இவர் விளங்கினார்.\n"}
{"id": "250555", "url": "https://ta.wikipedia.org/wiki?curid=250555", "title": "மேக எதிரொளிப்புத்திறன்", "text": "மேக எதிரொளிப்புத்திறன்\n\nமேக எதிரொளிப்புத்திறன் அல்லது முகில் எதிரொளிப்புத்திறன் (\"Cloud albedo\") என்பது முகில் ஒன்றின் எதிரொளிப்புத் திறனின் அளவாகும். ஒரு முகிலின் எதிரொளிப்புத்திறன் மதிப்பு அதிகமாக இருந்தால் அந்த முகில் அதிகமான சூரிய ஒளியை எதிரொளிக்கிறது, அல்லது குறைவான கதிர்வீச்சு பரவுகிறது என்பது பொருளாகும்.\n\nமேக எதிரொளிப்புத்திறன் குறைந்த அளவு 10 சதவிதம் முதல் அதிகபட்சம் 90 சதவீதம் வரை மாறுபடுகிறது. முகில்களில் உள்ள நீர்த்துளிகளின் அளவு, அதில் திரவவடிவிலுள்ள நீரின் அளவு மற்றும் பனிக்கட்டியின் உள்ளடக்கம், முகிலின் தடிமன் மற்றும் சூரியனின் உச்சிக்கோணம் ஆகியவற்றைப் பொறுத்து இம்மாறுபாடு அமைகிறது. மற்ற காரணிகள் யாவும் சமமாக இருக்கும்போது மேகத்தில் நீர்த்துளிகளின் அளவு குறைவாக இருந்தால், திரவவடிவ நீரின் உள்ளடக்கம் அதிகமாக இருக்கும். மேக எதிரொளிப்புத்திறனும் அதிகமாகவே இருக்கும்.\n\nகுறைந்த, தடிமனான அடுக்குத்திரள் முகில்கள் போன்றவை முதலில் உள்வரும் சூரியக்கதிர்களைப் பிரதிபலிக்கின்றன. இதனால் அதிக எதிரொளிப்புத் திறன் மதிப்பைக் கொண்டிருக்கின்றன. அதேசமயம் அதிக தடிமனில்லாத மென்முகில் வகை முகில்கள் அகச்சிவப்புக் கதிர்களை வெளியேறவிடாமல் தடுத்து சூரியக்கதிர்வீச்சை மேற்பரப்பிற்கு அனுப்புகின்றன. இதனால் குறைவான எதிரொளிப்புத் திறன் மதிப்பு இங்கு விளைகிறது. இத்திறன் பைங்குடில் விளைவுக்குப் பங்களிக்கிறது.\n"}
{"id": "250557", "url": "https://ta.wikipedia.org/wiki?curid=250557", "title": "மேகம் பாராட்டும் கழகம்", "text": "மேகம் பாராட்டும் கழகம்\n\nமேகம் பாராட்டும் கழகம் \"(Cloud Appreciation Society)\" என்பது ஐக்கிய இராச்சியத்தைச் சேர்ந்த கவின் எட்மண்டு பிரீட்டர் பின்னெய் என்பவரால் 2005 சனவரியில் துவக்கப்பட்ட ஒரு கழகமாகும். மேகத்தைப் புரிந்துகொள்வதும், அதைப் பாராட்டி ஊக்குவிப்பதும் இக்கழகத்தின் நோக்கங்களாகும். நவம்பர் 2019 நிலவரத்தின்படி , உலகம் முழுவதும் 120 வெவ்வேறு நாடுகளைச் சேர்ந்த 46000 உறுப்பினர்கள் இக்கழகத்தில் இருந்தார்கள்.\n\n2005 ஆம் ஆண்டில் இணையம் கண்டுபிடித்த அதிவினோத அதியற்புதம் - என்று இக்கழகத்தின் இணையதளத்தை யாகூ பெயரிட்டு வியந்தது. இந்தக்கழகத்தின் நிறுவனரும் உறுப்பினர் குழுவும் ”மேகத்தைக் கண்டு கொள்ளல்” என்ற ஆவணப்படத்தின் மையமாகத் திகழ்ந்தனர். ஊடக நிறுவனம் பிபிசி, பிரீட்டர் பின்னெய்யின் ,மேகத்தைக் கண்டு கொள்பவர்கள் கையேடு என்ற புத்தகத்தை அடிப்படையாகக் கொண்டு இந்தப்படத்தை தயாரித்திருந்தது.\n\n"}
{"id": "250581", "url": "https://ta.wikipedia.org/wiki?curid=250581", "title": "கே. வி. மகாதேவன் இசையமைத்த தமிழ்த் திரைப்படங்கள்", "text": "கே. வி. மகாதேவன் இசையமைத்த தமிழ்த் திரைப்படங்கள்\n\nகே. வி. மகாதேவன் இசையமைத்த தமிழ்த் திரைப்படங்கள் வரிசை பின்வருமாறு: (இது முழுமையான பட்டியல் அல்ல.)\n\n\n\n\n\n\n"}
{"id": "250585", "url": "https://ta.wikipedia.org/wiki?curid=250585", "title": "மூக்கரட்டி சாரை", "text": "மூக்கரட்டி சாரை\n\nமூக்கரட்டி சாரை அல்லது மூக்கிரட்டை (Boerhavia diffusa) என்ற இந்த தாவரம் ஒரு பூக்கும் தாவரம் மூலிகை தாவரம் ஆகும். இந்த வகைச்செடிகள் இந்தியா மட்டுமின்றி பசுபிக் பகுதி, தென் அமெரிக்காவின் பலபகுதிகளிலும் பரவலாகக் காணப்படுகிறது. இந்தியாவில் இதன் இலைகளை மூலிகைகளாகப் பயன்படுத்துகின்றார்கள். மழை இன்றி வறண்டு இருக்கும்போதும், மூக்கிரட்டை முளைத்திருப்பதைக் காண இயலும். வயல்களில் அல்லது காடுகளில் மட்டுமல்லாமல் சாலை ஓரத்தில்கூடப் படர்ந்து காணப்படும்.\nSection::::பெயர்கள்.\nஇது புட்பகம், மூக்குறட்டை, மூக்கிரட்டை ஆகிய வேறுபெயர்களைக் கொண்டும் அழைக்கப்படுகிறது வருகிறது. சிறிது செம்மை கலந்த ஊதா நிறத்தில் மலர்வதால் ‘ரத்த’ புட்பிகா எனும் பெயர் சூட்டப்பட்டிருக்கலாம். உடலுறுப்புகளின் செயல்பாடுகளைப் புதுப்பிக்கும் தாவரம் என்பதால், ‘புனர்நவா’ என்ற பெயரையும் (புனர்-மீண்டும்; நவா-புதிது) கொண்டுள்ளது.\n\nSection::::விளக்கம்.\nஇந்தத் தாவரம் தரையோடு படர்ந்து வளரக்கூடியது ஆகும். இதன் பூக்கள் ஊதா நிறத்தில் இருக்கும். இலைகளின் மேற்புறம் அடர்ந்த பச்சை நிறமாகவும், கீழ்புறம் சற்று வெளுத்தும் காணப்படும். வேர்கள் சற்றுத் தடிமனாகப் பூமிக்குள் மறைந்திருக்கும்.\n"}
{"id": "250586", "url": "https://ta.wikipedia.org/wiki?curid=250586", "title": "முள்வேங்கை", "text": "முள்வேங்கை\n\nமுள்வேங்கை\" அல்லது அடமருது\" இது ஒரு மூலிகை இனத்தைச் சேர்ந்த சேர்ந்த தாவரம் ஆகும். இவை பொதுவாக வங்காளதேசம், நேபாளம், சீனா, சுமாத்திரா மற்றும் இந்தியா பகுதிகளில் காணப்படுகிறது. இதன் மேல் முள் போன்ற ஒரு பகுதி உள்ளது. \n"}
{"id": "250590", "url": "https://ta.wikipedia.org/wiki?curid=250590", "title": "போரான் மூவயோடைடு", "text": "போரான் மூவயோடைடு\n\nபோரான் மூவயோடைடு (Boron triiodide ) என்பது BI3 என்ற மூலக்கூறு வாய்பாடுடன் கூடிய, போரான் மற்றும் அயோடின் சேர்ந்த ஒரு வேதியியல் சேர்மமாகும். இச்சேர்மம் முக்கோணத்தள மூலக்கூறு வடிவமைப்பைப் பெற்றுள்ளது. படிகத் திண்மநிலையில் உள்ள இச்சேர்மம் தண்ணீருடன் தீவிரத்துடன் வினை புரிந்து போரிக் அமிலத்தை உருவாக்குகிறது. இதன் மின்காப்பு மாறிலி மதிப்பு 5.38 மற்றும் இதன் ஆவியாதல் வெப்பம் 40.5 கிலோ ஜூல் / மோல் ஆகும். ~23 ஜிகாபாசுக்கல் என்ற மிகவுயர் அழுத்தத்தில் போரான் மூவயோடைடு உலோகச் சேர்மமாக இருக்கிறது. ~27  ஜிகாபாசுக்கலுக்கு அதிகமான அழுத்தத்தில் இது மீக்கடத்துப் பொருளாகவும் காணப்படுகிறது.\n\nSection::::தயாரிப்பு.\n209.5 பாகை வெப்பநிலையில் போரானும் அயோடினும் சேர்ந்து வினை புரிவதால் போரான் மூவயோடைடு உண்டாகிறது.\n\n"}
{"id": "250600", "url": "https://ta.wikipedia.org/wiki?curid=250600", "title": "இராபெர்ட் தெ’ஸ்கோர்ட் அட்கின்சன்", "text": "இராபெர்ட் தெ’ஸ்கோர்ட் அட்கின்சன்\n\nஇராபெர்ட் தெ’சுகார்ட் அட்கின்சன் (\"Robert d'Escourt Atkinson\", 11 ஏப்ரல் 1898 - 28 அக்டோபர் 1982) ஒரு பிரித்தானிய வானியலாளரும், இயற்பியலாளரும், கண்டுபிடிப்பாளரும் ஆவார்.\n\nSection::::வாழ்க்கை.\nஅட்கின்சன் வேல்சிலுள்ள இராயாடர் என்ற நகரில் பிறந்தார். மான்செசுட்டர் இலக்கணப் பள்ளியில் படித்து ஆக்சுபோர்டு பல்கலைக்கழகத்தில் 1922 இல் இயற்பியல் பட்டம் பெற்றார். பிறகு கிளாரண்டனாய்வகத்தில் பணிபுரிந்தார். பின்னர் கோட்டிங்டன் பல்கைக்கழகத்தில் சேர்ந்து 1928இல் இயற்பியலில் முனைவர் பட்டம் பெற்றார். நியூ செர்சியில் உள்ள இரட்கர்சுப் பல்கலைக்கழகத்தில் 1929 முதல் 1937 வரை கல்வி பயிற்றுவித்தார். பிறகு அரசு கிரீன்விச் வான்காணகத்தில் தலைமை உதவியாளராகப் பணிபுரிந்தார். அவர் 1964இல் இரட்ஜெர்சில் பேராசிரியர் ஆனதும் கிரீன்விச்சில் பணிபுரிவதை நிறுத்தினார். 1979இல் பணி விடை பெற்றார்.\n\nSection::::பணி.\nஅட்கின்சன் 1929இல் பிரிட்சு அவுட்டர்மேன்சுடன் ஒருங்கிணைந்து காமோவின் குவையத் துளைத்தல் கோட்பாட்டை விண்மீன்களின் அணுக்கரு இணைவு நிகழ்வுக்குப் பயன்படுத்தினார். இவ்விருவரும் ஐன்ஸ்டைனின் பொருண்மை-ஆற்றல் சமமை வாய்பாட்டின்படி இலேசான அணுக்கருக்கள் போதுமான ஆற்றலை உண்டாக்கும் என்றும் அதனால் தொடர்பிணைவு நிகழ்வுகள் வழியாக எடைமிகுந்த அணுக்கருக்கள் உண்டாகமுடியும் என்றும் எடுத்துக் காட்டினர். இவர்களது படிமங்கள் பின்னால் வந்த CNO சுழற்சியை ஒத்தன. என்றாலும் அப்போது அனைத்து விண்மீன்களும் நீரகத்தால் ஆகியவை எனக் கருதப்பட்டதால் இந்தக் கோட்பாடு உடனடியாக ஏற்கப்படவில்லை. அட்கின்சன் மீண்டும் 1930களில் இந்தக் கோட்பாட்டைப் பற்றி எழுதி, உயர்பொலிவு விண்மீன்கள் குறுகிய வாழ்நாள் உடையனவாக அமையவேண்டும் என்றார். மேலும் அவர் புடவியெங்கும் விரவியுள்ள தனிமங்கள் விண்மீன்களில் நிகழும் அணுக்கருப் பிணைவுவினையால் உருவாகியவையே என முன்மொழிந்ததோடு, வெண்குருளை விண்மீன்கள் மின்னிட அணுக்கரு வாயிலின் ஆற்றலேதும் தேவையில்லை என்றும் கூறினார்.\n\nஅட்கின்சனின் எந்திரவியல் திறமை, யார்க் மினிஸ்டருக்கான வானியல் கடிகாரம் வடிவமைப்பதற்கான ஒரு ஆணையத்தை அமைக்கவும் மேலும் அதன்வழி யார்க் மினிஸ்டர் வானியல் கடிகாரம் செய்யப்படவும் வழிவகுத்தது.\n\n\n"}
{"id": "250605", "url": "https://ta.wikipedia.org/wiki?curid=250605", "title": "மாசாணியம்மன் கோயில்", "text": "மாசாணியம்மன் கோயில்\n\nமாசாணியம்மன் கோயில் (ஆங்கிலம்: 'Masani Amman) தமிழ்நாட்டில் கோயம்புத்தூர் மாவட்டம் பொள்ளாச்சி அருகே அமைந்துள்ள அம்மன் கோயிலாகும். மாசாணியம்மன் சக்தி தேவியின் அவதாரமாக கருதப்படுகிறது. இந்த அம்மன் \"மாசாணி தேவி\" என்று வட இந்தியர்களால் அழைக்கப்படுகிறார். இக் கோயில் இந்தியாவிலுள்ள ஆனைமலை, பொள்ளாச்சியில் உள்ளது. \nபொள்ளாச்சியிலிருந்து தென்-மேற்கு திசையில் 24 கி.மீ. தொலைவில், அருள்மிகு மாசாணி அம்மன் கோயில் அமைந்துள்ளது. இது ஆனைமலை மாசாணி அம்மன் கோயில் எனவும் அழைக்கப்படுகிறது. ஆனைமலைக் குன்றின் அடிவாரத்தில் ஆழியாறு சங்கமிக்கும் இடத்தில் இக் கோயில் உள்ளது. இக் கோயிலின் பின்புலமாக ஆனைமலைக் குன்றின் பசுமையினைக் காணலாம்.\n\nஇக் கோயிலின் பிரதான தெய்வமாக மாசாணி அம்மன் சன்னதி உள்ளது. இங்குள்ள மாசாணி அம்மன் சிலை படுத்த வாக்கில் உள்ளது. அம்மனின் தலை முதல் பாதம் வரை 15 அடி நீளம் ஆகும். இக் கோயிலில் உள்ள முக்கியமான பிற சன்னதிகள் நீதிக்கல் மற்றும் மகா முனியப்பன் போன்றவை ஆகும். மாசாணியம்மனைச் சுற்றி வலம் வந்தால் தீராத வியாதிகளும் தீரும் என்கிற நம்பிக்கை மக்களிடம் காணப்படுகிறது..\n\nSection::::அமைப்பு.\nஇக் கோயிலின் ராஜகோபுரம் வடக்கு நோக்கி உள்ளது. கோயிலுக்கு நான்கு வாயில்கள் உள்ளன. கருவறையின் கிழக்குப் பக்கத்தில் அம்மன் சுயம்புவாக உள்ளார். பேச்சியம்மனுக்கு தனி சன்னதி உள்ளது. கோயிலின் காவல் தெய்வமாக கும்ப முனீஸ்வரர் உள்ளார். கோயில் வளாகத்தில்துர்க்கை, மகிஷாசுரவர்த்தினி, சப்தமாதாக்கள், விநாயகர், கருப்பராயர், புவனேஸ்வரி, பைரவர் ஆகியோர் உள்ளனர்.\n\nSection::::மூலவர்.\nஇக் கோயிலின் பிரதான தெய்வமாக மாசாணி அம்மன் சன்னதி உள்ளது. இங்குள்ள மாசாணி அம்மன் சிலை படுத்த வாக்கில் உள்ளது. அம்மனின் தலை முதல் பாதம் வரை 15 அடி நீளம் ஆகும். இக் கோயிலில் உள்ள முக்கியமான பிற சன்னதிகள் நீதிக்கல் மற்றும் மகா முனியப்பன் போன்றவை ஆகும். மாசாணியம்மனைச் சுற்றி வலம் வந்தால் தீராத வியாதிகளும் தீரும் என்கிற நம்பிக்கை மக்களிடம் காணப்படுகிறது..\n\nதெற்கே தலைவைத்துப் படுத்திருக்கும் அவருடைய திருக்கரங்களில் திரிசூலம், உடுக்கை, கபாலம், சர்ப்பம் ஆகியவை காணப்படுகின்றன. தலையில் ஜுவாலா மகுடத்துடன் மேலே நோக்கியபடி காணப்படுகிறார்.\n\nSection::::வரலாறு.\nபண்டைய காலங்களில், ஆனைமலை நன்னூர் என்றும், இப்பகுதி நன்னூரால் ஆளப்பட்டது. தனக்குச் சொந்தமான அடர்த்தியான மாந்தோப்பில் இருந்து பழங்களை பறித்தவர்களுக்கு கடுமையான தண்டனைகளை அவர் அறிவித்திருந்தார். ஒரு நாள், ஒரு பெண் இந்தக் தண்டனைகளைப் பற்றி அறியாமல் ஒரு பழத்தை உட்கொண்டாள். பொது மக்களின் வேண்டுகோளை மீறி நன்னூர் அவளுக்கு மரண தண்டனை விதிக்கிறார். பின்னர், விஜயமங்கலம் அருகே நடந்த போரில் நன்னூர் கிராம மக்களால் கொல்லப்பட்டார், மேலும் தனது உயிரைத் தியாகம் செய்த பெண்ணை வணங்குவதற்காக ஒரு சன்னதி அமைக்கப்பட்டது. அந்தப் பெண் இறந்ததிலிருந்து, தெய்வம் சுமாசாணி என்று அழைக்கப்பட்டது, இது சமஸ்கிருதத்தில் 'கல்லறை' என்று பொருள்படும். பின்னர், தெய்வம் மசாணி என்று அழைக்கப்பட்டது.\nSection::::புராணம்.\nபுராணங்களின்படி, கடவுள் இராமர் தாடகை என்ற அரக்கியைக் கொல்வதற்கு முன்பு மாசாணி தேவியிடம் பிரார்த்தனை செய்ய ஆனைமலைக்கு வந்தார்.\n\nSection::::விழாக்கள்.\nஇக்கோயிலில் மிகச்சிறப்பு பெற்ற விழாவாக பூக்குண்டம் இறங்கும் விழா எனப்படும் தீமிதித்திருவிழா நடைபெறுகிறது. அதிக எண்ணிக்கையிலான பக்தர்கள் இவ்விழாவில் கலந்துகொள்கின்றனர்.\n\n"}
{"id": "250606", "url": "https://ta.wikipedia.org/wiki?curid=250606", "title": "சுபலன்", "text": "சுபலன்\n\nசுபலன் என்பவன் மகாபாரத இதிகாசத்தில் வரும் ஒரு கதை மாந்தராவார். சுபலன் காந்தார நாட்டின் மன்னன். (இந்நாடு தற்போது ஆப்கானிஸ்தானில் ஒரு முக்கிய நகராக உள்ளது.) இவரின் மகன் சகுனி. சிவபக்தையான காந்தாரி இவரது மகள். பீஷ்மர் சுபலனின் காந்தார தேசம் சென்று, இரு கண் பார்வையற்ற திருதராட்டிரனுக்கு மணமுடிக்க காந்தாரியை பெண் கேட்க, சுபலன் மறுத்த போதிலும், காந்தாரி தானே முன்வந்து கண்களில் துணியைக் கட்டிக் கொண்டு, திருதராட்டிரனை மணம் முடிக்க ஒப்புக் கொண்டாள்.\n"}
{"id": "250608", "url": "https://ta.wikipedia.org/wiki?curid=250608", "title": "உலக சுற்றுச்சூழல் நாள்", "text": "உலக சுற்றுச்சூழல் நாள்\n\nஉலக சுற்றுச்சூழல் நாள் (\"World Environment Day\", WED) ஐக்கிய நாடுகள் அவையால் ஆண்டுதோறும் சூன் 5 ஆம் நாள் புவிக்கோளையும் அதன் இயற்கையையும் காப்பாற்றத் தேவைப்படும் சுற்றுச்சூழல் செயல்பாட்டைப் பற்றிய நேரடியான உலகளாவிய விழிப்புணர்வை ஏற்படுத்தக் கொண்டாடப்படுகிறது. இது ஐக்கிய நாடுகள் அவையின் பொதுச் சபையால் 1972 ஆம் ஆண்டில் ஆரம்பித்து வைக்கப்பட்டது. இச் சபையின் சார்பில் இந்நாளின் கொண்டாட்டங்களுக்குப் பொறுப்பாக ஐக்கிய நாடுகள் சூழல் திட்டம் (UNEP) செயற்படுகின்றது. உலகிலுள்ள நூற்றுக்கு மேற்பட்ட நாடுகளில் இது தொடர்பான நிகழ்வுகள் நடைபெற்றாலும், ஒவ்வோர் ஆண்டிலும், முதன்மைக் கொண்டாட்டத்துக்கான இடமாக ஒரு இடம் தெரிவு செய்யப்படுவதும் வழக்கமாக உள்ளது.\n\nSection::::நோக்கம்.\nசுற்றுச்சூழலின் முக்கியத்துவம் கடந்த சில பத்தாண்டுகளாகவே உலகம் முழுவதிலும் உணரப்படுகின்ற ஒன்றாக இருந்து வருகின்றது. மனித நடவடிக்கைகளால் சூழலில் ஏற்பட்டுவரும் விரும்பத் தகாத மாற்றங்களும், அதனால் ஏற்படுகின்ற பாதகமான விளைவுகளும், இது தொடர்பாக நடவடிக்கைகளை எடுக்கவேண்டிய கட்டாயத்தை ஏற்படுத்தியுள்ளன. உலக சூழல் தின நிகழ்வுகளின் முக்கியமான நோக்கம், உலகம் தழுவிய அளவில் சூழலின் முக்கியத்துவம் பற்றிய உணர்வை ஏற்படுத்துவதும், அரசியல் மட்டத்தில் கவனத்தை ஈர்த்து, உரிய நடவடிக்கைகளை எடுப்பதற்குத் தூண்டுவதுமாகும்.\n\nநீதியான, தாங்குநிலை சார்ந்த வளர்ச்சியை ஏற்படுத்துவதில் மக்கள் தங்கள் நேரடியான பங்களிப்பைச் செலுத்துவதற்கு அவர்களை ஊக்குவித்தல், சூழல் தொடர்பான விடயங்களில், மக்களுடைய மனப்போக்கில் மாற்றத்தை ஏற்படுத்துவதற்கு முக்கிய பங்காற்ற வேண்டிய பொறுப்பு சமுதாயங்களுக்கு உண்டு என்ற புரிந்துணர்வை உருவாக்குதல், பாதுகாப்பானதும்,வளமுள்ளதுமான எதிர்காலத்தை பல்வேறு நாடுகளிலும் வாழுகின்ற மக்கள் பெற்றுக்கொள்வதை உறுதி செய்வதற்காகக் கூட்டு முயற்சிகளில் ஈடுபடுவதை ஊக்குவித்தல் ஆகிய நடவடிக்கைகளை இந்த நிகழ்வுகள் அடிப்படையாகக் கொண்டுள்ளன.\n\nSection::::வரலாறு.\nஇது ஐநாவின் பொது அவையினால் 1972 ஆம் ஆண்டில் மனித சூழலுக்கான ஐநா மாநாடு நடத்தப்பட்ட நாளில் ஏற்படுத்தப்பட்டது.\n\nSection::::உலகச் சுற்றுச்சூழல் நாள் நிகழ்ச்சிகள்.\nபணியிடத்தில் ஆற்றல் பயன்பாட்டைக் குறைக்க தனி ஒவ்வொருவருக்கும் ஊக்கமூட்ட 2007இல் இருந்து சிங்கப்பூரில் சூழல் செயற்பாட்டு நாள் கொண்டாடப்பட்டு வருகிறது.\n\n2015 சூன் 5ஆம் நாளன்று இந்தியப் பிரதமர் நரேந்திர மோதி புதுதில்லி, பந்தயச் சாலை, 7ஆம் எண்ணிட்ட தம் இல்லத்தில் ஒரு மரக்கன்றை நட்டார்.\n\nSection::::உலகச் சுற்றுச்சூழல் நாள் பாடல்.\n\"புவிப் பண்\" அபே கே என்பவரால் எழுதப்பட்டு 2013 சூன் மாதத்தில் உலக சுற்றுச்சூழல் நாளை முன்னிட்டு இந்திய அமைச்சர்கள் கபில் சிபல், சசி தரூர் ஆகியோரால் புதுதில்லியில் வெளியிடப்பட்டது. ஐநா பொது அவையின் அலுவல் மொழிகளான அரபு, சீனம், ஆங்கிலம், பிரெஞ்சு, உருசியம், எசுப்பானியம் ஆகிய ஆறு மொழிகளில் புவியின் பாடல் வெளியிடப்பட்டுள்ளது. அவற்றைவிட இந்தி, நேபால மொழிகளிலும் வெளியிடப்பட்டுள்ளது.\n\nSection::::கருப்பொருள்கள்.\nஒவ்வோராண்டும் உலகச் சுற்றுச்சூழல் நாளுக்கும் ஒரு தனியான முழக்கத்தைத் தேர்ந்தெடுத்து கொண்டாடப்பட்டது.இந்த முழக்கங்களைப்போலவே ஒவ்வொரு நிகழ்ச்சிக்கும் ஒரு கருப்பொருளும் உண்டு. 2009-2015 வரை பரப்பிய கருப்பொருள்கள் கீழே தரப்பட்டுள்ளன.\nSection::::2015.\n’ஏழு பில்லியன் கனவுகள்;ஒரே கோள்; விழிப்போடு நுகர்’.\n\nSection::::2014.\nகருப்பொருள்:-'சிறு தீவுகளும் காலநிலை மாற்றமும்',<br> \nமுழக்கம்:-'குரலை உயர்த்து, கடல் மட்டத்தையல்ல.\n\nSection::::2013.\n2013இன் கருப்பொருள் \"சிந்தி. உண். சேமி.\"\n\nபரப்புரை ஒவ்வோராண்டும் பேரளவில் வீணாக்கப்படும் உணவுப் பொருள்களின்பால் கவனத்தைக் குவித்தது. இந்த உணவு சேமிக்கப்பட்டால்,ஏராளமானோர்க்கு உணவு வழங்கி கரிமக் கால்தடத்தையும் குறைக்கமுடியும். உணவுப் பொருளை விரயமாக்கும் வாழ்முறைமை உள்ள நாடுகளின்பால் குறிப்பான கவனம் திருப்பப்பட்டது. உலகளாவிய உணவு விளைச்சலால் சூழலின் மீது ஏற்படும் ஒட்டுமொத்தத் தாக்கத்தைக் குறைக்க மக்கள் உண்ண விரும்பும் உணவின் தேர்வை அறிவிக்கும் உரிமையைப் பெறவைக்கும் குறிக்கோளையும் முன்வைத்தது.\n\nSection::::2012.\n2012 உலகச் சுற்றுச்சூழல் நாள் கருப்பொருள் \"பசுமைப் பொருளாதாரம்: நீயும் உள்ளாயா?\"\n\nஇந்த கருப்பொருள் மக்களை தம் செயல்பாடுகளையும் வாழ்க்கைப்பாணியையும் சீர்தூக்கிப் பார்த்து பசுமைப் பொருளாதாரத்தில் அவை எப்படி பொருந்துகின்றன எனக் கருதுமாறு கேட்டுக்கொள்ளச் செய்கிறது. இந்த ஆண்டின் விழாக்கலை விருந்தோம்பிய நாடு பிரேசில் அகும்.\n\nSection::::2011.\n2011இன் கருப்பொருள் காடுகள்-உன் சேவையில் இயற்கை. கடற்கரைத் தூய்மிப்பு, கண்காட்சிகள், திரைப்பட விழாக்கள், சமுதாய நிகழ்ச்சிகள், மேடைஇசைக் கொண்டாட்டங்கள் என பல்லாயிரம் செயற்பாடுகள் உலகளாவிய நிலையில் மேற்கொள்ளப்பட்டன. இந்த ஆண்டின் நிகழ்ச்சியைப் பரந்து விரிந்த இந்தியா முன்னின்று நடத்தியது. உயிரியற் பல்வகைமை.\n\nSection::::2010.\n'பல உயிரினங்கள்; ஒரேகோள்; ஒரே எதிகாலம்.', என்பதே 2010இன் கருப்பொருள்.\n\n2010 உலக [[உயிர்ப்பன்மைய ஆண்டாகக் கொண்டாடப்பட்டது. சமுதாய நிகழ்ச்சிகள், மேடைஇசைக் கொண்டாட்டங்கள் என பல்லாயிரம் செயற்பாடுகள் உலகளாவிய நிலையில் மேற்கொள்ளப்பட்டன. இந்த ஆண்டின் நிகழ்ச்சியை [[ருவாண்டா]] முன்னின்று நடத்தியது.\n\nSection::::2009.\n2009இன் உலகச் சுற்றுச்சூழல் நாளின் கருப்பொருள் || 'உன்கோள் உன்னைக் கேட்கிறது – காலநிலை மாற்றத்தை மாற்ற இணை ', உலகச் சுற்றுச்சூழல் நாள் பாடலாக மைக்கேல் ஜாக்சனின் ’புவிப் பாடல்’ அறிவிக்கப்பட்ட்து. '.இது மெக்சிகோவில் நடத்தப்பட்டது..\n\nSection::::விருந்தோம்பிய நகரங்கள்.\nஉலகச் சுற்றுச்சூழல் நாட்கள் உலகெங்கும் கீழ்வரும் நகரங்களில் தொடர்ந்து கொண்டாடப்பட்டன.:\n\n\nSection::::வெளி இணைப்புகள்.\n[[பகுப்பு:சூழலியம்]]\n[[பகுப்பு:ஐக்கிய நாடுகளின் சிறப்பு நாட்கள்]]\n[[பகுப்பு:சூன் சிறப்பு நாட்கள்]]\n[[பகுப்பு:சுற்றுச்சூழல் விழிப்புணர்வு நாட்கள்]]"}
{"id": "250610", "url": "https://ta.wikipedia.org/wiki?curid=250610", "title": "காரவேலன்", "text": "காரவேலன்\n\nகாரவேலன் (கிமு 193 - 170) பண்டைய கலிங்க இராச்சியத்தை ஆண்ட மகாமேகவாகன வம்சத்தின் மூன்றாவதும் மிகச் சிறந்தவனுமான பேரரசன் ஆவான். காரவேலன் குறித்த முக்கியமான தகவல்கள் அவனது 17 வரிகளைக்கொண்ட ஆத்திகும்பா கல்வெட்டில் கிடைக்கின்றன. இக்கல்வெட்டு, ஒடிசாவின் புபனேசுவருக்கு அருகில் உள்ள உதயகிரிக் குன்றில் காணும் குகையொன்றில் காணப்படுகிறது.\n\nமௌரியப் பேரரசன் அசோகன் காலத்தில் வலுவிழந்த கலிங்க இராச்சியத்தின் படை வலிமையைக் காரவேலன் மீண்டும் மீட்டெடுத்தான். காரவேலனின் தலைமையின் கீழ் கலிங்கம் குறிப்பிடத்தக்க கடல் ஆதிக்கம் கொண்டிருந்தது. சிங்களம் (இலங்கை), பர்மா (மியன்மார்), சியாம் (தாய்லாந்து), வியட்நாம், கம்போஜம் (கம்போடியா), மலேசியா, போர்னியோ, பாலி, சுமாத்திரா, ஜாவா ஆகிய நாடுகளுடன் கலிங்கத்துக்கு வணிகத் தொடர்புகள் இருந்தன. காரவேலன், மகத, அங்க, சாதவாகன அரசுகள் மீது படையெடுத்து வெற்றி கண்டுள்ளதுடன், தெற்கே பாண்டியப் பேரரசு வரை அவனது செல்வாக்கு இருந்தது. இவற்றின் மூலம் காரவேலன், கலிங்கத்தை ஒரு மிகப்பெரிய பேரரசாகக் கட்டியெழுப்பினான். இவன் தெற்கேயிருந்த தமிழ் அரசுகளின் கூட்டணியையும், மேற்கிலிருந்த வல்லரசுகளையும், பக்ட்ரியாவின் இந்திய-கிரேக்க அரசன் டெமெட்ரியசையும் தோற்கடித்துள்ளான்.\n\nகாரவேலன் சமயப் பொறையைக் கடைப்பிடித்தாலும், சமண சமயத்துக்கு ஆதரவு வழங்கினான்.\n\nSection::::பெயர்.\nகாரவேலன் என்னும் பெயரின் சொற்பிறப்புக் குறித்துப் பல ஐயங்கள் இருந்தாலும், இது திராவிட மூலத்தைக் கொண்டது என்பது பெரிதும் ஏற்கப்பட்டுள்ளது. தமிழில் \"வேலன்\" என்பது \"வேலை ஏந்தியவன்\" என்னும் பொருள் கொண்டது.\n\nSection::::மூலங்கள்.\nகாரவேலன் குறித்து அறிந்து கொள்வதற்கான முக்கிய மூலம் புபனேசுவருக்கு அண்மையில் உள்ள உதயகிரிக் குன்றின் குகையொன்றில் காணப்படும் ஆத்திகும்பா கல்வெட்டு ஆகும். இக்கல்வெட்டை ஆராய்ந்த சிலர் காரவேலன் \"செதி\" குலத்தைச் சேர்ந்தவன் என்கின்றனர். ஆனாலும் இது எல்லோராலும் ஏற்றுக்கொள்ளப்படுவதில்லை. இக்கல்வெட்டு காரவேலன் முனி அரசனான வசுவின் மரபில் வந்தவன் என்கிறது. இவ்வாறான தொன்மம் சார்ந்த மரபுவழி ஒரு புறம் இருக்கப் பல ஆய்வாளர்கள் இவனது மூலத்தைக் கண்டறிய முயன்றுள்ளனர். எனினும் எதுவும் பொதுவாக ஏற்றுக்கொள்ளக்கூடியதாக இல்லை.\n\nSection::::காலம்.\nகாரவேலனின் காலத்தைக் கணிப்பது விவாதத்துக்கும், சர்ச்சைகளுக்கும் உரியதாக உள்ளது. வரலாற்றுக் காலவரிசையில், காரவேலனின் ஆட்சிப்பொறுப்புக்கு வந்தது, ஆட்சிக்காலம் என்பவற்றைத் துல்லியமாக அறிந்துகொள்வது சவாலாகவே உள்ளது. ஆத்திகும்பா கல்வெட்டிலிருந்து கிடைக்கும் உட்சான்றுகளின்படி காரவேலனின் ஆட்சிக்காலம் கிமு முதலாம் நூற்றாண்டின் பின்னரைப் பகுதிக்குள் அடங்குவதாகத் தெரிகிறது. வேறு சான்றுகள் கிடைக்கும் வரை இவனது ஆட்சிக்காலம் குறித்த சர்ச்சைகள் தொடரும். இந்திய நாணயவியலாளரான பி. எல். குப்தா ஆத்திகும்பா கல்வெட்டு கிபி இரண்டாம் நூற்றாண்டைச் சேர்ந்தது எனக் கருத்து வெளியிட்டுள்ளார். தொல்லெழுத்தியலின்படி இக்கல்வெட்டை கிபி முதலாம் நூற்றாண்டுக்குப் பின்தள்ளுவதில் சிக்கல்கள் உள்ளன. இந்திய எழுத்தியலாளர் இக்கல்வெட்டை கிமு முதலாம் நூற்றாண்டைச் சேர்ந்ததாகக் கருதவே விரும்புகின்றனர்.\n\n"}
{"id": "250612", "url": "https://ta.wikipedia.org/wiki?curid=250612", "title": "களிமணக்கீரை", "text": "களிமணக்கீரை\n\nகளிமணக்கீரை () என்பது தாவர வகையில் பெரிய தாவரம் ஆகும். இது பூக்கும் தாவரம் ஆகும். இதன் கீரை மருத்துவத்துக்கு பயன்படுகிறது. இது ஒரு பஞ்சகாலத் தாவரம் ஆகும்.\n"}
{"id": "250614", "url": "https://ta.wikipedia.org/wiki?curid=250614", "title": "தாமசு ஜேம்சு எண்டர்சன்", "text": "தாமசு ஜேம்சு எண்டர்சன்\n\nதாமசு ஜேம்சு ஆலன் எண்டர்சன் (\"Thomas James Alan Henderson\", 28 டிசம்பர் 1798 - 23 நவம்பர் 1844) ஒரு இசுகாட்டிய வானியலாரும் கணிதவியலாரும் ஆவார். இவர்தான் புவியில் இருந்து மிக அருகில் உள்ள ஆல்பா செண்டாரியின் தொலைவை முதன்முதலில் கண்டறிந்து பெயர் பெற்றவர். மேலும் இவர்தான் முதல் இசுகாட்லாந்து அரசு வானியலாரும் ஆவார்.\n\nSection::::இளமைப் பருவம்.\nடண்டீ நகரில் பிறந்த தாமசு என்டர்சன் டண்டீ உயர்நிலைப் பள்ளியில் கல்வி பயின்றார், பிறகு வழக்கறிஞராகி உதவியாளரிலிருந்து பல்வேறு உயர்நிலைகளை அடைந்தார். என்றாலும் அவரது கவனம் எப்போதும் வானியலிலும் கணிதத்திலுமே கவிந்திருந்தது. நிலா இடைமறைவைப் பயன்படுத்திப் புவியின் நெட்டாங்கைக் (longitude) காணும் புதிய முறையைக் கண்டறிந்ததும் அப்போது அரச கடற்படைத் துறையின் கடலளவை வரைபடக் கண்காணிப்பளராக இருந்த தாமசு யங்கின் கவனத்துக்கு உள்ளானார். இளைஞர் எண்டர்சனுக்கு வானியல் பெரும்புலத்தில் நுழைய யங் பெரிதும் உதவியுள்ளார். அவரது இறப்பிற்குப் பிறகு எண்டர்சனுக்கு அவரது இடத்தைத் தரும்படி, அரசதிகார மேலிடத்துக்கு யங் ஒரு பரிந்துரைக் கடிதம் முன்னதாகவே தந்துள்ளார்.\n\nSection::::அலுவற் காலம்.\nSection::::ஆப்பிரிக்கா.\nஇந்த பதவிக்கு அவர் கருதப்படாவிட்டாலும் நன்னம்பிக்கை முனை அரசு வான்காணகத்துக்குப் பரிந்துரைக்கப்படும் அளவுக்குச் செல்வாக்கு அவருக்கு இருந்ததால் அவர் தென்னாப்பிரிக்கா, நன்னம்பிக்கை முனைக்குச் சென்று அங்கே பதவி ஏற்றார். அங்கே அவர் ஏப்பிரல் 1832 இல் இருந்து 1833 வரை கணிசமான விண்மீன் அளவீடுகளை எடுத்தார். இதில் அவர் இப்போதும் பாராட்டப்படுவதற்கான அளவீடுகளும் உள்ளடங்கும். பொலிவுமிக்க தெற்கு விண்மீனாகிய ஆல்ஃபா செண்டாரியின் கருக்கான இயக்கம் பெரிதாக அமைவது அவருக்குச் சுட்டிக் காட்டப்பட்டதால், இது தான் புவிக்கு மிக அருகில் உள்ள விண்மீன் என்ற முடிவுக்கு அப்போது அவர் வந்துள்ளார்.\n\nவிண்வெளிப்போட்டியின் 1830களின் நிலவரப்படி, இவர்தான் இடமாறு தோற்றப்பிழையைப் பயன்படுத்தி விண்மீனின் தொலைவை, அது மிக அருகில் இருந்ததால், எளிதாகக் கண்டுபிடித்தவர் ஆவார். உடல்நலக் குறைவால் ஓய்வுபெற்று ஐக்கிய ராச்சியம் திரும்பிவந்த பிறகு இவர் அமைதியாக தனது அளவீடுகளை ஆய்ந்து ஆல்ஃபா செண்டாரி, சற்றே ஒரு புடைநொடி (parsec) தொலைவுக்கப்பால், அதாவது 3.25 ஒளியாண்டுகள் தொலைவில் உள்ளதென்ற முடிவுக்கு வந்தார். இந்த மதிப்பு 25.6% அளவே சிறியது என்பதால் ஓரளவுக்குத் துல்லியமானதே எனலாம்.\n\nஎண்டர்சன் தனது ஆய்வு முடிவுகளை உடனடியாக வெளியிடுவதில் அக்கறை காட்டவில்லை. அதற்குள் (ஏற்கெனவே விண்மீன் இடமாறு தோற்றப்பிழையைக் கண்டறிந்ததாகக் கோரிய, முந்தைய மறுதளிக்கப்பட்ட, முயற்சிகள் இருந்தபோதும்) பிரீட்ரிக் வில்லெம் பெசல் என்பார் இவரை முந்திக்கொண்டார். பெசல் 1838இல் \"61 சிக்னி\" என்ற இரும விண்மீனுக்கான இடமாறு தோற்றப்பிழை 10.3 ஒளியாண்டுகளென (9.6% மிகச் சிறிய மதிப்பு) தன் முடிவை வெளியிட்டார். எண்டர்சன் தன் முடிவுகளை 1839இல் வெளியிட்டார். என்றாலும் அவருடைய தன்னம்பிக்கையின்மையால் அவர் இரண்டாம் இடத்துக்குத் தள்ளப்பட்டார்.\n\nSection::::இசுகாட்லாந்து.\nஇவர் 1834இல், நன்னம்பிக்கை முனை அளவீட்டால் பெயர்பெற்ற காரணத்தால், முதன்முதலாக இசுகாட்லாந்து வானியற் கழகத்தின் உறுப்பினராகத் தேர்வு செய்யப்பட்டார். அப்போது எடின்பரோ பல்கலைக்கழகத்தில் வெற்றிடமாக இருந்த வானியற் தலைமைப் பதவியும், பிரதமர் மெல்போர்ன் பிரபுவின் அறிவுரையின் பேரில் அவருக்கு வழங்கப்பட்டது. இவர் 1834ஆம் ஆண்டில் இருந்து இறப்புவரை எடின்பரோவில் இருந்த (அப்போது கால்டன்மலை வான்காணகம் என அழைக்கப்பட்ட) நகர வான்காணகத்தில் பணிபுரிந்து வந்தார். இவர் 1840இல் இலண்டன் அரசு கழக ஆய்வுறுப்பினராகத் தேர்ந்தெடுக்கப்பட்டார்.\n\nஎண்டர்சன் அரசு வானியல் கழகம் (1832), எடின்பரோ அரசு வானியல் கழகம் (1834) உட்பட, பல பெயர்பெற்ற கழகங்களின் உறுப்பினரானார்.\n\nSection::::சொந்த வாழ்க்கையும் இறப்பும்.\nஇவர் அலெக்சாந்தர் ஆடியின் மகளை மணந்தார். இவருக்கு 1836இல் ஒரு மகள் பிறந்தார். தாமசு என்டர்சன் 1844 நவம்பர் 23ஆம் நாளன்று எடின்பரோவில் இறந்தார். கிரேஃபிரியர்சு கிர்க்யார்டு அடீ குடும்பக் கல்லறையில் அடக்கம் செய்யப்பட்டார்.\n\n"}
{"id": "250615", "url": "https://ta.wikipedia.org/wiki?curid=250615", "title": "அ. சந்திரசேகர பண்டிதர்", "text": "அ. சந்திரசேகர பண்டிதர்\n\nஅ. சந்திரசேகர பண்டிதர் (இறப்பு: அக்டோபர் 26, 1879) மானிப்பாய் அகராதி தொகுத்து வெளியிட்டவர்.\n\nSection::::வாழ்க்கைக் குறிப்பு.\nசந்திரசேகர பண்டிதர் யாழ்ப்பாணம், உடுவிலில் அம்பலவாணர் என்பவருக்குப் பிறந்தவர். தமது பாட்டனார் சங்கர உடையாரிடம் கல்வி கற்றார். உடுவிலில் அப்போதிருந்த கிறித்தவ மதப் பிரசாரகர்களிடம் பணியாற்றி நதானியேல் என்ற பெயரைப் பெற்று கிறித்தவரானார். வண. ஸ்பால்டிங் என்பவருக்கு ஆசிரியராக இருந்து, பல நூல்களை மொழிபெயர்த்தும், இயற்றியும் உள்ளார். நல்லூரில் வாழ்ந்த வண. ஜெ. நைட் என்பவர் தமிழ்-ஆங்கில அகராதி ஒன்று எழுதிய போது அவருக்கு உதவியிருந்தார். விவிலிய நூல் மொழிபெயர்ப்புக்காக ஸ்பால்டிங்கு பாதிரியார், ஆணல்ட் சதாசிவம்பிள்ளை ஆகியோருடன் 1848 ஆம் ஆண்டில் சென்னை சென்றார்.\n\nமானிப்பாய் அச்சியந்திரசாலையில் மதப்போதகர்கள் அச்சிட்ட பல கிறித்தவ வேத மொழிபெயர்ப்புகளுக்கு இவர் பல வகைகளிலும் உதவியுள்ளார்.\n\nSection::::மானிப்பாய் அகராதி.\nசந்திரசேகர பண்டிதர் மானிப்பாய் அகராதி என்ற பேரகராதியைத் தொகுத்து வெளியிட்டார். இது \"The Manual Dictionary of the Tamil Lanuage\" என்ற பெயருடன் ஸ்பால்டிங் பாதிரியாரால் 1942 ஆம் ஆண்டு யாழ்ப்பாணத்தில் அமெரிக்க மிசன் அச்சுக்கூடத்தில் பதிப்பிக்கப்பட்டது. இது யாழ்ப்பாண அகராதி, ஸ்பால்டிங் அகராதி என்றும் வழங்கப்பட்டது. இவ்வகராதியில் 58,500 பதிவுகள் இடம்பெற்றுள்ளன. இவ்வகராதியின் தொகுப்பில் இருபாலை சேனாதிராச முதலியார், நவாலி வி. வைரமுத்துப்பிள்ளை ஆகியோரும் உதவியுள்ளனர். தமிழ் அகராதிகளில் இதுவே முதலாவது பெரிய அகராதியாகும்.\n\nSection::::குடும்பம்.\nசந்திரசேகர பண்டிதரின் மூத்த மகன் உவைமன் நதானியேல் சுவாமிநாதர் பாம்பனில் மருத்துவராகவும், மற்றுமொரு மகன் தில்லையம்பலம் நதானியேல் உவெசுலிய மிசன் பாடசாலை ஆசிரியராகவும், இளையவர் அம்பலவாணர் நதானியேல் யாழ்ப்பாணம் காவல்துறை நீதிமன்றத்திலும் பணியாற்றினர். சந்திரசேகரப் பண்டிதர் 1879 அக்டோபர் 26 இல் தனது 79வது அகவையில் காலமானார்.\n"}
{"id": "250620", "url": "https://ta.wikipedia.org/wiki?curid=250620", "title": "ஜோ சாங்-வூக்", "text": "ஜோ சாங்-வூக்\n\nஜோ சாங்-வூக் () (பிறப்பு: ஜூலை 18, 1978) ஒரு தென் கொரியா நாட்டு நடிகர் ஆவார். இவர் 1998ஆம் ஆண்டு முதல் பல சின்னத்திரை தொடர்களிலும் மற்றும் திரைப்படங்களிலும் நடித்து வருகின்றார். இவர் ஏர் சிட்டி, ஜெயன்ட், குட் டாக்டர், கன்னிங் சிங்கிள் லேடி போன்ற தொடர்களில் நடித்ததன் மூலம் எல்லோருக்கும் மிகவும் புகழ் பெற்றநடிகர் ஆனார்.\n\n"}
{"id": "250621", "url": "https://ta.wikipedia.org/wiki?curid=250621", "title": "லீ சாங்-யூண்", "text": "லீ சாங்-யூண்\n\nலீ சாங்-யூண் () (பிறப்பு: ஆகஸ்ட் 15, 1981) ஒரு தென் கொரியா நாட்டு நடிகர் ஆவார். இவர் 2005ஆம் ஆண்டு முதல் டிராமா சிட்டி, ஏர் சிட்டி, ஏஞ்சல் ஐஸ் போன்ற பல சின்னத்திரை தொடர்களிலும் மற்றும் சாண்டா பார்பரா போன்ற சில திரைப்படங்களிலும் நடித்து வருகின்றார்.\n\nSection::::திரைப்பட வாழ்க்கை.\nஇவர் 2007ஆம் ஆண்டு செக்ஸ் ஜீரோ 2 என்ற திரைபப்டத்தில் கிய்-ஜோ என்ற காதாபதிரத்தில் துணை நடிகராக நடித்திருந்தார். 2014ஆம் ஆண்டு சாண்டா பார்பரா என்ற ஒரு காதல் திரைப்படத்தில் முதல் முதலாக கதாநயகானாக நடித்துள்ளார்.\n\n\n"}
{"id": "250623", "url": "https://ta.wikipedia.org/wiki?curid=250623", "title": "போரான் ஓராக்சைடு", "text": "போரான் ஓராக்சைடு\n\nபோரான் ஓராக்சைடு \"(Boron monoxide)\" என்பது BO என்ற மூலக்கூற்று வாய்பாட்டுடன் கூடிய போரான், ஆக்சிசன் சேர்ந்த வேதிச் சேர்மம் ஆகும். இச்சேர்மத்தின் போரான் நைத்திரைடு, கரிமச் சேர்மங்கள், வைரத்தின் அமைப்புடன் காணப்படுகின்றன என்றும், காரீயத்தின் அமைப்பைக் கொண்டிருக்கின்றன என்றும் இருவேறு பரிசோதனை முடிவுகள் முன்வைக்கப்படுகின்றன. எனினும் போரான் ஆக்சைடு நிலைப்புத் தன்மை அற்றதென பிற்காலத்தில் இச்சேர்மம் தொடர்பாக மேற்கொள்ளப்பட்ட திட்டமிட்ட ஆய்வுகளின் நிலைமை விளக்கப்படம் தெரிவிக்கிறது. கிராபைட் தளவடிவ போரான் ஆக்சைடின் இத்தகைய நிலைப்பற்ற தன்மை கோட்பாட்டளவில் முன்னுரைக்கப்பட்டுள்ளது.\n"}
{"id": "250625", "url": "https://ta.wikipedia.org/wiki?curid=250625", "title": "மகாமேகவாகன வம்சம்", "text": "மகாமேகவாகன வம்சம்\n\nமகாமேகவாகன வம்சம் என்பது, மௌரியப் பேரரசு வலிமையிழந்த பின்னர் கலிங்கத்தை ஆண்ட பண்டைய அரச வம்சங்களில் ஒன்று. இவ்வம்சத்தின் மூன்றாவது ஆட்சியாளனாகிய காரவேலன் தொடர்ச்சியான படையெடுப்புக்கள் மூலம் இந்தியாவின் பெரும் பகுதியைக் கைப்பற்றினான். காரவேலனின் தலைமையின் கீழ் கலிங்கத்தின் படை வலிமை மீண்டும் கட்டியெழுப்பப்பட்டது. இக்காலத்தில் கலிங்கப் பேரரசு கங்கை முதல் காவிரி வரை பரந்திருந்தது. இவ்வம்சத்தினரின் ஆட்சியின்கீழ் குறிப்பாகக் காரவேலனின் ஆட்சியின் கீழ், கடல் ஆதிக்கம் பெற்றிருந்த கலிங்கம், இலங்கை, பர்மா, தாய்லாந்து, வியட்நாம், கம்போடியா, போர்னியோ, பாலி, சுமாத்திரா, ஜாவா போன்ற நாடுகளுடன் வணிகத்தில் ஈடுபட்டிருந்தது.\n\n\nSection::::மேற்கோள்கள்.\n[["}
{"id": "250639", "url": "https://ta.wikipedia.org/wiki?curid=250639", "title": "கும்பகோணம் மும்மூர்த்தி விநாயகர் கோயில்", "text": "கும்பகோணம் மும்மூர்த்தி விநாயகர் கோயில்\n\nSection::::இருப்பிடம்.\nகும்பகோணத்தில் உள்ள விநாயகர் கோயில்களில் இதுவும் ஒன்று. இக்கோயில் கும்பகோணம் பிரம்மன் கோயில் கடைத்தெருவில் உள்ளது. \n\nSection::::மூலவர்.\nஇக்கோயிலின் மூலவர் மும்மூர்த்தி விநாயகர் என்றழைக்கப்படுகிறார்.மும்மூர்த்தி விநாயகர் மகாகணபதி (பரமேஸ்வரர் அம்சம்) இடப்பாகம் உள்ள சித்தி விநாயகர் (பிரம்மாவின் படைப்பு அம்சம்), வலப்பாகத்தில் உள்ள வல்லப கணபதி (விஷ்ணுவின் காக்கும் அம்சம்) என்ற நிலையில் உள்ளார். \n\nSection::::குடமுழுக்கு.\nஇக்கோயிலின் குடமுழுக்கு 12.6.2015 வெள்ளிக்கிழமை நடைபெற்றது.\n\nSection::::அருகிலுள்ள கோயில்கள்.\nஇக்கோயிலின் அருகில் வரதராஜப்பெருமாள் கோயில் மற்றும் பிரம்மன் கோயில் ஆகிய கோயில்கள் உள்ளன.\n\n"}
{"id": "250645", "url": "https://ta.wikipedia.org/wiki?curid=250645", "title": "வளைய டெக்கேன்", "text": "வளைய டெக்கேன்\n\nவளைய டெக்கேன் \"(Cyclodecane )\" என்பது CH என்ற மூலக்கூறு வாய்பாடுடன் கூடிய ஒரு வளைய ஆல்க்கேன் சேர்மமாகும்.\n"}
{"id": "250647", "url": "https://ta.wikipedia.org/wiki?curid=250647", "title": "கும்பகோணம் வெங்கடாஜலபதி கோயில்", "text": "கும்பகோணம் வெங்கடாஜலபதி கோயில்\n\nகும்பகோணம் நகரில் இரு வெங்கடாஜலபதி கோயில்கள் உள்ளன.\n\nSection::::குமரன் தெரு.\nதிருக்குடந்தை திருப்பதி எனப்படும் இக்கோயிலில் வெங்கடாஜலபதி மூலவராக உள்ளார். ஸ்ரீதேவி, பூதேவி உள்ளனர். தனிசன்னதியில் மூலவர் பத்மாவதி தாயார் உள்ளார். புதிதாக கொடிமரம், கருடாழ்வார் சன்னதி அமைக்கப்பட்டுள்ளது. இக்கோயிலில் பஞ்சமுக ஆஞ்சநேயர் மற்றும் மகாவிஷ்ணுவின் 10 திவ்ய தசாவதாரப் பெருமாள்களின் சன்னதிகள் கிழக்கு நோக்கி அமைந்துள்ளன. \n\nSection::::குடமுழுக்கு.\nகுடமுழுக்கிற்கான பூஜைகள் 5.11.2013-இல் தொடங்கின. 6.11.2013 அன்று காவிரி நீர் கொண்டு வரப்பட்டு, யாகசாலை பூஜைகள் நடைபெற்றன. அதனைத் தொடர்ந்து வியாழக்கிழமை காலை விஸ்வரூபம், கும்ப மண்டல பிம்பாகனி சதுஸ்தான பூஜைகள் சிறப்பாக நடைபெற்றன. அதற்குப் பின்னர் கடங்கள் அங்கிருந்து புறப்பட்டு 7.11.2013 காலை 9.30-க்கு குடமுழுக்கு நடைபெற்றது. இதற்கு முன்னர் 1977-இல் குடமுழுக்கு நடைபெற்றுள்ளது. \n\nSection::::காவேரிக்கரைத் தெரு.\nகாவேரிக்கரைத் தெருவில் மற்றொரு வெங்கடாஜலபதிகோயில் உள்ளது. காவேரிக் கரையையொட்டி அமைந்துள்ள இக்கோயிலில் பெருமாள் மூலவராக உள்ளார்.\n"}
{"id": "250648", "url": "https://ta.wikipedia.org/wiki?curid=250648", "title": "உடையார்கோயில் வெங்கடாஜலபதி கோயில்", "text": "உடையார்கோயில் வெங்கடாஜலபதி கோயில்\n\nSection::::இருப்பிடம்.\nஇக்கோயில் கோயில் தஞ்சாவூர் மாவட்டத்தில் தஞ்சாவூர்-நாகப்பட்டினம் சாலையில் தஞ்சாவூரிலிருந்து 18 கிமீ தொலைவில் சாலியமங்கலம் அருகே உள்ள உடையார்கோயில் என்னும் சிற்றூரில் உள்ளது.\n\nSection::::மூலவர்.\nஇக்கோயிலின் கருவறையில் வெங்கடாஜலபதி ஸ்ரீதேவி, பூதேவியுடன் உள்ளார்.\nSection::::குடமுழுக்கு.\nஇக்கோயிலின் குடமுழுக்கு 31.5.2015 அன்று நடைபெற்றது. காலை 7.00 மணிக்கு விஸ்வரூபத்துடன் விழா நிகழ்வுகள் தொடங்கின. மூன்றாம் கால பூஜைக்குப் பின் 9.30 மணி முதல் 10.30 மணிக்குள் யாத்ராதானம், கடம் புறப்பாடு போன்றவை நிகழ்ந்தன. பின் விமானங்களுக்குப் புனித நீர் ஊற்றப்பட்டு கும்பாபிஷேகம் சிறப்பாக நடைபெற்றது. \n\nSection::::அருகேயுள்ள கோயில்.\nஇவ்வூரில் உடையார்கோயில் என்னும் பெயரில் உள்ள கரவந்தீஸ்வரர் கோயில் உள்ளது.\n"}
{"id": "250651", "url": "https://ta.wikipedia.org/wiki?curid=250651", "title": "கிட்கிந்தை", "text": "கிட்கிந்தை\n\nஇந்தியாவின் இன்றைய மத்தியப்பிரதேசத்தில் ஜபல்பூர் மாவட்டத்தின் வடபகுதியில் உள்ள, இராவணனின் கோந்த் இனக்குழு வசித்த தண்டகாரண்யம் பகுதியின் சற்று வட பகுதியில் வசித்த கொருக் இனக்குழுவைச் சார்ந்தவர்கள் வாலி, சுக்கிரீவன், அனுமன் ஆகியோர் இவர்களின் வாழிடமாக அறியப்படுகிற நகர் கிட்கிந்தை.\n\nகிட்கிந்தை இந்தியாவின் இதிகாசங்களில் ஒன்றான இராமாயணத்தின் கதை மாந்தர்களில் குறிப்பிடத்தக்கவர்கள் வாலி, சுக்கிரீவன் அனுமன் ஆகியோர். இராமனின் மனைவி சீதையை இராவணன் கொண்டு சென்ற பிறகு இராமன் தனது மனைவியை மீட்க ராவணனுடன் போர் புரிய படை தந்து உதவிய சுக்கிரீவனும், அவனது அண்ணன் வாலியும் ஆட்சி செய்த பகுதியின் தலைநகராகும்.\n"}
{"id": "250655", "url": "https://ta.wikipedia.org/wiki?curid=250655", "title": "யுரேனியம் சல்பைடு", "text": "யுரேனியம் சல்பைடு\n\nயுரேனியம் சல்பைடு (Uranium monosulfide) என்பது யுரேனியம் மற்றும் கந்தகம் சேர்ந்து உருவாகும் ஒரு சல்பைடு உப்பு ஆகும். இதனுடைய மூலக்கூறு வாய்பாடு US என்பதாகும்.\n"}
{"id": "250656", "url": "https://ta.wikipedia.org/wiki?curid=250656", "title": "பொன்னுசாமித் தேவர்", "text": "பொன்னுசாமித் தேவர்\n\nபொன்னுசாமித் தேவர் (1837-1870) பாண்டித்துரைத் தேவரின் தந்தையாவார்.\n\nSection::::வளர்ப்பு.\n19-ஆம் நூற்றாண்டின் இடைப்பகுதியில் சேது நாட்டை ஆண்ட இராமசாமி சேதுபதி 1830-இல் காலமானார். அதற்குப் பின்னர் சில காலம் ஆட்சி செய்த அவருடைய மனைவிக்கு வாரிசு இல்லாததால், அவருடைய தங்கை மகன் ஐந்து வயதுப் பாலகர் முத்துராமலிங்கத்தை 1847-இல் வாரிசாக ஏற்றார். அப்போது அவருடன் வந்தவர் அண்ணன் பொன்னுச்சாமி. தம்பி வயதுக்கு வரும் வரை ஆட்சிப் பொறுப்பைப் பார்த்துக்கொண்டு அரண்மனை நிர்வாகத்தை மேற்கொள்ளும்போது அவருக்கு வயது 17.\n\nSection::::பல்துறை அறிவு.\nதமிழ்ப் புலமையிலும், தமிழ் நூல்களை ஆதரிப்பதிலும், அரசியலறிவிலும் அவர் நிகரற்று விளங்கியதோடு சிறந்த இசை மேதையாகவும் திகழ்ந்தார்.\n\nSection::::தமிழ்ப் பணி.\nஆறுமுக நாவலருடைய அனைத்து வெளியீட்டு முயற்சிகளுக்கும் இவர் உதவினார். அவருடைய நூல்களாகிய சேது புராணம், பரிமேலழகர் உரை, இலக்கணக் கொத்து, இலக்கண விளக்கம் போன்றவற்றையும் அச்சிட பொன்னுசாமித் தேவர் பொருளுதவி செய்தார். பல்வேறு புலவர்கள் பாடிய தனிப் பாடல்களைத் தில்லையம்பூர் சந்திரசேகர கவிராயரின் துணைகொண்டு தொகுத்ததோடு, தனிப்பாடல் திரட்டு என்ற பெயரில் வெளியிட்டார். தமிழில் வெளியான முதல் தனிப்பாடல் தொகுதி என்ற பெருமையை அது பெற்றது.\n"}
{"id": "250657", "url": "https://ta.wikipedia.org/wiki?curid=250657", "title": "வளிமண்டலம்", "text": "வளிமண்டலம்\n\nவளிமண்டலம் (\"atmosphere\") என்பது ஈர்ப்பு விசையின் கீழூள்ள கோள் ஒன்றையோ அல்லது போதுமான திணிவைக் கொண்ட ஒரு பொருளையோ சுற்றியுள்ள வளிமங்களின் அடுக்கு ஆகும்.\n\nபுவியின் வளிமண்டலம் பொதுவாக நைதரசனால் ஆனது. அத்துடன் இது உயிரினங்களின் மூச்சியக்கத்திற்குத் தேவையான ஆக்சிசன், மற்றும் தாவரங்கள், பாசிகள், நீலப்பச்சைப்பாசிகள் ஆகியவற்றின் ஒளித்தொகுப்புக்குத் தேவையான கார்பனீராக்சைடு ஆகிய வளிமங்களையும் கொண்டுள்ளது. வளிமண்டலம் சூரியவொளியின் புறவூதாக் கதிர்வீச்சு, சூரியக் காற்று, அண்டக் கதிர் ஆகியவற்றினால் உயிரினங்களுக்கு ஏற்படும் பாதிப்புகளில் இருந்து காக்கிறது.\n\nஉடு வளிமண்டலம் என்பது விண்மீன் ஒன்றின் வெளிப் பகுதியைக் குறிக்கிறது. இது பொதுவாக ஒளிபுகா ஒளிமண்டலத்தில் இருந்தான பகுதியைக் குறிக்கும். குறைந்த வெப்பநிலையைக் கொண்டுள்ள விண்மீன்கள் வெளி வளிமண்டலத்தில் கூட்டு மூலக்கூறுகளைத் தோற்றுவிக்கும்.\n\n\n"}
{"id": "250660", "url": "https://ta.wikipedia.org/wiki?curid=250660", "title": "கோங் யூ", "text": "கோங் யூ\n\nகோங் யூ () (பிறப்பு: ஜூலை 10, 1979) ஒரு தென் கொரியா நாட்டு நடிகர் ஆவார். இவர் 2001ஆம் ஆண்டு முதல் பல சின்னத்திரை தொடர்களிலும் மற்றும் திரைப்படங்களிலும் நடித்து வருகின்றார். இவர் காபி பிரின்ஸ், பிக் போன்ற மிகவும் புகழ் பெற்ற தொடர்கள் ஆகும்.\n\nSection::::ஆரம்ப வாழ்க்கை.\nSection::::2001-2004.\nஇவர் க்யுங் ஹீ பல்கலைக்கழகத்தில் கலைப்பட்டதாரி பட்டம் பெற்றார். 2000ஆம் ஆண்டு தனது முதல் வேலையாக எம்நெட் என்ற தொலைக்காட்சியில் காணொளி தொகுப்பாளராக பணிபுரிந்தார் அதை தொடர்ந்து 2001ஆம் ஆண்டு ஒளிபரப்பான ஸ்கூல் 4 என்ற தொடரில் நடிகராக அறிமுகமானார். 2000ஆம் ஆண்டு முதல் 2004ஆம் ஆண்டு காலப்பகுதியில் நாடக நடிகர், துணை நடிகர், இசை நிகழ்ச்சிகளில் தொகுப்பாளர் என பல துறைகளில் பணிபுரிந்தார்.\n\nSection::::2005-2007.\n2005ஆம் ஆண்டு இவர் முதல் முதலில் காதநாயக்கான நடித்த தொடர் ஹலோ மை டீச்சர் ஆகும் இந்த தொடர் சியோல் ஒலிபரப்பு அமைப்பு என்ற தொலைக்காட்சியில் ஒளிபரப்பானது. இந்த தொடரில் இவருக்கு ஜோடியாக நடிகை காங் ஹைஜின் நடித்து இருந்தார். இதை தொடர்ந்து 2006ஆம் ஆண்டு காதல் தொடரான ஒன் பைன் டே தொடரில் நடித்தார்.\n\n2007ஆம் ஆண்டு இவர் நடித்த நகைச்சுவை மற்றும் காதல் நிறைந்த காபி பிரின்ஸ் என்ற தொடர் மிகவும் வெற்றி பெற்றது, இந்த தொடருக்கு பிறகு இவர் மிகவும் புகழ் பெற்ற நடிகரானர். இந்த தொடர் தமிழ் மொழியில் மொழிமாற்றம் செய்யப்பட்டு புதுயுகம் தொலைக்காட்சியில் ஒளிபரப்பானது என்பது குறிப்பிடத்தக்கது.\n\nSection::::2008–2015.\nஇவர் சனவரி 14, 2008ஆம் ஆண்டு தனது தரைப்படை சேவைக்கு சேற்று டிசம்பர் 8, 2009 சேவை முடித்து மீண்டும் நடிப்புத்துறைக்கு வந்தார். இவர் தனது சேவையில் வானொலி தொகுப்பாளராக படைத்துறையில் பணியாற்றினார்.\n\nஇவரின் மறுவருகையாக நடித்த திரைப்படம் பிண்டிங் மிஸ்டர்.டெஸ்டினி என்ற திரைப்படம் ஆகும். இந்த திரைப்படம் டிசம்பர் 9, 2010ஆம் ஆண்டு கொரியாவில் வெளியாக மிக பெரிய வெற்றி பெற்றது. இதை தொடர்ந்து பிக் என்ற நகைச்சுவை-காதல் தொடரில் நடித்தார். சைலென்சட், சஸ்பெக்ட் போன்ற திரைப்படங்களிலும் நடித்து இருந்தார்.\n\nSection::::2016-இன்றுவரை.\n2016ஆம் ஆண்டு இவர் நடித்த திரைப்படம் அ மேன் அண்ட் அ வுமேன் என்ற படம் ஆகும், இந்த திரைப்படத்தை தொடர்ந்து டிரெயின் டு பூசன் என்ற சோம்பை திரைப்படத்தில் நடித்தார், இந்த திரைப்படம் மிகப்பெரிய வெற்றி அடைத்தது. which surpassed 11 million admissions in South Korea. தமிழ், தெலுங்கு மற்றும் ஹிந்தி மொழிகளில் மொழிமாற்றம் செய்யப்பட்டு இந்தியாவில் வெளியானது என்பது குறிப்பிடத்தக்கது. அதே ஆண்டில் கார்டியன்: லோன்லி அண்ட் கிரேட் கோட் என்ற தொடரில் கோல்பினாக நடித்தார். இந்த தொடரும் வெற்றி பெற்றது. இந்த தொடரில் நடித்ததாற்காக பல விருதுகளும் வென்றார்.\n\n"}
{"id": "250661", "url": "https://ta.wikipedia.org/wiki?curid=250661", "title": "வளிமண்டலம் (அலகு)", "text": "வளிமண்டலம் (அலகு)\n\nநியம வளிமண்டல அழுத்தம் அல்லது நியம வளிமண்டலம் (\"standard atmosphere\", \"atm\"') என்பது அழுத்தத்தின் ஓர் அலகாகும். இது 101325 Pa (1.01325 பார்) என்பதற்கு சமனாகும். இவ்வலகு சில வேளைகளில் \"reference\" அல்லது நியம அழுத்தம் (\"standard pressure\") எனவும் அழைக்கப்படும்.\n\nSection::::வரலாறு.\n1954 ஆம் ஆண்டில், 10வது அலகுகளுக்கான பொது மாநாட்டில் \"நியம வளிமண்டலம்\" என்ற அலகு பொதுப் பயன்பாட்டிற்காக ஏற்றுக் கொள்ளப்பட்டது. 1 நியம வளிமண்டலம் 1,013,250 தைன்கள்/சதுர மீட்டர் (101325 Pa) என்பதற்கு சமன் எனவும் ஏற்றுக் கொள்ளப்பட்டது. இப்பெறுமானம் பாரிசு நகரத்தில் நிலநேர்க்கோட்டில் சராசரி கடல் மட்டத்தில் சராசரி வளிமண்டல அழுத்தம் ஆகும். பொதுவாக இதே நிலநேர்க்கோட்டில் உள்ள தொழில்வள நாடுகளின் சராசரி கடல் மட்ட அழுத்தங்களுக்கு ஏறத்தாழ சமனாக இருந்தது.\n\nவேதியியலிலும், மற்றும் பல தொழிற்துறைகளிலும், நியம அழுத்தம் \"நியம வெப்பநிலை மற்றும் அழுத்தம்\" (\"Standard Temperature and Pressure\", நிவெஅ) பயன்படுத்தப்படுகிறது. இது ஆகும், ஆனாலும் நியம அளவைகள் சில பின்னர் மாற்றமடைந்துள்ளன. 1982 இல் பன்னாட்டு தனி மற்றும் பயன்பாட்டு வேதியியல் ஒன்றியம் (IUPAC), பொருட்களின் இயற்பியல் பண்புகளுக்கு \"ஒரு நியம அழுத்தம்\" குறிப்பாக ஆக இருக்க வேண்டும் எனப் பரிந்துரைத்தது.\n\n"}
{"id": "250662", "url": "https://ta.wikipedia.org/wiki?curid=250662", "title": "லீ சன் கியூன்", "text": "லீ சன் கியூன்\n\nலீ சன் கியூன் () (பிறப்பு: மார்ச் 2, 1975) ஒரு தென் கொரியா நாட்டு நடிகர் ஆவார். இவர் 2002ஆம் ஆண்டு முதல் பல சின்னத்திரை தொடர்களிலும் மற்றும் பல திரைப்படங்களிலும் நடித்து வருகின்றார். இவர் காபி பிரின்ஸ், பாஸ்தா, மிஸ் கொரியா போன்ற தொடர்களில் நடித்ததன் மூலம் புகழ் நடிகர் ஆனார்.\n\nஇவர் நடித்த காபி பிரின்ஸ் மற்றும் பாஸ்தா போன்ற தொடர்கள் தமிழ் மொழியில் மொழிமாற்றம் செய்யப்பட்டு புதுயுகம் தொலைக்காட்சியில் ஒளிபரப்பானது என்பது குறிப்பிடத்தக்கது.\n\n"}
{"id": "250665", "url": "https://ta.wikipedia.org/wiki?curid=250665", "title": "ஹியுன் பின்", "text": "ஹியுன் பின்\n\nஹியுன் பின் () (பிறப்பு: செப்டம்பர் 25, 1982) ஒரு தென் கொரியா நாட்டு நடிகர் ஆவார். இவர் 2003ஆம் ஆண்டு முதல் சீக்ரட் கார்டன் போன்ற பல சின்னத்திரை தொடர்களிலும் மற்றும் திரைப்படங்களிலும் நடித்து வருகின்றார்.\n\nSection::::நடிப்புத்துறை.\nSection::::2003-2009.\nஹியுன் 2003ஆம் ஆண்டு ஒளிபரப்பான 'பாடிகார்ட்' என்ற தொடரில் துணைநடிகராக அறிமுகமானார். அதே ஆண்டில் ஒளிபரப்பான 'நான்ஸ்டாப் 4' என்ற நகைசுசுவை தொடரில் நடித்தார். 2004ஆம் ஆண்டு ஒளிபரப்பான 'அயர்லாந்து' என்ற காதல் தொடரில் இரண்டாவது நாயகனகாவும் அதே ஆண்டில் வெளியான 'ஸ்பின் கிக்' என்ற திரைப்படத்திலும் நடித்தார்.\n\nஇவர் முதல் முதலில் காதநாயக்கான நடித்த தொடர் 'மை லவ்லி சாம் சூன்' என்ற நகைசுசுவை காதல் தொடர் இந்த தொடர் 2005ஆம் ஆண்டு முன்குவா ஒலிபரப்பு கார்ப்பரேஷன் தொலைக்காட்சியில் ஒளிபரப்பாகி 37% சாதாரண பார்வையாளர்கள் எண்ணிக்கையை பெற்றது. இந்த தொடருக்காக சிறந்த சிறப்பு விருதும் பெற்றார். இந்த தொடருக்கு பிறகு 2006ஆம் ஆண்டு ஒரு மில்லியனர் முதல் காதல் என்ற திரைப்படத்திலும், அதே ஆண்டில் ஸ்னோ குயின் என்ற தொடரிலும் நடித்தார். இந்த தொடர் இவருக்கு மிக பெரிய வெற்றியை கொடுக்கவில்லை. 2008ஆம் ஆண்டு வேர்ல்ட் விந்தின், 2009ஆம் ஆண்டு பிரென்ட் அவர் லெஜண்ட் போன்ற தொடர்களில் நடித்தார்.\n\nSection::::2010-2019.\n2010ஆம் ஆண்டில் சீக்ரட் கார்டன் என்ற கற்பனை காதல் தொடரில் நடித்தார், இந்த தொடரில் இவருக்கு ஜோடியாக நடிகை நடித்தார். இந்த தொடர் மிகவும் வெற்றி பெற்றது. இந்த தொடர் தமிழ் மொழியில் மொழிமாற்றம் செய்யப்பட்டு புதுயுகம் தொலைக்காட்சியில் ஒளிபரப்பானது என்பது குறிப்பிடத்தக்கது.\n\nஇதை தொடர்ந்து கம் ரெயின், கம் ஷினே (2011), தி ஸ்வைண்டர்ஸ் (2017) போன்ற பல திரைப்படங்களிலும், ஹைட் ஜெகில் மீ மற்றும் (2015) அலம்பிராவின் நினைவுகள் என்ற தொடர்களிலும் நடித்துள்ளார்.\n\n"}
{"id": "250668", "url": "https://ta.wikipedia.org/wiki?curid=250668", "title": "கே-தொடர்கள்", "text": "கே-தொடர்கள்\n\nகே-தொடர்கள் இது தென் கொரியாநாட்டுத் தொடர்களை தமிழ் மொழியில் மொழி மாற்றம் செய்யப்பட்டு மே 12, 2014ஆம் ஆண்டு முதல் திங்கள் முதல் வெள்ளி வரை இரவு 9:00க்கு ஒளிபரப்பாகின்றது. \n\n"}
{"id": "250669", "url": "https://ta.wikipedia.org/wiki?curid=250669", "title": "துணைவினை", "text": "துணைவினை\n\nதுணைவினை (Auxillary verb) என்பது, இன்னொரு வினையுடன் சேர்ந்து வருகின்ற நிலையில், தன் பொருளை இழந்து சேர்ந்துவரும் வினைக்குப் புதிய பொருளைத் தரும் வினைச்சொல் ஆகும். இவ்வாறான பொருள் இலக்கணப் பொருள் எனப்படும். துணைவினையோடு சேர்ந்துவரும் வினை தலைமை வினை எனவும், இரண்டினதும் சேர்க்கையால் உருவாகும் வினை கூட்டுவினை எனவும் பெயர் பெறும். உலகின் பல மொழிகளில் துணைவினைகள் ஒரு இலக்கணக் கூறாகக் காணப்படுகின்றன.\n\nSection::::தமிழில் துணைவினைகள்.\nதமிழில் \"இரு\" என்பது தனியே வரும்போது இருத்தல் பொருளைத் தருவது. அதே வேளை \"போ\", \"வா\", \"செய்\", \"படு\" போன்ற வினைகளுடன் சேர்ந்து, \"போயிருந்தான்\", \"வந்திருந்தான்\", \"செய்திருந்தான்\", \"படுத்திருந்தான்\" போன்றவாறு வரும்போது \"இரு\" தனது வழமையான பொருளை இழந்து. \"போ\", \"வா\", \"செய்\", \"படு\" போன்ற வினைகளால் குறிக்கப்படும் செயற்பாடுகளின் தன்மையைத் தெளிவாகக் குறிக்கப் பயன்படுவதைக் காணலாம்.\n\nதமிழில் துணைவினை, தலைமை வினைக்குப் பின்னர் வருகின்றது. தலைமை வினைகள் எப்போதும், \"போய்\", \"வந்து\", \"செய்து\", \"படுத்து\" போன்ற வினையெச்ச வடிவிலேயே அமைகின்றன. துணைவினை, \"படுத்திரு\", \"செய்துவிடு\" என்பவற்றில் வருவதுபோல் ஏவல்வினையாக அல்லது \"போயிருந்தான்\", \"வந்துவிட்டான்\" என்பவற்றில் உள்ளதுபோல் போல் முற்றுவினை வடிவத்தில் அமைகின்றது.\n\nதமிழில் வினைகளுக்குப் புதிய பொருள்களைக் கொடுப்பதற்குத் துணைவினைகள் உதவுகின்றன. கீழே அட்டவணையில் தந்துள்ளவை சில எடுத்துக்காட்டுகள். \nSection::::தமிழ்மொழி வரலாற்றில் துணைவினைகள்.\nசங்ககாலத்திலும் துணைவினைகள் பயன்பாட்டில் இருந்துள்ளன. எனினும், இவை அரிதாகவே காணப்படுகின்றன. \"விடு\", \"கொள்\", \"இரு\", \"படு\", \"செய்\", \"பண்ணு\", \"வேண்டு\", \"வேண்டா\", \"ஈ\", \"அருள்\" போன்ற துணைவினைகள் சங்க இலக்கியங்களில் காணப்படுகின்றன. இடைக்காலத்தில் \"மாட்டு\", \"ஒழி\", \"வை\", \"ஆக்கு\", \"கூடு\" போன்ற துணைவினைகள் புதிதாகப் பயன்பாட்டுக்கு வந்ததைக் காண முடிகிறது. தற்காலத்தில் தமிழ் மொழி பல்வேறு வடிவங்களில் பயன்பட்டு வருவதாலும், புதிய கருத்தாக்கங்களை வெளிப்படுத்துவதற்கான சொற்தேவைகள் அதிகரித்ததனாலும், ஏராளமான புதிய துணைவினைகள் உருவாகிப் பயன்பட்டு வருகின்றன.\n"}
{"id": "250674", "url": "https://ta.wikipedia.org/wiki?curid=250674", "title": "யி சிங்", "text": "யி சிங்\n\nயி சிங் (\"Yi Xing\", சீனம்: 一行; பின்யின்: Yī Xíng; 683–727) ஒரு சீன வானியலாளரும், கணிதவியலாளரும், எந்திரப் பொறியாளரும், பௌத்த மதகுருவும் ஆவார். இவர் தாங் பேரரசு காலத்தவர் (618-907). அவரது விண்கோளம் ஒரு விடுவிப்பு இயங்கமைப்பு உள்ள கடிகாரத்தைக் கொண்டிருந்தது. இதுவே முதல் சீன மரபு வானியல் கடிகாரமாகும்.\n\nSection::::அறிவியல் தொழில்நுட்பம்.\nSection::::நில-வான் அளவையியல்.\nகிபி எட்டாம் நூற்றாண்டின் தொடக்கத்தில் தாங் பேரரசு அரசவை யி சிங்குக்கு நில-வான் அளவைத் துறையின் பொறுப்பைத் தந்தது. இந்த அளக்கைக்குப் பல நோக்கங்கள் இருந்தன. ஒரு நோக்கம் சூரிய ஒளி மறைப்புகளை முன்கணிக்கத் தேவையான புதிய வானியல் தரவுகளைப் பெறுதலாகும். மேலும் பழைய சீனக் காலந்தரலமைப்பில் உள்ள குறைகளை நீக்கி அண்மைப்படுத்தி அதனிடத்தில் புதிய காலந்தரலமைப்பை நிறுவுதல் ஆகும். இந்த அளக்கை வான்கோள நெடுவரை வில்லின் நீளத்தை அளந்து தீர்மானிக்கவும் தேவைப்பட்டது. மேலும் புவி நெட்டாங்கில் உள்ள இரண்டு இடங்களின் தொலைவை அவ்விடங்களில் ஒரே நேரத்தில் விழும் சூரிய நிழல்களின் நீளவேறுபாட்டால் காணும் முந்தைய நடைமுறையில் நிலவிய குழப்பத்தைத் தீர்க்கவும் இந்த அளக்கை உதவியது. இது பண்டைய கிரேக்கரான எராட்டோதெனீசு பயன்படுத்திய அதே வழிமுறையே ஆகும். (கிமு 276-196).\n\nயி சிங் வியட்நாமில் உள்ள யாவோழௌ, அகலாங்கு (17°வ) இலிருந்து அதற்குச் சற்றே தெற்கில் இருந்த பைக்கால் ஏரி, அகலாங்கு (50°வ) வரை பேரரசின் 13 இடங்களைத் தேர்ந்தெடுத்தார். ஒவ்வோரிடத்திலும் மூன்று நோக்கீடுகள் எடுக்கப்பட்டன. இதில் ஒன்று போலாரிசு உயரத்துக்காகவும் மற்றொன்று கோடை நிழல்களின் நீளங்களுக்காகவும் அடுத்தது குளிர்கால நிழல்களின் நீளங்களுக்காகவும் எடுக்கப்பட்டது. இந்தத் தரவுகளில் இருந்து அகலாங்குகள் கண்டறியப்பட்டன. அவரது நெடுவரை (நெட்டாங்கு) வில்லின் ஒரு பாகைக்கான தொலைவு இக்கால அளவு மதிப்புக்கு மிக நெருக்கமாக இருந்தது. யி சிங் ஒரு பாகை நெட்டாங்கின் நீளங்கள் வேறுபடும் என்பதை நன்கு உணர்ந்திருந்தார். சூரிய நிழல் அளவுகளும் ஒராண்டு முழுவதும் வேறுபடும் என்றார். எனவே அம்மதிப்புகளை மாறாத ஒரே அளவாகக் கருதிய முந்தைய சீன அறிஞர்களைக் கண்டித்தார்.\n\nSection::::புத்தவியற் புலமை.\n\"மகாவைரோசன தந்திரா\" என்ற நூலுக்கு யி சிங் உரையொன்றை எழுதியுள்ளார். இந்நூல் சப்பானிய பிக்குவான கூகை என்பவர் மீது பெரும் தாக்கம் செலுத்தி ஷிங்கான் பௌத்தம் எனும் பிரிவை நிறுவிட வழிவகுத்தது.\n\nSection::::அவர் நினைவாக.\nசேசியாங் மாநிலத்தில் உள்ள தியாந்தை மலை புத்த குவோகிங் கோயிலுக்கு வெளியே சீன விகாரை ஒன்று, யி சிங் பிக்கு விகாரை என இவரது நினைவாக நிறுவப்பட்டுள்ளது. மேலும் தியாந்தை மலையில் இவரது கல்லறை ஒன்றும் உள்ளது.\n\n\n"}
{"id": "250677", "url": "https://ta.wikipedia.org/wiki?curid=250677", "title": "போரான் பாசுபைடு", "text": "போரான் பாசுபைடு\n\nபோரான் பாசுபைடு (\"Boron phosphide\") என்பது BP என்ற மூலக்கூறு வாய்பாடுடன் கூடிய போரான் மற்றும் பாசுபரசு சேர்ந்த வேதிச் சேர்மமாகும். போரான் துணை பாசுபைடில் (BP) இருந்து இதை வேறுபடுத்தி அறிய \"போரான் ஒற்றைபாசுபைடு\" (\"boron monophosphide\") என்றும் குறிப்பிடப்படுகிறது. போரான் பாசுபைடு ஒரு குறைகடத்தியாகும்.\n\nSection::::வரலாறு.\n1891 ஆம் ஆண்டின் முற்பகுதியில் அம்பிரி டேவி போரான் பாசுபைடு படிகங்களைக் கண்டறிந்தார்.\n\nSection::::தோற்றம்.\nதூய்மையான போரான் பாசுபைடு முழுவதுமாக ஒளி ஊடுருவும் தன்மையுடன் காணப்படுகிறது. இதிலுள்ள எதிர்மின் வகை படிகங்கள் ஆரஞ்சு சிவப்பிலும் நேர்மின் வகை படிகங்கள் அடர்சிவப்பு நிறத்திலும் காணப்படுகின்றன.\nSection::::வேதிப்பண்புகள்.\nஉருகியநிலை காரங்கள் தவிர அமிலங்கள் மற்றும் நீர்த்த காரக்கரைசல்கள் எதுவும் போரான் பாசுபைடை பாதிப்பதில்லை.\nSection::::இயற்பியல் பண்புகள்.\nபோரான் பாசுபைடின் சில இயற்பியல் பண்புகள் இங்கே தரப்பட்டுள்ளன.\n\n"}
{"id": "250684", "url": "https://ta.wikipedia.org/wiki?curid=250684", "title": "பிரகார்டு புள்ளி", "text": "பிரகார்டு புள்ளி\n\nவடிவவியலில் பிரகார்டு புள்ளிகள் (\"Brocard points\") என்பவை ஒரு முக்கோணத்திற்குள் அமையும் சிறப்புப் புள்ளிகளாகும். பிரஞ்சுக் கணிதவியலாளர் ஹென்றி பிரகார்டின் (1845 – 1922) நினைவாக இப்புள்ளிகளுக்குப் பெயரிடப்பட்டுள்ளது.\n\nSection::::வரையறை.\nமுக்கோணம் \"ABC\" இன் பக்கங்கள் \"a\", \"b\", \"c\". மேலும் அதன் உச்சிகள் \"A\", \"B\", \"C\" மூன்றும் எதிர் கடிகாரதிசையில் பெயரிடப்பட்டுள்ளது எனில்: \n\n\nபுள்ளி \"P\" ஆனது \"ABC\" முக்கோணத்தின் முதல் பிரகார்டு புள்ளி எனவும் கோணம் \"ω\" , பிரகார்டு கோணம் எனவும் அழைக்கப்படுகிறது. பிரகார்டு கோணம் கீழுள்ள முடிவை நிறைவு செய்கிறது:\n\n\nஇம்மூன்று சமகோணங்களின் அளவும் formula_4 ஆக இருக்கும். \n\nஎனவே இரு பிரகார்டு கோணங்களும் சமவளவானவை. \n\nஇரு பிரகார்டு புள்ளிகளும் நெருங்கிய தொடர்புள்ளவை. \"ABC\" முக்கோணத்தின் கோணங்கள் எடுத்துக்கொள்ளப்படும் வரிசைப்போக்கைப் பொறுத்து இப்புள்ளிகள் மாறுபடுகின்றன. எடுத்துக்காட்டாக முக்கோணம் \"ABC\" இன் முதல் பிரகார்டு புள்ளியானது முக்கோணம் \"ACB\" இன் இரண்டாவது பிரகார்டு புள்ளியாக இருக்கும்.\n\nமுக்கோணம் \"ABC\" இன் இரு பிரகார்டு புள்ளிகளும் ஒன்றுக்கொன்று சமகோண இணையியங்கள் ஆகும்.\n\nஇரு பிரகார்டு புள்ளிகளும் முக்கோண மையங்கள் அல்ல. அவை இரண்டும் வடிவொத்த உருமாற்றங்களைப் பொறுத்து மாறாநிலை கொண்டவையல்ல. எனினும் வரிசையற்ற சோடியாக எடுத்துக்கொள்ளப்படும் பிரகார்டு புள்ளிகள் வடிவொப்புமைகளின்கீழ் மாறாநிலை கொண்டிருக்கும். ஒரு அசமபக்க முக்கோணத்தின் ஒரு பிரகார்டு புள்ளியை மற்றொரு பிரகார்டு புள்ளியாக மாற்றும் எதிரொளிப்பு ஒரு சிறப்புவகை வடிவொப்புமை ஆகும்.\n\nSection::::வரைதல்.\nஒரு முக்கோணத்தின் முதல் பிரகார்டு புள்ளியைக் காண்பதற்கான வரைமுறை கீழே தரப்பட்டுள்ளது. \n\n\n\n\nஇதேமுறையில் இரண்டாவது பிரகார்டு புள்ளியைக் காணலாம்.\n\nSection::::பிரகார்டு நடுப்புள்ளி.\nஒரு முக்கோணத்தின் முதலாவது மற்றும் இரண்டாவது பிரகார்டு புள்ளிகளின் நடுப்புள்ளியானது பிரகார்டு நடுப்புள்ளி (Brocard midpoint) எனப்படும். முதலாவது மற்றும் இரண்டாவது பிரகார்டு புள்ளிகள் முக்கோண மையங்கள் அல்ல என்றாலும் பிரகார்டு நடுப்புள்ளி ஒரு முக்கோண மையமாக அமைகிறது.\n\nSection::::முந்நேரியல் ஆயதொலைவுகள்.\nமுதல் பிரகார்டு புள்ளியின் முந்நேரியல் ஆயதொலைவுகள்:\n\nஇரண்டாவது பிரகார்டு புள்ளியின் முந்நேரியல் ஆயதொலைவுகள்:\n\nபிரகார்டு நடுப்புள்ளியின் முந்நேரியல் ஆயதொலைவுகள்:\n\nமூன்றாவது பிரகார்டு புள்ளியின் முந்நேரியல் ஆயதொலைவுகள்:\n\nஒரு முக்கோணத்தின் மூன்றாவது பிரகார்டு புள்ளியானது எதிர்நிரப்பு முக்கோணத்தின் பிரகார்டு நடுப்புள்ளியாக இருக்கும். மேலும் சமச்சரிவு இடைக்கோட்டுச் சந்தியின் சமவியல்பு இணையியமாகவும் இருக்கும்.\n\n"}
{"id": "250686", "url": "https://ta.wikipedia.org/wiki?curid=250686", "title": "இலித்தியம் சக்சினேட்டு", "text": "இலித்தியம் சக்சினேட்டு\n\nஇலித்தியம் சக்சினேட்டு \"(Lithium succinate)\" என்பது சக்சினிக் அமிலத்தினுடைய இலித்தியம் உப்பாகும். இதனுடைய மூலக்கூறு வாய்பாடு CHLiO ஆகும். சிலவகை தோல் அழற்சி நோய்க்கு இச்சேர்மம் மருந்தாகப் பயன்படுகிறது. மற்றும் மலவாய் பருக்கள் சிகிச்சைக்கு மருந்தாகவும் இச்சேர்மம் முன்மொழியப்பட்டுள்ளது\n"}
{"id": "250688", "url": "https://ta.wikipedia.org/wiki?curid=250688", "title": "சேசம்பட்டி சிவலிங்கம்", "text": "சேசம்பட்டி சிவலிங்கம்\n\nசேசம்பட்டி சிவலிங்கம் (பிறப்பு: 7 ஜுலை 1944) தமிழகத்தைச் சேர்ந்த நாதசுவர இசைக் கலைஞர் ஆவார்.\n\nSection::::இசைப் பயிற்சி.\nநாதசுவரம் வாசித்தலில் ஆரம்பகாலப் பயிற்சியினை தனது தந்தையார் சேசம்பட்டி பி. தீர்த்தகிரியிடம் பெற்றார். பின்னர் கீவளுர் கணேசன், கீரனூர் ராமசுவாமி பிள்ளை ஆகியோரின் மாணவராக இசைக் கற்றார். டி. எஸ். லட்சப்பப் பிள்ளை, டி. என். கிருஷ்ணன், எம். தியாகராஜன், கே. வி. நாராயணசுவாமி ஆகிய புகழ்பெற்ற கலைஞர்களின் தொடர்பினால் தன்னுடைய இசைத்திறனை மேம்படுத்திக் கொண்டார்.\n\nSection::::இசைப் பணி.\nஅனைத்திந்திய வானொலியில் ‘A' தரக் கலைஞராக 40 ஆண்டுகள் பணியாற்றியுள்ளார்.\n\n\n"}

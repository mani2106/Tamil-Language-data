{"id": "350893", "url": "https://ta.wikipedia.org/wiki?curid=350893", "title": "மொழி ஆய்வகம்", "text": "மொழி ஆய்வகம்\n\nமொழி ஆய்வகம் என்பது நவீன மொழி கற்பிப்பிற்கு உதவும் ஒரு கேள்வி அல்லது காட்சி-கேள்விக் கருவி ஆகும். இது பள்ளிகள், பல்கலைக்கழகங்கள் மற்றும் கல்விக் கூடங்களில் காணப்படுகின்றன. முதல் மொழி ஆய்வகம் 1908 ஆம் ஆண்டில் கிரேனாபுல் பல்கலைக்கழகத்தில் இருந்திருக்கக்கூடும். 1950 ஆம் ஆண்டில் இருந்து 1990 ஆம் ஆண்டு வரை அவை நாடா அல்லது சட்டங்கள் வடிவிலான அமைப்பில் இருந்து பின்னர் ஒலிநாடா அமைப்பிற்கு மாறின. தற்போது தனிமேசைக்கணினியில் பல்லூடக வடிவில் நிறுவப்பட்டுள்ளன. உண்மையான மொழி ஆய்வகங்கள் தற்போது நடைமுறையில் இல்லை. கணினியில் இணைக்கப்பட்டுள்ள ஒலிச் சாவடிகளில் மாணவர்கள் கேட்பதைக் கவனிப்பது ஆசிரியரின் கடமையாகும்.\nSection::::அமைப்பு மற்றும் கட்டமைப்பு.\nமொழி ஆய்வகம் பின்வரும் அமைப்புகளைக் கொண்டுள்ளது. \n\nபாரம்பரிய மொழிஆய்வக அமைப்பு பொதுவாக ஒரு கருவறைக்கருவியைக் கொண்டிருக்கிறது. இது மாணவர் சாவடிகளின் பல வரிசைகளில் இணைக்கப்படுகிறது. பொதுவாக மாணவர் பகுதி ஒலிப்பதிவு நாடாக்கருவி மற்றும் நுண்ணொலிக்கருவியைக் கொண்ட ஒரு தலையணித்தொகுதியைக் கொண்டிருக்கிறது. \nஆசிரியர் கருவறைக்கருவி வழியாக ஒவ்வொரு சாவடியையும் கண்காணிப்பு செய்கிறார். மேலும் ஆசிரியர் மற்றும் மாணவர் இடையே இருவழித் தகவல் தொடர்பு வழங்கவும் தேவையான கருவிகளையும் மொழிஆய்வகம் கொண்டிருக்கிறது.\n\nSection::::செயல்பாடு.\nமுதன்மை நிலை நாடா ஆசிரியரால் இயக்கப்படும். அந்த ஒலியானது பயிற்சியாளர்களுக்கு அமைந்த ஒலிப்பதிவு நாடாக்கருவியில் பதிவாகும். பயிற்சியாளர் அந்த ஒலியைக்கேட்டு பின்னர் திரும்ப ஒலிக்க வேண்டும். இந்த ஒலிப்பதிவை எத்தனை முறை வேண்டுமானாலும் திரும்பக் கேட்கலாம்.\nSection::::சிக்கல்கள்.\n1970 மற்றும் 1980 ஆண்டுகளில் மொழி ஆய்வகங்கள் முறிவு காரணமாக தம் நற்பெயரை இழந்தன. சட்டங்கள் வடிவிலான நாடாவைப் பயன்படுத்துவதில் பல்வேறு சிக்கல்கள் எழுந்தன. நேரத்தை வீணடித்தல் மற்றும் தவறான பயன்பாடு மூலம் மொழி ஆய்வகம் தொல்வியடைந்ததற்கான வாய்ப்புகள் அதிகம்.\n\nSection::::ஊடக மாற்றம்.\n1980 களில் பாரம்பரிய மொழி ஆய்வகத்தின் அழிவு ஒலி-மொழி முறைக்கு ஆதரவாகவும், மாணவரின் தவறான பயன்பாடு மற்றும் புறக்கணிப்பு காரணமாகவும் ஏற்பட்டது. பல பள்ளிகள் தங்கள் பழைய மொழி ஆய்வகங்களை கணினி அறைக்குள் மாற்றின. இருப்பினும், 1990 ஆண்டுகளின் பிற்பகுதியில் மலிவான பல்லூடகத் திறன் கொண்ட தனிமேசைக்கணினிகளின் வருகையானது மொழி ஆய்வகத்தின் மறு உருவாக்கம் மற்றும் மாற்றம் ஆகியவற்றுக்கு வழிவகுத்தது. 1990 ஆண்டுகளில் புதிய மிண்ணனு அடிப்படையிலான அமைப்புகள், இணையம் மற்றும் காட்சி வடிவங்களின் சில நிலைகளில் சிறந்த மேலாண்மை அடிப்படையில் நீட்டிக்கப்பட்ட செயல்பாட்டை அனுமதித்தன.\n\n\n"}
{"id": "350908", "url": "https://ta.wikipedia.org/wiki?curid=350908", "title": "வீர மங்கை நாஞ்செலி", "text": "வீர மங்கை நாஞ்செலி\n\nSection::::திருவிதாங்கூர் நாடு.\nதிருவிதாங்கூர் நாடு இந்தியாவின் கேரள மாநிலத்தின் தென் பகுதிகளையும், தமிழ் நாட்டின் கன்னியாகுமரி மாவட்டத்தையும் உள்ளடக்கியது. திருவிதாங்கூர் நாடு, திருவனந்தபுரத்தை தலைநகராக கொண்டும், வெள்ளி நிறத்தில் வலம்புரிச் சங்கு பொரித்த செந்நிறக் கொடியைக் கொண்டும் ஆட்சி நடத்தப்பட்டது.\n\nSection::::தோள் சீலைக்கு வரி.\nதோள் சீலைக்கு வரி விதிக்கும் வழக்கம் 19-ம் நூற்றாண்டிலும் கடைபிடிக்கப்பட்டு வந்தது. ஈழவர்கள் அதிகமாக வாழ்ந்த கேரளாவில் திருவாங்கூர் அரசன், ஈழவ பெண்கள் மார்பை மறைக்க வரி விதித்து வந்தான். திருவாங்கூர் அரசு கூறியது யாதெனில் “மார்பை மறைக்க விரும்பும் ஈழவ பெண்கள், கட்ட வேண்டிய வரி, தோள் சீலை வரி. மறைக்க விரும்பவில்லையென்றால் வரி கிடையாது”.\n\nSection::::நாஞ்செலியின் வீரஉணர்வு.\nதிருவிதாங்கூர் அரசுக்கு உட்பட்ட பகுதியில் சேர்தலா என்ற இடத்தில் ஒரு சிற்றுரில் 30 வயதுடைய நாஞ்செலி வசித்து வந்தார். அவர் “எனது மானத்தை காப்பது எனது உரிமை” என்றார். இந்த கொடுமையான வரி விதிப்பை எதிர்த்து கடுமையாக போராடிக் கொண்டிருந்தார். திருவிதாங்கூர் அரசுக்கு வரி செலுத்தவும் மறுத்துவிட்டார். \nஆனால் இன்று வரை இவருக்கு எந்த பகுதியிலும் நினைவு சிலை அமைக்கப்படவில்லை என்பது குறிப்பிடத்தக்கது.\n"}
{"id": "350909", "url": "https://ta.wikipedia.org/wiki?curid=350909", "title": "இணைச்சொற்கள்", "text": "இணைச்சொற்கள்\n\nஇணைச்சொற்கள் என்பது தமிழ்மொழியில் இணையினையாக அமையும் சில சொற்களைக் குறிக்கும். இணைச்சொற்களைப் பொருத்தமான இடங்களில் பயன்படுத்தினால் மொழிநடை சிறக்கும்;சொல்லப்படும் கருத்தும் திருத்தமாய் விளங்கும். நாம் செய்திகளையும் கருத்துகளையும் பிறரிடம் கூறும்பொழுது சுவைபடக் கூறுவதற்காக ஒரே பொருள்தரும் இரு சொற்களை இணைத்துப் பயன்படுத்துவது இணைச்சொற்கள் எனப்படும்.\n\nSection::::இணைச்சொல் விளக்கம்.\nஒரு வாக்கியத்தில் இருவேறு சொற்கள் இணைந்து வருவது இணைச்சொல் எனப்படும். \n\nSection::::எடுத்துக்காட்டு.\n\"மாப்பிள்ளைக்கு நிலம்புலம் உள்ளதா ?\"\nஇங்கு நிலம் என்பது நன்செய் வயல் ஆகும்.\nபுலம் என்பது புன்செய் வயல் ஆகும். \n\n\nSection::::நேரிணைச் சொற்கள்.\nஒரே பொருள்தரும் இரு சொற்கள் இணைந்து வருவது நேரிணைச் சொற்கள் எனப்படும். \nநேரிணைச் சொற்கள் பின்வருமாறு அமையும்.\n\nSection::::எதிரிணைச் சொற்கள்.\nஒன்றுக்கொன்று முரண்பட்ட இரு சொற்கள் இணைந்து வருவது எதிரிணைச் சொற்கள் எனப்படும். \nஎதிரிணைச் சொற்கள் பின்வருமாறு அமையும்.\n\nSection::::செறியிணைச் சொற்கள்.\nஒரு சொல்லின் பண்பு அல்லது செயலை வலுவூட்டும் விதமாக ஒத்த பொருளுடைய இரு சொற்கள் இணைந்து வருவது செறியிணைச் சொற்கள் எனப்படும்.\nசெறியிணைச் சொற்கள் பின்வரும் இரு வழிகளில் அமையும். \n\n\n"}
{"id": "350911", "url": "https://ta.wikipedia.org/wiki?curid=350911", "title": "சைமன் நியூகோம்பு", "text": "சைமன் நியூகோம்பு\n\nசைமன் நியூகோம்பு \"(Simon Newcomb)\" (மார்ச்சு 12, 1835 – ஜூலை 11, 1909) ஒரு கனடிய அமெரிக்க வானியலாளரும் பயன்முறைக் கணிதவியலாளரும் தற்கல்வியாளரும் பலதுறை வல்லுனரும் ஆவார்.இவர் அமெரிக்க நாவாய்த் துறையிலும் ஜான் ஆப்கின்சு பல்கலைக்கழகத்திலும் பேராசிரியராக இருந்தார்.\n\nஇவர் முறையான கல்வி பெறாவிட்டாலும், நேரவைப்புக்கும் பயன்முறைக் கணிதவியலின் பொருளியல், புள்ளியியல் போன்ற புலங்களுக்கும் அரிய பங்களிப்புகள் ஆற்றியுள்ளார்.இவர் ஓர் அறிபுனை புதினமும் இயற்றியுள்ளார்.\n\nSection::::வாழ்க்கை.\nSection::::இளமை.\nசைமன் நியூகோம்பு நோவா சுகோசியாவில் அமைந்த வாலசு நகரில் பிறந்தார். இவரது தாயார் நியூபுரூன்சுவிக் நகர நடுவரின் மகளாகிய எமிலி இளவரசியாவார். இவரது இவரது நினைவாகப் பெயரிடப்பட்டுள்ளது. தந்தையார் பள்ளி ஆசிரியான ஜான் பர்ட்டன் நியூகோம்பு ஆவார். ஜான் கல்வி கர்பிக்க கனடாவெஙகும் சுற்றித் திரிந்தார். குறிப்பாக, நோவா சுகோசியாவிலும் இளவரசர் எட்வார்டு தீவிலும் பல பகுதிகளில் சென்று கல்வி பயிற்றினார் எமிலி இளவரசர் தாமசு, மிரியன் சுட்டீவ்சு ஆகியவர்களின் மகளாவார். எனவே சைமன் நியூகோம்பு என்றிச் சுட்டீவ்சுவின் கொள்ளு-கொள்ளுப் பேரனும் கனடியப் பாதிரியரின் கூட்டமைப்பின் உறுப்பினரான வில்லியம் என்றி சுட்டீவ்சுவின் அணுக்கமான சுற்றத்தினரும் ஆவார்\n\n\n\nSection::::நூல்தொகை.\nஇவர் 1882 முதல் 1912 வரை எழுதிய வானியல், இயற்பியல், கணிதவியல் கட்டுறைகள் இணைய தளத்தில் குறிப்பிடப்பட்டுள்ளன.\n\n\n"}
{"id": "350930", "url": "https://ta.wikipedia.org/wiki?curid=350930", "title": "ஜனக்பூர்", "text": "ஜனக்பூர்\n\nஜனக்பூர் (Janakpur) ) நேபாள மாநில எண் 2-இல் அமைந்த தனுசா மாவட்டத்தின் நிர்வாகத் தலைமையிட நகரமும், நகராட்சியும் ஆகும்.ஜனக்பூர் நகரத்தில் புகழ் பெற்ற ஜானகி கோயில் அமைந்துள்ளது. இந்நகரம் நேபாளத்தின் ஆன்மீகம் மற்றும் பண்பாட்டுச் சுற்றுலாத் தலமாகும்.இந்தியாவின் பீகார் - நேபாள எல்லையில் அமைந்த ஜனக்பூர் நகரம், பாட்னாவிலிருந்து 180 கிமீ தொலைவிலும்; அயோத்திலிருந்து 520 கிமீ தொலைவிலும் உள்ளது. \n\nமிதிலையை தலைநகராகக் கொண்ட விதேக நாட்டு மன்னர் ஜனகரின் பெயரால், கிபி 18ஆம் நூற்றாண்டின் துவக்கத்தில் நிறுவப்பட்ட ஜனக்பூர் நகரத்தை \"ஜனக்பூர்தாம்\" என்றும் அழைப்பர். \n\nஜனக்பூர் நகரம் நேபாள தேசியத் தலைநகரம் காட்மாண்டிலிருந்து தென்கிழக்கே 123 கிமீ தொலைவில் உள்ளது.2015ஆம் ஆண்டில் இந்நகரத்தின் மக்கள் தொகை 1,69,287 ஆக இருந்தது. \n\nSection::::வரலாறு.\nபுனித யாத்திரை தலமான ஜனக்பூர் நகரம் 1805ல் நிறுவப்பட்டது. இந்து தொன்மவியலின் இராமாயணக் காவியத்தில் மன்னர் ஜனகரின் அரண்மனை விதேக நாட்டின் தலைநகரான ஜனக்பூரில் அமைந்திருந்தது. \n\nசீதையின் சுயம்வரத்திற்காக இராமர் முறித்த வில், ஜனக்பூரின் வடமேற்கில் தொல்லியல் ஆய்வின் போது கண்டெடுக்கப்பட்டது. ஜனக்பூரில் சீதையின் நினைவாக ஜானகி கோயில் நிறுவப்பட்டுள்ளது. \n\n1950 வரை ஜனக்பூர் சிறு கிராமமாக இருந்தது. பின்னர் வளர்ச்சி அடைந்து நகராட்சியான ஜனக்பூர், 1960 முதல் தனுஷா மாவட்டத்தின் நிர்வாகத் தலைமையிட நகரமாக செயல்படுகிறது.\n\nகி மு 600க்கும் முந்தைய சதபத பிராமண சாத்திரத்தில், மிதிலையின் மன்னர் மாதவ விதேகன் என்பவர் விதேக நாட்டை நிறுவியதாக கூறப்பட்டுள்ளது.\nகௌதம புத்தரும், மகாவீரரும் ஜனக்பூரில் சிறிது காலம் ஜனக்பூர் நகரத்தில் வாழ்ந்ததாக, பௌத்த, சமண சாத்திரங்கள் கூறுகிறது. மிதிலை பிரதேசத்தில் முக்கிய வணிக மையமாக ஜனக்பூர் நகரம் திகழ்ந்திருந்தது.\n\nSection::::புவியியல் & தட்ப வெப்பம்.\nநேபாளம்|நேபாளத்தின்]] தெற்கு பகுதியில், வெளித் தராய் சமவெளியில், இந்திய எல்லையை ஒட்டி அமைந்த ஜனக்பூர் நகரம் உள்ளது. இந்நகரத்தில் ஏப்ரல் முதல் சூன் வரை கோடைக்காலமும்; சூலை முதல் செப்டம்பர் முடிய மழைக்காலமும்; அக்டோபர் முதல் ஜனவரி முடிய கடுங்குளிர் காலமுமாக உள்ளது.\n\nஜனக்பூரில் பாயும் முக்கிய ஆறுகள்: தூத்மதி, ஜலாத், ராதே, பாலன் மற்றும் கமலா ஆகும். \nSection::::பொருளாதாரம்.\nநேபாளத்தின் வேகமாக வளரும் நகரஙகளில் ஒன்றான ஜனக்பூரில் சிறந்த கல்வி நிறுவனங்கள் உள்ளது. சுற்றுலாத் துறை ஜனக்பூரின் முக்கிய வருவாய் ஆகும். மைதிலி மொழி பேசும் பெண்களின் தயாரிப்புகளான, மதுபனி கலைநயத்துடன் கூடிய ஓவியங்கள், மட்பாண்டங்கள் புகழ் பெற்றது.\n\nSection::::போக்குவரத்து.\nநேபாள இரயில்வே நிறுவனம், ஜனக்பூர் நகரத்தை இந்தியாவின் பிகார் மாநிலத்தின் ஜெய்நகரத்துடன் தொடருந்துகள் மூலம் இணைக்கிறது.\n\nஜனக்பூர் விமான நிலையம், காட்மாண்டுவுடன் வானூர்திகள் மூலம் இணைக்கிறது. \n\nSection::::மக்கள் தொகையியல்.\n2011ஆம் ஆண்டின் மக்கள் தொகை கணக்கெடுப்பின் படி, ஜனக்பூர் நகரத்தின் மொத்த மக்கள் தொகை 97,776 ஆகும். ஜனக்பூரின் நகரப்புறத்தில் 11 கிராமங்கள் உள்ளது. ஜனக்பூர் நேபாளத்தின் ஆறாவது பெரிய நகரமாகும். இந்நகரத்தில் மைதிலி மொழி முக்கிய மொழியாகவும் மற்றும் நேபாள மொழி, போஜ்புரி மொழி, அவதி மொழி மற்றும் இந்தி மொழிகளும் பேசப்படுகிறது. \n\nSection::::கோயில்கள்.\nஜனக்பூரின் நடுவில் புகழ் பெற்ற ஜானகி கோயில் 1898இல் ஒன்பது இலட்சம் ரூபாய் செலவில் கட்டப்பட்டது. \nஜனக்பூரின் பழையான இராமர் கோயில் கூர்க்கா படைவீரர் அமர் சிங் தாபா என்பவரால் கட்டப்பட்டது. சிறப்பு நாட்களில், இங்குள்ள கங்கா சாகர், தனுஷ் சாகர் போன்ற 200 புனிதக் குளங்களில் மக்கள் கூட்டமாக கூடி நீராடுவர்.\n\n"}
{"id": "350938", "url": "https://ta.wikipedia.org/wiki?curid=350938", "title": "புனித ஜான் லியோனார்தி", "text": "புனித ஜான் லியோனார்தி\n\nSection::::\nஇறையன்னை சபை நிறுவனர், மருந்தாளுநர்களின் பாதுகாவலர் மற்றும் விசுவாசப் பரப்புதல் சபையின் துணை நிறுவனர்\n\nஅருட்தந்தை. மரிய பாக்கியராஜ் OMD\n\nSection::::முன்னுரை.\n“தூயோராய் இருங்கள், ஏனெனில் உங்கள் கடவுளும் ஆண்டவருமாகிய நான் தூயவர்” (லேவி 19: 2, 1 பேது 1: 16). தூய கடவுளின் திருவுளத்திற்கு ஏற்ப மனிதர் வாழும் பொழுது தூயோர் ஆகின்றனர், நடமாடும் புனிதராக மாறுகின்றனர் என்பதை தன்வயப்படுத்தி வாழ்ந்தவர்கள் தான் புனிதர்கள். வாழ்க்கை என்னும் பயணத்தில் பலமுறை வழி தெரியாமல் தத்தளிக்கும் போது நமது பயணத்திற்கு நல்வழியை காட்டுபவர்கள் புனிதர்கள். எப்படியும் வாழ்ந்து விடலாம் என்று எண்ணிக் கொண்டிருப்பவர்களுக்கு இப்படித்தான் வாழ வேண்டும் என்று வாழும் முறையை வகுத்து காட்டியவர்கள் புனிதர்கள். இவர்கள் புவியிலேயே புனித வாழ்வு வாழ்ந்ததால் தான் இன்று புனிதர்களாக போற்றப்படுகிறார்கள், புகழப்படுகிறார்கள். ஒவ்வொரு புனிதருமே தன் சுய விருப்பங்களைக் கடந்து, களைந்துவிட்டு இறை விருப்பத்தை உணர்ந்து இறைப்பணிக்காய் அர்ப்பணித்தவர்களாக உள்ளனர். அத்தகைய வாழ்வுக்காய் தன்னையும் அர்ப்பணித்தவர் தான் இறையன்னை சபையின் நிறுவனரும், மருந்தாளுநர்களின் பாதுகாவலருமாய், விசுவாசப் பரப்புதல் சபையின் துணை நிறுவனருமாய் போற்றப்படுகின்ற புனித ஜான் லியோனார்தி. \n\nஇவர் எளிய, ஏழை குடும்பத்தில், இறை விசுவாசத்தை வாழ்வாக்கி வாழ்ந்த பெற்றோர்களுக்கு கடைசி குழந்தையாகப் பிறந்தாலும், உலகின் கடை எல்லைவரை போற்றக் கூடியவராக இருக்கின்றார். இவர் செய்தப் பணிகள் திருச்சபையில் அளப்பறிய தாக்கத்தையும், புத்துணர்ச்சியையும், மறுமலர்ச்சியையும் கொடுத்திருக்கிறது என்பது மிகையாகாது. இவரின் வாழ்வு ஒவ்வொருவருக்கும் ஒரு உந்து சக்தியைக் கொடுக்கக் கூடியதாகவும், தன்னையே இறைவனுக்கு அர்ப்பணிக்க வேண்டும் என்ற எண்ணத்தையும், ஆர்வத்தையும் தூண்டக் கூடியதாக இருக்கின்றது. இதை அவருடைய வாழ்வில் இருந்து பிறந்த இவ்வார்த்தை ‘புனிதனாகு புனிதமாக்கு’ மூலம் நாம் அறியலாம். இவரின் வாழ்வுப் பதிவுகள் நம் வாழ்வையும் சீர்ப்படுத்திச் செம்மையாக்கி வாழ துணைபுரியும்.\n\nSection::::புனிதரின் வாழ்வு ஒரு பார்வை.\nஅறிவியல், விஞ்ஞானம் என அனைத்துத் துறைகளிலும் புதிய சிந்தனைகள் பிறப்பெடுத்த ஓர் மறுமலர்ச்சியின் பொற்காலமும், தாய் திருச்சபையின் முக்கிய காலமுமாய் விளங்கிய பதினாறாம் நூற்றாண்டில், 1541 ஆம் ஆண்டு இத்தாலி நாட்டில், லூக்கா நகரில் உள்ள தியோச்சிமோ என்ற இடத்தில், ஜியோக்கோமோ லியோனார்தி, ஜியோவான்னா லிப்பி என்ற பெற்றோருக்கு பிறந்தவர் தான், இறையன்னை சபையின் நிறுவனரும், மருந்தாளுநர்களின் பாதுகாவலருமாய் இன்று போற்றப்படும் புனித ஜோவான்னி லியோனார்தியார். இவருடைய பெற்றோர்கள் மிகவும் இறைப்பக்தியோடும், தெய்வப் பயத்தோடும் வாழ்ந்து வந்தார்கள். தன்னுடைய குடும்பத்தில் ஏழாவது செல்லப் பிள்ளையாகப் பிறந்தார். இவருக்கு நான்கு மூத்த சகோதரிகளும், இரண்டு மூத்த சகோதரர்களும் இருந்தனர். இளம் வயதிலேயே தன் பெற்றோருக்கு கீழ்ப்படிந்து, இறைத்தாக்கத்தோடு, இறை பக்தியிலும், பண்பிலும் வளர்ந்தார். \n\nஇவர் தன்னுடைய 17வது இளம் வயதில் தன் தந்தையின் பணியான மருந்தாளுநர் பணியை மேற்கொண்டு செயல்பட்டார். மருந்தாளுநர் பணியை செய்கின்ற போது ‘கொலம்பினஸ்’ குழுவினரோடு தன் உறவை ஏற்படுத்தினார். 1569ம் ஆண்டு ஜான் லியோனார்தியின் அன்புத் தந்தை ஜியோக்கோமோ லியோனார்தி இறந்தார். அவரின் இறப்பு ஜான் லியோனார்திக்கும், அவரின் குடும்பத்திற்கும் பெரும் பேரிழப்பை தந்தது. அதனால் தன் தாயாருக்கு உதவி கரமாக சொந்த ஊரிலேயே ஒரு மருந்துக்கடை திறக்கலாம் என்று முடிவுச் செய்த அவர், இறைவனின் அழைப்பை உணர்ந்ததால் 1558ல் தொடங்கிய மருந்தாளுநர் பணியை 1568ல் கைவிட்டார். தன் ஆன்மீக குருவான டோமினிக்கன் சபையைச் சார்ந்த  பிரான்சிஸ்கோ பெர்நார்டினியின் வழிகாட்டுதலின்படி குருவாக இறைப்பணிச் செய்ய வேண்டும் என்ற ஆர்வத்துடன் குருத்துவத்தை நோக்கிப் பயணித்தார். குருத்துவப் பயிற்சிப் பெற்ற ஜான் லியோனார்தி, அன்னை மரியின் பக்தியிலும், அளவு கடந்த ஆன்மீக தாகத்திலும் வளர்ந்தார். இவர் 1571 ஆம் ஆண்டு டிசம்பர் 22ம் நாள் குருவாக திருநிலைப்படுத்தப்பட்டார். 1572ஆம் ஆண்டு ஆண்டவரின் திருக்காட்சி பெருவிழா அன்று தன் முதல் நன்றித் திருப்பலியை புனித சூசையப்பர் ஆலயத்தில் நிறைவேற்றினார். இறை அன்னையின் மீது இருந்த அளவுக்கடந்த அன்பினால் 1574 ஆம் ஆண்டு புனித ரோஸாவின் அன்னையின் ஆலயத்தில், இறையன்னை சபையை தோற்றுவித்தார். ஜான் லியோனார்தியின் வாழ்வால் ஈர்க்கப்பட்ட ஜார்ஜ் அரிக்கினி, ஜீவாம்பட்டிஸ்டா சியோனி, செசார் பிரான்சியோட்டி ஆகிய மூவரும் இறையன்னை சபையின் முதல் மூன்று சகோதரர்களாக தங்கள் பாதம் பதித்து, ஜான் லியோனார்தியின் வழிகாட்டுதலில் இறைப்பணிச் செய்ய தங்கள் வாழ்வை ஆரம்பித்தனர். 1583ம் ஆண்டு தன் துறவற சபைக்கான அங்கீகாரத்தை, அப்போது இருந்த லூக்கா நகரத்து ஆயரிடம் மார்ச் திங்கள் 8ம் நாள் கடிதத்தின் வாயிலாக அனுமதி பெற்றார். 1604ம் ஆண்டு ஜீன் மாதம் 24ம் நாள் திருத்தந்தை எட்டாம் கிளமெண்ட் என்பவரால் தன் துறவற சபையின் அடிப்படை ஒழுங்கு நூல்களை அனுமதியாகப் பெற்றார்.\n\nஎது சரி, எது தவறு என்ற தெளிவின்றி சமுதாயமும், திருச்சபையும் தேங்கி நின்ற சமயத்தில் “கிறிஸ்துவே அனைத்திற்கும் அளவுகோலாக இருக்கிறார்” என்றுச் சூளுரைத்து, தவறுகளைத் துணிவோடுச் சுட்டிக்காட்டியும், சமூகம் பயணிக்க வேண்டியச் சரியான பாதையினை தனது வாழ்வாலும், பணிகளாலும் எடுத்தியம்பி மிகுந்தத் தாக்கத்தை ஏற்படுத்தினார். அக்காலத்தில் நிலவிய லூத்தரன் பிரிவினை சபையினருக்கு எதிராக ஜான் லியோனார்தியின் தணியாத தாகமாக விளங்கியது “நற்கருணை வழிபாடு, மரியன்னை பக்தி, சிறுவர்க்கு மறைக்கல்வி” ஆகும். இவர் திருத்தந்தையின் வார்த்தைக்கு கீழ்படிந்து, சீர்திருத்தப் பணியினையும் மேற்கொண்டார். ‘நற்செய்தி பணியைத் தன் வாழ்வின் அடிப்படைத் உரிமையாக தேர்ந்தெடுத்த’ இவர், சென்ற இடமெல்லாம் நற்செய்தியை அறிவித்து, அவற்றை வாழ்வாக்கியும் செயல்பட்டார். சிறுவர்களுக்கு ‘மறைக்கல்வி’ புத்தகத்தையும் முதன் முதலாக எழுதினார். பல செயல்கள் புரிந்த ஜான் லியோனார்தி, தொற்று நோயாளிகளுக்கும் இறைப் பணி புரிந்ததால், அவரும் அந்நோயால் தாக்கப்பட்டு 1609 ஆம் ஆண்டு அக்டோபர் 9ம் நாள் இறைவனில் கலந்தார்.\n\nஜான் லியோனார்தியின் இறப்பிற்கு பிறகு, 1657ம் ஆண்டு திருத்தந்தை பதினான்காம் ஆசிர்வாதப்பர் இவரை வணக்கத்திற்கு உரியவர் என்று அறிக்கையிட்டார். 1861ம் ஆண்டு திருத்தந்தை ஒன்பதாம் பத்திநாதர் இவரை புனிதர்களின் பட்டியலில் இணைத்தார். 1938ம் ஆண்டு ஏப்ரல் 17ம் நாள் உயிர்ப்பு ஞாயிறு அன்று திருத்தந்தை பதினோராம் பத்தினாதர் ஜோவான்னி லியோனார்தியை புனிதர் என்று அறிக்கையிட்டார். 2006ம் ஆண்டு புனித ஜான் லியோனார்தியை மருந்தாளுனர்களின் பாதுகாவலர் என்று முன்னால் திருத்தந்தை 16ம் பெனடிக்ட்டால் அறிவிக்கப்பட்டார். 2008ம் ஆண்டு உரோமையில் உள்ள வத்திக்கானில் ஒருசில குறிப்பிட்ட புனிதர்களின் திருஉருவங்கள் உள்ளவற்றில், புனித ஜான் லியோனார்தியின் திருஉருவமும் வைக்கப்பட்டு, முன்னால் திருத்தந்தை 16ம் பெனடிக்ட்டால் அர்ச்சிக்கப்பட்டது. \n\nSection::::புனிதரின் இளமைப்பருவம்.\nஜான் லியோனார்தி இறைப்பக்தியும், தெய்வப் பயமும் கொண்ட நல்ல கிறிஸ்தவ குடும்பத்தில் பிறந்ததால், அவரும் தன் பெற்றோரின் நற்பண்புகளை வாழ்வாக்கி வாழ்ந்தார். தினசரி ஆலய வழிபாடுகளிலும், திருப்பலியிலும் பங்குப்பெற்று இறை ஞானத்தில் வளர்ந்தார். தன் பெற்றோர்களுக்கும், உடன் பிறப்புகளுக்கும் கீழ்ப்படிதலுடனும், மரியாதையுடனும் நடந்து கொண்டார். அவர்களின் வழிகாட்டுதல்களின் படி தன் வாழ்வை அமைத்துக் கொண்டார். ஜான் லியோனார்தி பதினெழு வயது வாலிபனாக இருந்த போது, அவருடைய எதிர்காலம் அவரின் தந்தையால் தற்காலிகமாக நிர்ணயிக்கப்பட்டது. அவர் தன் தந்தையின் தொழிலான மருந்து தயாரிக்கும் பணிக்கு லூக்காவில் பெரிய மருந்தாளுனராக கருதப்பட்ட அந்தோனியோ பார்கி என்பவரிடம் அனுப்பி வைக்கப்பட்டார். அந்தப் பணியை செய்கின்ற போதே பல வித திறமைகளையும் கற்றார். அவர் செய்து வந்த மருத்துவப்பணி இடங்களில் நிறைய பேர் கூடிவரும் வழக்கம் உண்டு. அவ்வாறு நிறைய பேர் அங்கு கூடி பலவற்றை ஒருவருக்கொருவர் விவாதித்து வந்தனர். இதனைப் பார்த்துக் கொண்டிருந்த ஜான் லியோனார்தியும் பேச்சுக் கலையை எளிதில் கற்றுக் கொண்டார். \n\nஇவ்வாறு, மருத்துவப் பணியைச் செய்து கொண்டிருந்த தருவாயில் ஜான் லியோனார்தியின் தந்தை 1569 ஆம் ஆண்டு இறந்தார். தந்தையின் இறப்பு அவரையும், அவரின் குடும்பத்தையும் மிகவும் பாதித்தது. வயதான காலத்தில் இருந்த தம் தாயைத் தனியே விட்டுவிட மனம் இல்லாததால், தாய்க்கு உதவியாக தம் சொந்த ஊரிலேயே ஒரு மருந்துக்கடையை திறக்கலாம் என்று முடிவுச் செய்தார். ஆனால், திடீரென இறைத்தூண்டுதலால் கடவுளின் அழைப்பை உணர்ந்து குருவாக பணிச்செய்யலாம் என்று சிந்தித்து, தான் பெற்ற இறைத்தூண்டுதலை டோமினிக்கன் சபையைச் சார்ந்த ஜான் லியோனார்தியின் ஆன்மீக குருவான அருட்தந்தை பிரான்சிஸ்கோ பெர்நார்டியிடம் கூறினார். அந்த ஆன்மீக குருவும் ஜான் லியோனார்தியின் கரங்களைப் பற்றிக் கொண்டு, அவரை நோக்கி, “மகனே, நீ மருத்துவப் பணியை தொடர்ந்து செய்ய வேண்டாம். நீ நன்கு படி. ஏனென்றால், இறைவன் உன்னை தம் பணிக்கென பயன்படுத்த விரும்புகிறார். இதுவே, கடவுளின் திருவுளம்” என்று அறிவுரை வழங்கி ஊக்குவித்தார். ஜான் லியோனார்தியும் தன் ஆன்மீக குருவின் வழிகாட்டுதலின் படி குருத்துவ வாழ்வை நோக்கி பயணமானார். \n\nSection::::குருத்துவ வாழ்வு.\nகுருத்துவ வாழ்வை நோக்கிப் பயணித்த ஜான் லியோனார்தி, 1564 ஆம் ஆண்டு தன்னை ‘கொலம்பினி’ என்ற ஒரு குழுவோடு இணைத்துக் கொண்டார். கொலம்பினி என்ற குழுவானது லூக்கா நகரில் நிலவிய லூத்தரன் சபையின் தவறான கருத்துக்களையும், குறிப்பாக நற்கருணையில் இயேசுவின் பிரசன்னம், அன்னை மரியின் பக்தி, திருத்தந்தை திருச்சபையின் தலைவர் போன்றவற்றிற்கு எதிராகச் செயல்பட்டோரையும் எதிர்த்து, உண்மையான விசுவாசத்தைப் போதித்து வந்தது. இந்த குழுவால் ஜான் லியோனார்தி ஈர்க்கப்பட்டு, இன்னும் ஆழமான விசுவாசத்தில் வளர்ந்தார். கொலம்பினி குழுவோடு சேர்ந்து தன் குருத்துவ வாழ்வை ஆரம்பித்த ஜான் லியோனார்தி, பிரான்சிஸ்கன் சபையினரால் ஏற்றுக்கொள்ளப்பட வில்லை. எனவே, டோமினிக்கன் சபை குருக்களைத் தன் ஆன்மீக குருவாக இருக்க அணுகிய போது, அப்குளி மாகாணத்தில் இருந்த டோமினிக்கன் சபையை சீர்திருத்தம் செய்த பௌலினோ பெர்னார்டினி என்பவர் ஆன்மீக குருவாக இருக்க ஒப்புதல் கொண்டு வழிநடத்தினார். இவ்வாறு, ஆன்மீக வழிகாட்டுதலின் படி, மெய்யியலையும், இறையியல் கல்வியையும் பயின்ற ஜான் லியோனார்தி 1571 ஆம் ஆண்டு மார்ச் திங்கள் 31ஆம் நாள் திருத்தொண்டராக திருநிலைப்படுத்தப் பட்டார். \n\nதிருத்தொண்டர் பணியைச் சிறப்பாக இறைவார்த்தை போதிப்பதிலும், ஆன்மீகத்தை ஊக்குவித்தலிலும், நற்கருணை பக்தியை வளர்ப்பதிலும், மறைக்கல்வியைப் போதிப்பதிலும், அன்னை மரியாள் பக்தியை வளர்ப்பதிலும் என பலவாறு பணிப்புரிந்த ஜான் லியோனார்தி 1571 ஆம் ஆண்டு டிசம்பர் திங்கள் 22 ஆம் நாள் குருவாக திருநிலைப் படுத்தப் பெற்றார். குருவாகிய அருட்தந்தை ஜான் லியோனார்தி 1572ஆம் ஆண்டு ஆண்டவரின் திருக்காட்சி பெருவிழா அன்று தன் முதல் நன்றித் திருப்பலியை புனித சூசையப்பர் ஆலயத்தில் நிறைவேற்றினார். குருத்துவப் பணியை மேற்கொண்ட அருட்தந்தை ஜான் லியோனார்தி, தன் குருத்துவப் பணியின் மூன்று ஆண்டுகளுக்குப் பின் 1574 ஆம் ஆண்டு புனித ரோஸாவின் அன்னையின் ஆலயத்தில், ‘தூய கன்னித்தாயின் புதுப்பிக்கப்பட்ட குருக்கள்’ என்ற தன் துறவற சபையை தோற்றுவித்தார். கன்னித்தாயின் குருக்கள் என்று அழைக்கப் பட்ட அந்த துறவற சபையானது, நாளடைவில் ‘இறையன்னை சபை’ என்று அழைக்கப் பட்டது.\n\nSection::::புனிதரின் சீர்திருத்தப் பணிகள்.\nகுருவாக பணிப்புரிந்த அருட்தந்தை ஜான் லியோனார்தி திருத்தந்தையின் வார்த்தைக்கு கீழ்ப்படிந்து, லூக்கா நகரில் தனது சீர்திருத்தப் பணியை மேற்கொண்டார். அதன் பிறகு மோந்தே வெர்ஜினே என்ற இடத்தில் உள்ள துறவற சபையையும் சீர்திருத்தம் செய்தார். அந்த சபையானது புனித ஜீலியல் மோ டா வார்செலி என்பவரால் 1126 ஆம் ஆண்டு தொடங்கப்பட்டது. இந்த சபையானது பெனடிக்டைன் சபையின் ஒழுங்கு முறையான ‘செபமும், தவமும்’ என்பதை மிக மிக முக்கியமாக கருதி பின்பற்றி வந்தது. காலப்போக்கில் சபையின் ஒழுங்கு முறையானது கடைப்பிடிக்கப்படாமல், அவரவர் விருப்பம் போல், சுகப்போக, ஆடம்பர வாழ்க்கையையும் வாழத் தொடங்கினர். இதை அறிந்த அன்றைய திருத்தந்தை எட்டாம் கிளமன்ட் என்பவர், சபையை சீர்திருத்தம் செய்வதற்காக திறமைமிக்க ஆறு நபர்களை அனுப்பினார். அவர்களால் சீர்;திருத்தம் செய்ய இயலாத தருணத்தில், பிலிப் நெரி என்னும் அருட்தந்தையை அனுப்ப திருத்தந்தை கேட்டுக்கொண்டார். ஆனால், அவர் உடல் நலமின்றி இருந்ததால், ஜான் லியோனார்தியை அனுப்பலாம் எனக் திருத்தந்தையைக் கேட்டுக் கொண்டார். அதற்கிணங்க, ஜான் லியோனார்தி அங்கு சென்று சீர்திருத்தம் செய்ய தொடங்கினார். ஜான் லியோனார்தியின் சீர்திருத்தப் பணியானது வெற்றிகரமாக முடிந்தது. \n\nஅதன் பிறகு, ஜான் லியோனார்தி ‘அவெர்ஸா’ எனும் இடத்திலும் தனது சீர்திருத்தப் பணியை செய்தார். அங்கு ஆயர் நியமிக்கும் வரை தனது சீர்;திருத்தப் பணியியை மிகவும் திறம்படச் செய்தார். அதைத் தொடர்ந்து, ‘மடோனா தெல் ஆர்க்கோ’ என்னும் அன்னை மரியின் ஆலயத்திலும் தனது சீர்;திருத்தப் பணியினை 1592 முதல் 1594 வரை செய்தார். அன்னையின் பெயரை தாங்கிய அந்த ஆலயத்தில் காணிக்கையாக வரும் பொருட்களையும், செல்வத்தையும் அப்போதிருந்த அரசரும், ஆயரும் மட்டுமே அனுபவித்து, ஆடம்பர வாழ்வை வாழ்ந்தனர். ஆலய வளர்ச்சிக்காகவும், மக்களின் ஈடேற்றத்திற்காகவும் பயன்படுத்தாமல் இருந்ததைக் கண்ட திருத்தந்தை, ஜான் லியோனார்தியை சீர்;ப்படுத்துவதற்காக அனுப்பினார். ஜான் லியோனார்தியின் கடின முயற்சியால் பல்வேறு மாற்றங்களைக் கொண்டு வந்தார். அன்னை மரியின் பெயரில் ஆலயமும் தோற்றுவித்தார். ஆலயத்தில் பல விதமான ஆன்மீக வழிபாடுகளை உட்புகுத்தி, அன்னை மரியின் பக்தியையும் வளர்த்தார். இவ்வாறாக, பல இடங்களிலும், துறவற சபைகளிலும் திருத்தந்தையின் வார்த்தைக்கு கீழ்ப்படிந்து சீர்திருத்தப் பணியினை மிகவும் திறம்படச் செய்தார். ஜான் லியோனார்தி சீர்திருத்தத்தில் சிறந்தவர் என அனைவராலும் போற்றக் கூடியவராக திகழ்ந்தார். \n\nசீர்திருத்தப் பணியினை நன்கு ஆற்றிய ஜான் லியோனார்தி, லூத்தரன் பிரிவினை சபையினருக்கு எதிராகவும் தன் பணியினைச் செய்தார். லூத்தரன் பிரிவினை சபையைச் சார்ந்தவர்கள் ‘நற்கருணையில் இயேசுவின் உண்மையான பிரசன்னத்தையும், அன்னை மரியாளின் பக்தியையும், திருத்தந்தைக்கு கீழ்ப்படிதலையும் மறுதலித்தனர். அவர்களுக்கு எதிராக, ஜான் லியோனார்தி தான் தோற்றுவித்த இறையன்னை சபையின் தனி வரமாக ‘நற்கருணை பக்தி, அன்னை மரியாள் பக்தி, சிறுவர்க்கு மறைக்கல்வி’ போன்றவற்றை தோற்றுவித்து, அவற்றை கடைப்பிடிக்கவும் வலியுறுத்தினார். மறைக்கல்வியைக் கற்றுக் கொடுப்பதற்கு முதன் முதலாக ‘கிறிஸ்தவக் கோட்பாடுகள்’ என்னும் நூலை எழுதி வெளியிட்டார். திருச்சபையில் உள்ள ஒவ்வொருவரும் திருத்தந்தைக்கு கீழ்ப்படிந்து நடக்க வேண்டும் என்பதையும் வலியுறுத்தினார். ஜான் லியோனார்தியின் வழியில் வந்த தன் சகோதரர்களுக்கு ஒழுங்கு அமைப்பாக ‘கீழ்ப்படிதல்’ என்பதை மிகவும் வலியுறுத்தி வாழப் பணித்தார். தான் தோற்றுவித்த சபைக்கும் ஒழுங்கு நூலாக ‘கீழ்ப்படிதல்’ என்பதை வலியுறுத்தினார். \n\nநெல்லிக்கனி முதலில் கசக்கும், பின்னரே இனிக்கும். அதுபோலவே புனித ஜான் லியோனார்தியின் பணி வாழ்வு, பல எதிர்ப்புகளையும் கடந்து உண்மையை எடுத்துரைத்தன. இறை நம்பிக்கையையும், திருச்சபையில் புரையோடிக் கிடந்த நோய்களையும் ‘கிறிஸ்து’ என்னும் மருந்தினால் குணமாக்க இவர் செய்த தியாகங்களும் பின்னரே புரிந்து கொள்ளப்பட்டன.\n\nSection::::புனித ஜான் லியோனார்தி எழுதிய ஒருசில நூல்கள்.\nசிறுவர்களுக்கும், இளைஞர்களுக்கும், வயதானவர்களுக்கும் தனித்தனியே மறைக்கல்விப் போதிப்பதற்காக மூன்று சிறிய நூல்களை 1591 முதல் 1594 ஆம் ஆண்டில் எழுதி வெளியிட்டார். பல விதமான எதிர்ப்புகளால் தன் சொந்த ஊரிலிருந்து வெளியேற்றப்பட்ட ஜான் லியோனார்தி, தன் ஆன்மீக குருவான பிலிப்பு நேரியோடு விருந்தினராக உரோமை நகரில் இருந்த போது 1591 ஆம் ஆண்டு ‘கிறிஸ்தவக் குடும்பம் ஒரு நிறுவனம்’ என்ற நூலை எழுதி வெளியிட்டார். பல்வேறு துன்பத்தின் சூழ்நிலையில் இருந்த போதும் கூட ஜான் லியோனார்தி எழுதிய நூல்களானது, அவரின் இறப்பிற்கு பிறகும் 1642 ஆம் ஆண்டு நேப்பில்ஸிலிருந்தும், 1673 ஆம் ஆண்டு உரோமை நகரிலிருந்தும், 1861 ஆம் ஆண்டு லூக்கா நகரிலிருந்தும் தொடர்ந்து மறுபதிப்பு செய்யப்பட்டு வெளியிடப்பட்டன. \n\nஇதே போன்று, 1593 ஆம் ஆண்டு உரோமை நகரில் ‘பெண்களின் வீண் ஆடம்பரங்கள்’ என்ற நூலை எழுதி வெளியிட்டார். அவரின் இறப்பிற்கு பிறகு இந்நூலானது மீண்டும் 1673 ஆம் ஆண்டு உரோமை நகரில் மறுபதிப்பு செய்யப்பட்டு வெளியிடப்பட்டன. இரண்டு நூற்றாண்டுகளைக் கடந்தும் மீண்டும் இந்தப் புத்தகம் 1862 ஆம் ஆண்டு மறுபதிப்பு செய்யப்பட்டு வெளியிடப்பட்டன. 1594 ஆம் ஆண்டு நேப்பில்ஸ் நகரில் ‘குழந்தைகளுக்கான சிறந்த கல்வி’ என்ற நூலையும் எழுதி வெளியிட்டார். இவ்வாறாக, ஜான் லியோனார்தியின் நூல்களானது ஆழ்ந்த கருத்துக்களையும், அனைவராலும் பெரும் வரவேற்பையும் பெற்றதாக இருந்தது. \n\nஜான் லியோனார்தி தன் எழுத்துப் பணியைப் பற்றி இவ்வாறாகக் கூறுகின்றார். ‘மற்ற ஆசிரியர்கள் பல பக்கங்களில், புத்தக வடிவில் கூறுவதை நான் சில வரிகளில், அனைவராலும் புரிந்து கொள்ளக் கூடிய விதத்தில், எளிய நடையில் கூறுகின்றேன்’. \n\nகுருவாக தன்னை முழுவதும் இறைப்பணியிலும், எழுத்துப் பணியிலும் ஈடுபடுத்திய ஜான் லியோனார்தி சீர்திருத்தப் பணியையும் சிறப்பாகச் செய்தார். அவர் செய்த சீர்திருத்தப் பணியில்; மிகவும் முக்கியமாக ஒருசிலவற்றை வலியுறுத்தினார்.  \n\nSection::::புனிதரின் சீர்த்திருத்தப் பணியில் வலியுறுத்தியவை.\nதியானம், செபம், ஏழ்மை இவற்றை அனுசரிக்க முடியாதவர்கள் துறவற வாழ்வு வாழத் தகுதியற்றவர்கள். ஒவ்வொரு துறவிகளும், துறவற சபைகளும் தவமும், செபமும் அடிப்படையான ஒன்றாக கருதி வாழ வேண்டும். நவதுறவிகளின் வழிகாட்டிகள், தங்களது முன்மாதிரியான நடத்தையை மிக மிக முக்கியமாக கருதி வாழ வேண்டும். உங்களது நவ துறவியர்கள் லீலி மலர்களைப் போன்றவர்கள். அவை ஆரோக்கியமற்ற சூழ்நிலையில் வாடிவிடுவதைப் போல், அவர்கள் உங்களது தவறான முன்மாதிரிகையினால் கெட்டுவிடாமல் இருக்க நீங்கள் கவனமாக இருங்கள். நீங்கள் அவர்களுக்கு அளிக்கும் சிறந்த போதனை உங்களது முன்மாதிரிகையாக இருக்க வேண்டும். \n\nதுறவிகள் அனைவரும் தங்களது தலைவருடன் நல் உறவுடன் வாழ வேண்டும். அப்படி நல் உறவு இல்லாத துறவற வாழ்வு தொய்வடைந்து காணப்படும். துறவற வாழ்வில் அனைத்துமே பொதுவாக இருக்க வேண்டும். சுகப் போக, ஆடம்பர வாழக்கையையும், உயர்தர உடைகளையும் தவிர்த்து வாழ வேண்டும். துறவற வாழ்வில் நவதுறவிகளுக்கு முக்கிய கவனம் செலுத்தப் பட வேண்டும். துறவற இல்லங்களில் அன்பும், அமைதியும் அனுசரிக்க வேண்டும். துறவற சபை ஆரம்பிக்கப்பட்ட நோக்கத்தை அறிந்து வாழ வேண்டும். ஒவ்வொரு துறவியும் மற்றவர்களை ஊக்குவித்தும், மற்றவர்களின் நலனில் அக்கறை கொண்டு ஒற்றுமையுடன் வாழ வேண்டும். \n\nகாலச் சூழலுக்கேற்ப தங்களது வாழ்வையும், பணியையும் மாற்றி அமைத்து வாழ வேண்டும். துறவற சபைகளிலும், இல்லங்களிலும் ‘எவ்வாறு மருந்தானது தன் இயற்கை தன்மையை மாற்றாமல், சுகத்தைக் கொடுப்பது போல்’ புதுப்பித்தலானது நடைபெற வேண்டும். துறவற வாழ்வில் விவேகமும், கண்டிப்பும் அதிர்ச்சியைக் கொடுக்காமல், அன்பினால் இணைக்கப்பட்ட ஒன்றாக இருக்க வேண்டும். துறவற வாழ்வு வாழ விரும்புவோரை, புதிய உறுப்பினர்களாகச் சேர்க்கும் போது விவேகத்துடனும், கவனத்துடனும் தேர்ந்துகொள்ள வேண்டும். துறவிகள் தங்களையே முழுவதுமாக இறைவனுக்கு அர்ப்பணித்து வாழ வேண்டும். \n\n\n\nSection::::புனிதரின் மரணம்.\nஜான் லியோனார்தி வாழ்ந்த அக்காலகட்டத்தில், குறிப்பாக 1609 ஆம் ஆண்டு இத்தாலி நாட்டில் உள்ள உரோமை நகர் முழுவதும் தொற்று நோய் பரவியது. அப்பகுதியில் வாழ்ந்த மக்கள் பலவிதமான துன்பங்களுக்கு ஆளானார்கள். அங்கு வாழ்ந்த இறையன்னை சபையின் துறவியர்களும் இந்நோயால் அவதியுற்றனர். அந்நோயால் அவதியுற்று பலவிதமான துன்பத்தில் கவலையுற்றுக் கொண்டிருந்தவர்களுக்கு ஆறுதலான வார்த்தையாக, ஜான் லியோனார்தி இறை சித்தத்தின் மீது நம்பிக்கை வைக்குமாறு இவ்வாறாகக் கூறினார். “இறைவன் தனக்கு எப்பொழுது வேண்டுமோ அப்பொழுது இங்கும் அங்குமாக நம்மைத் தொடுகின்றார்”. \n\nதொற்று நோயால் பாதிக்கப் பட்டவர்களுக்கு தன்னால் முடிந்த உதவிகளைச் செய்து வந்தபோது, தொற்று நோயானது ஜான் லியோனார்தியையும் வெகுவாக தாக்கியது. அந்நோயினால் அவதியுற்றப் போதும் ஜான் லியோனார்தி, தன் ஆன்மீகப் பணியைத் தொடர்ந்து செய்து வந்தார். குறிப்பாக, அப்போஸ்தலரான புனித மத்தேயு திருவிழா திருப்பலியை நிறைவேற்றி, பலருக்கு ஒப்புரவு அருட்சாதனத்தையும் வழங்கிய பின், அவருக்கு காய்ச்சல் அதிகமாகி ஏறக்குறைய நான்கு மணிநேரம் சுயநினைவின்றி இருந்தார். பின் சுயநினைவு பெற்றதும், தன் இறுதி நேரத்தை உணர்ந்த ஜான் லியோனார்தி தன்னுடைய பணிகளை, தன் சபையில் உள்ள துறவிகளுக்கு பகிர்ந்தளித்தார். அருட்தந்தை டோமினிக்கோ டுச்சி என்பவரை உரோமையில் இருந்த குழுமத்தின் இல்லத் தலைவராக நியமித்தார். அதன்பின் தன் சபையின் குருக்களுக்கு இவ்வாறாக அறிவுரை வழங்கினார். “உங்களது அழைப்பில் உண்மையோடும், கீழ்ப்படிதலோடும் நடந்து, ஒருவரை ஒருவர் அன்புச் செய்து வாழுங்கள்” என்று கூறிய ஜான் லியோனார்தி 1609 ஆம் ஆண்டு அக்டோபர் ஒன்பதாம் நாள் இறைவனில் கலந்தார். \n\nSection::::புனிதர் வித்திட்ட விருச்சங்கள்.\nஇறையன்னை சபையை தோற்றுவித்த ஜான் லியோனார்தி பல நாடுகளுக்கும் சென்று இறைப்பணிச் செய்ய, குறிப்பாக இந்திய மண்ணில் பணிச் செய்ய மிகுந்த ஆர்வம் கொண்டிருந்தார். ஆனால், அப்போதைய திருத்தந்தையின் வார்த்தைக்கும், தன் ஆன்மீக தந்தை பிலிப் நெரிக்கும் கீழ்ப்படிந்து, தனது பணியை தன் சொந்த நாடான இத்தாலியிலும் அதனைச் சுற்றியுள்ள நகர்களிலும் செய்தார். அவர் இறைப்பணியிலும், சீர்திருத்தப் பணியிலும், லூத்தரன் சபைக்கு எதிராக நற்கருணையில் இறைப்பிரசன்னத்தை நிலைநாட்டுவதிலும், அன்னை மரியாளின் பக்தியை வளர்ப்பதிலும், சிறுவர்க்கு மறைக்கல்வி போதிப்பதிலும், திருச்சபையில் புதுமறுமலர்ச்சியைக் கொண்டுவருவதிலும், விசுவாச பரப்புதல் சபையின் துணை நிறுவனராகவும் தன்னையே முழுவதுமாக இறைவனுக்கு அர்ப்பணித்து, மிகவும் ஆர்வமுடனும், உத்வேகத்துடனும் பல பணிகளைச் சிறப்புறச் செய்தார். ஜான் லியோனார்தியின் பணியானது அப்பகுதிக்கு மிகவும் தேவைப்பட்டதாக அப்போதைய திருத்தந்தை குறிப்பிட்டிருக்கிறார். \n\nஇறைப்பணிச் செய்வதில் மிகுந்த ஆர்வம் கொண்டு, விண்ணேற்பு அன்னையின் பாதுகாவலில் தான் தோற்றுவித்த ‘இறையன்னை சபையை’ ஒப்புவித்தார். தாயின் கருவில் உருவாகும் குழந்தைப் போன்று உருவாகிய இறையன்னை சபையானது, இத்தாலி நாட்டில் ஆரம்பிக்கப்பட்டதால் இத்தாலியை தலைமையகமாகக் கொண்டு  செயல்படுகின்றது. இப்பொழுது இத்தாலி, இந்தியா, தென் அமெரிக்கா, தென் ஆப்பிரிக்கா, இந்தோனேசியா போன்ற நாடுகளில் இறைப்பணி ஆற்றி வருகிறது. இத்தாலி நாட்டில் லூக்கா, நாப்போலி, கம்பித்தேலி (ரோம்), தோரே மவுரா, சன் பர்தினாந்தோ, கல்லிபோலி, போஸாந்த்ரா மற்றும் லரியானோ போன்ற இடங்களிலும், இந்தியாவில் குறிப்பாக தமிழ்நாட்டில் உள்ள திருச்சி (சமயபுரம்), மதுரை (ஊத்துப்பட்டி), நாகர்கோவில் (அழிக்கால்) மற்றும் வேலூர் (சானிப்பூண்டி) போன்ற இடங்களிலும், தென் அமெரிக்காவில் சீலி மற்றும் கொலம்பியா, தென் ஆப்பிரிக்காவில் நைஜீரியா, இந்தோனேசியாவில் குப்பாங் ஆகிய இடங்களில் இறையன்னை சபையானது தங்களது கால் தடம் பதித்து, உலகெல்லாம் சென்று படைப்பிற்கெல்லாம் நற்செய்தியை பறைசாற்றுங்கள் (மாற்கு 16: 15) என்று மொழிந்த இறைமகன் இயேசுவின் வார்த்தைகளை வாழ்வாக்கியும், பணிபுரிந்தும் வருகின்றது. \n\n\nSection::::புனிதரை நோக்கிய ஜெபம்.\nநலமானதெல்லாம் நல்கிடும் இறைவா, \n\nமறைபணியாளர் ஜோவான்னி லியோனார்தி வழியாக\n\nமக்கள் நற்செய்திப் போதனைப் பெறவும், \n\nசிறுவர் சிறுமியர் மறையறிவு பெறவும் செய்தீர், \n\nஅவருடைய முயற்சியால் நற்செய்தி அறிவிப்பு சபைக்கு \n\nவித்திடவும் அருள்கூர்ந்தீர். \n\nஆர்வமிக்க இப்புனிதரின் பரிந்துரையால் \n\nமெய்யான விசுவாசம் எங்கும் எக்காலமும் \n\nவளர்ச்சி பெற அருள்வீராக! ஆமென். \n\nSection::::புனிதரின் மன்றாட்டு மாலை.\nஆண்டவரே இரக்கமாயிரும்\n\nகிறிஸ்துவே இரக்கமாயிரும்\n\nஆண்டவரே இரக்கமாயிரும்\n\nபுனித ஊற்றின் தந்தையே இறைவா!\n\nபுனிதத்தை அருளும் இயேசுவே இறைவா!\n\nபுனிதப்படுத்தும் தூய ஆவியே இறைவா!\n\nபுனிதத்தின் மாதிரியாம் புனித லியோனார்தியாரே!\n\nஎங்கள் தந்தையும், வழிகாட்டியுமானவரே!\n\nஎங்கள் நம்பிக்கையின் துணையாளரே!\n\nஎங்கள் கீழப்;படிதலின் முன்மாதிரியே!\n\nஏழ்மையின் மாதிரியே!\n\nதுன்பப்படுவோரின் ஆறுதலே!\n\nமருத்துவர்களின் பாதுகாவலரே!\n\nபுனிதம் மிக்க மறைப்பணியாளரே!\n\nஅமைதியின் தூதுவரே!\n\nநற்செய்தியின் பணியாளரே!\n\nமறைக்கல்வியின் வழிகாட்டியே!\n\nதுறவற சபைகளைச் சீர்திருத்தம் செய்தவரே!\n\nஇறையன்னை பக்தியை வளர்த்தவரே!\n\nநற்கருணை வழிபாட்டைக் கொணர்ந்தவரே!\n\nஅர்ப்பண வாழ்வின் வழிகாட்டியே!\n\nநோயுற்றோருக்கு அடைக்கலமே!\n\nதிருச்சபையில் மறுமலர்ச்சியைக் கொணர்ந்தவரே!\n\nஇயேசு கிறிஸ்துவின் வாக்குறுதிகளுக்கு நாங்கள் தகுதி பெறும்படியாக…\n\n    \"புனித லியோனார்தியாரே! எங்களுக்காக வேண்டிக்கொள்ளும்.\"\n\nஜெபிப்போமாக\n\nதாயும் தந்தையுமான எங்கள் இறைவா! புனித ஜான் லியோனார்தியாரை எமக்குத் தந்து, நற்செய்தியின் படிப்பினைகளை ஆழமாக புரிந்து கொள்ளவும், நாங்கள் புனிதம் பெறவும் அருளுகின்றீர். எம் புனிதரின் பரிந்துரையால், எங்கள் விசுவாச வாழ்வில் நிலைத்து நின்று, உமக்கு சாட்சிகளாய் இருக்க அருள் புரியும்! எங்கள் ஆண்டவராகிய இயேசு கிறிஸ்து வழியாக உம்மை மன்றாடுகின்றோம். ஆமென். \n\nSection::::புனிதரின் பாடல்கள்.\nSection::::பாடல் 1.\nஇறையன்னை சபையின் நிறுவனராம்\n\nஜான் லியோனார்தியின் நினைவலையில்\n\nஅவர் முன்னே கூடிடுவோம் \n\nஅவர் புகழைப் பாடிடுவோம் - 2\n\nலூக்காவில் பிறந்து மருத்துவம் பயின்று\n\nஇறைவனின் அழைப்பை உணர்ந்தாரே – 2\n\nகொலம்பினஸ் இளைஞர் கூட்டத்தோடு \n\nஅர்ப்பண வாழ்வை தொடர்ந்தாரே – 2\n\nநற்கருணை வழிபாடு சிறுவர்க்கு மறைக்கல்வி\n\nமரியன்னைப் பக்தியை வளர்த்தாரே – 2\n\nசபைகளை சீர்திருத்தம் செய்தவரை \n\nநம்வாழ்வை சீர்ப்படுத்த வேண்டுவோமே – 2\n\nSection::::பாடல் 2.\nசுடர்விடும் தீபமாய் எரிந்திடும் \n\nஒளியாய் மண்ணில் வந்தவரே\n\nஇறையன்னை சபையை புனிதமாய் \n\nதந்த எங்கள் லியோனார்தியே\n\nஉம்மை புகழ்வோம் இன்னாளிலே\n\nஉம்மில் மகிழ்வோம் என் நாளுமே – 2\n\nலூக்கா நகரில் பிறந்தவரே\n\nஇறையன்னை பக்தியை வளர்த்தவரே – 2\n\nமறைப்பணி ஆர்வம் நிறைந்ததனாலே \n\nகுருத்துவ வாழ்வை ஏற்றவரே – 2\n\nகொலம்பினஸ் இளைஞரை அழைத்தீரே \n\nஇறையன்னை சபையை நிறுவினிரே\n\nஇறைவனில் கொண்ட தாகத்தினாலே \n\nநற்கருணை வழிபாட்டை கொணர்ந்தீரே!\n\nஉம்மை…          \n\nSection::::பாடல் 3.\nமரியன்னை மகனாம் எம் தந்தையாம்\n\nஅன்னை சபை தந்த லியோனார்தியாரே\n\nஇணைந்து வந்தோம் உம்மை புகழ \n\nஅருள் வேண்டி நின்றோம் உம்மில் மகிழ\n\nஇளைஞர் கூட்டமொன்றை தேர்ந்தெடுத்தார்\n\nபுதிய பாதையொன்றை வகுத்து தந்தார்\n\nமரியன்னை பக்தியை வளர்த்து தந்தார்\n\nஉம்மை நாங்கள் போற்றுகின்றோம் \n\nSection::::பாடல் 4.\nஇறைவழி வாழ்ந்த எங்கள் லியோனார்தியே \n\nஇன்பம் பொங்க பாடுகின்றோம் புகழ் எண்ணியே\n\nபோற்றுகின்றோம் உம்மை புகழுகின்றோம் \n\nவாழ்த்துகின்றோம் உம்மை வணங்குகின்றோம்\n\nநீரே எங்கள் தந்தை நாங்கள் உந்தன் மந்தை\n\nநற்கருணை வழிப்பாட்டை வளர்த்தவர்\n\nமரியன்னை பக்தியை ஊக்குவித்தவர் - 2\n\nநன்மறையை சிறுவர்க்கு கற்பித்தவர் - 2\n\nஅனைத்தையும் வாழ்வாக வாழ்;ந்துவிட்டவர் - இவை\n\nஅனைத்தையும் வாழ்வாக வாழ்;ந்துவிட்டவர்\n\nஅவரே நம் புனிதர் ஜோவான்னி லியோனார்தியே\n"}
{"id": "350941", "url": "https://ta.wikipedia.org/wiki?curid=350941", "title": "இந்திய பெண்கள் விஞ்ஞானிகள் சங்கம்", "text": "இந்திய பெண்கள் விஞ்ஞானிகள் சங்கம்\n\nஇந்திய பெண்கள் விஞ்ஞானிகள் சங்கம் (IWSA) என்பது 1973 முதல் இந்திய பெண்கள் விஞ்ஞானிகளுக்கு சேவை செய்யும் ஒரு ,அரச சார்பற்ற இந்திய தன்னார்வ தொண்டு நிறுவனம் (என்.ஜி.ஓ.) ஆகும்.வஷியையை தலைமையிடமாக கொண்டு செயல்படும் இது பத்து கிளைகளை கொண்டுள்ளது.இது விடுதி மற்றும் தோட்டம் போன்ற வசதிகளைக் கொண்டுள்ளது.இங்கு கணினி பயிற்சி மையம், சுகாதார மையம்,அறிவியல் நூலகம் மற்றும் தொடக்கநிலை ஆசிரியரின் பயிற்சித் திட்டம் போன்றவற்றை நடத்துகிறது. நிறுவனத்தின் முதல் தலைவர் சுமதி பீடு.\n\n"}
{"id": "350942", "url": "https://ta.wikipedia.org/wiki?curid=350942", "title": "ஹீண்டாய் மோட்டார் குழுமம்", "text": "ஹீண்டாய் மோட்டார் குழுமம்\n\nஹூண்டாய் மோட்டார் குழுமம் (; ஹஞ்ஜா) (எளிதாக ஹூண்டாய் ) ஒரு தென் கொரிய பன்னாட்டு குழு நிறுவனம் சியோலை தலைமையிடமாக கொண்டுள்ளது. இது தென் கொரியாவின் மிகப்பெரிய வாகன உற்பத்தியாளர் மற்றும் 2015ல் ஜப்பானிய டொயட்டோ, ஜெர்மனின் வோக்ஸ்வேகன் குழுமம் மற்றும் அமெரிக்க ஜெனரல் மோட்டர் நிறுவனங்களுக்கு பிறகு உலகின் நான்காவது மிகப்பெரிய வாகன உற்பத்தியாளராக திகழ்கிறது. 1998ல் இந்தக் குழுமம் தென் கொரியாவின் இரண்டாவது பெரிய கார் நிறுவனம், கியா மோட்டார்ஸின் 51% பங்குகளை ஹீண்டாய் மோட்டார் நிறுவனம் வாங்கியதின் மூலம் அமைக்கப்படுகிறது. டிசம்பர் 31, 2013, ஹூண்டாய், கியா மோட்டார்ஸின் 33.88% பங்குகளை வைத்திருக்கிறது. ஹூண்டாய் மோட்டார் குழுமம் சிக்கலான பங்கு முதலீட்டுகளை வைத்திருக்கிறது. இது சேம்சங் குழுவிற்கு பிறகு இரண்டாவது பெரிய தென்கொரிய குழும நிறுவனமாகும். ஹூண்டாய் பெயரிலுள்ள மற்ற தொழிற்சாலைகள் ஹூண்டாய் மோட்டார் குழு, ஹீண்டாய் கனரக தொழிற்சாலைகள் குழு, ஹூண்டாய் வளர்ச்சி நிறுவனம் குழு, ஹூண்டாய் டிபார்ட்மெண்ட் ஸ்டோர்கள் குழு, மற்றும் ஹூண்டாய் கடல் மற்றும் தீ காப்பீடு.\n\nSection::::மேலும் பார்க்க.\nயுயேண்டே தானுந்து நிறுவனம்\n"}
{"id": "350948", "url": "https://ta.wikipedia.org/wiki?curid=350948", "title": "வளர் புவியியல்", "text": "வளர் புவியியல்\n\nவளர் புவியியல் (\"development geography\") என்பது புவியியலில் ஒரு பிரிவு ஆகும். இவ்வளர் புவியியல் வாழும் மனித இனத்தின் தரப்படுத்தப்பட்ட வாழ்க்கை முறை மற்றும் வாழ்க்கைத் தரத்தைச் சுட்டுகிறது. இங்கு வளர்ச்சி என்பது, தொடர்ந்து நிகழக்கூடிய மாற்றம் மனித வாழ்க்கையில் ஏற்படுத்தும் தாக்கத்தைக் குறிக்கிறது. மாற்றத்திற்குட்பட்டுச் செல்லும் மக்களின் வாழ்க்கைத் தரத்தை முன்னேற்றும் வகையில் இவ்வளர் புவியியல் ஈடுபட்டுள்ளது. இருப்பினும் வளர்ச்சி என்பது எப்பொழுதுமே நேர்மறையான நிகழ்வாக இருப்பதில்லை. கண்டர் பிராங்க் உலக பொருளாதார சக்தி பற்றி விமர்சனம் செய்யும் போது வளர் புவியியல் என்பது, வளர்ச்சியில் பின் தங்கியுள்ளதை வளர்ச்சிக்கு அழைத்துச் செல்கிறது என்கிறார். இது இவரது சார்ந்திருத்தல் கோட்பாட்டில் குறிப்பிடப்பட்டுள்ளது.\n\nSection::::வளர் புவியியலில் வளர்ச்சி.\nவளர் புவியியலில், புவியியலாளர்கள் வளர்ச்சியின் தல பரப்பு வகையில் ஆழ்ந்த கவனம் செலுத்துகின்றனர். சமூக, அரசியல், பொருளாதாரக் காரணிகளால் எவ்வாறு வளர்ச்சியின் சிறப்பியல்களை அளவிட முடியும் என அறிய முயற்சிக்கின்றனர். பற்பல வளர்ச்சி நிலைகளில் புவியியல் காரணங்களையும், விளைவுகளையும் புரிந்து கொள்ள புவியியலாளர்கள் விழைகின்றனர். பொருளாதாரத்தில் நன்கு வளர்ச்சியடைந்த நாடுகளுடன் பொருளாதாரத்தில் குறைந்த அளவு வளர்ச்சியடைந்த நாடுகள் ஒப்பிடப்படுகின்றன.\n\nSection::::வளர் புவியியலில் நிகழ்காலத் தேவைகள்.\nவடக்கு மற்றும் தெற்கு இத்தாலி நாடுகளுக்கு இடையேயான மெஜோஜியர்னோ போன்ற நாடுகளுக்குள் அதிகப்படியான மாறுபாடுகள் காணப்படுகின்றன. வளர் புவியியலில் வளர்ச்சி என்பது எதிர்கால சந்ததியினர் தங்களது சுய தேவையை எவ்வாறு எதிர்கொள்கின்றனர் என்பதை விடுத்து நிகழ்காலத் தேவைகளை எவ்வாறு எதிர்கொள்வது என்பதைப் புரிந்து கொள்ள முயற்சிப்பதில் நிலைநிறுத்தப்படுகிறது.\n\nSection::::நிறையளவு சுட்டிக்காட்டிகள்.\nநிறையளவு சுட்டிக்காட்டிகள் என்பவை வளர்ச்சியை எண்ணிக்கை அடிப்படையில் குறிப்பிடுபவையாகும். இங்கு பொருளாதாரம் என்பது முதல் நிலைத் தொழிற்சாலைகளிலிருந்து கிடைக்கும் மொத்த தேசிய உற்பத்தியின் சதவீதம், மொத்த தேசிய உற்பத்தி/தனிநபர், வேலையின்மை விகிதம், ஆற்றல் சேமிப்பு ஆகியவற்றை உள்ளடக்கியதாகும்.\n\nஒரு நாட்டிலிருந்து உற்பத்தி செய்யப்படும் அனைத்து பொருட்கள் மற்றும் சேவையின் மதிப்பை அளவிட மொத்த தேசிய உற்பத்தி/தனிநபர் பயன்படுகிறது. இதனைக் கொண்டு நாட்டின் பொருளாதார மற்றும் தொழில் வளர்ச்சி அளவிடப்படுகிறது. ஆயினும் மொத்த தேசிய உற்பத்தி/தனிநபரைப் பயன்படுத்துவதில் பல சிக்கல்கள் உள்ளன.\n\n\n"}
{"id": "350950", "url": "https://ta.wikipedia.org/wiki?curid=350950", "title": "தமிழ்நாடு-மலைகள்", "text": "தமிழ்நாடு-மலைகள்\n\nSection::::தோற்றம்.\nதமிழ்நாட்டில் மலைகளை மேற்கு தொடர்ச்சி மலைகள் மற்றும் கிழக்கு தொடர்ச்சி மலைகள் என இரு பிரிவுகளாகப் பிரிக்கலாம். தமிழ்நாட்டில் மேற்கு தொடர்ச்சி மலை நீலகிரி மாவட்டம் வழியாக நுழைந்து கன்னியாகுமரி மாவட்டம் வரை நீண்டு பரவியுள்ளது. கிழக்கு தொடர்ச்சி மலைகளை விட மேற்கு தொடர்ச்சி மலைகள் சற்றே மாறுபட்ட அமைப்புடன் காணப்படுகிறது. இதன் சராசரி உயரம் 1000 மீட்டர்கள் முதல் 1500 மீட்டர்கள் வரை உள்ளன. தமிழ்நாட்டில் மலைத் தொடரின் அதிகபட்ச உயரமான சிகரங்கள் தொட்டபெட்டா(2620 மீட்டர்கள்) மற்றும் முக்கூர்த்தி (2540 மீட்டர்கள்) ஆகும். மேற்கு மலைத்தொடரின் வட மேற்கு பகுதியில் நீலகிரி உயர்நிலப்பகுதி சுமார் 2500 சதுர மீட்டர்கள் பரப்பில் பரவிக் காணப்படுகிறது. இவ்வுயர்நிலப்பகுதியின் சராசரி உயரம்1800 மீட்டர் முதல்2400 மீட்டர் வரை ஆகும். அவற்றில் தொட்டபெட்டா சிகரம் தமிழ்நாட்டின் மிக உயர்ந்த சிகரமாகும். மேற்கு மலைத்தொடரும், கிழக்கு மலைத்தொடரும் நீலகிரி மலைப்பகுதியில் ஒன்று சேர்கின்றன. தமிழ்நாட்டின் நீலகிரியிலிருந்தும் கேரளாவின் ஆனைமுடியிலிருந்தும் ஓர் கிளைத்தொடர் குன்று கிழக்கு நோக்கி சுமார் 1500 மீட்டர்கள் முதல் 2000 மீட்டர்கள் வரை உயரத்தில் கிழக்கு நோக்கிச் செல்கிறது. இதற்கு பழனிக்குன்றுகள் என்று பெயர். பழனிக்குன்றுகளுக்கு தெற்கே வருசநாடு, ஆண்டிப்பட்டி என்ற இரு மலைத் தொடர்கள் காணப்படுகின்றன. மேற்கு 25 கி.மீ நீளத்தில் ஓர் கணவாய் காணப்படுகிறது. பாலக்காடு கணவாய்க்குத் தெற்கே ஆண்டிப்பட்டி மலை, ஏலமலை, அகத்தியமலை ஆகிய மலைகள் காணப்படுகின்றன. ஏலமலைத் தொகுதியில் செழிப்புமிக்க கம்பம் பள்ளத்தாக்கு அமைந்துள்ளது. வருசநாடு மலைக்கும் அகத்தியமலைக்கும் இடையே காணப்படும் இடைவெளி, செங்கோட்டை கணவாய் என்று அழைக்கப்படுகிறது. சமவெளிகளையும், பீடபூமிகளையும் பிரிக்கும் தமிழ்நாட்டின் மலைகளுக்கு இடையே இரண்டு குறிப்பிடத்தக்க இடைவெளிகள் காணப்படுகின்றன. அவை தெற்கில் ஆத்துர் கணவாய் என்றும் வடக்கில் செங்கம் கணவாய் என்றும் அழைக்கப்படுகிறது. இக்கணவாய்கள் கடலூர் மாவட்டத்தை சமவெளிப் பகுதியோடும், சேலம் மாவட்டத்தை பீடபூமி பகுதியோடும் இணைக்கிறது. இடைவெளியற்று நீண்டு ஓடும் மேற்கு தொடர்ச்சி மலைகளின் குறிப்பிடத்தக்க கணவாய்கள் பாலக்காடும், செங்கோட்டையும் ஆகும். மேற்கு தொடர்ச்சி மலைகளோடு ஒப்பிடும் பொழுது கிழக்குத் தொடர்ச்சி மலைகள் தொடர்ச்சியற்ற மலைகளாக காணப்படுகின்றது. இடைவெளிவிட்டு காணப்படும் தனித்த மலைப்பகுதிகள் வடகிழக்கில் இருந்து தென்மேற்காக வேலூர், தருமபுரி மற்றும் ஈரோடு மாவட்டங்களில் விரவிக் காணப்படுகின்றது. இம்மலைகளின் சராசரி உயரம் 1100 மீட்டர்கள் முதல் 1600 மீட்டர்கள் வரை ஆகும். இம் மலைப்பகுதிகள் வெவ்வேறு பகுதிகளில் பல்வேறு பெயர்களால் அழைக்கப்படுகின்றன.\n\nSection::::மலைகள் மற்றும் மாவட்டம்.\n1. வேலூர் மாவட்டத்தில் உள்ள ஜவ்வாது மற்றும் ஏலகிரி மலை\n2. சேலம் மாவட்டத்தில் உள்ள சேர்வராயன் மலை\n3. விழுப்புரம் மாவட்டத்தில் உள்ள கல்ராயன் மலை\n4. திருச்சிராப்பள்ளி மாவட்டத்தில் உள்ள பச்சைமலை\n5. நாமக்கல் மாவட்டத்தில் உள்ள கொல்லிமலை\n6. தருமபுரி மற்றும் சேலம் மாவட்டத்திலும் விரவியுள்ள சித்தேரிமலை\n7. திருவண்ணாமலை மாவட்டத்தில் உள்ள செஞ்சிமலை\n\nSection::::உயர்ந்த மலைகள்.\nகிழக்கு தொடர்ச்சி மலைகளில் உயர்ந்த மலை- சேர்வராயன் மலை(1500-1600 மீட்டர்கள்)\nமேற்கு தொடர்ச்சி மலைகளில் உயர்ந்த மலை –ஆனைமலை(2700 மீட்டர்கள்) என்பது குறிப்பிடத்தக்கது.\n\nSection::::மேற்கோள்கள்.\nen.wikipedia.org/wiki/Category:Mountains_of...\nen.wikipedia.org/wiki/Nilgiri_mountains\nwww.wikidata.org/wiki/Q10022942\nwww.tripoto.com/mountains/in-tamil-nadu\nwww.academia.edu/7179501/Sacred_Mountains_Of_Tamilnadu\n"}
{"id": "350951", "url": "https://ta.wikipedia.org/wiki?curid=350951", "title": "காரபான்", "text": "காரபான்\n\nகாரபான் (\"Carabane\" அல்லது \"Karabane\") என்பது செனகல் நாட்டின் தென்மேற்குப்பகுதியில் காசாமன்ஸ் ஆற்றின் கழிமுகப்பகுதியில் அமைந்துள்ள ஒரு தீவு மற்றும் கிராமம் ஆகும்.\n\nஆரம்பகாலத்தில் இத்தீவுப்பகுதியில் வாழ்ந்தமக்களாக ஜோலா இனமக்கள் அறியப்படுகின்றனர். இன்றளவும் இத்தீவுப்பகுதியில் மக்கள்தொகை மிகுந்த இனமாக இச்ஜோலா இனமக்கள் இருக்கின்றனர். ஆண்டுதோறும் பிரான்ஸ் நாட்டிற்குச் செலுத்த வேண்டிய தொகை 196 பிராங்கை இக்கிராமதலைவர் காக்ளெட் திருப்பி செலுத்தாததால் 1836 ஆம்ஆண்டு ஜனவரி 22-ம் தேதி இத்தீவு பிரான்ஸ் நாட்டிற்கு அடிபணிந்தது. 1869-ல் காரபான் தீவு தன்னாட்சி பெற்றதாக விளங்கினாலும் 1886-ல் ஆண்டு செதியவ்வுடன் இணைக்கப்பட்டது. இரண்டாம் உலகப் போருக்குப்பின் இத்தீவின் மக்கள்தொகை படிப்படியாகக் குறைய ஆரம்பித்தது. இதற்கு பல்வேறு காரணங்கள் இருந்தாலும் வறட்சி, காசாமன்ஸ் போராட்டம் மற்றும் 2002-ல் ஜுலாவின் போக்குவரத்து குறைந்தது போன்றவையும் சில காரணங்களாகும். காரபானிலிருந்து மக்கள் வணிகம் செய்யவும் உல்லாசப் பயணிகள் வந்து செல்லவும் ஜுலா தலையாய போக்குவரத்தாகும். அரசியல் ரீதியாக செனகலிலிருந்து தனித்து இருந்த போதிலும் காரபான் இக்கிராமத்தின் தலைநகராக விளங்கியது. செனகல் அரசாங்கத்தின் நிர்வாக அமைப்புடன் எந்தவகையிலும் காரபான் பொருந்தவில்லை. இருந்தபோதிலும் இத்தீவில் ஒரு உல்லாசப் பயணங்கள் ஏற்பாடு செய்யும் தொழிற்சாலை அமைக்க முயற்சி மேற்கொள்ளப்பட்டது. இங்கு வசிப்பவர்கள் இதில் விருப்பமில்லாமல் பங்கேற்றனர்.\n\n"}
{"id": "350952", "url": "https://ta.wikipedia.org/wiki?curid=350952", "title": "சோடியம் ஆக்சலேட்டு", "text": "சோடியம் ஆக்சலேட்டு\n\nசோடியம் ஆக்சலேட்டு \"(Sodium oxalate)\" என்பது (NaCO) என்ற மூலக்கூற்று வாய்ப்பாடு கொண்ட ஒரு வேதிச்சேர்மம் ஆகும். ஆக்சாலிக் அமிலத்தின் சோடியம் உப்பான இச்சேர்மம் டைசோடியம் ஆக்சலேட்டு என்ற பெயராலும் அழைக்கப்படுகிறது. வெண்மை நிறத்துடன், நெடியின்றி படிக வடிவத் தூளாக இது காணப்படுகிறது. 250 முதல் 270 பாகை செல்சியசு வெப்பநிலையில் சோடியம் ஆக்சலேட்டு சிதைவடைகிறது.\n\nஒடுக்கும் முகவராக டைசோடியம் ஆக்சலேட்டு செயல்படுகிறது. தரப்படுத்தும் பொட்டாசியம் பெர்மாங்கனேட்டு கரைசல்களில் முதல்நிலை தரப்படுத்தும் வேதிப்பொருளாக இது பயன்படுத்தப்படுகிறது. \nராக்சலேட்டு என்பது சோடியம் ஆக்சலேட்டின் கனிம வடிவம் ஆகும். மிக அரிதாகவும் நுண் காரத்தன்மை மிக்க தீப்பாறைகளிலும் இக்கனிமம் காணப்படுகிறது.\n\nSection::::தயாரிப்பு.\n1:2 மோலார் அமில கார விகிதத்தில் ஆக்சாலிக் அமிலமும் சோடியம் ஐதராக்சைடும் நடுநிலையாக்கல் வினைக்கு உட்படுத்தப்பட்டால் சோடியம் ஆக்சலேட்டு உருவாகிறது. சோடியம் ஐதராக்சைடுடன் 1:1 விகிதத்தில் அமைந்த வினையெனில் ஒற்றைக்கார சோடியம் ஆக்சலேட்டு அல்லது ஐதரசனாக்சலேட்டு (NaHC2O4) உருவாகிறது. \n360 பாகை செல்சியசு வெப்பநிலையில் சோடியம் பார்மேட்டை சூடுபடுத்தி சிதைவடையச் செய்து மாற்று வழிமுறையில் சோடியம் ஆக்சலேட்டு தயாரிக்கலாம்.\n\nSection::::வினைகள்.\nபொட்டாசியம் பெர்மாங்கனேட்டு கரைசலை தரப்படுத்துதலில் சோடியம் ஆக்சலேட்டு பயன்படுத்தப்படுகிறது. சேர்க்கப்படும் பொட்டாசியம் பெர்மாங்கனேட்டு முழுவதும் வினைபுரிந்தன என்பதை உறுதி செய்வதற்கு, தரம் காணப்படும் கலவை 60 ° செல்சியசு வெப்பநிலைக்கு மேல் இருப்பது விரும்பத்தக்கதாகும். நிகழும் வினையின் வினைவேகம் சிக்கலானது. வினையில் உருவாகும் மாங்கனீசு(II) அயனிகள் வினையூக்கியாகச் செயல்பட்டு மேற்கொண்டு வினையைத் தொடர்கின்றன. மிகையளவு கந்தக அமிலம் சேர்ப்பதால் எஞ்சியுள்ள பெர்மாங்கனேட்டுடன் வினைபுரிவதற்குத் தேவையான ஆக்சாலிக் அமிலம் தளத்தில் உருவாகிறது. இவ்வினைக்கான இறுதிநிலைச் சமன்பாடு இங்கு தரப்பட்டுள்ளது\n\nSection::::உயிரியல் நடவடிக்கைகள்.\nமற்ற பல ஆக்சலேட்டுகள் போல சோடியம் ஆக்சலேட்டும் மனிதர்களுக்கு நச்சுத்தன்மையை அளிக்கிறது. வாய் தொண்டை, வயிறு ஆகியவற்றில் கடுமையான வலி, இரத்த வாந்தி, தலைவலி, தசைப்பிடிப்பு, தசைநார்பிடிப்பு, தசையில் வலி, இரத்த அழுத்தக் குறைவு, மாரடைப்பு, சுயநினைவு இழத்தல், மரணம் போன்ற அனைத்து வகையான பாதிப்புகளும் இச்சேர்மத்தால் உண்டாகும் வாய்ப்பு இருக்கிறது. பொருள் பாதுகாப்பு குறிப்பு தாள் அளவின்படி உடல் எடைக்கு ஏற்ப 10-15 கிராம்/கிலோகிராம் ஆக்சலேட்டு மட்டுமே உயிர் கொல்லும் அளவாக ஏற்கப்பட்டுள்ளது. \n\nஇரத்த பிளாசுமாவிலிருந்து கால்சியம் அயனிகளை நீக்குவதற்கு சிட்ரேட்டுகளைப் போலவே சோடியம் ஆக்சலேட்டும் பயன்படுத்தப்படுகிறது. இரத்தம் உறைதலையும் சோடியம் ஆக்சலேட்டு தடுக்கிறது. இரத்தத்திலுள்ள கால்சியம் அயனிகள் நீக்கப்படும் போது மூளையை சரிவர இயங்காமல் செய்து சிறுநீரகங்களில் சோடியம் ஆக்சலேட்டு சேகரமாகிறது. \n"}
{"id": "350955", "url": "https://ta.wikipedia.org/wiki?curid=350955", "title": "நிலஉறை", "text": "நிலஉறை\n\nநில உறை (\"land cover\") என்பது புவியின் மேற்பரப்பில் உள்ள இயற்கை பொருட்களைக் குறிப்பதாகும். நிலஉறை என்பது புல்வெளிகள், மரங்கள், பயன்படாத நிலம், நீர் போன்றவற்றை உள்ளடக்கியது. சூழ்நிலையியலாளர் பிரடரிக் எட்வர்டு கிளமெண்ட் புவிஉறை என்ற பதத்தை தாவர வளர்ச்சியின் காரணமாகப் பயன்படுத்தினார். இதை நிலமேலாண்மைத் துறை தொடர்ந்து பயன்படுத்தி வருகிறது..\n\nநிலஉறை பற்றிய தகவலைப் பெற இரண்டு முதன்மை வழிமுறைகள் உள்ளன. அவைகள் நில அளவு ஆய்வு மற்றும் தொலைதூர உணர்வு படங்களைப் பகுத்தாய்வு செய்தல் போன்றவையாகும்.\n\nநிலஉறை அல்லது நிலஉள்ளடக்கு என்பது நிலப்பயன்பாட்டிலிருந்து வேறுபட்டது. நிலப்பயன்பாடு என்பதை “மக்கள் சமூக பொருளாதார செயல்பாடுகளுக்கு எவ்வாறு நிலத்தைப் பயன்படுத்துகின்றனர்“ என்று விவரிக்கலாம். நகர பயன்பாடு மற்றும் விவசாய நிலப்பயன்பாடு என நிலப்பயன்பாட்டை இருவகையாகப் பிரிக்கலாம். ஒருசில இடங்களில் மாற்றுநிலப்பயன்பாடு மற்றும் பல்வகை நிலப்பயன்பாடு காணப்படுகிறது. நிலப்பயன்பாடு/ நிலஉறை என்ற இணை குறித்தும் அதன் தொடர்பு குறித்தும் ஃபிஷ்சர் என்பவர் 2005-ம் ஆண்டு நிலப்பயன்பாடு மற்றும் நிலஉறை –முரண்படுதல் (அ) நிரப்பி என்ற நூலில் குறிப்பிட்டுள்ளார்.\n"}
{"id": "350956", "url": "https://ta.wikipedia.org/wiki?curid=350956", "title": "பெய்கிங் கோளரங்கம்", "text": "பெய்கிங் கோளரங்கம்\n\nபெய்கிங் கோளரங்கம் \"(Beijing Planetarium, சீனம்: 北京天文馆/北京天文館)\" சீனாவின் பெய்கிங் நகரில் அமைந்துள்ள தேசிய அளவிலான இயற்கை அறிவியியல் அருங்காட்சியகம் ஆகும். \n\nஇந்த கோளரங்கில் ஏ, பி என்று பெயரிடப்பட்ட இரண்டு பிரதான கட்டிடங்கள் உள்ளன. கட்டிடம் ஏ 1957 ஆம் ஆண்டில் கட்டப்பட்டது ஆகும். இக்கட்டிடத்தில் வானக திரையரங்கு ஒன்றும், கிழக்கு கண்காட்சி மண்டபம், மேற்கு கண்காட்சி மண்டபம் போன்றவை இடம்பெற்றுள்ளன. சீனாவில் பேரளவில் அமைக்கப்பட்ட முதலாவது கோளரங்கம் இதுவாகும். பெய்கிங் கோளரங்கம் ஒரு காலத்தில் ஆசியாவில் அமைந்திருந்த ஒரே கோளரங்கமாகவும் விளங்கியது.\n\nஎண்மிய விண்வெளித் திரையரங்கு, முப்பரிமானத் திரையரங்கு நான்கு பரிமானத் திரையரங்கு, பல்வேறு கண்காட்சி அரங்குகள், இரண்டு வான் ஆய்வகங்கள் முதலியன பி கட்டிடத்தில் இடம்பெற்றுள்ளன \n\n"}
{"id": "350957", "url": "https://ta.wikipedia.org/wiki?curid=350957", "title": "செல்வகேசவராய முதலியார்", "text": "செல்வகேசவராய முதலியார்\n\nசெல்வகேசவராய முதலியார் (1864 - 1921) என்பவர் பழமொழிகள் கலந்த கட்டுரைகள் எழுதித் தமிழ் உரைநடைக்கு ஆழமும் மெருகும் தந்தவர் ஆவார். 19ஆம் நூற்றாண்டின் இறுதியிலும் 20ஆம் நூற்றாண்டின் தொடக்கத்திலும் தமிழின் உரைநடை வளம் செழிக்க பாடுபட்டவர்களுள் ஒருவர் இவர்.\n\nSection::::பிறப்பும் இளமையும்.\nசென்னைக்கு அருகிலுள்ள \"திருமணம்\" எனும் சிற்றூரில் 1864ஆம் ஆண்டு பிறந்தார். இவர் பெற்றோர் கேசவ சுப்பராய முதலியார் - பாக்கியம். இவருக்குப் பெற்றோர் இட்டபெயர் செல்வகேசவராயன் என்பதாகும். இவர் பச்சையப்பன் கல்லூரியில் \"இண்டர்மீடியட்\" படிக்கும்போதே, தமிழை விருப்பப் பாடமாக ஏற்றுப் படித்தார். படிப்பின்போது ஆங்கில இலக்கியங்களையும் தமிழ் இலக்கியங்களையும் ஒப்பீடு செய்து படித்தார். இருமொழி புலமைப்பெற்ற இவரைப் பச்சையப்பன் கல்லூரி ஆசிரியராக ஏற்றுக் கொண்டது. கல்லூரியில் பணியாற்றிய காலத்தில் பல திறமைமிக்க தமிழ் அறிஞர்களை உருவாக்கினார். இவர் உருவாக்கியவர்களுள் தெ. பொ. மீனாட்சிசுந்தரம், ரா. பி. சேதுப்பிள்ளை ஆகியோர் குறிப்பிடத்தக்கவர்கள்.\n\nஆகிய நூல்களைப் பதிப்பித்துள்ளார். பழமொழி எனும் நூலை அதிகார அடைவு செய்து பதவுரை சேர்த்துப் பழைய உரையுடன் பதிப்பித்துள்ளார்.\n\n\nSection::::மறைவு.\nதமிழில் பெரும்புலமைப் பெற்றுத் திகழ்ந்த செல்வகேசவராயர் அவர்கள் 1921 ஆம் ஆண்டு மறைந்தார்.\n\n"}
{"id": "350958", "url": "https://ta.wikipedia.org/wiki?curid=350958", "title": "ஆன்டன் செக்கோவ்", "text": "ஆன்டன் செக்கோவ்\n\nஆன்டன் பாவ்லோவிச் செகாவ் (\"Anton Pavlovich Chekhov\", ; , , அந்தோன் பாவ்லொவிச் சேகவ்; – ) ஒரு உருசிய நாடக ஆசிரியர் மற்றும் சிறுகதை எழுத்தாளர் ஆவார். இவர் புனைகதை இலக்கிய உலகில் தலைசிறந்தவராகக் கருதப்படுகிறார். நாடக ஆசிரியராக இருந்து இவர் படைத்த கடற்புறா, அங்கிள் வான்யா, மூன்று சகோதரிகள், செர்ரிப் பழத்தோட்டம் ஆகிய நான்கு செவ்வியல் நாடகங்கள் மற்றும் இவரது சிறந்த சிறுகதைகளும் ஏனைய எழுத்தாளர்கள் மற்றும் விமர்சகர்களிடம் இவருக்குத் தனி மரியாதையை ஏற்படுத்தின. ஹென்ரிக் இப்சன், ஆகஸ்ட் ஸ்ட்ரின்ட்பெர்க் ஆகிய இருவருடனும் செகாவ் இணைந்து நவீனத்துவத்தை மேடைகளில் புகுத்தினார். நவீனத்துவத்தை நாடகங்களில் தொடங்கி வைத்ததில் இம்மூவரும் முக்கியமானவர்களாகக் குறிப்பிடப்படுகின்றனர். செகாவ் தனது இலக்கியப் பயணத்தினுடன் கூடவே, மருத்துவர் பணியையும் செவ்வனே மேற்கொண்டு வந்தார். \"மருத்துவம் என் சட்டப்பூர்வமான மனைவி\" என்றும், \"இலக்கியம் எனது துணைவி\" என்றும் கூறியுள்ளார்.\n\n1896 ஆம் ஆண்டில் இவரது முதல் நாடகமான கடற்புறா படுதோல்வியடைந்த போது, செக் கோவ் நாடகம் எழுதுவதைக் கைவிட்டார். \"த சீகல்\" நாடகத்தின் வரவேற்புக்குப் பின், மீளவும் 1898-இல் கான்சிட்டாண்டின் தாலின்சிலாவிசிக்கியின் மாஸ்கோ கலை அரங்கில் அரங்கேறியபோது இது பெரும் புகழ்பெற்றது. அதன் பின்னரே, \"மூன்று சகோதரிகள்\" மற்றும் \"செர்ரி பழத்தோட்டம்\" ஆகிய நாடகங்கள் அரங்கேற்றப்பட்டன. இவை  நாடகக் குழுமத்தினருக்கும், பார்வையாளர்களுக்கும் சவாலாக இருந்தன. மேலும், செகாவின் இந்நாடகங்கள் மரபுவழி நடிப்புக்குப் பதிலாக, பார்வையாளர்களுக்கு \"மனநிலை சார்ந்த அரங்கியல்\" என்னும் நுட்பத்தையும், \"நாடகத்தின் உரைகளுக்குள் ஆழ்ந்து போகும் நிலையையும்\" கொடுத்தன.\n\nசெக்கோவ் தான் முதலில் எழுதிய கதைகளைப் பணத்துக்காகவே எழுதினார். ஆனால், அவரது கலைப்படைப்பு ஈர்ப்பு அதிகரித்தபோது, தற்காலச் சிறுகதை வளர்ச்சியில் பின்னர் செல்வாக்கு ஏற்படுத்திய பல புதுமைகளை அவர் தனது கதைகளில் அன்று புகுத்தினார்.\n\nஇவரது கதைகள் தமிழில் மொழிபெயர்க்கப்பட்டுள்ளன.\n\nSection::::இளமைக்காலம்.\nஅன்டன் செக்கோவ் 29, சனவரி 1860 இல், செயின்ட் அந்தோணி பெரிய (17 ஜனவரி பழைய பாணி) விருந்து நாள் அன்று தெற்கு ரஷ்யாவின் ஆழாவ் (\"Azov\") கடல் துறைமுகமான டாகன்ராக் (\"Taganrog\") கில் பிறந்தார். இவருடன் சேர்த்து மொத்தம் ஆறு சகோதரர்கள். இவர் மூன்றாவது நபர் ஆவார். இவரது தந்தையின் பெயர் பவெல் எகொரோவிச் செக்கோவ் என்பதாகும். இவருடைய தந்தை ஒரு பண்ணையடிமையாவார். அவரது மனைவி, உக்ரேனிய நாட்டைச் சார்ந்தவர். அவரது வில்ஹோவட்கா கிராமமானது கொபிலியகி அருகேயுள்ள போல்டவா பகுதியில் உள்ள தற்போதைய உக்ரைன் நாட்டில் அமைந்துள்ளது. ஒரு மளிகைக் கடை நடத்தி வந்தார். இவர் திருச்சபைப் பாடகர் குழுவின் இயக்குநராகவும், பக்தியுள்ள கட்டுப்பாடான கிறிஸ்துவராகவும் மற்றும் உடல் குறைபாடுடையவராகவும் காணப்பட்டார். பவெல் செக்கோவ், சில வரலாற்றாசிரியர்களால் தனது மகனின் பல ஓவியங்களில் காணப்படும் பாவனை மூலமாகப் பார்க்கப்பட்டார். செக்கோவின் தாயான, எவ்ஜெனிய மொரோசாவா சிறந்த கதைசொல்லி. அவர் தம்முடைய குழந்தைகளுக்கு, தாம் தம் துணி வியாபாரியான தந்தையுடன் ரஷ்யா முழுக்கப் பயணித்த பல்வேறு பயண அனுபவங்களைக் கதைகளாக எடுத்துக்கூறுவார். \"எங்கள் திறமைகள் எமது தந்தையிடமிருந்து பெற்றவையே\" என்பதையும், \"ஆனால் எமது ஆன்மாவோ எங்கள் தாயிடமிருந்து வந்தது\" என்பதையும் செகோவ் என நினைவுகூர்வார். வாலிபனான செக்கோவ் அவரது சகோதரர் அலெக்சாண்டர் என்பவர், அவரது மனைவி மற்றும் குழந்தைகளிடம் காட்டும் விரும்பத்தகாத நடவடிக்கைகளைக் கண்டித்ததுடன் தனது தந்தை பவெல் கொடுங்கோன்மையையும் விமர்சித்தார். \"எனக்கு நன்கு நினைவிருக்கிறது. அது ஓர் எதேச்சதிகாரப்போக்கு ஆகும். அஃதும் பொய்யும் என் அன்னையின் இளமையான வாழ்வைச் சீர்குலைத்தன. அவ்வெதேச்சதிகாரமும் பொய்மையும் என்னுடைய குழந்தை பருவத்தைப் பாழாக்கியதொடு பயத்தையும் தோற்றுவித்தது. அதைப் பற்றி இப்போது நினைத்தாலும் திகில் மற்றும் வெறுப்பை என்னால் உணர முடியும். ஒரு சமயம் என் தாயார் தயாரித்த சூப்பில் உப்பு அதிகமாகிட, எனது தந்தையார் திடீரென வெறிகொண்டு, அன்னையை, 'நீயொரு முட்டாள்' எனத் திட்டி வீசி எறிந்ததை மறக்கவியலாது.\n\nSection::::படிப்பு.\n1879 இல் செக்கோவ் தனது பள்ளிப்படிப்பை நிறைவு செய்தார். அதன்பின், அவரது குடும்பத்தினருடன் மாஸ்கோ சென்றடைந்தார். பிறகு, மருத்துவப் பள்ளிப் படிப்பிற்கான சேர்க்கையினை I.M. செசெநோவ் மாஸ்கோ மாநில முதல் மருத்துவப் பல்கலைக்கழகத்தில் தொடங்கினார்.\n\nSection::::தொடக்க கால எழுத்துப் பணி.\nசெக்கோவ் இப்போது குடும்பப் பொறுப்பு முழுவதையும் ஏற்றுக்கொண்டார். குடும்பத்தை நிர்வகிப்பதற்காகவும்,பயிற்சிக்கான கட்டணத்தைச் செலுத்துவதற்காகவும் தம் எழுத்துப் பணியினைத் துவக்கினார். அவருடைய எழுத்துகள் அன்றாட ரஷ்ய வாழ்க்கையின் தினசரி நடவடிக்கைகளைக் குறுகிய, நகைச்சுவையான காட்சிகளை விளக்கும் காட்சிகளாக அமைந்திருந்தன. அவற்றில் பலவற்றை \"அன்டோஷா செக்கோன்ட்\" மற்றும் \"மண்ணீரலற்ற மனிதன்\" போன்ற புனைபெயர்களிலேயே எழுதி வந்தார். அவரது அந்த குறிப்பிடத்தக்க எழுத்துகள் அவருக்குப் படிப்படியாக, நன்மதிப்பைப் பெற்றுத் தந்தன. ரஷ்ய தெரு வாழ்க்கையை வஞ்சகப் புகழ்ச்சியுடன் எழுதக்கூடியவர் என அடையாளப்படுத்தப்பட்டார். 1882 ஆம் ஆண்டில், நிகோலாய் லேய்க்கின் என்னும் அக்காலகட்டத்து முன்னணிப் பதிப்பாளருக்குச் சொந்தமான, ஓஸ்கோல்கியில் (சிறு துண்டுகள் என்னும் அர்த்தம்) எழுதினார். இந்தக் காலகட்டத்தில் செக்கோவின் எழுத்துத் தொனி, அவரது வழமையான முதிர்ச்சியான புனைவுகளைவிடக் கடுமையானதாகக் காணப்பட்டன.\n\n1884 ஆம் ஆண்டில், செக்கோவ் மருத்துவராகப் பணியாற்றத் தொடங்கினார். இதனை அவர் தனது முதல் தொழிலாகக் கருதினார். ஆனாலும், ஏழை மக்களுக்கு இலவசமாகவே மருத்துவம் செய்ததனால், அவருக்கு அதிலிருந்து சிறிதளவு பணமே சம்பாதிக்க முடிந்தது.\n\n1884 மற்றும் 1885 ஆம் ஆண்டுகளில், செக்கோவ் காசநோய் பாதிப்பிற்கு ஆட்பட்டார். 1886 இல் அதன் பாதிப்புகளால் உடல்நிலை மோசமடைந்தது. ஆனால், அவர் தனது குடும்பத்தாரோ அல்லது அவரது நண்பர்களிடமோ தனது காசநோயைப் பற்றிக் கூற மறுத்து விட்டார். வாராந்திர ப் பத்திரிகைகளுக்கு அவர் தொடர்ச்சியாக எழுதி, அதன் மூலமாகப் பணம் சம்பாதித்துக் குடும்பத்தைப் படிப்படியாக அனைத்து வசதிகளுடன் மேம்படுத்தினார்.\n\nSection::::திருப்புமுனை.\n1887 ஆம் ஆண்டில்,அதிக வேலைப் பளு மற்றும் மோசமான உடல்நிலையிலிருந்து விடுபட எண்ணி, செக்கோவ் உக்ரைனுக்குப் பயணப்பட்டார்.அப்போது அங்கிருந்த அழகான புல்வெளி அவரை வெகுவாக ஈர்த்தது. அவர் தாயகம் திரும்பியவுடன், \"புல்வெளி\" (\"The Steppe\") என்னும் நீளமான சிறுகதை ஒன்றை எழுதத் தொடங்கினார். இதனை அவர் \"சிறிது முரணானதும், மிகவும் உண்மையானதும்\" என்று குறிப்பிட்டார். இது இறுதியில் செவர்னி வெஸ்ட்னிக் (தி வடக்கு ஹெரால்ட்) இல் வெளியிடப்பட்டது. இது கதைமாந்தர்களின் சிந்தனைச் செயல்பாடுகளோடு கலந்த ஒரு கதையாகும். செக்கோவ் இக்கதையின் வாயிலாக, வீட்டை விட்டு வெளியே அனுப்பப்பட்ட ஓர் இளம் சிறுவனின் பார்வை வழியாகவும், அவரது தோழர்கள், ஒரு மதபோதகர் மற்றும் வணிகர் மூலமாகவும் ஓர் ஒற்றைக் குதிரை, இரு சக்கர வாகனப் பயணத்தைத் தூண்டுகிறார். மேலும், இது செக்காவின் \"கவித்துவமிக்க படைப்புகளின் அகராதி\" என்று பரவலாக அறியப்படுகிறது. இது அன்டன் செக்காவிற்குப் புகழையும், அவரது முதிர்ந்த கற்பனையின் தரத்தையும் மிக அதிகமாக வெளிப்படுத்தியது. தவிர, இதனை ஒரு இலக்கிய இதழில் வெளியிடப்படக்கூடிய சந்தர்ப்பத்தை ஏற்படுத்திக் கொடுத்தது.\n\n1890 ஆம் ஆண்டில், செக்காவ் ஜப்பான் நாட்டின் வடக்கில் காணப்படும் ஷேகலின் (\"Sakhalin\") தீவில், ரஷ்ய தூர கிழக்கு மற்றும் கத்தோர்கா அல்லது தண்டனைக்குரிய குடியிருப்புப் பகுதியில், தொடர்வண்டி, குதிரை பூட்டப்பட்ட வண்டி மற்றும் ஆற்றின் நீராவிப் படகு மூலம் கடினமான பயணம் மேற்கொண்டார். சுமார் மூன்று மாத காலம் அந்த இடத்தில் தங்கியிருந்து, அங்கு வசித்த ஆயிரக்கணக்கான குற்றவாளிகள் மற்றும் மக்கள்தொகை கணக்கெடுப்பிற்காகக் குடியேறியவர்கள் ஆகியோரிடம் நேர்காணல் எடுத்தார். செக்காவினின் ஷெகாலினுக்கான அந்த இரண்டரை மாத பயணத்தின்போது அவர் எழுதிய கடிதங்கள் சிறந்த படைப்பாக நோக்கப்படுகின்றன. டோம்சுக் (Tomsk) என்னும் நகரைப்பற்றி அவர் தனது சகோதரிக்கு எழுதிய குறிப்புகள் தவறானவையாகக் கருதப்பட்டன. அந்த நகரத்து மாந்தர் அனைவருமே மந்தமானவர்கள் என அவர் குறிப்பிட்டிருந்தார். பிற்காலத்தில் டோம்சுக் மக்கள், அவர் கூறிய கருத்துக்குப் பதிலடி கொடுக்கும் விதமாக, அவரைக் கேலி செய்வதுபோன்ற அவருடைய ஒரு சிலையை நிறுவினார்கள்.\n\nSection::::இறப்பு.\n1904 ஆம் ஆண்டு மே மாதத்தில் செக்கோவ் காசநோயால் கடுமையாகப் பாதிக்கப்பட்டார். அதுகுறித்து \"அவரைப் பார்த்த அனைவரும் அவர் இறுதிக் கட்டத்தை நெருங்கிவிட்டதாகத் தமக்குள் நினைத்தனர். ஆனால் அவர் தனது முடிவை நெருங்க நெருங்க, அதனை உணர்ந்து கொள்ளாதவராகவே காணப்பட்டார்\". மிக்கேல் செக்கோவ் நினைவுகூர்ந்தார். இறுதியில், ஜூன் மாதம் மூன்றாம் நாள், அவர் பிளாக் வனிலுள்ள ஜேர்மனிய ஸ்பா நகரமான பேடன்வெலைருக்காக ஓல்காவுடன் சென்றார். அங்கிருந்து அவர் தனது சகோதரியான மாஷாவிற்கு வெளிப்படையாக, நகைச்சுவையாக எழுதிய கடிதங்களில் உணவு மற்றும் சமுதாயவெளி பற்றி விவரிக்கிறார். மேலும், அன்டன் செக்காவ் அவரது தாயாருக்கும் சகோதரிக்கும் தான் நலமாகி வருவதாகக் கூறி வந்தார். அவர் எழுதிய கடைசி கடிதத்தில், ஜேர்மானியப் பெண்கள் ஆடைகள் அணிந்திருக்கும் முறை பற்றி மனவேதனையடைந்தார்.\n\n\n"}
{"id": "350960", "url": "https://ta.wikipedia.org/wiki?curid=350960", "title": "பெத்லம் தசை அழிவு", "text": "பெத்லம் தசை அழிவு\n\nபெத்லம் தசை அழிவு (\"Bethlem myopathy\") என்பது பாலிலா பண்பணு ஆதிக்கத்தால் ஏற்படும் தசைவளக்கேடு ஆகும். இந்நோய் பிறப்பு நிலையில் ஏற்படும் தசைவளக்கேடு என வகைப்படுத்தப்படுகிறது. 1976 ஆம் ஆண்டில் பெத்லம் என்னும் டச்சு மருத்துவர் இதனை முதன் முதலில் கண்டுபிடித்தார். இந்நோய் உளவியல் கோளாறினாலும், கோலாசன் VI எனும் தசைநார் புரதத்தின் வகைகள் COL6A1, COL6A2 மற்றும் COL6A3 போன்றவற்றில் ஏற்படும் திடீர் மரபணு மாற்றத்தாலும் இந்நோய் ஏற்படக்கூடும்.\n\nSection::::காட்சிப்படுத்துதல்.\nஇந்த நோய் பிறப்பதற்கு முன் கருவிலேயே ஏற்படுகிறது. குழந்தைப்பருவத்தில் வெளிப்படுகிறது. குமரப்பருவத்தில் அதிகரிக்கிறது. நோயின் வளர்ச்சி வேகம் குறைவு. ஆனால் தசை வலுவிழப்பு எல்லா நிலைகளிலும் உணரப்படும். நடப்பதில் சிரமம் ஏற்படுகிறது. ஆரம்ப கால அறிகுறிகள் கோவரின் அடையாளத்தை (தரையில் இருந்து எழுந்திருக்கும் போது தொடைகளை தரையில் அழுத்தி கைகளை தரையில் ஊன்றி மிகுந்த அழுத்தம் கொடுத்து எழுந்திருத்தல்) நடக்கும் பொழுது அவர்கள் பாதம் முழுவதும் தரையில் படிவதில்லை.\n\nஇந்நோய் அதிகரிக்கும் போது கைகள் மற்றும் கால்களின் தசைகள் குறுக்கம் அடைகின்றன. கை விரல்கள் சுருங்கி மடங்கி ஒட்டி இறுகுகின்றன. இந்நோய் இரண்டு லட்சத்தில் ஒருவருக்கு ஏற்படுகிறது. இது யுல்ரிக்/யுல்ரிக் தசை அழிவு நோயிலிருந்து மாறுபடுகிறது. ஊனீர் குருதியானது புரத ஆக்கச்சிதைவு இயக்க ஊக்கியால் தொடர் தசை அழிவு ஏற்படுகிறது. பெத்லம் தசை அழிவு நோய் உள்ளவர்களின் ஆயுட்காலம் சாதாரண மனிதனின் ஆயுட்காலத்தை ஒத்திருக்கிறது.. வாலிபப் பருவத்தில் அவர்களின் இயக்கம் குறைகிறது. தடைபடுகிறது. இந்த தசைஅழிவிற்கு எவ்வித மருத்துவமும் இல்லை. ஆனால் கால்களில் ஏற்படும் குறுக்கத்தை ஓரளவுக்கு சரி செய்வதற்கு குதிகால் நாண் அறுவை சிகிச்சை பயன்படுகிறது. இந்த சிகிச்சையின் போது தசை மற்றும் நாண்களுக்கு அணைப்பு ஆதாரம் கொடுத்து குதிகால் நாணின் நீளம் அதிகரிக்கப்படுகிறது. இந்த சிகிச்சை குழந்தைப் பருவ நோயாளிகளுக்கு பெரும்பாலும் பயனளிக்கிறது. இதன் மூலம் குழந்தைகளின் நடக்கும் வேகத்தை மேம்படுத்த இயலும்.\n\n"}
{"id": "350973", "url": "https://ta.wikipedia.org/wiki?curid=350973", "title": "புளோரிடா விண்வெளி ஆராய்ச்சி நிறுவனம்", "text": "புளோரிடா விண்வெளி ஆராய்ச்சி நிறுவனம்\n\nபுளோரிடா விண்வெளி ஆராய்ச்சி நிறுவனம் \"( Florida Space Research Institute)\" 1999 ஆம் ஆண்டு புளோரிடாவின் ஆளுநர் மற்றும் சட்டமன்றத்தால் நிறுவப்பட்ட மாநிலம் தழுவிய விண்வெளி ஆராய்ச்சி மையமாகும். கல்வி, அரசு, மற்றும் தனியார் நிறுவனங்கள் இடையே விண்வெளி குறித்த ஒத்துழைப்பை அதிகரிக்கும் முயற்சியாக இந்நிறுவனம் உருவாக்கப்பட்டது. நாசாவின் நூற்றாண்டு நிறைவுவிழா திட்டத்தின் போட்டிகளுடன் புளோரிடா விண்வெளி ஆராய்ச்சி நிறுவனம் நெருங்கிய தொடர்பைக் கொண்டிருந்தது. 2001 ஆம் ஆண்டில் முன்னெடுக்கப்பட்ட மேம்படுத்தப்பட்ட கற்றல் சூழல் என்ற திட்டத்தின் முன்முயற்சியாக, இந்நிறுவனம் கென்னடி விண்வெளி மையத்துடன் ஒரு கூட்டுறவு ஒப்பந்தத்தில் கையெழுத்திட்டது. 2003 ஆம் ஆண்டில் மாணவர்களுக்காக நாசா நடத்திய விண்வெளித்தளம் பொறியியல் வடிவமைப்பு போட்டியில், புளோரிடா விண்வெளி நல்கை கூட்டிணைப்புடன் புளோரிடா விண்வெளி ஆராய்ச்சி நிறுவனமும் இணைந்து நிதியுதவியளித்தது. \n\nSection::::புளோரிடா விண்வெளி வளர்ச்சிமைய இணைப்பாக்கம்.\n2006 ஆம் ஆண்டு மே மாதத்தில் இயற்றப்பட்ட புளோரிடா விண்வெளி சட்டத்தின்படி, புளோரிடா விண்வெளி வளர்ச்சி மையத்தை உருவாக்கும் பொருட்டு மேலும் இரண்டு நிறுவனங்களை புளோரிடா சட்டமன்றம் உருவாக்கியது. \n\n"}
{"id": "350975", "url": "https://ta.wikipedia.org/wiki?curid=350975", "title": "பெய்கிங் கண்காட்சி மையம்", "text": "பெய்கிங் கண்காட்சி மையம்\n\nபெய்கிங் கண்காட்சி மையம் \"(Beijing Exhibition Center)\" (எளிய சீனம்: 北京展览馆; பாரம்பரிய சீனம்: 北京展覽館) சீனாவின் பெய்கிங் நகரில் 1954 ஆம் ஆண்டில் அமைக்கப்பட்ட ஒரு விரிவான கண்காட்சி அமைவிடம் ஆகும். 1950 களில் பிரபலமாக இருந்த சீன-சோவியத் கட்டிடக்கலை அமைப்பில் இக்கண்காட்சி மையம் கட்டப்பட்டது . பெய்கிங் கண்காட்சி மையத்தில் முன்று பெரிய கண்காட்சி மண்டபங்களும், அருங்காட்சியகங்களும் இடம்பெற்றுள்ளன . \n\n1000 இருக்கைகள் கொண்ட ஒரு திரையரங்க மண்டபம் (北京展览馆剧场) இங்கு அமைந்துள்ளது. சீன நாடகங்கள், மேற்கத்திய, சீன இசை நடனங்கள், பாலெட்டு வகை நடனங்கள், இசைக் கச்சேரிகள், ராக் இசை கச்சேரிகள் போன்ற நிகழ்ச்சிகள் இங்கு நிகழ்த்தப்படுகின்றன. \n\n"}
{"id": "350976", "url": "https://ta.wikipedia.org/wiki?curid=350976", "title": "உயிர்ச்சத்துக் குறைபாடு", "text": "உயிர்ச்சத்துக் குறைபாடு\n\nஉயிர்ச்சத்துக் குறைபாடு அல்லது வைட்டமின் குறைபாடு (\"Vitamin Deficiency\") என்பது உயிர்ச்சத்து (வைட்டமின்) ஒன்றின் நீண்டகாலப் பற்றாக்குறையால் ஏற்படக்கூடிய நோய் அல்லது நோய்க்குறியைக் குறிக்கின்றது. \n\nபோதுமான அளவு ஊட்டச்சத்து உள்ளெடுக்கப்படாமை இதற்கான காரணமெனில் இது ஒரு முதன்மைப் பற்றாக்குறையாக வகைப்படுத்தப்படலாம். அதேவேளை அகத்துறிஞ்சல் குறைபாடு (malabsorption) போன்ற அடிப்படைக் கோளாறுகள் காரணமெனில் இது இரண்டாம் நிலைக் குறைபாடு என வகைப்படுத்தலாம். \n\nசில சந்தர்ப்பங்களில் உயிர்ச்சத்துக் குறைபாட்டுக் காரணி வளர்சிதைமாற்றத்தில் உள்ள வழுக்களாக இருக்கலாம், எடுத்துக்காட்டாக டிரிப்டோபான் நியாசினாக மாற்றப்படாமை, இது புகைபிடித்தல் மற்றும் மது அருந்துதல் உள்ளிட்ட வாழ்க்கை முறைத் தேர்வுகளின் விளைவாக இருக்கலாம்.\n\nஇதற்கு எடுத்துக்காட்டு உயிர்ச்சத்து ஏ குறைபாடு, ஃபோலேட் குறைபாடு, உயிர்ச்சத்து சி குறைபாடு (ஸ்கர்வி), உயிர்ச்சத்து டி குறைபாடு, உயிர்ச்சத்து ஈ குறைபாடு மற்றும் உயிர்ச்சத்து கே குறைபாடு. ஆங்கிலத்தில் இவற்றின் பெயரீடு ஹைபோவிடமினோஸிஸ் அல்லது ஏவைட்டமினோமோசிஸ் + [உயிர்ச்சத்துக்குரிய ஆங்கில எழுத்து] ஆக இருக்கின்றது. எடுத்துக்காட்டாக, ஹைபோவிடமினோசிஸ் ஏ, ஹைபோவிடமினோசிஸ் சி, ஹைபோவிடமினோசிஸ் டி. உயிர்ச்சத்துக் குறைபாட்டுக்கு மாறானதாக, கொழுப்பில் கரையக்கூடிய உயிர்ச்சத்துகள் உடலில் அதிகமாவதால் ஏற்படும் அறிகுறிகளின் நோய்க்குறியாக உயிர்ச்சத்து மிகைமை (ஹைபேவிடமினோஸிஸ், hypervitaminosis) உள்ளது.\n\nஇதன் குறைபாட்டால் பார்வைக்குப் பிரச்சினைகள் ஏற்படலாம்: குறிப்பாக மாலைக்கண், ஜீரோப்தால்மியா மற்றும் கெரடோமலாசியா.\n\n"}
{"id": "350991", "url": "https://ta.wikipedia.org/wiki?curid=350991", "title": "இதய உடலியங்கியல்", "text": "இதய உடலியங்கியல்\n\nஇதய உடலியங்கியல் அல்லது இதய உடற்றொழிலியல் என்பது ஆரோக்கியமான இதயம் ஒன்று எவ்வாறு செயற்படுகின்றது என்பதைப் பற்றிய கல்வியாகும். இதில் குருதியோட்டம், இதயத்தசையின் கட்டமைப்பு, இதய மின்கடத்துகை ஒருங்கியத்தின் செயற்பாடு, இதய வட்டம், இதய வெளியேற்றக்கொள்ளளவு, இவை எவ்வாறு ஒன்றுக்கொன்று தங்கியுள்ளது என்பவை அடங்கும். தொடர்ச்சியான குருதியின் சுற்றோட்டத்திற்கு இதயம் ஒரு பாய்வு எக்கி போன்று தொடர்ச்சியாகச் செயற்படுகின்றது. இதயத்தசையின் விசேட அமைப்பு இதற்கு உதவியாக உள்ளது. மின்கடத்துகை ஒருங்கியத்தில் சிரைப்பைச்சோணைக் கணுவில் தொடங்கும் மின்சமிக்ஞைக் கணத்தாக்கவிசை காரணமாக இதயத்தின் தசைப்பகுதிகளுக்கு மின்னோட்டம் மூலம் சமிக்ஞை அனுப்பப்பட்டு இதயத்தசை சுருங்குகின்றது.\n"}
{"id": "350993", "url": "https://ta.wikipedia.org/wiki?curid=350993", "title": "இந்திய மருத்துவ ஆராய்ச்சி சபை", "text": "இந்திய மருத்துவ ஆராய்ச்சி சபை\n\nஇந்திய மருத்துவ ஆய்வு மன்றம் அல்லது இந்திய மருத்துவ ஆரய்ச்சி சபை (\"Indian Council of Medical Research - ICMR\") என்பது உயிரியல் மருத்துவ ஆய்விற்கான ஒருங்கிணைப்பு மற்றும் மேம்பாட்டுக்கான உச்சபட்ச அதிகாரம் கொண்ட இந்திய நிறுவனம் ஆகும். இது உலகினுள்ள பழமையான மற்றும் மிகப்பெரிய மருத்துவ ஆராய்ச்சிக் குழுக்களில் ஒன்றாகும். இந்த சபைக்கு தேவையான நிதியை இந்திய அரசின் சுகாதாரம் மற்றும் குடும்ப நலத்துறை அமைச்சகம் (இந்தியா)சுகாதாரம் மற்றும் குடும்பநலத்துறை அமைச்சகம் வழங்குகிறது.\n\nSection::::வரலாறு.\n1911 ஆம் ஆண்டில், இந்திய அரசால் இந்திய ஆராய்ச்சி நிதி சங்கம் (ஐஆர்ஏஏ) என்ற அமைப்பு நாட்டின் மருத்துவ ஆராய்ச்சியினை ஒருங்கிணைப்பதற்கான குறிப்பிட்ட நோக்கத்துடன் ஏற்படுத்தப்பட்டது. இந்திய விடுதலைக்குப் பிறகு, இந்த அமைப்பில் பல முக்கிய மாற்றங்கள் செய்யப்பட்டன. 1949 ஆம் ஆண்டில், இந்திய மருத்துவ ஆராய்ச்சி சபையாக (ஐ.சி.எம்.ஆர்) மாற்றியமைக்கப்பட்டது.\n\nSection::::நிர்வாகக் குழு.\nசபையின் நிர்வாகக் குழு மத்திய சுகாதார அமைச்சகத்தால் நிர்வகிக்கப்படுகிறது. இந்த சபையில் உயிர்மருத்துவத் துறைகளில் நிபுணத்துவம் கொண்டவர்கள் உள்ளனர். எனவே தேவையானபோது அறிவியல் மற்றும் தொழில்நுட்ப விஷயங்களில் உதவுகிறது. இந்தச் சபையின் வழிகாட்டுதலில் கீழ்க்கண்ட குழுக்கள் போன்றவை உள்ளன:\n\n\nஇது கவுன்சிலின் பல்வேறு ஆராய்ச்சி நடவடிக்கைகளை மதிப்பீடு செய்து கண்காணிக்கும் பணியினை மேற்கொள்கிறது.\n\nSection::::செயல்பாடுகள்.\nவிரிவான ஆராய்ச்சி மையங்கள், மேம்பட்ட ஆராய்ச்சிக்கான மையங்கள், சிறப்பான உள்கட்டமைப்பு வசதிகள் போன்றவற்றை, மருத்துவ கல்லூரிகள், பல்கலைக்கழகங்கள் மற்றும்பிற ஐ.சி.எம்.ஆர் அல்லாத பிற ஆராய்ச்சி நிறுவனங்கள் ஆகியவற்றில் உருவாக்கப்பட்டு உள்ளன.\n\nமேலும் இந்த சபையின் நிதி உதவியின் மூலமாக தெளிவாக வரையறுக்கப்பட்ட இலக்குகளுடன், குறிப்பிட்ட கால இடைவெளிகளுடன், தரப்படுத்தப்பட்ட மற்றும் சீரான ஆய்வுகள் மேர்கொள்ளப்படுகின்றன. ஐ.சி.எம்.ஆர் அல்லாத ஆராய்ச்சி நிறுவனங்கள், மருத்துவ கல்லூரிகள் மற்றும் பல்கலைக்கழகங்களில் உள்ள பல்வேறு விஞ்ஞானிகளிடமிருந்து பெறப்பட்ட மானிய-உதவி விண்ணப்பங்களின் அடிப்படையில் வெளிப்படையாக முடிவு எடுக்கப்பட்டு ஆராய்ச்சி மேற்கொள்ளப்படுகிறது. பல் மருத்துவ நிறுவனம், தில்லி மற்றும் NCRM ஆகியவற்றிற்கும் மற்ற நிறுவனங்களுடனும் கூட்டு ஆராய்ச்சி திட்டங்களில் ஈடுபட்டு வருகின்றன.\n\n"}
{"id": "350994", "url": "https://ta.wikipedia.org/wiki?curid=350994", "title": "தாவர உயிரணு", "text": "தாவர உயிரணு\n\nதாவர செல்கள் மெய்க்கருவுயிரி செல் வகையைச் சார்ந்தது. இவை மற்ற மெய்க்கருவுயிரி செல்களைக்காட்டிலும் பல சிறப்புப் பண்புகளுடன் வேறுபட்டு காணப்படுகிறது. அவற்றின் சிறப்புப் பண்புகள் பின்வருமாறு:\n"}
{"id": "350996", "url": "https://ta.wikipedia.org/wiki?curid=350996", "title": "சூழ்நிலை பிரமிடு", "text": "சூழ்நிலை பிரமிடு\n\nசுற்றுச்சூழல் நாற்கூம்பு அல்லது சுற்றுச்சூழல் பிரமிடு (\"ecological pyramid\") என்பது கொடுக்கப்பட்ட சுற்றுச்சூழலில் ஒவ்வொரு சூழ்நிலை மண்டல மட்டத்திலும் உயிரினத்தொகுதி (பயோமாஸ்) அல்லது உயிர் உற்பத்தித்திறனைக் காட்டுவதற்காக வடிவமைக்கப்பட்ட ஒரு வரைகலை அமைப்பு ஆகும். இது சூழ்நிலை மண்டல பிரமிடு, எல்டோனியன் பிரமிடு, ஆற்றல் பிரமிடு, அல்லது சில நேரங்களில் உணவு பிரமிடு (trophic pyramid, eltonian pyramid, energy pyramid, food pyramid) எனவும் அழைக்கப்படுகிறது.\n\n”பயோமாஸ் பிரமிடுகள்” எத்தனை உயிரினங்கள் (ஒரு உயிரினத்தில் வாழும் உயிரினம் அல்லது உயிரினத்தின் அளவு) ஒவ்வொரு சூழ்நிலை மண்டல மட்டத்திலும் உள்ளன என்பதைக் குறிப்பிடுகின்றன. ”உற்பத்தித்திறன் பிரமிடுகள்” உயிரியலில் உற்பத்தி அல்லது உற்பத்தி அளவைக் காட்டுகின்றன. ஒவ்வொரு சூழ்நிலை மண்டலத்திலும் உயிரினங்களின் எண்ணிக்கையைக் காட்டும் ”எண் பிரமிடுகளும்” உள்ளது. பிரமிடுகள்  நேராக, (எ.கா புல்வெளி சுற்றுச்சூழல்), தலைகீழாக (ஒட்டுண்ணி சூழல் அமைப்பு) அல்லது டம்பல் வடிவில் (வன சுற்றுச்சூழல்) இருக்கலாம்.\n\n”ஆற்றல் பிரமிடு”கள் கீழே உற்பத்தியாளர்களிலிருந்து (தாவரங்கள் போன்றவை) தொடங்கி, பல்வேறு மண்டல அமைப்புகள் (தாவரங்களை சாப்பிடுகின்ற தாவர உண்ணிகள், பின்னர் தாவர உண்ணிகளை சாப்பிடும் விலங்கு உண்ணிகள், பின்னர் அந்த விலங்கு உண்ணிகளை சாப்பிடும் இரண்டாம் நிலை விலங்கு உண்ணிகள் போன்றவை) வழியாகத் தொடர்கின்றன. பிரமிடுகளில் உயர்ந்த நிலையில் உள்ள உயிரிகள் உணவுச் சங்கிலியின் முக்கியப் பங்கு வகிப்பார்கள்.\n\n\n"}
{"id": "351000", "url": "https://ta.wikipedia.org/wiki?curid=351000", "title": "நியூட்டனின் வளையங்கள்", "text": "நியூட்டனின் வளையங்கள்\n\nநியூட்டனின் வளையங்கள் (\"Newton's rings\") என்பது தட்டக்குவிவில்லையைப் பயன்படுத்தி எதிரொளிக்கப்படும் இரு ஒளிக்கதிர்களிடையே ஏற்படும் குறுக்கீட்டு விளைவினால் உருவாக்கப்படுவது ஆகும். இவற்றில் கருப்பு மற்றும் வெள்ளை வளையங்கள் அடுத்தடுத்து காணப்படுகின்றன. பயன்படுத்தப்படும் ஒற்றை ஒளியின் அலைநீளம் மற்றும் பயன்படுத்தப்படும் திரவத்தின் ஒளிவிலகல் எண் காணவும் இச்சோதனை உதவுகிறது. 1717ஆம் ஆண்டு நியூட்டனின் வளையச் சோதனயை சர் ஐசக் நியூட்டன் முதன் முதலில் செய்ததால் அவர் பெயராலே இவ்வளையங்கள் அழைக்கப்படுகிறது,\n\nSection::::அறிமுகம்.\n1664 ஆம் ஆண்டு ராபர்ட் ஹூக் என்ற அறிவியல் அறிஞர் தனது \"மைக்ரோகிராஃபியா\" (\"Micrographia\") என்ற புத்தகத்தில் குறுக்கீட்டு விளைவு வளையம் பற்றி குறிப்பிட்டுள்ளார். எனினும் சர் ஐசக் நியூட்டன் முதன் முதலில் இச்சோதனையைச் நிரூபித்ததால் அவரது பெயரால் நியூட்டனின் வளையம் என அழைக்கப்படுகிறது,\n\nSection::::கோட்பாடு.\nஅதிக குவியத்தூரம் மற்றும் வளைவு ஆரம் கொண்ட தட்டக்குவிவில்லையை சமதள கண்ணாடி பரப்பின் மீது வைக்கும் போது குறுக்கீட்டு விளைவினால் நியூட்டனின் வளையங்கள் உருவாகின்றன. இவ்விரு பரப்புகளுக்கும் இடையே ஒரு காற்று மெல்லோடு (Air Film) உருவாக்கப்படுகிறது. காற்று மெல்லோடு மீது ஒற்றை நிற ஒளி செங்குத்தாகப்படும்போது பொலிவு மற்றும் கருமை நிற வளையங்கள் மாறி மாறி உருவாகின்றன. காற்று மெல்லோட்டின் மேல் தளத்திலிருந்து எதிரொளிக்கப்படும் ஒளியும், கீழ் தளத்திலிருந்து எதிரொளிக்கப்படும் ஒளியும் குறுக்கீட்டு விளைவினால் நியூட்டனின் வளையங்களை உருவாக்குகின்றன. ஆக்கக் குறுக்கீட்டு விளைவினால் (constructive interference) பொலிவு வளையமும், அழிவு குறுக்கீட்டு விளைவினால் (destructive interference) கருமை நிற வளையமும் உருவாகின்றது. இரண்டு எதிரொளிப்புகளில் ஒன்று அடர்வுமிகு ஊடகத்தில் ஏற்படுவதால், கட்ட வேறுபாடு π அல்லது பாதை வேறுபாடு λ / 2 ஆகிறது, இதனால் பொலிவு வளையம் உருவாகின்றது.\n\nபொலிவு வளையம் உருவாக நிபந்தனை:\n\nஇங்கு, \"r\" - பொலிவு வளையத்தின் ஆரம், \"R\" - தட்டக்குவிவில்லையின் வளைவு ஆரம், மற்றும் \"λ\" - ஒளியின் அலை நீளம்.\n\nமேற்கூறப்பட்டுள்ள சமன்பாடு சமதள கண்ணாடி பரப்பின் கீழிருந்து பார்க்கும் போதும் கிடைக்கும் கருமை மைய வளையங்களுக்கும் பொருந்தும்\n\nகாற்று மெல்லோட்டிற்கு பதிலாக கண்ணாடியை விட அதிக ஒளி விலகல் எண் கொண்ட திரவத்தைப் பயன்படுத்தும் போது மைய வளையங்கள் கருமை வளையங்களாக இருக்கும். சமதள கண்ணாடி பரப்பின் கீழிருந்து பார்க்கும் போதும் பொலிவு மைய வளையங்களும் கிடைக்கும். இதற்குக் காரணம் எதிரொளிக்கப்பட்ட கதிர் அடர்வு குறை ஊடகத்தில் ஏற்படுவதால், கட்ட வேறுபாடு 0 அல்லது பாதை வேறுபாடு 0 ஆகிறது,\n\nகண்ணாடிகளுக்கிடையேயான பரப்பின் ஒளி விலகல் எண் \"t\":\n\n\"r\" , அடர்வு குறை காற்றில் பொலிவு வளையத்தின் ஆரம், \"r\", அடர்வு மிகு திரவத்தில் பொலிவு வளையத்தின் ஆரம்.\n\nSection::::சோதனை செய்யத் தேவைப்படும் கருவிகள்.\nநியூட்டனின் வளையச் சோதனை செய்யத் தேவைப்படும் கருவிகள் பின்வருமாறு அமையும்:\n\n\n\n\n"}
{"id": "351005", "url": "https://ta.wikipedia.org/wiki?curid=351005", "title": "டென்ச்சு மீன்", "text": "டென்ச்சு மீன்\n\nடென்ச்சு (\"tench\") அல்லது மருத்துவ மீன் (\"doctor fish\" அல்லது \"Tinca tinca\") என்றழைக்கப்படும் நன்னீர் மற்றும் உவர் நீர்-வாழ் மீன்கள் பொதுவாக யூரேசியா கண்டம் முழுவதிலும் காணப்படுகின்ற சிப்ரினிடு குடும்பத்தைச் சார்ந்த மீன்வகையாகும். இவ்வகை மீன்கள் மேற்கு ஐரோப்பாவிலுள்ள பிரித்தானியத் தீவுகள் முதல் கிழக்கு ஆசியாவிலுள்ள ஒபு மற்றும் எனிசெயி ஆறுகள் வரை பரவலாகக் காணப்படுகின்றன. இம்மீன்கள் பொதுவாக மெல்ல ஓடும் நன்னீர் ஓடைகளிலும், குறிப்பாக ஏரிகள் மற்றும் தாழ்நில ஆறுகளிலும் வாழ்கின்றன.\n\nSection::::வாழிடச் சூழல்.\nடென்ச்சு மீன்கள் களிமண் கலந்த, ஏராளமானத் தாவரங்களைத் தன்னகத்தே கொண்ட தேங்கிய நீர்நிலைகளில் மிக அதிக அளவில் வாழ்கின்றன. இவ்வகை மீன் இனம் தெளிந்த நீர்நிலைகளில் அரிதாகவே காணப்படுகின்றன. வேகமாகப் பாய்ந்து செல்லும் நீரோடைகளில் இவை காணப்படுவதில்லை. கெண்டை மீன்கள் வாழ முடியாத சூழல் நிலவும், ஆக்சிசனின் அளவு மிகவும் குறைந்துள்ள நீரிலும் இவ்வகை மீன்கள் தாக்குப் பிடித்து வாழ்கின்றன.\nஇம்மீன்கள் பெரும்பாலும் இரவில் இரை தேடும் அசைவப் பிராணிகளாகும். தாவரங்கள் நிறைந்த நீர்நிலைகளின் அடியில் வாழ்கின்ற சிரோநோமிட்சு, நத்தைகள் மற்றும் பீகிளாம்சு ஆகிய உயிரினங்களை உணவாக உட்கொள்கின்றன. இவை வழக்கமாக ஆழமற்ற நீர்நிலைகளில் வளரும் நீர்த்தாவரங்களின் மீது ஒட்டிக் கொள்ளுமாறு பச்சை நிற முட்டைகளை இட்டு இனப்பெருக்கம் செய்கின்றன. வழக்கமாக கோடைகாலத்தில் நடைபெறுகின்ற இந்த இனப்பெருக்கத்தின்போது இம்மீன்கள் 3,00,000 முட்டைகள் வரை இடுகின்றன. மீன்குஞ்சுகள் விரைவான வளர்ச்சி பெற்று ஓராண்டிற்குள் 0.11கி.கி. எடையினைப் பெற்றுவிடுகின்றன.\n\nSection::::உருவ அமைப்பு.\nடென்ச்சு மீன் கட்டுக்கோப்பான, கெண்டை மீனைப் போன்ற உடல் வடிவத்தையும் மேற்புறத்தில் அடர் ஆலிவு நிறத் தோலும் கீழ் பகுதியில் பொன்னிறத் தோலும் கொண்டிருக்கிறது. இதன் வால் துடுப்பானது சதுரமாகவும் மற்றத் துடுப்புகள் வளைவான வடிவத்துடனும் காணப்படுகின்றன. இதன் வாய்ப் பகுதி குறுகலாகவும் அதன் இருபுறமும் சிறிய தொடுவுணர் நீட்சிகளும் உள்ளன. இந்த மீனின் மாதிரிகள் மிகச் சிறியதாக இருந்த போதிலும் இது 70செ.மீ நீளம் வரை வளரக் கூடிய்தாகும். 2001ஆம் ஆண்டு இங்கிலாந்தில் பிடிக்கப்பட்ட ஒரு டென்ச்சு மீன் 15 பவுண்டு 3 அவுன்சு (6.89 கி.கி.) எடையுடன் இருந்தது. இம்மீன் சிறிய சிவந்த ஆரஞ்சு நிறக் கண்களைக் கொண்டுள்ளது. ஆண் மீன்களுடன் ஒப்பிடும்போது பெண் மீன்கள் வெளிப்புறம் குவிந்த உடல் தோற்றம் கொண்டவையாக உள்ளன. ஆண் மீன்கள் தடித்த தட்டையான கீழ்ப்புறத் துடுப்புகளைக் கொண்டுள்ளன. பொதுவாக இவ்வகையில் ஆண்மீன்கள் பெண்மீன்களைக் காட்டிலும் உருவத்தில் சிறியவை. ஆண்மீன்களின் கீழ்த் துடுப்புகள் நன்கு வளைந்த வடிவத்துடனும் அத்துடுப்புகளின் அடிப் பகுதியில் குறிப்பிடத்தக்க அளவில் தசைகளையும் கொண்டுள்ளன. இந்த தசைகள் பெண்மீன்களிடம் காணப்படுவதில்லை.\nஇம்மீன்கள் ஈல்மீனைப் போன்று வழவழப்பான தடித்த தோலை கொண்டுள்ளன. நோயுற்ற பிற மீன்கள் இம்மீனை உரசுகின்றபோது குணமடைகின்றன என நாட்டுப்புறக் கதை ஒன்று கூறுகிறது.\n"}
{"id": "351013", "url": "https://ta.wikipedia.org/wiki?curid=351013", "title": "இளம் துருக்கியர் புரட்சி", "text": "இளம் துருக்கியர் புரட்சி\n\nஇளம் துருக்கியர் புரட்சி (YOUNG TURKS REVOLUTION) ஆட்சிமுறை சீர்திருத்தம் கோரி, இருபதாம் நூற்றாண்டின் ஆரம்பக் கட்டத்தில், ஆட்டோமன் (OTTOMAN - TURKEY) பேரரசில் நடந்த புரட்சி. ஏகாதிபத்திய முடியாட்சிக்குப் பதிலாக, மக்கள் நலனை முன்னிறுத்திய ஒரு அரசியலமைப்புச் சட்டத்திற்குக் கட்டுப்பட்ட முடியாட்சி அமைக்கக் கோரிய (CONSTITUTIONAL MONARCHY) புரட்சி.\nஇவ்வியக்கம், பாரிஸ், ஜெனீவா போன்ற பகுதிகளில் நாடு துறந்து வசித்த ஆட்டோமன் (OTTOMAN) வம்சாவளி மக்களால் ஆரம்பிக்கப்பட்டது. இதற்கு பிரஞ்சுப் புரட்சி முன்மாதிரியாய் அமைந்தது. டிசம்பர் 1876 இல் முதல் அரசியல் அமைப்புச் சட்டம் வடிவம் பெற்றது.\nஎதேச்சாதிகாரி சுல்தான் அப்துல் ஹமித், 1878 இல் இதன் செயற்பாட்டை நிறுத்தி வைத்தார். இதனால், புரட்சியின் தீவிரம் அதிகமாயிற்று. ஆட்சியில் உள்ள பொருளாதார, வரிவிதிப்புக் குறைகளைக் களைய ஜனநாயக முறையில் தீர்வு கோரப்பட்டது. ஆட்டோமனின் நிதி நிர்வாகம், ஐரோப்பியக் கடன் தரும் நிறுவனங்கள் நியமித்த 'ஆட்டோமன் பொதுக் கடன் நிர்வகிப்பு' என்னும் அமைப்பின் மேலாளுமையில் 1881 ஆம் ஆண்டு முதல் இயங்கி வந்தது. ஏற்கனவே பெரும்பாலான பால்கன் பகுதிப் பிரதேசங்கள் தன்னாட்சி பெற்று இருந்தன. அந்த வழியில் பேரரசு மேலும் சிதறிப் போவதை நிறுத்தக் கோரப்பட்டது.\nஅடிப்படையில் இது தேசியவாத புரட்சி எனினும், பரந்த பேரரசின் பல்வேறு இன மக்களின் வேறுபட்ட மரபு அடையாளங்கள் அழிந்திடாதிருக்க ஏதுவாக இனவாரி பிரத்யேக உரிமைகளும் அளித்தல் வேண்டும் என்பது எழுச்சியின் ஒரு மையக் கோட்பாடாக இருந்தது. 'வேற்றுமையுள் ஒற்றுமை' (UNITY IN DIVERSITY) நாட்டின் வளர்ச்சிக்கும், அமைதிக்கும் அவசியமெனும் சீரிய சிந்தனை அன்றே இருந்தது. ஒரு புறம், ஐரோப்பிய அரசு நிர்வாக முறையான 'அரசியலமைப்புச் சட்டம் சார்ந்த முடியாட்சி'யை வரவேற்றாலும், ஆட்டோமெனின் நிர்வாகத்தில் ஐரோப்பிய நாடுகளின் தலையீடுகள் எதுவும் இருத்தலாகாது என்பதில் கிளர்ச்சியாளர்கள் குறிப்பாக இருந்தனர்.\nஇவ்வியக்கத்திற்கு, முற்றிலும் மாறுபட்ட மரபுகள், சித்தாந்தங்கள் கொண்ட பல்வேறு இன, மத அமைப்புகளிலிருந்தும் ஒருமித்த ஆதரவு கிடைத்தது. 1906 இல் பல இன, பிரிவு அமைப்புகள் இணைந்து \"கமிட்டி ஆப் யூனியன் மற்றும் ப்ராக்ரஸ்\" (COMMITTEE OF UNION AND PROGRESS (CUP)) என்னும் செயற்குழு உருவானது; பின்னாளில், இது ஒரு அரசியல் கட்சியானது. இதன் பெரும்பாலான உறுப்பினர்கள், மூன்றாம் படையில் (THIRD ARMY) உயர் பதவி வகித்தவர்கள். இதைக் கண்டு பயந்த சுல்தான், நிதி நெருக்கடி ஏற்படுத்தி, இவ்வமைப்பை ஒரு முடிவுக்குக் கொண்டுவர முயன்றான்; ஆயிரக்கணக்கில் தனது கையாட்களை அமர்த்தி உளவு பார்த்தான். ஆனால், அவற்றையெல்லாம் மீறி, அக் குழு முனைப்புடன் செயல்பட்டது. இக் குழுவின் சில உறுப்பினர்கள் முடியாட்சி ஒழிய வேண்டுமென விரும்பிய போதிலும், பலர், ஒரு அரசியல் அமைப்புச் சட்டத்தால் கட்டுப்படுத்தப்பட்ட முடியாட்சியை ஏற்கத் தயாராகவே இருந்தனர்.\n\nஎப்படியும், எதேச்சிகார முடியாட்சியை முடிவுக்குக் கொண்டு வர ஒரு புரட்சியின் தேவையை அனைவருமே உணர்ந்தனர். புரட்சியை முறியடிக்கும் ஆட்சியாளர்களின் அடக்கு முறை திட்டங்கள் வலுப்பெறும் முன்பாகவே, முதல் அடி தனதாக இருக்க வேண்டும் என்னும் நோக்குடன் மேஜர் அஹ்மத் நியாஸி (AHMED NIYAASI), 200 புரட்சி ஆதரவாளர்களுடன், அரசியல் அமைப்புச் சட்டத்தை மீண்டும் அமலுக்கு கொணர வேண்டும் என்னும் முழக்கத்துடன் ஜூலை 3,1908 இல் தலைநகரை நோக்கி பயணமானார். இதுவே புரட்சி பரவலின் முன்னோடி.\nஅரசின் இராணுவமே புரட்சிக்காரர்களின் அனுதாபிகளாக இருந்தமையால், சுல்தானின் புரட்சியை முடக்கும் அதிரடி முயற்சிகள் அனைத்துமே தோற்றன. ஜூலை 6 இல், புரட்சி ஆரம்பப் பிரகடனம் வெளிவந்தது; அம்மாதம் 24 இல், அரசியல் அமைப்புச் சட்டம் மீண்டும் அமலுக்கு வருவதாக சுல்தான் அறிவித்தார். 'விடுதலை, சமத்துவம், சகோதரத்துவம், சம நீதி' எனும் புரட்சியின் கோட்பாடுகள், ஆட்டோமன் கொடியின் சிவப்பு - வெள்ளை வர்ணங்களில் எழுப்பட்ட கொடிகளைத் தாங்கிய படியே, தெருக்களெங்கும் வெற்றி ஊர்வலம் நடந்தது. மத, இன நல்லிணக்கம் வளருமென்பதைக் காட்டும் விதமாக, பல்வேறு மத, இனத்தவர் பேதமின்றி கட்டித்தழுவி மகிழ்ந்தனர். இரத்த வெறி பிடித்த சுல்தான் (RED SULTHAN) எனும் பெயர் வரக் காரணமான 1896 இல் நடந்த மனிதப் படுகொலைப் போரில் இறந்தவர்களுக்கான சிறப்பு பிராத்தனையில் அனைத்து மத குருக்களும், இனத்தவரும் கலந்து கொண்டனர்.\nஇருப்பினும், இளம் துருக்கியினர் புரட்சி, கொள்கை அளவில் தோல்வி அடைந்ததாகவே கொள்ள வேண்டும். அதிகாரப் பகிர்வு, ஜனநாயக முறை, சமத்துவம், நிர்வாகத்தில் சம ஒதுக்கீடு போன்ற உயர் கோட்பாடுகள் துவக்கத்தில் உறுதி அளிக்கப்பட்டாலும், நடைமுறையில் இவை எதுவுமே செயல்படுத்தப்படவில்லை என்பதே நிதர்சன உண்மை. இன, மரபு சிறப்பு அடையாளங்கள் காக்கப்படவில்லை. இன, மொழி பாகுபாடற்ற தேசிய உணர்வு ஐரோப்பாவில் பரவியதன் விளைவாக, ஏற்கனவே இருக்கும் கோட்பாடுகளின் அடிப்படையில் சிதறி புதிய நாடுகள் உருவாவதற்கு அது காரணமாயிற்று; ஆட்டோமான் பேரரசிலிருந்து (OTTOMAN EMPIRE) பால்கன் நாடுகள் பிரிந்தது ஒரு உதாரணம்.\nஆட்டோமான் புரட்சியின் (OTTOMAN REVOLUTION) தோல்வி முழுவதுமே புரட்சியாளர்களைச் சாராது; பேரரசு பிளவுபடாது, அனைத்து வேறுபட்ட பிரிவினர்களுக்கும் சம உரிமை பெறுதல் புரட்சியின் உயர் நோக்கம். ஆனால் சுயநலம், அதிகாரப் பசி கொண்ட எதிர் வேட்டையாடும் சக்திகள் இருந்தமையால், கொள்கைக்கும், செயலாக்கத்திற்கும் நடுவிலான இடைவெளி மிகப் பெரிதாகிப்போனது என்பதே நிதர்சனமான உண்மை.\n"}
{"id": "351014", "url": "https://ta.wikipedia.org/wiki?curid=351014", "title": "தாவர செல்களின் வகைகள்", "text": "தாவர செல்களின் வகைகள்\n\nதாவர செல்லின் வகைகள்\n\nகோலன்கைமா செல்கள் \n\nகிளிரென்கைமா செல்கள் \nகிளிரென்கைமா என்ற வார்த்தை கிரேக்க மொழியிலிருந்து வந்தது கிளீரோஸ் என்றால் கடினம் என்று பொருள் . இதன் பனி தாங்குதல் ஆகும் . இந்த செல்லை இரு பெரும் பிரிவுகளாக பிரிக்கலாம் . அவை கிளிராய்ட் அல்லது கற்செல்கள் மற்றும் நார் செல்கள் . இந்த செல்கள் இரண்டாம் நிலை செல்சுவரை முதன்மை செல்சுவருக்கு உள்ளக உருவாகிறது . இரண்டாம் நிலை செல்சுவர் லிக்னீன் ஆல் ஆனது .இது கடினமானது . செல்லிற்குள் நீர் நுழையாதவாறு தடுக்கிறது. இதனால் இந்த செல்கள் நீண்ட நாள் உயிர் வாழ முடியாது . ஆகையால் செல்லின் வளர் சிதைமாற்றத்திற்கு தேவையான பொருள்களை கடத்தமுடியாது . கிளிரென்கைமா செல்கள் முதிர்ச்சி அடையும் பொழுது இறந்து விடுகிறது . செலின் சைட்டோபிளாசத்தையும் இழந்து மத்தியில் ஒரு வெற்றிடம் உருவாகிறது . இதன் பணிகள் பழங்கள் , இலைகளுக்கு கடின தன்மை கொடுக்கிறது . இக்கடினத்தன்மை புழுக்கள் மற்றும் பூச்சிகளிடம் இருந்து தாவரத்தை பாதுகாக்கிறது .\n\nஆதாரங்கள்\n1. Jump up^ G., Haberlandt (1902). \"Kulturversuche mit isolierten Pflanzenzellen\". Mathematisch-naturwissenschaftliche. Akademie der Wissenschaften in Wien Sitzungsberichte. 111 (1): 69–92.\n2. ^ Jump up to:a b c Cutter, EG (1977). Plant Anatomy Part 1. Cells and Tissues. London: Edward Arnold. .\n"}
{"id": "351016", "url": "https://ta.wikipedia.org/wiki?curid=351016", "title": "ஹ. ராமகிருஷ்ணன்", "text": "ஹ. ராமகிருஷ்ணன்\n\nஎச். ராமகிருஷ்ணன் (\"H. Ramakrishnan\") என்பவர் 40 ஆண்டுகால அனுபவம் வாய்ந்த ஊடகவியலாளர், புகழ் பெற்ற செய்தி வாசிப்பாளர்,கர்நாடக இசைப்பாடகர் மற்றும் 'கொன்னக்கோல்' இசைக்கலையில் வல்லுநர் ஆவார்.\n\nஇவர்,தேசியத்தொலைக்காட்சி நிறுவனமான தூர்தர்ஷனின் மாநில அலைவரிசை,மாநில செய்தித்தாள் தகவல் மையம்,மற்றும் காட்சி மற்றும் விளம்பரத் துறை இயக்குநரகத்திலும் பல்வேறு பதவிகளில் பணி புரிந்துள்ளார். தன்னுடைய தனிப்பட்ட , தெளிவான குரல் வளத்தினால் இன்றும் தமிழக மக்களால் சிறந்த செய்தி வாசிப்பாளராக நினைவு கூரப்படுகிறார்.\n\nSection::::போலியோ பாதிப்பு.\nஇரண்டரை வயதில் போலியோவால் பாதிக்கப்பட்டு இரண்டு கால்களும் செயலிழந்த நிலையில் இருந்ததால் தன் வாழ்வின் ஒவ்வொரு படிகளிலும் போராட்டங்களை எதிர் கொண்டார்.\n\nஉள்ளுர் பள்ளியில் அவர் சேர அனுமதி கிட்டவில்லை.பின் தனது தாய்வழிப் பாட்டனாரின் உதவியுடன் வேறு ஊருக்குச் சென்று கல்வி பயின்றார்.\n\nயுபிஎஸ்சி தேர்வில் வென்ற பிறகும் செய்தி வாசிப்பாளர் ,மொழி பெயர்ப்பாளர் அல்லது செய்தியாளராகப் பணியில் சேர விழைந்த போது இவரது உடல் ரீதியான குறைபாட்டைக் காரணமாகக் காட்டப்பட்டு நிராகரிக்கப்பட்டார்.\n\nபோலியோ பாதிப்பினால் 85 சதவீதம் வரை இயக்கக் குறைபாட்டால் பாதிக்கப்பட்டிருந்த போதும் பொது இடங்களிலும், பேருந்துகளிலும் தவழ்ந்து நடமாடி வந்தார்.\n\nபின்னர் சைட் கார் ஸ்கூட்டர் பயன்படுத்தினார். அதன் பின்னர், பஜாஜ் ஆட்டோ நிறுவனத்தால் தயாரிக்கப்ட்ட, இவருக்கென்றே பிரத்தியேகமான வசதிகளுடன் கூடிய , கை பிரேக் வசதியுடன் கூடிய ஆட்டோ ரிக்ஷாவைப் பயன்படுத்தினார்.\n\nஇவரது பணிக்காலத்தில் கான்பிடன்ஷியல் ரிபோர்ட் எனப்படும் அறிக்கையில் இவரது மேலதிகாரி இவரை உடல் ரீதியான குறைபாடு உடையவர்' என்று குறிப்பிட்ட போது, ஹ.ராமகிருஷ்ணன் அப்போதைய குடியரசுத்தலைவர் வி.வி.கிரி அவர்களைச் சந்தித்து முறையிட்டார்.\n\nவி.வி.கிரி அவர்கள், உடனடியாக,'உடல் ஊனமுற்றவர்களின் உடல் ரீதியான குறையைக் கான்பிடன்ஷியல் ரிபோர்ட்டில் கருத்தில் கொள்ளக்கூடாது' என உத்தரவிட்டார்.\n\nSection::::இதழியல்-செய்தித்துறை.\nதமிழில் நேரடி அலைவரிசையில் செய்திகளை வழங்கிய முதல் செய்தியாளராக விளங்கினார்.\n\nதமிழ்நாட்டின் முன்னாள் முதல்வர்கள் திரு.மு.கருணாநிதி, செல்வி.ஜெ. ஜெயலலிதா,மற்றும் முன்னாள் குடியரசுத்தலைவர் திரு.ஏ.பி.ஜெ. அப்துல் கலாம் போன்றோரைத் திறம்பட நேர்காணல் செய்துள்ளார்.\n\nஇவர் ஸ்ரீஹரிக்கோட்டாவிலிருந்து ராக்கெட் ஏவப்படுதல்,முக்கிய நபர்களை நேர்காணல் செய்தல் முதலியவற்றிற்கு நுண்ஒலிவாங்கி எனப்படும் மைக்ரோபோனைக் கையாண்டுhttps://www.revolvy.com/main/index.php?s=H.%20Ramakrishnan பாராட்டைப் பெற்றார்.\n\nதூர்தர்ஷன் சேனலுக்காக , தொழிலதிபர்கள் என்.மகாலிங்கம், எம்.ஏ.எம்.ராமசாமி, இசைக்கலைஞர்கள் செம்மங்குடி சீனிவாச ஐயர், பி.கே.பட்டம்மாள், நடிகர்கள் ஜெமினி கணேசன் தெங்கை சீனிவாசன், பிரேம் நசீர் பாலச்சந்திர மேனன்,திக்குரி சுகுமாரன் நாயர், மது மற்று்ம் செய்தி ஆசிரியர்கள் தினமலர் கிருஷ்ண மூர்த்தி, துக்ளக் சோ ராமசாமி, தினத்தந்தி சிவந்தி ஆதித்தன் போன்றோரையும் பேட்டி கண்டுள்ளார்.\nகடிதம் எழுதினார்.மெல்லோ அவர்கள் கல்லுாரிப் படிப்பை முடித்த பின்னர் அகில இந்திய வானொலிக்கு விண்ணப்பிக்குமாறு பதில் அனுப்பினார்.\n\nSection::::மற்ற பதவிகள்.\nஇவை தவிர, இந்தியன் வங்கியின் மக்கள் தொடர்பு மேலாளராகவும் பணி புரிந்துள்ளார்.அவ்வங்கியின் பவள விழாவை வெற்றிகரமாகக் கொண்டாடிப்பாராட்டுப் பெற்றார்.\nஇருபதாண்டுகால செய்தியாளர் பணி அனுபவத்தின் மூலம் செய்தி எழுதுதல்,செய்தி தொகுத்தல், மனித வள மேலாண்மை, போன்றவற்றில் சீரிய அறிவு பெற்றுள்ளார்.\n\nSection::::திரைப்பட நடிப்பு.\nஇரண்டு தமிழ்த்திரைப்படங்களில் நடித்துள்ளார்.\n\nகே.பாலச்சந்தர் இயக்கத்தில் உருவான 'வானமே எல்லை' திரைப்படத்தில் , தற்கொலை முடிவு எடுத்த இளைஞர்களின் மனத்தை மாற்றும் மாற்றுத்திறனாளியாகத் தோன்றிய இவரின் நடிப்பு மக்களிடையே நல்லதொரு தாக்கத் தை ஏற்படுத்தியது.\n\nSection::::இசைத்துறையில் பங்களிப்பு.\nஇவர் பழனி சுப்ரமணியம் பிள்ளையிடம் மிருதங்கம் வாசிக்கக் கற்றார்.பின்னர் காரைக்குடி மணி அவர்களிடம் மிருதங்கம் இசைக்கப் பயின்றார். 'கஞ் சிரா வாசிப்பையும் அறிந்தவர் ஆவார்\nகொன்னக்கோல் இசைக்கலையில் இவர் வல்லுநராக அறியப்படுகிறார்.{கொன்னக் கோல் என்பது கர்நாடக இசையில் வாய்வழியாக இசைக்கப்படும் ஒரு வகை இசை ஆகும். கொன்னக்கோல் இசைக்கலையில் இவரது சேவையைப் பாராட்டி தமிழக அரசு இவருக்கு கலைமாமணி விருது வழங்கி சிறப்பித்தது.\n\nகர்நாடக இசையை வளர்ப்பதற்காக 'அரோஹனா' ,ஸ்ரீ பைரவி கான சபா' என்ந இரு அமைப்புகளையும் நிறுவி உள்ளார்.ஸ்ரீ பைரவி கான சபாவில், எஸ்.பி.பாலசுப்ரமணியம்,யு.எஸ். அருண்,அருணா சயீரம் போன்றோரது இசை நிகழ்ச்சிகள் நடத்தப்பட்டுள்ளன.\n\nSection::::வழக்கறிஞர் பணி.\nஇளங்கலைச் சட்டப்படிப்பும் இவர் படித்துள்ளார்.சென்னை உயர் நீதி மன்றத்தில் வழக்கறிஞராகப் பயிற்சி பெற்றுள்ளார். இவர் ,திருவாங்கூர் உயர்நீதி மன்ற நீதிபதி ஹ.ராமகிருஷ்ண ஐயரின் பேரன் ஆவார்.இவர் தம் தந்தை ஹரிஹர ஐயர் அவர்களும் மாவட்ட செஷன்ஸ் நீதிமன்ற நீதிபதியாக இருந்து ஓய்வு பெற்றவர்.\n\nSection::::வணிகம் சார் பணிகள்:.\nகுடிநீர் சுத்திகரிக்கும் நிலையங்கள்,பால் பதப்படுத்தும் நிறுவனங்கள்,ஆலோசனை சேவை தரும் மையங்கள் போன்றவற்றையும் நிறுவி உள்ளார்.\n\nSection::::தொண்டு:.\n'க்ருபா' என்ற தொண்டு நிறுவனத்தைத் துவக்கி மாற்றுத்திறனாளிகளுக்கான காது கேட்க வைக்கும் கருவிகள்,நடப்பதற்குதவும் குச்சிகள்,முச்சக்கர மிதிவண்டிகள், அளவிகள் போன்றவற்றை வழங்கி உதவி வருகிறார்.\n\nSection::::எழுத்துப்பணி.\nசீரிய வாசிப்பாளரான இவர், இந்து சமயம் பற்றிய இரு நுால்களை எழுதியுள்ளார்.\n\n'தி இந்து' ,'இந்தியன் எக்ஸ்பிரஸ்',தினமணி, கல்கி, துக்ளக் ,சென்னை ஆன்லைன்.காம் போன்ற பத்திரிக்கைகளிலும் பங்களித்துள்ளார்.\n\nSection::::குடும்பம்.\nஇவர் வசந்தா என்பவரை மணந்தார். இவர்களுக்கு நான்கு குழந்தைகள் உள்ளனர்.\n\nமேற்கோள்கள்:\n"}
{"id": "351031", "url": "https://ta.wikipedia.org/wiki?curid=351031", "title": "பொட்டாசியம் ஐதராக்சைடு", "text": "பொட்டாசியம் ஐதராக்சைடு\n\nபொட்டாசியம் ஐதராக்சைடு (\"Potassium hydroxide\") என்பது மூலக்கூறு வாய்ப்பாடு KOH ஐக் கொண்ட ஒரு கனிமச் சேர்மம் ஆகும். இது எரி பொட்டாசு (\"caustic potash\") எனவும் அழைக்கப்படுகிறது.\n\nசோடியம் ஐதராக்சைடு (NaOH), போன்றே KOH நிறமற்ற திண்மம், வலிமையான காரம். பல தொழிற்சாலைகளில் பயன்படுத்தப்படுகிறது. அமிலங்களுடன் வினைபுரியும் தன்மை மற்றும் அரிக்கும் தன்மை இவைகளினால் வெடிக்கும் இயல்புடையது.2005 ஆம் ஆண்டில் 700,000 முதல் 800,000 டன்கள் உற்பத்தி செய்யப்பட்டது.KOH ஐ விட சுமார் 100 மடங்கு NaOH வருடாந்திர உற்பத்தி செய்யப்படுகிறது.\n\nSection::::பண்புகள் மற்றும் கட்டமைப்பு.\nமாசு கலந்த பொட்டாசியம், சோடியம் ஐதராக்சைடுடன் வினைபுரியும் போது தூய பொட்டாசியம் ஐதராக்சைடு கிடைக்கிறது. இது வழக்கமாக கசியும் துகள்களாக விற்கப்படுகிறது. KOH நீர் உறிஞ்சும் திறன் உடையது. KOH பொதுவாக பல்வேறு அளவுகளில் நீரினைக் கொண்டுள்ளது. நீரில் KOH கரையும் போது வெப்பத்தை வெளியிடுகிறது. செறிவு அடர்ந்த நீர்மக் கரைசல்கள் சிலநேரங்களில் பொட்டாசியம் சுண்ணாம்பு என்று அழைக்கப்படுகிறது. உயர் வெப்பநிலைகளில் கூட திட KOH எளிதாக நீரை வெளியேற்றுவது இல்லை.\n\nசுமார் 0.5 முதல் 2.0% செறிவு கொண்ட பொட்டாசியம் ஐதராக்சைடு கரைசல் தோலில் படும்போது எரிச்சலை ஏற்படுத்துகிறது. அதே நேரத்தில் 2% மேல் செறிவு அதிகமாகும் போது அரிக்கும் தன்மையைக் கொண்டுள்ளது.\n\nSection::::கட்டமைப்பு.\nஉயர் வெப்பநிலையில், திட KOH, சோடியம் குளோரைடு படிக அமைப்பில் படிகப்படுத்தப்படுகிறது. OH குழுவானது வேகமாகவோ அல்லது சீரற்ற முறையில் ஒழுங்கற்றதாகவோ இருக்கும், எனவே தொகுதியின் வட்டவடிவ நேர்அயனியின் ஆரம் 1.53 Å ( மற்றும் இடையேயான அளவு). அறை வெப்பநிலையில், தொகுதிகள் வரிசையாகவும் மற்றும் மையங்கள் வரிசையற்றும் உள்ளன். உடன் தொலைவு 2.69 முதல் 3.15 Å வரை உள்ளது. KOH ஆனது தொடர்ச்சியான படிக ஐதரேட்டுகளை உருவாக்குகிறது, அதாவது மோனோஐதரேட்டு KOH·, டைஐதரேட்டு KOH·2, மற்றும் டெட்ராஐதரேட்டு KOH·4.\n\nSection::::கரைதிறன் மற்றும் உறிஞ்சும் பண்புகள்.\nஅறை வெப்பநிலையில் சுமார் 121 கிராம் KOH 100 மில்லிலீட்டர் நீரில் கரைக்கப்படுகிறது, ஆனால் 100 கிராம் NaOH 00 மில்லி நீரில் கரைக்கப்படுகிறது. (மோலார் அடிப்படையில், KOH NaOH ஐ விட சற்று குறைவான கரையும் தன்மை உடையது.) குறைவான மூலக்கூறு எடை உடைய ஆல்ககால், குறிப்பாக மெத்தனால், எத்தனால், மற்றும் புரோப்பனால் சிறந்த கரைப்பான்களாக உள்ளன.\n\nநீரை அதிகளவு கவரும் தன்மையினால் ஆய்வகங்களில் நீர்உறிஞ்சும் பொருளாகவும், உலர் கார கரைப்பானக பயன்படுத்தப்படுகிறது. குறிப்பாக அமீன்கள் மற்றும் பிரிடின்களை உலர்த்துவதற்கு பயன்படுத்தப்படுகிறது.\n\nSection::::வெப்ப நிலைத்தன்மை.\nNaOH போன்றே, KOH அதிக வெப்ப நிலைத்தன்மை உடையது. வாயுத் தொகுதிகள் டைமெரிக் அமைப்புடையது. அதன் உயர் நிலைப்புத்தன்மை மற்றும் ஒப்பீட்டளவில் குறைவான உருகுநிலை காரணமாக, உருக்கக்கூடிய துகள்கள் அல்லது தண்டுகளாக உள்ளது. கையாளுவதற்கு வசதியாக குறைவான மேற்பரப்பை கொண்டுள்ளது.\n\nSection::::வினைகள்.\nSection::::காரத்துடன் வினை.\nKOH என்பது மிகவும் காரத்தன்மை உடையது. நீர் மற்றும் பிற கரைப்பானுடன் அடர்ந்த காரக் கரைசலை உருவாக்குகிறது. அமிலங்களில் இருந்து புரோட்டான்களை வெளியேற்றும் தன்மை கொண்டது. பகுப்பாய்வு வேதியியலில், பருமனறி பகுப்பாய்வில் KOH கரைசல்கள் அமிலங்களை மதிப்பீடு செய்ய பயன்படுத்தப்படுகிறது.\n\nSection::::கருக்கவர்காரணி வினைகள்.\nNaOH போன்றே KOH உம், கரிம மற்றும் கனிம சேர்மங்களில் , கருக்கவர் எதிரயனியாக இருந்து துருவ பிணைப்புகளைத் தாக்குகின்றன. நீர்த்த KOH, எசுத்தர் உடன் சவர்க்காரம் ஆக்கும் வினை இதற்கு உதாரணமாகும்.\n\nR என்பது நீண்ட சங்கிலியாக இருக்கும்போது, கிடைக்கும் விளைபொருள் \"பொட்டாசியம் சோப்பு\" என அழைக்கப்படுகிறது. கொழுப்புகள் நிறைந்த KOH தோல் மீது படும்பொழுது சவர்க்காரம் மற்றும் கிளிசரால் ஆக மாற்றப்படுகின்றன.\n\nஉருகிய KOH ஆலைடுகள் மற்றும் பிற வெளியேறு தொகுதிகளை இடமாற்றம் செய்யப் பயன்படுத்தப்படுகிறது. இவ்வினையானது அரோமாட்டிக் பொருட்களில் இருந்து பீனால்கள் தயாரிக்கப் பயன்படுகிறது.\n\nSection::::கனிம சேர்மங்களுடன் வினை.\nKOH ஆக்சைடுகளைத் தாக்குகின்றன. SiO, KOH உடன் வினைபுரிந்து கரையும் பொட்டாசியம் சிலிகேட்டைத் தருகிறது. KOH, கார்பன் டை ஆக்சைடுடன் வினைபுரிந்து பைகார்பனேட்டைத் தருகிறது.\n\nSection::::தயாரிப்பு.\nசெறிந்த கால்சியம் ஐதராக்சைடு (நீற்றிய சுண்ணாம்பு) கரைசலுடன் பொட்டாசியம் கார்பனேட்டை (பொட்டாசு) சேர்க்கும்பொழுது கால்சியம் கார்பனேட்டு வீழ்படிவாகிறது. கரைசலில் பொட்டாசியம் ஐதராக்சைடு தங்குகிறது:\n\nவீழ்படிவான கால்சியம் கார்பனேட்டு வடிக்கட்டப்படுகிறது. மேலும் கரைசல் கொதிக்க வைக்கப்பட்ட பின் கரைசலில் இருந்து பொட்டாசியம் ஐதராக்சைடு (\"கால்சியமாக்கப்பட்ட அல்லது எரி பொட்டாசு\") கிடைக்கிறது. இம்முறை 19-ஆம் நூற்றாண்டின் பிற்பகுதி வரை பொட்டாசியம் ஐதராக்சைடு உற்பத்தி செய்யும் மிக முக்கியமான முறையாக இருந்தது. இது பெரும்பாலும் பொட்டாசியம் குளோரைடு கரைசலின் மின்னாற்பகுத்தல் போன்ற தற்போதைய முறையால் மாற்றப்பட்டது. இந்த முறை சோடியம் ஐதராக்சைடு (குளோரல்க்கலி செயல்முறை பார்க்க) தயாரிப்பு முறையை போன்றே உள்ளது.\n\nநேர்மின்முனையில் ஐதரசன் வாயு உடன் விளைபொருளாக வெளிவருகிறது. எதிர்மின்முனையில் குளோரைடு அயனி ஆக்சிசனேற்றம் அடைந்து குளோரின் வாயு உடன் விளைபொருளாக வெளிவருகிறது. இந்த மின்னாற்பகுப்பு முறையில் நேர் மற்றும் எதிர் மின்முனைகளை தனித்தனியே வைக்க வேண்டும்.\n\nSection::::பயன்பாடுகள்.\nKOH மற்றும் NaOH ஆகியவை பல பயன்பாடுகளுக்கு ஒன்றிற்கு பதிலாக மற்றொன்றாக தொழிற்சாலைகளில் பயன்படுத்தப்படுகிறது, இருப்பினும் NaOH அதன் குறைந்த செலவு காரணமாக பெருமளவு விரும்பப்படுகிறது.\n\nSection::::பொட்டாசியம் சேர்மங்கள் தயாரித்தல்.\nபல பொட்டாசியம் உப்புக்கள் KOH சம்பந்தப்பட்ட நடுநிலையான வினைகள் மூலம் தயாரிக்கப்படுகின்றன.ஆக்சைடுகள் அல்லது அமிலங்களுடன் KOH சேர்க்கும்பொழுது பொட்டாசியம் கார்பனேட், சயனைடு, பெர்மாங்கனேட், பாஸ்பேட், மற்றும் சிலிகேட் என பல பொட்டாசியம் உப்புகள் கிடைக்கின்றன். பொட்டாசியம் பாஸ்பேட்டின் அதிகளவு கரைதிறன் தன்மையினால் உரங்களில் பயன்படுத்தப்படுகிறது.\n\nSection::::பயோடீசல் உற்பத்தி.\nசோடியம் ஐதராக்சைடு பயன்படுத்துவதை விட அதிக செலவு என்றாலும், தாவர எண்ணெயில் உள்ள டிரைகிளிசரைடுகளில் இருந்து டிரான்ஸ்ஸ்டெர்ஃபிகேஷன் மூலம் பயோடீசல் உற்பத்தியில் KOH நன்றாக வேலை செய்கிறது. பொட்டாசியம் ஐதராக்சைடு-செயலாக்கப்பட்ட பயோடீசல் இருந்து பெறப்பட்ட கிளிசரின், கால்நடைகளுக்கு ஒரு மலிவான உணவுப்பொருளாகப் பயன்படுகிறது.\n\nSection::::மென்மையான சோப்பு தயாரித்தல்.\nகொழுப்புகளுடன் KOH ஐ சேர்த்து சோப்பாக்குதல் வினை மூலம் தயாரிக்கப்படும் பொட்டாசியம் சோப்புகள், சோடியம் ஐதராக்சைடு மூலம் பெறப்பட்ட சோப்புகளை விட மென்மையானதாக உள்ளது. ஏனெனில் இவற்றின் மென்மை மற்றும் அதிக கரைதிறனே காரணமாகும். பொட்டாசியம் சோப்புகள் நீர்மமாக்கலுக்கு குறைந்த அளவே நீர் தேவைப்படுவதால், நீர்ம சோடியம் சோப்புகளை விட அதிகளவு இவை துாய்மையாக்கியாக உள்ளன.\n\nSection::::மின்பகுளியாக செயல்படுதல்.\n நிக்கல்-காட்மியம், நிக்கல்-ஐதரசன், மற்றும் மாங்கனீசு டை ஆக்சைடு-துத்தநாகம் முதலியன உள்ள மின்கலன்களில் நீர்ம பொட்டாசியம் ஐதராக்சைடு மின்பகுளியாக செயல்படுகிறது. பொட்டாசியம் ஐதராக்சைடு கரைசல் அதிக கடத்துதிறன் உடையதால் சோடியம் ஐதாராக்சைைட விட அதிகளவு பயன்படுத்தப்படுகிறது.. டொயோட்டா ப்ரியஸில் உள்ள நிக்கல் உலோக ஐதரைடு மின்கலனில் பொட்டாசியம் ஐதராக்சைடு மற்றும் சோடியம் ஐதராக்சைடு கலவையே பயன்படுத்தப்படுகிறது. நிக்கல் - இரும்பு மின்கலனிலும் பொட்டாசியம் ஐதராக்சைடு மின்பகுளியாக செயல்படுகிறது.\n\nSection::::பெட்ரோலியம் சுத்திகரிப்பு.\nபெட்ரோலியம் மற்றும் இயற்கை வாயு சுத்திகரிப்பில் பல கரிம அமிலங்கள் மற்றும கந்தக சேர்மங்களை வெளியேற்ற பொட்டாசியம் ஐதராக்சைடு பயன்படுகிறது.\n\n"}
{"id": "351032", "url": "https://ta.wikipedia.org/wiki?curid=351032", "title": "சங்க கால நாணயங்கள் மற்றும் அளவைகள்", "text": "சங்க கால நாணயங்கள் மற்றும் அளவைகள்\n\nசங்க கால நாணயங்கள் மற்றும் அளவைகள் என்பது சங்க காலத்தில் பயன்படுத்திய காசுகள் நமக்கு மிகுதியும் கிடைக்காமையால் , அவற்றின் உருவம், அளவு, எடை, உலோகம், என்பனவற்றை பற்றி அதிகம் தெரிய வாய்ப்பில்லை. ஆயினும்,அகஸ்டஸ் மற்றும் அவரை அடுத்த பேரரசர்கள் காலத்து ரோமானிய நாணயங்களை தமிழர் அறிந்தும் பயன்படுத்தியும் வந்தனர்.”வெளி நாட்டு வாணிபத்திற்கு உலோக காசுகள் பயன்பட்டன.”\n\nமிகச் சிறிய உருவில் காணம் என்பது ஒரு பொற்காசு “தகடூரெறிந்த பெருஞ்சேரல் இரும்பொறை அரிசிற் கிழாருக்கு நூறாயிரம் பொற்காசுகளும் சேர நாட்டு அரசுரிமையும் அளித்தார்.\n\nகாசு என்று ஒரு நாணயம் இருந்தது. இது வேப்பம் பழத்தின் அளவிலும், தாமரை மொட்டின் உருவிலும் ,அமைந்தது. இக்கட்டி தங்க மணிகளைக் கோர்த்து மாலையாக மகளிர் கழுத்தில் அணிந்தனர்.\n\nஆயிரம், நூறாயிரம் ,பத்து பத்து இலட்சம் கோடி என்றனர் பழந்தமிழர். அடியாருக்கு நல்லார் பல்லம் என்னும் சொல்லை ஆள்கின்றார்.\n\nசங்க காலத்தில் பின்னங்கள் பற்றி மக்கள் அறிந்திருந்தனர்\n\n\n\n\n\n\n\nகாணி மற்றும் முந்திரி ஆகிய இரு பின்னங்களும் நாலடியாரின் காணக்கிடைக்கின்றது. .தமிழர் பூஜ்ஜியத்தை “பாழ்”என்றனர்.\n\nநில அளவைகள்\n\nமா, வேலி என்பவை பண்டைத் தமிழர் அரிந்த நில அளவைகள்.\n\n\nநிலத்தில் இருந்து வந்த தானியத்தை அம்பணத்தால் அளந்தனர். பதிற்று பத்து உரைக்காரர் அம்பணத்தை மரக்கால் என்பார் ( மரக்கால் = நான்கு பட்டணம் படி ). ஒரு உலக்கு அல்லது இரொ ஆழக்கு . ஒரு நாழி என்பது சிறிய அளவை . அதே நேரம் நாழிகை என்பது ஒரு கால அளவு.\n\nமுகத்தல் அளவை\n\nதூணி, பதக்கு என்பவை முகத்தல் அளவை. இவைக் கொண்டு தானியங்களை அளந்தனர்.\n\n\n\nசங்க தமிழர் நீட்டல் அளவை முறையும் அறிந்திருந்தனர். அவர்கள் அறிந்த மிகச் சிறு நீட்டல் அளவை ஒரு அணு.அதற்கான வாய்பாடு\n\nநீட்டல் அளவை\n\n\n\nதேர்த்து என்பது ஒரு மயிரிழை. இம்மி ஒரு மிகச் சிறு தானியம் . எள் , நெல் என்பவை தானியங்கள் . முழம் என்பது இரண்டு சாண் : அணு யாவற்றிலும் மிகச் சிறு பொருள். \n\nமேற்கோள்கள்\n"}
{"id": "351037", "url": "https://ta.wikipedia.org/wiki?curid=351037", "title": "பியேர் உலூயிசு மவுபெர்திசு", "text": "பியேர் உலூயிசு மவுபெர்திசு\n\nபியேர் உலூயிசு மொரியூ தெ மவுபெர்திசு \"(Pierre Louis Moreau de Maupertuis)\" (; 1698 - 27 ஜூலை 1759) இவர் பிரெஞ்சு நாட்டுக் கணிதவியலாளரும் மெய்யியலாளரும் எழுத்தாளரும் ஆவார். இவர் அறிவியல் கல்விக்கழகத்தின் இயக்குநராகவும் மாமனர் பிரெடெரிக்கின் அழைப்பின் பேரில் பிரசிய அறிவியல் கல்விக்கழகத்தின் முதல் தலைவராகவும் இருந்துள்ளார்.\n\nஇவர் புவியின் உருவளவைத் தீர்மானிக்க இலாப்லாந்து தேட்டத்தில் ஈடுபட்டுள்ளார்.இவர் தான் சிறுமச் செயல்பாட்டு நெறிமுறையைக் கண்டுபிடித்ததாகக் கூறப்படுகிறது; இதன் ஒருவகை மவுபெர்திசு நெறிமுறை எனப்படுகிறது; இந்நெறிமுறை ஓர் இயற்பியல் அமைப்பு பின்பற்றும் பாதையின் தொகுமச் சமன்பாட்டைக் குறிக்கும். இயற்கை வரலாற்றில் இவரது ஆய்வு புத்தறிவியல் வியப்பு மிக்கதாக உள்ளது. அதில் இவர் மரபுபேறு பற்றியும் உயிர்வாழ்தலுக்கான போராட்டம் பற்றியும் விவரித்துள்ளார்.\n\n\n\n\n"}
{"id": "351043", "url": "https://ta.wikipedia.org/wiki?curid=351043", "title": "பால காண்டம்", "text": "பால காண்டம்\n\nவால்மீகி முனிவர் இயற்றிய சமஸ்கிருத மொழி இராமாயண இதிகாசம் ஏழு காண்டங்கள் கொண்டதாகும். அவற்றில் பால காண்டம் (Bala Kanda) (சமஸ்கிருதம் \"\", முதலாவதாக அமைந்துள்ளது. மற்ற காண்டங்கள் முறையே அயோத்தியா காண்டம், ஆரணிய காண்டம், கிட்கிந்தா காண்டம், சுந்தர காண்டம் மற்றும் யுத்த காண்டம் ஆகும்.\n\nSection::::பால காண்டத்தின் அமைப்பு.\nபால காண்டம் 76 அத்தியாயங்கள் எனும் சருக்கங்களுடன் கூடியது. \n\nSection::::வரலாறு.\nவால்மீகி முனிவர், நாரதரிடம், இப்படிப்பட்ட நல்லொழுக்கமுடைய மனிதன் உலகில் (இராமன்) உண்மையில் வாழ்கிறாரா என்ற கேள்வியுடன் பால காண்டம் துவங்குகிறது.\nநாரதர், இராமனின் குணநலன்கள், உடல் அமைப்புகள், இராமனின் கதையைச் சுருக்கமாக வால்மீகி முனிவருக்கு விளக்குகிறார். பின்னர் இராமகாதையை எழுதிய வால்மீகி முனிவர், தனது ஆசிரமத்தில் வாழும் சீதையின் பிள்ளைகளான லவன் மற்றும் குசனுக்கு எடுத்துரைக்கிறார். \n\nSection::::பால காண்டச் சுருக்கம்.\nSection::::இராம-இலக்குமணர்கள் பிறத்தல்.\nஇந்திரனின் நண்பரும், அயோத்தியைத் தலைநகராகக் கொண்ட கோசல நாட்டின் இச்வாகு குல மன்னருமான தசரதனின் மூன்று மனைவியர் கௌசல்யா, சுமித்திரை மற்றும் கைகேயி ஆவார். இவ்விணையர்களுக்கு நீண்டகாலமாகப் பிள்ளைப்பேறு இல்லாததால், தன் குல குருவான விசிஷ்டரின் ஆலோசனையின் படி, விபாண்டக முனிவரின் மகன் ரிஷ்யசிருங்கரைக் கொண்டு, பிள்ளைவரம் வேண்டிச்செய்த பெரும் வேள்வியில் கிடைத்த பாயாசத்தை, தசரதன், தம் மூன்று மனைவியர்களுக்கு உண்ணக் கொடுத்தான். அதன் காரணமாகவே கௌசல்யாவிற்கு இராமனும், சுமித்திரைக்கு இலக்குமணன் மற்றும் சத்துருக்கனன் எனும் இரட்டையரும், கைகேயிக்கு பரதனும் பிறந்தனர். \n\nஇராமர் பிறந்த நாளை இந்துக்கள் இராம நவமி விழாவாகக் கொண்டாடுகின்றனர். மேலும் இராமர் பிறந்த அயோத்தியை ராம ஜென்ம பூமியாக வழிபடுகின்றனர்.\n\nகுல குருவான வசிட்டரிடம் இராமன் முதலானவர்கள் அனைத்துக் கல்விகளையும் கற்றனர். \nஇந்நிலையில் தசரதனின் அரசவைக்கு வந்த விசுவாமித்திரரின் வேண்டுகோளுக்கு இணங்கவும், குல குரு வசிட்டரின் அறிவுரையின் படியும், விசுவாமித்திரரின் வேள்வியைக் காக்க இராமரையும், இலக்குமணனையும், விசுவாமித்திரருடன் காட்டிற்கு அனுப்புகிறார் தசரதன்.\n\nSection::::தாடகை – சுபாகு வதம்.\nகாட்டில் விசுவாமித்திரரின் வேள்வித் தீயில் இறந்த விலங்குகளின் மாமிசம் மற்றும் இரத்தங்களைக் கொட்டி, வேள்வியை நாசம் செய்துவந்த அரக்கர் குல தாடகை மற்றும் சுபாகுவை, இராமர் தன் கூறிய அம்புகளால் தாக்கிக் கொன்றார். இராமரின் தாக்குதலிலிருந்து தாடகையின் மற்றொரு மகன் மாரீசன் அடிபட்டு தப்பிப் பிழைத்தான்.\n\nSection::::அகலிகை சாப விமோசனம்.\nவிசுவாமித்திரரின் வேள்வி நன்கு முடிந்த பின்னர், காட்டில் வரும் வழியில், கௌதம முனிவரின் சாபத்தால் கல்லாகி கிடந்த ஒரு கல் மீது இராமரின் கால் பட்டதால், அக்கல் உயிர் பெற்று அகலிகையாக உயிர்த்தெழுந்தாள்.\n\nSection::::சீதா கல்யாணம்.\nவிசுவாமித்திரர், இராம-இலக்குமணர்களை ஜனக மன்னர் ஆளும் மிதிலை நகரத்திற்கு அழைத்து வந்தார். அங்கு சீதையின் சுயம்வரத்திற்காக வைத்திருந்த, யாராலும் வளைக்க இயலாத, மாபெரும் சிவ தனுசை இராமன் வளைத்து, சீதையை வெற்றி கொண்டார். பின்னர் தசரதன் குடும்பத்தினருக்கு செய்தி அனுப்பிய ஜனகர், தனது இளைய மகளான ஊர்மிளாவை இலக்குமணருக்கும், தன் தம்பி குசத்துவஜினின் மூத்த மகளான மாண்டவியை பரதனுக்கும், இளைய மகளான சுருதகீர்த்தியை சத்துருக்கனனுக்கும் திருமணம் செய்து வைத்தனர். \n\nSection::::பரசுமாரின் ஆணவம் ஒடுக்கல்.\nதசரதன் குடும்பத்தினர் திருமண விழா முடிந்த பின்னர், மிதிலையிலிருந்து அயோத்திக்கு திரும்பும் வழியில், மிதிலையில் சிவ தனுசை முறித்த இராமரை இடைமறித்து, பரசுராமர் தனது கோடாரியால் கடும் போர் புரிந்தார். போரின் முடிவில் இராமரிடம் தோற்றுப் போன பரசுராமரின் ஆணவம் ஒழிந்தது.\n\n"}
{"id": "351047", "url": "https://ta.wikipedia.org/wiki?curid=351047", "title": "ஸ்டார்பக்ஸ்", "text": "ஸ்டார்பக்ஸ்\n\nஸ்டார்பக்ஸ் கார்பொரேசன் என்பது அமெரிக்க நாட்டின் குளம்பி (காபி) நிறுவனம் ஆகும். இந்தப் பெருங்குழுமம் உலகத்தில் பரவலாக தன் கிளை அமைப்புகளைக் கொண்டு இயங்கும் சங்கிலித் தொடர் வணிக நிறுவனம் ஆகும். சூடான குளம்பி, குளிர்ந்த குளம்பி,  பனிக் குழைவு, பிசுக்கட்கள் போன்ற தின்பண்டங்களையும் விற்பனை செய்கின்றது. \n\n1971இல் ஜெர்ரி பால்ட்வின்  செவ் சிகிள், கார்டன் போவ்கர்  ஆகிய சான் பிரான்சிசுகோ பல்கலைக்கழக மாணவர்கள் மூன்று பேர் கூட்டாகச் சேர்ந்து இந்தக் குழுமத்தைத் தொடங்கினார்கள்.\n\nஇதன் முதன்மைச் செயல் அதிகாரியாக ஏப்பிரல் 2017 முதல் கெவின் ஜான்சன் என்பவர் பொறுப்பேற்றுள்ளார். சியாட்டிலில் உள்ள பைக் பிளேஸ் என்ற பகுதியில் முதலில் தொடங்கிய ஸ்டார்பக்ஸ் குளம்பிக் கடையைச் சுற்றுலாப் பயணிகள் பார்த்துச் செல்கிறார்கள். ஸ்டார்பக்ஸ் நிறுவனத்துக்கு உலகம் பூராவும் 25000க்கு மேல் கிளைகள் உள்ளன. \n"}
{"id": "351048", "url": "https://ta.wikipedia.org/wiki?curid=351048", "title": "நெரிவு (சுடுகலன்)", "text": "நெரிவு (சுடுகலன்)\n\nசுடுகலங்களில், நெரிவு / நெரிப்பு \"(ஆங்கிலம்: choke, ச்சோக்)\" என்பது, ஒரு சிதறுதுமுக்கியின் குழலுடைய சன்னவாய் முனையில் உள்ள ஓர் கூம்பு வடிவ இடுக்கு / குறுக்கம் ஆகும். நவீன சிதறுதுமுக்கிகளின் செயல்திறனை மேம்படுத்த கிட்டத்தட்ட எப்போதுமே நெரிவுகள் பயன்படுத்தப்படுகிறது. நெரிவை பயன்படுத்துவதன் நோக்கம் என்னவென்றால், மேம்பட்ட வீச்செல்லை மற்றும் துல்லியத்தை அடைய, குண்டின் பரவலை நெறிப்படுத்துவதே ஆகும். குறிப்பிட்ட பயன்பாடுகளுக்கு, திருகி-பொறுத்தவல்ல நெரிவுகளும் உள்ளன; கழற்றி மாற்றப்படும் தனிப்பாகமாக் இல்லாமல், குழலில் ஒருங்கிணைத்த வாறும் கூட சிதறுதுமுக்கியில் நெரிவுகள் உள்ளன.\n\nஉற்பத்தியின் போதே, குழலின் முனையை நசுக்கி, குழலோடு ஒருங்கிணைந்த பாகமாக, \n(நிரந்தரமான) நெரிவுகள் ஏற்படுத்தப்படும்; அல்லது ஒரு கழற்றி-மாற்றத்தக்க நெரிவுக்குழலை துப்பாக்கியின் முனையில் பொறுத்துவதற்கு ஏதுவாக, குழலின் முனையில் (உட்பக்கமாக) மரை வார்க்கப்படும். \n"}
{"id": "351052", "url": "https://ta.wikipedia.org/wiki?curid=351052", "title": "குண்டுபொதி", "text": "குண்டுபொதி\n\nஒரு சிதறுதுமுக்கியின் குண்டுபொதி என்பது,  வழக்கமாக பல சிறிய, உலோக, கோள வடிவ எறியங்களான \"குண்டுகளைக்\" கொண்டிருக்கும் ஒரு தன்னிறைவான வெடிபொதி ஆகும். பாரம்பரியமாக, ஈயம் தான் பயன்படுத்தப்பட்டது; சுற்றுச்சூழலை பாதுகாக்க சட்டங்கள் இயற்றப்பட்டதால், இப்போது எஃகு, தங்குதன், அல்லது பிசுமத் பயன்படுத்தப்படுகிறது. பல சிறு-குண்டுகளுக்கு பதில், சிதறுதுமுக்கிப் பரல் எனப்படும், ஒரேயொரு பெரிய எறியத்தையும் கூட பயன்படுத்தலாம்.   \n\nபெரும்பாலான குண்டுபொதிகள் மரையில்லாத குழலில் இருந்து சுடுவதற்கே வடிவமைக்கப்பட்டன, ஆனால் மரையிட்ட குழலுடைய சில பிரத்தியேகமான சிதறுதுமுக்கிகளில், நிலையமர்த்தப்பட்ட பரல்களை மட்டுமே பயன்படுத்த இயலும். நிலையமர்த்தப்பட்ட பரல்களின் துல்லியத்தை, மரையிட்ட குழல் அதிகரிக்கும்; ஆனால் குண்டுகளை சுடுவதற்கு இது ஏற்றதல்ல, ஏனெனில் குண்டுபொதிக்கு ஊட்டப்படும் சுழற்சியால் ஏற்படும் மையவிலக்கு விசை, அதனுள் கொத்தாக உள்ள குண்டுகளை கலைத்து பரவலாக ஆக்கிவிடும். ஒரு \"மரையிட்ட பரல்லை\" மரையிட்ட குழலில் மட்டுமல்லாது, மரையில்லாத குழலிலும் பிரயோகிக்கலாம். மீள்மம் போன்ற குறைந்த-அடர்த்தி கொண்ட பொருட்களால் ஆன பரல்களை பிரயோகிக்கும் சாகடிக்காத வெடிபொதிகளும், சிறப்பு சிதறுதுமுக்கி தளவாடங்களுள் ஒன்றாகும். \n\nSection::::வழக்கமான வடிவமைப்பு.\nஅக்காலத்து கைத்துப்பாக்கி மற்றும் புரிதுமுக்கியின் பொதியுறையை போலவே, முற்கால குண்டுபொதிகளும் பித்தளை உறைகளை தான் பயன்படுத்தின. ஃபெல்ட் (ஒரு வகையான துணி), பதனிட்ட தோல், கட்டை, அட்டை ஆகியவை திணிப்புகளாக பல நேரங்களில் பயன்படுத்தப்படும். குண்டுமேல்-திணிப்பு மீது சோடியம் சிலிக்கேட்டை பூசி, பொதியுறை மூடப்படும். இந்த முற்கால குண்டுபொதிகளில், கைத் துப்பாக்கிகளுக்கு பயன்படுத்தப்பட்ட அதே விட்டமுள்ள எரியூட்டிகள் பயன்படுத்தப்பட்டது. \n\n1877-ன் ஆரம்பத்தில், காகித உறைகள் வந்தன. கிட்டத்தட்ட ஒரு நூற்றாண்டுக்கு (1960-களின் முடிவு வரை) காகித உறைகள் பிரபலமாக இருந்தன. காகித உறைகளின் முனைகள் சுருட்டி மூடப்பட்டன, பிறகு மடித்து மூடுவதும் பிரபலமானது. பித்தளையால் ஆன குண்டுபொதிகளைப் போல் அல்லாமல், காகித குண்டுபொதிகளின் எரியூட்டியுடன் அதில் ஒரு பட்டடையும் இருந்ததால், குண்டுபொதியின் எரியூட்டி மேலும் உயரமாக ஆனது. ஃபெல்ட், பதனிட்ட தோல், கட்டை, அட்டை ஆகியவற்றால் ஆன திணிப்புகள்; படிப்படியாக நெகிழியாக மாற்றம் பெற்றன. 1960-களின் ஆரம்பத்தில், பொதியுறைகள் காகிதத்தில் இருந்து நெகிழிக்கு மாற ஆம்பித்துவிட்டன. 1980-களின் வாக்கில், பெரும்பாலான காகித உறைகள், நெகிழியாக மாற்றம் பெற்றுவிட்டன.\n\nஇன்று, ஒரு வழக்கமான நவீன குண்டுபொதி என்பது, மெல்லிய பித்தளை தகட்டால் அடிப்பாகம் மூடப்பட்ட, நெகிழி உறையை கொண்டிருக்கும். எப்போதும் அதிக சக்தி வாய்ந்தவைகளில் \"மிகை பித்தளை\" (\"பித்தளையால் உறையின் மேற்பரப்பு கூடுதலாக மூடியிருக்கும்\") உறைகளை பயன்படுத்துவர், குறைந்த சக்தி வாய்ந்தவற்றில் \"குறைவுப் பித்தளை\" உறைகள் பயன்படுத்தப்படும். அந்த கூடுதல் பித்தளையால் அதன் ஸ்திரம் ஏதும் அதிகரிக்காது; ஆனால், அதிக மற்றும் குறைந்த சக்தி வாய்ந்தவைகளை சுடுநர் எளிதில் இனம் கண்டு கொள்வதற்கு, தோற்றத்தில் மட்டுமே ஒரு வித்தியாசத்தை அளிக்கும்.\n\nபெரிய சிதறுதுமுக்கி எரியூட்டியை வைப்பதற்கு ஏதுவாக குண்டுப்பொதியின் அடிபகுதி போதுமான தடிமனுடன் இருக்கும். இது புரிதுமுக்கி மற்றும் கைத்துப்பாக்கி வெடிபொதிகளை விட பெரிதாய் இருக்கும். ஆரம்பத்தில் குண்டுபொதிகளில் பயன்படுத்தப்பட்ட வெடிப்பொடியை விட, இப்போதிருக்கும் புகையற்றப் பொடிகள் சக்தி வாய்ந்தவை. (வெடி)பொடிக்கு அடுத்து திணிப்பு இருக்கும். திணிப்பு வைத்திருப்பதன் நோக்கம்: \n\nSection::::அளவுகள்.\nபிரிட்டனில் குண்டுபொதிகளின் அளவீடு \"கேஜ்\" (gauge) ஆகும், இதையே ஐக்கிய அமெரிக்காவில் \"போர்\" (bore) என்று குறிப்பிடுவர். புரிதுமுக்கி மற்றும் கைத்துப்பாக்கிகள் எப்போதுமே \"கேலிபர்\"-ல் அளக்கப்படும். மில்லிமீட்டர் அல்லது இன்ச்சுகளில் அளக்கப்படும், குழலில் உள்-விட்டம் / எறியத்தின் விட்டம் தான் 'கேலிபர்' அளவீடு ஆகும். மாறாக, குழலின் உள்-விட்டத்தை ஒத்த விட்டம்முடைய, சுத்தமான ஈயத்தால் ஆன ஓர் பந்தின் எடையை, ஒரு பவுண்டின் பின்னம்மாக குறிப்பதே 'கேஜ்' அளவீடு ஆகும்.  \n\nஉதாரணமாக, ஒரு சிதறுதுமுக்கியை 12-கேஜ் என்று குறிப்பிடுவதன் காரணம் என்னவென்றால், அதன் குழலின் உள்-விட்டதோடு கச்சிதமாக பொருந்தும் ஒரு ஈயப் பந்தின் எடையானது, ஒரு பவுண்டில் பன்னிரண்டிலொரு () பாகம் ஆக இருக்கும். இந்த அளவீட்டுமுறை, முற்கால பீரங்கிகளின் அளவுகளை குறிப்பிடப்படும் முறையில் இருந்து வந்தது தான்—ஒரு \"12 பவுண்டர்\" என்பது 12-பவுண்டு (5.5 கிகி) எடையுள்ள குண்டை சுடும் பீரங்கி ஆகும்; நேர்மாறாக, ஒரு \"12-கேஜ்\" குண்டு, பவுண்டர் (38 கி) ஆக இருக்கும். இதனால், ஒரு 10-கேஜ் சிதறுதுமுக்கியின் குழல் விட்டம், 12-கேஜ் சிதறுதுமுக்கியை விட பெரிதாய் இருக்கும்; அதேபோல் 12-கேஜ் சிதறுதுமுக்கியின் குழல் விட்டம், 20-கேஜ் சிதறுதுமுக்கியை விட பெரிதாய் இருக்கும்.\n\n12-கேஜ் சிதறுதுமுக்கி தான் மிகப் பிரபலமானது. வாத்து மற்றும் வான்கோழி போன்ற பெரிய பட்சிகளை வேட்டையாட ஒரு காலத்தில் பெரிய 10- கேஜ் சிதறுதுமுக்கிகள் பிரபலமாக இருந்தன. ஆனால், அதே செயல்திறனை அளித்த \"மேக்னம்\" 12-கேஜ் குண்டுபொதிகளின் வரவு, 10-கேஜ்ஜின் சரிவுக்கு வித்திட்டது. நடுத்தர-அளவான 20-கேஜ்ஜும், அதன் குறைவான பின்னுதைப்புக்காக பிரபலமானது. இதர குறைவாக அறியப்பட்ட, ஆனாலும் வணிகரீதியில் கிடைக்கப்பெறும் அளவுகள் தான் 16 மற்றும் 20 கேஜ். 4, 8, 24 மற்றும் 32 கேஜ் துப்பாக்கிகள் அனைத்தும், சேகரிப்பாளரின் அறிய வகைகள் ஆகும். கேஜ் அல்லாமல், விட்டத்தால் அளக்கப்படும் சில சிதறுதுமுக்கிகளும் உள்ளன. அவைகள் .410  (10 மிமீ), .380 (9 மிமீ), மற்றும் .22 (5.5 மிமீ) ஆகும்; இவற்றைக் குறிப்பிடும் போது, \".410 கேஜ்\" என்று சொல்லாமல், \".410 போர்\" என்று சொல்வதே சரி ஆகும். \n\n.410 போர் தான், வணிகரீதியில் எளிதில் கிடைக்கப்பெறும் மிகச்சிறிய சிதறுதுமுக்கி அளவு ஆகும். ஐக்கிய இராச்சியத்தில், 9 மிமீ சிதறுதுமுக்கிகள் \"தோட்டத்து துப்பாக்கி\"-யாக பொதுவாக பயன்படுத்தப்படும். அளவுவிடும் முறைகளை ஒப்பிட்டால், .410-ஐ கேஜ்ஜில் அளந்தால், அது 67- அல்லது 68-கேஜ் (துல்லியமாக 67.62-கேஜ்) ஆக இருக்கும்.\n\nSection::::சிதறுதுமுக்கியின் கேஜ்-விட்டம்  சூத்திரம்.\nஉதாரணமாக, கேஜ் (n) = 67.6 ஆக இருந்தால், பந்தின் விட்டம் (d) = 0.410 இன்சுகளாக இருக்கும்..\n\nSection::::குண்டின் அளவுகள்.\nஇலக்கைப் பொருத்து, குண்டுபொதிக்குள் பல்வேறு அளவிலான குண்டுகள் இடுப்படும். பக்கவாட்டு எறிதட்டுச் சுடுதலுக்கு, எண்.8 அல்லது எண்.9 போன்ற சிறிய அளவுக் குண்டுகள் பயன்படுத்தப்படும், ஏனெனில் வீச்செல்லை குறைவு என்பதாலும், அடர்த்திமிகு தோரணை (pattern) தேவை என்பதாலும் தான். நேர் எறிதட்டுச் சுடுதலில், அதிக வீச்செல்லையின் தேவை உள்ளதால், பெரிய குண்டுகள் (பொதுவாக #7½) பயன்படுத்தப்படும். எறிதட்டு சுடுதலில் பயன்படுத்துவது போன்ற சிறிய குண்டு ஆனது, 100 யார்டு (91 மீ) தூரத்திலேயே அதன் அனைத்து சக்தியையும் இழந்துவிடும், இதனால் குடியிருப்பு பகுதிகளில் கூட இந்த  விளையாட்டை ஆடலாம்.\n\nSection::::பட்சிக்குண்டு / பேர்டு-குண்டு.\nபட்சிகுண்டின் அளவுகளுக்கும், சிதறுதுமுக்கி கேஜ்ஜை போலவே இலக்கங்கள் (எண்கள்) இடப்பட்டுள்ளது. அளிக்கப்பட எண் சிறியதாக இருப்பின், குண்டின் அளவு பெரியதாய் இருக்கும் (விதிவிலக்காக சுவீட வழக்கில், இது அப்படியே தலைகீழாக இருக்கும்). \"எண்.9 குண்டு\" அல்லது \"BB குண்டு\" போன்ற பட்சிகுண்டுகள் பொதுவாக \"குண்டு\" என்று மட்டுமே சொல்லப்படும்.\n\nஅமரிக்க, ஐரோப்பிய (வழக்கமான), பெல்ஜிய, இத்தாலிய, நார்வீஜிய, எசுப்பானிய, சுவீட, பிரித்தானிய, மற்றும் ஆஸ்திரேலிய குண்டுகளின் அளவுகளில் சின்னசின்ன வேறுபாடுகள் உள்ளன. இது ஏனென்றால், சிலர் விட்டத்தை இன்சுகளிலும் (அமெரிக்கா), சிலர் விட்டத்தை மில்லிமீட்டரிலும் (ஐரோப்பா), மற்றும் பிரித்தானிய அமைப்பில் ஒரு அவுன்சில் உள்ள ஈய குண்டுகளில் எண்ணிக்கை வைத்தும் அளவிடுகின்றனர்.  \n\nஎண்ணிடப்பட்ட குண்டின் விட்டத்தை (இன்ச்சில்) நினைவில் வைக்க ஒரு எளிய முறை என்னவென்றால், 17-ல் இருந்து குண்டின் அளவை கழித்தால் பெறப்படும் விடையானது, ஓர் இன்ச்சின் நூறிலொரு (1/100) பாகமாக இருக்கும். உதாரணமாக,  #2 குண்டை எடுத்துக் கொண்டால் 17-2 = 15; ஆக #2 குண்டின் விட்டம் \"15/100 அல்லது 0.15\" என்று அர்த்தம். B குண்டின் விட்டம் .17 இன்ச் ஆகும், BB மற்றும் BBB அளவுகளுக்கு .01 கூடிகொண்டே போகும். மெட்ரிக் அளவியலில், #5 குண்டு 3 மிமீ என்று நினைவில் வைத்தால் போதும், அதிகரிக்கும் அல்லது குறையும் ஒவ்வொரு எண்ணுக்கும், விட்டத்தில் 0.25 மிமீ வித்தியாசம் இருக்கும். உதாரணமாக, #7 குண்டு 2.5 மிமீ கொண்டது ஆகும்.\n\nஎண் 11 மற்றும் எண் 12 குண்டுகளும் உள்ளன. இவை இரண்டும் மிக நெருங்கிய வீச்செல்லையில் (நான்கு யார்டுகளுக்கும் குறைவான) பாம்புகள், எலிகள் போன்றவைகளை கொல்ல பிரயோகிக்கும் சிதறுதுமுக்கியில் பயன்படுத்தப்படும். இவ்வாறான குண்டுபொதிகள் கைத்துப்பாக்கிகளில் (குறிப்பாக சுழல் கைத்துப்பாக்கியில்) இருந்து சுடும் வகையில் இருப்பவை.\n\nSection::::பட்சிகுண்டின் தேர்வுகள்.\nவேட்டையாடுவதற்கு, வீச்செல்லையை மட்டும் அல்லாது, எதை வேட்டையாடப் போகிறோம் என்பதை பொருத்தும், குண்டின் அளவை தேர்வு செய்ய வேண்டும். இரையைக் கொல்வதற்கு, போதுமான ஆழத்திற்கு அதனுள்ளே ஊடுருவுவதற்கான ஆற்றலுடன், குண்டு இலக்கை அடையதல் வேண்டும். ஈய குண்டு தான் சிறந்த எறியியற் பண்புகளை கொண்டது ஆகும்; ஆனால் சுற்றுசூழலுக்கு ஈயம் கேடு விளைவிப்பதால், எஃகு பிசுமத், அல்லது தங்குதன் கலவைகள் தேவைப்படுகிறது. ஈயத்தை விட குறைவான அடர்த்தியை எஃகு கொண்டிருப்பதால், எஃகு குண்டுகள் அளவில் பெரியதாய் இருக்க வேண்டும்; இருப்பினும், ஈயத்திற்கு அடுத்து எஃகு தான் நல்ல தேர்வு ஆகும். தங்குதன் கடினம் மிகுந்தது என்பதால், பழைய துப்பாக்கிகளில் பயன்படுத்தும் போது கவனமாக இருக்க வேண்டும்; ஏனெனில் அதிக கடினம் ஆனது, குழலை சேதப் படுத்தி விடலாம். தங்குதன் குண்டை இரும்பு மற்றும் நிக்கல்லுடன் கலப்பதால் மென்மையாகும். இந்த கலப்புலோகம், ஈயத்தை விட 1/3 மடங்கு அடர்த்தி மிகுந்து இருக்கும், இதன் விலையும் அதிகம். பிசுமத் குண்டு, அடர்த்தியிலும் விலையிலும், எஃகுக்கும் தங்குதனுக்கும் நடுவே இருக்கும்.\n\nSection::::மான்குண்டு / பக்-குண்டு.\nமான் போன்ற பெரிய விலங்குகளை வேட்டையாட பிரயோகிக்கப்படும், பெரிய அளவிலான குண்டுகளை தான் \"மான்குண்டு\" அல்லது \"பக்\" (\"buck, ஆண் மான்\") என்பர். மான்குண்டின் அளவுகளை குறிப்பிடுவற்கு அதன் விட்டம், அல்லது (பாரம்பரியமாக) எழுத்தோ அல்லது எண்ணோ பயன்படுத்தப்படும். \"0\"-வை (\"ஆட்\" = \"aught\") விட பெரிய அளவுகளை, ஒன்றிற்கும் மேற்பட்ட பூஜ்ஜியங்களால் குறிக்கப்படும். \"00\" (\"இரு-ஆட்\") தான் மிகப் பொதுவாக பயன்படுத்தப்படும் அளவு ஆகும்.\n\nபிரித்தானிய அளவுகள், ஒரு அவுன்சில் உள்ள குண்டுகளின் எண்ணிக்கையை சார்ந்தது. அளவுகள் LG (\"Large Grape, பெரிய திராட்சை\"), MG (\"Medium Grape, நடுத்தர அளவு திராட்சை\"), மற்றும் SG (\"Small Grape, சிறிய திராட்சை\") என வகைப்படுத்தப் பட்டுள்ளன. மேலும் சிறிய விலங்குகளுக்கு, SG-ன் பாதி எடையை கொண்ட SSG குண்டு, SSG-ன் பாதி எடையை கொண்ட SSSG குண்டு, SSSG-ன் பாதி எடையை கொண்ட SSSSG குண்டு, என சென்றுகொண்டே இருக்கும்.  \nSection::::பரவலும் தோரணையும்.\nபெரும்பாலான நவீன விளையாட்டு சிதறுதுமுக்கிகளில், துப்பாக்கியில் இருந்து வெளிவரும் குண்டுகளில் பரவல்லை சுடுநர் கட்டுப்படுத்த, கழற்றிமாட்டக் கூடிய நெரிவுக் குழல்கள் (choke tubes) உள்ளன. சில தருணங்களில் கழற்றி மாற்ற நேரம் இருக்காது; உதாரணமாக, ஒரு ஒற்றைக்குழல் சிதறுதுமுக்கியால் குறுகலான தோரணையில் (pattern) சுட்ட மறுகணமே, ஒரு விலகிச் செல்லும் இலக்கை அகன்ற தோரணையில் சுட வேண்டி இருக்கும்போது. மேலும் சில சிதறுதுமுக்கிகளில், நெரிவுக்குழலே இல்லாமல் வடிவமைக்கப்பட்டு இருக்கும். குண்டுகளின் பரவலை, குண்டுபொதியின் பண்புகளில் மாற்றம் செய்தும் கட்டுப்படுத்த முடியும்.\n\nSection::::குறுகலான தோரணை.\nஒவ்வொரு குண்டிற்கும் இடையேயான வெற்றிடத்தை, நெகிழி உருண்டைகள், மரத்தூள், அல்லது இதுபோன்ற பொருட்களால் நிரப்பப்படும். சுடும் பொழுதில், உச்சபட்ச முடுக்கத்தால் குண்டுகளின் உருக்குலைவை, இந்த நிரப்புப் பொருட்கள் குறைக்கின்றன. அந்திமனி-ஈய கலப்புலோகம், தாமிர-முலாம்பூசிய ஈய குண்டு, எஃகு, பிசுமத், மற்றும் தங்குதன் கலப்பு குண்டுகளின் கடினத்தன்மை, தூய ஈயக் குண்டை விட மிகுதியாக இருப்பதால், உருக்குலைவும் குறைவாகவே இருக்கும். கோள குண்டுகள் நேராக பாயும் பண்புடையது என்பதால்; உருக்குலைவை குறைப்பதன் விளைவாக, நெருக்கமான தோரணை கிடைக்கும். குண்டுகளுக்கு இடையில் மெழுகை உருக்கி ஊற்றுவதன் மூலமாகவும், குறுகலான தோரணை சாத்தியமே. \n\nSection::::அகன்ற தோரணை.\nஇயன்ற அளவுக்கு மென்மையான குண்டை பயன்படுத்துவதன் விளைவாக, குண்டின் உருக்குலைவு அதிகரித்து, அகன்ற தோரணையை கிடைக்கும். (சிறய காகிதம் அல்லது நெகிழியைப் போன்ற) விரிவாக்கும் திணிப்புகள், குண்டுகளுக்குப் பின்னால் வைக்கப்படும். குண்டுகள் துமுக்கிக் குழலில் இருந்து வெளியேறுகையில், வைக்கப்பட்டுள்ள விரிவாக்கும்-திணிப்பு, குண்டுகளை மையத்தை விட்டு விலக உதவும். (சுத்தியலால் அடித்து நீளுருண்டை வடிவாக) உருக் குலைக்கப்பட்ட குண்டுகளும், கனசதுர வடிவ குண்டுகளும் கூட விரிந்த / அகன்ற தோரணையை அளிக்கும். ஆனால், சில போட்டிகளில் விரிவாக்கும் திணிப்பு மற்றும் கோள வடிவில்லாத குண்டுகளை அனுமதிக்க மாட்டார்கள் என்பது குறிப்பிடத்தக்கது.   \n\nSection::::பரவல்.\nஇலக்கு தாக்கப்படும் நிகழ்தகவை அதிகரிக்க, பெரும்பாலான சிதறுதுமுக்கிக் குண்டுபொதிகள், நிறைய குண்டுகளுடன் இருக்கும். ஒரு சிதறுதுமுக்கியின் குண்டுப் பரவல் என்பது, இலக்கின் மீது எறியங்களால் (அல்லது குண்டுகளால்) ஏற்படுத்தப்படும் இருபரிமாணக் கோலத்தை குறிப்பதாகும். குறிப்பாக பறவைகள், முயல்கள் போன்று பறக்கும் அல்லது வேகமாக நகரும் சிறிய பிராணிகளை வேட்டையாட நிறைய குண்டுகளின் பயன்பாடு கைக்கொடுக்கும். சில சிதறுதுமுக்கி பொதிகளில் பரல் எனப்படும், ஒற்றை உலோக எறியம் மட்டுமே இருக்கும்; மான்களை போன்ற பெரிய பிராணிகளை வேட்டையாட இதை பயன்படுத்துவர்.\n\nசுட்டபின் குண்டுகள் குழலைவிட்டு வெளியேறுகையில், அவை மிக நெருக்கமாக இருக்கும். ஆனால் குண்டுகள் தொலைவாக செல்லச்செல்ல, ஒவ்வொரு குண்டும் பரவலாகி கலைத்துவிடும். இதனால் பல குண்டுகளை சுடுகையில், சிதறுதுமுக்கியின் தாக்கம்மிக்க வீச்செல்லை ஆனது 20 முதல் 50 மீட்டர்களிலேயே இருக்கும். இந்த தாக்கம்மிக்க வீச்செல்லையை கட்டுப்படுத்துவதற்கு, நெரிவு எனப்படும், சிதறுதுமுக்கியின் குழலுக்குள் ஒரு குறுக்கத்தை சுடுநர்கள் பயன்படுத்தலாம். (குழலில் நிரந்தரமாக அல்லது தேர்வு செய்யவல்ல) நெரிவு ஆனது, குழல்-முனையின் விட்டத்தை குறைத்து; குண்டுகள் குழலைவிட்டு வெளியேறுகையில் அவற்றை மேலும் நெருக்கமாக இருக்கும்படி வைப்பதால், தாக்கம்மிக்க வீச்செல்லையை அதிகரிக்கிறது. \n\n\n"}
{"id": "351057", "url": "https://ta.wikipedia.org/wiki?curid=351057", "title": "மதுரகவி சுவாமிகள்", "text": "மதுரகவி சுவாமிகள்\n\n1846-ஆம் வருடம் தைப்பூரத்தன்று திருவரங்கம் வீரேஸ்வரத்தில் வைணவத்தில் மிகுந்த ஈடுபாடு கொண்ட குடும்பமான அரங்கப் பிள்ளை- ரங்கநாயகி அம்மாள் தம்பதிக்குப் புதல்வனாக பிறந்தார் மதுரகவி சுவாமிகள்.திருவரங்கத்தில் உறையும் அரங்கர் மீது அளவில்லா பிரியம் கொண்டிருந்தார்.\n\nSection::::அரங்கன் அருள்.\nகிபி 1855 ஆம் வருடம் வைகுண்ட ஏகாதசி காலத்தில், திருவரங்கத்தின் மன்னரான நம்பெருமாள் (உற்சவர்) உலா வரும்போது, மலரால் அலங்கரிக்கப்பட்ட இறையின் அழகில் மனதை பறிகொடுத்த நிலையில் திருமாலுக்கு திருமாலை (இறைவனுக்காக மலர் மாலை தொடுத்தல்) கைங்கர்யம் செய்யவேண்டும் என உறுதிபூண்டார். \nஅதற்காக காவிரி கரையை ஒட்டி, வேங்கடாசல ராமானுசதாசர் என்பவரின் திருநந்தவனத்தில் வசித்து வரும் திருநந்தவனக் குடிகள் என்று அழைக்கப்படுகிற ஏகாங்கிகளிடம் (ஏகாங்கி அதாவது, கட்டை பிரம்மச்சாரியாக, திருமண வாழ்வில் ஈடுபடாமல், சிந்தையை அரங்கத்தானிடம் மட்டுமே வைத்து, தினமும் நந்தவனத்தில் பூப்பறிப்பது, பின் அதை மாலையாகத் தொடுப்பது. அவற்றைச் சேகரித்துக் கொண்டு கோயிலில் சேர்ப்பது என வாழ்க்கை முறை கொண்ட இறைவனின் அடியவர்கள்) மாலைகளை தொடுக்கும் கலை கற்றுக்கொண்டார்.\n\nSection::::இல்லற வாழ்வு.\nமதுரகவி சுவாமிகளுக்குப் பதினேழு வயதில் அவரது பெற்றோர், பெண் பார்க்கத் தொடங்கியபோது தனக்குத் திருமணம் வேண்டாம் என்றும், ஒர் ஏகாங்கியாக அரங்கன் சேவையில் என்றென்றும் தான் திளைத்திருக்கப் போவதாகவும் கூறி தன் திருமணத்திற்கு என்று பெற்றோர் சேர்த்து வைத்திருந்த தொகையான இருநூறு ரூபாயைப் பெற்றுக்கொண்டார். இந்தத் தொகைக்கு பத்து பவுனில் கடலைக்காய் மணி வாங்கித் தாயாருக்கு சார்த்தி அழகுப் பார்த்தார் மதுரகவி. மீண்டும் பெற்றோரிடம் இருந்து தனக்கு வரவேண்டிய சொத்தினை பெற்றுக்கொண்டு. இந்த நந்தவனத்தில் விதம் விதமான பூச்செடிகளை வளர்த்தார்.\n\nவைணவத்தில் பந்தம் பிடிப்போர், கட்டியம் கூறுவோர் போன்றோரை சாத்தாத வைணவர்கள் என்று அழைப்பர். அதாவது, உடலில் பூணூல் சாற்றாதவர்கள். இவர்கள் வசித்து வந்த திருவரங்க வீதி சாத்தாத (சாத்தார) வீதி என்றே அழைக்கப்பட்டு வந்தது. பெருமாளுக்குப் பூமாலைகள் அனுப்பும் உரிமம் துவக்கத்தில் இவர்களிடம்தான் இருந்து வந்தது. பூச்சந்தை வைத்து இந்தத் தர்மப் பணிகளைச் செய்து வந்தார்கள். ஒரு கட்டத்தில் இவர்கள் நொடித்துப் போக…. இந்தக் கைங்கர்யம் நின்று போய்விடுவதாக இருந்த வேளையில், மதுரகவி சுவாமிகள் ஐயாயிரம் ரூபாயைக் கொடுத்து, அவர்களிடம் இருந்து இந்த உரிமையை எழுதி வாங்கிக் கொண்டார்.\n\nSection::::துறவு.\nஸ்ரீவானமாமலை ஜீயரிடம் பஞ்ச சம்ஸ்காரம் செய்து கொண்டு ஸ்ரீபிள்ளை லோகாச்சார்யா சன்னிதி சாமி ஐயங்காரிடம் நாலாயிர திவ்யப் பிரபந்தம் போன்ற வைணவ நூல்களைக் கற்றறிந்தார். நந்தவனத்தை மேலும் விஸ்தரிக்கும்பொருட்டு வைணவ அன்பர்களின் உதவியோடு சோழமாதேவி கிராமத்தில் சில நிலங்களை வாங்கினார். நந்தவனத்தை அடுத்து சில தோட்டங்களையும் வாங்கி, பூ கைங்கர்யத்தை விரிவுபடுத்தினார்.\n\nSection::::திரு(வின்)ப்பணி.\nபின்னப்பட்டு போயிருந்த திருவரங்க திருக்கோவிலின் பொன் கூரையையும் புதுப்பிக்க, கிபி 1891-ல் திருவரங்கம் கோயிலில் இருந்த அர்ச்சகர்கள், சுவாமியை அணுக, முதலில் தனக்கு மாலை கைங்கர்யம் அன்றி வேறெதுவும் என்று மறுத்துவிட்டார் மதுரகவி.\n\nஅன்றிரவே மதுரகவியின் கனவில் தோன்றி அரங்கன் ஆணையிட மறுநாள் தன் குருநாதரான குவளைக்குடி சிங்கம் ஐயங்காரைச் சந்தித்து விமானத் திருப்பணியையும், அரங்கன் கனவில் வந்த விஷயம் பற்றியும் விவரித்தார். அரங்கன் திருவுளப்படியே திருப்பணியைத் துவக்கி, தன்னுடையதே முதல் உபயம் எனக்கூறி, ஒரு பித்தளைக் குடத்தில் பத்து ரூபாயைப் போட்டு துவங்கிவைத்தார் திரு குவளைக்குடி சிங்கம் ஐயங்கார். ஐந்தே வருடங்களில் தேசம் முழுக்க அலைந்து எண்பதாயிரம் ரூபாய் திரட்டி, விமானத் திருப்பணிகள் நடந்து. கிபி 1903-ல் மிகப் பெரிய குடமுழுக்கும் நடந்தேறியது. அந்தக் காலத்தில் எண்பதாயிரம் ரூபாய் என்பது சாதாரணம் அல்ல என்பதை நினைவில் கொள்க.\n\nSection::::முக்தி.\nஇதற்கு அடுத்த ஆண்டு (கிபி 1904) குரோதி வருடம் ஐப்பசி மாதம் நம்பெருமாள் ஊஞ்சல் உற்சவத்தின் ஏழாம் நாளன்று, நந்தவன குழாத்திற்கு வழங்கபட்ட பிரசாதத்தை பெற்றுக்கொண்ட மதுரகவி சுவாமிகள் அன்றைய தினமே இரவு சுமார் பதினொரு மணிக்கு ஆச்சார்யனின் திருவடியை அடைந்தார்.\n\nதிருச்சி மாம்பழச் சாலையில் இருந்து அம்மா மண்டபம் செல்லும் சாலையில் அம்மா மண்டபத்துக்கு அருகில் சுவாமிகளின் திருவரசு (உடல் பள்ளிபடுத்திய இடம்) இன்றும் காணக்கிடைக்கிறது.\n\nதமிழகத்திலேயே திருநந்தவனக்குடி ஒருவருக்காக அவர் அமைத்த நந்தவன வளாகத்திலேயே எழுப்பப்பட்டுள்ள ஒரே சமாதித் திருக்கோயிலாக இதுதிகழ்கிறது\n\nSection::::சாதனை.\nதனி ஒருவராய் ஐந்தே வருடங்களில் தேசம் முழுக்க அலைந்து எண்பதாயிரம் ரூபாய் திரட்டி, திருவரங்கக் கோயில் விமானத் திருப்பணிகள் நடத்தினார்.\n\nதிருவரங்க கோயிலுக்காக பிரமாண்டமாக காவிரிக் கரையை ஒட்டி அம்மா மண்டபத்துக்கு அருகே திருநந்தவனம் அமைத்தார்.\n\nவருடம் முழுவதும் திருவரங்கப் பெருமானுக்கும் தாயாருக்கும் சக்கரத்து ஆழ்வாருக்கும் தேவைப்படும் மாலைகள் மதுரகவி சுவாமியின் நந்தவனத்திலிருந்தே வருகின்றன.\n\nஆழ்வார்களின் சேவைக்கு இணையாக இந்தத் தொண்டு கோவில் நிர்வாகத்தால் இன்று வரை மதிக்கப்பட்டு வருகிறது.\n\nமதுரகவி சுவாமிகளால் மேற்கொள்ளப்பட்ட ஊறுகாய் சேவையும் திருவரங்கம் கோயிலில் நடந்து வருகிறது. பெருமாளுக்கு மதிய பிரசாதமாக (பெரிய அவசரம் என்பர்) வெள்ளைச் சாதம், ரசம், கீரை, ஊறுகாய் போன்றவை நிவேதனம் செய்யப்படும். இதில் ஊறுகாய்க்காக பெருமாளுக்குத் தினமும் பத்து எலுமிச்சம்பழங்களும் தாயாருக்கு ஐந்து எலுமிச்சம் பழங்களும் நந்தவனத்தில் இருந்து கொடுக்கப்பட்டு வருகின்றன.\n\nSection::::நந்தவனத்தின் விதிமுறைகள்.\nஇந்த நந்தவனத்தில் மலருகின்ற பூக்கள் அனைத்தும் ஸ்ரீரங்கம் அரங்கனுக்கே உரியவை. ஸ்ரீரங்கம் பெருமாளுக்குப் பூத்தொடுக்கும் இப்பணி ஏகாங்கிகள் மட்டுமே ஈடுபடுத்தப்படுவர். அதனால், இவர்களுக்கு ஊதியம் கிடையாது. தினமும் இரண்டு வேளை உணவு இவர்களுக்கு உண்டு. துளசி, விருட்சி, சம்பங்கி, மாசிப்பச்சை, நந்தியாவட்டை, துளசி, பட்டு ரோஜா, மனோரஞ்சிதம், மகிழம்பூ குருக்கத்தி, பாதிரி என்று எண்ணற்ற பூ வகைகள் நிறைந்த நந்தவனத்தில் தினமும் அதிகாலை வேளையில் சுமார் பத்து ஏகாங்கிகள், மாலை கட்டுதல், பூப்பறித்தல் என தினமும் சுமார் பதினாறு மாலைகள். இரு வேளைகளில் – அதாவது மொத்தம் முப்பத்திரண்டு மாலைகள் திருவரங்கம் செல்கின்றன. உற்சவ நாட்களான சித்திரை, தை, மாசி, பங்குனி ஆகிய நான்கு மாதங்களில் நடக்கும் திருவிழாக் காலங்களில் (மொத்தம் 44 நட்கள்) அலங்கார மாலைகள் செல்லும்.\n\nSection::::சான்று.\nதிருவரங்கம் கோயில் வெளியாண்டாள் சன்னதிக்கு அருகில் மதுரகவி சுவாமிகளைப் பற்றிய வரலாறு. ஒரு கல்வெட்டாக – அவரது சேவையின் சாட்சியாக இன்றைக்கும் இருக்கிறது.\n\nதிருச்சி மாம்பழச் சாலையில் இருந்து அம்மா மண்டபம் செல்லும் சாலையில் அம்மா மண்டபத்துக்கு அருகில் காணப்படும் இந்தத் திருநந்தவனமும் சுவாமிகளின் திருவரசு (உடல் பள்ளிபடுத்திய இடம்), திருச்சி மத்தியப் பேருந்து நிலையத்தில் இருந்து சுமார் 5 கி.மீ. தொலைவிலும், சத்திரம் பேருந்து நிலையத்தில் இருந்து சுமார் 2 கி.மீ. தொலைவிலும் உள்ளது.;\n\nதிருச்சி மத்தியப் பேருந்து நிலையம் மற்றும் சத்திரம் பேருந்து நிலையத்தில் இருந்து திருவரங்கம் மார்க்கமாகச் செல்லும் அனைத்து நகரப் பேருந்துகளும் மாம்பழச் சாலை வழியாகச் செல்லும்.\n"}
{"id": "351061", "url": "https://ta.wikipedia.org/wiki?curid=351061", "title": "பிரீத்தி சீனிவாசன்", "text": "பிரீத்தி சீனிவாசன்\n\nபிரீத்தி சீனிவாசன் (1979) தமிழ்நாடு மகளிர் கிரிக்கெட் அணியின் தலைவராகச் செயல்பட்டவர்.\n1997 ஆம் ஆண்டு தனது 17 ஆவது வயதில் தமிழ்நாடு மகளிர் கிரிக்கெட் அணியை தேசிய அளவிலான சாம்பியன்சிப் போட்டியில் தலைமையேற்று நடத்தியவர் ஆவார்.\n\nSection::::விபத்து:.\nஒரு விபத்தில் சிக்கியதால் க்வாட்ரிப்லெகிக் எனப்படும் இரு கைகளும் இரு கால்களும் செயல்படாத நிலைக்கு உள்ளானார். ஆயினும் 'ஆத்ம விடுதலை ' என்ற அமைப்பை ஏற்படுத்தி லெதல் ஸ்பைனல்காட் -தண்டு வடக்காயங்களினால் பாதிக்கப்பட்டு துன்புறுவோரை பாதிப்புகளில் இருந்து மீட்கவும் அவர்தம் வாழ்வை மேம்படுத்தவும் ஒருங்கிணைக்கவும் வழி வகை செய்து வருகிறார். இத்தகைய பாதிப்புகளைப் பற்றி இன்றைய இளைய தலைமுறையினரிடையே விழிப்புணர்வை ஏற்படுத்தி அவை வருமுன் காத்திடவும் வழி வகை செய்கிறார்.\n\nSection::::கல்வி மற்றும் இளமைப்பருவம்:.\nபிரீத்தி, அப்பர் மெரியன் ஏரியா ஹை ஸ்கூல், பென்ஸ்ல்வேனியா, யு.எஸ்.ஏ வில் 1997 ஆம் ஆண்டு பட்டம் பெற்றார்.\n1996-97 ஆண்டு கல்வியில் அவுட்ஸ்டேண்டிங் அக்காம்ப்லிஷ்மடிண்ட் அண்ட் எக்ஸெலன்ஸ் 'க்கான பெருமையையும் பெற்றுள்ளார்.\n\nபன்னிரண்டாம் வகுப்பில் பயிலும்பொது அமெரிக்காவின் மிகச்சிறந்த திறன்மிக்க மாணவர்கள் 2 சதவீதம் பேரில் ஒருவராகத் திகழ்ந்தார்.\nஅவரது தந்தையின் பணியானது அடிக்கடி இடமாற்றத்துக்கு உரியதாக இருந்ததால்,பிரீத்தி, அதிகமாகப் பயணம் செய்யவும், பல வகையான பண்பாடு, கலாச்சாரங்களைப்பற்றித் தெரிந்து கொள்ளவும் ஏதுவாயிற்று.\n\nSection::::நீச்சல் :.\nபிரீத்தி, நீச்சல் போட்டிகளில் பட்டம் வென்றுள்ளார். மாநில அளவிலான 50மீ ப்ரெஸ்ட் ஸ்ட்ரோக் நீச்சலில் தங்கப்பதக்கமும். ஏனைய சில பிரிவுகளில் வெள்ளிப்பதக்கமும் வென்று உள்ளார்.\n\nSection::::இளங்கலைப்பட்டம்:.\nவிபத்துக்குப்பின்னர் சென்னைப்பல்கலையில் அஞ்சல் வழியில் மெடிகல் சமூகவியல் பாடப்பிரிவில் இளங்கலைப்பட்டம் பெற்றார்.\n\nஇசை,ஓவியம்,திரைப்படம், இலக்கியம் போன்றவற்றிலும் ஆர்வமிக்கவராக விளங்குகிறார்.\n\nதனது ஊக்கத்திற்கும் மீண்டெழுந்தமைக்குமான காரணம் தனது தாய் திருமதி.விஜயலஷ்மி சீனிவாசன் அவர்கள்தாம் என பிரீத்தி குறிப்பிடுகிறார்.\n\nSection::::மேலும் பார்க்க:.\n1.https://yourstory.com/2017/01/preethi-srinivasan-soulfree-thiruvanamalai/\n\n2.http://www.thehindubusinessline.com/news/where-theres-life-theres-always-hope/article7562329.ece\n\n3..tps://www.youtube.com/watch?v=14u8a-4LIDA\n\n4.http://m.dinamalar.com/\n"}
{"id": "351064", "url": "https://ta.wikipedia.org/wiki?curid=351064", "title": "ஆம்பர்கு", "text": "ஆம்பர்கு\n\nஆம்பர்கு (; , உள்ளூர் உச்சரிப்பு ; நேதர்துவித்து மொழி \"Hamborg\" ), ஆம்பர்கு, செர்மனியின் இரண்டாவது பெரிய நகரமாகும். இதன் மக்கள் தொகை 1.7 மில்லியன்.\n\nதொடர் வெள்ளம், ஆம்பர்கின் பெருந்தீ, இராணுவ மோதல்கள் மற்றும் இரண்டாம் உலகப்போரின் குண்டுத் தாக்குதல்களால் மீண்டும் மீண்டும் அழிக்கப்பட்டு வந்த இந்நகரம் , ஒவ்வொரு பேரழிவுக்கு பிறகும் மீண்டு வந்தது.\n\nசெக் குடியரசில் உருவாகி ஜெர்மனி வழியாகப் பாயும் எல்பி ஆற்றில் ஆம்பர்கு ஒரு முக்கிய துறைமுகமாகும். ஏர்பஸ், யுனிலிவர் போன்ற நிறுவனங்களின்  ஊடகங்கள், தளவாடங்கள் மற்றும் தொழில்துறை மையமாகவும் விளங்குகிறது. ஆம்பர்கு, பல நூற்றாண்டுகளாக முக்கிய நிதி மையமாகவும்,செர்மனியின் பழமையான பங்குச்சந்தையாகவும்,  உலகின் இரண்டாவது பழமையான வங்கியான பெரென்பெர்க் வங்கியுள்ள நகரமாகவும் உள்ளது.\n"}
{"id": "351065", "url": "https://ta.wikipedia.org/wiki?curid=351065", "title": "மக்கா ரஃபீக் அஹமது", "text": "மக்கா ரஃபீக் அஹமது\n\nமக்கா ரஃபீக் அஹமது () ஓர் தமிழக தொழிலதிபர். இவர் 2011-ம் ஆண்டில் பத்மசிறீ விருது பெற்றார்.\n\nSection::::சமூக பங்களிப்பு.\nஇவரது தோல் பதனிடுதல் மற்றும் தோல் பொருட்கள் தயாரிப்பு நிறுவனம் வேலூர் மாவட்டத்தில் குறிப்பிடதக்க வேலை வாய்ப்பை வழங்கி வருகிறது. ஏழை மாணவர்களுக்கு கல்வி உதவித்தொகை மற்றும் மருத்துவ உதவிகளை செய்துவருகிறது.\n\nSection::::விருதுகள்.\nமக்கா ரஃபீக் அஹம்து 2011ம் ஆண்டில் பத்மசிறீ விருது வழங்கி கௌரவிக்கப்பட்டார்.\n"}
{"id": "351066", "url": "https://ta.wikipedia.org/wiki?curid=351066", "title": "2028 கோடைகால ஒலிம்பிக் போட்டிகள்", "text": "2028 கோடைகால ஒலிம்பிக் போட்டிகள்\n\n2028 கோடைகால ஒலிம்பிக் போட்டிகள், அதிகாரப்பூர்வமாக 34வது ஒலிம்பியாட்டின் விளையாட்டுக்கள் பல்துறை விளையாட்டுப்போட்டிகள். போட்டிகளை நடத்துவதற்கான ஏலம் 2019ம் ஆண்டில் தொடங்குகிறது. வெற்றி முடிவுகள் 2021ம் ஆண்டில் அறிவிக்கப்பட உள்ளது. \n"}
{"id": "351071", "url": "https://ta.wikipedia.org/wiki?curid=351071", "title": "பட்டானி குண்டுவெடிப்பு 2017", "text": "பட்டானி குண்டுவெடிப்பு 2017\n\nதாய்லாந்து நாட்டின் \"பட்டானி\" நகரில் மே 9, 2017 அன்று \"பெருங்கடையில்\" (Supermarket) நடந்த வெடிகுண்டுத் தாக்குதலில் 80 பேர் காயமடைந்தனர். காயமடைந்த சிலருக்கு உடனடி மருத்துவ சேவை அளிக்கப்பட்டது. அதிக அளவு காயமடைந்த 12 பேர் மருத்துவமனையில் அனுமதிக்கப்பட்டனர். \nSection::::தாக்குதல்.\nஉள்ளூர் நேரப்படி பிறபகல் 02:30 மணியளவில் தாக்குதல் நடத்தப்பட்டது. முதல் குண்டு வெடித்த 10 நிமிட இடைவெளிக்குப் பின்னர் இரண்டாவது குண்டு வெடித்தது. 1 ஆகஸ்ட் 2005 மற்றும் 11 மார்ச்சு 2012 ஆகிய நாட்களில் முன்னரே இப்பெருங்கடையில் குண்டுவெடிப்பு நிகழ்ந்துள்ளது. இரண்டு குண்டு வெடிப்புகளுக்கும் வாகனங்கள் பயன்படுத்தப்பட்டது. 100 கிலோகிராம் எடையுள்ள அம்மோனியம் நைட்ரேட் மற்றும் பெட்ரோல் ஆகியன இக்குண்டு வெடிப்பிற்குப் பயன்படுத்தப்பட்டன.\n\nSection::::சந்தேக தாக்குதல்தாரிகள்.\nஇக்குண்டுவெடிப்பிற்காக இஸ்லாமிய பிரிவினைவாதிகள் சந்தேகிக்கப்படுகின்றனர். ஆறு நபர்களைக் கொண்ட மூன்று குழுக்கள் இந்த நாசவேலையில் ஈடுபட்டிருக்கலாம் என தாய்லாந்து காவல்துறையினர் நம்புகின்றனர். இதைத் தொடர்ந்து மிகப்பெரிய தேடுதல் வேட்டை நடத்தப்பட்டது. இதில் நான்கு சந்தேக நபர்கள் அடையாளம் காணப்பட்டனர்.\n"}
{"id": "351078", "url": "https://ta.wikipedia.org/wiki?curid=351078", "title": "ஓமைரா சஞ்சேஸ்", "text": "ஓமைரா சஞ்சேஸ்\n\nஒமைரா சஞ்சேஸ் (Omayra Sánchez Garzón, ஆகசுடு 28,1972-நவம்பர் 16,1985) என்பவர் 1985 இல் கொலம்பியா ஆர்மிரோவில் ஏற்பட்ட எரிமலை விபத்தில் இறந்து போன பதின்முன்று அகவை சிறுமி ஆவாள்.\n\nநேவடோ டெல்  ரூயிஸ் என்ற எரிமலையில் 23000 பேர் மாண்டு போனார்கள். இந்த எரிமலையினால் ஏற்பட்ட இடிபாடுகளுக்கிடையே சேறும் சகதியும் தண்ணிரும் நிறைந்த அவலச் சூழ்நிலையில், உற்றார் உறவினர்களின் பிணங்களுக்கிடையே மூன்று நாள்கள் சிக்கித் தவித்த பெண் ஓமைரா சஞ்சேஸ் ஆவார்.\n\nஉயிர் இழக்கும் தறுவாயிலும் கடைசி நிமிடம் வரை நம்பிக்கையுடனும் உறுதியுடனும் இருந்ததாக நேரில் பார்த்த மீட்புப் பணியில் ஈடுபட்டவர்களும் பத்திரிகையாளர்களும் கூறினார்கள். இதிலிருந்து மீண்டு பள்ளிக்குப் போய் தேர்வுகள் எழுதி வெற்றி பெறுவதாகவும் நம்பிக்கை இழக்காமல் பேசினாள் ஓமைரா சஞ்செஸ்.\n\nபிராங்க் போர்னியர் என்ற நிழற்படக்காரர் அந்த துன்பச் சூழலில் அப்பெண்ணைப் படம் பிடித்து அவள் இறந்து சில மாதங்கள் கழித்து \nபத்திரிகைகளில் வெளியிட்டார். அந்த நிழற்படம் 1986 இல் உலகில் சிறந்த நிழற் படம் எனக் கருதப்பட்டது.\n"}
{"id": "351080", "url": "https://ta.wikipedia.org/wiki?curid=351080", "title": "சங்குராம்", "text": "சங்குராம்\n\nசங்குராம் தமிழகக் கவிஞர். மதுரையில் பிறந்தவர். இவர் விப்ரபந்து கு. வெ. பத்மநாபய்யரின் சீடர். தமிழின் இலக்கிய இலக்கண நயத்தைச் சௌராஷ்டிர மொழியிலும் கொண்டுவரமுடியும் என்று எண்ணியவர். சௌராஷ்டிர மொழியில் முதன்முதலில் திருக்குறளை மொழிபெயர்த்தவர். தமிழில் உள்ள சீர், தளை, அடி, தொடை ஆகியவை சிறிதும் மாறுபடாமல் மொழிபெயர்த்துள்ளார்.\n\nசௌராஷ்டிர திருக்குறளை, மதுரை சித்தாச்ரமம், 1993ஆம் ஆண்டு பதிப்பித்தது.\n\nSection::::விருது.\n2005இல் இவரின் சௌராஷ்டிரப் படைப்புக்கும், திருக்குறள் மொழிபெயர்ப்புக்குமாக “ஸெளராஷ்டிரசிறீ” என்ற பட்டத்தை, மதுரை சௌராஷ்டிர சமூக நலப்பேரவையினர் அளித்தனர்.\n\n"}
{"id": "351081", "url": "https://ta.wikipedia.org/wiki?curid=351081", "title": "பரனா கழிமுகம்", "text": "பரனா கழிமுகம்\n\nபரனா கழிமுகம் (\"Paraná Delta\", ) என்பது அர்கெந்தீனாவின் வட-கிழக்கு முனையில் உள்ள பரனா ஆற்றின் ஒரு கழிமுகம் ஆகும். இது \"பரனா தீவுகள்\" (\"Islas del Paraná\") என அழைக்கப்படும் பல தீவுகளைக் கொண்டுள்ளது. பரனா கழிமுகம் வட-தெற்கே பாய்ந்து என்ட்ரே ரியோசு, சாண்டா ஃபே, புவெனசு ஐரிசு ஆகிய அர்க்கெந்தீன மாகாணங்களுக்கிடையே வண்டல் வடிநிலமாக மாறி, பின்னர் பிளாட்டா ஆற்றில் கலக்கிறது.\n"}
{"id": "351091", "url": "https://ta.wikipedia.org/wiki?curid=351091", "title": "மனசை ப. கீரன்", "text": "மனசை ப. கீரன்\n\nமனசை ப.கீரன் ஒரு தமிழ் எழுத்தாளர் ஆவார். கவிதைகள், நாடகங்கள், சிறுகதைகள் எனப் பல படைத்துள்ளார். இவர் அகில இந்திய வானொலி இயக்குநராகப் பணியாற்றியவர்.\n\nSection::::பிறப்பும் இளமையும்.\nவட ஆற்காடு மாவட்டம் மன்சுராபாத் எனும் ஊரில் ச. வே. பஞ்சாட்சரம்-சாரதாம்பாள் தம்பதியருக்கு மகனாக ஏப்ரல் 24, 1938 இல் பிறந்தார். சென்னை கிறித்துவக் கல்லூரியில் பி.ஏ பட்ட வகுப்பில் தமிழில் முதல் நிலையில் தேர்ச்சிப் பெற்று சேதுபதி தங்கப்பதக்கத்தைப் பெற்றுள்ளார்.\n\nSection::::தமிழ்ப் பணிகள்.\nசென்னை அகில இந்திய வானொலி நிலையத்தின் உதவி இயக்குநராகப் பணியாற்றி ஓய்வு பெற்ற இவர் வானொலியில் நூற்றுக்கணக்கான கவிதைகள் வாசித்துள்ளார். கவியரங்கக் கவிதைகளில் பங்கு பெற்றும் கவிதைகள் படைத்துள்ளார். 1956களில் , ஹாங்காங், மலேசியா, சிங்கப்பூர் ஆகிய நாடுகளுக்குச் சென்று தமிழ்ச் சொற்பொழிவுகள் ஆற்றியுள்ளார். ஆகஸ்டு 28, 1990 இல் தமிழ் எழுத்தாளர் சங்கம் நடத்திய கவிதைப் போட்டியில் முதல் பரிசு பெற்றுள்ளார். 1979 இல் தமிழ் வளர்ச்சிக்கான சிறந்த நூலுக்குப் பரிசு வழங்கும் விழாவில் இவர் எழுதிய,\"தேர்க்கூட்டம்\" எனும் நாடகநூல் இரண்டாம் பரிசு பெற்றுள்ளது.\n\nSection::::படைப்புகள்.\nகவிதை நூல்கள்:\n\nநாடகங்கள் :\n\nசிறுகதைகள் :\n\nபிற நூல்கள் :\n\n\nSection::::மறைவு.\nகீரன் தனது 75 ஆவது அகவையில், மே 28, 2012 இல் சென்னையில் காலமானார்.\n\n"}
{"id": "351105", "url": "https://ta.wikipedia.org/wiki?curid=351105", "title": "சாத்தாத வைணவர்கள்", "text": "சாத்தாத வைணவர்கள்\n\nஸ்ரீவைஷ்ணவ சம்பிரதாயத்தில் பூணூல் அணியாத வைணவ அடியார்களை சாற்றாத வைணவர்கள், சாத்தாத வைணவர்கள் அல்லது சாத்தாத முதலிகள் என்பர். \n\nஸ்ரீரங்கத்தில் சாற்றாத வைணவர்கள் குடியிருக்கும் வீதிக்கு \"சாத்தாத வீதி\" என்ற பெயர் உள்ளது.\n\nSection::::வரலாறு.\nஇராமானுசர் தான் வாழ்ந்த காலத்தில், ஸ்ரீவைஷ்ணவ சம்பிரதாயத்தில் அந்தணரல்லாத, தாழ்த்தப்பட்டோர் உள்ளிட்ட பிற சமூக மக்களுக்கு பஞ்ச சம்ஸ்காரம் செய்வித்து, நெற்றியில் திருமண் காப்பிடச் செய்து, பெருமாள் கோயிலில் சென்று வழிபடவும், கோயில் கைங்கரியங்களில் ஈடுபடவும் வழிவகுத்தார். இதனால் ஸ்ரீவைஷ்ணவத்தை பின்பற்றுபவர்களின் எண்ணிக்கைக் கூடியது. \n\nSection::::பெருமாள் கோயில் பணிகளில்.\nசாற்றாத வைணவர்கள், பெருமாள் கோயில் தொடர்பாக, நந்தவனம் பராமரித்தல், கோயிலுக்கு பூக்களைப் பறித்து மாலைகள் தொடுத்தல், குளங்கள் மற்றும் ஆறுகளிலிருந்து புனித நீரை கோயிலுக்கு வருதல், பெருமாள் திருவீதி உலா செல்கையில் பல்லக்கு சுமத்தல், கட்டியம் கூறுதல், தீப்பந்தம் பிடித்தல், நாலாயிர திவ்வியப் பிரபந்தப் பாசுரங்கள் பாடுதல் மற்றும் பிற திருப்பணிகளை செய்வோரை சாற்றாத வைணவர்கள் என்பர்.\n\nஅந்தணர்கள் இல்லாத சிறு கிராமங்களில் உள்ள கிருஷ்ணர், இராமர், ஆஞ்நேயர், திரௌபதி, தருமராசா போன்ற வைணக் கோயில்களில் சாற்றாத வைணவர்கள் பூஜைகள் செய்வர்.\n\nSection::::பஞ்ச சம்ஸ்காரம்.\nசாற்றாத வைணவர்கள் தங்கள் குருமார்களை அணுகி, பஞ்ச சம்ஸ்காரச் சடங்குகள் செய்து கொள்வர். இதனால் பிற ஸ்ரீவைஷ்வணவர்கள் போன்று சாற்றாத வைணவர்கள் தமது உடலில் இரண்டு தோள் பட்டைகளில் சங்கு மற்றும் சக்கரத்தை பொறித்துக் கொள்வதுடன், நெற்றி, மார்பு, தோள்பட்டை மற்றும் இரண்டு கைகளிலும் திருமண் காப்பு இட்டுக் கொள்வர். \n\nSection::::புகழ் பெற்ற சாத்தாத வைணவ அடியார்கள்.\nஆயிரம் ஆண்டுகளுக்கு முன்னர் இராமானுசர் வகுத்த நெறிகளின் படி, அந்தணர் அல்லாத, பிற சமூகத்தினர் விரும்பினால் பஞ்ச சம்ஸ்காரம் செய்துகொண்டு, நெற்றியில் திருமண் காப்பிட்டு, பெருமாள் கோயில் கைங்கரியங்களில் ஈடுபடவும், தமிழ் வேதமான நாலாயிர திவ்வியப் பிரபந்தப் பாசுரங்கள் பாடுவதற்கும் வகை செய்தார். \n\n"}
{"id": "351110", "url": "https://ta.wikipedia.org/wiki?curid=351110", "title": "கடையம் சிவராத்திரி கட்டளை இணைப்பு வில்வனவாநதசுவாமி கோயில்", "text": "கடையம் சிவராத்திரி கட்டளை இணைப்பு வில்வனவாநதசுவாமி கோயில்\n\nகடையம் சிவராத்திரி கட்டளை இணைப்பு வில்வனவாநதசுவாமி கோயில் தமிழ்நாட்டில் திருநெல்வேலி மாவட்டம், கடையம் என்னும் ஊரில் அமைந்துள்ள சிவன் கோயிலாகும்.\n\nSection::::வரலாறு.\nஇக்கோயில் பத்தொன்பதாம் நூற்றாண்டைச் சேர்ந்தது.\n\nSection::::கோயில் அமைப்பு.\nஇக்கோயில் முதன்மைத் திருக்கோயில் என்ற வகைப்பாட்டில் இந்து அறநிலையத்துறையின் கட்டுப்பாட்டில் உள்ளது. பரம்பரை அல்லாத அறங்காவலர் அமைப்பால் நிர்வகிக்கப்படுகிறது.\n\nSection::::பூசைகள்.\nஇக்கோயிலில் ஒருகாலப் பூசை நடக்கின்றது.\n"}
{"id": "351112", "url": "https://ta.wikipedia.org/wiki?curid=351112", "title": "அடைச்சாணி குயவர்தெரு மாரியம்மன் கோயில்", "text": "அடைச்சாணி குயவர்தெரு மாரியம்மன் கோயில்\n\nஅடைச்சாணி குயவர்தெரு மாரியம்மன் கோயில் தமிழ்நாட்டில் திருநெல்வேலி மாவட்டம், அடைச்சாணி என்னும் ஊரில் அமைந்துள்ள அம்மன் கோயிலாகும்.\n\nSection::::வரலாறு.\nஇக்கோயில் பத்தொன்பதாம் நூற்றாண்டைச் சேர்ந்தது.\n\nSection::::கோயில் அமைப்பு.\nஇக்கோயில் முதன்மைத் திருக்கோயில் என்ற வகைப்பாட்டில் இந்து அறநிலையத்துறையின் கட்டுப்பாட்டில் உள்ளது. பரம்பரை அல்லாத அறங்காவலர் அமைப்பால் நிர்வகிக்கப்படுகிறது.\n\nSection::::பூசைகள்.\nஇக்கோயிலில் சிவாகம முறைப்படி ஒருகாலப் பூசை நடக்கின்றது.\n"}
{"id": "351113", "url": "https://ta.wikipedia.org/wiki?curid=351113", "title": "வடக்கு அரியநாயகிபுரம் ஹரிஹர புத்திர சாஸ்தா கோயில்", "text": "வடக்கு அரியநாயகிபுரம் ஹரிஹர புத்திர சாஸ்தா கோயில்\n\nவடக்கு அரியநாயகிபுரம் ஹரிஹர புத்திர சாஸ்தா கோயில் தமிழ்நாட்டில் திருநெல்வேலி மாவட்டம், வடக்கு அரியநாயகிபுரம் என்னும் ஊரில் அமைந்துள்ள கிராமக் கோயிலாகும்.\n\nSection::::வரலாறு.\nஇக்கோயில் பத்தொன்பதாம் நூற்றாண்டைச் சேர்ந்தது.\n\nSection::::கோயில் அமைப்பு.\nஇக்கோயிலில் ஹரிஹர புத்திர சாஸ்தா(கல் பீடம்), பூர்ணா - புஷ்கலா (கல் பீடம்) சன்னதிகள் உள்ளன. இக்கோயில் முதன்மைத் திருக்கோயில் என்ற வகைப்பாட்டில் இந்து அறநிலையத்துறையின் கட்டுப்பாட்டில் உள்ளது. பரம்பரை அல்லாத அறங்காவலர் அமைப்பால் நிர்வகிக்கப்படுகிறது.\n\nSection::::பூசைகள்.\nஇக்கோயிலில் ஒருகாலப் பூசை நடக்கின்றது.\n"}
{"id": "351114", "url": "https://ta.wikipedia.org/wiki?curid=351114", "title": "இடைகால் தியாகராஜசுவாமி கோயில்", "text": "இடைகால் தியாகராஜசுவாமி கோயில்\n\nஇடைகால் தியாகராஜசுவாமி கோயில் தமிழ்நாட்டில் திருநெல்வேலி மாவட்டம், இடைகால் என்னும் ஊரில் அமைந்துள்ள பெருமாள் கோயிலாகும்.\n\nSection::::வரலாறு.\nஇக்கோயில் பத்தொன்பதாம் நூற்றாண்டைச் சேர்ந்தது.\n\nSection::::கோயில் அமைப்பு.\nஇக்கோயிலில் தியாகராஜர், சிவகாமி அம்பாள் சன்னதிகள் உள்ளன. இக்கோயில் முதன்மைத் திருக்கோயில் என்ற வகைப்பாட்டில் இந்து அறநிலையத்துறையின் கட்டுப்பாட்டில் உள்ளது. மரபு சாராத அறங்காவலர் அமைப்பால் நிர்வகிக்கப்படுகிறது.\n\nSection::::பூசைகள்.\nஇக்கோயிலில் இரண்டு காலப் பூசைகள் நடக்கின்றன.\n"}
{"id": "351116", "url": "https://ta.wikipedia.org/wiki?curid=351116", "title": "திருவேட்டநல்லூர் சுடலைமாடசுவாமி கோயில்", "text": "திருவேட்டநல்லூர் சுடலைமாடசுவாமி கோயில்\n\nதிருவேட்டநல்லூர் சுடலைமாடசுவாமி கோயில் தமிழ்நாட்டில் திருநெல்வேலி மாவட்டம், திருவேட்டநல்லூர் என்னும் ஊரில் அமைந்துள்ள கிராமக் கோயிலாகும்.\n\nSection::::வரலாறு.\nஇக்கோயில் பத்தொன்பதாம் நூற்றாண்டைச் சேர்ந்தது.\n\nSection::::கோயில் அமைப்பு.\nஇக்கோயில் முதன்மைத் திருக்கோயில் என்ற வகைப்பாட்டில் இந்து அறநிலையத்துறையின் கட்டுப்பாட்டில் உள்ளது. பரம்பரை அல்லாத அறங்காவலர் அமைப்பால் நிர்வகிக்கப்படுகிறது.\n\nSection::::பூசைகள்.\nஇக்கோயிலில் ஒருகாலப் பூசை நடக்கின்றது.\n"}
{"id": "351117", "url": "https://ta.wikipedia.org/wiki?curid=351117", "title": "பழங்கோட்டை உத்தாண்ட பைரவர் கோயில்", "text": "பழங்கோட்டை உத்தாண்ட பைரவர் கோயில்\n\nபழங்கோட்டை உத்தாண்ட பைரவர் கோயில் தமிழ்நாட்டில் திருநெல்வேலி மாவட்டம், பழங்கோட்டை என்னும் ஊரில் அமைந்துள்ள கிராமக் கோயிலாகும்.\n\nSection::::வரலாறு.\nஇக்கோயில் பத்தொன்பதாம் நூற்றாண்டைச் சேர்ந்தது.\n\nSection::::கோயில் அமைப்பு.\nஇக்கோயில் முதன்மைத் திருக்கோயில் என்ற வகைப்பாட்டில் இந்து அறநிலையத்துறையின் கட்டுப்பாட்டில் உள்ளது. பரம்பரை அல்லாத அறங்காவலர் அமைப்பால் நிர்வகிக்கப்படுகிறது.\n\nSection::::பூசைகள்.\nஇக்கோயிலில் ஒருகாலப் பூசை நடக்கின்றது.\n"}
{"id": "351118", "url": "https://ta.wikipedia.org/wiki?curid=351118", "title": "பனையூர் கிருஷ்ணன் கோயில்", "text": "பனையூர் கிருஷ்ணன் கோயில்\n\nபனையூர் கிருஷ்ணன் கோயில் தமிழ்நாட்டில் திருநெல்வேலி மாவட்டம், பனையூர் என்னும் ஊரில் அமைந்துள்ள பெருமாள் கோயிலாகும்.\n\nSection::::வரலாறு.\nஇக்கோயில் பத்தொன்பதாம் நூற்றாண்டைச் சேர்ந்தது.\n\nSection::::கோயில் அமைப்பு.\nஇக்கோயில் முதன்மைத் திருக்கோயில் என்ற வகைப்பாட்டில் இந்து அறநிலையத்துறையின் கட்டுப்பாட்டில் உள்ளது. மரபு சாராத அறங்காவலர் அமைப்பால் நிர்வகிக்கப்படுகிறது.\n\nSection::::பூசைகள்.\nஇக்கோயிலில் ஒருகாலப் பூசை திட்டத்தின் கீழ் பூசை நடக்கின்றது.\n"}
{"id": "351119", "url": "https://ta.wikipedia.org/wiki?curid=351119", "title": "குண்டம்பட்டி குழல்வாய்மொழியம்மன் கோயில்", "text": "குண்டம்பட்டி குழல்வாய்மொழியம்மன் கோயில்\n\nகுண்டம்பட்டி குழல்வாய்மொழியம்மன் கோயில் தமிழ்நாட்டில் திருநெல்வேலி மாவட்டம், குண்டம்பட்டி என்னும் ஊரில் அமைந்துள்ள அம்மன் கோயிலாகும்.\n\nSection::::வரலாறு.\nஇக்கோயில் பதினெட்டாம் நூற்றாண்டைச் சேர்ந்தது.\n\nSection::::கோயில் அமைப்பு.\nஇக்கோயிலில் குழல்வாய்மொழி அம்மன் சன்னதி உள்ளது. இக்கோயில் முதன்மைத் திருக்கோயில் என்ற வகைப்பாட்டில் இந்து அறநிலையத்துறையின் கட்டுப்பாட்டில் உள்ளது. பரம்பரை அல்லாத அறங்காவலர் அமைப்பால் நிர்வகிக்கப்படுகிறது.\n\nSection::::பூசைகள்.\nஇக்கோயிலில் ஒருகாலப் பூசை திட்டத்தின் கீழ் பூசை நடக்கின்றது.\n"}
{"id": "351122", "url": "https://ta.wikipedia.org/wiki?curid=351122", "title": "பிள்ளை உறங்கா வல்லி தாசர்", "text": "பிள்ளை உறங்கா வல்லி தாசர்\n\n\"தனுர் தாசர்\" எனும் இயற்பெயர் கொண்ட மல்யுத்த வீரரும், பெரும் செல்வந்தருமான பிள்ளை உறங்கா வல்லி தாசர், அழகிய கண்களைக் கொண்ட தன் மனைவி பொன்னாச்சியாருடன் உறையூரில் வாழ்ந்து வந்தார். \nஒருமுறை இராமானுசர் தன் சீடர்களுடன் நடந்து சென்று கொண்டிருந்த போது, பிள்ளை உறங்கா வில்லி தாசர், தன் மனைவி பொன்னாச்சியை கடும் வெயிலிலிருந்து காக்க, பொன்னாச்சி மீது குடை பிடித்துக் கொண்டு, மற்றொரு கையால் அவளது கால்கள் புண்ணாகாமல் இருப்பதற்குத் தரையில் ஒரு துணியை விரித்துக் கொண்டும் செல்வதைக் கவனித்தார். \n\nஉறங்கா வில்லி தாசரின் இச்செயலுக்கு இராமானுசர் காரணம் கேட்டதற்கு, அதற்கு தாசர் அவளுடைய கண்களின் அழகில் முழுமையாக அடிமையாகி விட்டதால், அந்தக் கண்களின் அழகை பாதுகாக்கத் தான், அவள் மீது குடை பிடித்ததாகக் கூறினார். \n\nஉன் மனைவி பொன்னாச்சியின் கண்களை விட மிக அழகான கண்களைக் காட்டினால் அதற்கு அடிமையாகி விடுவீர்களா என பிள்ளை உறங்கா வல்லி தாசரிடம், இராமானுசர் கேட்க, தாசரும் தன் மனைவியின் கண்களைவிட வேறு அழகான கண்களைக் காண்பித்தால் அதற்கு அடிமையாகி விடுவதாக ஒப்புக் கொண்டார். \nபிள்ளை உறங்கா வல்லி தாசரை திருவரங்கன் கோயிலுக்கு அழைத்துச் சென்று, திருப்பாணாழ்வாருக்கு காட்டியருளிய படி, அழகிய கண்களை தாசருக்கும் காண்பித்து அருளும் படி, எம்பெருமாளிடம் இராமானுசர் வேண்டினார்.\nஅவ்வாறே எம்பெருமானும் தம்முடைய அழகிய கண்களைக் காட்டியருள, அக்கண்களின் உண்மையான அழகை உணர்ந்த பிள்ளை உறங்கா வல்லி தாசர். பின் தங்கள் உடைமைகளைத் துறந்து, இராமானுசரிடம் சரணடைந்த தாசரும், அவர் மனைவி பொன்னாச்சியும் ஸ்ரீரங்கம் வந்தனர்.\n\nஇராமரின் வனவாசத்தின் போது இலக்குமணன் உறங்காமல் பாதுகாத்தாரோ அவ்வாறே, தாசரும், அவரது மனைவி பொன்னாசியும் இடைவிடாது இராமானுசரைத் துதித்துக் கொண்டு சேவை செய்து கொண்டிருந்ததால், பிரபலமான தனுர் தாசருக்கு, பிள்ளை உறங்கா வில்லி தாசர் என்ற திருப்பெயர் ஆயிற்று. \n\nதன் சீடரான உறங்கா வல்லி தாசருக்கு, திருவரங்கம் அரங்கநாத சுவாமி கோயில் கருவறை மற்றும் கோயில் நகைகளை காக்கும் பணியை இராமானுசர் ஒப்படைக்கிறார். \n\nபிள்ளை லோகாசாரியார் தனது ஸ்ரீவசன பூஷணத்தில் எம்பெருமானின் மங்களாசாசனத்தை (எம்பெருமானின் நலனுக்காக வழிபடுதல்) விவரிக்கும்பொழுது, பிள்ளை உறங்கா வில்லி தாசரைக் கொண்டாடியுள்ளார்.\n\nSection::::மறைவு.\nஇராமானுசரின் அணுக்கத் தொண்டர்களும், வைணவ அடியார்களான பிள்ளை உறங்கா வல்லி தாசரும், அவரது மனைவி பொன்னாச்சியும் ஸ்ரீரங்கத்தில் பரமபதம் அடைந்தனர். \n\n"}
{"id": "351130", "url": "https://ta.wikipedia.org/wiki?curid=351130", "title": "இசைக்கருவி", "text": "இசைக்கருவி\n\nஇசைக்கருவிகள் () இசைக்கச்சேரிகளில் பாடகரின் பாடலை பொலிவு பெறச்செய்வதற்கும், நடனக்கச்சேரிகளில் மேலும் மெருகூட்டுவதற்கும் பயன்படுகின்றன. இசையொலியின் (நாதம்) பல நுட்பங்களைத் தெரிந்து கொள்வதற்கும், இசையறிவில் வளர்ந்து இசையின் அழகைத் துய்ப்பதற்கும், சிறப்பாக மொழிகலவாத் தனியிசையின் (absolute music) மேன்மையை உணர்வதற்கும் இவை பெரிதும் பயன்படுகின்றது.\n\nஇசைக் கருவிகளை வாத்தியக்கருவிகள் எனவும் அழைப்பர்.\n\nSection::::இசைக்கருவிகளின் வகைகள்.\nஇசைக்கருவிகள் நான்கு வகைப்படும். அவை:\n\n\n\n\n"}
{"id": "351132", "url": "https://ta.wikipedia.org/wiki?curid=351132", "title": "வடக்கு திருவீதி பிள்ளை", "text": "வடக்கு திருவீதி பிள்ளை\n\nவடக்கு திருவீதி பிள்ளை, \"ஸ்ரீகிருஷ்ண பாதர்\" எனும் இயற்பெயருடன் சுவாதி நட்சத்திரம், ஆனி மாதத்தில் பிறந்து, திருவரங்கத்தில் மறைந்தவர். இவர் நம்பிள்ளையின் முக்கிய சீடர்களில் ஒருவர். வடக்கு திருவீதி பிள்ளையின் இரண்டு மகன்களில் மூத்தவர் பிள்ளை லோகாசாரியார், இளையவர் அழகிய மணவாள பெருமாள் நாயனார் ஆவார்.\nவடக்கு வீதி பிள்ளை தனது குரு நம்பிள்ளை அருளால் திருவாய்மொழிக்கு விளக்க உரையாக \"ஈடு\" 36,000 \"படி\" நூலை இயற்றினார்.\n\nநம்பிள்ளை சொல்ல திருவீதிப்பிள்ளை எழுதிய உரைக்கு மட்டும் \"ஈடு\" என்னும் சிறப்பு அடைமொழி உண்டு.\nஇவற்றில் \"ஈடு\" என்னும் சொல் செய்யுளுக்கு ஈடாக எழுதப்பட்டுள்ள உரை என்பதனைக் குறிக்கும்.\n\nஇவற்றில் \"படி\" என்னும் சொல் ஓலையில் எழுதப்பட்டுள்ள எழுத்தெண்ணிக்கைப் படிவத்தைக் குறிக்கும்.\n\n"}
{"id": "351133", "url": "https://ta.wikipedia.org/wiki?curid=351133", "title": "வளையயெப்டேன்", "text": "வளையயெப்டேன்\n\nவளையயெப்டேன் அல்லது சைக்ளோயெப்டேன் \"(Cycloheptane)\" என்பது CH என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். வளைய ஆல்க்கேன் வகைச் சேர்மமான இது வேதித் தொழிற்சாலைகளில் முனைவற்ற கரைப்பானாகப் பயன்படுத்தப்படுகிறது. மருந்துவகைப் பொருட்கள் மற்றும் வேதிப்பொருட்கள் தயாரிப்பிலும் ஓர் இடைநிலை வேதிப்பொருளாக இதைப் பயன்படுத்துகிறார்கள். வளையயெப்டனோன் சேர்மத்தை கிளெமன்சன் ஒடுக்க வினைக்கு உட்படுத்தி வளையயெப்டேனை தருவிக்கலாம். வளையயெப்டேன் ஆவி கண்களில் எரிச்சலை உண்டாக்கும். பெருமளவில் சுவாசிக்க நேர்ந்தால் மூச்சுப்பாதை கோளாறுகள் உண்டாகும் அபாயம் உள்ளது \n"}
{"id": "351134", "url": "https://ta.wikipedia.org/wiki?curid=351134", "title": "நியூட்டன் உலோகம்", "text": "நியூட்டன் உலோகம்\n\nநியூட்டன் உலோகம் \"(Newton's metal)\" என்பது தாழ் உருகுநிலையில் இணைக்கத்தக்க ஒரு கலப்புலோகமாகும். 8 பகுதிகள் பிசுமத்தும், 5 பகுதிகள் ஈயமும், 3 பகுதிகள் வெள்ளீயமும் எடையளவில் பகுதிப்பொருட்களாக இக்கலப்புலோகத்தில் கலந்துள்ளன. நியூட்டன் உலோகத்தின் உருகுநிலை 97° செ வெப்பநிலை ஆகும்.\nசெர்ரோபென்டு எனப்படும் எளிதில் உருகும் கலப்புலோகத்துடன் ஒப்பிடுகையில், நியூட்டன் உலோகத்தில் நச்சுத்தன்மை மிக்க காட்மியம் உலோகம் கலந்து இருக்காது. எனவே கதிர் மருத்துவத்தில் நியூட்டன் உலோகம் எளிமையாக வடிவமைக்கப்பட்டு பயன்படுத்தப்படுகிறது . \n"}
{"id": "351136", "url": "https://ta.wikipedia.org/wiki?curid=351136", "title": "சைலினால் ஆரஞ்சு", "text": "சைலினால் ஆரஞ்சு\n\nசைலினால் ஆரஞ்சு \"(Xylenol orange)\" என்பது CHNOS என்ற மூலக்கூற்று வாய்ப்பாடு கொண்ட ஒரு கரிம வேதியியல் வினைப்பொருளாகும். பொதுவாக உலோகங்களை தரம்பார்க்கும் ஆய்வுகளில் நிலைகாட்டியாகச் செயல்படும் டெட்ராசோடியம் உப்பாக இவ்வினைப்பொருள் பயன்படுகிறது. உலோகங்கள் தரம்பார்க்கப்படும் போது தரம் காணும் கரைசலில் சிவப்பாக காணப்படும் சைலினால் ஆரஞ்சு முடிவுப் புள்ளியில் மஞ்சள் நிறத்திற்கு மாறுகிறது. முற்காலத்தில் வர்த்தகமுறையில் தயாரிக்கப்பட்ட சைலினால் ஆரஞ்சு முற்றிலுமாக தூய்மையற்றதாகும் . சில சமயங்களில் 20% தூய்மையுடன் கிடைத்தது. அரை-சைலினால் ஆரஞ்சும், இமினோடையசிட்டிக் அமிலமும் இதில் மாசுக்களாக கலந்திருந்தன. 90% தூய்மையான சைலினால் ஆரஞ்சு தற்பொழுது கிடைக்கிறது. \n"}
{"id": "351137", "url": "https://ta.wikipedia.org/wiki?curid=351137", "title": "நிசில்", "text": "நிசில்\n\nநிசில் \"(Nisil)\" என்பது எடையளவில் 95.5% சிலிக்கன், 4.4% மக்னீசியம் உலோகங்கள் கலந்துள்ள ஒரு நிக்கல் கலப்புலோகம் ஆகும்.\n\nநிசில் கலப்புலோகம் 1341 – 1420°செ வெப்பநிலையில் உருகுகிறது. 8.58 கிராம்/செ.மீ³ அடர்த்தியும், 20 பாகை செல்சியசு வெப்பநிலையில் 0.365 Ω.மி.மீ2 /மீ வெப்பத்தடை அளவும் கொண்டுள்ளது. \nஎன் வகை வெப்பமின் இரட்டைகளில் நேர்மின்சுமை தாங்கியாக நிக்ரோசில் கலப்புலோகமும் எதிர்மின்சுமை தாங்கியாக மற்றொரு நிக்கல் கலப்புலோகமான நிசில் கலப்புலோகமும் பயன்படுத்தப்படுகிறது கந்தகம் கலந்துள்ள வாயுக்களின் தொடர்பு இல்லாமல் இதைப் பயன்படுத்த வேண்டும். \n\n"}
{"id": "351139", "url": "https://ta.wikipedia.org/wiki?curid=351139", "title": "ஈலியம் காலக்கணிப்பு", "text": "ஈலியம் காலக்கணிப்பு\n\nஈலியம் காலக்கணிப்பு \"(Helium dating)\" என்பது பாரம்பரிய முறையான யுரேனியம்-தோரியம் அல்லது யுரேனியம்-தோரியம்/ஈலியம் காலக்கணிப்பு முறையைக் குறிக்கிறது.\n\nபெருங்கடல்களில் ஆக்சிசனின் பயன்பாட்டு விகிதத்தை உறுதிப்படுத்துவதற்காக டிரிட்டியம்-ஈலியம் என்ற புதிய காலக்கணிப்பு முறை உருவாக்கப்பட்டுள்ளது\n"}
{"id": "351154", "url": "https://ta.wikipedia.org/wiki?curid=351154", "title": "மெழுகுப் புழு", "text": "மெழுகுப் புழு\n\nமெழுகுப் புழுக்கள் (Waxworms) என்பவை மெழுகு அந்துப்பூச்சிகளின் புழுக்கள் ஆகும். இது முனகும் அந்துப்பூச்சி குடும்பத்தைச் சேர்ந்ததாகும் (பிர்ரலிடே). இதில் இரண்டு நெருங்கிய தொடர்புடைய இனங்கள் வணிகரீதியாக இனப்பெருக்கம் செய்யப்படுகின்றன அவை - சிறிய மெழுகு அந்துப்பூச்சி (அக்ரோரியா கிரிஸல்லா) மற்றும் அதிக மெழுகு அந்துப்பூச்சி (கல்லேரியா மெல்லோனெல்லா) என்பவையாகும். இதில் மற்றொரு வகை இன லார்வாவின் பெயர் இந்திய உணவு அந்துப்பூச்சி (Plodia interpunctella), இந்த இனம் வணிக ரீதியாக கிடைக்கவில்லை. \n\nவயதுவந்த அந்துப்பூச்சிகள் சில நேரங்களில் \"தேனீ பூச்சிகள்\" என்று அழைக்கப்படுகின்றன.\n\nமெழுகுப் புழுக்கள் நடுத்தர-வெள்ளை கம்பளிப் பூச்சிகளாகும் இவை கருப்பு-நிற கால்கள் மற்றும் சிறிய, கருப்பு அல்லது பழுப்பு தலைகள் கொண்டிருக்கும். இந்தக் கம்பளிப்புழுவை சிலர் மீன்பிடிப்பதற்குப் பயன்படுத்துவார்கள்.\n\nகாடுகளில், இவை தேனீக்களின் கூடுகளில் ஒட்டுண்ணிகள் போல் வாழ்கிறார்கள் மற்றும் அதன் கூட்டுப்புழுக்கள், மகரந்தம், தேனீக்களி ன்தோல் போன்றவற்றை சாப்பிடுகிறன. மேலும் தேன் மெழுகையும் உண்கின்றன மெழுகை உண்பதாலேயே இவை மெழுகுப் புழு என்ற பெயரைப் பெற்றன. தேனீ வளர்ப்பவர்கள் மெழுகுப்பைகள் பூச்சிகள் என்று கருதுகின்றன.தேனீ வளர்ப்பவர்கள் மெழுகுப் புழுக்களை தீங்குயிர்கள் என்று கருதுகின்றனர். \nSection::::நெகிழி சிக்கலுக்கான தீர்வு.\nஇந்தப் பூச்சியின் தோற்றுவளரிகள் (லார்வா) நெகிழியைச் செரிக்கக்கூடிய விசித்திர இயல்பைப் பெற்றிருக்கின்றன என்பதை ஐரோப்பிய ஆய்வாளர்கள் கண்டறிந்திருக்கிறார்கள். இந்தப் புழு பாலித்தீனின் வேதிப் பிணைப்புகளை எளிதில் உடைக்கக்கூடியதாக இருக்கின்றது. ஸ்பானிய தேசிய ஆராய்ச்சிக் கழகத்தைச் சேர்ந்த ஃபெதெரிக்கா பெர்தோக்கீனி என்ற அறிவியலாளர் பல ஆண்டுகளுக்கு முன்பு இந்தப் பூச்சிகளின் விசித்திர இயல்புகளைத் தற்செயலாகக் கண்டறிந்தார். பெர்தோக்கீனியின் மனைவி ஒரு தேனீ வளர்ப்பாளர். தேனடைகளிலிருந்து பலமுறை புழுக்களைக் களைந்து ஒரு நெகிழி பையில் அவற்றைப் போட ஆரம்பித்தார். கூடிய விரைவிலேயே அந்தப் புழுக்களெல்லாம் நெகிழியை உண்டு அதனால், பைகளில் துளைகள் விழ ஆரம்பித்தன. இதைக் கண்டபிறகு தன் சகாக்களுடன் ஆய்வுகளை மேற்கொண்டார். அணைமையில் ‘கரண்ட் பயாலஜி’ என்ற ஆய்விதழில் அவர்கள் வெளியிட்ட ஆய்வுக்கட்டுரையில், அந்தப் புழுக்களால் நெகிழியை எப்படிச் செரிக்க முடிகிறது என்பதைக் குறித்து கண்டுபிடித்ததை விளக்கியுள்ளார்கள். உலகின் மிக மோசமான மாசுக்களில் ஒன்றான நெகிழி மேலும் மேலும் சேர்ந்துகொண்டே போவதை இந்தக் கண்டுபிடிப்பு தடுத்து நிறுத்தும் என்ற நம்பிக்கை தோன்றியிருக்கிறது. \n"}
{"id": "351165", "url": "https://ta.wikipedia.org/wiki?curid=351165", "title": "கெய்மாதா கிராண்டி தீவு", "text": "கெய்மாதா கிராண்டி தீவு\n\nகெய்மாதா கிராண்டி தீவு (\"Ilha da Queimada Grande\") அல்லது பாம்புத் தீவு (\"Snake Island\") ஒரு சதுர கிலோமீட்டருக்கு ஒரு பாம்பு எனும் வீதத்தில் கொடிய நச்சுத்தன்மை வாய்ந்த பாம்புகள் அதிகம் வாழுமிடமாகும். இது பிரேசிலின் சாவோ பாவுலோ மாநிலத்திற்குட்பட்ட பகுதியில் அமைந்துள்ளது. பல்வேறு காலநிலைகளை கொண்ட இத்தீவில் பாறைகள் சூழ்ந்த மழைக்காடுகள் காணப்படுகின்றன. மனிதர்கள் வாழ தகுதியற்ற இத்தீவில் சில ஆராய்ச்சியாளர்களும் பிரேசில் ராணுவமும் மட்டும் செல்ல அனுமதிக்கப்பட்டுள்ளனர்\n\nSection::::அமைவிடம்.\nசாவோபவுலோ மாகாண கடற்பரப்பில் இருந்து  தோராயமாக 31 கிமீ தொலைவில் 430,00 சகிமீ பரப்பளவில் அமைந்துள்ளது கடற்பரப்பிலிருந்து 206 மீட்டர் உயரத்தில் உள்ள இத்தீவின் 20 சகிமீ பரப்பில் மழைக்காடுகள் சூழ்ந்துள்ளது 18.38 செல்சியஸ் முதல் 27.28 செல்சியஸ் வரை வெப்பம் பதிவாகும் இத்தீவின் ஆண்டின் சராசரி  மழையளவு 135.4 மில்லிமீட்டராகும்.\n\n"}
{"id": "351167", "url": "https://ta.wikipedia.org/wiki?curid=351167", "title": "அமேரா தஸ்தர்", "text": "அமேரா தஸ்தர்\n\nஅம்ரியா தாஸ்த்தர், ( பிறப்பு அமே தாஸ்த்தர்) இவர் தன் படிப்பை கதிடிரால் அன்ட் ஜான் கானன் பள்ளியில் துவகினார். இவர் தன் மேல் நிலைக்கல்வியை திருபாய் அம்பானி பன்னாட்டுப் பள்ளியில் துவக்கினார். ஆனால் நடிப்புக்காக பள்ளிப் படிப்பை கைவிட்டார். இவர் பார்சி மொழியை புரிந்து கொள்ளக்கூடியவர் ஆனால் வீட்டில் குசராத்தி மொழியை பேசுவார் மேலும் ஆங்கிலம், பிரெஞ்சு மொழிகளைப் பேசத் தெரிந்தவர். இவர் தற்போது மும்பையில் எச். ஆர். கல்லூரியில் இளநிலைப் பட்டப்படிப்பை படித்து வருகிறார். இவர் தன் வாழ்க்கையை வடிவழகியாக துவக்கினார்.\n\nஇவர் மனிஷ் திவாரியின் இந்தி திரைப்படமான இசாக் என்ற காதல் படத்தில்  படத்தில் நடித்தார் , இசாக் படத்தில் பிரித்திக் பாபருடன் இணைந்து நடித்தார்.\n"}
{"id": "351182", "url": "https://ta.wikipedia.org/wiki?curid=351182", "title": "கீச்சிரோ டொயோடா", "text": "கீச்சிரோ டொயோடா\n\nகீச்சிரோ டொயோடா (\"Kiichiro Toyoda\", சூன் 11, 1894 – மார்ச் 27, 1952}} என்பவர் சப்பானியத் தொழிலதிபர் ஆவார். இவர் தனது குடும்ப நிறுவனமான டொயோடா விசைத்தறி நிறுவனத்தை மாற்றி டொயோட்டா நிறுவனத்தை நிறுவியவர்.\n\nSection::::டொயோட்டா நிறுவனம்.\nகுடும்ப வறுமை காரணமாக, சிச்சிரோ டொயோடாவின் தந்தை ஸாகிச்சி டொயோடாவால் ஆரம்பக் கல்விக்கு மேல் படிக்க முடியவில்லை. ஆகவே மகன் சிச்சிரோ டொயோடாவை பிரபல டோக்கியோ பல்கலைக் கழகத்தில் பொறியியல் கல்வி படிக்க வைத்தார். பின், சிச்சிரோ டொயோடா அமெரிக்காவிற்கும் இங்கிலாந்திற்கும் சென்று தொழில் நுட்பம் சார்ந்த பயிற்களை எடுத்துக்கொண்டார். பயிற்சிக்குப் பின், விசைத்தறிகள் தயாரிக்கும் தன் குடும்ப நிறுவனத்தில் சேர்ந்தார். குடும்ப நிறுவனதை நடத்திக்கொண்டே கார் தயாரிப்பதற்கான பணிகளையும் மேற்கொண்டார். அப்பா ஸாகிச்சி டொயோடாவும் மகனின் ஆர்வத்திற்கு முட்டுக்கட்டை போடாமல் ஊக்கம் அளித்து உற்சாகம் ஊட்டினார். ஸாகிச்சி டொயோடா 1930 ல் மரணம் அடைந்தார். அவர் இறந்து நான்கே வருடங்களில் முதல் காரை சிச்சிரோ டொயோடா உருவாக்கினார். முதல் ஆண்டில் 20 கார்கள் மட்டுமே டொயோட்டா நிறுவனத்தால் தாயாரிக்கப்பட்டது. இப்பொழுது 2016 இல் டொயோட்டா நிறுவனம் 9940000 கார்களை உற்பத்தி செய்து, கார் உற்பத்தியில் உலகில் இரண்டாம் இடத்தில் உள்ளது.\n\nSection::::டொயோட்டா - பெயர் உருவாக்கம்.\nநிறுவனப் பெயர் உருவாக்கத்திற்காக, வாடிக்கையாளர்களிடையே ஆலோசனை கேட்டு ஒரு போட்டி நடத்தினார் சிச்சிரோ டொயோடா. அப்படி உருவானதே டொயோட்டா என்ற பெயர். தனது குடும்பப் பெயரில் இருந்தே இப்பெயரை வடிவமைத்தார் சிச்சிரோ டொயோடா.\n\n"}
{"id": "351186", "url": "https://ta.wikipedia.org/wiki?curid=351186", "title": "எஸ். தட்சிணாமூர்த்தி", "text": "எஸ். தட்சிணாமூர்த்தி\n\nஎஸ். தட்சிணாமூர்த்தி (சுசர்லா தட்சிணாமூர்த்தி சாஸ்திரி, இளையவர், நவம்பர் 11, 1921 - பெப்ரவரி 9, 2012) ஓர் இந்திய இசைக் கலைஞர் ஆவார். திரைப்பட இசையமைப்பாளர், பின்னணிப் பாடகர், கருநாடக சங்கீத வித்துவான், வயலின் வாத்தியக் கலைஞர், இசைத்தட்டுத் தயாரிப்பாளர் எனப் பன்முகத் திறமை கொண்டவர். தமிழ், தெலுங்கு, இந்தி, சிங்களம் மொழித் திரைப்படங்களுடன் ஹாலிவூட் திரைப்படங்களுக்கும் இசையமைத்துள்ளார்.\n\nஇவரது தாத்தாவான சுசர்லா தட்சிணாமூர்த்தி சாஸ்திரி சீனியர் கருநாடக மும்மூர்த்திகளுள் ஒருவரான தியாகப்பிரம்மம் தியாகராஜர் சுவாமிகளின் நேரடி சிஷ்ய பரம்பரையில் வந்தவராவார்.\n\nSection::::இளமைக்காலம்.\nஎஸ். தட்சிணாமூர்த்தி 1921 நவம்பர் 11-ஆம் நாள் ஆந்திர மாநிலம், கிருஷ்ணா மாவட்டத்திலுள்ள பெதகல்லேபள்ளி என்னும் ஊரில் பிறந்தார். இவரது தந்தை சுசர்லா கிருஷ்ணபிரம்ம சாஸ்திரி ஒரு சங்கீத ஆசிரியராவார். தாயார் அன்னபூரணம்மா. ஆந்திரா பல்கலைக் கழகத்தில் கருநாடக இசையில் இளங்கலை பட்டம் பெற்றார்.\n\nSection::::தொழில் வாழ்க்கை.\n1938 ஆம் ஆண்டில் ஹெச். எம். வி. இசைத்தட்டுக் கம்பெனியில் ஆர்மோனியம் வாசிக்கும் கலைஞராக பணியில் அமர்ந்தார். பின்னர் அனைத்திந்திய வானொலி நிலையத்தில் 'ஏ' தர இசை வித்துவானாக பணியாற்றினார். பின்னர் தென்னிந்திய பகுதிக்கான இயக்குநராகப் பதவியுயர்வு பெற்றார்.\n\nபின்னர் திரைப்படங்களுக்கு இசையமைக்கத் தொடங்கி தெலுங்கு, தமிழ், கன்னடம், சிங்களம் ஆகிய மொழிப் படங்களுக்கு இசையமைத்தார். ஹாலிவூட்டில் ஜங்கிள் மூன் மென் (1955) உட்பட பல திரைப்படங்களுக்கு ரீரிக்கார்டிங் எனப்படும் பின்னணி இசை வழங்கினார்.\n\nSection::::இறப்பு.\nநீரிழிவு நோய் காரணமாக 1972 ஆம் ஆண்டில் ஒரு கண்ணில் பார்வையை இழந்தார். பின் 1987 ஆம் ஆண்டில் மறு கண்ணிலும் பார்வையை இழந்தார். 2012 பெப்ரவரி 9-ஆம் நாள் மூச்சுத் திணறல் காரணமாகச் சென்னையிலிருந்த அவரது இல்லத்தில் காலமானார்.\n"}
{"id": "351189", "url": "https://ta.wikipedia.org/wiki?curid=351189", "title": "வளைய ஆல்க்கீன்", "text": "வளைய ஆல்க்கீன்\n\nவளைய ஆல்க்கீன் \"(Cycloalkene)\" என்பது அரோமாட்டிக் பண்பில்லாத, மூடப்பட்ட கார்பன் வளையங்களைக் கொண்டுள்ள ஆல்க்கீன் ஐதரோகார்பன்களாகும். இவை வளைய ஒலிபீன்கள், சைக்ளோ ஆல்க்கீன்கள் என்ற பெயர்களாலும் அழைக்கப்படுகின்றன. வளைய பியூட்டீன், வளைய பென்டீன் போன்ற சில வகை சைக்ளோ ஆல்க்கீன்கள் பலபடி சங்கிலிகளை உருவாக்கும் ஒற்றைப்படிகளாக பயன்படுத்தப்படுகின்றன. வடிவியல் கருத்துக்களின் அடிப்படையில் சிறிய வளைய ஆல்க்கீன்கள் பெரும்பாலும் ஒருபக்க மாற்றியன்களாகக் காணப்படுகின்றன. எனவே பெயருடன் ஒருபக்க என்ற முன்னொட்டு சேர்க்கப்படாமல் விடுபடுகிறது. எட்டு அணுக்களுக்கு மேற்பட்ட பெரிய வளைய ஆல்க்கீன்கள் இரட்டைப் பிணைப்புடன் ஒருபக்க-மறுபக்க மாற்றியன்களாக தோன்றுகின்றன.\n"}
{"id": "351192", "url": "https://ta.wikipedia.org/wiki?curid=351192", "title": "நாவலந்தேயம்.", "text": "நாவலந்தேயம்.\n"}
{"id": "351200", "url": "https://ta.wikipedia.org/wiki?curid=351200", "title": "நிக்ரோசில்", "text": "நிக்ரோசில்\n\nநிக்ரோசில் \"(Nicrosil)\" என்பது 14.4% குரோமியம், 1.4% சிலிக்கன், 0.1% மக்னீசியம் உலோகங்கள் கலந்துள்ள ஒரு நிக்கல் கலப்புலோகம் ஆகும் . \n\nஎன் வகை வெப்பமின் இரட்டைகளில் நேர்மின்சுமை தாங்கியாக நிக்ரோசில் கலப்புலோகமும் எதிர்மின்சுமை தாங்கியாக மற்றொரு நிக்கல் கலப்புலோகமான நிசில் கலப்புலோகமும் பயன்படுத்தப்படுகிறது \n\n"}
{"id": "351201", "url": "https://ta.wikipedia.org/wiki?curid=351201", "title": "கார ஐதராக்சைடு", "text": "கார ஐதராக்சைடு\n\nகார ஐதராக்சைடுகள் \"(Alkali hydroxides)\" என்பவை கார உலோக நேர்மின் அயனிகளும் ஐதராக்சைடு எதிர்மின் அயனிகளும் (OH−) சேர்ந்து உருவாகும் வகையான காரங்கள் ஆகும். \n\nஎன்பவை கார ஐதராக்சைடுகளுக்கு எடுத்துக்காட்டுகளாகும். \n\nசோடியம் ஐதராக்சைடு பொதுவாகக் கிடைக்கும் கார ஐதராக்சைடு ஆகும். சந்தையில் பல்வேறு வன்பொருள் கடைகளிலும், வடிகால் தூய்மையாக்கி போன்ற பொருளாக இக்காரம் விற்பனைக்கு கிடைக்கிறது. மரத்தால் செய்யப்பட்ட மேற்தளங்களை தூய்மையாக்க உதவும் கரைசல்களில் பயன்படுத்தப்படும் பொட்டாசியம் ஐதராக்சைடு மற்றொரு பொதுவான கார ஐதராக்சைடு ஆகும் \n\nகார ஐதராக்சைடுகள் அனைத்தும் காரமானவை என்பதால் அரிக்கும் தன்மை கொண்டைவையாகும். \nகார உலோகம் ஒன்றை நீர் உள்ள கிண்ணத்தில் இடுவதால் நிகழும் வினையை விளக்கும் வகுப்பறை செய்முறை சோதனையில் அறியமுடியும். தீவிரமாக நிகழும் இவ்வினையில் ஐதரசன் வாயுவும், ஒரு கார ஐதராக்சைடும் உருவாகின்றன. உதாரணமாக சோடியம் ஒரு கார உலோகமாக இச்சோதனையில் பயன்படுத்தப்பட்டால் கீழ்கண்ட வினை நிகழ்கிறது. \nசோடியம் + தண்ணிர் → சோடியம் ஐதராக்சைடு + ஐதரசன் வாயு.\n\n2 Na + 2 H2O → 2 NaOH + H2\n"}
{"id": "351203", "url": "https://ta.wikipedia.org/wiki?curid=351203", "title": "தைட்டானியத் தங்கம்", "text": "தைட்டானியத் தங்கம்\n\nதைட்டானியத் தங்கம் \"(Titanium gold)\" என்பது (Ti-Au அல்லது Au-Ti) உலோகவியலில் தைட்டானியத்தையும் தங்கத்தையும் சேர்த்து உருவாக்கப்படும் ஒரு கலப்புலோகம் ஆகும். பல் மருத்துவம் , பீங்கான், அணிகலன் போன்ற தொழில்களில் இக்கலப்புலோகம் பயன்படுத்தப்படுகிறது. மற்ற கலப்புலோகங்களைப் போலவே தைட்டானியத் தங்கமும் அதிக வலிமை, இழுவலிமை, கடினத்தன்மை, காந்தவியல் பண்பு முதலான பண்புகளை இதன் பகுதிப் பொருட்களை விடவும் அதிகமாகப் பெற்றுள்ளது . \n2016 சூலையில் மேற்கொள்ளப்பட்ட ஒர் ஆய்வில் இவ்வுலோகமிடைச் சேர்மம் தைட்டானியத் தங்கம் β-Ti3Au ஆனது பல்வேறு வகை எஃகுகளைக் காட்டிலும் நான்கு மடங்கு அதிக கடினத்தன்மையைக் கொண்டுள்ளதாக தெரிவிக்கப்பட்டது . \n\nSection::::மக்கள் பயன்பாடு.\n2008 ஆம் ஆண்டு தயாரிக்கப்பட்ட அயர்ன் மேன் திரைப்படத்தில் படத்தின் கதாநாயகன் உடுத்தியிருந்த கவசம் தைட்டானியத் தங்கம் கலப்புலோகத்தால் உருவாக்கப்பட்ட கவசமாகும் . தங்கத் தைட்டானியம் கையுறை போல இருந்ததாக அயர்ன் மேனாக நடித்திருந்த நடிகர் இராபர்டு டௌனி சூனியர் தெரிவித்திருந்தார் .\n"}
{"id": "351213", "url": "https://ta.wikipedia.org/wiki?curid=351213", "title": "வினைவேகம்", "text": "வினைவேகம்\n\nவினைவேகம் அல்லது வேதி வினைவேகம் (Reaction rate) என்பது ஒரு குறிப்பிட்ட வேதிவினை நிகழும் வேகத்தைக் குறிப்பதாகும். எந்தவொரு வினையிலும் வினைபடுபொருள் வினைவிளைபொருள் ஆகியவற்றின் செறிவு மாறிக்கொண்டே இருக்கும். வினைநிகழும் நேரம் செல்லச் செல்ல, வினைபடுபொருளின் செறிவு குறைந்துகொண்டே இருக்கும். வினைவிளைபொருளின் செறிவு அதிகரித்துக்கொண்டே இருக்கும். ஓரலகு நேரத்தில் அவ்வாறான செறிவுமாற்றத்தின் வேகம் வினைவேகம் என்று வழங்கப்படும்.\n\nஇயற்பிய வேதியியலில் வேதி வினைவேகவியல் வினைகளின் வேகத்தைப் பற்றி மேலும் விவரிக்கும் இயலாகும். வேதிப் பொறியியல், சுற்றுச்சூழல் வேதியியல் போன்ற பிற துறைகளிலும் வினைவேகமும் வேதி வினைவேகவியலும் பயன்படுவன.\n\nSection::::வரையறை.\nகீழ்க்காணும்படி, பொதுவான ஒரு வேதிவினையைக் கருதினால்,\n\nஇதில், (A, B) என்பன வினைபடுபொருள்கள், (P, Q) என்பன வினைவிளைபொருள்கள்; (\"a\", \"b\", \"p\", \"q\") என்பன வினைபடுபொருள் மற்றும் வினைவிளைபொருள் ஆகியவற்றின் விகிதக்கெழுக்கள்.\n\nIUPAC வரைமுறையின்படி ஒரு மூடிய அமைப்பின் மாறாக் கனவளவு செயல்முறையில், வேதிவினையின் வினைவேகம், 'r' ஆனது:\n\nஇதில் [X] என்பது X என்னும் பொருளின் செறிவு ஆகும். வினைவேகத்திற்கு அலகானது, மோல் லிட்டர் வினாடி.\n\n\n"}
{"id": "351214", "url": "https://ta.wikipedia.org/wiki?curid=351214", "title": "அலுமினைடு", "text": "அலுமினைடு\n\nஅலுமினைடு \"(Aluminide\") என்பது அலுமினியம் மிகை நேர்மின்னேற்ற தனிமங்களுடன் இணைந்து உருவாகும் சேர்மங்களைக் குறிக்கிறது. நேர்மின்னேற்ற தனிமங்கள் என்பவை குறைவான அயனியாக்க ஆற்றல் கொண்ட, வேதிவினைகளின் போது எலக்ட்ரான்களை இழந்து நேர்மின் அயனியாக மாறும் தன்மை பெற்ற தனிமங்களாகும். தனிமவரிசை அட்டவணையில் அலோகங்களுக்கு அருகில் அலுமினியம் இருப்பதால் வேறுபட்ட உலோகங்களுடன் அலுமினியத்தால் பிணைப்பு கொள்ள இயல்கிறது. \n\nஅலுமினைடு சேர்மம் அயனிச் சேர்மத்திற்கும் கலப்புலோகத்திற்கும் இடைப்பட்ட பண்புகளுடன் காணப்படுகிறது.\n"}
{"id": "351217", "url": "https://ta.wikipedia.org/wiki?curid=351217", "title": "ஐதராக்சி ஆந்த்ரசீன்கள்", "text": "ஐதராக்சி ஆந்த்ரசீன்கள்\n\nஐதராக்சி ஆந்த்ரசீன்கள் \"(Hydroxyanthracenes)\" என்பவை இயற்கையாக காணப்படும் பீனால் சேர்மங்கள் வகையாகும். கேசியா அலாட்டா எனப்படும் சீமையகத்தியிலும் , கேசியா சென்னா எனப்படும் நிலாவாரையிலும் (சென்னோசைடுகள் ஏ, பி, சி, டி) ஐதராக்சி ஆந்த்ரசீன்கள் காணப்படுகின்றன . \n"}
{"id": "351218", "url": "https://ta.wikipedia.org/wiki?curid=351218", "title": "பென்சைல் புளோரைடு", "text": "பென்சைல் புளோரைடு\n\nபென்சைல் புளோரைடு \"(Benzyl fluoride)\" என்பது CHF என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மம் ஆகும். ஒரு பென்சீன் வளையத்தில் புளோரோமெத்தில் குழு பதிலீடு செய்யப்பட்ட ஒரு பென்சீன் வளையத்தை இச்சேர்மம் கொண்டுள்ளது. நிறமற்ற நீர்மமான இச்சேர்மம் -35 பாகை செல்சியசு வெப்பநிலையை உருகுநிலையாகவும் , 140 °செ வெப்பநிலையை கொதிநிலையாகவும் கொண்டுள்ளது.\n"}
{"id": "351222", "url": "https://ta.wikipedia.org/wiki?curid=351222", "title": "4-வினைல்தொலுயீன்", "text": "4-வினைல்தொலுயீன்\n\n4-வினைல்தொலுயீன் \"(4-Vinyltoluene)\" என்பது CHCHCH=CH என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மம் ஆகும். சிடைரீன் வழிப்பொருளான இச்சேர்மம் குறிப்பிட்ட சில பாலிசிடைரீன்கள் தயாரிப்பில் ஓர் இணை ஒற்றைப்படியாகப் பயன்படுத்தப்படுகிறது. 4-எத்தில்தொலுயீனை, ஐதரசன் நீக்கம் செய்து 4-வினைல்தொலுயீன் தயாரிக்கப்படுகிறது. \n"}
{"id": "351223", "url": "https://ta.wikipedia.org/wiki?curid=351223", "title": "7039 அலுமினியக் கலப்புலோகம்", "text": "7039 அலுமினியக் கலப்புலோகம்\n\n7039 அலுமினியக் கலப்புலோகம் \"(AA 7039)\" என்பது அலுமினியத்தின் ஓரு கலப்பு லோகம் ஆகும். இக்கலப்பு லோகத்தில் பிரதானமாக உலோகக் கலவையாக்கும் தனிமமாக துத்தநாகம் (3.5–4.5%) சேர்ந்துள்ளது. மேலும், 0.30% சிலிக்கன், 0.40% இரும்பு, 0.10% தாமிரம், 0.10–0.40% மாங்கனீசு, 2.3–3.3% மக்னீசியம், 0.15–0.25% குரோமியம், 0.10% தைட்டானியம், 0.15% நுண்ணளவுத் தனிமங்கள் போன்றவை கலந்துள்ளன. 7039 அலுமினியக் கலப்புலோகத்தின் அடர்த்தி 2740 கிலோகிராம்|கி.கி/மீட்டர்|மீ3.ஆகும்.\n\nஅமெரிக்காவில் இக்கலப்புலோகம் முதன் முதலில் 1962 ஆம் ஆண்டு பதிவு செய்யப்பட்டது.\n\n"}
{"id": "351231", "url": "https://ta.wikipedia.org/wiki?curid=351231", "title": "கூகிள் ஐ/ஓ (மேம்பாட்டாளர் மாநாடு)-2017", "text": "கூகிள் ஐ/ஓ (மேம்பாட்டாளர் மாநாடு)-2017\n\nகூகிள் மேம்பாட்டாளர் மாநாடு (Google I/O) என்பது கூகிள் நிறுவனத்தால் சான் பிரான்சிஸ்கோ, கலிபோர்னியா யாவில் நடைபெற்ற வருடாந்திர மாநாடு ஆகும்.இந்த மாநாட்டில் இணைய மேம்பாடு, கூகிள் குரோம், ஆண்ட்ராய்டு இயங்குதளம், கூகிள் தேடல், செல்லிடத் தொலைபேசி போன்றவற்றின் மேம்பாடு பற்றி விவாதிக்கப்பட்டது. இதன் முதல் மாநாடு 2008 ஆம் ஆண்டு நடைபெற்றது. \n\n"}
{"id": "351233", "url": "https://ta.wikipedia.org/wiki?curid=351233", "title": "அத்தி (பேரினம்)", "text": "அத்தி (பேரினம்)\n\nஅத்தி (\"ficus\", ) என்பது மோரேசி குடும்பத்தில் உள்ள கெட்டியான மரங்கள், புதர்கள், கொடிகள், மேலொட்டிகளைக் கொண்ட ஏறத்தாழ 850 இனங்களின் ஒரு பேரினம் ஆகும். இக்குடும்பத்தில் காணப்படும் அனைத்து தாவரங்களும் இணைந்து அத்தி மரங்கள் அல்லது அத்தி என அழைக்கப்படுகின்றன. இவை பெருமளவாக வெப்பவலயப் பகுதிகளிலும், சிறிய அளவில் மிதவெப்பமான பகுதியிலும் வளர்கிறது.\n\nஇக் குடும்பத்தில் பொதுவாக காணப்படும் அத்தி (\"common fig\"), அல்லது \"பைகஸ் காரிக்கா\" (\"F.Carica\") தென்மேற்கு ஆசியா மற்றும் நடுநிலக் கடல் பகுதிகளில் (ஆப்கானித்தான் முதல் போர்த்துகல் வரை) பெருமளவு சாகுபடி செய்யப்படுகிறது. பழங்காலத்தில் இதில் காணப்படும் பழம் அத்தி (\"figs\") என அழைக்கப்பட்டது. இவற்றில் காணப்படும் பழங்கள் உள்ளுர் பொருளாதாரத்திற்கும் மற்றும் உணவுப் பொருளிலும் முக்கியத்துவம் பெறுகின்றன. இவற்றின் கனிகள் காட்டு உயிரினங்களுக்கு முக்கிய உணவாகப் பயன்படுகின்றன.\n\nSection::::விளக்கம்.\nஅத்தி வெப்ப மண்டல வளர் போினம் ஆகும். இது மரமாகவும், சிறு செடியாகவும், கொடியாகவும் வளரும் இயல்புகள் கொண்டுள்ளது. இது பசுமையாகவும், சில நேரங்களில் இலையுதிர் சிற்றினமாகவும், சில பகுதியில் தனித்த தாவரமாகவும் வளர்கிறது.\n\nSection::::மஞ்சரி.\nஇவற்றில் காணப்படும் மஞ்சாி (மலர்க்கொத்து ) சிறப்பு வாய்ந்ததாக காணப்படுகிறது. இத்தாவரத்தை எளிதில் மற்ற தாவரத்தை விட கண்டறிவது கடினம். சில பண்புகளில் எளிதில் கண்டறிந்து விடலாம். இவற்றில் காணப்படும் கனிகள், மஞ்சாி கொத்தாக காணப்படும். இவற்றின் உள்பகுதியில் சிறிய மலர் காணப்படுகிறது. இவற்றிற்குச் சின்கோனியம் என்றழைக்கப்படும் கனி வகை. இக்கனிவகையில் மகரந்த சேர்க்கை நடைபெற உதவி செய்யும். புச்சிகள் உள்ளுக்குள்ளேயே முட்டை இடுகிறது. இது உயிாியலாளர்களுக்கு மிகப்பொிய கவனத்தைம் (ஆச்சாியத்தையும்) ஏற்படுத்துகிறது.\n\nஅத்தி தாவரம் எந்த நூற்றாண்டைச் சார்ந்தது என்பதற்கு தொல்லுயிர் படிவம் ஏதும் கிடைக்கப் பெறவில்லை. தற்காலத்தில் இப்போினம் 60 மில்லியன் ஆண்டுகளுக்கு பழமையானது. சுற்றுச் சூழலில் மிக முக்கியத்துவம் வாய்ந்த இத்தாவரம் மழைக்காடுகளுக்கு மிக முக்கியம் வாய்ந்தது. இதன் கனிகள் பறவைகள், குரங்கு, மரங்கொத்தி, மைனா போன்ற விலங்குகளுக்கு உணவாக பயன்படுகின்றன.\n\nஇவற்றின் கட்டை எளிய மற்றும் பால் போன்ற திரவம் வடியும் தன்மை கொண்டவை. இவை எகிப்து நாடுகளில் மிகவும் பரவலாகப் பயன்பட்டது. இந்தியாவில் பைகஸ் பெங்காலியன்ஸ் தாவரம் மூலிகையாகப் பயன்படுகிறது.\n\nSection::::கனிகள்.\nஇது கனிகள் மூலம் பரவுகிறது. இதில் காணப்படும் கனிகள் உணவாகவும் மருத்துவத்தில் பல்வேறு நோய்களுக்கு மருந்தாகவும் பயன்படுகின்றன. இதில் பிளவனாய்டு, சர்க்கரை, வைட்டமின் யு மற்றும் ஊ மற்றும் நொதிகள் காணப்படுகின்றன. இதில் உருவாகும் லேட்டக்ஸ் (பால்மம்) கண் எாிச்சலையும் ஒவ்வாமையையும் தருகிறது. இதில் ஏறக்குறைய பத்து வகையான வைட்டமின்கள் காணப்படுகின்றன. அனைத்து வகையான அத்தி தாவரங்களும் அமொிக்காவைப் பிறப்பிடமாக கொண்டுள்ளன.\n"}
{"id": "351236", "url": "https://ta.wikipedia.org/wiki?curid=351236", "title": "ஓலே உரோமர்", "text": "ஓலே உரோமர்\n\nஓலே கிறித்தென்சென் உரோமர் \"(Ole Christensen Rømer)\" (; 25 செப்டம்பர் 1644 – 19 செப்டம்பர் 1710) ஒரு டேனீசிய வானியலாளர் ஆவார். இவர் 1676 இல் ஒளியின் வேகத்தை முதலில் அளந்து மதிப்பிட்டார்.\n\nஇவர் புத்தியல்கால வெப்பமானியைக் கண்டறிந்தார். இது நீரின் இரு நிலையான வெப்பநிலைகளான உறைநிலைக்கும் கொதிநிலைக்கும் இடையிலான வெப்பநிலைகளை அளந்தது.\n\nSection::::வாழ்க்கை.\n இவர் 1644 செப்டம்பர் 25 இல் ஆர்த்தசுவில் பிறந்தார். இவரது தந்தையார் கிரித்தென் பெடெர்சென் (இறப்பு: 1663) ஆவார். இவரது தாயார் அன்னா ஒலுப்சுதத்தே சுட்டார்ம் (-1690) ஆவார். இவர் செல்வ வளமான குடும்பத்தில் பிறந்தவர் ஆவார். 1642 ஆம் ஆண்டுக்குப் பிறகு, இவர் தன்பெயரை உரோமர் எனப் பயன்படுத்தலானார். இதன் பொருள் இவர் டேனீசியத் தீவின் உரோமோவில் இருந்து வந்தவர் என்பதாகும். கிறிசுதென் பெடெர்சென் எனும் பெயரில் பலர் இருந்ததால் அவர்களில் இருந்து வேறுபடுத்தவே இப்பெயர் மாற்றத்தைப் பயன்படுத்த நேர்ந்துள்ளது. ஆர்த்தசுவில் இருந்த பழைய கதீட்ரல் பள்லியில் கல்வி முடித்த ஆண்டான 1662 ஆம் ஆண்டுக்கு முன் இவரைப் பற்ரிய பதிவேதும் கிடைக்கவில்லை இவர் கோப்பனேகனுக்குச் சென்று அங்கு கோப்பனேகன் பல்கலைக்கழகத்தில் பட்டம் பெற்றார். இவரது பல்கலைக்கழக வழிகாட்டி இராசுமசு பர்த்தோலின் ஆவார். பர்த்தோலின் வீட்டில் இவர், 1668 இல் உடன்தங்கியிருந்தபோது, அவர் ஐசுலாந்து படிகம் என்ற கால்சைட்டின் ஒளிக்கதிரின் இரட்டை ஒளிவிலகல் பற்ரிய ஆய்வை வெளியிட்டுள்ளார். அப்போது பர்த்தோலின் டைக்கோ பிராகுயி அவர்களின் நோக்கீடுகளை வெளியிடும் பணியில் ஈடுபட்டிருந்த்தால், உரோமர் அவற்றில் இருந்து கணிதவியலும் வானியலும் கற்க அனைத்து வாய்ப்புகளையும் பெற்றிருந்தார்.\n\nபிரெஞ்சு அரசு உரோமரைப் பணியில் அமர்த்தியது. பதினான்காம் உலூயிசு இவரைத் தவுபினுக்குப் பயிற்றுநராக அமர்த்தினார். அப்போது இவர் வார்சேல்சின் அரிய ஊற்றுகளை வடிவமைத்து அதன் கட்டுமானத்திலும் ஈடுபட்டார்.\n\nSection::::தகைமைகள்.\nஇவர் டென்மார்க்கில் காலந்தோறும் பல தகைமைகளால் பாராட்டப்பட்டுள்ளார். இவரது உருவம் நாணயத்தாள்களில் வெளியிடப்பட்டது. ஓலே உரோமர் மலை இவரது நினைவாகப் பெயரிடப்பட்டது . ஆர்த்தசு, கோப்பனேகன் தெருக்களுக்கும் இவரது பெயர் சூட்டப்பட்டுள்ளன (\"Ole Rømers Gade\" and ' ). ஆர்த்தசு பல்கலைக்கழகத்தின் வான்காணகமும் இவரது நினைவாகப் பெயரிடப்பட்டுள்ளது The Ole Rømer Observatory ('). தேர்ந்தெடுத்த விண்மீன்களின் அகவையும் வெப்பநிலையும் இயற்பியல், வேதியியல் பண்புகளையும் மதிப்பிட ஏவப்பட்ட டேனீசியச் செயற்கைக்கோள் ஒன்றும் இவரது பெயரிடப்பட்டுள்ளது . இந்த செயற்கைக்கோள் திட்டம் 2002 இல் நிறுத்தப்பட்டது. பின்னரும் அது மேற்கொள்ளப்படவில்லை.\n\nநிலாவின் உரோமர் குழிப்பள்ளம் இவரது நினைவாகப் பெயர் இடப்பட்டுள்ளது.\n\n\n"}
{"id": "351242", "url": "https://ta.wikipedia.org/wiki?curid=351242", "title": "சைரந்திரி", "text": "சைரந்திரி\n\nசைரந்திரி, பாண்டவர்களுடனான சூதாட்டத்தில் வென்ற கௌரவர்கள் விதித்த படி, திரௌபதியுடன் 12 ஆண்டு வனவாசம் முடித்த திரௌபதி உள்ளிட்ட பாண்டவர்கள், ஓராண்டு தலைமறைவு வாழ்க்கை வாழ, மத்சய நாட்டின் மன்னர் விராட அரண்மனையில் மாறுவேடத்தில் பணியில் சேர்கின்றனர்.\n\nதிரௌபதி, மன்னர் விராடனின் பட்டத்து இராணியான சுதோஷ்ணைக்கு சிகை அலங்காரம் செய்யும் பணிப்பெண்னாக சைரந்திரி எனும் பெயரில் விராட அரண்மனைப் பணியில் சேர்கிறார்.\n\nSection::::பாண்டவர்களின் மாறுவேடப் பெயர்கள்.\nதருமர் அந்தணர் வேடத்தில் கங்கன் எனும் பெயரில் விராட மன்னரின் அரசவை உறுப்பினராகவும் மற்றும் விராடனுடன் சொக்கட்டான் மற்றும் சதுரங்கம் ஆடும் பணியிலும் சேர்ந்தார். அருச்சுனன் விராட இளவரசி உத்தரைக்கு நாட்டியம் கற்றுத் தர பிருகன்னளை எனும் பெயரிலும், வீமன் அரண்மனை சமையல்காரராக வல்லபன் எனும் பெயரிலும், சகாதேவன் விராட நாட்டின் ஆநிரைகளை காக்கும் பணியில் தந்திரிபாலன் எனும் பெயரிலும், நகுலன் குதிரைகளை பராமரிக்கும் கிரந்திகன் எனும் பெயரிலும், விராட நாட்டு அரண்மனைப் பணிகளில் சேர்ந்தனர்.\n\nSection::::சைரந்திரி மீது காமம் கொண்ட கீசகன்.\nவிராட இராணி சுதோஷ்ணையின் அண்ணனும், விராடனின் தலைமைப் படைத் தலைவருமான கீசகன், அரண்மனையின் அந்தப்புரத்திற்கு சென்ற போது, தனது தங்கை சுதோஷ்ணையின் பணிப்பெண்ணாக இருந்த சைரந்திரியைக் கண்டு, காமம் மிகுதியால் சைரந்திரியை அடைய ஆவல் கொண்டான். \n\nசைரந்திரி மீதான தனது காமத்தை, கீசகன் இராணி சுதோஷ்ணையிடம் தெரிவிக்க, சுதோஷ்ணை சைரந்திரியை மது கோப்பையுடன் கீசகனின் மாளிகைக்கு செல்ல ஆணையிட்டாள். கீசகன் மாளிகைக்குச் சென்ற சைரந்திரியை, கீசகன் காம வெறியுடன் சைரந்திரியின் கையைப் பிடித்து வன்கொடுமை செய்ய முற்பட்ட போது, சைரந்திரி கீசகனின் கைப்பிடியிலிருந்து தன்னை விடுத்துத் கொண்டு, விராடனின் அரசவைக்கு ஒடிச் சென்று, கீசகனால் தனக்கு ஏற்பட்ட கொடுமையை எடுத்துரைத்து நீதி கேட்டாள்.\n\nஅரசவையில் கூடியிருந்த மன்னர் விராடன், சுதோஷ்ணை முதலானவர்கள், கீசகனுக்குப் பயந்து சைரந்திரியின் நிலையைக் கண்டு அமைதி காத்தனர். மேலும் அரசவையில் மாறுவேடத்தில் இருந்த கங்கன், பிருகன்னளை மற்றும் வல்லபனும் தாங்கள் வேடதாரிகள் என்பதை மறைக்கும் பொருட்டு சைரந்திரி விடயத்தில் தலையிடாமல் அமைதி காத்தனர். \n\nகீசகனை கண்டு விராட மன்னரே பயந்த நிலையில், அரண்மனைச் சமையல் அறையில் வல்லபன் பெயரில் மாறுவேடத்தில் இருந்த வீமனை அணுகிய சைரந்திரி, கீசகனால் தனது கற்புக்கு ஏற்படப் போகும் ஆபத்திலிருந்து காக்க, கீசகனைக் கொல்லும் படி கூறினாள்.\n\nSection::::கீசகன் அழிவு.\nகீசகன் கடுமையாக ஆணையிட்டதின் பேரில், சைரந்திரி கீசகனின் காமப் பசியைப் போக்க, கீசகனின் அரண்மனைக்கு நடு இரவில் வருவதாக வாக்களித்தாள். \n\nசைரந்திரியும், வல்லாளனும் வகுத்த திட்டப்படி, நடு இரவில் கீசகனின் அரண்மனைக்கு சென்று, அங்கிருந்த கட்டிலில் பெண் வேடத்தில் வல்லபன் படுத்துக் கொண்டான். \n\nகாமபசியுடன் சைரந்திரியை அனுபவிக்கும் வெறியுடன் வந்த கீசகன், கட்டிலில் பெண் வேடத்தில் படுத்திருந்த வல்லபனைத் தொட்டான். உடனே வல்லபவன் வெகுண்டெழுந்து, கீசகனின் கை, கால்களை முறித்துக் கொன்றான்.\n\nSection::::சைரந்திரியின் கந்தர்வ கணவர்கள்.\nயாராலும் வெல்ல முடியாத கீசகனை, சைரந்திரியைக் காக்கும் ஐந்து கந்தர்வக் கணவர்கள் தான் கொன்றதாக விராட நாட்டில் வதந்தி பரவியது. கீசகன் இறந்தான் என்ற செய்தி கேட்டு வந்த கீசகனின் தம்பியர்கள், கீசகன் அடைய விரும்பிய சைரந்திரியையும், கீசகனின் சடலத்துடன் வைத்து தீ மூட்ட முடிவு செய்தனர்.\n\nஇச்செய்தி அறிந்த வல்லபன், கீசகன் சவ உடலுடன் இழுத்துச் செல்லப்பட்ட சைரந்திரியை, சுடுகாட்டிற்கு எடுத்துச் செல்லும் வழியில் மறித்து, கீசகனின் தம்பியர்களை கொன்று, சைரந்திரியை மீட்டு விராட அரண்மனைக்கு அனுப்பி வைத்தார்.\n"}
{"id": "351243", "url": "https://ta.wikipedia.org/wiki?curid=351243", "title": "கூகிள் உதவியாளர்", "text": "கூகிள் உதவியாளர்\n\nகூகிள் உதவியாளர் என்பது கூகிள் நிறுவனத்தால் வெயிடப்பட்ட ஒரு மென்பொருள் ஆகும்.கூகிள் இதனை மே 2016 ஆம் ஆண்டில் அறிவித்தது.\nSection::::வரலாறு.\nஇதனை கூகிள் மேம்பாட்டாளர் மாநாடு மே 18,2016 ஆம் ஆண்டில் வெளியிட்டார்.கூகிள்ஹோம்,\"அல்லோ\"எனும் செய்தி தொடர்பு மென்பொருட்களையும் அந்தச் சமயத்தில் கூகிள் தலைமை நிர்வாக அதிகாரி திரு.சுந்தர் பிச்சை அவர்கள் இந்த இரு-வழி கூகிள் உதவியாளரினை அறிமுகம் செய்தார்..பின்னர், கூகிள் டூடுலின் தலைவரான ரியான் ஜெர்ம்கிங், கூகிள் முன்னாள் அனிமேட்டர் எம்மா கோட்ஸை போன்றோர் அதனை மேம்படுத்தினர்.\nதொடக்கத்தில் அல்லோ,கூகிள் ஹோம் போன்றவற்றிற்கு மட்டும் இதனை பயன்படுத்தும் வகையில் பிக்சல் செல்லிடத் தொலைபேசியில் மட்டும் அறிமுகம் செய்யப்பட்டது..பின் 2017 ஆம் ஆண்டில் ஆண்ட்ராய்டு இயங்குதளம் மார்ஷ்மல்லோ,நொளகட் போன்றவற்றில் செயல்படும் வகையில் மாற்றி அமைக்கப்பட்டது. ஆண்ட்ராய்டு வியர் 2.0 என கூறப்படும் கடிகார மென்பொருளில் இதனை பயன்படுத்தலாம்..இது ஆண்ட்ராய்டு தொலைக்காட்சி மற்றும் அண்ட்ராய்டு ஆட்டோ இன் எதிர்கால பதிப்புகளில் சேர்க்கப்படும்.]].\nSection::::தொடர்பு.\nகூகிள் அசிஸ்டண்ட் என்பது கூகிள் நவ் போன்று தகவல்களைப் பெற முடியும்,வானிலை போன்ற விவரங்களியும் பெற இயலும்.ஆனாலும் இதில் இரு-வழி மூலம் தகவல்களைப்பெற முடியும் என்பது சிறப்பு.அட்டை வடிவமைப்பில் தேடல் முடிவுகள் வழங்கப்படுவதால் எளிமையாக உபயோகப்படுத்த முடியும்.\nகூகிள் உதவியாளர் ஒரு ஷாப்பிங் பட்டியலை பராமரிக்க முடியும்.ஆனால் இந்த அம்சமானது ஏப்ரல் 2017 ஆம் ஆண்டில் கூகிள் எக்ஸ்பிரஸ் மற்றும் கூகிள் ஹோம் பயன்பாட்டிற்கு மாற்றப்பட்டது, இதன் விளைவாக கூகிள் பெருத்த நட்டம் அடந்தது எனவே இந்த அம்சத்தினை கூகிள் உதவியாளரிடம் தக்கவைத்தது.\n\nSection::::வசதிகள்.\nகூகிள் அசிஸ்டண்ட் உதவியுடன் ஒரு பயனர் கூகிள் தேடு பொறியில் தேடலாம். ஒரு இசைக்கோப்பை இசத்து 'இது எந்த பாடல்' என வினவ முடியும். அருகில் உள்ள சுற்றுலா தளங்கள், உணவகங்கள் ஆகிய அனைத்து தகவல்களையும் பெற முடியும். தேடல் தொடர்பான சிறு சிறு உரையாடல்களையும் நிகழ்த்தலாம். கூகிள் அசிஸ்டண்ட் எட்டு குரல்களில் தற்போது உள்ளது.\n\nSection::::வரவேற்பு.\nகணிப்பொறி உலகத்தின் மார்க் ஹச்மேன் அவர்கள் கூகிள் அசிஸ்டண்ட்ஸின் பலன்களை உலகிற்கு எடுத்துரைத்தார், மேலும் இது \"கார்டனா மற்றும் சிரி போன்றவற்றிற்கு சிறந்த போட்டியாக அமையும் என கூறினார்.\n"}
{"id": "351245", "url": "https://ta.wikipedia.org/wiki?curid=351245", "title": "கங்கன், மகாபாரதம்", "text": "கங்கன், மகாபாரதம்\n\nகங்கன், மகாபாரத இதிகாசத்தில் 12 ஆண்டுகள் வன வாசத்தை முடித்த பாண்டவர்கள், ஓராண்டு தலைமறைவு வாழ்க்கை நடத்த திரௌபதியுடன் மத்சய நாட்டின் மன்னர் விராடனின் அரண்மனையில் மாறு வேடத்தில் பணியில் சேர்ந்தனர். \n\nதருமர் அந்தணர் வடிவத்தில் கங்கன் எனும் பெயரில் விராட மன்னரின் அரசவை உறுப்பினராகவும் மற்றும் விராடனுடன் சொக்கட்டான் மற்றும் சதுரங்கம் ஆடும் பணியிலும் சேர்ந்தார். \n\nSection::::திரௌபதி & மற்ற பாண்டவர்களின் மாறுவேடப் பெயர்கள்.\nவிராட அரண்மனையில் திரௌபதி சைரந்திரி வேடத்திலும், அருச்சுனன் பிருகன்னளை வேடத்திலும், வீமன் வல்லபன் வேடத்திலும், சகாதேவன் தந்திரிபாலன், வேடத்திலும், நகுலன் கிரந்திகன் வேடத்திலும் விராட அரண்மனைப் பணிகளில் சேர்ந்தனர்.\n\nSection::::விராட அரண்மனையில் கங்கன்.\nபாண்டவர்களின் வனவாசத்தின் 13வது ஆண்டு நிறைவுறும் காலத்தில், பாண்டவர்கள் விராட நாட்டில் தலைமறைவாக இருப்பதை ஒற்றர்கள் மூலம் உணர்ந்த துரியோதனன், விராட நகரத்திலிருந்து பாண்டவர்களை குறிப்பாக அருச்சுனனை வெளிக் கொணர, கர்ணன், பீஷ்மர் மற்றும் துரோணர் தலைமையில் பெரும்படையுடன் விராட நாட்டின் எல்லையில் மேய்ந்து கொண்டிருந்த ஆநிரைகளை கவர்ந்தனர். \n\nஇச்செய்தி இடையர்கள் மூலம் விராட மன்னருக்குச் சென்ற போது, கௌரவரப் படைகளை எதிர்கொள்ள, தன் சிறு வயது மகன் உத்தரனை அனுப்ப முயற்சிக்கையில், உத்தரனின் தேரோட்டியாக பிருகன்னளையை நியமிக்க சைரந்திரி வேண்டுகோள் விடுத்த யோசனையை கங்கனும் ஆமோதித்தார். \n\nபோர்க் களத்தில் கௌரவர்களைக் கண்ட உத்தரன் நடுக்கம் கொண்டான். எனவே உத்தரன் தோரோட்ட, பிருகன்னளை, பீஷ்மர் முதலான கௌரவர்களை வென்று, விராட நகரத்திற்குத் திரும்பும் போது பிருகன்னளை தேரோட்டிக் கொண்டு வந்தார். \n\nSection::::கங்கனின் நெற்றிக் குருதி.\nபோரில் தன் மகன் உத்தரன் வெற்றி பெற்றதாக கருதி, உத்தரனைப் புகழ்ந்தும், பிருகன்னளையைத் தாழ்த்தியும் பேசிய விராட மன்னரை நோக்கி கங்கன், உண்மையில் போரில் வென்றது பிருகன்னளை எனக் கூற, கடுஞ்சினத்துடன் விராட மன்னர் கங்கன் மீது சொக்கட்டான் காய்களை வீசி எறிந்தார். காய்கள் கங்கனின் நெற்றியில் பட்டு, குருதி நிலத்தில் விழும் வேளையில், சைரந்திரி தன் சீலைத் தலைப்பால் தருமரின் குருதி நிலத்தில் விழாது பிடித்துக் கொண்டாள். \n\nஇச்செயலைக் கண்டு வியந்த விராடன், ஏன் குருதியை நீ கீழே விழாவண்ணம் சேலைத் தலைப்பால் தாங்கினாய் எனக் கேட்டதற்கு, சைரந்திரி கங்கன் உண்மையில் பாண்டவர்களில் மூத்தவனான தருமர் எனும் உண்மையைக் கூறினாள். தருமரின் இரத்தம் விராட அரண்மனையில் சிந்தினால், அவரது உடன்பிறப்புகள் விராட நாட்டையே கொளுத்தி விடுவார்கள் என்பதால், குருதியைச் சேலைத் தலைப்பில் பிடித்துக் கொண்டேன் எனக் கூறினாள். \n\nவிராடன் தன் தவறை உணர்ந்து கங்கனிடம் (தருமரிடம்) மன்னிப்புக் கோரினார். பின் மாறுவேடத்தில் மற்ற பாண்டவர்களான வீமன் முதலானவர்கள் விராட அரண்மனையில் தங்கியிருப்பதை கங்கர் மூலம் விராடன் அறிந்து கொண்டு, அனைவருக்கும் உரிய சிறப்புகள் செய்தான்.\n\n"}
{"id": "351247", "url": "https://ta.wikipedia.org/wiki?curid=351247", "title": "கிரந்திகன்", "text": "கிரந்திகன்\n\nகிரந்திகன், மகாபாரத இதிகாசத்தில் 12 ஆண்டுகள் வன வாசத்தை முடித்த பாண்டவர்கள், ஓராண்டு தலைமறைவு வாழ்க்கை நடத்த திரௌபதியுடன் மத்சய நாட்டின் மன்னர் விராடனின் அரண்மனையில் மாறு வேடத்தில் பணியில் சேர்ந்தனர். நகுலன் மாறுவேடத்தில் \"கிரந்திகன்\" எனும் பெயரில் விராட நாட்டு குதிரைகளை பராமரித்தல் மற்றும் பயிற்சி அளிக்கும் பணியில் சேர்ந்தார்.\nSection::::திரௌபதி & மற்ற பாண்டவர்களின் மாறுவேடப் பெயர்கள்.\nவிராட அரண்மனையில் தருமர் அந்தணர் வடிவத்தில் கங்கன் எனும் பெயரிலும், திரௌபதி விராட நாட்டின் பட்டத்து இராணி சுதோஷ்ணையின் கூந்தல் அலங்காரம் செய்ய சைரந்திரி எனும் பெயரிலும், அருச்சுனன் விராட இளவரசி உத்தரைக்கு நாட்டியம் கற்றுத் தர பிருகன்னளை எனும் பெயரிலும், வீமன் அரண்மனை சமையல்காராக வல்லபன் எனும் பெயரிலும், சகாதேவன் விராட நாட்டின் ஆநிரைகளை காக்கும் பணியில் தந்திரிபாலன் எனும் பெயரிலும் சேர்ந்தனர்..\n\n"}
{"id": "351250", "url": "https://ta.wikipedia.org/wiki?curid=351250", "title": "வல்லபன்", "text": "வல்லபன்\n\nவல்லபன், மகாபாரத இதிகாசத்தில் 12 ஆண்டுகள் வன வாசத்தை முடித்த பாண்டவர்கள், ஓராண்டு தலைமறைவு வாழ்க்கை நடத்த திரௌபதியுடன் மத்சய நாட்டின் மன்னர் விராடனின் அரண்மனையில் மாறு வேடத்தில் பணியில் சேர்ந்தனர். வீமன் விராட அரண்மனை சமையல் பணியாளாரக வல்லபன் எனும் பெயரில் பணியில் சேர்ந்தார். \n\nSection::::திரௌபதி & மற்ற பாண்டவர்களின் மாறுவேடப் பெயர்கள்.\n[[தருமன்|தருமர்]] [[அந்தணர்]] வடிவத்தில் [[கங்கன், மகாபாரதம்|கங்கன்]] எனும் பெயரிலும், [[திரௌபதி]] விராட இராணி சுதோஷ்ணையின் கூந்தல் அலங்காரம் செய்ய [[சைரந்திரி]] எனும் பெயரிலும், [[அருச்சுனன்]] விராட இளவரசி [[உத்தரை]]க்கு நாட்டியம் கற்றுத் தர [[பிருகன்னளை]] எனும் பெயரிலும், [[நகுலன்]] அரண்மனைக் குதிரைகளுக்கு பயிற்சி தரும் பணியில் [[கிரந்திகன்]] எனும் பெயரிலும், [[சகாதேவன்]] விராட நாட்டின் ஆநிரைகளை பராமரிக்கும் [[தந்திரிபாலன்]] எனும் பெயரிலும் விராட அரண்மனையில் பணியில் சேர்ந்தனர்.\n\nSection::::கீசக வதம்.\n[[File:Death ok Kickaka.jpg|thumb|[[வீமன்]] எனும் [[வீமன்|வல்லபனால்]] கொல்லப்படும் [[கீசகன்]]]]\nவிராட நாட்டு பட்டத்து இராணி சுதோஷ்ணையின் தம்பியும், விராட நாட்டின் தலைமைப் படைத் தலைவருமான [[கீசகன்]], விராட இராணி சுதோஷ்ணையின் பணிப்பெண்னான [[சைரந்திரி]]யைக் கண்டு, அவளை அடைய ஆவல் கொண்டான். கீசகனின் காம வெறியை நிறைவேற்ற இராணி சுதோஷ்ணை, [[சைரந்திரி]]யை இரவில் மதுக் கோப்பையுடன் கீசகனின் அரண்மனைக்குச் செல்லுமாறு பணித்தாள். \n\nஇச்செய்தியை [[சைரந்திரி]] மூலம் அறிந்த [[வீமன்|வல்லபவன்]], பெண் வேடமிட்டுக் கொண்டு கீசகனின் அரண்மனைக் கட்டிலில் படுத்துக் கொண்டான். \n\nஅரண்மனைக் கட்டிலில் படுத்திருப்பது சைரந்திரி என நினைத்து [[கீசகன்]] ஆவலுடன் கட்டிலில் படுத்திருந்த வல்லபனை கட்டித் தழுவும் போது, வல்லபன் கீசகனின் கை, கால்களை முறித்துக் கொன்றான்.\n\nSection::::திரிகர்த்தர்களை விரட்டியடித்தல்.\n[[துரியோதனன்|துரியோதனனின்]] தூண்டுதல் பேரில் [[மத்சய நாடு|விராட நாட்டின்]] மீது படையெடுத்து வந்த [[திரிகர்த்த நாடு|திரிகர்த்தர்களுடன்]] போரிட [[கங்கன், மகாபாரதம்|கங்கன்]] வல்லாளனை அனுப்பினார். வல்லாளனும் திரிகர்த்தர்களை தனது சமையலறைக் கரண்டிகளைக் கொண்டு அடித்து விரட்டி, விராட நாட்டை எதிரிகளிடமிருந்து காத்தார்.\n\n\nSection::::வெளி இணைப்புகள்.\n[[பகுப்பு:மகாபாரதக் கதை மாந்தர்கள்]]"}
{"id": "351252", "url": "https://ta.wikipedia.org/wiki?curid=351252", "title": "தந்திரிபாலன்", "text": "தந்திரிபாலன்\n\nதந்திரிபாலன், மகாபாரத இதிகாசத்தில் 12 ஆண்டுகள் வன வாசத்தை முடித்த பாண்டவர்கள், ஓராண்டு தலைமறைவு வாழ்க்கை நடத்த திரௌபதியுடன் மத்சய நாட்டின் மன்னர் விராடனின் அரண்மனையில் மாறு வேடத்தில் பணியில் சேர்ந்தனர். அதில் சகாதேவன் தந்திரிபாலன் எனும் பெயரில் அரண்மனை ஆநிரைகளை மேற்பார்வையிட்டு காக்கும் பணியில் சேர்ந்தார். \n\nSection::::திரௌபதி & மற்ற பாண்டவர்களின் மாறுவேடப் பெயர்கள்.\nதருமர் அந்தணர் வடிவத்தில் கங்கன் எனும் பெயரில் விராட மன்னரின் அரசவை உறுப்பினராகவும் திரௌபதி விராட நாட்டின் பட்டத்து இராணி சுதோஷ்ணையின் கூந்தல் அலங்காரம் செய்ய சைரந்திரி எனும் பெயரிலும், அருச்சுனன் விராட இளவரசி உத்தரைக்கு நாட்டியம் கற்றுத் தர பிருகன்னளை எனும் பெயரிலும், வீமன் அரண்மனை சமையல்காரராக வல்லபன் எனும் பெயரிலும், நகுலன் அரண்மனைக் குதிரைகளுக்கு பயிற்சி தரும் பணியில் கிரந்திகன் எனும் பெயரிலும் விராட நாட்டு அரண்மனைப் பணிகளில் சேர்ந்தனர்.\n\n"}
{"id": "351253", "url": "https://ta.wikipedia.org/wiki?curid=351253", "title": "நரசிம்ம ஜெயந்தி", "text": "நரசிம்ம ஜெயந்தி\n\nநரசிம்ம ஜெயந்தி (Narasimha Jayanthi), திருமாலின் நான்காவதான நரசிம்மரின் அவதாரத் திருநாளாகும். 2017இல் நரசிம்ம ஜெயந்தி மே 9ஆம் நாள் கொண்டாடப்பட்டது. \n\nSection::::நரசிம்ம ஜெயந்தி அல்லது அவதார நோக்கம்.\nநரசிம்ம ஜெயந்தி அல்லது நரச்சிம்ம அவதாரத்தின் முக்கிய நோக்கம், அரக்கர் குல மன்னர் இரணியகசிபின் அதர்மமான கொடுஞ்செயல்களை களைந்து பூலோகத்தில் தருமத்தை நிலைநாட்டவும், இரணியகசிபு தான் பெற்ற வரங்களின் படியும், மேலும் தனது தீவிர பக்தன் பிரகலாதன், தான் வணங்கும் விஷ்ணு தொடர்பாகக் கூறிய கூற்றை மெய்ப்பிக்கவும், திருமால் சிங்கத் தலையும், மனித உடலுடன் நரசிம்மர் வடிவத்தில், தூணைத் தகர்த்துக் கொண்டு அவதாரம் எடுத்து இரணியகசிபை வீழ்த்த வேண்டிய சூழ்நிலை உண்டானது. \n\nSection::::நரசிம்ம ஜெயந்தி விழா நாள்.\nவடவர்களின் வைசாக மாதத்தின் வளர்பிறை, 14ஆம் நாளான்று (ஏப்ரல்-மே) இரணியகசிபை வீழ்த்தி, பூலகில் தருமத்தையும், தனது பக்தன் பிரகலாதனையும் காத்தருள நரசிம்மர் அவதரித்தாக இந்துக்கள், குறிப்பாக வைணவர்கள் கருதுகின்றனர். இந்துக்கள் நரசிம்ம ஜெயந்தி அன்று ஒரு நாள் விரதம் மேற்கொண்டு, நரசிம்மர் எழுந்தருளியுள்ள பெருமாள் கோயில்களுக்குச் சென்று சிறப்பு வழிபாடுகள் செய்கின்றனர். \n"}
{"id": "351263", "url": "https://ta.wikipedia.org/wiki?curid=351263", "title": "கோவர்சின் அறிகுறி", "text": "கோவர்சின் அறிகுறி\n\nகோவர்சின் அடையாளம் (\"Gowers' sign\") என்பது ஒரு மருத்துவ அறிகுறியாகும். இது கால்களில் உள்ள சார்பு தசையின் பலவீனத்தை குறிக்கிறது. இடுப்பு மற்றும் தொடையின் தசை வலிமையினை பயன்படுத்தி குந்துகை நிலையில் இருந்து தங்கள் உடலை சற்றே தூக்கி  நடக்க தங்கள் கைகளை தரையில் ஊன்றி அழுத்தம் கொடுக்கின்றனர்.\n\nஇது வில்லியம் ரிச்சர்டு கோவர்ஸ் என்பரால் கண்டுபிடிக்கப்பட்டதால் அவர் பெயராலே கோவர்ஸ் அறிகுறி என்று அழைக்கப்படுகிறது. \n\nSection::::அமைப்புகள்.\nகோவர்ஸ் அறிகுறியானது டக்கென்னி (அ) டக்னே பாரம்பரிய தசை இழப்பு நோயில் மிகுந்து காணப்படுகிறது. இது மையக்கரு தசை வலுவிழப்பு (\"centronuclear myopathy\"), தசைமுறுக்க வலுவிழப்பு (\"myotonic dystrophy\") போன்றவற்றிலும் தசை தொடர்புடைய மற்ற நிலைகளிலும் கோவர்ஸ் அறிகுறி வெளிப்படுகிறது.\n\n"}
{"id": "351289", "url": "https://ta.wikipedia.org/wiki?curid=351289", "title": "புதுவிதி (இதழ்)", "text": "புதுவிதி (இதழ்)\n\nபுதுவிதி என்பது யாழ்ப்பாணத்தில் இருந்து வெளிவரும் வார இதழ் ஆகும்.\n"}
{"id": "351292", "url": "https://ta.wikipedia.org/wiki?curid=351292", "title": "கணக் குறியீடு", "text": "கணக் குறியீடு\n\nகணங்கள், கணிதத்தின் அடிப்படை பொருட்களாகும். உள்ளுணர்வின்படி கணங்கள், குறிப்பிட்ட சில உறுப்புகளின் தொகுப்பாகும். இக்கணங்கள் பல்வேறான கணக் குறியீடுகளால் (\"Set notation\") குறிக்கப்படுகின்றன. ஒரு கணத்தின் பண்புகளைப் பொறுத்து அக்கணத்தைக் குறிப்பதற்கான பொருத்தமான குறியீடு தேர்ந்தெடுக்கப்படுகிறது.\n\nSection::::கணத்தை ஒரு பொருளாகக் குறித்தல்.\nஒரு கணத்தைப் பகுக்கவியலா உருப்படியாகக் கருதவேண்டிய சூழ்நிலையில், அக்கணமானது ஒரேயொரு பெரிய ஆங்கில எழுத்தால் குறிக்கப்படும். குறிப்பிலா, பொதுவான கணத்திற்கான குறியீடாக பயன்படுத்தப்படுகிறது. ஒரே சமயத்தில் பல கணங்களைக் கையாளும்போது அவை சில முதலாவதாக வரும் ஆங்கில எழுத்துக்களால் குறிப்பிடப்படுகின்றன: , , , ... .\n\nசில குறிப்பிட்ட எண் கணங்களுக்குத் தனிப்பட்ட குறியீடுகள் பயன்படுத்தப்படுகின்றன:\n\nஇக்குறிப்பிட்ட எண்களின் கணங்களைக் குறிப்பதற்கு சில நூலாசிரியர்கள் formula_3, formula_4 போன்ற தடித்த எழுத்துருக்களைப் பயன்படுத்துகின்றனர். இம்முறையானது கையெழுத்துப் பிரதிகளுக்குப் பரவலாக ஏற்றுக்கொள்ளப்படுகிறது. எனினும் டொனால்ட் குனுத் போன்ற கணித அச்சுக்கலை வல்லுநர்கள் இம்முறையை அச்சுப்பிரதிகளுக்கு ஏற்கவில்லை.\n\nSection::::உறுப்புகளை முன்னிலைப்படுத்தும் குறியீடுகள்.\nகணங்களை ஒரே உருப்படியாகக் கொள்வைதைக் காட்டிலும் அவற்றின் உறுப்புகளுக்கு முக்கியத்துவம் அளிக்கப்படும் நிலைகளும் உண்டு.\n\nSection::::விவரித்தல் அல்லது வருணனை முறை.\nகணங்களை அவற்றின் உறுப்புகளின் பண்பினை விளக்கும் சொற்களைக் கொண்டு குறிக்கும் முறை விவரித்தல் முறை அல்லது வருணனை முறை (Desciption Methed) எனப்படும்.\n\nSection::::பட்டியல் முறை.\nஇம்முறையில் ஒரு கணத்தின் உறுப்புகள் இரட்டை அடைப்புக்குறிக்குள் பட்டியலிடப்படுகின்றன.\n\nமுடிவுறு கணங்களை இம்முறைப்படி குறித்தல்:\n\nஎடுத்துக்காட்டுகள்:\n\nகணங்களின் வரையறையின்படி ஒரு குறிப்பிட்ட பொருளானது ஒரு கணத்தின் உறுப்பாக இருக்குமா இல்லையா என்பதுதான் முக்கியமானதே தவிர, அவை அக்கணத்தில் எத்தனையாவது உறுப்பாக உள்ளது என்பது அவசியமில்லை.\n\nமேலுள்ள எடுத்துக்காட்டுகளில் உறுப்புகளின் வரிசை மாறுவதால் அந்த கணங்களில் மாற்றமில்லாததைக் காணலாம்: \n\nஇம்முறையில் வெற்றுக் கணமானது { } எனக் குறிக்கப்படுகிறது.\n\nஏராளமான உறுப்புகளைக் கொண்ட பெரிய கணங்களைப் பொறுத்தவரை, அத்தனை உறுப்புகளையும் ஒவ்வொன்றாக எழுதிப் பட்டியலிடுதல் செயல்முறையில் மிகவும் கடினமானது. எடுத்துக்காட்டாக, \"E\" = {முதல் ஆயிரம் நேர்ம முழு எண்கள்} என்பதைப் பட்டியல் இடுவதென்பது எழுதுபவருக்கும், அதனை வாசிப்பவருக்கும்கூட மனச்சோர்வூட்டுகின்ற வேலையாகும். எனினும் ஒரு கணிதவியலாளர் இவ்வாறு பட்டியலிடுவதில்லை என்பதுடன், சொற்களாலும் விரித்துரைப்பதில்லை. மாற்றாகச் சுருக்கமான குறியீட்டு முறையில் பின்வருமாறு எழுதுவர்:\n\nவாசிப்பவருக்குப் புரியக்கூடிய வகையில் ஒழுங்குமுறையில் அமைந்த உறுப்புக்களைக் கொண்ட \"E\" போன்ற கணமொன்றைப் பொறுத்தவரை, பட்டியலைச் சுருக்கக் குறியீடாக எழுதி விளக்க முடியும். முழுப் பட்டியலும் எச்சப்புள்ளி (...) குறியீட்டைப் பயன்படுத்திச் சுருக்கப்பட்டுள்ளது.\n\nமுடிவுறாக் கணங்களையும் முப்புள்ளியைப் பயன்படுத்தி விளக்கலாம்.\nஅனைத்து இரட்டை முழுவெண்களின் கணம்:\n\nஇக் குறியீட்டைப் பயன்படுத்தும்போது, ஒழுங்குமுறை தெளிவாகப் புரியும் வகையில் போதிய அளவு உறுப்புகள் காட்டப்பட வேண்டும். எடுத்துக்காட்டாக, கீழேயுள்ள கணம் முதல் பதினாறு முழு எண்களையோ அல்லது இரண்டின் முதல் ஐந்து அடுக்குகளையோ குறிக்கக் கூடும்:\n\nஅமைந்திருக்கும் ஒழுங்குமுறை இலகுவில் புரிந்துகொள்ள முடியாதபடி அமையுமாயின், மேற்காட்டிய சுருக்கிய பட்டியலின் பயன்பாட்டைத் தவிர்ப்பது நல்லது. எடுத்துக்காட்டாக, \nஎன்பதை வாசிக்கும்போது இக்கணமானது, \nஎன்பது வெளிப்படையாகவோ தெளிவாகவோ தெரியவில்லை. இக்குறைபாட்டைக் கணக்கட்டமைப்பு முறை நிவர்த்தி செய்கிறது.\n\nSection::::கணிதக்கட்டமைப்பு முறை.\nஒரு கணத்திலுள்ள அனைத்து உறுப்புகளின் பண்புகளை நிறைவு செய்யும் வகையில் அமைவது கணிதக்கட்டமைப்பு முறையாகும் (Set Builder Notation).\nகணிதக்கட்டமைப்பு முறையில் கணத்தை விளக்குவதற்கு கணிதக் குறியீடுகளும் சில மரபான குறிப்பு மொழிகளும் பயன்படுத்தப்படுகிறது.\n\nகணக்கட்டமைப்பு முறையில் பயன்படுத்தப்படும் முக்கால் புள்ளி அல்லது விளக்கக்குறி (:) என்பதனை \"எப்படி எனில்\" அல்லது ஆங்கிலத்தில் such that என்று படிக்க வேண்டும். \n“மேற்கண்ட F என்னும் கணத்தின் உறுப்புகளாவன formula_5 – 4 என்னும் வகையான எண்களாகும் - எப்படி எனில் n என்னும் முழு எண்ணானது 0 முதல் 19 வரை, இவ்விரு எண்களும் உட்பட, உள்ள எண்களாகும்”.\n\nSection::::பிற குறியீடுகள்.\n கணத்தின் மீது வரையறுக்கப்பட்ட உறவு \"R\" எனில், இன் உறுப்புகளோடு () உறவு \"R\" ஆல் இணைக்கப்படும் பொருட்களின் கணமானது எனக் குறிக்கப்படுகிறது.\n\nஎடுத்துக்காட்டுகள்:\nஎண்கோட்பாட்டில், \"வகுக்கும்\" (குறியீடு: |) என்ற உறவிற்கு, என்ற முழு எண்ணின் காரணிகளின் (வகுஎண்கள்) கணமானது எனக் குறிக்கப்படுகிறது.\n"}
{"id": "351293", "url": "https://ta.wikipedia.org/wiki?curid=351293", "title": "கூகிள் புகைப்படங்கள்", "text": "கூகிள் புகைப்படங்கள்\n\nகூகிள் புகைப்படங்கள் (Google Photos) என்பது கூகிள் உருவாக்கிய புகைப்பட பகிர்வு மற்றும் சேமிப்பக சேவை ஆகும். இது 2015 ஆம் ஆண்டு மே மாதம் அறிவிக்கப்பட்டது.\nSection::::வரலாறு.\nகூகிள் தன்னுடைய முந்தைய பதிப்பான கூகிள் ப்ளஸ்ஸை விட சிறப்பானதொரு அறிவிப்பாக கூகிள் புகைப்படங்கள் அமைந்தது.அதனை விட வெற்றிகரமாகவும் அமைந்தது. இது முகநூலிற்கு போட்டியாக கருதப்பட்டது ஆனால் இதனால் வெற்றிபெற இயலவில்லை இதற்கு பல காரணங்கள் கூறப்படுகிறது.புகைப்படங்களை பொதுவெளியில் பகிர்வதற்காகவே இது தயாரிக்கப்பட்டது ஆனால் அந்த அளவிற்கு வரவேற்பு இல்லாத போது தனிப்பட்ட முறையில் புகைப்படங்களை பகிர்வதற்கு அனுமதிக்கப்பட்டன.\nSection::::அம்சங்கள்.\nகூகிள்படங்களுக்கு இரு வகையான சேமிப்பு அமைப்புகள் உள்ளன: \"உயர் தரம்\" மற்றும் \"அசல் தரம்\". உயர் தரத்தில் 16 மெகாபிக்சல்கள் மற்றும் 1080p ரெசல்யூசன் போன்றவற்றை சேமிக்கலாம்.\nஅசல் தர புகைப்படங்கள் மற்றும் வீடியோக்களின் அசல் தீர்மானம் மற்றும் தரம் ஆகியவற்றைப் பாதுகாக்கிறது.ஆனால் கூகிள் கண்க்கினைப் பொறுத்து இவை மாறுபடும்.\n\nஇந்த வசதியானது ஆண்ட்ராய்டு இயங்குதளம்,ஐஓஎஸ் மற்றும் அதன் அதிகாரபூர்வ இணையதளம் போன்றவற்றில் கிடைக்கும்..மேலும் புகைப்படங்களை உள்நினைவகத்தில் சேமித்து எப்பொது வேண்டுமானாலும் பயன்படுத்தலாம்.\\\nSection::::மேம்படுத்தல்கள்.\nடிசம்பர் 2015 இல், கூகுள் பகிரப்பட்ட புகைப்படங்களை ஆல்பங்களாக உருவாக்கியது. பயனர்கள், புகைப்படங்கள் மற்றும் வீடியோக்களை ஒரு ஆல்பத்தில் சேர்க்கலாம், மேலும் பிற கூகிள் புகைப்படங்களை பிற பயனர்களுடன் இந்த ஆல்பத்தை பகிர்ந்து கொள்ளவும் இயலும். பெறுநர் அவர்களது சொந்த புகைப்படங்களையும் வீடியோக்களையும் சேர்க்கலாம், மேலும் புதிய படங்கள் சேர்க்கப்படும் போது அறிவிப்புகளைப் பெறலாம். பயனர்கள் தங்கள் சொந்த, தனிப்பட்ட தொகுப்பிற்குச் சேர்க்க, பகிரப்பட்ட ஆல்பங்களிலிருந்து படங்களையும் வீடியோக்களையும் சேமிக்கவும் இயலும்.\nமார்ச் 2016-ல் புகைப்படங்கள் தானாகவே ஆல்பங்களில் சேர்க்க வழிவகை செய்யப்பட்டது.மேலும் அதில் தட்டச்சு செய்யும் மேம்பாடுகளையும் மேற்கொண்டனர்.\nSection::::வளர்ச்சி.\nஅக்டோபர் 2015,இந்த வசதி அறிமுகம் செய்யப்பட்ட ஐந்து மாதத்திற்கு பின் 100 மில்லியன் பயனர்கள் புகைப்படங்கள் மற்றும் வீடியோக்களை 3.72 டெராபைட்டுகள் பதிவேற்றினர்.\n\nஇந்த எண்ணிக்கையானது மே 2017-ல் ஐநூறு மில்லியன் பயனர்கள் 1.2 பில்லியன் உகைப்படங்ள் பதிவேற்றம் செய்துள்ளனர்.\nSection::::இவற்றையும் காண்க.\nபிகாசா\n"}
{"id": "351301", "url": "https://ta.wikipedia.org/wiki?curid=351301", "title": "சியைசெல் சோதனை", "text": "சியைசெல் சோதனை\n\nசியைசெல் அறுதியிடல் அல்லது சியைசெல் சோதனை \"(Zeisel determination or Zeisel test)\" என்பது ஒரு வேதிப்பொருளில் எசுத்தர்கள் அல்லது ஈதர்கள் இருப்பதைக் கண்டறியும் சோதனையாகும். செக் நாட்டு வேதியியலர் சைமன் சியைசெல் (1854–1933). கண்டறிந்த காரணத்தால் இவ்வினை சியைசெல் சோதனை என்ற பெயரால் அழைக்கப்படுகிறது.\n\nஇப்பண்பறி பகுப்பாய்வு சோதனையில், சோதனைக்குழாயில் எடுத்துக் கொள்ளப்பட்ட மாதிரி உப்பானது முதலில் அசிட்டிக் அமிலம், ஐதரசன் அயோடைடு கலவையுடன் சேர்த்து வினைப்படுத்தப்படுகிறது. இதனால் ஈதர் அல்லது எசுத்தர் மூலக்கூறு பிளவடைந்து ஆல்க்கைல் ஆலைடு ஆகவும் முறையே ஆல்ககால் அல்லது ஒரு கார்பாக்சிலிக் அமிலமாகவும் மாறுகிறது. \nகலவையை சூடுபடுத்துவதால், சோதனைக்குழாயின் மேற்புறத்திலுள்ள தெவிட்டிய பாதரச(II) அயோடைடு காகிதத்துடன் உருவாகும் வாயுக்கள் வினைபுரியும் வாய்ப்பு ஏற்பட்டு சிவப்பு அல்லது மஞ்சள் நிறம் உருவாகிறது.\n\nஒரு பொருளிலுள்ள மெத்தாக்சி குழுக்களின் (-OCH3) எண்ணிக்கையை உறுதி செய்யவும் இவ்வினை பயன்படுத்தப்படுகிறது. இவ்வினையில் அயோடோமெத்தேனுடன் வெள்ளி நைட்ரேட்டு கரைலைச் சேர்த்து காய்ச்சி வடித்தல் செய்யும்போது வெள்ளி அயோடைடு உருவாகிறது. வீழ்படிவை வடிகட்டி நிறையறிதல் மூலம் அயோடின் அணுக்களின் எண்ணிக்கையையும் மெத்தாக்சி குழுக்களின் எண்ணிக்கையையும் உறுதிசெய்ய முடியும்.\n\n"}
{"id": "351308", "url": "https://ta.wikipedia.org/wiki?curid=351308", "title": "மரம் (சீன மெய்யியல்)", "text": "மரம் (சீன மெய்யியல்)\n\nசீன மெய்யியலில், மரக்கட்டை (\"wood\", , சில சமயங்களில் மரம் என மொழிபெயர்க்கப்படுகிறது) அல்லது ஆகாயம், வளரும் தன்மையையும், வளர்ந்து வரும் நிலையையும் உணர்த்துகிறது. வூ ஜிங் என்பதன் முதல் நிலையாக மரக்கட்டை உள்ளது. மரக்கட்டை என்பது பஞ்சபூதத்தில் யாங் என்பதில் முதல் நிலையாக இருக்கின்றது. இது வசந்த காலத்தையும் கிழக்கு திசையையும், வியாழன் கோளையும் வண்ணங்களில் பச்சையையும், வானிலையில் மேகமூட்டமான நிலையையும் மற்றும் நான்கு சின்னங்களில் நீல நிற டிராகனையும் (குயிங் லாங்) குறிக்கிறது.\n\nSection::::கற்பிதங்கள்.\nசீன தாவோயிச சிந்தனையில், மூங்கில் போலவே ஆகாயத்தின் பண்புகளை வலிமை மற்றும் நெகிழ்வுத்தன்மையாக கருதப்படுகிறது. இது கதகதப்பான வெப்பம், பெருந்தன்மை, ஒத்துழைப்பு மற்றும் கருத்தியல் ஆகியவற்றின் பண்புகளுடன் தொடர்புடையது. ஆகாயத்தின் ஆளுகைக்குட்பட்ட நபர்கள் விரிவான, வெளிப்படையான மற்றும் சமூக உணர்வுடன் இருப்பார்கள்.ஆகாயம் என்பது வளர்ச்சியடைதலையும்,விரிவடைதலையும் குறிக்கின்றது. மரத்தின் ஆரம்பம், வசந்தகால மற்றும் மொட்டுகள், உணர்ச்சி பெருக்கம் மற்றும் பிற்போக்குத்தனம் ஆகும். மரம் வளர ஈரப்பதம் தேவை.\n\nசீன மருத்துவத்தில், மரம் என்பது கோபம் மற்றும் எதிர்மறையான உணர்வுகளுடன் தொடர்புடையது, பொறுமையுடன் கூடிய நேர்மறையான உணர்வுகள், மற்றும் குருட்டுத்தன்மை இவற்றுடனும் தொடர்புடையதாக இருக்கின்றது.\n\nஇந்த பஞ்ச பூதத்துடன் கல்லீரல் (யின்), பித்தப்பை (யாங்), கண்கள் மற்றும் தசைநார்கள் ஆகிய உறுப்புகள் தொடர்புடையதாக இருக்கின்றது.\n\nSection::::சோதிடம்.\nசீனாவின் சோதிட கலையில் மரமானது 10 திசையன் சுழற்சியை உருவாக்குவதற்காக 12 புவியீர்ப்பு கிளைகள் (அல்லது இராசயனத்தின் சீன அறிகுறிகள்) இணைந்த 10 பரலோக தண்டுகளில் (அவற்றின் யின் மற்றும் யாங் வடிவங்களில் உள்ள ஐந்து உறுப்புகள்) சேர்க்கப்பட்டுள்ளது.\n\nயாங் மரமானது 4 என முடியும் ஆண்டுகளை குறிக்கிறது (எ.கா. 1974).\n\n5 என முடியும் ஆண்டுகளை (எ.கா. 1975) யின் மரம் குறிக்கின்றது \n\nமரம் என்பது சீன இராசி அறிகுறிகள் புலி, முயல் மற்றும் டிராகன் ஆகியவற்றை நிர்வகிக்கிறது.\n\nசில மேற்கு ஜோதிடர்கள் மரம் மற்றும் ஆகாயத்திற்கும் இடையிலான தொடர்பை வாதிட்டனர், இந்த ஆகாயமானது வேத கணிதத்தில் வியாழனுடன் தொடர்புடையது என்பதால் விவாதம் செய்தனர்.\nSection::::வூ ஜிங் சுழற்சி.\nவூ ஜிங் என்ற மறுசீரமைப்பு சுழற்சியில், நீரானது \"மழை அல்லது பனி மூலம் மரத்தை பூத்துக்குலுங்கி வளரச்செய்கிறது\".இரண்டு மரத்துண்டுகள் உரசி தீயை வரவழைக்கின்றது.இந்த தீயிலேயே அந்த மரத்துண்டுகள் எரிக்கப்படுகின்றன.\n\nவெற்றி சுழற்சியில்:\n\nமரமானது பூமிக்கடியில் வளரும் வேர்களாலும்,பூமியின் வாழ்வாதாரத்தாலும் வளர்ச்சி அடைகின்றது. \n\nகாற்றானது தனது பலமான காற்றுச்சக்தியின் மூலம் பலமிக்க பெரிய மரத்தை கூட வேரோடு சாய்த்து விடுகிறது.\n\n"}
{"id": "351310", "url": "https://ta.wikipedia.org/wiki?curid=351310", "title": "பிமல் ஜலான்", "text": "பிமல் ஜலான்\n\nபிமல் ஜலான் (பிறப்பு: 17 ஆகத்து, 1941) என்பவர் பொருளியல் துறை அறிஞர் மற்றும் வங்கியாளர் ஆவார். இந்திய ரிசர்வ் வங்கியின் மேனாள் தலைவராக இரண்டு முறை பதவி வகித்தவர். இந்திய மாநிலங்கள் அவையின் உறுப்பினராகவும் இருந்தவர்.\n\nSection::::வகித்த பதவிகள்.\nகொல்கத்தா பிரசிடென்சிக் கல்லூரியிலும், பின்னர் கேம்பிரிச்சுப் பல்கலைக் கழகங்களிலும் மற்றும் ஆக்சுபோர்டு பல்கலைக் கழகங்களிலும் கல்வி பயின்ற பிமல் ஜலான் \n1980 களில் இந்திய அரசின் முதன்மைப் பொருளியல் ஆலோசகராகவும், 1985- 89 களில் வங்கிச் செயலாளராகவும், 1991-92 இல் நிதி அமைச்சகத்தின்  நிதிதுறைச் செயலாளராகவும் இருந்தார். 1992 -1993 லும் 1998-2008லும் சார்பு பொருளியல் ஆராய்ச்சி தேசியக் குழுவின் தலைவராக இருந்தார். 1997 முதல் 2003 வரை இந்திய ரிசர்வ் வங்கியின் ஆளுநராக இருந்தார்.\n\nஐஎம்எப் மற்றும் உலக வங்கி ஆகிய பன்னாட்டு நிதி நிறுவனங்களில் இந்தியா சார்பாக உறுப்பினர் மற்றும் செயலர் பதவிகளில் இருந்தார்.\n\nSection::::எழுதிய நூல்கள்.\nபொருளியல், வங்கியியல் தொடர்பான நூல்களை எழுதியுள்ளார். இந்தியப் பொருளியல் சிக்கல்கள், 21 ஆம் நூற்றாண்டு ஆயத்த இந்தியப் பொருளியல் கொள்கை போன்ற நூல்களை எழுதியுள்ளார்.\n"}
{"id": "351311", "url": "https://ta.wikipedia.org/wiki?curid=351311", "title": "எச். வி. ஆர். அய்யங்கார்", "text": "எச். வி. ஆர். அய்யங்கார்\n\nஎச். வி. ஆர். அய்யங்கார் ( Haravu Venkatanarasimha Varadaraja Iyengar) என்பவர் இந்திய ரிசர்வ் வங்கியின் ஆறாவது ஆளுநராக மார்ச்சு 1957 முதல் 1962 பிப்ரிவரி வரை  பதவி வகித்தவர். \n\nSection::::பணிகள்.\nஇந்திய சிவில் சேவைப் பணியில் சேர்ந்த எச் வி ஆர் அய்யங்கார் மாநில வைப்பகத் தலைவராகவும் பணியாற்றியுள்ளார்.\nஇவர் ரிசர்வ் வங்கியில் ஆளுநராக இருந்த காலகட்டத்தில் இந்திய அரசு அணா, பைசா என்ற நாணய முறையிலிருந்து புதிய தசம முறைக்கு மாற்றியது.   இவருக்கு இந்திய அரசு பத்ம விபூசண் விருது வழங்கிக் கவுரவித்தது \n\nSection::::எழுத்துப்பணி.\nதம் பணி ஓய்வுக்குப் பிறகு பொருளியல் மற்றும் வங்கிப் பொருளியல் தொடர்பான கட்டுரைகள் எழுதிவந்தார். 2002 ஆம் ஆண்டில் இவரது நூற்றாண்டை ஒட்டி அக்கட்டுரைகளை மகள் இந்திராவும் மருமகன் பிபின் படேலும் தொகுத்து, ஒரு நூலாகப் பதிப்பித்து வெளியிட்டார்கள்.\n"}
{"id": "351314", "url": "https://ta.wikipedia.org/wiki?curid=351314", "title": "பொட்டாசியம் சயனைடு", "text": "பொட்டாசியம் சயனைடு\n\nபொட்டாசியம் சயனைடு (\"Potassium cyanide\") என்பது மூலக்கூறு வாய்ப்பாடு KCN உடைய ஒரு வேதிச் சேர்மம் ஆகும். இந்த நிறமற்ற படிக உப்பின் தோற்றம் சர்க்கரையை ஒத்துள்ளது, நீரில் அதிகளவு கரையும் திறன் உடையது. தங்கச் சுரங்கம், கரிமச் சேர்மங்கள் தொகுத்தல், மற்றும் மின் முலாம் பூசுதல் இவற்றி்ல் பெருமளவில் KCN பயன்படுத்தப்படுகிறது. அணிகலன்களை வேதிக் கலவையில் மூழ்கி மெருகேற்றலிலும் இது பயன்படுத்தப்படுகிறது.\n\nபொட்டாசியம் சயனைடு மிகவும் நச்சுத்தன்மை உடையதாகும். ஈரப்பதமுள்ள திண்ம KCN ஐ நீரார்பகுக்கும் போது சிறிதளவு ஐதரசன் சயனைடு வெளிவருகிறது. இது கசப்பான வாதுமை மணமுடையது. அனைவராலும் இதனை அறியமுடிவதில்லை. இதனை அறிவது மரபணு சார்ந்த பண்பாக உள்ளது.\n\nபொட்டாசியம் சயனைடின் சுவை என்பது காரத்துடன், எரியும் உணர்வினை கொண்டதாக விவரிக்கப்படுகறது.\n\nSection::::உற்பத்தி.\nநீர்த்த பொட்டாசியம் ஐதராக்சைடு கரைசலுடன் ஐதரசன் சயனைடு சேர்த்து வெற்றிடத்தில் ஆவியாக்கப்பட்டு KCN உற்பத்தி செய்யப்படுகிறது.\n\nஅல்லது பொட்டாசியம் ஐதராக்சைடு உடன் பார்மமைடு சேர்க்கும் போது KCN பெறப்படுகிறது.:\n\nசுமார் 50,000 டன் பொட்டாசியம் சயனைடு வருடாந்திர உற்பத்தி செய்யப்படுகிறது.\n\nSection::::வரலாற்று உற்பத்தி.\nகிபி 1900 ஆம் ஆண்டுக்கு முன்னர், காஸ்ட்னர் செயல்முறை கண்டுபிடிப்பதற்கு முன்பு, பொட்டாசியம் சயனைடு கார உலோக சயனைடுகளின் மிக முக்கியமான ஆதாரமாக இருந்தது. இந்த வரலாற்று செயல்பாட்டில், பொட்டாசியம் பெரோ சயனைடை சிதைவடையச் செய்து பொட்டாசியம் சயனைடு உற்பத்தி செய்யப்பட்டது:\n\nK[Fe(CN)] → 4 KCN + FeC + N\n\nSection::::கட்டமைப்பு.\nநீர்த்த கரைசலில் KCN, பொட்டாசியம் (K) அயனிகளாகவும் மற்றும் சயனைடு (CN) அயனிகளாகவும் பிரிகையடைகிறது. சுற்றுச்சூழல் அழுத்தம் மற்றும் வெப்பநிலையில் நிலையான திட வடிவத்தைப் பெற்ற KCN, சோடியம் குளோரைடு போன்றே கனசதுர படிக அமைப்பினைக் கொண்டு ஒவ்வொரு பொட்டாசியம் அயனிகளும் ஆறு சயனைடு அயனிகளால் சூழப்பட்டுள்ளது.சயனைடு அயனிகள் ஈரணு மூலக்கூறாக இருப்பினும், குளோரைடை விட குறைவான சமச்சீர் வடிவத்தைப் பெற்று, வேகமாக சுழற்சிக்கு உட்பட்டு கோள வடிவத்தைப் பெறுகிறது.குறை வெப்பநிலை மற்றும் உயர் அழுத்தத்தில், இந்த தடையற்ற சுழற்சி தடைசெய்யப்படுகிறது இதன் விளைவாக சயனைடு அயனிகள் குறைந்த சமச்சீர் படிக அமைப்பைப் பெறுகின்றன.\n\n\nSection::::பயன்பாடுகள்.\nSection::::பொட்டாசியம் தங்க சயனைடு.\nதங்க சுரங்கத்தில்,ஆக்சிஜன் (பொதுவாக சுற்றியுள்ள காற்று) மற்றும் தண்ணீர் முன்னிலையில் தங்க உலோகத்தில் இருந்து KCN நீரில் கரையக்கூடிய பொட்டாசியம் தங்க சயனைடு உப்பு (அல்லது தங்க பொட்டாசியம் சயனைடு) மற்றும் பொட்டாசியம் ஐதராக்சைடுகளைத் தருகிறது.\n\nஇம்முறையைப் போன்றே சோடியம் தங்க சயனைடு (NaAu(CN)), NaCN லிருந்து தயாரிக்கப்படுகிறது.\n\nSection::::நச்சுத்தன்மை.\nபொட்டாசியம் சயனைடு என்பது செல்லுலார் சுவாசத்தினை தடைசெய்கிறது. இது மைட்டோகாண்ட்ரியல் சைட்டோக்ரோம் சி ஆக்சிடேசு மீது செயல்படுவதன் விளைவாக ஆக்சிசனேற்ற பாஸ்போரிலேசனை தடுக்கிறது. காற்றில்லா வளர்சிதை மாற்றத்தின் விளைவாக லாக்டிக் அசிடோசிஸ் உருவாகிறது. ஆரம்பத்தில், கடுமையான சயனைடின் நச்சுத்தன்மை பாதிக்கப்பட்டவருக்கு சிவப்பு அல்லது சிவப்பு நிறத்தை ஏற்படுத்துகிறது, ஏனெனில் திசுக்கள் இரத்தத்தில் ஆக்சிசன் பயன்படுத்த முடியாததேயாகும். பொட்டாசியம் மற்றும் சோடியம் சயனைடுகளின் விளைவுகள் ஒரே மாதிரியானவையாகும், மேலும் சயனைடை உட்கொண்ட ஒரு சில நிமிடங்களுக்குள்ளே நச்சு அறிகுறிகள் தோன்றி பாதிக்கப்பட்டவர் தனது நனவுநிலைைய இழந்து, இறுதியில் மூளை மரணம் ஏற்படுகிறது. இந்த காலகட்டத்தில் பாதிக்கப்பட்டவருக்கு வலிப்பு ஏற்படுகிறது. பெருமூளை இரத்தப்போக்கு காரணமாக மரணம் ஏற்படுகிறது.\n\nபொட்டாசியம் சயனைடுக்கான மரண அபாயம் 200-300 மிகி ஆகும். இதனை உட்கொள்ளும்போது அதன் நச்சு வயிற்றின் அமிலத்தன்மையைப் பொறுத்தது. ஏனென்றால் அமிலத்துடன் ஐதரசன் சயனைடு வினைபுரிந்து, சயனைடு போன்ற கொடிய வடிவமாக மாறிவிடுகிறது. கிரிகோரி ரஸ்புடின் பிழைத்ததன் காரணம், பொட்டாசியம் சயனைடு நச்சுத்தன்மை உடையது எனினும், அவரது வயிற்று அமிலத்தன்மை அசாதாரணமாக குறைந்ததேயாகும்.\n\nஇளம் பொசுனியா அமைப்பின் உறுப்பினர்கள், மற்றும் பிரபலமான பிரபலங்களான இர்வின் ரோமெல், இட்லரின் நீண்டகால தோழர் இவா பிரான், ஜோசப் கோயபெல்ஸ், ஐன்ரிச் இம்லர், எர்மன் கோரிங், இரண்டாம் உலகப் போரின் போது பிரித்தானிய உளவாளிகள் (தற்கொலை மாத்திரைகள் பயன்படுத்தினர்), கணினி அறிவியலாளர் அலன் டூரிங், பாலிமர் வேதியியலாளர் வாலஸ் கேராதர்சு, 19 ஆம் நூற்றாண்டின் செருமானிய வேதியியலாளர் விக்டர் மேயர், ஜோன் பி. மெக்லெமோ (S- நகரம் போட்காஸ்டின் பொருள்), மக்கள் கோயில் போன்ற பல்வேறு மத வழிபாட்டு தற்கொலைகள், தென்மார்க்கு எழுத்தாளர் குஸ்டாவ் வைட் மற்றும் விடுதலைப் புலிகள், ஆர்வர்டில் நோபல் பரிசு பெற்ற வேதியியலாளர் ஈ.ஜே.கோரி ஆய்வகத்தில் உள்ள மாணவரான ஜேசன் அல்ட்டோம் போன்ற பல முக்கிய நபர்கள் பொட்டாசியம் சயனைடு பயன்படுத்தி கொல்லப்பட்டனர் அல்லது தற்கொலை செய்து கொண்டனர்.\n\nHCN புகை வெளிவந்த சில நொடிகளிலே பூச்சிகளால் உறிஞ்சப்பட்டு அவை கொல்லப்படுவதால் நிபுணத்துவம் வாய்ந்த நுண்ணுயிரியலாளர்களால் சாடிகளில் சேகரித்துப் பயன்படுத்தப்படுகிறது.\n\n"}
{"id": "351315", "url": "https://ta.wikipedia.org/wiki?curid=351315", "title": "வினைவேகச் சமன்பாடு", "text": "வினைவேகச் சமன்பாடு\n\nஒரு வேதிவினையின் வினைவேகச் சமன்பாடு (Rate equation) அல்லது வினைவேக விதி (Rate law) என்பது வினைவேகத்தையும் வினைபடுபொருள்களின் செறிவையும் (அல்லது அழுத்தத்தையும்) இணைக்கும் ஒரு சமன்பாடு ஆகும். இச்சமன்பாட்டில் வினைவேகக் கெழு என்னும் மாறிலிகளும் இருக்கும்.\n\nபல வகையான வேதிவினைகளுக்கும் வினைவேகச் சமன்பாட்டை அடுக்கு விதி கொண்டு குறிக்கலாம்.\n\nஇதில் [A] என்பதும் [B] என்பதும் முறையே அப்பொருள்களின் செறிவைக் குறிக்கும். (மோல் லிட்டர்)\n\n\"x, y\" என்பவை பரிசோதனையின் மூலம் நிர்ணயிக்கப்படுகின்றன. \"k\" என்பது வினைவேக மாறிலியாகும். இதன் மதிப்பு வெப்பநிலை, பரப்பு, அயனிய ஆற்றல், ஆகியவற்றைப் பொறுத்து அமையும்.\n"}
{"id": "351320", "url": "https://ta.wikipedia.org/wiki?curid=351320", "title": "வினைவேக மாறிலி", "text": "வினைவேக மாறிலி\n\nவேதி வினைவேகவியலில் வினைவேக மாறிலி (Reaction rate constant) அல்லது வினைவேகக் கெழு (Reaction rate coefficient), \"k\", என்பது வேதிவினையின் வேகத்தைக் குறிக்கும் ஒரு மாறிலியாகும்.\n\nA, B என்னும் இரண்டு வினைபடுபொருள்கள் வேதிவினையின் காரணமாய் C என்னும் வினைவிளைபொருளை விளைவிக்கிறது என்றால், \n\nவினைவேகத்தைப் பின்வரும் சமன்பாட்டின் மூலம் குறிக்கலாம்.\n\nஇங்கே \"k\"(\"T\") என்பது வினைவேக மாறிலியாகும். அது வெப்பநிலையைப் பொறுத்து மாறும் இயல்புடையதாகும். [A] மற்றும் [B] வினைபடுபொருள்களின் செறிவைக் குறிக்கும். \"m,n\" என்பவை பரிசோதனையின் வழியாகக் கண்டறியலாம்.\n\n"}
{"id": "351323", "url": "https://ta.wikipedia.org/wiki?curid=351323", "title": "மான்செஸ்டர் குண்டுவெடிப்பு 2017", "text": "மான்செஸ்டர் குண்டுவெடிப்பு 2017\n\nஐக்கிய இராஜ்ஜியத்தின் மான்செஸ்டர் நகரில் இசைக்கச்சேரி நடந்த \"மான்செஸ்டர் அரீனா\" பகுதியில் நடந்த குண்டு வெடிப்பில் 22 பேர் கொல்லப்பட்டனர் மேலும் 59 பேர் காயமடைந்தனர்.\n\nSection::::தாக்குதல்.\n22 மே, 2017 அன்று உள்ளூர் நேரப்படி 22:33 மணியளவில் 21,000 பார்வையாளர்களைக் கொண்ட இசைக்கச்சேரி முடிந்ததும் நடந்த இத்தாக்குதல் ஒரு தீவிரவாதத் தாக்குதல் என சந்தேகிக்கப்படுகிறது.\n\nSection::::பாதிக்கப்பட்டோர்.\nஇத்தாக்குதலில் பொதுமக்கள் 22 மற்றும் தாக்குதல்தாரி ஒருவர் உட்பட 23 பேர் மரணமடைந்தனர். பொதுமக்களில் குழந்தைகள் உட்பட 59 பேர் காயமடைந்தனர்.\n\nSection::::தாக்குதல்தாரி.\nஇத்தாக்குதலை நடத்தியவர் லிபிய வம்சாவளியைச் சார்ந்த \"சல்மான் அபிடி\" (Salman Abedi), 22 வயதுடைய இவர் ஐக்கிய இராஜ்ஜியத்தைப் பிறப்பிடமாகக் கொண்டவர் ஆவார். தாக்குதல்தாரி தற்கொலைக் குண்டை வெடிக்கச் செய்ததின் மூலம் தனியாக இத்தாக்குதலை மேற்கொண்டார் என காவல்துறை தெரிவித்தது.\n\nSection::::பின் நிகழ்வுகள்.\nஇக்குண்டுவெடிப்பை தீவிரவாதச் செயலாகக் கருதுவதாக காவலர்கள் தெரிவித்தனர். 7 ஜீலை 2005 ம் ஆண்டிற்குப் பின்னர் நடத்தப்பட்ட மோசமான தாக்குதலாக இது கருதப்படுகிறது. அமெரிக்க அதிகாரிகள் இத்தாக்குதலைத் தீவிரவாதத் தாக்குதலாகக் கருதுவதாக தகவல் வெளியாகியுள்ளது. தாக்குதல் நடந்த இடத்தின் அருகிலுள்ள \"மான்செஸ்டர் விக்டோரியா தொடருந்து நிலையம்\" அதன் சேவைகளை ரத்து செய்து, பொதுமக்கள் வெளியேற்றப்பட்ட பின்னர் உடனடியாக மூடப்பட்டது.\n"}
{"id": "351326", "url": "https://ta.wikipedia.org/wiki?curid=351326", "title": "பத்மசா நாயுடு", "text": "பத்மசா நாயுடு\n\nபத்மசா நாயுடு( Padmaja Naidu 1900-2 மே 1975) என்பவர் இந்தியத் தேசியக் காங்கிரசின் பிரமுகரும் சரோசினி நாயுடுவின் மகளும் ஆவார். தமது 21 ஆம் அகவையில் இந்தியத் தேசியு காங்கிரசில் சேர்ந்த பத்மசா 1942 இல் நடந்த ஒத்துழையாமை இயக்கத்தில் இணைந்தார்.\n\nSection::::பதவிகள்.\nஇந்தியா விடுதலை  அடைந்த பின்னர் மேற்கு வங்க ஆளுநராக அமர்த்தப்பட்டார். 1956 முதல் 1967 வரை இப்பதவியில் இருந்தார்.\nசவகர்லால் நேருவுடன் அன்புடனும் நெருக்கமாகவும் இருந்தார். செஞ்சிலுவைச் சங்க இயக்கத்தில் ஈடுபடுத்திக் கொண்டார். \nவங்க தேசப் போரின்போது போர் அகதிகளுக்கு இவர் தலைமையில் செஞ்சிலுவை சங்கம்  உதவிகள் செய்தது.\n\nபாரத் சேவக் சமாஜ்,  அனைத்திந்திய கைவினைப்பொருள்கள் போர்டு, மற்றும் நேரு நினைவு நிதி போன்ற அமைப்புகளில் பொறுப்பு வகித்திருந்தார். \n\nSection::::நினைவு கூர்தலும் விருதும்.\nடார்சிலிங்கில் உள்ள இமாலய விலங்கியல் பூங்காவுக்கு இவரது நினைவைப் போற்றும் வகையில் இவருடைய பெயரைச் சூட்டியுள்ளார்கள். \n1962 ஆம் ஆண்டில் இவருக்கு பத்ம விபூசண் விருது வழங்கப்பட்டது.\n"}
{"id": "351328", "url": "https://ta.wikipedia.org/wiki?curid=351328", "title": "பள்ளிகளில் உயிரியளவியல்", "text": "பள்ளிகளில் உயிரியளவியல்\n\n\"'பள்ளிகளில் உயிரியளவியல் \" (\"Biometrics In Schools\") என்பது பள்ளிகளில் உயிரியளவுகள் முறையில் தனித்துவமான உடல் ரீதியான அல்லது நடத்தை பண்புகளைக் கொண்டு, தானாகவே தனிநபர்களை அடையாளம் காண பயன்படுத்தப்படும் அமைப்பு முறையாகும். இம்முறையில் மின்னணுவியல் முறைப்படி தகவல்களை சேகரித்தல்,பகுப்பாய்வு செய்தல்,மற்றும் அளவீடுகளை ஏற்கனவே உள்ள தரவுகளைக் கொண்டு ஒப்பீடு செய்து மிகவும் துல்லியமான அடையாளங்களை கண்டறிதல் ஆகும். மேலும் பள்ளிகளில் நிகழும் அன்றாட செயல்முறைகளை கண்காணிக்கவும், உயிரிய முறையில் அளவீடு செய்து, பெற்ற முடிவுகளைக் கொண்டு பகுப்பு மற்றும் மீளாய்வு செய்து பள்ளி நடைமுறைகளை சீரமைப்பதற்கும் அல்லது தேவையான மாற்றங்களை மேற்கொள்வதற்கும், ஆசிரியர்கள் மற்றும் மாணவர்களின் வருகை உள்ளிட்ட பல்வேறு இனங்களைக் கண்காணிப்பதற்கும் உதவிபுரியும் தொழில்நுட்பம் இதுவாகும்.\n\nSection::::பள்ளிகளில் உயிரியளவியல் முறையின் வகைகள்.\nஉலகளவில் உயிரியளவியல் சந்தையில் விரல் ரேகைப் பதிவு தொழில்நுட்பம் மிகப்பெரிய சந்தையளவைக் கொண்டது. பரவலாக கல்வி உள்ளிட்ட பல தொழிற்துறைகளால் விரல் ரேகைப் பதிவு முறை பின்பற்றப்படுகின்றன.விரல் ரேகைப்பதிவு முறையானது பழமையான, எளிய, நிறுவுவதற்கு எளிமையான, குறைந்தளவு செலவு பிடிக்கக்கூடியதாகும்.\nபோன்ற முறைகள் செயல்படுத்தப்பட்டு வருகின்றன என்றாலும், விரல் ரேகைப் பதிவு முறை என்பது அமெரிக்க கல்வி சந்தை உட்பட பல நாடுகளில் மிகவும் பொதுவாக பயன்படுத்தப்படும் தொழில்நுட்பம் ஆகும் .\n\nSection::::பள்ளிகளில் உயிரியளவியல் முறையின் வளர்ச்சி மற்றும் முக்கியத்துவம்.\nவளர்ந்த நாடுகளின் அரசாங்கப் பள்ளிகள் மற்றும் சில தனியார் பள்ளிகள் இந்த முறையை ஏற்கனவே அறிமுகப்படுத்திவிட்ட நிலையில் இந்தியா, போன்ற வளரும் நாடுகளில் தற்போது இம்முறையை நடைமுறைப்படுத்துவதற்கு அரசாங்கங்கள் முனைப்பு காட்டுவதன் மூலம் இதன் முக்கியத்துவத்தை அறிந்து கொள்ள முடியும்..\n\nஅமெரிக்காவின் கல்வித்துறையில் பள்ளிகளில் உயிரியளவியல் முறையானது வளர்ந்து வரும் ஒரு தொழிநுட்பமாகும். டெக்நேவியோ என்ற சந்தை ஆராய்ச்சி அமைப்பின் புள்ளிவிவரப்படி 2014 முதல் 2019 வரை கல்வி உயிரியளவியல் சந்தையில் 23.65% அளவுக்கு (கூட்டு ஆண்டு வளர்ச்சிவீதம் (CAGR)) வளர்ச்சி அடையும் என எதிர்பார்க்கப்படுவதாக தெரிவித்துள்ளது.\n\nSection::::தமிழகப்பள்ளிகளில் உயிரியளவியல் முறை.\nஇந்தியாவின், தமிழ்நாடு மாநிலத்தில் அரசுப்பள்ளிகளில் உயிரியளவியல் முறையிலான வருகைப்பதிவு நடைமுறைப்படுத்த முயற்சிகள் மேற்கொள்ளப்பட்டுள்ள. அதன் ஒரு பகுதியாக சோதனை அடிப்படையில் பெரம்பலூர் மாவட்டத்தில் முதல் முறையாக இத்திட்டம் அறிமுகப்படுத்தப்பட்டு செயல்பாட்டில் உள்ளது.மேலும் இத்திட்டத்தை தமிழ்நாடு முழுவதும் நடைமுறைப்படுத்த தமிழ்நாடு அரசு சார்பில் நிதி ஒதுக்கீடுகள் செய்யப்பட்டு இதற்கான வல்லுனர் குழு ஒன்றும் ஏற்படுத்தப்பட்டுள்ளது .\n\nSection::::பிற துறைகளில் உயிரளவியல் முறை.\nஉலகம் முழுவதும் பல்வேறு நாடுகள் தங்கள் நாட்டு குடிமக்களுக்கு உயிரியளவியல் முறையிலான தனித்துவமான அடையாள அட்டைகளை வழங்கி வருகின்றன அரசு அலுவலகங்களில் ஊழியர்களின் வருகையை உயிரியளவியல் முறைப்படி பதிவு செய்யவும் முயற்சிகள் நடைபெறுகின்றன . அதுபோல கடவுச்சீட்டு, உணவுப்பொருள் வழங்கள் துறை, பல்வேறு அரசுத்துறை சேவைகளுக்கும் இம்முறை விரிவுபடுத்தப்பட்டுள்ளது பல தனியார் நிறுவனங்கள் தங்களின் ஊழியர்களின் விவரங்களை், வருகைப்பதிவு உள்ளிட்டவற்றை உயிரியளவியல் முறையைில் பதிவு செய்யும் முறைக்கு மாறியுள்ளன.\n"}
{"id": "351331", "url": "https://ta.wikipedia.org/wiki?curid=351331", "title": "கறம்பக்குடி வட்டம்", "text": "கறம்பக்குடி வட்டம்\n\nஇந்த வட்டத்தின் தலைமையகமாக கறம்பக்குடி நகரம் உள்ளது. இந்த வட்டத்தில் \"மலையூர்\" மற்றும் கறம்பக்குடி என இரண்டு உள்வட்டங்களும் 50 வருவாய் கிராமங்களும் உள்ளன.\n\nஇவ்வட்டத்தில் கறம்பக்குடி ஊராட்சி ஒன்றியம் அமைந்துள்ளது. \nSection::::மக்கள்தொகை பரம்பல்.\n2011-ஆம் ஆண்டு மக்கள் தொகை கணக்கெடுப்பின்படி இவ்வட்டம் 110,604 மக்கள்தொகை கொண்டது. மக்கள்தொகையில் 54,694 ஆண்களும், 55,910 பெண்களும் உள்ளனர். 24,980 குடும்பங்கள் கொண்ட இவ்வட்ட மக்கள்தொகையில் 86.8% கிராமப்புறங்களில் வாழ்கின்றனர். இவ்வட்டத்தின் எழுத்தறிவு 73.75% மற்றும் பாலின விகிதம் 1,000 ஆண்களுக்கு, 1,022 பெண்கள் வீதம் உள்ளனர். 6 வயதிற்குட்பட்ட குழந்தைகளின் எண்ணிக்கை 13404 ஆகவுள்ளது. குழந்தைகள் பாலின விகிதம், 1000 ஆண் குழந்தைகளுக்கு 927 பெண் குழந்தைகள் வீதம் உள்ளனர். பட்டியல் சமூகத்தினரும், பட்டியல் பழங்குடியினரும் முறையே 29,157 மற்றும் 8 ஆகவுள்ளனர். மக்கள்தொகையில் இந்துக்கள் 90.72%, இசுலாமியர்கள்5.83%, கிறித்தவர்கள் 3.35% மற்றும் பிறர் 0.09% ஆகவுள்ளனர்.\n"}
{"id": "351334", "url": "https://ta.wikipedia.org/wiki?curid=351334", "title": "பொன்னமராவதி வட்டம்", "text": "பொன்னமராவதி வட்டம்\n\nபொன்னமராவதி வட்டம் , தமிழ்நாட்டின் புதுக்கோட்டை மாவட்டத்தில் உள்ள 12 வட்டங்களில் ஒன்றாகும் . இந்த வட்டத்தின் தலைமையகமாக பொன்னமராவதி நகரம் உள்ளது.\n\nஇந்த வட்டத்தின் கீழ் காரையூர், அரசமலை, பொன்னமராவதி என 3 உள்வட்டங்களும் 49 வருவாய் கிராமங்களும் உள்ளன\nSection::::மக்கள்தொகை பரம்பல்.\n2011-ஆம் ஆண்டு மக்கள் தொகை கணக்கெடுப்பின்படி இவ்வட்டம் 108,479 மக்கள்தொகை கொண்டது. மக்கள்தொகையில் 53,788 ஆண்களும், 54,691 பெண்களும் உள்ளனர். 27,104 குடும்பங்கள் கொண்ட இவ்வட்ட மக்கள்தொகையில் கிராமப்புறங்களில் 88.3% வாழ்கின்றனர். இவ்வட்டத்தின் எழுத்தறிவு 74.36% மற்றும் பாலின விகிதம் 1,000 ஆண்களுக்கு, 1,017 பெண்கள் வீதம் உள்ளனர். 6 வயதிற்குட்பட்ட குழந்தைகளின் எண்ணிக்கை 11444 ஆகவுள்ளது. குழந்தைகள் பாலின விகிதம், 1000 ஆண் குழந்தைகளுக்கு 945 பெண் குழந்தைகள் வீதம் உள்ளனர். பட்டியல் சமூகத்தினரும், பட்டியல் பழங்குடியினரும் முறையே 17,453\nமற்றும் 1 ஆகவுள்ளனர். மக்கள்தொகையில் இந்துக்கள் 94.19%, இசுலாமியர்கள் 4.87%, கிறித்தவர்கள் 0.84% மற்றும் பிறர் 0.03%ஆகவுள்ளனர்.\n"}
{"id": "351342", "url": "https://ta.wikipedia.org/wiki?curid=351342", "title": "தி. இலக்குமணப்பிள்ளை", "text": "தி. இலக்குமணப்பிள்ளை\n\nதி. இலக்குமணப்பிள்ளை (1864 - 1950) 19 ஆம் நூற்றாண்டில் நாடகத்தமிழ்,இசைத்தமிழ் வளர்ச்சிக்குத் தொண்டாற்றியவர்களுள் குறிப்பிடத்தக்கவர்.\n\nSection::::பிறப்பும் இளமையும்.\nஇலக்குமணப்பிள்ளை திருவாங்கூர் மன்னர் அரண்மனையில் கணக்கராகப் பணியாற்றிய திரவியம்-வள்ளியம்மாளுக்கு மகனாக 1864 ஆம் ஆண்டு பிறந்தார். தொடக்கக் கல்வியைத் திண்ணைப் பள்ளியில் பயின்றார். இளம்பருவத்தில் தேவாரப் பாடல்களை மனப்பாடம் செய்து இசையுடன் பாடுவதில் ஆர்வம் கொண்டார். ஐயா பாகவதர் என்பாரிடம் வீணை கற்றார். இவரின் இசைப் புலமை அறிந்த பலரும் இவரிடம் இசை பயின்றனர். தந்தையைப் போலவே இவரும் திருவனந்தபுரம் அரசாங்கத்தில் பணியாற்றியுள்ளார்.\n\nSection::::இயற்றிய நூல்கள்.\nஇவர் ஆங்கிலமொழி புலமைமிக்கவர். தாம் திண்ணைப் பள்ளியில் படித்த வரலாற்றை ஆங்கிலக் கவிதையாக எழுதியுள்ளார்.\n\nSection::::மொழிபெயர்ப்பு பணிகள்.\nஇவர் கிரேக்கமொழி நாடகத்தை, \"வீலநாடகம்\" எனும் பெயரில் ஆங்கிலத்திலும், சேக்சுபியரின் சிம்பலின் நாடகத்தை, \"சத்தியவதி\" எனும் பெயரில் தமிழிலும் மொழிபெயர்த்துள்ளார்.\n\nSection::::இசைப் பணிகள்.\n\"சென்னை மாகாணத் தமிழ்ச் சங்கம்\" என்ற அமைப்பு நடத்திய மாநாட்டைத் தொடங்கி வைத்த இவர், அம்மாநாட்டில் தமிழின் இசைவளம் பற்றி சொற்பொழிவாற்றியுள்ளார். மாநாட்டு நிறைவில் இவருக்கு, \"இசைத் தமிழ்ச் செல்வர்\" என்ற பட்டமும் வழங்கப்பெற்றது.\n\nSection::::மறைவு.\nதமது 86 ஆவது வயதில் 1950 ஆம் ஆண்டு இவர் காலமானார்.\n\n"}
{"id": "351344", "url": "https://ta.wikipedia.org/wiki?curid=351344", "title": "நிர்வாக முதுகலைப் பட்டம்", "text": "நிர்வாக முதுகலைப் பட்டம்\n\nநிர்வாக முதுகலைப் பட்டம் அல்லது மேம்பட்ட ஆய்வுகளுக்கான முதுகலை பட்டப் படிப்பானது நடுத்தர தொழில் நிர்வாக அலுவலர்களுக்காகவே சிறப்பாக உருவாக்கப்பட்டது. கலைத் துறையில் நிர்வாக முதுகலை பட்டம், அறிவியல் துறையில் நிர்வாக முதுகலை பட்டம் போன்ற பொதுவான தலைப்புகளின் கீழ் முதுகலை பட்டம் அல்லது வணிக நிர்வாகத்தில் முதுகலை பட்டம், தொடர்புகளில் முதுகலை பட்டம் அல்லது மனிதவள மேலாண்மை குறித்த மேம்பட்ட ஆய்வுகளில் முதுகலை பட்டம் போன்ற குறிப்பிட்ட தலைப்பின் கீழ் முதுகலை பட்டம் பெறுதல் இவற்றுள் அடங்கும்.\n\nSection::::அமைப்பு.\nநிர்வாக முதுகலை பட்டத்திற்கு படிப்பவர்கள் வழக்கமாக முழுநேர வேலையில் இருப்பவர்கள், அதனால் அவர்களுக்கான படிப்பு அமைப்பு வேலையினைச் சார்ந்தே இருக்கும். பெரும்பான்மையான நிர்வாக முதுகலை பட்ட படிப்புகள் மாதத்தில் பல நாட்கள் முழுவதும் நடைபெறுவதாக இருக்கும் (ஒரு வாரத்திற்கு மேல் நடைபெறாது), இவ்வாறு இரண்டு அல்லது மூன்று ஆண்டுகள் தொடரும் படிப்பாகும். இருப்பினும் சில படிப்பு நேரங்கள் சற்று மாற்றியமைக்கப்பட்டு படிப்பவர்களுக்கு ஏற்றவாறு அமைக்கப்பட்டுள்ளன. அவற்றில் இரவு நேர வகுப்புகள் மட்டும் அல்லது வார இறுதி நாட்களில் நடைபெறும் வகுப்புகள் மட்டும் போன்றவை அடங்கும்.\n\nபோலோக்னா அமைப்பின்படி படிப்பில் கலந்துகொள்பவர்கள், ஐரோப்பிய கடன் மாற்றம் மற்றும் திரட்சி அமைப்பின் 60 மதிப்பு புள்ளிகளைப் பெற்றால் மட்டுமே பட்டம் பெற முடியும். பிற அமைப்புகளில், அவர்கள் கல்வியில் பெறும் மதிப்பு புள்ளிகள் மற்றும் படிப்பிற்கான மதிப்புப் புள்ளிகளைப் பொறுத்து பட்டப் படிப்பினை நிறைவு செய்ய இயலும்.\n\nSection::::வகைகள்.\n1. வணிக நிர்வாகத்தில் நிர்வாக முதுகலை பட்ட படிப்பு\n\n2. நிதி சந்தைகளில் நிர்வாக முதுகலை பட்ட படிப்பு\n\n3. உடல் நல மேலாண்மையில் நிர்வாக முதுகலை பட்ட படிப்பு\n\n4. மேலாண்மையில் நிர்வாக முதுகலை பட்ட படிப்பு\n\n5. அறிவியல் மற்றும் தொடர்பு துறையில் நிர்வாக முதுகலை பட்ட படிப்பு\n\n6. சந்தைப்படுத்தல் மற்றும் விற்பனையில் நிர்வாக முதுகலை பட்ட படிப்பு\n\n7. அறிவியல் மற்றும் உடல்நல அமைப்புகளில் நிர்வாக முதுகலை பட்ட படிப்பு\n\nSection::::சேர்க்கை.\nநிர்வாக முதுகலை பட்டப் படிப்பிற்கு விண்ணப்பிக்கும் நபர்கள் கண்டிப்பாக பின்வருவனவற்றினைப் பெற்றிருக்க வேண்டும்:\n\n1. இளங்கலைப் பட்டம் அல்லது உயர்நிலை பள்ளிச் சான்றிதழ்\n\n2. படிப்பிற்குரிய பிரிவில் சுமார் 4 முதல் 15 ஆண்டுகள் வரை வேலை செய்த அனுபவம் இருக்க வேண்டும் (அல்லது அதற்குத் தகுந்த அளவிற்கு பின்புலம் மற்றும் படிப்பின் பிரிவின் மீது தனிப்பட்ட முறையில் ஆர்வமுடையவராக இருத்தல் வேண்டும்)\n\n3. தலைமைத் திறன்\n\nமாணவர்கள் சேர்க்கை ஒவ்வொரு நாட்டினைப் பொறுத்தும் வேறுபடும். சில பல்கலைக் கழகங்கள் அல்லது தனியார் கல்வி நிறுவனங்கள் பட்டதாரி பதிவு தேர்வு மதிப்பெண்கள், பட்டதாரி மேலாண்மை சேர்க்கைக்கான தேர்வு மதிப்பெண்கள் அல்லது பிற தரமான கணித தேர்வு மதிப்பெண்களை சேர்க்கையின்போது எதிர்பார்க்கின்றனர்.\n\nSection::::பட்டபடிப்பிற்கான தேவைகள்.\nபோலோக்னா செயல்பாடுகளின் மூலம் பட்டப்படிப்பினை முடிப்பதற்கு ஐரோப்பிய கடன் மாற்றம் மற்றும் திரட்சி அமைப்பின் வழிமுறையில் 60 மதிப்புப் புள்ளிகளைப் பெற்றிருக்க வேண்டும். அமெரிக்க கல்விமுறையின்படி 33 மதிப்புப் புள்ளிகளைப் பெற்றிருந்தால் அமெரிக்காவில் உள்ள நிறுவனங்களில் பட்டப்படிப்பினை முடிக்க இயலும். இந்த மதிப்புப் புள்ளிகள் ஒவ்வொரு முறையினையும் பொறுத்து வேறுபடும். படிப்பு முடியும் தருவாயில் அதில் பங்குபெறுபவர்கள் களத்தின் திட்டங்கள் குறித்த அறிக்கையினை சமர்பிக்க வேண்டும், அதற்காக அவர்கள் சுமார் 350 முதல் 500 மணி நேரங்களை செலவிட வேண்டிவரும்.\n\nSection::::பிற நாடுகளில் வழங்கப்படும் படிப்புகள்.\nSection::::ஐரோப்பா.\nஐரோப்பாவில் பல பல்கலைக் கழகங்கள் முதுகலைப் பட்ட படிப்பு அல்லது அதற்கு இணையான படிப்பினை வழங்குகின்றன. 1999 ஆம் ஆண்டில் லுகனோ பல்கலைக்கழகம் முதன் முறையாக அறிவியல் மற்றும் தொடர்பு துறையில் நிர்வாக மேலாண்மைக்கான முதுகலை பட்டத்திற்கான படிப்பினை சுவிட்சர்லாந்தில் அறிமுகப்படுத்தியது. அதன் பயிற்று மொழி ஆங்கிலத்தில் இருந்தது. 2006 ஆம் ஆண்டில் அதே பல்கலைக்கழகம் மனிதவள மேலாண்மை குறித்த மேம்பட்ட ஆய்வுகளில் முதுகலை பட்டத்திற்கான படிப்பினை சர்வதேச நிறுவனங்கள், அரசு சாரா நிறுவனங்கள் மற்றும் சர்வதேச முன்னேற்ற நிறுவனங்களில் வேலை செய்பவர்களுக்காக அறிமுகம் செய்வித்தது. \n\nSection::::ஆஸ்திரேலியா.\nகலைத் துறையில் நிர்வாக முதுகலை பட்டத்தினை மெல்போர்ன் பல்கலைக் கழகம் மனிதவள மேம்பாடு மற்றும் சமூக அறிவியல் துறையில் மட்டும் வழங்குகிறது. ஆஸ்திரேலியா மற்றும் நியூசிலாந்து அரசு பள்ளி அமைப்பானது பொது நிர்வாக திட்டத்தில் நிர்வாக முதுகலை பட்டத்திற்கான படிப்பில் ஆஸ்திரேலியா மற்றும் நியூசிலாந்து நாட்டின் பிற பல்கலைக் கழகங்களுடன் இணைந்து செயல்படுகிறது.\n\nSection::::அமெரிக்கா.\nபிங்காம்டன் பல்கலைக்கழகம் அறிவியல் மற்றும் உடல்நல அமைப்புகளுக்கான படிப்பிற்கான நிர்வாக முதுகலை படிப்பினை மான்ஹட்டன் பகுதியில் வழங்குகிறது. இதன் பயன்பாடுகள் பின்வருமாறு:\n\n1. சுகாதார விநியோக அமைப்புகளில் தலைமைப் பண்பினை அதிகரித்தல்\n\n2. பொறியியல் நுட்பங்கள், தரவு மற்றும் செயல்பாட்டு முன்னேற்றம் ஆகியவற்றின் மூலம் சுகாதார மேம்பாடுகளை கண்டறிதல் மற்றும் பிரச்சினைகளுக்கு தீர்வு காணுதல்\n\n3. களத்தின் நிரூபிக்கப்பட்ட தரவுகள் மற்றும் அனுபவமிக்க வல்லுநர்களுடன் தொடர்புகொள்ளுதல் \n"}
{"id": "351346", "url": "https://ta.wikipedia.org/wiki?curid=351346", "title": "ஜோனாத்தான் ஓஹாயான்", "text": "ஜோனாத்தான் ஓஹாயான்\n\nஜோனாத்தான் லிஸ் ஓஹாயான் என்பவர் கனடா நாட்டின் ஒன்றாரியோ மாகாணத்தில் உள்ள தொராண்டோவில் சனவரி 10, 1972ஆம் ஆண்டு பிறந்தார். இவர் கனடா நாட்டை சார்ந்த தடகள வீரர் ஆவார். இவர் புகழ் பெற்ற எழுத்தாளர் ஜோசப் லிஸ் என்பவரின் பெயரன். இவர் வில்வித்தைப் பிரிவில் போட்டியிடுபவர்\n\n2004 கோடைக்கால ஒலிம்பிக் விளையாட்டுப் போட்டியில் ஆண்களுக்கான தனிநபர் ஒற்றையர் பிரிவில் வில்வித்தைப் போட்டியில் ஓஹாயான் கலந்துகொண்டார். இவர் முதல்நிலைச் சுற்றில் தோல்வியடைந்து, 47வது இடத்தைப் பெற்று போட்டியிலிருந்து வெளியேறினார்.\n\n"}
{"id": "351354", "url": "https://ta.wikipedia.org/wiki?curid=351354", "title": "சோடியம் சயனைடு", "text": "சோடியம் சயனைடு\n\nசோடியம் சயனைடு (\"Sodium cyanide\") கனிமச் சேர்மத்தின் மூலக்கூறு வாய்ப்பாடு NaCN. இது வெண்மை நிறமுடைய, நீரில் கரையக்கூடிய திண்மம். சயனைடு உலோகங்களை அதிகளவு கவரும்தன்மை உடையதால் இதன் உப்புகள் அதிகமான நச்சுத்தன்மை உடையதாகிறது. உலோகங்களுடன் அதிகளவு வினைபுரிந்து அரிக்கும் இயல்புடையதால் தங்கச் சுரங்கங்களில் பயன்படுத்தப்படுகிறது. இதனை அமிலத்துடன் சேர்க்கும்பொழுது நச்சுத்தன்மை உடைய ஐதரசன் சயனைடு உருவாகிறது.\n\nSection::::உற்பத்தி மற்றும் இரசாயன பண்புகள் [தொகு].\nஐதரசன் சயனைடை, சோடியம் ஐதராக்சைடு உடன் சேர்த்து சோடியம் சயனைடு பெறப்படுகிறது.\n\n2006 ஆம் ஆண்டில் உலகளாவிய உற்பத்தியானது 500,000 டன்களாக மதிப்பிடப்பட்டுள்ளது. உயர்ந்த வெப்பநிலையில் சோடியம் அமைடை கார்பனுடன் சேர்த்து நடைபெறும் காஸ்ட்னர்-கெல்னர் செயல்முறை மூலம் சோடியம் சயனைடு தயாரிக்கப்படுகிறது.\n\nதிட NaCN இன் கட்டமைப்பு சோடியம் குளோரைடுடன் தொடர்புடையது.. நேர்மின் மற்றும் எதிர்மின் அயனிகள் ஒவ்வொன்றும் ஆறு அயனிகளால் ஒருங்கிணைக்கப்பட்டுள்ளது. பொட்டாசியம் சயனைடும் (KCN) இதேபோன்ற அமைப்பைக் கொண்டுள்ளது. ஒவ்வொரு Na அயனிகளும் இரண்டு CN தொகுதிகள், இரண்டு வளைந்த Na---CN, இரண்டு வளைந்து Na---NC சேர்ந்து பை பிணைப்பினை உருவாக்குகிறது.\n\nசோடியம் சையனைடு நீரார்பகுக்கும் போது விரைவில் ஐதரசன் சயனைடாக மாறுகிறது.ஏனெனில் வலிமை குறைந்த அமிலத்தில் இருந்து இதன் உப்புகள் பெறப்படுவதேயாகும். ஈரப்பதமுள்ள திண்ம NaCN, சிறிதளவு ஐதரசன் சயனைடை வெளியேற்றுகிறது. இதன் மணம் கசப்பான பாதாமின் மணத்தைக் காட்டுகிறது. (அனைவருக்கும் இது புரியாது -ஒரு மரபியல் பண்பு ). சோடியம் சயனைடு, வலிமை மிகுந்த அமிலங்களுடன் வேகமாக வினைபுரிந்து ஐதரசன் சயனைடை வெளியேற்றுகிறது.இந்த ஆபத்தான செயல் சயனைடு உப்புகளின் குறிப்பிடத்தக்க ஆபத்தை பிரதிபலிக்கிறது. NaCN, ஐதரசன் பெராக்சைடு (HO) உடன் வினைபுரிந்து சோடியம் சயனேட்டு (NaOCN) மற்றும் நீரினைத் தருகிறது.:\n\nSection::::பயன்பாடுகள் [தொகு].\nSection::::சயனைடு சுரங்கம்.\nமேலும் காண்க: சயனைடு செயல்முறை\n\nSection::::சோடியம் தங்க சயனைடு [தொகு].\nசோடியம் சயனைடு முக்கியமாக சுரங்கத் தொழிலில் தங்கம் மற்றும் இதர விலையுயர்ந்த உலோகங்களைப் பிரித்தெடுக்க பயன்படுத்தப்படுகிறது. \nதங்கத்தின் மீது சயனைடு உயர்ந்த அளவு கவரும்தன்மை கொண்டுள்ளதால், இது தங்கம் உலோகத்தை ஆக்சிசனேற்றம் அடையச் செய்து, காற்று (ஆக்சிசன்) மற்றும் நீர் முன்னிலையில் கரைத்து, சோடியம் தங்க சயனைடு அல்லது தங்க சோடியம் சயனைடு உப்பு பெறப்படுகிறது.\n\nஇம்முறையைப் போன்றே பொட்டாசியம் சயனைடில் (KCN, சோடியம் சயனைடு உடன் நெருக்கமுடையது) இருந்து பொட்டாசியம் தங்க சயனைடு (KAu(CN)). பெறப்படுகிறது.\n\nSection::::இரசாயன மூலப்பொருள் [தொகு].\nவணிகரீதியாக குறிப்பிடத்தக்க பல இரசாயன சேர்மங்கள் சயனைடில் இருந்து பெறப்படுகிறது. குறிப்பாக சயனூரிக் குளோரைடு, சயனோசன் குளோரைடு மற்றும் பல நைட்ரில்கள் பெறப்படுகின்றன. கரிமச் சேர்மங்கள் தொகுப்பு வினைகளில், சயனைடு ஒரு வலுவான கருக்கவர் காரணியாக இருந்து நைட்ரைல்கள் மற்றும் மருந்துகள் உள்ளிட்ட பல சிறப்பு இரசாயனங்கள் தயாரிக்கவும் பயன்படுகிறது.\n\nSection::::நச்சுத்தன்மை [தொகு].\nமுதன்மை கட்டுரை: சயனைடு நச்சு\n\nசோடியம் சயனைடு, மற்ற சயனைடு உப்புகளைப் போன்றே கரையக்கூடியது. அறியப்பட்ட அனைத்து நச்சுப்பொருட்களை விட விரைவாக செயல்படும்.NaCN என்பது சுவாசத்தினை தடைசெய்யும் சக்தி உடையது. மைட்டோகாண்ட்ரியல் சைட்டோகுரோம் ஆக்சிடேசு மீது செயல்படுவதால் எலக்ட்ரான் போக்குவரத்தை தடை செய்கிறது.இதனால் ஆக்சிசனேற்ற வளர்சிதை மாற்றம் மற்றும் ஆக்சிசன் பயன்பாடும் குறைகிறது.காற்றில்லா வளர்சிதை மாற்றத்தின் விளைவாக லாக்டிக் அசிடோசிஸ் உருவாகிறது.200-300 மில்லி கிராம் என்ற சிறிய வாய்வழி மருந்தே அபாயகரமானதாகும்.\n\n\n"}
{"id": "351360", "url": "https://ta.wikipedia.org/wiki?curid=351360", "title": "டி. ஆர். தாமோதரன்", "text": "டி. ஆர். தாமோதரன்\n\nமுனைவர் டி. ஆர். தாமோதரன் (Dr. T. R. Damodharan), மதுரையைச் சேர்ந்த இவர், சமஸ்கிருத மொழியில் பட்டமேற்படிப்பும், முனைவர் பட்டமும் பெற்றவர். மதுரை சௌராஷ்டிரா கல்லூரியில் சமஸ்கிருத மொழி பேரராசிரியராக பணி புரிந்து ஓய்வு பெற்றவர். 2015இல் சாகித்திய அகாதமியின் பாஷா சம்மான் விருது பெற்றவர்.\n\n\n\nSection::::பாஷா சம்மான் விருது.\nஅங்கீரம் இல்லாத இந்திய மொழிகளின் வளர்ச்சிக்காக பெரிதும் பாடுபட்டவர்களுக்கு, ரூபாய் ஒரு இலட்சம், செப்புப் பட்டயம் மற்றும் சான்றிதழுடன் கூடிய சாகித்திய அகாதமியின் பாஷா சம்மான் விருது மதுரை டி. ஆர். தமோதரனுக்கும், கோயம்புத்தூர் சரோஜா சௌந்திரராஜனுடன் சேர்த்து கூட்டாக 21 டிசம்பர் 2016 அன்று வழங்கப்பட்டது. \n\n"}
{"id": "351362", "url": "https://ta.wikipedia.org/wiki?curid=351362", "title": "டி. எஸ். சரோஜா சுந்தரராஜன்", "text": "டி. எஸ். சரோஜா சுந்தரராஜன்\n\nசரோஜா சுந்தரராஜன், கோயம்புத்தூர் நகரத்தில் வாழும், சௌராட்டிர மொழியில் புலமை பெற்ற பெண்மணியாவர். இவர் சிறந்த மொழிபெயர்ப்பாளர், எழுத்தாளர், பாடகர் எனும் பன்முகங் கொண்டவர். \nசௌராஷ்டிரா மொழி, எழுத்து, இலக்கியம் மற்றும் கலாச்சாரம் வளர்ச்சிக்காக செயல் ஊக்கம் கொண்டவர். தமிழ் மற்றும் சமஸ்கிருத மொழியின் இலக்கிய நூல்களை சௌராஷ்டிரா மொழியில் மொழிபெயர்த்துள்ளார். 2015இல் சாகித்திய அகாதமியின் பாஷா சம்மான் விருது பெற்றவர்.\n\n\nSection::::பாஷா சம்மான் விருது.\nஅங்கீரம் இல்லாத இந்திய மொழிகளின் வளர்ச்சிக்காக பெரிதும் பாடுபட்டவர்களுக்கு வழங்கப்படும் ரூபாய் ஒரு இலட்சம், செப்புப் பட்டயம் மற்றும் சான்றிதழுடன் கூடிய சாகித்திய அகாதமியின் பாஷா சம்மான் விருது மதுரை டி. ஆர். தமோதரனுடன் கூட்டாக , கோயம்புத்தூர் சரோஜா சௌந்தரராஜனுக்கு 21 டிசம்பர் 2016 அன்று வழங்கப்பட்டது. \n\n\n"}
{"id": "351376", "url": "https://ta.wikipedia.org/wiki?curid=351376", "title": "உயர மருட்சி", "text": "உயர மருட்சி\n\nஉயர மருட்சி (Acrophobia) என்பது உயரத்தினால் ஏற்படும் அதீத பயம் அல்லது அச்சக் கோளாறு ஆகும். இக்குறைபாடு உள்ளவர்கள் குறைந்த அளவு உயரத்திலேயே உயர மருட்சியை உணர்கிறார்கள். பெரும்பாலான மக்கள் உயரமான இடங்களுக்கு செல்லும்போது ஒரு வித பய உணர்வை இயற்கையாகவே உணர்கிறார்கள் இதை விழுந்து விடும் பயம் (fear of falling) என்று அழைக்கபடுகிறது.\n\nமாறாக குறிப்பிட்ட சதவித மக்கள் உயரமான இடங்களுக்கு போகும்போது உயர மருட்சியை உணர்வதில்லை இவர்களை உயரத்திற்கான சிரம் உடையவர்கள் (head for heights) என அழைக்கபடுகிறார்கள். மலை ஏற்ற விளையாட்டு, காற்றாலை மற்றும் வானளாவிகளை (sky crappers) கட்டுதல், பராமரித்தல் போன்ற பணிகளுக்கு இவர்கள் ஏற்றவர்களாக கருதபடுகிறார்கள்.\n\nஉயரமான பகுதிகளுக்கு சென்று உயர மருட்சியல் பாதிக்கப்பட்டவர்கள் பீதி தாக்குதலுக்கு உட்பட்டு உடனடியாக பாதுகாப்பாக கீழே செல்ல வேண்டும் என்ற கிளர்ச்சி உணர்வை பெறுகிறார்கள். சுமார் இரண்டு முதல் ஐந்து சதவித மக்கள் உயர மருட்சி குறைபாட்டினால் பாதிக்கப்பட்டுள்ளதாக ஆய்வு முடிவுகள் தெரிவிக்கன்றன இதில் பெண்கள் ஆண்களை போல இரண்டு பங்கு அதிகமாக பாதிக்கப்பட்டுள்ளனர்.\n"}
{"id": "351378", "url": "https://ta.wikipedia.org/wiki?curid=351378", "title": "2-பைபெரிடினோன்", "text": "2-பைபெரிடினோன்\n\n2-பைபெரிடினோன் (\"2-Piperidinone\"), 2-பைபெரிடோன் (\"2-piperidone\") அல்லது δ-வலரோலாக்டம் (\"δ-valerolactam\") என்ற வேதிப்பொருள்  லாக்டம் என்ற பிரிவில் வகைப்படுத்தப்படுகிறது. மற்ற வேதிப்பொருட்கள் தயாரிப்பில் இதுவோர் இடை நிலைப்பொருளாகப் பயன்படுகிறது.\n"}
{"id": "351386", "url": "https://ta.wikipedia.org/wiki?curid=351386", "title": "யுரேனியம் போரோ ஐதரைடு", "text": "யுரேனியம் போரோ ஐதரைடு\n\nயுரேனியம் போரோ ஐதரைடு \"(Uranium borohydride)\" என்பது U(BH) என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். போரோ ஐதரைடுடன் கூடிய இந்த யுரேனியம் அணைவு எளிதில் ஆவியாகிறது. பச்சை நிறத்துடன் காணப்படும் இச்சேர்மம் திண்ம நிலையில் பலபகுதிக் கட்டமைப்பைக் கொண்டுள்ளது. ஆனால் நான்முக ஒற்றைப்படியாக ஆவியாகிறது. \n\nSection::::தயாரிப்பு.\nயுரேனியம் டெட்ராபுளோரைடுடன் அலுமினியம் போரோ ஐதரைடு சேர்த்து வினைப்படுத்தி யுரேனியம் போரோ ஐதரைடு தயாரிக்கப்படுகிறது :\n\nயுரேனியம் டெட்ராகுளோரைடுடன் இலித்தியம் போரோ ஐதரைடு சேர்த்து வெற்றிடத்தில் திண்மநிலை வினைக்கு உட்படுத்துவதன் மூலமாகவும் இச்சேர்மத்தைத் தயாரிக்க முடியும் :\n\nU(BH4)4 திண்ம நிலையில் பலபகுதிக் கட்டமைப்பைப் பெற்றிருந்தாலும் U(BH3CH3)4 ஒருபகுதிக் கட்டமைப்ப்பிலும் எளிதில் ஆவியாகக் கூடியதாகவும் உள்ளது. \n\nSection::::வரலாறு.\nமன்காட்டன் திட்டக்காலத்தில், யுரேனியத்தின் ஐசோடோப்புகளைப் பிரித்தெடுக்கும் விரவுதல் முறை பிரித்தலுக்கு உகந்த, ஆவியாகும் யுரேனியச் சேர்மங்களை கண்டறிய வேண்டிய தேவை எழுந்தது. 60 ° செ வெப்பநிலையில் 4 மி.மீ.பாதரசம் (530 பாசுகல்) என்ற ஆவியழுத்த அளவில் விரைந்து ஆவியாகும் யுரேனியச் சேர்மமாக யுரேனியம் எக்சாபுளோரைடும் இதையடுத்து விரைந்து ஆவியாகும் சேர்மமாக யுரேனியம் போரோ ஐதரைடும் அறியப்பட்டன. எர்மான் இர்விங் செல்சிங்கெர் மற்றும் எர்பர்டு சார்லசு பிரௌன் இணைந்து யுரேனியம் போரோ ஐதரைடைக் கண்டறிந்தனர். எர்பர்டு சார்லசு பிரௌன் சோடியம் போரோ ஐதரைடையும் கண்டறிந்தவர் என்பது குறிப்பிடத்தக்கது ஆகும்.\nயுரேனியம் எக்சாபுளோரைடு அதிக அரிப்புத்தன்மை கொண்ட ஒரு சேர்மமாகும். கையாள்வதற்கு அதிக இடர்பாடுகளைக் கொடுத்ததால் போரோ ஐதரைடிற்குப் பயன்படுத்துவதில் மறுபரிசீலனை செய்யவேண்டியிருந்தது. யுரேனியம் எக்சாபுளோரைடு தொடர்பான சிக்கல்கள் களையப்பட்டன. தயாரிக்கும் தொகுப்பு முறைகளும் இறுதி செய்யப்பட்டன. இயற்கையில் போரான் பரவலாக 10B (20%) மற்றும் 11B (80%) என்ற இரண்டு ஓரிடத்தான் வடிவங்களில் காணப்படுவதால், ஐசோடோப்புகளைப் பிரித்தெடுத்தலில் போரோ ஐதரைடுகள் இயல்பற்ற ஈந்தனைவிகளாகக் கருதப்பட்டன.\n"}
{"id": "351390", "url": "https://ta.wikipedia.org/wiki?curid=351390", "title": "தாமஸ் ஸ்டியன்ஸ் எலியட்", "text": "தாமஸ் ஸ்டியன்ஸ் எலியட்\n\nதாமஸ் ஸ்டியன்ஸ் எலியட் (\"Thomas Stearns Eliot\", 26 செப்டம்பர் 1888 - 4 சனவரி 1965) என்பவர் ஒரு பிரித்தானியக் கட்டுரையாளர், நூல் வெளியீட்டாளர், நாடக ஆசிரியர், இலக்கிய மற்றும் சமூக விமர்சகர், இருபதாம் நூற்றாண்டின் முக்கிய கவிஞர்களில் ஒருவராகவும் விளங்கியவர். 1914 ஆம் ஆண்டு தனது 25-வது வயதில் அமெரிக்க ஐக்கிய மாகாணங்களிலிருந்து வெளியேறி இங்கிலாந்தில் குடியேறினார். அங்கேயே தன்னுடைய பணி மற்றும் திருமணத்தை அமைத்துக்கொண்டார். மேலும் அமெரிக்கக் குடியுரிமையைக் கைவிடுத்து 1927 ஆம் ஆண்டு தனது 39 வது வயதில் பிரிட்டிஷ் குடிமகனானார்.\n\nஎலியட் எழுதிய \"தி லவ் சாங் ஆப் ஜெ. ஆல்பிரேட் ப்ருபிராக்\" (1915) என்ற கவிதை அனைவரது கவனத்தையும் ஈர்த்ததோடு மட்டுமல்லாமல் நவினத்துவ இயக்கத்தின் தலைசிறந்த படைப்பாக காணப்பட்டது. இதைத் தொடர்ந்து \"தி வேஸ்ட் லேண்ட்\" (1922), \"தி ஹாலோ மென்\" (1925), \"சாம்பல் புதன்\" (1930) மற்றும் \"நான்கு குவார்டெட்ஸ்\" (1943) உள்ளிட்ட மிக பிரபலமான ஆங்கில கவிதைகள் வெளிவந்தன. இவருடைய ஏழு நாடகங்களில் குறிப்பாக \"மர்டர் இன் தி கதீட்ரல்\" (1935) மற்றும் \"தி காக்டெய்ல் பார்ட்டி\" (1949) போன்ற நாடகங்கள் அவரை புகழின் உச்சத்திற்கு கொண்டு சென்றன.தற்கால கவிதைக்கு அவர் ஆற்றிய பங்களிப்பிற்காகவும் முன்னோடியாக திகழ்ந்தமைக்காகவும் 1948 இல் இலக்கியத்தில் அவருக்கு நோபல் பரிசு வழங்கப்பட்டது.\n"}
{"id": "351391", "url": "https://ta.wikipedia.org/wiki?curid=351391", "title": "இட்டோசி நொசாகி", "text": "இட்டோசி நொசாகி\n\nஇட்டோசி நொசாகி \"(Hitoshi Nozaki 野崎 一 Nozaki Hitoshi?)\" 1922 ஆம் ஆண்டில் பிறந்த ஒரு சப்பானிய வேதியியல் அறிஞராவார். இவர் கரிம வேதியியல் துறையில் நிபுணராக விளங்கினார். சப்பானிய கரிம வேதியியல் துறையின் தலைவராகச் செயல்பட்டார். நொசாகி-இயாமா கிசி வினையின் கண்டுபிடிப்பாளர்களில் இவரும் ஒருவராவார். ஓய்வுபெற்ற சிறப்புநிலை பேராசிரியாக தற்போது கியோட்டோ பல்கலைக் கழகத்தில் பணிபுரிந்து வருகிறார். \n\nSection::::வாழ்க்கை.\nசப்பானிலுள்ள ஒகாயாமாவில் 1922 இல் நொசாகி பிறந்தார். தன்னுடைய பட்டப்படிப்பையும் முனைவர் பட்டத்தையும் கியோட்டோ இம்பெரியல் பல்கலைக்கழகத்தில் பெற்றார்.\n\nSection::::பங்களிப்புகள்.\nசப்பானியப் போருக்குப் பிந்தைய பொருளாதார மேம்பாட்டு அதிசயத்தின் போது, இட்டோசி நொசாகி கரிம வேதியியல் துறையின் பலபிரிவுகளில் முன்னணி வகித்தார். \n\n\n\n"}
{"id": "351392", "url": "https://ta.wikipedia.org/wiki?curid=351392", "title": "பாஷா சம்மான்", "text": "பாஷா சம்மான்\n\nபாஷா சம்மான், அங்கீகாரம் பெற்ற 24 இந்திய மொழிகளைத் தவிர, பிற இந்திய மொழிகளின் வளர்ச்சிக்காக பாடுபட்டவர்களில் நான்கு பேரைத் தேர்ந்தெடுத்து ஆண்டுதோறும் சாகித்திய அகாதமி நிறுவனம் ரூபாய் ஒரு இலட்சமும், ஒரு செப்புப் பட்டயமும் மற்றும் ஒரு சான்றிதழும் வழங்கி பாராட்டுகிறது. இவ்விருது 1996ஆம் ஆண்டு முதல் சாகித்திய அகாதமியால் வழங்கப்படுகிறது.\n\nSection::::விருது வழங்கும் நடைமுறை.\nஅரசால் அங்கீகரிக்கப்படாத இந்திய மொழிகளில் இரண்டு அறிஞர்களுக்கும் மற்றும் பாரம்பரிய மற்றும் இடைக்கால இலக்கிய வளர்ச்சிக்காக தொண்டு புரிந்தவர்களில் இருவருக்கும் ஆண்டுதோறும் பாஷா சம்மான் வழங்கப்படுகிறது. \n\nSection::::பாஷா சம்மான் விருது பெற்றவர்கள்.\nதமிழ்நாட்டில் சௌராட்டிர மொழி, இலக்கியம், பண்பாட்டு வளர்ச்சிக்காக 1996-இல் கே. ஆர். சேதுராமன் மற்றும் தாடா. சுப்பிரமணியம் ஆகியோர் கூட்டாகவும், 2015-இல் டி. ஆர். தாமோதரன் மற்றும் டி. எஸ். சரோஜா சௌந்தரராஜன் ஆகியோர் கூட்டாகவும் பாஷா சம்மான் பெற்றனர். \n\n"}
{"id": "351396", "url": "https://ta.wikipedia.org/wiki?curid=351396", "title": "பவபூதி", "text": "பவபூதி\n\nபவபூதி (Bhavabhuti) () இந்தியாவின் எட்டாம் நூற்றாண்டின் சமஸ்கிருத மொழி நாடகங்கள் மற்றும் கவிதைகளால் நன்கறியப்பட்ட அறிஞர் ஆவார்.\nபவபூதி, தற்கால மகாராஷ்டிர மாநிலத்தின் விதர்பா பிரதேசத்தின் கோந்தியா மாவட்டத்தில் உள்ள பத்மபுரம் எனும் ஊரில் நீலகண்டர் – ஜதுகாமி இணையருக்கு பிறந்தவர். இவரின் இயற்பெயர் \"ஸ்ரீகண்ட நீலகண்டன்\" ஆகும். இவரது குருவின் பெயர் \"பரமஹம்ச தயாநிதி\" ஆவார்.\n\nபவபூதி, கன்னோசி மன்னர் யசோவர்மனின் அரசவைக் கவிஞராக இருந்ததாகக் கருதப்படுகிறார்.\n\n\n"}
{"id": "351404", "url": "https://ta.wikipedia.org/wiki?curid=351404", "title": "மணிபாய் தேசாய்", "text": "மணிபாய் தேசாய்\n\nமணிபாய் தேசாய் (27 ஏப்பிரல் 1920- 1993) என்பவர் காந்தியவாதி, சமூகச் செயற்பாட்டாளர் மற்றும் கிராம வளர்ச்சியில் ஈடுபட்டவர்.\n\nSection::::பணிகள்.\nகிராமச் சூழ்நிலையில் பிறந்து வளர்ந்தாலும் அறிவியலில் பட்டம் பெற்று இருந்தார். மகாத்மா காந்தியிடம் அன்பு கொண்டு அவரது கொள்கைகளில் நாட்டம் கொண்டார். 1946 ஆம் ஆண்டில் புனே அருகில் உருலி கஞ்சன் என்ற சிற்றூருக்கான முன்னேற்றங்களைச் \nசெய்யுமாறு மகாத்மா காந்தி, மணிபாய் தேசாயிடம் சொன்னார். அதன்படி மணிபாய் அங்குப் போய் கிராமச்  சேவை செய்தார்.\n\nஇயற்கை மருத்துவத்தைப் பரப்ப ஓர் ஆசிரமத்தைத் தொடங்கினார். உருலியில் பள்ளிகளைத் தொடங்கினார். 1967 இல் பெயிப் என்ற பாரதிய வேளாண் தொழில் அறக்கட்டளையைத் தொடங்கினார். இதன் மூலம்  இந்தோ அய்ரோப்பிய கலப்பின கால்நடைகளை அறிமுகப்படுத்தினார். \n\n"}
{"id": "351407", "url": "https://ta.wikipedia.org/wiki?curid=351407", "title": "கியோர்யூ சென்டாய் சியூரேஞ்சர்", "text": "கியோர்யூ சென்டாய் சியூரேஞ்சர்\n\nகியோர்யூ சென்டாய் சியூரேஞ்சர் என்பது 16வது சூப்பர் சென்டாய் தொடர் ஆகும். இது பிப்ரவரி 21, 1992 அன்று தொடங்கி பிப்ரவரி 12, 1993 அன்று 50 பகுதிகளுடன் முடிவடைந்தது. இத்தொடரே அமெரிக்காவில் தழுவி எடுக்கப்பட்ட முதல் பவர் ரேஞ்சர்ஸ் தொடர் ஆகும். \n\nSection::::கதைச்சுருக்கம்.\n170 மில்லியன் வருடங்களுக்கு முன்பு \"நெமெசிஸ்\" என்ற கோளில் அடைக்கப்பட்ட மந்திரவாதி \"பண்டோரா\"வும் அவளது கூட்டாளிகளும் தற்போது விடுதலையாகி விட்டனர். அவர்களை எதிர்த்து டைனோசர் வலிமைகளைப் பெற்ற ஐந்து தூய வீரர்கள் போராடுகின்றனர். பிறகு \"புரெய்\" என்ற வேதாள வீரனும் அவர்களுடன் இணைகின்றான். டைனோ வீரர்கள் பண்டோரவின் மகன் கையை கொன்றதால் பண்டோரா அழுகிறார். அதனால் அவரது மந்திர வலிமை குறைந்து விடுகிறது. இறுதியாக டைனோ வீரர்கள் அவளை மீண்டும் நெமெசிஸ் கோளில் அடைத்து விட்டனர்."}
{"id": "351416", "url": "https://ta.wikipedia.org/wiki?curid=351416", "title": "நிலைச் சமன்பாடு", "text": "நிலைச் சமன்பாடு\n\nஇயற்பியலிலும், வெப்ப இயக்கவியலிலும், நிலைச் சமன்பாடு (Equation of state) என்பது குறிப்பிட்ட புறநிலைத் தொகுதி ஒன்றில், ஒரு பருப்பொருளின் நிலை குறித்து விவரிக்கும் ஒரு வெப்ப இயக்கவியற் சமன்பாடு ஆகும்.. இது, வெப்பநிலை, அழுத்தம், கனவளவு, அக ஆற்றல் போன்ற நிலைச்சார்புகளுள் இரண்டு அல்லது அதற்கும் மேற்பட்டவற்றுள் உள்ள தொடர்பைக் கணிதச் சமன்பாடு மூலம் தருகிறது. தனிப்பாய்மங்கள், பாய்மக் கலவைகள், திண்மப் பொருள்கள், அல்லது விண்மீன்களின் உள்ளடக்கம் பற்றியெல்லாம் விவரிக்க உதவுகிறது நிலைச் சமன்பாடு.\n\nநிலைச் சமன்பாட்டின் பரவலான பயன்பாடு நீர்ம வளிமங்களின் அடர்த்தியை அவற்றின் வெப்பநிலை, அழுத்தம் ஆகியவற்றோடு தொடர்புபடுத்துவது தான். மிகவும் எளிமையான ஒரு நிலைச் சமன்பாடு கருத்தியல் வளிம விதி என்பதாகும். இது குறைந்த அழுத்தத்திலும், மிதமான வெப்பநிலையிலும் சரியாக இருந்தாலும், வெப்பமும் அழுத்தமும் அதிகரிக்கும்போது முற்றிலும் சரியாகக் கணிப்பதில்லை. ஒரு வளிமம் நீர்மமாகும் நிலைகுறித்தும் இச்சமன்பாடு சரியாக விவரிப்பதில்லை. வளிம நீர்மங்களுக்குப் பயன்படுத்த வேறு சரியான நிலைச் சமன்பாடுகள் பலவற்றையும் கண்டறிந்திருக்கின்றனர். எல்லா வகையான பொருள்களுக்கும், அவற்றின் எல்லாப் புறநிலைகளிலும், பொருள்களின் எல்லாப் பண்புகளையும் மிகச் சரியாக விவரிக்கும் ஓர் ஒற்றை நிலைச் சமன்பாடு என்று எதுவுமில்லை.\n"}
{"id": "351417", "url": "https://ta.wikipedia.org/wiki?curid=351417", "title": "முதுகலை டிப்ளமோ", "text": "முதுகலை டிப்ளமோ\n\nபல்கலைக் கழக பட்டத்திற்குப் பிறகு படிப்பதன் மூலம் வழங்கப்படும் முதுகலை தகுதியே முதுகலை டிப்ளமோ ஆகும். இது பட்டப்படிப்பிற்கான டிப்ளமோவில் இருந்து வேறுபட்டது. முதுகலை டிப்ளமோ படிப்பினை ஆஸ்திரேலியா, வங்காளதேசம், பார்படோஸ், பெல்ஜியம், பிரேசில், கனடா, சிலி, கொலம்பியா, ஜெர்மனி, ஹாங்காங்க், ஜமைக்கா, ஸ்பெயின், தென் ஆப்ரிக்கா, இந்தியா, அயர்லாந்து, நெதர்லாந்து, நியூசிலாந்து, நைஜிரியா, பிலிப்பைன்ஸ், போர்ச்சுக்கல், ரஷ்யா, இலங்கை, பாகிஸ்தான், போலந்து, சவுதி அரேபியா, சிங்கப்பூர், ஸ்வீடன், ஐக்கிய ராஜ்யம், டிரினிடாட் மற்றும் டோபகோ ஆகிய நாடுகள் வழங்குகின்றன.\n\nSection::::ஆஸ்திரேலியா மற்றும் நியூசிலாந்து.\nஆஸ்திரேலியா மற்றும் நியூசிலாந்து பல்கலைக்கழகங்கள் முதுகலை டிப்ளமோவினை மாணவர்களுக்கு வழங்குகின்றன. முதுகலை டிப்ளமோ சிறந்து விளங்கும் அளவிற்கான படிப்பினை குறிக்கிறது. இரண்டு ஆண்டு படிப்பில் முதல் ஆண்டு படிப்பு இதனைக் குறிக்கும். இதனைப் படிக்க பல்கலைக் கழக பட்டப்படிப்பு அவசியமானது, இருப்பினும் சில அரிதான நேரங்களில் மேம்பட்ட டிப்ளமோ படிப்பு போதுமானது.\n\nSection::::இந்தியா.\nஇந்தியாவில் பலவிதமான நிறுவனங்கள் மற்றும் பல்கலைக் கழகங்கள் முதுகலை டிப்ளமோ படிப்பினை வழங்குகின்றன. இப்படிப்பு நான்கு அரை வருடங்களைக் கொண்ட இரண்டாண்டுகளைக் கொண்டது. இது பயிற்சி, களப்பணி மற்றும் மதிப்புப் புள்ளிகளை அடிப்படையாகக் கொண்டது. இந்த படிப்பானது சிறப்பான முறையில் வேலை கிடைக்க மற்றும் தொழிற்சாலை வேலைகளுக்கு தயாராகும்படியான வேலை சார்ந்த படிப்புகளை வழங்குவது மற்றும் பயிற்சிகளை வழங்குவதை இலக்காகக் கொண்டது. ஒவ்வொரு தலைப்புகளிலும் ஆழமான கல்வியினை வழங்குதல், அறிவியல் கோட்பாடுகள், புதிய அணுகுமுறைகளின் நடைமுறைப்படுத்தல் ஆகியவற்றினை சிறப்புற வழங்குவதற்கான நோக்கத்தில் படிப்புமுறை வடிவமைக்கப்பட்டிருக்கும். மேலாண்மையில் முதுகலை டிப்ளமோ, தொழிற்சாலை பராமரிப்பு பொறியியல், மேம்பட்ட உற்பத்தி தொழில்நுட்பம், தொலைதூர உணர்வு மற்றும் புவியியல் தகவல் அமைப்பு, நிதி சந்தை, மனிதவள மேலாண்மை, சில்லரை மேலாண்மை மற்றும் சந்தைப்படுத்தல், சர்வதேச வணிக மேலாண்மை போன்றவை இந்தியாவில் வழங்கப்படும் கல்வி பிரிவுகளில் சில உதாரணங்கள். இளங்கலைப் படிப்பு முடித்து தொழில்நுட்பத்தில் பிடிப்புகொள்வதற்கு விரும்புபவர்களுக்காகவும், முதுகலை படிப்பில் இடைக்கால அளவில் தொழில்நுட்பத்தில் ஆர்வம்கொள்வதற்கு விரும்புபவர்களுக்காகவும் இந்த முதுகலை டிப்ளமோ உதவுகிறது.\n\nSection::::அயர்லாந்து.\nஉயர் கல்வி மற்றும் பயிற்சி விருதுகளுக்கான அமைப்பு முதுகலை டிப்ளமோவினை வழங்கும். ஜூன் 2005 முதல் இந்த அமைப்பானது முதுகலை டிப்ளமோவினை அனுமதித்து வருகிறது. அறிவியல், பொறியியல், மனிதநேயம் போன்ற பிரிவுகளின் கீழ் முதுகலை டிப்ளமோ வழங்கப்பட்டு வருகிறது. போதுமான இளங்கலைப் பட்டப்படிப்பு அல்லது அதற்கு நிகரான படிப்புகள் இருந்தால் மட்டுமே இப்படிப்பிற்கு அனுமதி வழங்கப்படுகிறது. பல கல்வி நிறுவனங்கள் முன் அனுபவம் மற்றும் கற்றல் அங்கீகாரம் திட்டத்தின் கீழ் செயல்படுகின்றன. அதன்படி கல்வியில் போதுமான தகுதியில்லாதவர்கள் அவர்களின் வெளியீடுகள், கல்வி தொடர்பான களப்பணிகள் அல்லது ஆராய்ச்சி அனுபவங்களின் மூலம் கல்வி தொடர்பான நேர்முகத் தேர்வில் கலந்துகொண்டு மேற்படிப்பினை மேற்கொள்ள இயலும்.\n\nSection::::போர்ச்சுக்கல்.\nபோர்ச்சுக்கலில் முதுகலை டிப்ளமோ இரு சூழ்நிலைகளில் வழங்கப்படும். அவை:\n1. சார்பற்ற படிப்பின் ஒருபகுதியாக படிக்கும்போது... \n2. முதுகலை படிப்பின் முதலாமாண்டினை படித்து முடித்த பின்பு...\n\nSection::::சிங்கப்பூர்.\nசிங்கப்பூரில் இளங்கலை பட்டபடிப்பிற்கு பின்பு படிக்கும்படியான நிலையில் முதுகலை டிப்ளமோ உள்ளது. இது பட்டதாரி பள்ளி அல்லது பல்கலைக்கழகத்தினால் வழங்கப்படுகிறது. இதனை படித்து முடிக்க இரண்டு அல்லது அதற்கு மேற்பட்ட கல்வி காலங்கள் ஆகும். இதில் அதிகப்படியான பிரிவுகள் வழங்கப்படுகின்றன. இங்கு, இளங்கலைப் படிப்பு முடித்தவர்கள் மட்டுமே முதுகலை டிப்ளமோ படித்து பட்டம் பெற முடியும். முதுகலை டிப்ளமோவில் தேர்ச்சி பெற்றவர்கள் மட்டுமே கல்வி அமைச்சகத்தில் (சிங்கப்பூர்) பதிவு செய்யப்பட்டு, தொழிற்சாலையினால் அங்கீகரிக்கப்படுவார்கள்..\n\nSection::::ஸ்பெயின்.\nஐரோப்பிய கடன் மாற்றம் மற்றும் திரட்சி அமைப்பின் மதிப்பீட்டு முறைகளைப் பின்பற்றுகின்ற ஸ்பெயின் நாட்டில், பல்வேறு விதமான ஸ்பெயின் பல்கலைக்கழகங்கள் முதுகலை டிப்ளமோ படிப்பினை வழங்குகின்றன.\n\nஉதாரணமாக பாப்லோ டி ஒலவிடே பல்கலைக்கழகம், சர்வதேச பாதுகாப்பு அமைப்புடன் இணைந்து ஆங்கில மொழியிலான முதுகலை டிப்ளமோ படிப்பினை, மனித உரிமைகள் மற்றும் சமூக ஆர்வலர்களையும் பாதுகாக்கும் குறிக்கோளுடன் இணைத்து செயலாற்றுகிறது. பாஸ்க் நாட்டின் பல்கலைக்கழகம் ஆங்கில மொழியிலான முதுகலை டிப்ளமோவினை சர்வதேச தேர்தல் கண்காணிப்பு மற்றும் தேர்தல் உதவியுடன் இணைத்து செயலாற்றுகிறது. இதில் பல அமைப்புகள் தேர்தல் கண்காணிப்புகளில் ஈடுபடுகின்றன. இந்த அமைப்புகளில் தேர்தல் கழகங்களில் சர்வதேச அறக்கட்டளை (IFES), தேசிய ஜனநாயக நிறுவனம் (NDI), அமெரிக்க மாநிலங்களின் அமைப்பு (OAS) மற்றும் ஜனநாயக நிறுவனங்கள் மற்றும் மனித உரிமைகளுக்கான OSCE அலுவலகம் (ODIHR) மற்றும் தேர்தல் சீர்திருத்த சர்வதேச சேவைகள் (ERIS) போன்றவை அடங்கும். \n\nSection::::இலங்கை.\nஇலங்கையில், இளங்கலை பட்டத்திற்குப் பிறகு கல்வி முறைப்படியிலான மேற்படிப்பு முதுகலை டிப்ளமோ ஆகும். \n"}
{"id": "351418", "url": "https://ta.wikipedia.org/wiki?curid=351418", "title": "கருத்தியல் வளிம விதி", "text": "கருத்தியல் வளிம விதி\n\nஒரு கருத்தியல் வளிம விதி (Ideal gas law) என்பது, ஒரு கருத்தியல் வளிமத்தின் நிலைகளை விவரிக்கும் ஒரு நிலைச் சமன்பாடு ஆகும். இதில் சிறு குறைகள் இருந்தாலும், பெரும்பாலான வளிமங்களின் பலவகையான புறநிலையில் அவற்றின் இயல்பை விவரிக்க இவ்விதி உதவுகிறது. இது 1834ஆம் ஆண்டு பென்வா கிளேப்பரோன் என்பவரால் முன்வைக்கப்பட்டது. தரவுகளின் அடிப்படையில் விளக்கப்பட்ட பாயில் விதி, சார்லசு விதி, அவகாதரோவின் விதி ஆகியவற்றின் கலவையாக இதனை வெளிப்படுத்துகின்றார்.\n\nபெரும்பாலும், கருத்தியல் வளிம விதி, கீழ்க்காணும் சமன்பாட்டின் மூலமாக வெளிப்படுத்தப்படும். \n\nஇதில்: \nஎன்றாகும்.\n"}
{"id": "351420", "url": "https://ta.wikipedia.org/wiki?curid=351420", "title": "வளிம மாறிலி", "text": "வளிம மாறிலி\n\nவளிம மாறிலி (\"gas constant\") அல்லது கருத்தியல் வளிம மாறிலி (\"ideal gas constant\") என்பது கருத்தியல் வளிம விதி போன்ற பலவற்றில் பயன்படுத்தப்படும் ஒரு இயற்பியல் மாறிலி ஆகும். இது பொதுவாக, அல்லது என்னும் குறியீடு மூலம் காட்டப்படும்.\n\nவளிம மாறிலியின் மதிப்பு:\n"}
{"id": "351426", "url": "https://ta.wikipedia.org/wiki?curid=351426", "title": "நமசிவாய மூர்த்திகள்", "text": "நமசிவாய மூர்த்திகள்\n\nநமசிவாய மூர்த்திகள் திருவாவடுதுறை ஆதீனத்தை கி.பி 14 ஆம் நூற்றாண்டில் தோற்றுவித்தவர் ஆவார்.\nSection::::இளமைப் பருவம்.\nஇவர் நாகப்பட்டினம் மாவட்டம் மயிலாடுதுறைக்கு அருகிலுள்ள மூவலூரில் பிறந்தார். இவருக்குப் பெற்றோர் இட்ட பெயர் வைத்தியநாதன்.இவர் குரு சித்தர் சிவப்பிரகாசர்.ஒரு நாள் வீதி வழியே சென்ற வைத்தியநாதனைக் கண்ட சிவப்பிரகாசர் அவரைத் தன்னுடன் அழைத்து திருவாவடுதுறை வந்தார்.அவரது ஆன்மீக ஈடுபாடு அறிந்து,அவருக்குத் தீட்சை அளித்தார்.அதோடு,\"நமசிவாயம்\" எனும் பெயரையும் சூட்டினார். சிவப்பிரகாசர் தாம் வீற்றிருந்த இடத்தில் ஓர் அறை அமைந்து அங்கு இருந்து சித்தாந்த மரபு தழைக்க,சிவஞான உபதேசம் செய்துவர ஆணையிட்டார்.\nSection::::குருபரம்பரை.\nதிருவாவடுதுறை ஆதீனக் குருபரம்பரை வளர்ந்தோங்க வேண்டும் என்பதற்காக நமசிவாயமூர்த்திகள்,மறைஞான தேசிகருக்கு ஆசாரிய அபிடேகம் செய்து இளவரசாக நியமித்தார்.மறைஞானர் தம் குருவின் நாமம் சொல்லிய படியே நிட்டைக்(முக்தி) கூடினார்.அவர் நிட்டைக் கூடிய இடத்திற்கு மறைஞான தபோவனம் என்ற பெயர் உண்டாயிற்று.\nSection::::சமாதி கூடல்.\nநமசிவாய மூர்த்திகள் ஓர் தை மாதத்து அசுபதி நன்னாளில் முக்தி பெற்றார்.அவர் முக்தி பெற்ற திருவாவடுதுறை ஆதீனத்தில் ஞானசமாதித் திருக்கோயில் எழுப்பப்பெற்று தினமும் காலை,மாலை பூஜைகள் நடைபெற்று வருகின்றன.ஆண்டுதோறும் தைமாதம் 10 நாள்கள் சுவாமிகளின் குருபூஜையும் நடைபெற்று வருகின்றது.\nSection::::மேற்கோள்.\n1) மு.அருணாசலம்,\"தமிழ் இலக்கிய வரலாறு\"14 ஆம் நூற்றாண்டு - பக்கம்-128.\nSection::::உசாத்துணை.\nபூசை.சுப்பிரமணியத்தம்பிரான்,\"குருபரம்பரை விளக்கம்\" திருவாவடுதுறை ஆதீனம்.\nதிரிசக்தி,தீபாவளி மலர்-2010, பக்கம்-158.\n"}
{"id": "351433", "url": "https://ta.wikipedia.org/wiki?curid=351433", "title": "உலக பால் தினம்", "text": "உலக பால் தினம்\n\nஉலக பால் தினம் என்பது ஐக்கிய நாடுகள் சபையின் உணவு மற்றும் வேளாண் அமைப்பினால் உலகளாவிய உணவாக பாலின் முக்கியத்துவத்தை உணர்ந்து கொள்வதற்காகக் கடைபிடிக்கப்படும் ஒரு தினம் ஆகும். \nSection::::வரலாறு.\nஇது 2001 ஆம் ஆண்டு முதல் ஒவ்வொரு ஆண்டும் ஜூன் 1 ம் தேதியன்று கடைபிடிக்கப்படுகிறது. இது பால் பண்ணைடன் தொடர்புடைய நடவடிக்கைகளுக்குக் கவனம் செலுத்துவதற்கான ஒரு வாய்ப்பை வழங்கும் நோக்கத்திற்காக உருவாக்கப்பட்டுள்ளது. பால் ஒரு உலகளாவிய உணவு என்பதை உணர்ந்து கொள்ள இதே நாளில் பல நாடுகளில் தனிப்பட்ட மற்றும் தேசிய விழாக்களுக்குக் கூடுதல் முக்கியத்துவம் தரப்படுகிறது.\n2016 ஆம் ஆண்டில், உலக பால் தினம் நாற்பதுக்கும் மேற்பட்ட நாடுகளில் கொண்டாடப்பட்டது. தேசியப் பொருளாதார மதிப்பை ஊக்குவிப்பதில் கவனம் செலுத்துவதன் முக்கியத்துவம் மற்றும் தேசிய பால் உற்பத்தியில் முக்கிய பங்கு வகிப்பதில் கவனம் செலுத்துவதன் நோக்கம் ஆகியவற்றை உணர்த்த மாரத்தான் ஓட்டம், பண்ணைப் பார்வையிடல், பள்ளி சார்ந்த நடவடிக்கைகள், கச்சேரிகள், நிகழ்ச்சிகள், மாநாடுகள் , கருத்தரங்குகள் மற்றும் போட்டிகள் மூலம் பாலின் முக்கியத்துவத்தை உணர்த்துதல்.\n2017 ஆம் ஆண்டு ஜூன் 1 ஆம் தேதி, பண்ணைத் துறை \"ஒரு கோப்பையை உயர்த்துங்கள்\" (ஆங்கிலத்தில் : “Raise a Glass” ) தலைப்பில் சமூக வலைதளங்களில் உலக பால் தினம் (#WorldMilkDay) எனும் பிரச்சார ஹேஸ்டேக்(hashtag) மூலம் ஒரு சிறப்பு பிரச்சாரத்தை கொண்டாடுகிறது.\n"}
{"id": "351452", "url": "https://ta.wikipedia.org/wiki?curid=351452", "title": "உலக பெற்றோர் தினம்", "text": "உலக பெற்றோர் தினம்\n\nஉலக பெற்றோர் தினம் என்பது ஐக்கிய நாடுகள் சபையால் சூன் 1 ஆம் தேதி அன்று பெற்றோரின் அர்ப்பணிப்புக்கான ஒரு அடையாளமாக உலகளாவிய பெற்றோர் தினமாக அறிவிக்கப்பட்டுள்ளது. \nஇது முதலில் அன்னையர் தினமாக மட்டுமே வடிவமைக்கப்பட்டது. பின்னர் இது தந்தையர் தினம் தனியாகக் கொண்டாடப்படுவது மற்றும் விடுமுறை நாட்களைக் கணக்கில் கொண்டு பெற்றோர் இரண்டையும் சேர்த்து தினமாகக் கொண்டாட முடிவு செய்யப்பட்டது. \nSection::::சர்வதேச அளவில்.\nஉலகெங்கிலும் அனைத்து பெற்றோர்களின் தன்னலமற்ற அர்ப்பணிப்பு மற்றும் குழந்தைகளுக்காக வாழ்க்கையைத் தியாகம் செய்தல் ஆகியவற்றிற்காக உலகின் அனைத்து பெற்றோர்களையும் பாராட்ட வேண்டும் எனக் கருதி ஜூன் 1 ம் தேதியை உலக பெற்றோர் தினம் என ஐக்கிய நாடுகள் சபையினர் அறிவித்தனர். இதுவும் பன்னாட்டுக் குழந்தைகள் நாளும் ஒரே நாளில் கொண்டாடப்படுகிறது.\n\nSection::::அமெரிக்காவில்.\nஅமெரிக்காவில் பெற்றோர் தினம் ஜூலை மாதம் நான்காம் ஞாயிற்றுக்கிழமை கடைபிடிக்கப்படுகிறது. இது குழந்தைகள் வளர்ப்பதில் பெற்றோரின் பங்கை அங்கீகரிப்பதற்காக 1994 ஆம் ஆண்டில் குடியரசுத்தலைவர் பில் கிளிண்டன் அவர்களால் கொண்டுவரப்பட்டது.</ref> Parents' Day is celebrated throughout the United States. \n\nSection::::தென் கொரியாவில்.\nதென் கொரியாவில் பெற்றோர் தினம் மே 8 ஆம் தேதி அன்று கடைபிடிக்கப்படுகிறது.\n\n"}
{"id": "351455", "url": "https://ta.wikipedia.org/wiki?curid=351455", "title": "திரவ நைட்ரஜன்", "text": "திரவ நைட்ரஜன்\n\nதிரவ நைதரசன் (\"liquid nitrogen\") என்பது மிகவும் குறைந்த வெப்பநிலையில் திரவ நிலையில் இருக்கும் நைதரசன் ஆகும். இது ஒரு நிறமற்ற தெளிவான திரவம் ஆகும். இதன் கொதிநிலையில் () அடர்த்தி 0.807 கி/மிலி ஆகும். இதன் மின்கோடுபுவூடக மாறிலி 1.43. நைதரசன் முதன் முதலில் 1883 ஏப்ரல் 15 இல் சகில்லோனியன் பல்கலைக்கழகத்தில் போலந்து இயற்பியலாளர்களான சிக்முந்த் வுரூபிளேவ்ஸ்கி, கரோல் ஓல்செவ்சுக்கி ஆகியோரால் திரவமாக்கப்பட்டது. தொழில்முறையில் இது திரவக் காற்றை பகுதிபடக் காய்ச்சி வடித்தலின் மூலம் உருவாக்கப்படுகிறது. திரவ நைதரசன் பொதுவாக LN, \"LIN\" அல்லது \"LN\" ஆகிய சுருக்கக் குறியீட்டினால் குறிப்பிடப்படுகிறது. திரவ நைதரசன் ஒரு ஈரணுத் திரவம் ஆகும். அதாவது திரவமாக்கலின் போது N வளிமத்தின் N சகப் பிணைப்பின் ஈரணு இயல்பு மாற்றமடையாமல் இருக்கும்.\n"}
{"id": "351456", "url": "https://ta.wikipedia.org/wiki?curid=351456", "title": "மாறிலி", "text": "மாறிலி\n\nமாறிலி (\"Constant\") என்பது பின்வரும் ஏதாவதொன்றாக இருக்கலாம்:\n\n\n"}
{"id": "351460", "url": "https://ta.wikipedia.org/wiki?curid=351460", "title": "பைரோபாசுபாரிக் காடி", "text": "பைரோபாசுபாரிக் காடி\n\nபைரோபாசுபாரிக் காடி, டைபாசுபாரிக் காடி என அழைக்கப்படுகிறது.இதன் மூலக்கூறு வாய்ப்பாடு HPO. இது நிறமற்றது, மணமற்றது, நீர் உறிஞ்சும் தன்மை உடையது. நீர், டைஎத்தில் ஈதர், மற்றும் எத்தில் ஆல்ககால் இவற்றில் கரையக்கூடியது. நீரற்ற பைரோபாசுபாரிக் காடி இரண்டு வெவ்வேறு வடிவங்களை கொண்டுள்ளது.அவை 54.3 °C மற்றும் 71.5 °C. இல் உருகின்றன. சோடியம் பைரோபாசுபேட்டை அயனி பரிமாற்றம் செய்தல் அல்லது ஐதரசன் சல்பைடை, காரிய பைரோபாசுபேட்டுடன் வினைபுரியச் செய்தல் இதன் மூலம் பைரோபாசுபாரிக் காடி தயாரிக்கப்படுகிறது.பாசுபோரிக் காடியை நீர்நீக்கம் செய்யும்போது பைரோபாசுபாரிக் காடி ஒரு விளைபொருளாக உருவாகிறது.உருகிய பைரோபாசுபாரிக் காடி, பாசுபாரிக் காடி, பைரோபாசுபாரிக் காடி, மற்றும் பாலிபாசுபாரிக் காடிகளின் சமநிலை கலைவையை விரைவில் உருவாக்குகிறது.பைரோபாசுபாரிக் அமிலத்தின் எடை சதவீதமானது சுமார் 40% ஆகும். இது உருகிய நிலையிலிருந்து படிகமாக மாறுவது கடினமாகும். நீர்த்த பைரோபாசுபாரிக் காடி,அனைத்து பாலிபாசுபாரிக் காடியை போன்றே நீரார்பகுக்கும்போது பாசுபாரிக் காடி,பைரோபாசுபாரிக் காடி, மற்றும் பாலிபாசுபாரிக் காடிகளின் இடையே சமநிலையை உருவாக்குகிறது.அதிகளவு நீர்த்த பைரோபாசுபாரிக் காடி,பாசுபாரிக் காடியைக் கொண்டுள்ளது.\n\nபைரோபாசுபாரிக் காடி ஒரு நடுத்தர வலிமைமிகு கனிம அமிலமாகும். பைரோபாசுபோரிக் காடியின் எசுடர்கள், எதிரயனிகள் மற்றும் உப்புகள் பைரோபாசுபேட்டுகள் என அழைக்கப்படுகின்றன. பைரோபாசுபாரிக் அமிலம் அரிக்கும்தன்மை உடையது. நச்சுத்தன்மை அற்றது.\n\nSection::::வரலாறு [தொகு].\n1827 ஆம் ஆண்டு \"கிளார்க் க்ளாசுகோ\" என்பவரால் பைரோபாசுபாரிக் காடி என்ற பெயர் வழங்கப்பட்டது. இவரால், சோடியம் பாசுபேட்டு உப்பினை செஞ்சூட்டிற்கு வெப்பப்படுத்தும் போது இக்காடி கண்டுபிடிக்கப்பட்டது. பைரோபாசுபாரிக் காடியை செஞ்சூட்டிற்கு வெப்பப்படுத்தும் போது விரைவாக சூடான நீரில் பாசுபாரிக் காடியாக மாற்றப்படுகிறது.\n\n\n"}
{"id": "351461", "url": "https://ta.wikipedia.org/wiki?curid=351461", "title": "இரப்பர் பற்றவைப்பு", "text": "இரப்பர் பற்றவைப்பு\n\nஇரப்பர் பற்றவைப்பு என்பது இயற்கை இரப்பர் அல்லது இரப்பர் போன்ற பலபடிகளை மேலும் நீடித்துழைக்கக்கூடிய பொருட்களாக மாற்ற கந்தகம் மற்றும் அதையொத்த குறை களையக்கூடிய அல்லது விரைவுபடுத்திப் பொருட்களை சேர்த்து உருவாக்கும் ஒரு வேதியச் செயல்முறை ஆகும். இத்தகைய சேர்க்கைப் பொருட்கள் தனித்த பலபடி தொடர்களை ஒன்றோடொன்று குறுக்கு இணைப்புகளால் இணைத்து மேலும் வலிமையான பொருட்களாக மாற்றம் செய்கின்றன. இரப்பர் பற்றவைப்பு செய்யப்பட்ட பொருட்கள் குறைவான ஒட்டும் தன்மை மற்றும் மேம்பட்ட இயந்திரவியல் பண்புகளையும் கொண்டவையாக உள்ளன. பற்றவைப்பு செய்யப்பட்ட இழை என்பது செல்லுலோசானது துத்தநாக குளோரைடு கரைசலுடன் வினைப்படுத்தப்பட்டு பெறப்பட்ட குறுக்க இணைப்புடன் கூடிய செல்லுலோசு இழைகளைக் குறிப்பதற்காக பயன்படுத்தப்பட்ட வார்த்தை ஆகும்.\n\nஇரப்பரைப் பதப்படுத்தும் செயல்முறையானது வரலாற்றுக்கு முந்தைய காலத்திலிருந்தே மேற்கொள்ளப்பட்டு வந்தாலும், நவீன இரப்பர் பற்றவைப்பு செயல்முறைக்கான பெயரானது உரோமானிய நெருப்புக் கடவுளாகக் கருதப்படும் வல்கன் பெயரிலிருந்து உருவாக்கப்பட்டது. பத்தொன்பதாம் நுாற்றாண்டில் சார்லசு குட்இயர் என்பவராலேயே நவீன இரப்பா் பற்றவைப்பு செயல்முறையானது வடிவமைக்கப்பட்டது. இன்று, பலவிதமான இரப்பர் பற்றவைப்புப் பொருட்கள், உதாரணமாக, டயர்கள், குழாய்கள், சுமை ஊர்வுப் பட்டை, காலணியின் அடிப்பாகங்கள் ஆகிய பொருட்கள் தயாரிக்கப்படுகின்றன. சில நேரங்களில் பற்றவைக்கப்பட்ட இரப்பரானது, எபொனைட் அல்லது பொதுவான பழைய வல்கனைட் என்ற வணிகவியல் பெயருடன் விற்பனை செய்யப்பட்டது.\n\nSection::::வரலாறு.\nஇரப்பா் பற்றவைப்பு என்பது பத்தொன்பதாம் நுாற்றாண்டின் கண்டுபிடிப்பாக இருந்தாலும், வேறு வேறு முறைகளைப் பயன்படுத்தி இரப்பர் பதப்படுத்துதலின் வரலாறானJ வரலாற்றுக்கு முந்தைய காலம் வரை செல்கிறது. கவுதமாலா மற்றும் மெக்சிகோ நாடுகளில் காணப்பட்ட முதன்மையான பெரிய கலாச்சாரமான ஓல்மெக் என்பதற்கு அசுடெக் மொழியில் இரப்பர் மக்கள் என்ற பொருள் உண்டு. பழங்காலத்திய ஓல்மெக்கிலிருந்து அசுடெக் வரை பரவியிருந்த பண்டைய மெசோஅமொிக்கர்கள் இரப்பர் பாலை கேசுடில்லா எலாசுடிகா என்ற கேவியா ப்ரேசிலியன்சிஸ் என்ற ஒரு வகையான இரப்பர் மரத்திலிருந்து வடித்தெடுத்தனா். கி.மு 1600 ஆம் ஆண்டுவாக்கில் இல்போமோயியா அல்பா என்ற மதுவகையினை இரப்பர் பாலுடன் கலந்து பதப்படுத்தப்பட்ட இரப்பரானது தயாரிக்கப்பட்டது. மேற்கத்திய உலகில் இரப்பர் ஒரு மிகப்பெரிய ஆச்சரியமூட்டும் பொருளாகவே நிலைத்திருந்தது. இருந்தபோதும், இரப்பரானது தண்ணீரில் நனையாத பொருட்களை தயாரிக்க மேக்கின்தோஸ் என்ற மழைக்கால உடை தயாரிப்பதற்கும் பயன்படுத்தப்பட்டது.\n\nSection::::நவீன காலத்திய வளா்ச்சி.\n1832-1834 ஆம் ஆண்டுகளுக்கு இடைப்பட்ட காலத்தில் நாதனியேல் ஹேவா்டு மற்றும் பிரெட்ரிச் லுாடர்சுடார்ப் ஆகியோர் கந்தகத்துடன் இரப்பரை கலக்கும் போது இரப்பா் தனது பாகுத்தன்மையை இழக்கிறது என்பதைக் கண்டறிந்தனர். குட் இயரிடம் ஹேவர்டு இதைப் பகிர்ந்து கொண்டிருந்ததன் காரணமாக, குட்இயர் இரப்பர் பற்றவைத்தலைக் கண்டுபிடிப்பதற்கான துாண்டுதலை உண்டாக்கியிருக்க வேண்டும்.\n\nதாமசு ஹேன்காக் (1786–1865) என்ற அறிவியலாளா் மற்றும் பொறியாளா் தான் இரப்பர் பற்றவைத்தலைக் கண்டறிந்ததற்கான காப்புரிமை கோரிய முதலாமவா் ஆவார். 1845 ஆம் ஆண்டு மே 21 ஆம் நாளில் பிரிட்டிசு அவருக்கு காப்புரிமையை வழங்கியது. இதற்கு மூன்று வாரங்கள் கழித்து 1845 ஆம் ஆண்டு சூன் 15 ஆம் நாள் அமொிக்காவால் சார்லசு குட்இயருக்கு இரப்பர் பற்றவைப்புக்கான காப்புரிமையை வழங்கியது.\nகுட்இயர் 1839 ஆம் ஆண்டிலேயே தான் இரப்பர் பற்றவைப்பை கண்டுபிடித்து விட்டதாக கூறுகிறாா். அவர் 1853 ஆம் ஆண்டில் எழுதப்பட்ட தனது சுயசரிதையான “கம் எலாஸ்டிகா“ என்ற புத்தகத்தில் இரப்பர் பற்றவைப்பின் கண்டுபிடிப்பின் கதையினை விவரித்துள்ளாா். தனது கண்டுபிடிப்பைப் பற்றி தானே எழுதிய கம் எலாஸ்டிகாவின் வரிகள் கீழே தரப்பட்டுள்ளன. தனது சுயசரிதையில் தன்னைப் பற்றிக் குறிப்பிடும் போது கண்டுபிடிப்பாளா் என்ற வார்த்தையைப் பயன்படுத்துகிறாா். அவர் தனது சகோதரர் பணிபுரிந்த இரப்பர் தொழிற்சாலையில் நடந்த காட்சியைப் பின்வருமாறு விவரிக்கிறாா்.\n\n...  கண்டுபிடிப்பாளா் தபால் பைகள் மற்றும் இதர பொருட்களில் சிதைவடைந்த சேர்மத்தை வெப்பப்படுத்தி அதன் விளைவை உறுதிப்படுத்த ஆய்வுகளை செய்தார். அவர் அவ்வாறு கிடைத்த மாதிரியானது கவனக்குறைவாக வெப்பத்தோடு உள்ள அடுப்பில் பட்ட போது தோலைப் போன்று கருகுவதைக் கண்டறிந்து வியப்படைந்தாா்.\n\nகுட்இயரானவர் தொடர்ந்து தனது கட்டுபிடிப்பானது எவ்வாறு உடனடியாக ஏற்றுக்கொள்ளப்படவில்லை என்பதைக் குறித்து பின்வருமாறு விவரிக்கிறாா்.\n\nஅவர் இரப்பரானது தீய்க்கப்படும் அல்லது கருக்கப்படும் செயல்முறையானது சரியான ஒரு புள்ளியில் நிறுத்தப்பட்டால் இயற்கையாக கிடைக்கும் இரப்பரில் உள்ள ஒட்டும் தன்மையை திரும்பப் பெற்று அதைவிட சிறந்ததான ஒரு பசைத்தன்மையுள்ள பொருளாக மாறும் என்பதை நேரடியாக உற்றுநோக்கி முடிவுக்கு வந்திருந்தாா். இந்த முயற்சியில் வெப்பப்படுத்துதலைத் தொடரும் போது தனது உற்றுநோக்கலின் முடிவு சரியானதாக இருப்பதை அறிந்து திருப்தி அடைந்தாா். மேலும், இந்திய இரப்பரானது கொதிக்கும் கந்தகத்துடன் வெப்பப்படுத்தும் போது உருகும் நிலையை அடையாமல் எப்போதும் தீய்க்கப்படுதல் மட்டுமே செய்யப்படும். இதே போன்ற மற்றுமொறு இழையுடன் இந்த முயற்சியை மீண்டும் திறந்த நிலையிலான தீயில் செய்த போதும் பசைத்தன்மையுள்ள இழையானது கருகவே செய்தது. விரும்பத்தக்க விளைவுகளைப் பெறுவதற்கான முயற்சியில் வெற்றிகரமான அறிகுறிகள் தென்பட்டன. கருகிய அல்லது தீய்ந்த விளைபொருளின் ஓரத்தில் அல்லது விளிம்பில் காணப்பட்ட கருகிய பொருளாக அல்லாமல் பதப்படுத்தப்பட்ட விளைபொருளாகவே கிடைத்தது.\n\nபிறகு, குட்இயர் தனது சோதனைகளை முறைப்படியான தொடர்ச்சியான முறையில் இரப்பரை பண்படுத்தும் வேலைகளில் நேதனியேல் ஹேவர்ட் உடன் இணைந்து பணியாற்றுவதை விவரிக்கிறாா்.\n\n ...தனது தேடலுக்கான விடையை உறுதிப்படுத்தும் விதமகாவும், அதற்கு மேலாகவும் ஒரு பொருளைக் கண்டுபிடித்துவிட்டார். அவரது புதிய கண்டுபிடிப்பானது, இயற்கையான இரப்பர் குளிர்ந்த நிலையிலும், கரைப்பான்களிலும் சந்தித்த சவால்களை வெல்வதாக இருந்தது. அவர் தனது கடந்த காலத்தின் உழைப்புக்கு சரியான விதத்தில் பலனைப் பெற்றதாகவும், எதிர்கால முயற்சிகளுக்கு கருத்தற்றதாக ஒரு வெற்றியைப் பெற்றதாகவும் உணர்ந்தார்.\n\nSection::::பிற்காலத்திய வளர்ச்சிகள்.\nஇரப்பா் கந்தக வினையின் கண்டுபிடிப்பானது இரப்பரின் பயன்பாடுகளில் மிகப்பெரிய புரட்சியைக் கொண்டு வந்தது. மேலும் தொழில் துறையின் முகத்தையே மாற்றியது எனலாம். இயங்கும் இயந்திரங்களின் பாகங்களுக்கு இடையே உள்ள சிறிய இடைவெளியை இட்டு நிரப்ப எண்ணெயில் நனைக்கப்பட்ட தோல் தான் முன்னதாக பயன்படுத்தப்பட்டு வந்தது. இந்த நடைமுறையானது மிதமான அல்லது நடுத்தரமான அழுத்ததத்திலேயே ஏற்றுக்கொள்ளக்கூடியதாக இருந்தது. அழுத்தம் ஒரு குறிப்பிட்ட நிலைக்கு மேலே அதிகமானால், இயந்திரங்களை வடிவமைப்போர் இயந்திரங்களில் ஏற்படும் அதிக உராய்வு மற்றும் நீராவிக்கசிவு ஆகியவற்றை சகித்துக் கொள்ள வேண்டியிருந்தது. பதப்படுத்தப்பட்ட இரப்பா் இந்தப் பிரச்சனையை தீர்ப்பதாக இருந்தது. பதப்படுத்தப்பட்ட இரப்பரானது மிகத்துல்லியமான வடிவங்கள் மற்றும் பரிமாணங்களில் உருவாக்கக் கூடியதாக இருந்தது. பதப்படுத்தப்பட்ட இரப்பா் அழுத்தம் செலுத்தப்படும் போது மிதமான மற்றும் அதிகமான உருக்குலைவுகளை ஏற்றுக்கொள்ளத் தக்கதாகவும், அழுத்தமானது தளர்த்தப்படும் போது தனது பழைய நிலையை மீண்டும் அடையக்கூடியதாகவும் உள்ளது. இந்த தனித்தன்மை வாய்ந்த பண்புகள் நீடித்த உழைப்பு மற்றும் குறைவான ஒட்டும் தன்மை ஆகியவற்றுடன் இணையும் போது சிறப்பான அடைக்கும் பொருளுக்கான நிர்ணயிக்கப்பட்ட தன்மைகளாகும். ஹேன்காக் மற்றும் அவரது சகாக்களின் இரப்பரை செயல்முறைகளுக்குட்படுத்தும் கூடுதல் சோதனைகள் மேலும், நம்பகத்தன்மை வாய்ந்த செயல்முறைகளுக்கு வழிவகுத்தது.\n\n1905 ஆம் ஆண்டில் தயோகார்பனிலைடு எனும் அனிலீனின் வழிப்பொருள் இரப்பரும் கந்தகமும் ஈடுபடும் வினையின் வேகத்தை அதிகரித்து ஆற்றலையும், நேரத்தையும் மிச்சப்படுத்துகிறது என்பதை ஜார்ஜ் என்சுலாகெர் என்பவா் கண்டறிந்தார். இந்த கண்டுபிடிப்பானது, குட்இயரின் இரப்பர் மற்றும் கந்தகத்தின் வினையைப் போன்று இரப்பர் தொழிற்துறையின் வளா்ச்சிக்கு மிகப்பெரிய அடித்தளமாக விளங்கியது. இவ்வாறான வினை வேகப்படுத்திகள் இரப்பரை பதப்படுத்தும் பணியை விரைவுபடுத்தும் வேலையையும், செயல்முறையின் நம்பகத்தன்மையை அதிகப்படுத்தவும், தொகுப்புமுறை பலபடிகளுக்கும் பற்றவைத்தல் அல்லது பண்படுத்துதலை சாத்தியப்படுத்தவும் உதவின. தனது கண்டுபிடிப்பிற்கு ஒரு ஆண்டு கழிந்து, என்சுலாகெர் இந்த வினையில் சேர்க்கப்பட்ட சேர்க்கைப் பொருளுக்கான நுாற்றுக்கும் மேற்பட்ட பயன்பாடுகளைக் கண்டறிந்தார். வினைவேகப்படுத்திகள் (accelerators) மற்றும் வினைவேக மட்டுப்படுத்திகள்(retarders) ஆகியவை தொடர்பான அறிவியல் உருவானது. வினைவேகப்படுத்தியானது வினையின் வேகத்தை அதிகப்படுத்துவதற்கும், வினைவேகமட்டுப்படுத்தி வினையின் வேகத்தைக் கட்டுப்படுத்துவதற்கும் பயன்படுத்தப்படுகிறது. இவ்வாறான ஒரு வினைவேக மட்டுப்படுத்தி வளையஎக்சைல்தயோப்தாலிமைடு ஆகும். இதைத் தொடர்ந்த நுாற்றாண்டுகளில் வேதியியலாளா்கள் வேறு பல வினைவேகப்படுத்திகள் மற்றும் வினைஅதிவேகப்படுத்திகள் ஆகியவற்றைக் கண்டுபிடித்தனா். அவையே தற்போதைய இரப்பர் தொழிற்துறையில் பல்வேறு விதமான இரப்பா் பொருட்களை உற்பத்தி செய்வதற்கு பயன்படுத்தப்படுகின்றன.\n\nSection::::பண்படுத்தப்படாத இரப்பர் Vs. பற்றவைக்கபட்ட அல்லது பதப்படுத்தப்பட்ட இரப்பர்.\nபதப்படுத்தப்படாத இயற்கை இரப்பர் ஆனது, மிதமான வெப்பநிலையில் ஒட்டும் தன்மையுடனும் மற்றும் எளிதில் உருக்குலையும் தன்மையுடனும் குளிர்ந்த நிலையில் நொறுங்கும் தன்மையுடனும் காணப்படும். இந்த நிலையில், இது ஒரு அதிகமான மீட்சித்தன்மை தேவைப்படும் ஒரு தரங்குறைந்த பொருளாக இருக்கிறது. பதப்படுத்தப்படாத இரப்பரானது மீட்சித்தன்மையற்ற உருக்குலைவை அடைவதற்கான காரணம் அதனுடைய வேதியியல் அமைப்பிலிருந்து புரிந்து கொள்ளலாம்.  — இரப்பரானது நீண்ட பலபடி மூலக்கூறுகளின் தொடரால் ஆனது. இந்த சங்கிலித் தொடர்கள் த ஒன்றுக்கொன்று தொடர்புடன் தனித்து இயங்க முடியும். இதன் காரணமாக, பொருளானது, தனது வடிவத்தில் மாற்றமடைகிறது. பற்றவைத்தல் அல்லது பதப்படுத்துதல் காரணமாக, குறுக்குப் பிணைப்புகள் ஏற்படுத்தப்பட்ட பிறகு, பலபடி மூலக்கூறுகள் தனித்து இயங்குவது தடுக்கப்படுகிறது. இதன் காரணமாக அழுத்தமளிக்கப்படும் போது பதப்படுத்தப்பட்ட இரப்பரானது உருக்குலைகிறது. ஆனால், அழுத்தமானது தளா்த்தப்படும் போது மீண்டும் தனது பழைய நிலையை அல்லது வடிவத்தை அடைகிறது.\n\nSection::::செய்முறை.\nவெப்பத்தால் இறுகும் பிளாஸ்டிக்குகளின் தொகுப்பு முறை தயாரிப்பு முறைகளுக்கு மாறாக இரப்பர் பதப்படுத்துதல் அல்லது பற்றவைத்தல் முறையானது (மிகுந்த நவீன பலபடிகள் உருவாகும் உருகுதல் – உறைதல் முறையிலிருந்து) பொதுவாக வெப்பத்தால் இறுகும் பிளாஸ்டிக்குகளின் பண்படுத்துதல் போலல்லாது மீளாத மாற்றமாக இருக்கும். பொதுவாக குறுக்குப் பிணைப்புகளானது கந்தகத்தை சேர்ப்பதால் உருவாகிறது. இருப்பினும் கரிம பெராக்சைடுகளை அடிப்படையாகக் கொண்ட மாற்று முறைகளும் இத்தகைய குறுக்குப் பிணைப்புகளை உருவாக்க பயன்படுத்தப்படுகிறது. பாலிஐசோப்ரீன் (இயற்கை இரப்பர்) மற்றும் ஸ்டைரீன்-பியூட்டாடையீன் இரப்பர்(SBR) ஆகியவை பதப்படுத்துதலுக்கு உட்படுத்தப்படும் முக்கிய பலபடிகளாகும். இவை பொதுவாக சாலைகளில் பயன்படுத்தப்படும் வாகனங்களின் வட்டகை (டயர்) தயாரித்தலுக்கு பயன்படும் இரப்பர் வகையாகும்.\n\nஇரப்பரை பதப்படுத்துதலுக்கான கலவையானது வினைவேதிமம் மற்றும் அதன் பயன்பாடு ஆகியவற்றைப் பொறுத்து தேவைக்கேற்ப மாற்றியமைக்கப்படுகிறது. வினையில் அல்லைலிக் ஐதரசன் அணுவானது பதப்படுத்துதல் செயல்முறைக்கான இலக்காக உள்ளது. கார்பன்-கார்பன் இரட்டைப் பிணைப்புக்கு அடுத்ததான கார்பன்-ஐதரசன் பிணைப்பே இந்த அல்லைலிக் ஐதரசன் ஆகும். பதப்படுத்துதல் செயல்முறையின் போது, இந்த C-H பிணைப்புகளானது கந்தக அணுக்களால் மற்றுமொரு பலபடித் தொடரின் பதப்படுத்துதல் செயல்முறையின் இலக்கான அணுவோடு இணைக்கப்படுகிறது. இந்த இணைக்கும் பிணைப்புகள் ஒன்று மற்றும் எட்டு அணுக்களாலானது. இத்தகைய குறுக்குப் பிணைப்புகளில் உள்ள கந்தக அணுக்களின் எண்ணிக்கையானது இறுதியாக கிடைக்கும் இரப்பர் விளைபொருளின் இயற்பியல் பண்புகளை நிர்ணயிக்கிறது. குறைவான குறுக்குப் பிணைப்புகள் இரப்பருக்கு வெப்பத்தை எதிர்க்கும் தன்மையையும், அதிகமான கந்தக அணுக்களைக் கொண்ட குறுக்குப் பிணைப்புகள் குறைவான வெப்ப எதிர்ப்புத் தன்மையும் கொண்டவையாக உள்ளன. இரப்பா் பொருளின் இயங்கு பண்புகளானது நெகிழும் அசைவுகளுக்கு முக்கியமானவையாக உள்ளன. உதாரணமாக, ஒரு இயங்கும் வட்டகையின் (tire) பக்கச்சுவரின் நெகிழும் தன்மையைக் குறிப்பிடலாம். நெகிழும் தன்மையில்லாத இரப்பரைப் பயன்படுத்தும் போது இத்தகைய இயக்கங்கள் விரிசல்களை உண்டாக்கி, இறுதியாக இரப்பர் பொருளின் தரமற்ற தன்மையை உறுதியாக்குகின்றன. \n\nSection::::முறைகள்.\nஇரப்பர் பதப்படுத்துதலுக்கு பல முறைகள் பயன்பாட்டில் உள்ளன. வட்டகை இரப்பர் பதப்படுத்துதலுக்கான மிகச்சிக்கனமான மற்றும் மிக முக்கியமான முறையானது இரப்பருடன் பதப்படுத்தியை சேர்த்த பிறகு அதிகமான வெப்பநிலை மற்றும் அதிக அழுத்தத்தைப் பயன்படுத்தும் முறையாகும். சாலைப்போக்குவரத்தில் பயன்படுத்தப்படும் வாகன வட்டுகை (tire) இரப்பர் பதப்படுத்துவதற்குரிய வெப்பநிலையானது 10 நிமிடங்களில் 177 °C ஆகும். இந்த செயல்முறையானது அழுத்தப்பட்ட வார்ப்பு என்ற உத்தியை பயன்படுத்துகிறது. மகிழ்வுந்து வகை வாகனங்களின் கதவுகளின் வடிவங்களை நிர்ணயிக்கும் முறைகளானது, வெப்பக்காற்று முறை மற்றும் நுண்ணலையால் வெப்பப்படுத்தப்படும் பதப்படுத்துதல் முறை ஆகிய இரண்டு முறைகளாகும். (தொடர் முறைகள்).\n\nபொதுவான பயன்பாட்டில் உள்ள ஐந்து வகையான பதப்படுத்துதல் முறைகள்:\n\n\nSection::::கந்தகத்தைப் பயன்படுத்தி இரப்பர் பண்படுத்துதல்.\nஇதுவரையான காலகட்டத்தில் இரப்பர் பதப்படுத்துதல் அல்லது பற்றவைத்தலின் பொதுவான முறைகள் கந்தகத்தைச் சார்ந்தே உள்ளன. கந்தகமானது தனதளவில் ஒரு மெதுவான பதப்படுத்தும் காரணியாக உள்ளது. மேலும், கந்தகமானது தொகுப்புமுறை பற்படியாக்கப்பட்ட அல்கீன்களை பதப்படுத்தும் செயல்முறைகளில் பயன்படுவதில்லை. இயற்கை இரப்பரிலும் கூட, அதிக அளவிலான கந்தகமும், மிக உயர் வெப்பநிலையும், நீண்ட நெடிய வெப்பப்படுத்தும் செயல்முறையும் தேவையாக உள்ளன. போதுமான அளவு திருப்திகரமற்ற குறுக்குப் பிணைப்புத்திறனும், திருப்திகரமற்ற வலிமையும் கந்தகத்துடனான பதப்படுத்துதல் முறைகளில் காணப்படும் வரம்புகளாகும். பதப்படுத்துதலை வேகப்படுத்தும் காரணிகளுடன் மட்டுமே இன்றைய தொழில்நுட்பம் தரக்கூடிய அளவிலான தரத்தைக் கந்தகம் சார்ந்த பதப்படுத்துதலால் அடைய இயலும். தேவைப்படுகின்ற அளவிற்கான பதப்படுத்துதல் விளைவுகளை ஒரே ஒரு பொதுவான காரணியால் உண்டாக்க இயலாது. மாறாக, வெவ்வேறு விதமான சேர்க்கைப் பொருட்களை உள்ளடக்கிய பண்படுத்தும் கூட்டுக்கலவை இதற்குத் தேவைப்படுகிறது. இந்த கூட்டு பதப்படுத்தும் வினைக்காரணிகள் கொண்ட இரப்பர் சேர்மமானது கந்ததகத்துடன் குறுக்கப்பிணைப்புகளை ஏற்படுத்தும் வினைவேகத்தை அதிகப்படுத்தும் சேர்மங்கள், மற்றும் இறுதி விளைபொருளின் நிலைப்புத்தன்மையை அதிகப்படுத்தும் சேர்மங்கள் என்ற வகையிலானவற்றைக் கொண்ட கலவையாக உள்ளது. இந்த சேர்க்கைப் பொருள்கள், துத்தநாக ஆக்சைடு போன்ற வினைவேகப்படுத்திகள், ஸ்டியிரிக் அமிலம் மற்றும் படிநிலைஇறக்கத்திற்கெதிரான வேதிப்பொருட்கள் ஆகியவற்றை உள்ளடக்கியதாக உள்ளன. வினைவேகப்படுத்திகள் மற்றும் கிளர்வூட்டிகள் வினைவேகமாற்றிகள் ஆகும்.இரப்பர் பதப்படுத்தும் வினைகளில் வினைவேக மட்டுப்படுத்திகளைப் பயன்படுத்தியும் வினையின் மீதான கூடுதல் கட்டுப்பாட்டை, அதாவது வினையை ஒரு குறிப்பிட்ட வெப்பநிலையை அடையும் வரையோ அல்லது குறிப்பிட்ட நேரம் வரையோ கொண்டு வரலாம். படிநிலைஇறக்கத்திற்கெதிரான வேதிப்பொருட்கள் பதப்படுத்தப்பட்ட இரப்பரானது வெப்பம், ஆக்சிசன் மற்றும் ஓசோன் இவற்றின் காரணமாக படிநிலை இறக்கம் அடையப்படுவதை தடுப்பதற்குப் பயன்படுத்தும் காரணிகளாக இருக்கின்றன.\n\nSection::::பாலிகுளோரோப்ரீனைப் பதப்படுத்தும் முறை.\nநியோப்ரீன் அல்லது பாலிகுளோரோப்ரீன் இரப்பரைப் (CR இரப்பர்) பதப்படுத்தும் முறையானது, கந்தகத்தின் சேர்மங்களைப் பயன்படுத்துவதை விட உலோக ஆக்சைடுகளைப் (குறிப்பாக MgO மற்றும் ZnO, சில நேரங்களில் PbO) பயன்படுத்தியே நடத்தப்படுகிறது. தற்போதைய நிலையில் இந்த முறையே பெரும்பாலான இயற்கை மற்றும் தொகுப்பு முறை இரப்பர்களின் பதப்படுத்துதல் அல்லது பற்றவைத்தல் செயல்முறையில் பயன்படுத்தப்படும் முறையாகும். மற்ற டையீன் இரப்பர்களைப் போலல்லாமல் வினைவேகப்படுத்தியைத் தெரிவு செய்யும் முறையானது, பண்படுத்தும் செயல்முறையில் உள்ள பல காரணங்களால் (சுகார்ச் என்ற வெப்பத்தின் காரணமாக இரப்பர்களில் ஏற்படுத்தபப்படும் முதிர்வுக்கு முந்தைய குறுக்குப்பிணைப்பிணைப்பு) வெவ்வேறு விதமான விதிகளால் நிர்வகிக்கப்படுகிறது. வழக்கமாகப் பயன்படுத்தும் வினைவேகப்படுத்திகள் CR இரப்பரைப் பதப்படுத்தும் செயல்முறையில் சிக்கலை ஏற்படுத்தக்கூடியவை. பாலிகுளோரோப்ரீனைப் பதப்படுத்தும் முறையில் மிக முக்கியமானதும், மிகவும் சிறப்பாகவும் செயல்படக்கூடியதுமான வினைவேகப்படுத்தியானது எத்திலீன் தயோயூரியா (ETU) ஆகும். ஐரோப்பிய இரப்பா் தொழிற்துறையானது பாதுகாப்பான இரப்பருக்கான ஒரு ஆராய்ச்சியில் எத்திலீன் தயோயூரியாவுக்குப் பதிலான பாதுகாப்பான மாற்று வினைவேகப்படுத்தியைத் தேடும் முயற்சியில் ஈடுபட்டுள்ளது.\n\nSection::::சிலிக்கோன்கள் பதப்படுத்துதல்.\nவினைவேகம் மிக்க எண்ணெய் வகை பலபடிகளை உலோக நிரப்பிகளைக் கொண்டு பலப்படுத்துவதற்கான முறையே அறை வெப்ப நிலை இரப்பர் பதப்படுத்துதல் அல்லது பற்றவைத்தல் செயல்முறையாகும். அறை வெப்ப நிலை இரப்பா் பதப்படுத்துதல் அல்லது சிலிக்கோன்கள் பதப்படுத்துதல் இரண்டு வகைப்படும்.\n"}
{"id": "351462", "url": "https://ta.wikipedia.org/wiki?curid=351462", "title": "புதர்", "text": "புதர்\n\nபுதா் அல்லது முட்செடி என்பது சியதுமுதல் நடுத்தர அளவுள்ள சிலவகையான தாவரங்களைக் குறிக்கும் சொல்லாகும். செடிகள் போலல்லாமல், புதர்கள் தரையில் மேலே விறைப்புத்தன்மை வாய்ந்த தண்டுகளைக் கொண்டுள்ளன. இவை பல நெருங்கிய கிளைகள், குறுகிய உயரம் ஆகியவற்றால் மரங்களிலிருந்து வேறுபடுகிறன, பொதுவாக இவை 6 மீ (20 அடி) உயரத்துக்கு கீழ் உள்ளன. பல இனத் தாவரங்கள் வளர்ந்து வரும் நிலைமையைப் பொறுத்து, புதர்கள் அல்லது மரங்களாக வளரலாம். சிறிய, உயரம் குறைந்த புதர்கள், பொதுவாக 2 மீ (6.6 அடி) உடையவை பொதுவாக லாவெண்டர், பெரிவிங்கில் மற்றும் மிகச் சிறிய தோட்ட வகை ரோஜாக்கள் போன்றவை பெரும்பாலும் \"சப்ராபுகள்\" என அழைக்கப்படுகின்றன.\n\nSection::::காணப்படும் பகுதி.\nதரிசுநிலங்களில் புதா் மண்டிக் காணப்படும். மிதமான மழையைப் பெறும் நிலப்பகுதிகளில் பொதுவாகப் புதா்கள் காணப்படுகின்றன. அதிகமான மழைப்பொழிவைப் பெறும் பசுமை மாறாக்காடுகளிலும் உயரமான மரங்களின் கீழ் அடுக்கில் புதா்கள் அமைந்துள்ளன.\n\nSection::::புதா்த் தாவரங்கள்.\nதுத்தி, சுண்டைக்காய், எலந்தை, கடுக்காய், தூதுவளை, செம்பருத்தி, ஆவாரை, பெருந்தும்பை போன்ற செடிவகைத் தாவரங்களும் கோரை, நாணல், சம்பு போன்ற புல்வகைத் தாவரங்களும் புதா்த்தாவரங்களாகும்.\nSection::::சிறப்பு.\n1) புதா் ஒரு வகையான சூழியல் வாழிடம் ஆகும்.\n2) மூலிகைப் போன்ற பயன்மிக்க தாவரங்கள் இயற்கையாக வளருமிடமாகும்.\n3) காற்று, மழையினால் ஏற்படும் மண்ணரிப்பைத் தடுக்கின்றது.\n"}
{"id": "351463", "url": "https://ta.wikipedia.org/wiki?curid=351463", "title": "காலவுயிரியல்", "text": "காலவுயிரியல்\n\nகால உரியல் என்பது உயிரியலின் ஒரு பிரிவாகும். இப்பிரிவு கால நேரத்துடன் தொடா்புடைய உயிரியல் நிகழ்வுகளை ஆய்வு செய்யும் பிரிவாகும். இச்சொல் கிரேக்க மொழியிலிருந்து உருவானது ஆகும். குரோனோ என்பதன் பொருள் காலம் என்பது ஆகும். இது பொதுவாக உயிரிய சுழற்சியுடன் தொடா்புடைய துறையாகும்.\n\nகாலவுயிரியல் உயிரியலின் மாற்றுப்பிரிவுகளுடன் உடற்கூறியல், உடலியங்கியல், மரபியல், நடத்தை மூலக்கூற்று உயிரியல் தொடா்புடையது ஆகும். \nSection::::விளக்கம்.\nவாழும் உயிரினங்களில் உயிரியல் செயல்பாடுகளில் நேரம் மற்றும் கால மாறுபாடுகளால் பல அத்தியாவசிய உயிரியல் செயல்முறைகள் ஏற்படுகின்றன. இவை (அ) விலங்குகளின் ( உணவுண்பது, உறங்குவது, விழிப்பது, இனப்பெருக்கப் புணா்ச்சி போன்றவை), (ஆ) தாவரங்களின் ( இலையுதிா்வு ஒளிச்சேர்க்கை எதிர்வினைகள் முதலியன), மற்றும் பூஞ்சை மற்றும் புரோட்டோசோவா போன்ற நுண்ணுயிர் உயிரணுக்களிலின் செயல்பாடுகளும் நிர்ணயிக்கப்படுகின்றன. இவை பாக்டீரியாவிலும் காணப்படுகின்றன. இவை நாற்சுழற்சி, திங்கள் சுழற்சி, ஆண்டு சுழற்சி ஆகிய பல்வேறு நிலைகளில் நிகழும் நிகழ்வுகளாகும். இவற்றுள் நாற்சுழற்சி மிகமுக்கியமானது. நாற்சுழற்சி என்பது கிட்டத்தட்ட ஒருநாளின் 24 மணிநேர அளவில் நிகழ்வது ஆகும்.\nஎடுத்துக்காட்டாக மனிதா்களின் உறக்கத்தை எடுத்துக்கொள்ளலாம். உயிரினங்களின் பகல்நேர செயல்பாடுகள் பகலாடி, இரவுநேர செயல்பாடுகள் இரவாடுதல், காலை மற்றும் அந்திப் பொழுதுகளின் செயல்பாடுகள் எழுஅந்தியாடல் எனவும் அழைக்கப்படுகிறன.\n"}
{"id": "351465", "url": "https://ta.wikipedia.org/wiki?curid=351465", "title": "கஸ்தூரிபா காந்தி பாலிகா வித்யாலயா", "text": "கஸ்தூரிபா காந்தி பாலிகா வித்யாலயா\n\nகஸ்தூரிபா காந்தி பாலிகா வித்யாலயா என்பது இந்திய அரசால் ஆகஸ்ட் 2004-ஆம் ஆண்டு அறிமுகப்படுத்தப்பட்டு அனைவருக்கும் கல்வித் திட்டத்தி்ன் கீழ் செயல்படுத்தப்படும் கல்வித் திட்டமாகும். இத்திட்டமானது தாழ்த்தப்பட்டோர், பழங்குடியினர்,\nஇதர பின்தங்கிய வகுப்பினர். சிறுபான்மையினர் மற்றும் வறுமைக் கோட்டிற்கு கீழ் உள்ள குடும்பத்தைச் சாா்ந்த பெண் குழந்தைகளுக்கு கல்வி அறிவு வழங்குவதற்காக கல்வியில் பின்தங்கிய பகுதியில் தொடங்கப்பட்டது.\n\nSection::::குறிக்கோள்கள்.\nகிராமப்புறங்களில், குறிப்பாக, பின்தங்கிய சமூகங்களில் பாலினப் பாகுபாடுகள் நிறைந்துள்ள நிலையில், தொடக்க நிலை மற்றும் உயர்தொடக்கநிலைகளில் பெண் குழந்தைகளி்ன் கல்வி அறிவு மாணவர்ளை விட பின்தங்கியுள்ளது. எனவே தரமான கல்வியை பின்தங்கிய பகுதியில் உள்ள பெண் குழந்தைகளுக்கு வழங்குவதை உறுதிப்படுத்துவதோடு சாத்தியமானதாக ஆக்குவதற்கும் உண்டு உறைவிடப் பள்ளியாக தொடக்கநிலையில் செயல்படுத்தப்படுகிறது.\n\nSection::::தகுதிகள்.\n2004-ஆம் ஆண்டு பள்ளிகள் தொடங்குவதற்கான பகுதிகள் வரையறுக்கப்பட்டுள்ளது. \n\n2008-ஏப்ரல் 1 முதல் வரையறுக்கப்பட்டுள்ள தகுதியுடைய பகுதிகள்: \n\nSection::::மையங்கள்.\nஅஸ்ஸாம், ஆந்திரபிரதேசம், தெலுங்கான, அருணாச்சல பிரதேசம், பீஹார், சத்தீஸ்கர், குஜராத், ஹாியானா, இமாச்சலப் பிரதேசம், ஜம்மு மற்றும் காஷ்மீர், ஜார்கண்ட், கர்நாடகா, மத்தியப்பிரதேசம், மஹாராஷ்ட்ரா, மணிப்பூர், மேகாலயா, மிசோரம், நாகலாந்து, ஒடிசா, பஞ்சாப், ராஜஸ்தான், தமிழ்நாடு, திாிபுரா, உத்திரப்பிரதேசம், உத்ரகாண்ட், மேற்குவங்கம், டெல்லி, தத்ர-நாகர்காவேலி முதலான 28 மாநிலங்களிலும் யூனியன் பிரதேசங்களிலும் நடைமுறைப்படுத்தப்பட்டுள்ளது.\n\nஇந்திய அரசால் 20578 கஸ்தூாிபா காந்தி பாலிகா வித்யாலயா மையங்கள் தொடங்கப்பட்டுள்ளன. இவற்றில் 427 மையங்கள் முஸ்லீம் சமயத்தவர் நிறைந்துள்ள பகுதிகளிலும், 612 மையங்கள் பழங்குடியினத்தவர் நிறைந்துள்ள பகுதிகளிலும், 688 மையங்கள் தாழ்த்தப்பட்டவர்கள் நிறைந்துள்ள பகுதிகளிலும் தாெடங்கப்பட்டுள்ளது. இம்மையங்களில் 750 மையங்கள் உண்டு உறைவிடப் பள்ளிகளாகத் தொடங்கப்பட்டுள்ளன. இம்மையங்களில் சேர்வதற்கு தாழ்த்தப்பட்டவர்கள், பழங்குடியினர் இதர பின்தங்கிய வகுப்பினர் மற்றும் சிறுபான்மை சமூகத்தைச் சார்ந்தவர்களுக்கு 75 விழுக்காடும் வறுமைக்கோட்டிற்கு கீழ் உள்ள குடும்பத்தைச் சார்ந்தவர்களுக்கு 25 விழுக்காடும் ஒதுக்கீடு செய்யப்பட்டுள்ளது.\n\n"}
{"id": "351468", "url": "https://ta.wikipedia.org/wiki?curid=351468", "title": "ஏ. அ. அட்டனாசியா", "text": "ஏ. அ. அட்டனாசியா\n\nஆல்பிரட் ஏஞ்சலோ அட்டனாசியோ (பிறப்பு 20, செப்டம்பர் 1951) நுவார்கில் பிறந்தவர் இவர் கற்பனை மற்றும் அறிவியல் புனைவு எழுத்தாளர் ஆவார். அவருடைய அறிவியல்-புனைகதை நாவலான ராடிக்ஸ் சிறந்த நாவலுக்கான 1981 நெபுலா விருதுக்கு பரிந்துரைக்கப்பட்டார், அதன்பிறகு மூன்று பிற புதினங்கள், நான்கு புத்தகங்களும் ஒன்றாக இணைந்த, 'ராடிக்ஸ் டெட்ராட்' என்ற நூல் தொகுப்புகள் விமர்சன ரீதியாக பாராட்டப்பட்டன. இவர் ஆடம் லீ என்ற பெயரில் எழுதுகிறார்.\n"}
{"id": "351469", "url": "https://ta.wikipedia.org/wiki?curid=351469", "title": "கைபேசிவழிக் கற்றல்", "text": "கைபேசிவழிக் கற்றல்\n\nகைபேசிவழிக் கற்றல் (\"M-Learning\") என்பது பல சூழ்நிலைகளில் கற்றல், சமூக மற்றும் உள்ளடக்கத் தொடர்புகளைத் தனிப்பட்ட மின்னணு சாதனங்கள் மூலம் கற்றல் ஆகும்.\n\nதொலைதூரக் கல்வியின் வழிப் பயிலும் மாணவர்கள் தங்களது நேர வசதிக்காக கைபேசிச் சாதனக் கல்வித் தொழில்நுட்பத்தைப் பயன்படுத்துகின்றனர்.\nகைபேசிவழிக் கற்றல் தொழில்நுட்பங்களில் கையடக்கக் கணினிகள், எம்பி 3 பிளேயர்கள், அலைபேசிகள் மற்றும் பலகைக்கணிப்பொறி ஆகியவை அடங்கும். \nகைபேசிவழிக் கற்றல் கற்போரின் இயக்கத்தின் மீது கவனம் செலுத்தி, சிறிய தொழில்நுட்பங்களுடன் தொடர்பு கொள்கிறது. கைபேசிக்கருவிகளைப் பயன்படுத்திக் கற்றல் பொருள்களை உருவாக்குவது முறைசாராக் கல்வியின் ஒரு முக்கியப் பகுதியாக அமைகிறது.\nகைபேசிவழிக் கற்றல் கிட்டத்தட்ட எங்கு இருந்தும் அணுக முடியும் வகையில் அமைந்துள்ளது.\nஉடனடிக் கருத்துகள் மற்றும் உதவிக்குறிப்புகள் மூலம் அதே உள்ளடக்கத்தைப் பயன்படுத்தி அனைவருக்கும் பகிர்தல் ஏற்பட வாய்ப்புள்ளது. \nகைபேசிவழிக் கற்றல் புத்தகங்கள் மற்றும் குறிப்புகளுக்கு மாற்றாக விளங்குகிறது. \n\n\n"}
{"id": "351474", "url": "https://ta.wikipedia.org/wiki?curid=351474", "title": "இரட்டைக் கருவுறுதல்", "text": "இரட்டைக் கருவுறுதல்\n\nஇரட்டைக் கருவுறுதல் என்பது பூக்கும் தாவரங்களின் (angiosperms) சிக்கலான கருவுறுதல் இயங்கு முறையாகும்.பெண் பாலணுவுடன் (சூலகப்பாலணு கருப்பை எனவும் அழைக்கப்படுகிறது) இரண்டு ஆண் பாலணுக்கள் (விந்தணு) இணையும் நிகழ்வுகள் இரட்டைக்கருவுறுதலில் நடைபெறுகிறது.மலரின் பெண் இனப்பெருக்க உறுப்பான சூலகத்தின் சூழ்முடியில் மகரந்தத் தூள்கள் ஒட்டிக்கொள்வதன் மூலம் இச்செயல்முறை துவங்குகிறது. மகரந்தத்தூள் தகுந்த ஈரப்பதத்தை அடைந்தவுடன் முளைக்கத் துவங்கி மகரந்தக் குழல் மூலம் கீழாக சூழ்தண்டினுள் சூற்பையை நோக்கிச் செல்கிறது.பின்னர் மகரந்த குழலின் நுனியானது சூலகத்தை அடைந்தவுடன் சூழ் துளையைத் (\"micropyle\") துளைத்துக்கொண்டு சூற்பைக்குள் நுழைகிறது.அங்கு மகரந்தக்குழலானது வெடித்து தான் சுமந்து சென்ற இரண்டு ஆண் பாலணுக்களை தனித்து விடுகின்றது.\n\nSection::::இரட்டைக் கருவுறுதல்.\nதனித்து விடப்பட்ட இரண்டு ஆண் பாலணுக்களில் ஒன்று ஒருமடிய பெண் பாலணுவுடன் (n) இணைத்து இருமய கருவினை (2n) உருவாக்குகிறது. மற்றொரு ஆண் இனச்செல்லானது சூற்பையின் மையத்திலுள்ள இரண்டு துருவ உயிரணுக்களுடன் இணைகிறது. இவ்வாறு இரண்டு ஆண் இனச்செல்களில் ஒன்று கருமுட்டையுடனும் (அண்டம்) மற்றொன்று துருவ உயிரணுக்களுடன் (\"Polar Nuclei\") இணையும் மொத்த நிகழ்வும் இரட்டைக் கருவுருதல் (\"Double Fertilization\") என்றழைக்கப்படுகிறது.\n\nSection::::மூவிணைவு (Triple Fusion).\nஇரண்டாவது ஆண் பாலணு (n) மேலும் நகர்ந்து இரண்டு ஒற்றை மய (\"haploid\" அல்லது \"Monoploid\") துருவ உயிரணுக்கள் அல்லது இரண்டாம் நிலை உயிரணுக்களுடன் (n)+(n) இணைந்து மும்மடி அல்லத மும்மய (3n) (\"Triploid\") முதல்நிலைக் கருவூண் உயிரணுவை தோற்றுவிக்கிறது. இவ்வாறு இந்த மூன்று உயிரணுக்களை உள்ளடக்கிய இணைதல் நிகழ்ச்சிக்கு மூவிணைவு (\"Triple Fusion\") என்று பெயர்.இந்நிகழ்விற்கு உடல் கருவுருதல் எனவும் அழைக்கப்படுகிறது. சில தாவரங்களில் இந்த உயிரணு பண்மயத்தன்மையுடன் காணப்படலாம்..இவ்வாறு உருவான கருவூண் உயிரணு ஊட்டத்திசுவாக வளர்ந்து முளை சூழ்தசையை (\"Endosperm\") தோற்றுவிக்கிறது.இந்த ஊட்டச்சத்துள்ள திசுவானது வளரும் கருவுக்கு உணவூட்டத்தை அளிக்கிறது.கருவுற்ற பெண் முட்டையைச் (சூழ்) சூழ்ந்துள்ள சூற்பை கனியாக மாறி விதையை (சூல்) பாதுகாக்கிறது \n\nSection::::விரிவான வரலாறு.\nஇரட்டைக் கருவுறுதலானது நூற்றாண்டுகளுக்கு முன்னர் ரசியப் பேரரசின் கீவ் (Kiev) என்ற இடத்தைச் சார்ந்த செர்கெய் நவாசின் (1898) , மற்றும் பிரான்சு நாட்டைச் சார்ந்த லியயோன் கிக்னாடு என்பாரால் தனித்தனியாக கண்டறியப்பட்டது. பிரிட்லேரியா மற்றும் லிலியம் தாவரங்களில் பழங்கால ஒளி நுண்ணோக்கி (\"light microscope\") கொண்டு இரட்டைக்கருவுறுதல் முதன் முதலாக உற்றுநோக்கப்பட்டது.இருப்பினும் ஒளி நுண்ணோக்கியின் குறைவான பெருக்கத்திறன் காரணமாக இரட்டைக் கருவுறுதலின் செயல்முறையை அறுதியிட்டுக்கூற இயலவில்லை. பின்னர் இலத்திரன் நுண்நோக்கி வளர்ச்சி காரணமாக பல கேள்விகளுக்கு விடை கிடைத்தது.குறிப்பிடத்தக்க விடயமாக, W.ஜென்சென் என்பாரால் மகரந்தத் தூளினுள் ஆண் பாலணுக்கள் எத்தகைய உயிரணுச் சுவர்களையும் கொண்டிருக்கவில்லை என்பதும் அவற்றின் கொழுமிய சவ்வு மட்டுமே கொண்டுள்ளதாகவும் விளக்கப்பட்டது .\n\nSection::::சோதனைமுறையில் இரட்டைக்கருவுறுதல்.\nபூக்கும் தாவரங்களில் பாலணுக்களின் இணைவுகளின் மற்ற நோக்கங்களையும் இரட்டைக் கருவுறுதலின் மூலக்கூறு இடைவினைகளைக் கண்டறியவும் பலமுறை சோதனைக்குழாய் இரட்டைக்கருவுறுதல் நிகழ்த்தி பார்க்கப்படுகிறது.இதில் ஆண் இனச்செல்லை மகரந்தக் குழலிலும், பெண் இனச்செல்லை சூற்பையிலும் நுழைப்பதில் தடைகள் ஏற்பட்டன. கட்டுப்படுத்தப்பட்ட இணைவானது ஏற்கனவே பாப்பி தாவரத்தில் வெற்றிகரமாக நிகழ்த்தப்பட்டுள்ளது .மகரந்த முளைப்பு, மகரந்தக் குழல் நுழைவு,மற்றும் இரட்டைக்கருவுறுதல் உள்ளிட்ட செயல்முறைகள் அனைத்தும் இதில் வழக்கமானதாக இருந்தது. \"சோதனைக் குழாய் கருவுறுதல்\" என்ற பெயரில் இத்தொழிநுட்பத்தை பயன்படுத்தி ஏற்கனவே பல தாவரங்களில் விதைகளும் எடுக்கப்பட்டுள்ளன \n"}
{"id": "351475", "url": "https://ta.wikipedia.org/wiki?curid=351475", "title": "ஆண்ட்ராய்டு ஓரியோ", "text": "ஆண்ட்ராய்டு ஓரியோ\n\nஆண்ட்ராய்டு ஓரியோ (Android Oreo) என்பது ஆண்ட்ராய்டு செல்லிடத் தொலைபேசி இயக்க முறைமையின் எட்டாவது பதிப்பின் குறியீட்டுப் பெயர் ஆகும். இஃது மார்ச் 21, 2017 அன்று முதல் மேம்பாட்டு முன்னோட்டமாக வெளியிடப்பட்டது. இரண்டாவது மேம்பாடு முன்னோட்டம் மே 17, 2017 அன்று வெளியிடப்பட்டது.\n\nSection::::வரலாறு.\nமார்ச் 21, 2017 இல், நெக்ஸஸ் 5X, நெக்ஸஸ் 6P, நெக்ஸஸ் பிளேயர், பிக்சல் சி மற்றும் பிக்சல் நுண்ணறிபேசி சாதனங்களுக்குக் கிடைக்கும் வகையில் அண்ட்ராய்டு \"ஓ\" எனும் இயங்குதள முன்னோட்டத்தை முதலில் வெளியிடப்பட்டது..மொத்தம் நாண்கு முன்னோட்டத்தைக் கூகிள் வெளியிட திட்டமிட்டுள்ளது.இரண்டாவது,மே 17, 2017 அன்று வெளியிடப்பட்டது.அது பீட்டா தரமுறையாகக் கருதப்படுகிறது மேலும் சூன் மற்றும் சூலையில் மேலும் முன்னோட்டங்கள் வெளியிடப்பட உள்ளன. 2017 ஆம் ஆண்டின் மூன்றாவது காலாண்டில் அதிகாரப்பூர்வமாக அதன் இறுதி அறிவிப்பினை வெளியீடு செய்யத் திட்டமிடப்பட்டுள்ளது.\n\nஆகத்து 21 அன்று ஓரியோ என்று கூகுள் நிறுவனம் இதற்கு அதிகாரப்பூர்வமான அறிவிப்பை வெளியிட்டது.\n\nSection::::அம்சங்கள்.\nSection::::பயனர் அனுபவம்.\nவரக்கூடிய அறிவிப்புகளை உறக்கநிலையில் வைக்க முடியும், மேலும் \"சேனல்கள்\" என்று அறியப்படும் தலைப்பு அடிப்படையிலான குழுக்களில் அதனைச் சேர்க்கலாம். எளிதாக ரிங்டோன் போன்றவற்றை அமைத்திடலாம். அமைப்புகள் பயன்பாட்டில் ஒரு புதிய வடிவமைப்புத் தோற்றத்தைக் கொண்டிருக்கும். ஒரு வெள்ளை தீம் மற்றும் பல்வேறு அமைப்புகளின் விரிவான வகைப்படுத்தலைக் கொண்டிருக்கும்..\nSection::::மேடை.\nபயன்பாட்டு மென்பொருள்களில் பல்வேறு வண்ணங்களைப் பயன்படுத்த முடியும்.. மேலும் பின்புலமாக இயங்கக் கூடியவற்றின் நடவடிக்கையில் கூடுதல் கட்டுப்பாடுகளை விதிக்கும். இதன் மூலம் அதன் மின்கல திறனை மேம்படுத்தும். ஆண்ட்ராய்டு ஓ இயங்குதளத்தில் புதிய முகவடிகளை (எமோஜி) கொண்டுள்ளது. அது யுனிகோட் 10 என்ற தரத்தில் சேர்க்கப்படும். முகவடிவிற்கான புதிய எழுத்துரு சேர்க்கப்படும். இது ஆண்ட்ராய்டு கிட்கேட்டில் அறிமுகம்செய்யப்பட்ட \"குமிழ்\" வடிவமைப்புக்கு எதிரிடையாக வடிவமைக்கப்பட்டுள்ளது. இது 1 ஜி.பி ரேமினைக் கொண்ட செல்லிடத் தொலைபேசிக்காகவே ஆண்ட்ராய்டு கோ என்பதனை அறிமுகம் செய்ய உள்ளது.மேலும் சாதனத்திற்குப் பொருத்தமான பயன்பாடுகளினை முன்னிலைப்படுத்திக் காட்டும்..\nSection::::இவற்றையும் காண்க.\nஆண்ட்ராய்டு பதிப்புகளின் வரலாறு\n"}
{"id": "351477", "url": "https://ta.wikipedia.org/wiki?curid=351477", "title": "ஆண்ட்ராய்டு கப் கேக்", "text": "ஆண்ட்ராய்டு கப் கேக்\n\nஅண்ட்ராய்டு 1.5 \"கப்கேக்\" என்பது (Android Cupcake) கூகிள் உருவாக்கிய மூன்றாவது ஆண்ட்ராய்டு பதிப்பு ஆகும். இந்த வெளியீடு பயனர் மற்றும் டெவெலப்பர்களுக்கான புதிய அம்சங்களையும் அத்துடன் ஆண்ட்ராய்டு இயங்குதள கட்டமைப்பின் ஏ.பி.ஐ இல் உள்ள மாற்றங்களையும் உள்ளடக்கியுள்ளது. ஆண்ட்ராய்டு 1.5 இல் திரை-விசைப்பலகை மற்றும் ப்ளூடூத் ஆதரவு, போன்ற புதிய அம்சங்கள் மற்றும் பயன்பாட்டு மேலாண்மை மற்றும் பல கூகிள் பயன்பாடுகள் போன்ற மேம்பாடுகள் சேர்க்கப்பட்டுள்ளன.\n"}
{"id": "351478", "url": "https://ta.wikipedia.org/wiki?curid=351478", "title": "யசோவர்மன்", "text": "யசோவர்மன்\n\nயசோவர்மன் (Yashovarman) ஹர்ஷவர்தனருக்குப் பின் கன்னோசியை தலைநகராக் கொண்டு, கி பி எட்டாம் நூற்றாண்டில் வட இந்தியாவை ஆண்ட மன்னர் ஆவார்.\n\nயசோவர்மன் அரசவையில் புகழ்பெற்ற சமஸ்கிருத மொழி கவிஞர்களான பவபூதி மற்றும் வாக்பதி இருந்தனர். \nசமண சமய சாத்திரங்களின் படி, யசோவர்மனுக்குப் பின்னர் அவரது மகன் ஆமா என்பவர் கன்னோசியை 749 முதல் 753 முடிய ஆண்டதாக குறிப்பிடுகிறது. \n\nSection::::மேற்கோள்கள்.\nஆதார நூற்பட்டியல்\n\n"}
{"id": "351480", "url": "https://ta.wikipedia.org/wiki?curid=351480", "title": "ஆண்ட்ராய்டு எக்லேர்", "text": "ஆண்ட்ராய்டு எக்லேர்\n\nஆண்ட்ராய்டு \"எக்லேர்\" (Android \"Eclair\") என்பது கூகுள் நிறுவனம் உருவாக்கிய ஐந்தாவது ஆண்ட்ராய்டு இயங்குதளம் ஆகும்.இதனை அக்டோபர் 26, 2009 அன்று வெளியிடப்பட்டது. ஆண்ட்ராய்டு 2.1 ஆனது ஆண்ட்ராய்ட் 1.6 \"டோனட்\" இல் இருந்த பல குறைகளை களைந்துள்ளது.\n\nSection::::அம்சங்கள்.\nSection::::பயனர் அம்சங்கள்.\nமுகப்பு திரையில் கூகிள் தேடல் பட்டையைக் காண்பிக்கும் சேண்மை பெரிதாக்கம் காட்சி முறை, வெள்ளை சமநிலை, வண்ண விளைவு மற்றும் உள்ளிட்ட பல புதிய புகைப்பட அம்சங்களுடன் மறுவடிவமைப்பு செய்யப்பட்டது. புகைப்பட தொகுப்பு பயன்பாட்டில் அடிப்படை புகைப்பட செப்பனிடும் கருவிகளும் சேர்க்கப்பட்டுள்ளன. பேச்சுணரி அறிமுகப்படுத்தப்பட்டது. இது கமா எனும் விசைக்குப் பதிலாக மாற்றப்பட்டது.\n\nSection::::மேடை.\nகுறுஞ்செய்திகளை தேடி கண்டுபிடிக்கும் வசதி உள்ளது. கூகிள் மேப்ஸ் மின்னஞ்சல் போன்ற வசதிகள் மேம்படுத்தப்பட்டன. மெய்நிகர் விசைப்பலகையின் மூலமாக வேகமான தட்டச்சு வசதியினையும் இது பக்கக் குறி போன்ற வ்சதிகளை வழங்குகிறது. மேலும் நாட்காட்டி, அனுகல் போன்ற வசதிகளும் மேம்படுத்தப்பட்டன. இணைய உலாவலுக்காக, மீயுரைக் குறியிடு மொழி 5, உலாவியை புதுப்பிப்பு செய்தல், உருவ அளவு மாற்றம் செய்தல், போன்ற வசதிகள் உள்ளன.\n\nSection::::இவற்றையும் காண்க.\nஆண்ட்ராய்டு பதிப்புகளின் வரலாறு\n"}
{"id": "351482", "url": "https://ta.wikipedia.org/wiki?curid=351482", "title": "சுந்தர காண்டம்", "text": "சுந்தர காண்டம்\n\nசுந்தர காண்டம் (\"Sundara Kanda\") என்பது வால்மீகி இராமாயணத்தின் புகழ்பெற்ற ஐந்தாவது காண்டம் ஆகும். சுந்தர காண்டம் அனுமாரின் அறிவுக் கூர்மையும், வீரத்தையும், சொல்வன்மையும், பெருமையையும் விளக்கிறது.\n\nSection::::வரலாறு.\nசுந்தர காண்டத்தில் சீதையை தேடும் பொருட்டு பரத கண்டத்தின் தெற்கு பக்கம் அங்கதன் தலைமையில் சென்ற வானரக் கூட்டம், மகேந்திரகிரி மலையில் தங்கியிருக்கையில், அங்கிருந்த வயது முதிர்ந்த கழுகரசன் சம்பாதியின் அறிவுரையின் படி, அனுமான் வானில் பறந்து, கடலைக் கடந்து இலங்கை சென்றார்.\n\nஇலங்கையின் அசோகவனத்தில் இராவணனால் சிறை வைக்கப்பட்டிருந்த சீதையை, அனுமார் சிறு குரங்கு வடிவில் சந்தித்து, இராமரின் கணையாழி மோதிரத்தை சீதையிடம் கொடுத்து, தன்னை இராமதூதன் என்று அறிமுகப்படுத்திக் கொள்கிறார். சீதையும் தனது நெற்றிச் சூடாமணி நகையை அனுமாரிடம் கொடுத்து, இராமர் ஒரு மாதத்திற்குள் இராவணன் மீது போர் தொடுத்து தன்னை விடுவிக்க வேண்டிக் கொள்கிறாள். \n\nபின்னர் அரக்கர்களிடம் வேண்டுமென்று சிக்கிக் கொண்ட அனுமாரின் வாலில் தீ வைக்கப்பட்டது. அனுமரும் வாலில் வைக்கப்பட்ட தீயுடன் இலங்கை நகரைச் சுற்றி வந்து, நகரின் பெரும்பாலான பகுதிகளை எரித்தார். பின்னர் அனுமாரைப் பிடிக்க வந்த \"சம்புமாலி\", \"பஞ்ச சேனாபதிகள்\" , மற்றும் இராவணன் மகன் அட்சயகுமாரன் ஆகியோர் அனுமரால் கொல்லப்பட்டனர். பின்னர் கண்டேன் சீதையை எனக் கூறிய படி, இராமரிடம் சீதை கொடுத்த சூடாமணியை அனுமார் கொடுத்ததுடன், சீதையின் செய்தியையும் கூறினார்.\n\nஅதன் பின் கடல் வழியாக இலங்கைச் செல்ல நீலன் மற்றும் நளன் தலைமையில் வானரர்கள் கடற்பாலம் கட்டினர்.\n\nSection::::சுந்தர காண்டப் பாராயணம்.\nசுந்தர காண்டத்தை பாராயணம் செய்வது மனதுக்கு நிம்மதி, தைரியம் தரும். நோயுற்றவர்கள், குழந்தைகளின் திருமணச் செலவு போன்ற இக்கட்டான நிலையில் உள்ளவர்களும், வரன் தேடுபவர்களும் இதைப் படித்தால் அல்லது கேட்டால் உரிய பலன் கிடைக்கும் என்பது இந்துக்களின் தொன்ம நம்பிக்கையாகும்.\n\n"}
{"id": "351483", "url": "https://ta.wikipedia.org/wiki?curid=351483", "title": "லிவர்மோர், கலிபோர்னியா", "text": "லிவர்மோர், கலிபோர்னியா\n\nலிவர்மோர் என்பது அமெரிக்காவின் கலிபோர்னியா மாநிலத்தில், அலமேடா கவுன்டியில் அமைந்திருக்கும் ஒரு நகரம் ஆகும்.\nஇது சான்பிரான்சிசுகோ வளைகுடா பகுதிக்கு கிழக்கே உள்ளது. 2014 ஆம் ஆண்டு கணக்கெடுப்பின் படி  86870 பேர் இந்நகரில் வாழ்கிறார்கள். \n\nஅரசுப்பள்ளிகள், தனியார்ப் பள்ளிகள், கல்லூரிகள், பீனிக்ஸ் பல்கலைக்கழகம் எனப் பல கல்வி நிலையங்கள் உள்ளன.\nஅறிவியல் துறை ஆய்வு மாணவர்களுக்கு உதவித்தொகை வழங்கும் ஹெர்ட்ஸ் பவுண்டேசன் இந்த ஊரில் உள்ளது.\nஎல். எல் .என்.எல். எனப்படும் லாரன்சு லிவர்மோர் நேசனல் லபாரட்டரியை   1952 இல் அரசு தோற்றுவித்தது. இந்த ஆய்வுக் கூடம் \nஅணு ஆய்வுகளை மேற்கொண்டு நடத்தி வருகிறது.\n\nநூற்றாண்டு விளக்கு என்று அழைக்கப்படுகிற 4 வாட் மின் விளக்கு 1901 ஆம் ஆண்டு முதல் அணையாமல் தொடர்ந்து எரிந்துகொண்டு இருக்கும் விளக்கு லிவர்மோரில் இருப்பது கின்னஸ் புத்தகத்தில் இடம் பெற்றுள்ளது.\n\nதி இண்டிபென்டென்ட் என்னும் ஒரு செய்தி நாளிதழ் லிவர்மோரிலிருந்து வெளிவருகிறது.\n"}
{"id": "351487", "url": "https://ta.wikipedia.org/wiki?curid=351487", "title": "ஆண்ட்ராய்டு நுகட்", "text": "ஆண்ட்ராய்டு நுகட்\n\nஆண்ட்ராய்டு \"நுகட்\" (Android Nougat )ˈnuː.ɡət/ என்பது அண்ட்ராய்டு இயக்க முறைமையின் ஏழாவது பெரிய பதிப்பு ஆகும்.இது மார்ச் 9, 2016 அன்று ஆல்பா சோதனை பதிப்பாக வெளியிடப்பட்டது, பின்பு ஆகஸ்ட் 22, 2016 அன்று அதிகாரப்பூர்வமாக வெளியிடப்பட்டது, இது நெக்ஸஸ் சாதனங்களில் மட்டும் பயன்படுத்தும் வகையில் முதலில் இருந்தது.நுகட் உடன் வெளியிடப்பட்ட முதல் புதிய ஸ்மார்ட்போன் எல்ஜி வி 20ஆகும்.\nSection::::வரலாறு.\nகூகிள் ஐ/ஓ மேம்பாட்டாளர் மாநாட்டிற்கு முன்னால், மார்ச் 9, 2016 அன்றே கூகிள் ஆண்ட்ராய்டு நுகட் இன் முதல் ஆல்ஃபா பதிப்பு வெளியிட்டது\n.இதன் சோதனை பதிப்பானது முதலில் நெக்சஸ் அலைபேசிகளில் மட்டும் பயன்படுத்தும் வகையில் இருந்தது.பின்பு அதில் மாற்றம் கொண்டுவரப்பட்டது.\nஏப்ரல் 13, 2016 இல், அண்ட்ராய்டு நுகட் பீட்டாவின் இரண்டாவது முன்னோட்டம் வெளியிடப்பட்டது.மே 18, 2016 இல் நடைபெற்ற கூகிள் மேம்பாட்டாளர் மாநாட்டிலிது பற்றி விரிவாக விவாதிக்கப்பட்டது.அதில் மெய்நிகர் தொழில்நுட்பம் பற்றியும், அதன் அடுத்த சோதனை பதிப்பையும் வெளியிட்டனர்..\n15, 2016 அன்று அதனுடைய நான்காவது சோதனை பதிப்பினை வெளியிட்டது..சூன்30,2016 -ல் அதிகாரப்பூர்வ பதிப்பினை வெளியிட்டது.அது ஆண்ட்ராய்டு இயங்குதளத்தின் 7 வது பதிப்பாக வெளியிடப்பட்டது.\nSection::::வசதிகள்.\nSection::::பயனர் அனுபவம்.\nஇந்த பதிப்பில் அறிவிப்புகளின் முறைகளில் மாற்றம்கொண்டுவந்துள்ளது. அதனை பட்டியலிடவும் அழைப்பினை உள் சென்று பார்க்காமலே அதற்கு பதில் தரவும் முடியும்.அமைப்புகளில் உள்ள ஐகான்களின் அளவினை மாற்றவும் முடியும்.ஆண்ராய்டு வியரில் பயன்படுத்த முடியும்.\nபல சாளர(multi-window mode) இதில் உள்ளது.இதன் மூலம் ஒரே சமயத்தில் இரண்டு பயன்பாடுகளை செய்ய முடியும்.உதாரணமாக படம் பார்த்துக் கொண்டே உலாவியில் தேட முடியும்.\nபுதிய டேட்டா சேவர் பயன்பாடு பின்புல நிகழ்வுகளை கட்டுப்படுத்தி அதிகமான இணையத்தை சேமிக்கச் செய்கிறது===மேடை===\nஇரண்டாவது முன்னேற்ற பதிப்பில் வுல்கான் (Vulkan) என்பதின் உதவியுடன் சிறப்பான வரைகலை திறனுடன் (graphics performance) செயல்படுகிறது.யுனிகோட் ஒன்பதாவது பதுப்புடன் வந்த முதல் இயங்குதளம் ஆகும். மேலுமிதனுடம் முகவடிவும் சேர்க்கப்பட்டுள்ளது.\nSection::::இவற்றையும் காண்க.\nஆண்ட்ராய்டு பதிப்புகளின் வரலாறு\n'முந்தைய பதிப்புகள்'\n"}
{"id": "351491", "url": "https://ta.wikipedia.org/wiki?curid=351491", "title": "பொட்டாசியம் ஐதரசனாக்சலேட்டு", "text": "பொட்டாசியம் ஐதரசனாக்சலேட்டு\n\nபொட்டாசியம் ஐதரசனாக்சலேட்டு \"(Potassium hydrogenoxalate)\" KHCO அல்லது K+•HO2C-CO2− என்ற மூலக்கூற்று வாய்ப்பாடு கொண்ட ஒரு வேதிச் சேர்மம் ஆகும், பொட்டாசியம் பையாக்சலேட்டு, அமில பொட்டாசியம் ஆக்சலேட்டு, ஒற்றைகார பொட்டாசியம் ஆக்சலேட்டு, சாரெல் உப்பு, சால் அசிட்டோசெல்லா, எலுமிச்சை உப்பு என்ற பல்வேறு பெயர்களாலும் இவ்வுப்பு அழைக்கப்படுகிறது. ஐதரசனாக்சலேட்டு எதிர்மின் அயனியின் மிகப்பொதுவான ஓர் உப்பாக இச்சேர்மம் கருதப்படுகிறது. பொட்டாசியம் ஐதராக்சைடும் ஆக்சாலிக் அமிலமும் 1:1 என்ற மோலார் விகிதத்தில் வினைபுரிந்து பொட்டாசியம் ஐதரசனாக்சலேட்டு உருவாகிறது. \n\nசில தாவரங்களில் குறிப்பாக சாரெல் போன்ற பல்லாண்டுத் தாவரங்களில் பொட்டாசியம் ஐதரசனாக்சலேட்டு காணப்படுகிறது. வர்த்தக முக்கியத்துவம் வாய்ந்த புகைப்படவியலில், பளிங்குக்கல் மெருகூட்டுதல், மைக்கறை அகற்றுதல் போன்ற செயல்பாடுகளுக்காக இதைப் பயன்படுத்துகிறார்கள். \n\nSection::::பண்புகள்.\nநீரற்ற பொட்டாசியம் ஐதரசனாக்சலேட்டு வெண்மையானது. நெடியற்றது. படிகத் திண்மமான இவ்வுப்பு நீரில் கரையக்கூடியதாகவும் (அறை வெப்பநிலையில் 2.5கி/100 கிராம்) நீரை உறிஞ்சக்கூடியதாகவும் உள்ளது. 50 °செல்சியசு வெப்பநிலைக்கு கீழ் மிகக்குறைவான கரைதிறன் கொண்ட பொட்டாசியம் டெட்ராக்சலேட்டு உருவாகி வீழ்படிவாகிறது . \n\nஒற்றைநீரேற்றான பொட்டாசியம் ஐதரசனாக்சலேட்டு (KHC2O4•H2O) 100 °செல்சியசு வெப்பநிலையில் நீரை இழக்கிறது . \n\nநீரற்ற இவ்வுப்பு குறிப்பிடத்தக்க ஒருக்கமில்லா மீட்சிப்பண்பை பெற்றுள்ளது. ஏனெனில் இதன் கட்டமைப்பில் ஐதரசன் பிணைக்கப்பட்ட ஐதரசனாக்சலேட்டு எதிர்மின்னயனி அணிவரிசைத் தகடுகள் K–O அயனிப் பிணைப்புகளால் பிணைக்கப்பட்டுள்ளன .\n\nSection::::நச்சுத்தன்மை.\nபொட்டாசியம் ஐதரசனாக்சலேட்டு கண்களில், சளிச்சவ்வுகளில், இரைப்பை – குடல் வழியில் எரிச்சலை உண்டாக்குகிறது. மேலும் இவ்வுப்பு மாரடைப்பையும் மரணத்தையும் கூட ஏற்படுத்தலாம் . \n"}
{"id": "351505", "url": "https://ta.wikipedia.org/wiki?curid=351505", "title": "ஓஸ்போர்ன் ஸ்மித்", "text": "ஓஸ்போர்ன் ஸ்மித்\n\nஓஸ்போர்ன் ஸ்மித்  (Sir Osborne Arkell Smith, 26 திசம்பர் 1876- 30 ஆகசுடு 1952) இந்திய ரிசர்வ் வங்கியின் முதல் ஆளுநராக இருந்தவர்.  இவர் 1935 ஏப்பிரல் மாதம் முதல் தேதி முதல் 1937 சூன் 30 வரை ஆளுநர் பதவியில் இருந்தார்.\n\nSection::::பணிகள்.\nநியூ தெற்கு வேல்ஸ் வங்கியில் 20 ஆண்டுகளும், காமன்வெல்த் பாங்கு ஆப் ஆத்திரேலியாவில் 10 ஆண்டுகளும் பணியாற்றினார்.\n1926 இல் இந்தியாவுக்கு வந்தார். இம்பீரியல் பாங்க் ஆப் இந்தியா என்ற வங்கியின் மேலாண் ஆளுநராகப் பதவி வகித்தார்.\nஇவருக்கு தகைசால் பட்டம்  ஒன்றை இந்தியாவின் கவர்னர் ஜெனரல் லார்டு இர்வின் அளித்தார். மேலும் சில பதவிகள் இவருக்கு வழங்கப்பட்டன.\n\nஇம்பிரியல் வங்கியில் ஆற்றிய பணிகளினால்  ஒஸ்போர்ன் ஸ்மித் இந்திய வங்கி வட்டாரங்களில் பேர் விளங்கியவர் ஆனார்.\nபண மாற்று விகிதம் நிர்ணயிப்பதிலும் வட்டி விகிதங்கள் நிர்ணயிப்பதிலும்  இந்திய அரசுடன் கருத்து முரண் ஏற்பட்டதால் இவர் பதவிக் காலம் நிறைவுக்கு முன்னதாகவே ரிசர்வ் வங்கி ஆளுநர் பதவியிலிருந்து விலகினார். இவர் காலத்தில் இந்திய ரூபாய்த் தாள்களில் இவர் கைச்சாத்து இடவில்லை.\n"}
{"id": "351507", "url": "https://ta.wikipedia.org/wiki?curid=351507", "title": "பென்சிலிக் அமிலம்", "text": "பென்சிலிக் அமிலம்\n\nபென்சிலிக் அமிலம் \"(Benzilic acid)\" என்பது CHO அல்லது (CH)(HO)C(COOH) என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். அரோமாட்டிக் அமிலமான இச்சேர்மம் வெண்மை நிறத்தில் படிகங்களாகக் காணப்படுகிறது. பல முதல்நிலை ஆல்ககால்களில் பென்சிலிக் அமிலம் கரைகிறது. \n\nSection::::தயாரிப்பு.\nபென்சில், எத்தனால், பொட்டாசியம் ஐதராக்சைடு ஆகியனவற்றின் கலவையை சூடுபடுத்துவதால் பென்சிலிக் அமிலத்தைத் தயாரிக்க முடியும். \nபென்சால்டிகைடை இருபடியாக்கல் வினைக்கு உட்படுத்தி பென்சில் தயாரித்த பின்னர், பென்சிலிக் அமில மறுசீரமைப்பு வினையினால் பென்சிலிக் அமிலம் தயாரிக்கும் மற்றொரு முறையை 1838 ஆம் ஆண்டில் இலீபிக் கண்டறிந்தார். \n\nSection::::பயன்கள்.\nகிளிடினியம், திலான்டின், புளுட்ரோபியம் உள்ளிட்ட கிளைக்கோலேட்டு மருந்துவகைப் பொருட்களை பெருமளவில் தயாரிப்பதற்கு பென்சிலிக் அமிலம் பயன்படுத்தப்படுகிறது. இவை மசுகாரினிக் அசிட்டைல்கோலின் ஏற்பிகளின் எதிர் மருந்துகளாகும்.\n\nதிறனழிக்கும் முகவரான 3-குயினுகிளிதினைல் பென்சிலேட்டு பெருமளவில் தயாரிப்பதற்கு பென்சிலிக் அமிலம் பயன்படுத்தப்படுகிறது. மனமருட்சி மருந்துகள் பெருமளவில் தயாரிப்பதற்கு பென்சிலிக் அமிலம் பயன்படுவதால் வேதியியல் ஆயுதங்கள் கூட்டமைப்பில் இதன் பயன்பாடு முறைப்படுத்தப்பட்டது. பல நாடுகளில் கட்டாயச் சட்டத்தின் மூலமாகவும் இதன் பயன்பாடு கண்காணிக்கப்படுகிறது.\n\n"}
{"id": "351509", "url": "https://ta.wikipedia.org/wiki?curid=351509", "title": "புகைக்கூண்டு", "text": "புகைக்கூண்டு\n\nகொதிகலன், அடுப்பு, உலை, எரி உலை ஆகியவற்றில் உருவாகும் வெப்பக் கழிவு வளிகளையும், புகையையும் வெளியே வளிமண்டலத்திற்கு வெளியேற்ற உதவும் ஒரு அமைப்பு புகைக்கூண்டு (chimney) எனப்படும். வளிமங்கள் இயல்பாக வெளியேற வேண்டும் என்பதற்காக, இது பெரும்பாலும் செங்குத்தாக இருக்கும். அவ்வாறு கழிவு வளி வெளியேறும்போது, வெளியே இருந்து காற்று எரிதலுக்காக உள்ளிழுக்கப்படுகிறது. \nபுகைக்கூண்டு பெரிய கட்டிடங்கள், நீராவிப் பொறிகள், கப்பல்கள் போன்றவற்றிலும் கட்டப்பட்டிருக்கும்.\n"}
{"id": "351514", "url": "https://ta.wikipedia.org/wiki?curid=351514", "title": "வாதுமைக் கொட்டை", "text": "வாதுமைக் கொட்டை\n\nவாதுமைக் கொட்டை \"(Walnut)\" என்பது \"யக்லான்சு\" பேரினத்தில் அடங்கியுள்ள \"யக்லாண்டசியே\" குடும்பத்தைச் சேர்ந்த \"யக்லான்சு ரெஜியா\" மரத்தின் கொட்டையாகும். இந்தக் கொட்டையானது மேலோட்டுடன் கூடியதாகும். பச்சையான கொட்டைகள் ஊறுகாய் தயாரிக்கவும் நன்கு விளைந்த கொட்டைகள் உணவாகவும் பயன்படுகின்றன. \"யக்லான்சு நைக்கிரா\" மரத்திலிருந்து பெறப்படுகின்ற கிழக்கத்திய கருப்பு வாதுமைக் கொட்டையானது வர்த்தகரீதியாக மிகவும் குறைவாகவே கிடைக்கிறது. இக்கொட்டையில் புரதச்சத்தும் கொழுப்பு அமிலமும் நிறைந்துள்ளன.\n\nSection::::பண்புகள்.\nவாதுமைக் கொட்டையானது, நன்கு பழுத்த பின்பு உண்ணத் தகுந்த, ஒற்றை விதையினைக் கொண்ட வட்ட வடிவக் கொட்டையாகும். முற்றிலும் பழுத்தபின்பு வாதுமைப் பழத்தின் சுருக்கம் நிறைந்த மேல்புறத்தோல் கழன்று, இருபிரிவுடைய மேலோட்டுடன் வாதுமைக் கொட்டையானது வெளிப்படும்.\n(முப்பிரிவுடைய மேலோடுகளும் தோன்றுவதுண்டு). பழுக்கும் தருணங்களில் மேல் தோலானது உடைகின்ற தன்மையையும் கொட்டையின் மேலோடானது கடினத்தன்மையையும் பெறுகின்றன. சதைப் பகுதியினை மூடியுள்ள ஓடு இரண்டு பிரிவுகளைக் கொண்டுள்ளது. சாதாரணமாகக் கிடைக்கக்கூடிய ஒட்டுடன் கூடிய வாதுமைக் கொட்டையின் மீதுள்ள பழுப்புநிற தோல் \"ஆன்டியாக்சிடண்டு\"களைக் கொண்டதாகும். இந்த \"ஆன்டியாக்சிடண்டு\"கள் எண்ணெய் மிகுந்த கொட்டையினை, சுற்றுப் புறத்திலுள்ள ஆக்ஸிஜனிடமிருந்து பாதுகாத்து கெட்டுப் போவதைத் தடுக்கிறது.\n\nபொதுவாக வாதுமை மரங்கள் வசந்தகாலத்தின் பாதியைக் கடந்து மிகவும் தாமதமாகவே தளிர்க்கின்றன. இம்மரங்களின் அருகே போட்டியிட்டு வளரும் பிற தாவர வளர்ச்சியைத் தடுக்கும்பொருட்டு இவை ஒருவகை வேதிப் பொருளை மண்ணுக்குள் சுரக்கின்றன. இதனால்தான் மலர்த்தோட்டங்களையும் காய்கறித்தோட்டங்களையும் இம்மரங்களை ஒட்டி அமைப்பதில்லை.\n\nSection::::வகைகள்.\nவாதுமை மரங்களில் \"பெர்சியன்\" அல்லது \"பிரித்தானிய\" வாதுமை மற்றும் கருப்பு வாதுமை என இருபெரும் இனங்கள் உள்ளன. \"பிரித்தானிய\" வாதுமையானது பெர்சியாவில் தோன்றிய இனமாகும். கருப்பு வாதுமையானது வடகிழக்கு அமெரிக்காவினை பூர்விகமாகக் கொண்டதாகும். கருப்பு வாதுமைக் கொட்டை மிகவும் சுவையானது. ஆனாலும் இது பெற்றுள்ள கடின ஓடு மற்றும் புறத்தோலின் தரமற்றத் தன்மை காரணமாக வணிகரீதியாக அதிகமாக உற்பத்தி செய்யப்படவில்லை. \"பிரித்தானிய\" வாதுமையின் கலப்பினம் சார்ந்த மரங்களையே பெரும்பாலான விவசாயிகள் வணிக நோக்கில் அதிகமாகப் பயிரிடுகின்றனர்.\n\n\"கலிபோர்னியா\" கருப்பு வாதுமை எனப்படும் \"யக்லான்சு கலிபோர்னிகா\". \"யக்லான்சு சினேரியா\", \"அரிசோனா\" வாதுமை எனப்படும் \"யக்லான்சு மேயர்\" ஆகியன வாதுமைக் கொட்டையின் இதர வகைகளாகும்.\n\nSection::::உற்பத்தி.\n2014 ஆம் ஆண்டில் உலக அளவில் வாதுமைக் கொட்டையின் மொத்த உற்பத்தி 3.46 மில்லியன் டன்களாகும். இதில் சீனாவின் பங்களிப்பு மட்டும் 46% ஆகும்(அட்டவணை).\nவாதுமைக் கொட்டை உற்பத்தி செய்யும் பிற முக்கிய நாடுகளாவன (உற்பத்தியளவின் இறங்கு வரிசை அடிப்படையில்) அமெரிக்கா, ஈரான், துருக்கி, மெக்சிகோ.\n2014ஆம் ஆண்டு உலகளவில் வாதுமைக் கொட்டையின் சாகுபடி ஒரு எக்டேருக்கு 3.5 டன்களாகும். கிழக்கு ஐரோப்பிய நாடுகளான சுலோவேனியா மற்றும் உருமேனியா ஆகியவை அதிகபட்சமாக ஒரு எக்டேருக்கு 19 டன்கள் வரை சாகுபடி செய்துள்ளன.\n2014 ஆம் ஆண்டில் உலகளவில் வாதுமைக் கொட்டையின் பெரிய ஏற்றுமதியாளராக அமெரிக்கா திகழ்கிறது. அதனைத் தொடர்ந்து துருக்கி உள்ளது. கலிபோர்னியாவின் மையப் பள்ளத்தாக்குப் பகுதி, அமெரிக்காவின் வர்த்தகத்திற்கான 99% வாதுமைக் கொட்டையினை உற்பத்தி செய்கிறது.\n\nSection::::சேமிப்பு.\nபிற கொட்டைகளைப் போன்றே வாதுமைக் கொட்டையும் பதப்படுத்தி சேமிக்கப்பட வேண்டிய ஒன்றாகும். பாதுகாப்பான வகையில் அது சேமிக்கப்படவில்லையெனில் பூச்சிகள், பூஞ்சைத் தொற்றுக்களால் பாதிக்கப்படும். இப்பாதிப்பால் \"அப்லடாக்சின்\" என்னும் புற்றுநோயை உண்டாக்கும் வேதிநச்சு உருவாகிறது. இவ்வாறு பாதிப்படைந்த வாதுமைக் கொட்டைகள் முற்றிலும் அகற்றப்பட வேண்டும்.\nவாதுமைக் கொட்டைகளை நீண்ட காலம் பாதுகாப்புடன் சேமித்து வைக்க -3 முதல் 0 டிகிரி \"செல்சியசு\" (27 - 32 \"டிகிரி பாரன்ஃகைட்டு\") வெப்பநிலையும் குறைந்த ஈரப்பதமும் தேவை. வாதுமைக் கொட்டைகள் பெருமளவில் உற்பத்தியாகும் வளரும் நாடுகளில் இந்தளவிற்கு குளிரூட்டம் செய்வதற்கான தொழில்நுட்பங்கள் இல்லாதபோதும் அவை 25 \"டிகிரி செல்சியசு\" (77 \"டிகிரி பாரன்ஃகைட்டு\") மற்றும் குறைந்த ஈரப்பதத்தில் சேமிக்கப்படுகின்றன. 30 \"டிகிரி செல்சியசு\" (86 \"டிகிரி பாரன்ஃகைட்டு\") வெப்பநிலையும் 70% க்கும் மேலான ஈரப்பதமும் உள்ள சூழலில் வாதுமைக் கொட்டைகள் வேகமாகக் கெட்டு அதிக இழப்பினை ஏற்படுத்துகின்றன. ஈரப்பதம் 75% க்கும் மேல் இருந்தால் பூஞ்சைத் தொற்று ஏற்பட்டு \"அப்லடாக்சின்\" என்னும் புற்றுநோயை உண்டாக்கும் வேதிநச்சு வெளிப்படுகிறது.\n\nSection::::உணவுப் பயன்பாடு.\nவாதுமைக் கொட்டைகள் ஓடுடன் கூடியது மற்றும் ஓடில்லாத பருப்பு என இருவகைகளில் கிடைக்கின்றன. இக்கொட்டைகள் சுவையூட்டப்பட்ட சிறு துண்டுகளாகவும் பிற உணவுப் பொருள்களுக்கான மூலப் பொருளாகவும் பயன்படுகின்றன. அனைத்து வகைக் கொட்டைகளும் அப்படியே சாப்பிடுவதற்கு ஏற்றவையாகும். \"மியூசிலி\" போன்ற உண்வுப் பொருளின் பகுதிப் பொருளாகச் சேர்த்தும் உண்ணப்படுகின்றன. வாதுமை பானம், வாதுமை காபி, வாதுமை கேக்கு, வாதுமை ஊறுகாய் போன்ற பொருள்களைத் தயாரிக்கவும் இக்கொட்டைகள் பயன்படுகின்றன. பழுக்காத பச்சை வாதுமையை \"ஆல்கஹாலில்\" ஊற வைத்து \"நோசினோ\" என்னும் மதுபான வகை தயாரிக்கப்படுகிறது.\n\nவாதுமைக்கொட்டை எண்ணெய் வணிகப்பயன்பாட்டுக்கு கிடைக்கின்றது, முக்கியமாக சாலட் தயாரிப்பில் அலங்காரப் பொருளாக பயன்படுகிறது. இது குறைந்த புகைப்புள்ளியைக் கொண்டுள்ளதால் வறுத்தலுக்குப் மட்டுப்படுத்தப்பட்ட அளவிலேயே பயன்படுத்தப்படுகிறது.\n\nSection::::ஊட்ட மதிப்பீடு.\nஒடற்ற வாதுமைப் பருப்பானது 4% நீர், 15% புரதம், 65% கொழுப்பு, 14% கார்போவைதரேட்டு மற்றும் 7% நார்சத்தினைக் கொண்டுள்ளது (அட்டவணை).\n100 கிராம் வாதுமைப் பருப்பு 2740 கிலோயூல்களையும் மாங்கனீசு முதலான மாழைகளும் உயிர்ச் சத்துக்களும் நிறைந்து காணப்படுகிறது. பொதுவாக சத்துக்களின் செறிவிலும் தன்மையிலும் பிரித்தானிய வாதுமையும் கருப்பு வாதுமையும் சமமானவையாக இருந்தாலும் பிரித்தானிய வாதுமையே அதிகமாக நுகரப்படுகின்றது. ஒற்றை நிறைவுறாத கொழுப்பு அமிலங்களைக் (Monounsaturated Fat acid) கொண்டுள்ள பெரும்பாலான பிறக் கொட்டைகளைப் போலன்றி, வாதுமைக் கொட்டையானது பல்நிறைவுறாத கொழுப்பு அமிலங்களைக் (Polyunsaturated Fat acid)(மொத்தக் கொழுப்பில் 72%) கொண்டுள்ளது. இதில் அடங்கிய மொத்தக் கொழுப்பில் 13% \"ஓலிக்கு அமிலம்\" இருந்த போதிலும் 14% ஆல்பா \"லினோலெனிக்கு\" அமிலத்தையும் 58% \"லினோலீக்கு\" அமிலத்தையும் கொண்டுள்ளது.\n\nSection::::ஆரோக்கியத் தன்மைகள்.\nஅமெரிக்க ஐக்கிய நாட்டின் உணவு மற்றும் மருந்து நிர்வாக அமைப்பு(Food and Drug Administration(FDA)) 2016இல் வாதுமை கலந்த உணவுப் பொருள்களின் ஆரோக்கியத் தன்மை பற்றி வெளியிட்ட அறிக்கை : \"குறைந்த கொழுப்புடைய உணவின் ஒரு பகுதியாக, தினமும் 1.5 அவுன்சுகள் வாதுமைப் பருப்பினை உண்பதால் இதய நோய் வருவதற்கான வாய்ப்புகள் குறைவதாக உறுதிப்படுத்தப்படாத ஆய்வு கூறுகிறது\". 2004 ஆம் ஆண்டு அமெரிக்க ஐக்கிய நாட்டின் உணவு மற்றும் மருந்து நிர்வாக அமைப்பு \" வாதுமை கலந்த உணவால் இதய நோய் வாய்ப்புகளைக் குறைக்க முடியும்\" என்ற கருத்தினை மறுத்தது. அது 2010இல் டைமண்டு உணவு நிறுவனத்திற்கு எழுதிய எச்சரிக்கைக் கடிதத்தில் \" இதய நோய்க்கான வாய்ப்பினைக் குறைக்கின்ற எந்தவொரு உயிரியல்ரீதியான உட்பொருளும் வாதுமைக் கொட்டையில் இருப்பதற்கு போதுமான ஆதாரங்கள் இல்லை\" எனத் தெரிவித்திருந்தது.\n\nSection::::உணவுசாரா பிற பயன்பாடுகள்.\nSection::::நாட்டு மருந்து.\nபாக் மலர் மருந்துகள் தயாரிக்கப் பயன்படும் 38 வகையானப் பொருள்களில் வாதுமைக் கொட்டையும் ஒன்றாகும். பிரித்தானியாவில் நடத்தப்பட்ட புற்றுநோய் குறித்த ஓர் ஆய்வு, \" மலர் மருந்துகளால், புற்றுநோய் உட்பட எந்த நோய்களையும் கட்டுப்படுத்தவோ, குணப்படுத்தவோ அல்லது தடுக்கவோ முடியும் என்பதை நிரூபிக்க அறிவியல்பூர்வமான ஆதாரங்கள் ஏதுமில்லை\" என்று கூறுகிறது.\n\nSection::::மைகள் மற்றும் சாயங்கள்.\nஎழுதுவதற்கும் ஓவியம் வரைவதற்கும் பயன்படும் நீடித்திருக்கும் மை தயாரிக்க வாதுமையின் தோல் பயன்படுகிறது. லியோனார்டோ டா வின்சி, ரெம்ரான்ட்டு உள்ளிட்ட பல ஓவியர்கள் இந்த மையினை பயன்படுத்தியுள்ளனர். வாதுமைத் தோலில் உள்ள நிறமிகளைக் கொண்டு பண்டைய ரோமாபுரியில் துணிகளுக்கு பழுப்பு வண்ணச் சாயம் ஏற்றினர். இடைக்கால ஐரோப்பாவில் தலைச் சாயமாகவும் இந்நிறமிகளைப் பயன்படுத்தினர்.\n\nSection::::தூய்மைப் பணி.\nஅமெரிக்க ஐக்கிய நாட்டின் இராணுவம், விமான பாகங்களை சுத்தம் செய்வதற்கு, குறைந்த விலையும் சிராய்ப்புண்டாக்காதத் தன்மையும் கொண்ட வாதுமைக் கொட்டையின் ஓடுகளைப் பயன்படுத்தி வந்தது. எனினும், போயிங்கு சிஎச்சு-47 சினூக்கு எலிகாப்தருக்கு ஏற்பட்ட பயங்கர விபத்தைப் பற்றிய (செப்டம்பர் 11, 1982, மன்வீம், செர்மனி) விசாரணையில், வாதுமை ஓடு ஒன்று எண்ணெய்க் கலனை அடைத்ததே காரணம் எனக் கண்டறியப்பட்டதால், தூய்மைப் பணிக்கு வாதுமை ஓடுகளைப் பயன்படுத்துவது நிறுத்திக்கொள்ளப்பட்டது.\n\nSection::::வேதியியல் ஆய்வு.\nவாதுமை கொட்டைகளின் மேலோட்டில் உள்ள \"பாலிபினால்கள்\" என்னும் ஒரு வகை வேதிப் பொருளானது கைகளில் கறைகள் மற்றும் தோல் எரிச்சலை ஏற்படுத்துகிறது. \"பெர்லிக்கு\" அமிலம், \"வனிலிக்கு\" அமிலம், \"கொமர்மிக்கு\" அமிலம், \"சிரிங்கிக்கு\" அமிலம், \"மிரிக்ரிடின்\", \"யக்லோன்\" ஆகியவை அடங்கிய ஏழு \"பினோலிக்கு\" சேர்மங்கள் வாதுமையின் புறத்தோலில் அடையாளம் காணப்பட்டன. இதில் \"யாக்லோன்\" என்னும் முதன்மையான \"பினோலிக்கு\" 2-4% அளவிற்குச் செறிவுடன் காணப்படுகிறது.\n\nமேலும் வாதுமைக் கொட்டையில் \"எலாயிடன்னின் பெடுங்குலாயின்\" (ellagitannin pedunculagin) உள்ளது. \"ரெயியோலோன்\" என்னும் வேதிப் பொருளுடன் சேர்த்து \"யக்லோன், பெட்டுலினிக்கு\" அமிலம் ஆகியவையும் \"யாங்குலசு ரெயியா\" வகையினைச் சேர்ந்த வாதுமை மரப் பட்டைகளிலிருந்து பிரித்தெடுக்கப்படுகிறது.\n\nSection::::சீனக் கலாச்சாரத்தில் பயன்பாடு.\nசீனாவில், வாதுமைக் கொட்டை இணைகளை உள்ளங்கையில் வைத்துச் சுழலச் செய்யும் விளையாட்டு, பாரம்பரியமாக விளையாடப்படுகிறது, இரண்டும் இரத்த ஓட்டத்தை ஊக்குவிப்பதற்கான ஒரு வழிமுறையாகவும், சமுதாய அங்கீகாரத்தின் சின்னமாகவும் உள்ளன. பெரிய, பழைய, சமச்சீரற்ற வடிவமுடைய மற்றும் சில நேரங்களில் சிக்கலான செதுக்கப்பட்ட தனித்தனி வாதுமைக் கொட்டைகள் மற்றும் இணைகள் மிகவும் மதிப்பு வாய்ந்தவையாகக் கருதப்படுகின்றன. இவை சமீபகாலமாக ஒரு முதலீடாக பயன்படுத்தப்பட்டு வருகின்றன, அவற்றில் சில பத்தாயிரக்கணக்கான டாலர்களை பெறுகின்றன. சில சமயங்களில் வாதுமைக் கொட்டையின் இணைகள் தங்கள் பச்சையான புறத்தோல்களுடன் டூ ஹீ டாவோ என்று அறியப்படும் சூதாட்டத்திற்காக விற்பனை செய்யப்படுகின்றன.\n\n"}
{"id": "351517", "url": "https://ta.wikipedia.org/wiki?curid=351517", "title": "மே. வீ. வேணுகோபாலப் பிள்ளை", "text": "மே. வீ. வேணுகோபாலப் பிள்ளை\n\nமே. வீ. வேணுகோபாலன் (ஆகத்து 31, 1896 - பெப்ரவரி 4, 1985) பதிப்பாசிரியராகவும், படைப்பாளராகவும் விளங்கியவர். தமிழுலகால், \"இலக்கணத் தாத்தா\" எனவும், \"மகாவித்வான்\" எனவும் அழைக்கப்பெற்றவர்.\n\nSection::::பிறப்பும் இளமையும்.\nசென்னை, சைதாப்பேட்டைக்கு அருகிலுள்ள மேட்டுப்பாளையம் எனும் சிற்றூரில் வீராசாமி-பாக்கியம் தம்பதியருக்கு மகனாகப் பிறந்தார். தொடக்கக் கல்வியை சைதாப்பேட்டை மாதிரிப் பள்ளியில் பயின்றார். வறுமையால் படிப்பைப் பாதியில் நிறுத்திவிட்டு சென்னை, வேப்பேரியில் உள்ள எஸ்.பி.சி.கே அச்சகத்தில் அச்சுக் கோப்பாளராகப் பணியாற்றினார். தமிழின் மீதுள்ள ஆர்வத்தால் கா. ர. கோவிந்தராச முதலியாரிடம் இலக்கண, இலக்கியங்களைக் கற்றார். கலாநிலையம் சேசாச்சல ஐயர் நடத்திய இரவுப் பள்ளியில் ஆங்கிலம் கற்றார். அதன்பின் வித்துவான் தேர்வு எழுதித் தேர்ச்சிப் பெற்றார்.\n\nSection::::ஆற்றிய பணிகள்.\nசென்னை, முத்தியால்பேட்டை உயர்நிலைப் பள்ளியிலும், புரசைவாக்கம் பெப்ரீசியசு உயர்நிலைப் பள்ளியிலும் தலைமைத் தமிழாசிரியராகப் பணியாற்றியுள்ளார். அரசாங்க இலக்கிய, இலக்கணப் பாடநூல் குழுவிலும், சென்னைப் பல்கலைக்கழகத் தமிழ்ப் பேரகராதி திருத்தக் குழுவிலும் தலைமைப் பதிப்பாசிரியராகப் பணிபுரிந்துள்ளார். சென்னைப் பல்கலைக்கழகம் வெளியிட்ட திருவாய்மொழி ஆண்டின் தமிழாக்கம் நூலின் பத்துத் தொகுதிக்கும் பதிப்பாசிரியராக விளங்கியுள்ளார். அண்ணாமலைப் பல்கலைக்கழக கம்பராமாயணப் பதிப்புக் குழுவில் உறுப்பினராகவும், புரசைவாக்கம், குருகுல மதக்கல்லூரியில் இந்துமதச் சித்தாந்தப் பேராசிரியராகவும் பணியாற்றியுள்ளார். தென்னிந்திய தமிழ்க் கல்விச் சங்கத்தின் துணைத் தலைவராக இருந்து வித்துவான் தேர்விற்குத் தனிவகுப்புகள் நடத்தியுள்ளார்.\n\n\n\nSection::::பெற்ற விருதுகள்.\nதிருப்பனந்தாள் காசிமடத்தில் 1967 அக்டோபர் 29 அன்று நடந்த விழாவில் அறிஞர் அண்ணாவால், \"செந்தமிழ்க் களஞ்சியம்\" எனும் விருதும், தமிழ்நாடு இயல், இசை, நாடக மன்றத்தால், \"கலைமாமணி\" விருதும் பெற்றுள்ளார். 1981 இல் அமெரிக்க உறவுபூண்ட உலகப் பல்கலைக்கழகம் இவருக்கு, டாக்டர் பட்டம் (D.Litt) வழங்கியுள்ளது. மதுரைக் காமராசர் பல்கலைக்கழகத்தில், \"தமிழ்ப் பேரவைச் செம்மல்\" விருதும் பெற்றுள்ளார்.\n\nSection::::மறைவு.\nஇவர் 1985 பெப்ரவரி 4 அன்று காலமானார்.\n"}
{"id": "351521", "url": "https://ta.wikipedia.org/wiki?curid=351521", "title": "ஆண்ட்ராய்டு ஐஸ்கிரீம் சாண்ட்விச்", "text": "ஆண்ட்ராய்டு ஐஸ்கிரீம் சாண்ட்விச்\n\nஐஸ்கிரீம் சாண்ட்விச் என்பது கூகிள் வெளியிட்ட ஆண்ட்ராய்டு இயங்குதளத்தின் குறியீடு ஆகும்.அக்டோபர் 19, 2011 இல் அறிமுகப்படுத்தப்பட்டது, அண்ட்ராய்டு 4.0 ஸ்மார்ட்போன்கள்,கையடக்க கணினி போன்றவற்றில் பயன்படுத்தும் வகையில் வடிவமைக்கப்பட்டது.ஏனெனில் இதன் முந்தைய பதிப்பு கையடக்க கணினியில் மட்டுமே பயன்படுத்தும் வகையில் அமைந்தது. இந்த முயற்சியின் ஒரு பகுதியாக, அண்ட்ராய்டு 4.0 ஒரு புதிய காட்சி தோற்றத்தை \"ஹோலோ\" என்ற குறியீட்டுடன் அறிமுகப்படுத்தியது.\nSection::::வளர்ச்சி.\nஆகத்து 2011-ல் ரூட்விக்கி எனும் வலைதளத்தில் நெக்சஸ் எஸ் எனும் அலிபேசி ஆண்ட்ராய்டு ஐஸ்கிரீம் சாண்ட்விச் இயங்குதளத்துடன் செயல்படு என தெரிவித்து இருந்தது. ஆண்ட்ராய்டு 4.0 பதிப்பை அக்டோபர் 11,20111 அன்று வெளியிடுவதாக இருந்தது.ஆனால் ஆப்பிள் நிறுவனத்தின் நிறுவனர் ஸ்டீவ் ஜாப்ஸ்-ன் மறைவினால் அக்டோபர் 19,2011 ஹாங்காங்-கில் நடைபெற்றது. மேலும்கூகிள் நெக்சஸ் அலைபேசியிலும் இது இருக்கும் என அறிவித்தனர். \nSection::::வெளியீடு.\nஆண்ட்ராய்டு 4.0 உடன் இணைக்கப்பட்டுள்ள முதல் ஆண்ட்ராய்டு சாதனமாக கேலக்ஸி நெக்ஸஸ் இருந்தது. டி சம்பர் 16, 2011 இல் அண்ட்ராய்டு 4.0.3 வெளியிடப்பட்டது, இது பிழை திருத்தங்கள், புதிய சமூக ஸ்ட்ரீம் ஏபிஐ மற்றும் பிற உள் மேம்பாடுகள் ஆகியவற்றை வழங்கியது..மார்ச் 29, 2012 அன்று, அண்ட்ராய்டு 4.0.4 வெளியிடப்பட்டது, கேமரா மற்றும் திரை சுழற்சி செயல்திறன் மேம்பாடுகள், மற்றும் பிற பிழைத் திருத்தங்கள் ஆகியவற்றை வழங்கியது.\nSection::::காட்சி வடிவமைப்பு.\nவடிவமைப்பு\nஐஸ்கிரீம் சாண்ட்விச் இன் புதிய காட்சி தோற்றம் \"ஹோலோ\" என்று அழைக்கப்படும் விட்ஜெட் கருவி மூலம் செயல்படுத்தப்படுகிறது.பயனர்கள் கட்டமைக்கப்பட்ட இடைமுகத்தோற்றத்தை பின்பற்றினாலும் இதனை காண இயலும்.அதற்கு அவர்கள் கூகிள் ப்ளே ஸ்டோரில் இருந்து அதனை தரவிறக்கம் செய்ய வேண்டும்.</ref>.\nSection::::இவற்றையும் காண்க.\nஆண்ட்ராய்டு பதிப்புகளின் வரலாறு\n\"முந்தைய பதிப்புகள்\"\nஆண்ட்ராய்டு ஒன்று\nஆண்ட்ராய்டு எக்லேர்\n"}
{"id": "351527", "url": "https://ta.wikipedia.org/wiki?curid=351527", "title": "இந்தியத் தேர்தல்கள் 2017", "text": "இந்தியத் தேர்தல்கள் 2017\n\n2017 ஆம் ஆண்டில் நடைபெறவுள்ள இந்திய தேர்தல்களில் ஏழு மாநிலங்களின் சட்டமன்ற தேர்தல்களும் அடங்கும்.அந்த மாநிலங்கள் பின்வருமாறு கோவா, குஜராத், ஹிமாச்சலப் பிரதேசம், மணிப்பூர், பஞ்சாப், உத்தரப் பிரதேசம் மற்றும் உத்தரகண்ட் ஆகும்.ஜனாதிபதியின் பதவி காலமும் இந்த ஆண்டுடன் முடிவடையும் .\n\nSection::::ஜனாதிபதி தேர்தல்.\nஜனாதிபதி பிரணாப் முகர்ஜியின் பணிக்காலம் முடிவடையும் நாளான, 2017 ஜூலை 25 க்கு முன்னர் இந்தியாவில் ஜனாதிபதித் தேர்தல் நடைபெறும்.\n\nSection::::துணை ஜனாதிபதி தேர்தல்.\nதுணைஜனாதிபதி ஹமீம் அன்சாரியின் பதவிக்காலம் முடியும் முன் இதற்கான தேர்தல் நடைபெறும்.\n"}
{"id": "351531", "url": "https://ta.wikipedia.org/wiki?curid=351531", "title": "திசு இறப்பு", "text": "திசு இறப்பு\n\nதிசு இறப்பு அல்லது திசு இறப்பு நோய் (\"dystrophy\") என்பது பெரும்பாலும் மரபு வழியாக ஊட்டக்குறைபாடு காரணமாகவோ அல்லது பண்பு ஜீன்களின் மூலம் கடத்தப்படுவதாலோ திசுக்களில் ஏற்படும் சீரழிவு ஆகும்.\n\n"}
{"id": "351532", "url": "https://ta.wikipedia.org/wiki?curid=351532", "title": "இந்திய நிகழ்வுகள் 2017", "text": "இந்திய நிகழ்வுகள் 2017\n\nஇந்திய நிகழ்வுகள் 2017 என்பது இந்த ஆண்டில் நிகழ்ந்த தேசிய மட்ட நிகழ்வுகள் மற்றும் சம்பவங்கள் ஆகியவையின் தொகுப்பு ஆகும்.\n\nSection::::தேர்தல் பட்டியல்.\n\"மாநில தேர்தல்\"\n\nSection::::ஜனாதிபதி தேர்தல்.\nஜனாதிபதி பிரணாப் முகர்ஜியின் பணிக்காலம் முடிவடையும் நாளான, 2017 ஜூலை 25 க்கு முன்னர் இந்தியாவில் ஜனாதிபதித் தேர்தல் நடைபெறும்.\nSection::::இந்திய துணைஜனாதிபதி தேர்தல்.\nதுணைஜனாதிபதி முகம்மது அமீத் அன்சாரி பதவிக்காலம் முடியும் முன் இதற்கான தேர்தல் நடைபெறும்.\n\n\n\n"}
{"id": "351541", "url": "https://ta.wikipedia.org/wiki?curid=351541", "title": "கு. கோதண்டபாணி பிள்ளை", "text": "கு. கோதண்டபாணி பிள்ளை\n\nகு. கோதண்டபாணி (29 அக்டோபர் 1896 - 9 சனவரி 1979) என்பவர் ஒரு தமிழறிஞர், தமிழ் எழுத்தாளர் ஆவார் . அவர் அரசுப் பணியில் இருந்து கொண்டே தமிழ்ப்பணி ஆற்றியுள்ளார்.\n\nSection::::பிறப்பும் வாழ்வும்.\nஅவர் தஞ்சாவூர் மாவட்டம் கும்பகோணத்திற்கு அருகிலுள்ள செம்மங்குடியில் 29-10-1896 அன்று பிறந்தார். பெற்றோர்: குப்புசாமி-வள்ளியம்மை. குடவாசல் வட்டம் விடையல் கருப்பூரில் பள்ளிக்கல்வியை முடித்தார். திருச்சி புனித சூசையப்பர் கல்லூரி யில் பி.ஏ பட்டம் பெற்றுள்ளார். தமிழார்வம் மிகுந்த இவர், பின்னத்தூர் நாராயணசாமி, பண்டித சௌரிராஜன் ஆகியோரிடம் தமிழ் கற்றுள்ளார்.\n\nSection::::ஆற்றிய பணிகள்.\nமுதலில் வட்டாட்சித் துணைத் தலைவராகப் பணியேற்ற இவர், மாவட்ட ஆட்சி தலைவருக்கு இணையான பதவி உயர்வு பெற்றார். சில ஆண்டுகள் அயல்நாட்டுச் செல்கைக் கட்டுப்பாட்டாளராகவும் (controller of emigration) பணியாற்றியுள்ளார். பணி ஓய்வுக்குப் பின்னர் இரயில்வே பணிக்குழு உறுப்பினராகவும், அண்ணாமலைப் பல்கலைக் கழக ஆய்வுத்துறையிலும் பணியாற்றியுள்ளார். சைவ சித்தாந்த நூற்பதிப்புக் கழகத்தின் மூலம் வெளிவரும்,\"செந்தமிழ்ச் செல்வி\" இதழில் இவரது எண்ணற்ற கட்டுரைகள் வெளிவந்துள்ளன.\n\nSection::::இயற்றிய நூல்கள்.\nஇவர் முதல் படைப்பானது ருஷிய நாட்டு பேரறிஞர் டால்ஸ்டாய் எழுதிய மூன்று சிறுகதைகளின் தமிழ் மொழிபெயர்ப்பாகும் . இந்நூல் கதைமணிக்கோவை என்ற பெயரில் 1932 ஆண்டு வெளிவந்தது.இவர் எழுதிய,\"மங்கையர்க்கரசியார்\" பங்கயச்செல்வி ஆகிய இரண்டு நாடக நூல்களும் சென்னைப் பல்கலைக்கழகத்தில் பாடநூல்களாக வைக்கப்பட்டிருந்தன. திருக்குறளில் ஒரு குறட்பாவில் இடம்பெறும் உவமையை மட்டும் கொண்டு 200 பக்கங்களுக்கு மேல் இவர் எழுதிய நூல், \"முதற்குறள் உவமை\" என்பதாகும். திருக்குறளை நினைவூட்டும் வகையில்,\"ஈரடி இருநூறு\" எனும் நூல் எழுதியுள்ளார். அண்ணாமலைப் பல்கலைக்கழகத்தில் மெய்ப்பாட்டியல் குறித்து இவர் ஆற்றிய சொற்பொழிவு,\"கம்பரும் மெய்ப்பாட்டியலும்\" எனும் பெயரில் நூலாக வெளிவந்தது. இவர் எழுதிய,\"பழந்தமிழிசை\" எனும் நூல் இசை நுட்பங்களை வெளிபடுத்தும் நாலாகும்.\n\nSection::::மொழிபெயர்ப்பு.\nமேநாட்டுத் தத்துவம் குறித்து முன்னாள் ஜனாதிபதி எஸ்.இராதாகிருஷ்ணன் எழுதிய ஆங்கில நூலை இவர்,\"மேலை நாட்டுத் தத்துவ வரலாறு\" எனும் பெயரில் தமிழில் மொழிபெயர்த்துள்ளார்.\n\nSection::::மறைவு.\nஆங்கில அரசாங்கத்தால்,'இராவ் சாகிப்' எனும் பட்டம் பெற்ற இவர் 09-01-1979 அன்று மறைந்தார்.\n"}
{"id": "351544", "url": "https://ta.wikipedia.org/wiki?curid=351544", "title": "யுத்த காண்டம்", "text": "யுத்த காண்டம்\n\nயுத்த காண்டம் (Yuddha Kanda) , இதனை \"இலங்கை காண்டம்\" என்றும் அழைப்பர். இராமாயணத்தின் ஆறாவது காண்டமான யுத்த காண்டத்தில் இராமன் இலங்கையில் இராவணன் முதலான அரக்கர்களோடு\nநிகழ்த்திய போர் நிகழ்ச்சிகளைக் கூறும் பகுதியாதலின் இதனை யுத்த காண்டம் எனப் பெயர் பெற்றது. \n\nSection::::யுத்த காண்ட நிகழ்வுகள்.\nஇக்காண்டத்தில் இராவணன் கடத்திச் சென்ற சீதையை, இலங்கையின் அசோகவனத்தில் கண்டு பேசியதை அனுமான் இராமரிடம் கூறுதல், சீதையை மீட்க நீலன் மற்றும் நளன் தலைமையில் வானர வீரர்கள் தனுஷ்கோடி முதல் இலங்கை வரை கடற்பாலம் அமைத்தல், இராவணனின் தம்பி வீடணன் இராமரிடம் அடைக்கலம் அடைதல், சீதையை விட்டுவிடுமாறு இராமர் அங்கதனை இராவணனிடம் தூதனுப்புதல், இராமரின் கோரிக்கையை மறுத்த இராவணனின் படைகளுடன் சுக்கிரீவன், அங்கதன் அனுமான், ஜாம்பவான், நீலன் மற்றும் நளன் தலைமையிலான வானரங்கள் மற்றும் இராம, இலக்குமணர்கள் போரிடுதல், போரில் இராவணனின் மகன்களில் இந்திரஜித் தவிர அதிகாயன், பிரகஸ்தன், திரிசிரன், நராந்தகன் - தேவாந்தகன் முதலிய மகன்கள், தம்பி கும்பகர்ணன் மற்றும் பெரும்பாலான படைத்தலைவர்கள் மடிதல், இந்திரஜித்தின் நாகாஸ்திரத்திற்கு இலக்குமணன் பலியாகும் நிலையில், ஜாம்பவான் ஆலோசனையின் படி, மேரு மலையில் உள்ள சிரஞ்சீவினி மூலிகைக் குன்றைப் பெயர்த்தெடுத்து வருதல், சிரஞ்சீவினி மூலிகைக் காற்றால் இலக்குமணனும், இறந்த ஆயிரக்கணக்கான வானரர்களும் உயிர்தெழுதல், பின்னர் நடந்த கடுமையான போரில் இலக்குமணன் இந்திரஜித்தை கொல்லுதல், இறுதியில் இராமர் இராவணனைக் கொன்று போரை முடித்து வைத்தல், வீடணனுக்கு இலங்கையின் மன்னராக இராமர் முடி சூட்டுதல், இராமரின் ஆணையின் படி, இலக்குமணன் தீ மூட்ட, சீதை தீயில் பாய்ந்து, தான் கற்புள்ளவள் என்பதை உறுதி செய்தல், பின்னர் இராமர், சீதை, இலக்குமணன் முதலானோர், வீடணன் மற்றும் அனுமான் உள்ளிட்ட வானரக் கூட்டத்துடன் புட்பக விமானத்தில் ஏறி அயோத்தி வந்தடைதல், அயோத்தியில் இராமருக்கு வசிட்டர் பட்டாபிசேகம் செய்து வைத்தல் போன்ற விவரங்கள் யுத்த காண்டத்தில் விவரிக்கப்படுகிறது. அன்றிலிருந்து இராமராச்சியம் தொடங்கி ஆயிரம் ஆண்டுகள் இராமர் நன்னெறிகளுடன் அயோத்தியை ஆண்டார்.\n\n"}
{"id": "351546", "url": "https://ta.wikipedia.org/wiki?curid=351546", "title": "உணவுத் தொழிற்சாலை", "text": "உணவுத் தொழிற்சாலை\n\nஉணவுத் தொழிற்சாலை என்பது பெரும்பான்மையான உலக மக்கள் தொகையினர் உட்கொள்ளத் தேவையான உணவினை வழங்க பல்வேறு வகைப்பட்ட தொழில்களை உள்ளடக்கிய ஒரு கூட்டுத் தொழில் முயற்சியாகும்.உணவுப் பொருட்கள் உற்பத்தி செய்வதை வாழ்வாதாரமாகக் கொண்ட விவசாயிகளும், உணவுப் பொருட்களை சேகரம் செய்பவர்களும் தற்கால உணவுத் தொழிற்சாலையின் எல்லைக்குள் வருவதில்லை.\n\n\nSection::::வரையறைகள்.\nஉணவுப்பொருள் உற்பத்தி மற்றும் வியாபாரம் சார்ந்த அனைத்து பகுதிகளையும் உள்ளடக்கிய வரையறையைத் தருவது என்பது எளிதானதல்ல.உணவுத் தரக்கட்டுப்பாட்டு நிறுவனம், இவ்வாறு வரையறையரைக்கிறது:\n\nஐக்கிய நாடுகளின் விவசாயத் துறையானது தனது பொருளாதார ஆராய்ச்சி சேவையினை மேற்கொண்டு உணவு அமைப்பு என்பதனை கீழ்க்காணூம் வகையில் விவரித்துள்ளது:\n\n= வேளாண்மை மற்றும் பயிர் நிர்வாகம்=\n\nவேளாண்மை என்பது உணவு உற்பத்தி, பொருட்கள் பாதுகாத்தல், நார் பொருட்கள் உருவாக்கம், விட்டு விலங்குகள் வளர்த்தல் \nஆகியவை  விவசாயம் நடைமுறையில் \"பண்ணை\" என்றும் அழைக்கப்படுகிறது. விஞ்ஞானிகள், ஆராய்ச்சியாளர்கள் மற்றும் வேளாண் முறைகள் மற்றும் கருவிகள் மேம்படுத்தும் பணிகளில் ஈடுபடும் மற்றவர்கள் விவசாயத்தில் ஈடுபடுவதாக கூறப்படுகிறது. உலகில் 3 பேரில் 1 பேர் வேளாண்மை பணியில் ஈடுபட்டு வருகின்றனர், ஆனால் உலகளாவிய மொத்த உள்நாட்டு உற்பத்தியில் 3% மட்டுமே வேளாண்மையின் பங்களிப்பு உள்ளது.\n\nபயிர் நிர்வாகத்தில் தாவர மரபியல், தாவர அமைப்பியல், மண் ஆராய்ச்சி மற்றும் வானிலை ஆராய்ச்சியியல் ஈடுபடுதல் ஆகிய பகுதிகளின் வேலைகளை உள்ளடக்கிய அறிவியலின் கலவை வேளாண்மை என்பது ஆகும். இன்று விவசாயிகள் உணவுப் பொருட்கள் உற்பத்தி செய்வது, ஆரோக்கியமான உணவுப் பொருட்களை உருவாக்குதல், பயிர் பெருக்க முறைகள் சூழ்நிலையினை மேம்படுத்தும் பொருட்டும், தாவரங்களில் இருந்து ஆற்றலைப் பெறும் வழி வகைகளையும் கண்டறிய இன்றைய வேளாண் ஆராய்ச்சியாளர்கள் ஈடுபட்டு வருகின்றனர்.\n\nSection::::உணவு பதப்படுத்துதல்.\nபதனிடப்படாத உணவுப் பொருட்களை மனிதர்கள் உடனடியாக உட்கொள்ளும் வகையில் பயனுள்ள உணவுப் பதார்த்தங்களாக மாற்றும் முறைகளும் உத்திகளும் உணவுப்\nபதப்படுத்துதல் எனப்படும். உணவுப் பதப்படுத்துதலுக்கு பொருள்கள் மற்றும் தூய அறுவடை செய்யப்பட்ட பொருட்கள்,கொட்டைகள்,தானியங்கள் இறைச்சிக்காக வெட்டப்படும் மாமிசங்கள் ஆகியவை பயன்படுத்தப்படும். பதப்படுத்துதலில் பல வகைகள் உள்ளன.\n"}
{"id": "351550", "url": "https://ta.wikipedia.org/wiki?curid=351550", "title": "குட்டி கு. காவேரி", "text": "குட்டி கு. காவேரி\n\nகுட்டி. கு. காவேரி அம்மாள் (1879 - 1961) மதுரை மாநகரத்தில் அத்வைத வேதாந்திகளில் சிறந்த சௌராட்டிர பெண்மணி.\n\nSection::::கல்வி.\nமதுரையில் உள்ள சிறீபிரம்மானந்த மடத்தில் வேதாந்த பாடம் கேட்டவர்.\n\n\n\nSection::::குருபூசை.\nஇவருடைய சமாதிக்கோவில் அழகர்கோவில்சாலையில் உள்ள கடாச்சநேந்தல் கிராமத்தில் உள்ளது. ஆண்டுதோறும் அவருக்குக் குருபூசை நடக்கிறது.\n\n"}
{"id": "351552", "url": "https://ta.wikipedia.org/wiki?curid=351552", "title": "தமிழ்ச்செம்மல் விருது", "text": "தமிழ்ச்செம்மல் விருது\n\nதமிழ்நாடு அரசின் தமிழ் வளர்ச்சித் துறை, தமிழ் வளர்ச்சிக்காக அரும்பாடுபடும் ஆர்வலர்களின் தமிழ்த்தொண்டினைப் பெருமைப்படுத்தி, அவர்களை ஊக்கப்படுத்தும் வகையில், தமிழ்ச் செம்மல் விருது வழங்கிச் சிறப்பிக்கிறது. தமிழ்நாட்டில் ஒவ்வொரு மாவட்டத்திற்கும் ஒருவர் வீதம் 32 தமிழறிஞர்களுக்கு இந்த விருது வழங்கப்படுகிறது. இந்த விருது பெறுபவருக்கு 25 ஆயிரம் ரூபாய் பரிசுத்தொகையும், தகுதியுரையும் வழங்கப்படுகிறது.\n\n"}
{"id": "351553", "url": "https://ta.wikipedia.org/wiki?curid=351553", "title": "ந. தெய்வசுந்தரம்", "text": "ந. தெய்வசுந்தரம்\n\nபேராசிரியர் ந. தெய்வசுந்தரம் தமிழ்நாட்டில் திருநெல்வேலி மாவட்டத்தில் 1 சூன் 1950இல் பிறந்தவர். இவரது பெற்றோர் சிவநயினார்-பாப்பு அம்மாள்.\n\n\nSection::::பணி.\nசென்னைப் பல்கலைக்கழகத்தின் தமிழ்மொழித்துறைத் தலைவராகப் பணியாற்றியவர். தமிழ் மொழியியில் ஆய்வாளராகவும் பேராசிரியராகவும் திகழ்ந்தவர்.\n\n\nSection::::பெற்ற விருது.\n2013-ஆம் ஆண்டின் “முதல்வர் கணினித் தமிழ் விருது”\n\n"}
{"id": "351555", "url": "https://ta.wikipedia.org/wiki?curid=351555", "title": "2015 ஆம் ஆண்டுக்கான தமிழ்ச்செம்மல் விருது பெற்றவர்கள்", "text": "2015 ஆம் ஆண்டுக்கான தமிழ்ச்செம்மல் விருது பெற்றவர்கள்\n\nதமிழ்நாடு அரசின் தமிழ் வளர்ச்சித் துறையால் வழங்கப்பட்ட 2015 ஆம் ஆண்டுக்கான தமிழ்ச்செம்மல் விருது பெற்றவர்கள் பட்டியல். \n\nSection::::ஆதாரம்.\nதமிழ்நாடு அரசின் செய்தி வெளியீடு எண்:231, நாள்: 25-4-2017\n\n"}
{"id": "351557", "url": "https://ta.wikipedia.org/wiki?curid=351557", "title": "பிரசவத்துக்குப் பிந்தையத் தொற்றுகள்", "text": "பிரசவத்துக்குப் பிந்தையத் தொற்றுகள்\n\nபிரசவத்துக்குப் பிந்தையத் தொற்றுகள் அல்லது பிரசவத்தின் விளைவான காய்ச்சல் அல்லது குழந்தைப்பிறப்பின் பின்னரான நோய்த்தொற்றுக்கள் எனப்படுவது குழந்தைப்பிறப்பு அல்லது கருச்சிதைவைத் தொடர்ந்து பெண்ணின் இனப்பெருக்கப் பாதையில், எந்த ஒரு நுண்ணுயிரியினாலும் ஏற்படக்கூடிய நோய்த்தொற்று ஆகும். அறிகுறி்கள் மற்றும் நோய்க்குறிகளில் வழக்கமாக -ஐ விட அதிகமான ஒரு காய்ச்சல், குளிர்நடுக்கங்கள், அடி வயிற்றில் வலி, யோனியிலிருந்து வெளியேறும் பொருளின் ஏற்படக்கூடிய துர்நாற்றம் ஆகியவை அடங்கும். பிரசவத்தைத் தொடர்ந்து வழக்கமாக முதல் 24 மணிநேரத்துக்குப் பிறகு அடுத்து வரும் முதல் பத்து நாட்களுக்குள் ஏற்படக்கூடிய தொற்றுக்களே பிரசவத்துக்குப் பிந்தையத் தொற்றுகள் எனப்படுகின்றன.\n\nபிரசவத்தைத் தொடர்ந்து, பெண் இனப்பெருக்கத் தொகுதியின் பகுதிகள் வெறுமையாகி விடுவதனால், அது தொற்றுக்கள் ஏற்படுவதற்கான சாத்தியத்தை அதிகரிக்கின்றது. இந்த வகை நோய்த்தொற்றானது கருப்பையின் குழி மற்றும் சுவர்களுடன் நின்று விடலாம். குழந்தை பிறப்புக்கான நேரம் மிக நீண்டதாக இருந்தாலோ, அல்லது அளவுக்கதிகமான தீவிர குருதிப்பெருக்கு இருந்தாலோ, தொற்றானது வேறு இடங்களுக்கும் பரவி, குருதி நச்சேற்றம் ( - blood poisoning]] அல்லது வேறு நோய் நிலைகள் தோன்றலாம். \n\nபிரசவத்துக்குப் பிந்தைய தொற்றுக்களுக்கான நோய்க்காரணியாக, குறிப்பிட்ட சில பாக்டீரியாக்களே முக்கியமாகக் காணப்படுகின்றன. பிரசவத்தைத் தொடர்ந்து ஏற்படும் காய்ச்சலுக்கான வேறு காரணங்கள்: மார்பகத்தில் பால் கட்டிக்கொண்டு வீக்கம் ஏற்படுதல், சிறுநீர்ப்பாதைத் தொற்றுகள், வயிற்றில் அறுவை மேற்கொள்ளப்பட்ட இடத்தில் தொற்றுகள், பெண்ணுறுப்பின் வெட்டுத் திறப்பு (, நுரையீரல் விரியாமை () ஆகியவை. ஆகும்\n\nSection::::நோய்க்காரணிகளும், அறிகுறிகளும்.\nகருப்பை மற்றும் அதைச் சூழ்ந்திருக்கும் இழையங்களில் ஏற்படும் தொற்றே மிகப் பொதுவானதாக இருக்கும். இது பிரசவத்துக்குப் பிந்தையச் சீழ்ப்பிடித்தல் அல்லது பிரசவத்துக்குப் பிந்தையக் கருப்பையழற்சி என்று அறியப்படுகிறது. இத்தொற்று ஏற்படுவதற்கான காரணங்களாக அறுவைச் சிகிச்சை மூலம் குழந்தைப் பிறப்பு, யோனியில் பிரிவு B ஐச் சேர்ந்த ஸ்ட்ரெப்டோகோக்கஸ் (Streptococcus) போன்ற குறிப்பிட்ட நுண்ணுயிரிகள் இருத்தல், குழந்தை பிறப்பிற்கு முன்னதாகவே மென்சவ்வுகள் கிழிந்துபோதல், மிக நீண்ட (24 மணித்தியாலங்களுக்கு மேலான) குழந்தைபிறப்புக் காலம், சூல்வித்தகம் செயற்கை முறையில் அகற்றப்படல், யோனிச் சோதிப்பு பல தடவைகள் மேற்கொண்டிருத்தல் என்பன சில காரணங்களாக இருக்கின்றன. \n\nபல்வேறு வகையான நுண்ணுயிரிகளால் இந்தத் தொற்றுகள் ஏற்படுகின்றன. ஆய்வகத்தில், யோனியிலிருந்து பெறப்படும் திரவத்திலிருந்து நுண்ணுயிர்களை வளரவிட்டு பரிசோதிப்பதோ அல்லது குருதியை எடுத்து ஆய்வு செய்வதோ, நோயறிதலில் அரிதாகவே உதவியாக உள்ளது. முன்னேற்றம் இல்லாவிடின் மருத்துவப் படிமவியல் தேவைப்படலாம். \n\nSection::::தடுப்பு முறைகளும், சிகிச்சையும்.\nசில நாடுகளில், சிசேரியன் அறுவையைத் தொடர்ந்து ஏற்படும் அபாயங்களின் காரணமாக, அறுவைச் சிகிச்சைக் காலத்தை ஒட்டி அனைத்துப் பெண்களும் ஆம்பிசில்லின் (ampicillin) போன்ற நுண்ணுயிர் எதிர்ப்பி ஒன்றை நோய்த்தொற்றுத் தடுப்பிற்காகப் பெற வேண்டும் என்று பரிந்துரைக்கப்படுகிறது. நிலைகொண்டுவிட்ட தொற்றுகளுக்கான சிகிச்சை நுண்ணுயிர் எதிர்ப்பியினால் வழங்கப்படும். பொதுவான பெண்களில் 2 அல்லது 3 நாட்களில் நோய்நிலையிலிருந்து முன்னேற்றம் காணப்படும். மிதமான நோயைக் கொண்டிருப்பவர்களுக்கு வாய்வழி நோய்க்கிருமி எதிர்ப்பு மருந்துகள் பயன்படுத்தப்படலாம், இல்லாவிட்டால் சிரைவழி நோய்க்கிருமி எதிர்ப்பு மருந்துகள் பரிந்துரைக்கப்படுகின்றன. யோனி வாயிலான பிரசவத்தைத் தொடர்ந்து ஆம்பிசில்லின் (ampicillin) மற்றும் ஜென்டாமைஸின் (gentamicin) மருந்துகளின் கூட்டு அல்லது சிசேரியன் அறுவையைத் தொடர்ந்து கிளின்டாமைஸின் (clindamycin) மற்றும் ஜென்டாமைஸின் (gentamicin) மருந்துகளின் கூட்டு பொதுவான நோய்க்கிருமி எதிர்ப்பு மருந்துகளில் அடங்கும்.. பொருத்தமான சிகிச்சையின் மூலமாக முன்னேற்றம் காணப்படாதவர்களுக்கு சீழ்ப்பிடித்த கட்டி போன்ற பிற சிக்கல்கள் உள்ளனவா என்பது பரிசீலிக்கப்பட வேண்டும்.\n\nSection::::வரலாறும், நோய்ப்பரவலியலும்.\nமுன்னேறிய உலக நாடுகளில் சுமார் ஒன்று முதல் இரண்டு சதவீதம் பேருக்குப் யோனியூடான பிரசவத்தைத் தொடர்ந்து கருப்பைத் தொற்றுகள் ஏற்படுகின்றன. மேலும் அதிகமான சிரமத்துடன் நிகழ்ந்த பிரசவங்களைக் கொண்டிருந்தவர்களில், ஐந்து முதல் பதின்மூன்று சதவீதமாகவும், சிசேரியன் அறுவை செய்துகொண்டவர்களில் ஐம்பது சதவீதமாகவும் இது அதிகரிக்கிறது. 1990 -இல் ஏற்பட்ட 34,000 மரணங்களில் இருந்து, குறைந்து 2013 -இல் இந்தத் தொற்றுகள் 24,000 மரணங்களை விளைவித்தன. இந்த நிலைமையைக் குறித்த முதல் அறியப்பட்ட விவரிப்புகள் பொது வரலாற்றுக் காலப் பகுதிக்கு முன் (BCE) குறைந்தது 5வது நூற்றாண்டில் ஹிப்போகிரேட்ஸ் எழுதிய குறிப்புகளில் காணப்படுகின்றன. குறைந்தது 18வது நூற்றாண்டில் தொடங்கி நோய்க்கிருமி எதிர்ப்பு மருந்துகள் அறிமுகம் செய்யப்பட்ட 1930கள் வரை, குழந்தைப்பிறப்புக் காலத்தை ஒட்டி நிகழும் மரணத்துக்கு மிகவும் பொதுவான ஒரு காரணமாக இந்தத் தொற்றுகள் இருந்தன. 1847 -இல், ஆஸ்திரியாவில், குளோரினைக் கொண்டு கைகளைக் கழுவுதல் பயன்பாட்டின் மூலமாக இக்னாஸ் செம்மெல்வெய்ஸ் (Ignaz Semmelweiss) நோய் மூலமான மரணத்தை சுமார் இருபது சதவீதத்தில் இருந்து இரண்டு சதவீதமாகக் குறைத்தார். \n"}
{"id": "351559", "url": "https://ta.wikipedia.org/wiki?curid=351559", "title": "குழந்தை பிறப்பு", "text": "குழந்தை பிறப்பு\n\nமனிதர்களில் கர்ப்பகாலம் அல்லது கருத்தரிப்புகாலம் முடிவடையும்போது, கருவானது வளர்ச்சியடைந்த குழந்தையாக உருமாற்றம் பெற்று, ஒன்று அல்லது அதற்கு மேற்பட்ட கைக்குழந்தையாக பெண்ணின் கருப்பையிலிருந்து வெளியேறும் தொழிற்பாட்டையே குழந்தை பிறப்பு என அழைக்கிறோம்.\n\nஉலகம் முழுவதும் 2015 -இல் சுமார் 135 மில்லியன் பிறப்புகள் நிகழ்ந்தன. கருத்தரிப்புக் காலத்தில், 37 கிழமைகளுக்கு முன்னராக குறைப்பிரசவப் பிறப்பாக சுமார் 15 மில்லியன் குழந்தைகள் பிறந்தன, அதே வேளையில் 42 வாரங்களுக்குப் பிறகு பிந்தியகாலப் பிறப்பாக 3 முதல் 12% வரையிலான குழந்தைகள் பிறந்தன. வளர்ந்த நாடுகளில் பெரும்பாலான பிரசவங்கள் மருத்துவமனையில் நிகழ்கின்றன, அதே வேளையில் வளர்ந்துவரும் நாடுகளில் பெரும்பாலான பிறப்புகள் பாரம்பரியமான பிரசவ உதவியாளரின் உதவியுடன் வீட்டில் நிகழ்கின்றன.\n\nகருத்தரிப்புகாலம் முழுமைக்கும் கருப்பையினுள் குழந்தை வளர்ச்சிக்கான தேவைகளைப் பூர்த்தி செய்வதற்காக உருவாக்கப்பட்டிருந்த நஞ்சுக்கொடி அல்லது சினைக்கொடி என அழைக்கப்படும் சூல்வித்தகமும் (placenta), இந்த குழந்தை பிறப்பின்போது, குழந்தையுடன் சேர்த்து வெளியேற்றப்படும். \nஇயற்கையாக சாதாரண முறையில், பெண்ணின் யோனியூடாக குழந்தையானது வெளியேற முடியாத நிலை ஏற்படும்போது, வேறு கருவிகள் கொண்டு வெளியே இழுத்து எடுப்பதன் மூலமோ, அல்லது வயிற்றில் வெட்டு ஒன்றை ஏற்படுத்தி அறுவைச் சிகிச்சையின் மூலமோ குழந்தை செயற்கையாக பெண்ணின் கருப்பையிருந்து வெளியேற்றப்படுவதுமுண்டு. அறுவைச் சிகிச்சை மூலம் குழந்தை பிறப்பு நிகழும் வீதம் அதிகரித்து வருவதாக ஆய்வுகள் சுட்டுகின்றன. அமெரிக்காவில் 31.8% உம், கனடாவில் 22.5% உம் குழந்தை பிறப்பு அறுவைச் சிகிச்சை மூலமே நிகழ்வதாக அறியப்படுகிறது தற்போது இந்த குழந்தை பிறப்பானது மருத்துவமனைகளிலேயே நிகழ்கின்றதாயினும், 20 ஆம் நூற்றாண்டுக்கு முன்னைய காலத்தில் வீட்டில் பெண்களின் உதவியுடன் இது நிகழ்ந்து வந்தது..\n\nSection::::அறிகுறிகள்.\nசாதாரண குழந்தை பிறப்பின்போது, பெண்களுக்கு ஆரம்ப நிலையில் மெதுவாகவும், அதிகரித்த இடைவெளியிலும் வயிற்றில் வலியெடுக்க ஆரம்பிக்கும். நேரம் செல்லச் செல்ல வலியின் அளவு அதிகரிப்பதுடன், வலிகளுக்கிடையிலான இடைவெளியும் குறைந்து செல்லும். இந்த வலியின் தன்மை ஒவ்வொரு பெண்ணுக்கும் மிகவும் வேறுபடும். இந்தத் தன்மை குறிப்பாக பிரசவம்பற்றிய பயம், மற்றும் ஆர்வத்தில் தங்கியிருக்கும். ஏற்கனவே குழந்தை பெற்றுக் கொண்ட அனுபவம், வயது, அவர்களின் சமூக அமைப்பு, அவர்கள் செய்யும் தொழில், இயற்பியல் சூழல், தயார்ப்படுத்தல் போன்ற பல்வேறு காரணிகளும், இந்த வலியின் தன்மையை மாற்ற வல்லன.\n\nகுழந்தை பிறப்பின்போது சில எளிய உடற் பயிற்சிகளைச் செய்வதன்மூலம் வலியின் தன்மையைக் குறைக்க முடியும் என நம்பப்படுகிறது. மூக்கினால் மூச்சை எடுத்து, வாயினால் வெளியேற்றும் பயிற்சியானது வலியைக் குறைக்க மிகவும் பயன்படுகிறது. குழந்தை பிறப்பின்போது, எவ்வாறு ஒரு பெண் இருப்பது என்பதும் பெண்ணுக்கு பெண் வேறுபடும். சிலர் படுத்திருக்கையில் வலி குறைவாக இருப்பதாகவும், சிலர் எழுந்து நிற்கையில் குறைவதாகவும், வேறு சிலர் நீரினுள் அமர்ந்திருக்கையில் வலி குறைவதாகவும் உணர்கின்றனர்.\nSection::::உளவியல் தொடர்பான அறிகுறிகள்.\nபெண்களில் குழந்தை பிறப்பானது மிகவும் தீவிரமான நேர்மறையானதும், எதிர் மறையானதுமான உணர்வுகளை வெளிப்படையாகக் காட்டக் கூடிய நிலமையை ஏற்படுத்த வல்லது. பல பெண்கள் குழந்தை பிறந்ததும் மிகவும் மகிழ்ச்சியாகவும், நிம்மதியாகவும் உணரக்கூடிய அதே வேளையில், சில பெண்களுக்கு குழந்தை பிறப்பிற்குப் பின்னர், மனநிலையில் ஒழுங்கின்மை ஏற்படும். பொதுவாக 13% மான கர்ப்பம் தரித்திருக்கும் பெண்களும், குழந்தை பிறந்த பெண்களும் மனத்தளர்ச்சிக்கு உட்படுவதாகக் கூறப்படுகிறது. அமெரிக்காவில், 70-80% மான பெண்கள் குழந்தை பிறப்பிற்குப் பின்னர், ஏதொ ஒரு வகை கவலையை அல்லது மனநிலை வேறுபாடுகளை உணர்கின்றனர். 15% மான பெண்களுக்கு, குழந்தைப் பேறிற்குப் பின்னர் மனத்தளர்ச்சி ஏற்படுவதாகக் கூறப்படுகிறது. சிலரில் அசாதாரண, தொடர்ந்திருக்கும் மன அழுத்தம் காணப்படும்.\nஇந் நிலையைத் தவிர்க்க குழுவாக அமர்ந்து பெற்றுக் கொள்ளும் சிகிச்சை முறை மிகுந்த பலனளிக்கிறது\nகுழந்தை பிறப்பின்போது, பிறக்கும் குழந்தைக்கும் பாதுகாப்பான உள் சூழலை விட்டு வெளியேறுவதும், வேறு பல காரணிகளும் மன அழுத்தத்தை கொடுக்கக்கூடும்.\n\nSection::::சாதாரண மனித குழந்தை பிறப்பு.\nSection::::யோனியூடான பிறப்பு.\nமிகவும் பொதுவான குழந்தைப்பிறப்பு முறை யோனி மூலமான பிரசவம் ஆகும். மனிதரில் பெண்களின் இடுப்பு வளையமானது, குழந்தை இயல்பாக பிறப்பதற்கு ஏற்றவாறான அமைப்பையே கொண்டுள்ளது. மனிதன் நிமிர்ந்த நிலையில் இருப்பதனால் இடுப்புக்கு மேலான பகுதியின் நிறையை முழுமையாக தாங்கும் வல்லமையுடனேயே இடுப்பு எலும்பின் அமைப்பு உள்ளது. அத்துடன் பெண்களில் சிறுநீர்க் குழாய், யோனி, குதம் ஆகிய மூன்று வழிகளும் திறக்கும் இடமாக இடுப்புப் பகுதி அமைவதால், அவற்றையும் தாங்கக் கூடிய நிலமையில் இருப்பதுடன், குழந்தை பிறப்புக்கு ஏற்றவாறு இடுப்பு வளைவு (Pubic arch) என அழைக்கப்படும் இடுப்பு எலும்பின் கீழ்ப்பகுதி, நன்கு விரிந்த நிலையில் காணப்படும்.\n\nமனிதரில் பெரிய தலையும், தோள் பகுதிகளும், பிறப்பின்போது பிரச்சனையின்றி இடுப்பு எலும்பினூடாக வெளியேறுவதற்கு ஏற்ற வகையில் ஒரு ஒழுங்கில் பிறப்பு செயல்முறை அமைய வேண்டும். இந்த ஒழுங்கில் குழப்பம் ஏற்படும்போது, குழந்தை பிறப்பானது நீண்ட நேரத்தை எடுப்பதுடன், வலி மிகுந்ததாகவும் ஆகி விடுகிறது. சில சமயம் குழந்தை பிறப்பு இயல்பாக நிகழ முடியாமலும் போய் விடுகிறது.\nகருப்பை வாய்ப்பகுதி, குழந்தை பிறக்கும் குழாய்ப்பகுதியிலுள்ள மென்மையான இழையங்களில் ஏற்படும் மாற்றங்கள் பின்வரும் ஆறு நிலைகளையும் உறுதிப்படுத்தும். \n\nதலை வெளியேறும்போது, தலை சிறிது நீளமாகி, தனது அமைப்பில் மாற்றமேற்படுத்திக் கொள்வதன் மூலம் இலகுவான வெளியேற்றத்திற்கு உதவும். இப்படியான தலையின் வடிவமைப்பில் ஏற்படும் மாற்றம் முதன் முதலில் யோசியூடாக குழந்தை பெற்றுக் கொள்ளும் பெண்களில் தெளிவாகத் தெரியும்.\n\nதளர்த்துதல் தொழில்நுட்பங்கள், ஓப்பியாய்டுகள் (opioids) மற்றும் தண்டுவடத் தடுப்புகள் போன்ற பல வழிமுறைகள் வலியைக் குறைப்பதில் உதவும்.\nSection::::கருத்தரிப்பின் இறுதி நிலை.\nகருத்தரிப்பு காலத்தின் இறுதி நிலையில் கிட்டத்தட்ட 26 ஆம் கிழமையளவில் கருப்பையில் சுருக்கம் அல்லது இறுக்கம் தோன்றுவதால், பிறப்பு நேர்கையில் ஏற்படுவதுபோல ஒருவகை வலி தெரியலாம். இது 'பொய்யான வலி' என அழைக்கப்படுகிறது. இது கருப்பை வாய்ப்பகுதியில் (Cervix) ஏற்படும் இழுவையால் ஏற்படுவதாகும். பிறப்பின் முதலாம் நிலை ஆரம்பிக்கையில், இந்த கருத்தரிப்பின் இறுதி நிலை முடிவுக்கு வரும். இந்நிலையில் பொதுவாக கருப்பை வாயானது கிட்டத்தட்ட 3 cm விரிவடைந்திருக்கும்.\n\nகுழந்தை பிறக்கும் முன்பு சிலருக்கு பனிக்குடம் என்னும் திரவம் உடைந்து லேசாக கசிய துவங்கும் அப்போது குழந்தை பிறக்க தயாரான நிலையில் இருக்கிறது, சிலருக்கு பனிக்குடம் உடைந்து சிறுநீர் போல் வெளியெறும் இந்நிலையில் சிலருக்கு இயல்பாக பிரசவம் நிகழாது. அறுவை சிகிச்சை செய்ய வேண்டியிருக்கலாம்\nSection::::குழந்தை பிறப்பின் நிலைகள்.\nSection::::குழந்தை பிறப்பின் முதலாம் நிலை: கர்ப்பப்பை வாய் விரிதல்.\nகருப்பையின் குறுகிய கீழ்ப்பாகம் விரிவடையும் நிலையாகும். இந்நிலை பன்னிரண்டு முதல் பத்தொன்பது மணிநேரம் வரை நீடிக்கலாம். பிடிப்புடன் கூடிய அடிவயிற்று அல்லது முதுகு வலிகளுடன் முதல் நிலை தொடங்குகிறது, அவை சுமார் அரை நிமிடத்துக்கு நீடிக்கும் மற்றும் ஒவ்வொரு பத்து முதல் முப்பது நிமிடங்களுக்கும் நிகழும். நேரம் போகப்போக பிடிப்புடன் கூடிய வலிகளின் கடுமை அதிகமாகும் மற்றும் அவை மேலும் அடிக்கடி நிகழும்.\n\nகுழந்தை பிறப்பு இயல்பாக, பிரச்சனைகளின்றி இரண்டாவது நிலைக்கு செல்லுமா என்பதை மருத்துவர்கள், உதவியாளர்கள் பல காரணிகளை வைத்து ஆய்ந்து அறிவார்கள். பொதுவாக இந்நிலையில் கருப்பை வாயானது 3 cm விரிந்திருக்கும். இந்நிலையில் சில பெண்களுக்கு கருப்பை சுருக்கம் சுறுசுறுப்பாக ஆரம்பித்து விடும். வேறு சிலரில் இந்த சுருக்கமே ஆரம்பிக்காமலும் இருக்கும். கருப்பை வாயில் விரிதல் தொடர்ந்து நிகழ்ந்தால் அது ஒரு இயல்பான பிறப்பு நடப்பதற்கான சாத்தியத்தைக் காட்டும். கருப்பை வாய்ப்பகுதியில் இருக்கும் மென்சவ்வில் கிழிவு ஏற்படல், குருதிக் கறைபடுதல் என்பன இந்நிலையில் ஏற்படவோ அல்லது ஏற்படாமல் இருக்கவோ கூடும்.\nகருப்பையில் ஏற்படும் ஒரு ஒழுங்குபடுத்தப்பட்ட சுருக்கம் பிறப்பை இலகுவாக்க முயலும். கருப்பையின் மேல் பகுதி தசைகளில் ஆரம்பிக்கும் சுருக்கமானது கருப்பையின் கீழ்ப்பகுதியை மெல் நோக்கி இழுக்கும். அப்போது கருப்பை வாயும் மேல் நோக்கி இழுபடும், இதனால் வாய்ப் பகுதி குழந்தையின் தலையை வெளியேற அனுமதிக்கும் அளவுக்கு மேலும் விரிவடையும். முழு விரிதல் ஏற்பட்டிருப்பின் துவாரமானது 10 cm அளவில் விரிவடைந்திருக்கும்.\n\nSection::::குழந்தை பிறப்பின் இரண்டாம் நிலை: குழந்தையை வெளியேற்றல்.\nஇரண்டாவது நிலையின்போது சுருங்குதல்களுடன் கூடிய தள்ளுதல் நிகழலாம். இந் நிலையானது கருப்பை வாய்ப் பகுதியானது முற்றாக விரிவடைந்த நிலையில் ஆரம்பித்து, குழந்தை பிறந்ததும் முடிவடைகிறது. குழந்தை வெளியேறுவதற்கு ஆயத்தமாக கீழ்நோக்கி நகர்ந்திருப்பதால், கருப்பை வாய்ப் பகுதியில் அமுக்கம் அதிகமாகும். இவ்வமுக்கம் அதிகரிக்க அதிகரிக்க, கருப்பையில் ஏற்படும் சுருக்கமும் அதிகரிக்கும். இதனால் ஒவ்வொருமுறை வரும் வலிகளுக்கு இடையிலான இடைவெளி குறைவதுடன், வலி தொடரும் நேரமும் அதிகரித்துச் செல்லும்.\n\nகுழந்தையின் தலைப் பகுதி முற்றாக தாயின் இடுப்பு எலும்பின் கீழ்ப் பகுதியிலுள்ள இடைவெளிக்கு வந்திருக்கும். குழந்தையின் தலையின் அகன்ற பகுதி, இடுப்பின் விளிம்பைத் (Pelvic brim) கடந்து வந்து, பின்னர் அங்கிருக்கும் ஒடுங்கிய பகுதியையும் கடந்து இடுப்பு வளைவைக் கடப்பதற்கு ஆயத்தமாகும். இந்நிலையில் குழந்தை வெளி உலகிற்கு வெளித்தள்ளப்படுவதற்கு தாயின் உதவியும் தேவைப்படும். தாய் தனது முயற்சியால் மூச்சையடக்கி குழந்தையை வெளித்தள்ள உதவ வேண்டும். அப்போது எரிவு அல்லது குத்துவது போன்ற உணர்வு தாய்க்கு ஏற்படக் கூடும். குழந்தையின் தலை வெளியே வந்துவிட்டால், அது 4ஆம், 5ஆம், 6ஆம் நிலைகள் சரியாக நிக்ழந்து விட்டதை உணர்த்தும்.\n\nஇந்நிலை இருபது நிமிடங்கள் முதல் இரண்டு மணிநேரம் வரை நீடிக்கலாம் During the second stage pushing with contractions may occur.. இந்த இரண்டாம் நிலையில் தனிப்பட்ட ஒவ்வொருவரின் முயற்சிக்கு ஏற்ப சிறிய வேறுபாடு காணப்படலாம்.\n\nSection::::குழந்தை பிறப்பின் மூன்றாம் நிலை: நஞ்சுக்கொடி வெளியேற்றல்.\nஇந்த நிலையில், குழந்தை தாயின் வயிற்றிலிருந்து வெளியேறிய பின்னர் நஞ்சுக்கொடியானது வெளியேற்றப்படும். பொதுவாக இது குழந்தை வெளியேறிய பின்னர் 15-30 நிமிடங்களில் நிகழும். நஞ்சுக்கொடி வெளியேறிய பின்னர் கருப்பைச் சுருக்கம் நிறுத்தப்படுவதால், குருதி வெளியேறலும் நிறுத்தப்படும். பொதுவாக குழந்தை பிறப்பின்போது குருதியிழப்பானது 600 மில்லி லீட்டரை விடக் குறைவாகவே இருக்கும்.\n\nஇந்த நஞ்சுக்கொடி வெளியேற்றமானது, மருத்துவ உதவியின்றி, சாதாரணமான உடற்தொழிற்பாட்டினால் நிகழலாம். பிறந்த குழந்தைக்கு தாய்ப்பால் ஊட்டுவதாலும், கருப்பையின் மேற்பகுதியை பிடித்து விடுவதாலும், நஞ்சுக்கொடி வெளியேற்றத்தை ஏற்படுத்தலாம். அல்லது சில மருத்துவ உதவியுடனும் இது நிகழலாம். சில oxytocic பொருட்கள் பாவனையால் கருப்பை சுருக்கத்தை அதிகரிப்பதாலும், கொடியை இழுத்து விடுவதால் நஞ்சுக்கொடி வெளியேற்றத்தை துரிதப்படுத்தலாம். இவ்வகையாக தூண்டப்படும் நஞ்சுக்கொடி வெளியேற்றத்தால் குழந்தை பிறப்பின் பின்னரான குருதி இழப்பு குறைக்கப்படுவதாக நம்பப்படுகிறது. ஆனாலும், இவ்வகையான தூண்டலின்போது, குமட்டல், வாந்தி, மன அழுத்த அதிகரிப்பு ஏற்படுவதாகவும் சொல்லப்படுகிறது. மேலும் இவ்வாறான தூண்டலின்போது உடனடியாக தொப்புட்கொடியை கருவிப் பாவனை மூலம் இறுக்கி வைத்தல் அவசியமாகின்றது. இந்நிலை ஐந்து தொடக்கம் முதல் முப்பது நிமிடங்கள் வரை நீடிக்கும்.\nSection::::பரிந்துரைகள்.\nதலை முதலில் வெளிவருதலுடன் பெரும்பாலான குழந்தைகள் பிறக்கின்றன, எனினும், சுமார் 4% குழந்தைகள் பாதங்கள் அல்லது புட்டம் முதலில் வெளிவருதலுடன் பிறக்கின்றன. கருவும், நஞ்சுக்கொடியும் கருப்பையை விட்டு நீங்குகிற செயல்முறையின்போது ஒரு பெண்ணால் பொதுவாக, அவர் விரும்புவதைப் போல உண்ணவும், சுற்றி நடமாடவும் முடியும்; முதல் நிலையின்போது அல்லது தலை பிரசவிக்கப்படும்போது தள்ளுதல் மற்றும் குடல் கழுவுதல் திரவமேற்றுதல்கள் பரிந்துரைக்கப்படவில்லை. பெண்ணுறுப்பின் வெட்டுத் திறப்பு என்று அறியப்படும் யோனித் திறப்பில் வெட்டு ஒன்றைச் செய்வது பொதுவாக நிகழ்வது, அதேவேளையில் அது பொதுவாகத் தேவைப்படுவதில்லை. 2012 -இல் சுமார் 23 மில்லி.ன் பிரசவங்கள் சிசேரியன் அறுவை என்று அறியப்படும் ஓர் அறுவைச்சிகிச்சை நடைமுறையின் மூலமாக நிகழ்ந்தன. இரட்டைக் குழந்தைகளுக்கு, வளர்ந்த சினைக் கரு துன்பமடைதலுக்கு, பாதங்கள் அல்லது புட்டம் முதலில் வெளிவரும் நிலைக்கு சிசேரியன் அறுவைகள் பரிந்துரைக்கப்படலாம். இந்தப் பிரசவ வழிமுறை ஆறுவதற்கு நீண்ட காலம் எடுத்துக்கொள்ளலாம்.\n\nSection::::சிக்கல்கள்.\nஒவ்வோர் ஆண்டும், கர்ப்பம் மற்றும் குழந்தைப்பிறப்பு தொடர்பான சிக்கல்கள், பெண்கள் கர்ப்பமாக இருக்கும் காலத்தில் அல்லது அதை ஒட்டி மரணம் அடைதல்கள் சுமார் 500,000 -ஐ விளைவிக்கின்றன. இவற்றில் பெரும்பாலானவை வளர்ந்துவரும் நாடுகளில் நிகழ்கின்றன. குறிப்பிட்ட சிக்கல்களில் கருவும், நஞ்சுக்கொடியும் கருப்பையை விட்டு நீங்குகிற செயல்முறை தடுக்கப்படுவது, பிரசவத்துக்குப் பிந்தைய இரத்தக்கசிவு, பிரசவக் காலத்தில் வலிப்பு மற்றும் பிரசவத்துக்குப் பிந்தையத் தொற்றுகள் ஆகியவை அடங்கும். குழந்தைக்கு ஏற்படும் சிக்கல்களில் பிறக்கும்போது மூச்சடைப்பு அடங்கும்.\n\n"}
{"id": "351560", "url": "https://ta.wikipedia.org/wiki?curid=351560", "title": "கருத்தடை", "text": "கருத்தடை\n\nகருத்தடை என்பது ஒரு பெண் கர்ப்பமடைவதை செயற்பாடுகள், சாதனங்கள், மருந்துகள் மூலம் தடுத்தலாகும். இதனைப் பிறப்புக் கட்டுப்பாடு, கருத்தரிப்புத் திறன் கட்டுப்பாடு எனவும் அழைக்கலாம். குழந்தை கிடைப்பதற்காகத் திட்டமிடல், கருத்தரிப்பு, குழந்தையைப் பெற்றுக்கொள்ளல், மற்றும் கருத்தடை திட்டமிடல் அனைத்தும் இணைந்ததே குடும்பக் கட்டுப்பாடு ஆகும். குடும்பக் கட்டுப்பாட்டில் கருத்தடை முக்கிய பங்கு வகிக்கிறது. பண்டைக் காலங்களில் இருந்து, கருத்தடை வழிமுறைகள் பயன்படுத்தப்பட்டு வந்தாலும், பயன்பாடான மற்றும் பாதுகாப்பான வழிமுறைகள் 20-ஆம் நூற்றாண்டில் இருந்தே கிடைக்கத் தொடங்கின.\n\nபல மதங்கள், கலாசாரங்கள் கருத்தடை தொடர்பில் எதிர்ப்புணர்வு கொண்டுள்ளன. ஒழுக்கநெறிகளின்படி, மதரீதியாக அல்லது அரசியல்ரீதியாகப் கருத்தடை விரும்பத்தகாதது என்று சில கலாச்சாரங்கள் கருதுவதால் அவை கருத்தடையை ஊக்கப்படுத்திவதில்லை. இருப்பினும் கருக்கலைப்புடன் ஒப்பிடுகையில் கருத்தடைக்கான எதிர்ப்பு குறைவானதாகவே உள்ளது. சிலர் பாலுறவு கொள்ளாமல் இருப்பதன் மூலம் கருத்தரிப்பைத் தவிர்க்கலாம் என்ற வாதத்தை முன்வைத்தாலும், இணக்கத்தன்மை இல்லாத காரணத்தால், கருத்தடை அறிவைத் தவிர்த்துவிட்டு, பாலுறவு தொடர்பான கல்வியை வழங்குதல், பதின்ம வயதினரின் கருத்தரிப்பை அதிகரிக்கவே செய்யும்.\n\nவளர்ந்துவரும் நாடுகளில், கிட்டத்தட்ட 222 மில்லியன் பெண்கள் நவீனப் பிறப்புக் கருத்தடை வழிமுறையைப் பயன்படுத்துவதில்லை. வளர்ந்த நாடுகளில் கருத்தடைப் பயன்பாடு காரணமாக, கர்ப்பகாலத்தில் அல்லது அதை அண்மித்த காலத்தில் நிகழும் மரணங்களின் அளவு 40% த்தால் குறைத்துள்ளது (அண்ணளவாக 270,000 மரணங்கள் 2008 இல் தடுக்கப்பட்டுள்ளன). அத்துடன் கருத்தடைக்கான முழுத் தேவையும் பூர்த்திசெய்யப்பட்டிருந்தால், அது 70% அளவுக்குத் தடுக்கப்பட்டிருக்கக்கூடும். இவை தவிர, கருத்தரித்தலைத் தவிர்ப்பதற்காகப் பயன்படுத்தும் ஆணுறை, பெண்ணுறை போன்றன பால்வினை நோய்கள் ஏற்படாமல் பாதுகாப்பையும் அளிக்கும். ஆனால் ஏனைய கருத்தடை முறைகள் நோய்த்தொற்றுக்களைத் தவிர்க்க முடியாதவையாக இருப்பதனால், இவ்வகையான நோய்ப் பாதுகாப்பை அழிப்பதில்லை.\n\nகருப்பங்களுக்கு இடையிலான காலத்தின் இடைவெளியை அதிகரிப்பதன் மூலமாக, கருத்தடை நடைமுறை மூலம், வயதுவந்த பெண்களின் பிரசவ விளைவுகளிலும், அவர்களின் குழந்தைகளின் உயிர் வாழும் திறனிலும் முன்னேற்றத்தைக் காணலாம். வளர்ந்த உலக நாடுகளில் பெண்களின் சம்பளம், சொத்துகள், உடல் எடை மற்றும் அவர்களின் குழந்தைகளின் பள்ளிக் கல்வி, உடல்நலம் ஆகிய அனைத்தும் கருத்தடைக்குக் கிடைக்கும் அணுகலை மேம்படுத்தும். சார்ந்திருக்கும் குழந்தைகளின் எண்ணிக்கையில் ஏற்படும் வீழ்ச்சி, உழைப்பாளர் பிரிவில் அதிகரிக்கும் பெண்கள் பங்கேற்பு, மற்றும் அரிய மூலவளங்களின் குறைவான பயன்பாடு போன்ற காரணங்களால், கருத்தடை மூலம் பொருளாதார வளர்ச்சி அதிகரிக்கும்.\n\nSection::::கருத்தடை செய்யப்படும் காலங்கள்.\nபதின்வயது கர்ப்பங்கள் மோசமான பின்விளைவுகளைக் கொடுக்கக் கூடியவை. அனைத்துத் தகவல்களும் உள்ளடக்கிய பாலியற் கல்வி மற்றும் கருத்தடைக்கான அணுகல் இந்த வயதுப் பிரிவிலான விரும்பத்தகாத கர்ப்பங்களின் விகிதத்தைக் குறைக்கிறது. இளம் வயது நபர்கள் அனைத்து கருத்தடை வழைமுறைகளையும் பயன்படுத்தலாமெனினும், நீண்ட காலம் செயல்புரியும் பழைய நிலைக்குத் திரும்பக்கூடிய இயக்குநீரின் அடிப்படையில் செய்யப்படும் பதிய வைப்புக்கள் (implant), கருப்பையுள்ளான சாதனம் (Intrauterine Device (IUD), யோனி வளையங்கள் போன்றவை, பதின்வயது கர்ப்பங்களின் விகிதத்தைக் குறைப்பதில் செயற்திறன் கொண்ட கருத்தடை முறைகளாகக் கருதப்படுகின்றன.\n\nஒரு குழந்தையின் பிரசவத்துக்குப் பிறகு, முழுமையான அளவுக்குத் தாய்ப்பாலூட்டாத ஒரு பெண் நான்கு முதல் ஆறு வாரங்கள் என்னும் குறுகிய காலத்துக்குப் பிறகு மீண்டும் கர்ப்பமடையலாம். அடுத்த குழந்தைப் பிறப்பைப் பின்போட விரும்புபவர்கள், பிறப்பைத் தொடர்ந்து சில கருத்தடை முறைகளை உடனடியாகவோ, வேறு சிலவற்றை ஆறு மாதங்களின் பின்னரோ செயல்படுத்தலாம். தாய்ப்பாலூட்டும் பெண்களுக்கு, கூட்டான வாய் வழிக் கருத்தடை மாத்திரைகளை விட, புரோஜெஸ்தரோன் (Progestogen) மட்டுமே கொண்ட கருத்தடை மருந்துகள் விரும்பத்தக்கவை ஆகும். மாதவிடாய் முற்றிலும் நின்றுபோன பருவத்தை அடைந்துவிட்ட பெண்களுக்கு, மேலும் குழந்தை பெற்றுக் கொள்வதில் விருப்பமில்லையெனில், கடைசி மாதவிடாய் நிகழ்ந்த பிறகு ஓர் ஆண்டுக்கு கருத்தடை வழிமுறைகளைத் தொடர்வது பரிந்துரைக்கப்படுகிறது.\nSection::::கருத்தடை முறைகள்.\nகருத்தடை முறைகளில் வெவ்வேறு வழிமுறைகள் உள்ளன. அவை தடைகள் (Barrier) ஏற்படுத்தல், இயக்குநீர் பயன்பாடு, சில கருப்பையுள்ளான சாதனங்களைப் பயன்படுத்தல் (IUDs), முழுமையாக இனப்பெருக்கம் செய்யும் இயல்பை இல்லாது செய்வது (Surgical sterilization) அல்லது நடத்தை மூலமான கட்டுப்பாடு போன்றவையாக இருக்கலாம். இவை பாலுறவின் போதோ, அல்லது பாலுறவுக்கு முன்னராகச் செய்யப்பட வேண்டிய வழிமுறைகளாக இருக்கும் வேளையில், அவசர கருத்தடை முறைகள் (), பாலுறவின் பின்னர் 72-120 மணித்தியாலங்களுக்குள் செய்யப்படும்போது, கருத்தரிப்பைத் தடை செய்வதில் பயனுள்ளதாக இருக்கின்றன.\n\nSection::::நடத்தை மூலம் கருத்தடை (Behavioral Methods).\nஇவை கருத்தங்கல் தொடர்பான அறிவைக் கொண்டிருப்பதனால் இயற்கையாக கருத்தங்கலைத் தவிர்க்கும் முறைகளாகும். எனவே இவை இயற்கையான முறைகள் எனவும் அழைக்கப்படலாம். இம்முறைகள் உறுதியாக கருவுறுதலைத் தவிர்க்க உதவும் என்று கூற முடியாது.\nSection::::விழிப்புணர்வு.\nகருத்தங்கல் தொடர்பான அறிவும், கருத்தடை தொடர்பான அறிவும் அதன்மூலம் கிடைக்கக் கூடிய நன்மைகளும் தொடர்பான விழிப்புணர்வு இருத்தல், வேண்டாத கர்ப்பங்களைத் தவிர்க்க உதவும். \nSection::::விலகல் முறை.\nவிந்து வெளியேற்றத்தின் முன்னர் ஆண்குறியை புணர்புழையிலிருந்து வெளியே எடுத்தல் பன்னெடுங்காலமாகப் பயன்படும் கருத்தடை முறையாகும். இதனை விலகுதல் அல்லது உள்வாங்குதல் எனலாம். \n\nSection::::நாள் கணக்கு வைக்கும் முறை.\nமாதவிடாய் சுழற்சியில் சில குறிப்பிட்ட நிலைகளில் மட்டும் உடலுறவு கொள்ளுதல் மற்றொரு கருத்தடை முறையாகும். இந்த முறைப்படி, மாதவிடாய் முடிந்த 10 நாட்களுக்குப் பின் கருமுட்டை வளர்ச்சி அடைவதால், அவ்வளர்ச்சி பருவத்தில், உடலுறவை தவிர்த்தால் கருத்தரிப்பையும் தவிர்க்க இயலும். ஆகவே பாதுகாப்பான காலம், மாதவிடாய்க்கு ஒரு வாரம் முன்பும் பின்பும் ஆகும். இந்த முறையில், பெண்களுக்கு 28 நாட்களுக்கு ஒருமுறை மாதவிடாய் சுழற்சி ஏற்படும் என்ற முறையில் கணக்கிடப்படுகிறது. ஆனால் இதில் மாறுபடும் சுழற்சி உள்ளவர்களுக்கு, இந்த முறையில் தோல்விகள் ஏற்பட்டு கருத்தரிக்க வாய்ப்புள்ளது.\nSection::::நாள் தவிர்ப்பு முறை.\nபெரும்பாலான பெண்களுக்கு பெண் உறுப்பிலிருந்து திரவம் சுரப்பது காணப்படும். இது அளவிலும் நிறத்திலும் அடர்த்தியிலும் ஒருவருக்கொருவர் மாறுபடும். இது மாதவிடாய் காலச் சுழற்சியைப் பொறுத்து மாறுபடும். சில நேரங்களில் வெள்ளை நிறத்தில் ஒட்டுகின்ற தன்மையுடன் காணப்படும். மாதவிடாய் முடிந்தவுடன், இது சற்று குறைந்த அளவில், வறண்டும், கெட்டியாகவும், வெள்ளை நிறத்திலும் இருக்கும். இதன் வழுவழுப்பு தன்மை கருமுட்டை வளர்ச்சி அடைந்த நிலையில் அதிகமாக இருக்கும். இது கருத்தரிப்பதற்கான நாட்களின் அறிகுறியாகும். இந்த மாறுபாடுகளைக் கவனிக்கும் போது பெண்கள் கருத்தரிக்கும் நாட்களையும் கருத்தரிக்காத நாட்களையும் அறிந்துகொள்ள இயலும்.\nSection::::உடலில் வெட்ப மாறுபாடு.\nபெண்கள் உடலில் வெப்பம் கூடுவதையும் குறைவதையும் காலையில் படுக்கையிலிருந்து எழும்பும் நேரத்தில் கண்காணிக்க வேண்டும். முக்கியமாக மாதத்தில் நடுப்பகுதியில் கண்காணித்திட வேண்டும். அக்காலகட்டத்தில் கருமுட்டை வளர்ச்சி அடையும் போது, உடலின் வெப்பநிலை 1-2 டிகிரி பாரனைட் அதிகமாக இருக்கும். இந்தக் காலகட்டத்தில் (1-16 நாட்கள்) உடலுறவை தவிர்ப்பதன் மூலம் கருத்தரிப்பை தவிர்க்கலாம். ஆனால் வெப்பநிலையைத் தெரிந்து கொள்ள தினமும் நேரம் ஒதுக்க வேண்டிய கட்டாயம் உள்ளது.\n\nSection::::தாய்ப்பாலூட்டும் முறை.\nகுழந்தை பிறந்த பின் தாய்ப்பால் அளிக்கும் காலத்தை நீட்டிப்பதன், ஒரு சில மாதங்களுக்கு கருமுட்டை வளர்வது, மீண்டும் மாதவிடாய் ஏற்படுவது போன்ற நிகழ்வுகளைத் தாமதப்படுத்தி, அதன் மூலம் கருத்தரிப்பைத் தள்ளிப் போட இயலும். இதனால், தாய்ப்பாலூட்டலை நீண்ட காலத்துக்குச் செய்வதன் மூலம் கருத்தரிப்பைத் தடுக்கலாம் என்று கருதப்படுகிறது. இது மிகவும் பாதுகாப்பான பயன்தரும் முறை என்று கொள்ள முடியாது.\n\nSection::::தடுப்பு முறைகள் (Barrier Methods).\nதற்போது பெண்ணின் கரு முட்டையுடன் ஆணின் கரு அணு இணைவதைத் தடுக்கும் பல முறைகள் பயன்பாட்டில் உள்ளன.\nSection::::ஆண் கருத்தடை சாதனம்.\nஆண் அணியும் ஆணுறையை உடலுறவிற்கு முன்பு அணிந்து கொள்வதன் மூலம், கரு அணு கர்ப்பப்பையில் கரு முட்டையுடன் இணைவதைத் தடுத்து கருத்தரிப்பை தவிர்க்க உதவுகிறது. இந்த ஆணுறையை ஒரு முறை உபயோகித்த பின் மீண்டும் உபயோகிக்கக் கூடாது. இது மிகச்சிறந்த கருத்தடை சாதனமாக செயல்படுவதுடன் எய்ட்ஸ் மற்றும் உடலுறவு சம்பந்தப்பட்ட நோய்கள் வராமல் பாதுகாக்கவும் உதவுகிறது.\n\nSection::::பெண் கருத்தடை சாதனம்.\nபெண்களுக்கான கருத்தடைக்குப் பல சாதனங்கள் பயன்படுத்தப்பட்டு வருகின்றன.\n\nSection::::கருத்தடை வளையம்.\nபத்தொன்பதாம் நூற்றாண்டில் கண்டுபிடிக்கப்பட்ட பெண்களுக்கான கருத்தடை சாதனம் 2-4 அங்குல வட்டவடிவில் ஒரு வளையமாக இணைக்கப்பட்ட பொருளாகும். இதை ஆரம்பக்கட்டத்தில் ஒரு மருத்துவரின் அல்லது ஒரு மருத்துவ ஊழியரின் உதவியுடன் பொருத்திக் கொள்ள பழகி விட்டால் பின் சுயமாகவே பெண் உடலுறுப்பில் பொறுத்திக் கொள்ள இயலும். இதை அணிவதன் மூலம் கரு அணு கரு முட்டை இணைவதை தடுத்து கருதரிப்பைத் தவிர்க்கிறது. ஒரு முறை உபயோகித்தப்பின் அதை சோப்பு போட்டு சுத்தப்படுத்தி மீண்டும் அடுத்த முறை உபயோகம் செய்யலாம். இதன் விலை சற்றே அதிகமானாலும் பெண்களின் கட்டுப்பாட்டில் உள்ளதால் பெண்களுக்கு சாதகமான ஒன்றாக உள்ளது.\n\nSection::::கருப்பைவாய் இடைவெளி.\nஇது மென்சவ்வு போன்றே கருப்பை வாய்ப் பகுதியில் பொருத்திக் கொள்ள கூடிய ஒரு ரப்பர் மூடி. இதை அணிந்து கொள்வதன் மூலம் கருப்பை வாய் மூடப்படுவதால் கருத்தரிப்பு நிகழ்வு தடைப்படுகிறது.\n\nSection::::கருத்தடைப் பொருள்.\nபெண்களுக்கான இந்த கருத்தடைப் பொருள், பாலியுரித்தனால் செய்யப்பட்ட மெதுவான, பெண்களின் உடலுறுப்பில் பொருத்திக் கொள்ளக் கூடிய வசதியுடன் உள்ள ஒன்றாகும். உடலுறவிற்கு முன்பே இதை பொருத்திக் கொள்வதன் மூலம் கரு அணு கரு முட்டையுடன் இணைவதை தவிர்க்கிறது. இது கருத்தரிப்பை தவிர்ப்பதுடன், எய்ட்ஸ் மற்றும் உடலுறவின் மூலம் ஏற்படும் நோய்களைத் தடுக்கவும் இயலும். ஆனால் சற்றே விலை அதிகமானது.\n\nSection::::விந்து எதிரி.\nவிந்து எதிரி என்பது பெண் உறுப்பில் தடவிக் கொள்ளும் ஒரு பொருளாகும். இது விந்தணுவைச் செயலிழக்கச் செய்வதால் கருத்தரிப்பைத் தடை செய்ய இயலும். இது மெதுவான நுரை வடிவத்திலும், மாத்திரைகள், பூச்சு வடிவத்தில் உள்ளது. இதன் பக்க விளைவுகள் கூட மிகக் குறைவே. சிலருக்கு இது ஒவ்வாமை விளைவுகளை கொடுக்கலாம்.\n\nSection::::கருப்பையுள்ளான சாதனம் (Intrauterine Device (IUD).\nகருப்பையுள்ளான சாதனம் என்பது சிறிய நெகிழியால் செய்யப்பட்டு கருப்பையில் பொருத்திக் கொள்ளும் ஒரு கருத்தடைச் சாதனம் ஆகும். கருப்பையில் உள்ள இந்த பொருள் கருத்தரிப்பை தடை செய்து விந்தணுவும் கரு முட்டையும் இணைந்து வளர்வதை தடை செய்கிறது. இந்தியாவில் புழக்கத்தில் உள்ள இந்த கருத்தடைப் பொருளின் பெயர் காப்பர் டி. இது பொருத்தப்பட்ட இரண்டு மூன்று ஆண்டுகளுக்கு பின் மாற்றப்பட வேண்டும். இது மருத்துவர்களின் உதவியுடன் பொருத்திக் கொள்ளப்பட வேண்டிய ஒன்று. ஆனால் இது மிகச்சிறந்த கருத்தடை சாதனமாக கருதப்படுகிறது.\n\n\nSection::::ஸ்டிராய்டு அல்லாத மாத்திரைகள்.\nகருத்தடுப்புக்கு சில மாத்திரைகள் பயன்படுத்தப்பட்டு வருகின்றன.\n\nSection::::இயக்குநீர் முறைகள்.\nஇயக்குநீர் மாத்திரைகள் எடுத்துக் கொள்ளும் முறையில், ஈஸ்ட்ரோஐன் மற்றும் ப்ரோஜஸ்ட்ரோன் இயக்குநீர்களின் அளவுகள் உடலில் மாற்றப்படுவதால் கரு வளர்ச்சியையும் கரு அணு வளர்ச்சியையும் தடுக்கப்படுகிறது. மேலும் இது கருப்பைவாய்ச் சுவரை அடர்த்தியாகச் செய்வதால் கரு அணு கருப்பைக்குள் செல்வது தடுக்கப்படுகிறது. ஆனால் இம்முறையில் பக்க விளைவுகள் ஏற்பட வாய்ப்புள்ளது.\n\nSection::::வாய்வழியாக எடுத்துக் கொள்ளப்படும் கருத்தடை மருந்துகள்.\nஈஸ்ட்ரோஐன் மற்றும் ப்ரோஜஸ்ட்ரோன் கலந்த மாத்திரைகள் எடுத்துக் கொள்வதன் மூலம் ஒவரியில் வளரும் கருமுட்டைகளை வளரவிடாமல் தடுப்பதால் கருத்தரிப்பு ஏற்படாமல் தடுக்க இயலும். மாலா டி குறைந்த வீரியம் உள்ள பாதுகாப்பான கருத்தடை மருந்தாகும்.\n\nSection::::ப்ரோஐஸ்ட்ரோன் மட்டும் உள்ள மருந்துகள்.\nப்ரோஐஸ்ட்ரோன் மாத்திரை மட்டும் எடுத்துக் கொள்ளும்போது, சர்விகல் ம்யுகஸ் அதிகமாக்கியும், கரு அணு கரு முட்டை நகர்வதை குறைத்தும், கரு வளர்வதை தடுக்கிறது. ஆனால் இம்முறையில் உடல் நலத்தில் பக்க விளைவுகள் உள்ளது.\n\nSection::::அவசரக் கால கருத்தடை மாத்திரைகள்.\nபாதுகாப்பற்ற உடலுறவுக்கு பின் இத்தகைய கருத்தடை மாத்திரை எடுத்துக் கொள்வதன் மூலம் கருத்தரிப்பைத் தவிர்கலாம். இதன் பக்க விளைவுகளாக, வாந்தி அடுத்த மாதவிடாய் சூழ்நிலைகளில் மாற்றங்கள் ஏற்படலாம். மேலும் இந்த முறை 100 % நம்பகமானதல்ல.\n\nSection::::நிரந்தரக் கருத்தடை முறைகள்.\nதம்பதியினர் இனி குழந்தையே வேண்டாம் என்பதில் உறுதியாய் இருக்கின்ற போதே செய்து கொள்ள நிரந்தரக் கருத்தடை முறைகள் பின்பற்றப்படுகின்றன.\n\nSection::::பெண்களுக்கான நிரந்தரக் கருத்தடை முறை.\nபெண்களுக்கு நிரந்தரமாக கருத்தடை செய்து கொள்ளும் முறையில் கரு அணு அல்லது கரு முட்டையை எடுத்துச் செல்லும் குழாயைத் தடுப்பது அல்லது வெட்டி எடுப்பது போன்ற முறைகள் கையாளப்படுகிறது. இம்முறையில் டியூபெக்டமி, லேப்ராஸ்கோபி போன்று பலமுறைகள் பயன்படுத்தப்படுகின்றன.\n\nSection::::ஆண்களுக்கான நிரந்தரக் கருத்தடை முறை.\nவாசெக்டமி என்பது ஆண்கள் பிறப்புறுப்பில் அறுவை சிகிச்சை மூலம் செய்யப்படும் சிறிய மாறுதல். இந்த அறுவை சிகிச்சையை செய்வதன் மூலம் கரு அணு செல்வது தடைபடுவதால், பெண்கள் கருத்தரிப்பதை தவிர்க்கலாம். ஆனால் அறுவை சிகிச்கை முடிந்து 48 மணி நேரம் ஓய்வு எடுத்துக் கொள்ளவேண்டும். ஒரு வாரம் வரையில் அதிக பளுவுள்ள பொருட்களை தூக்கக் கூடாது. அறுவை சிகிச்சைக்கு பின் வீக்கம், வலி, ரத்தப்போக்கு இருந்தால் உடனடியாக மருத்துவரை அணுக வேண்டும்.\n\nSection::::கருத்தடை முறைகளின் வினைத்திறன்.\nகருத்தடை முறைகளின் வினைத்திறனானது, குறிப்பிட்ட முறை பயன்படுத்திய ஒரு ஆண்டுக் காலத்தில் எத்தனை பெண்கள் கருப்பம் தரிக்கிறார்கள் என்ற எண்ணிக்கையின் அடிப்படையில் வெளிக்காட்டப்படுகிறது\n"}
{"id": "351561", "url": "https://ta.wikipedia.org/wiki?curid=351561", "title": "கருக்கலைப்பு", "text": "கருக்கலைப்பு\n\nகருக்கலைப்பு (Abortion) என்பது முளையம் (embryo) அல்லது முதிர்கரு (fetus) கர்ப்பிணிப் பெண்ணின் கருப்பைக்கு வெளியே இருக்கும்போது உயிர்வாழக் கூடிய தன்மையை அடைவதற்கு முன்னர், அதனை கருப்பையிலிருந்து அகற்றி அதனை அழித்துவிடுதல் ஆகும். சில சமயங்களில் தானாகவே முளையம் அல்லது முதிர்கரு கருப்பையின் உள்ளே இருக்கும்போது அழிந்துவிடுகின்றது. அவ்வாறு நிகழுமாயின், அது பொதுவாகக் கருச்சிதைவு (Miscarriage) அல்லது இயல்பு கருக்கலைப்பு அல்லது தானாக நிகழும் கருக்கலைப்பு (Spontaneous Abortion) எனப்படும். தானாக அன்றி, ஒரு நோக்கோடு செய்யப்படும் கருக்கலைப்பு தூண்டற் கருக்கலைப்பு (Induced abortion) எனப்படுகிறது. பொதுவில் கருக்கலைப்பு என்ற சொல், வேண்டுமென்றே செய்யப்படும் தூண்டற் கருக்கலைப்பையே குறிக்கிறது.\n\nதூண்டற் கருக்கலைப்பில், ஏதேனும் ஒரு மருத்துவக்காரணம் கருதி (தாயின் நலம் கருதி) உண்டாக்கப்படும் கருக்கலைப்பு சிகிச்சைக் கருக்கலைப்பு எனப்படும். பிற காரணங்களுக்காக செய்யப்படும் கருக்கலைப்பு தேர்வுக் கருக்கலைப்பு எனப்படும். பொதுவாக குழந்தை பெற்றுக் கொள்வதை தள்ளிப் போடவோ, அல்லது குழந்தை பெற்றுக் கொள்வதை நிறுத்துவதற்காகவோ கருக்கலைப்பு செய்யப்படுகிறது. வேலையில் ஏற்படும் குழப்பங்கள், படிப்பில் ஏற்படக் கூடிய இடைஞ்சல்கள், நிரந்தரமற்ற பொருளாதார நிலை, உறவுகளில் உறுதியற்ற தன்மை போன்றனவே பொதுவாக இவ்வகையான தூண்டற் கருக்கலைப்புக்கு காரணமாகின்றன. ஒரு பெண் வல்லுறவுக்கு உட்படுத்தப்பட்டபோது கர்ப்பம் தரித்திருந்தாலும், இவ்வாறான கருக்கலைப்பு செய்யப்படுகிறது.\n\nசட்டபூர்வமான அனுமதி உள்ள நிலையில், வளர்ந்த நாடுகளில் செய்யப்படும் கருக்கலைப்பு, மிகவும் பாதுகாப்பான மருத்துவச் செயல்முறைகளில் ஒன்றாக இருக்கிறது. நவீன முறையில் சில மருந்துகள் மூலமாகவோ, அல்லது அறுவைச் சிகிச்சை மூலமாகவோ கருக்கலைப்பு செய்யப்படுகிறது. சட்டபூர்வமாகவும், பாதுகாப்பாகவும் கருக்கலைப்புச் செய்யப்படும்போது, நீண்டகாலத்தில் ஏற்படக்கூடிய மனநல, உடல்நலப் பாதிப்புகள் தவிர்க்கப்படலாம். ஆனால், திறமையற்றவர்களால், சுகாதாரமற்ற சூழலில், அபாயகரமான உபகரணங்கள் பயன்படுத்திப் பாதுகாப்பற்ற முறையில் செய்யப்படும் சட்டபூர்வமற்ற கருக்கலைப்பு நிகழ்வுகளினால், ஆண்டொன்றுக்கு 5 மில்லியன் பெண்கள் மருத்துவமனைகளில் அனுமதிக்கப்படுவதுடன், 47000 பேர் இறப்புக்கு உள்ளாகின்றனர். எல்லாப் பெண்களுக்கும் பாதுகாப்பான, சட்டபூர்வமான கருக்கலைப்புக்கு அனுமதி கிடைக்க வேண்டும் என்று உலக சுகாதார அமைப்பு பரிந்துரை செய்கிறது.\n\nSection::::வரலாறு.\nகருக்கலைப்பு என்பது நீண்ட வரலாற்றை உடையது. முற்காலத்தில் பலவகையான முறைகள் மூலம் கருக்கலைப்புச் செய்து வந்தனர். கருக்கலைக்கும் மூலிகைகளைப் பயன்படுத்தல், கூரிய ஆயுதங்களைப் பயன்படுத்தல், உடற்காயங்களை உண்டாக்குதல், மற்றும் பல மரபு சார்ந்த முறைகள் என்பன இவற்றுள் அடங்கும். தற்கால மருத்துவத்தில், மருந்துகள் கொடுப்பதினாலும், அறுவைச் சிகிச்சை மூலமும் கருக்கலைப்புகள் செய்யப்படுகின்றன.\n\nகருக்கலைப்பு தொடர்பான சட்டங்களும், பண்பாட்டு நோக்குகளும் உலகம் முழுவதிலும் பெருமளவுக்கு வேறுபடுகின்றன. கருக்கலைப்புக்கு ஆதரவானவர்களுக்கும், எதிரானவர்களுக்கும் இடையிலான விவாதங்கள் உலகம் முழுதும் நடைபெறுகின்றன. கருக்கலைப்புக்கு எதிரானவர்கள் கருவோ, முளையமோ, முதிர்கருவோ மனித உயிருக்குச் சமமானது என்றும், அதனை அழிப்பது கொலைக்குச் சமமானது என்றும் வாதிடுகின்றனர். கருவை வளரவிடுவதும், அழிப்பதும் அதனைச் சுமக்கும் பெண்ணின் உரிமை என்கின்றனர் கருக்கலைப்பு ஆதரவாளர்கள்.\n\nதற்காலத்தில் வளர்ந்த நாடுகளில், பொதுவாக ஒவ்வொரு நாட்டினதும் சட்ட நடைமுறைக்கு உட்பட்டு, மருத்துவத்தில் பாதுகாப்பான முறைகளைக் கையாண்டே கருக்கலைப்பு செய்யப்படுகின்றது. ஆனாலும், உலக அளவில் ஆண்டுக்கு சுமார் 70,000 கர்ப்பிணிப் பெண்கள் பாதுகாப்பற்ற கருக்கலைப்பினால் இறக்கின்றனர்\n\nஉலக அளவில், ஆண்டு ஒன்றுக்கு நிகழும் சுமார் 56 மில்லியன் கருக்கலைப்புகளில், கிட்டத்தட்ட 45% பாதுகாப்பற்ற கருக்கலைப்புக்களாகவே இருந்தன. 2003 - 2008 ஆண்டுகளில் இந்த வீதத்தில் பெரிய மாற்றம் எதுவும் நிகழவில்லை. ஆனால் மக்களுக்கு குடும்பக் கட்டுப்பாடு மற்றும் கருத்தடை பற்றிய அறிவு பல ஆண்டுகளாக வழங்கப்பட்டு வந்ததன் விளைவாக அதற்கு முந்திய ஒரு சில பத்தாண்டுகளில் இந்த வீதத்தில் வீழ்ச்சி ஏற்பட்டிருந்தது.. 2008 ஆம் ஆண்டளவில், 40% மான பெண்களுக்கு, தமது விருப்பத்திற்கேற்ப, சட்டபூர்வமாக கருக்கலைப்புச் செய்துகொள்வதற்கு கட்டுப்பாடுகள் இருக்கவில்லை. அதேவேளை கருக்கலைப்பை அனுமதிக்கும் நாடுகளில், வெவ்வேறு நாடுகள், பிரசவ காலத்தில் எந்தக் கால எல்லைக்கு முன்னர் கருக்கலைப்புச் செய்துகொள்ள வேண்டும் என்பதற்கு வெவ்வேறு கால எல்லைகளைக் கொண்டிருக்கின்றன.\n\nSection::::கருக்கலைப்பின் வகைகள்.\nSection::::இயல்பு கருக்கலைப்பு.\nகர்ப்ப காலத்தின் முதல் 20 வாரங்களுக்குள் (இந்த கால வரையறை நாட்டிற்கு நாடு வேறுபடக்கூடியது) தானாகவே கருவோ அல்லது முளையமோ அல்லது முதிர்கருவோ கருப்பையிலிருந்து வெளியேற்றப்படுவது இயல்பு கருக்கலைப்பு அல்லது கருச்சிதைவு எனப்படும்.\n\n\n37 வாரங்களுக்கு முன்னர் பிறக்கும் குழந்தைகள் முற்றாக்குழந்தை அல்லது குறைபிரசவக் குழந்தை எனப்படும். 22 வாரங்களுக்குப் பிறகு கர்ப்பப்பையினுள் இறக்கும் குழந்தை மற்றும் பிறவியின் பொழுது இறந்த குழந்தை செத்தபிறவி எனப்படும்.\n61.9% தான்தோன்றி கருச்சிதைவு 12 வாரங்களுக்கு முன்னர் நடப்பதாக ஒரு ஆய்வில் தெரிய வந்துள்ளது. மேலும் 91.7% தான்தோன்றி கருச்சிதைவுகள் கர்ப்பிணித்தாய் அறியாமலேயே நிகழ்கின்றன. இவை தாழ் புலன்மருத்துவ கருச்சிதைவுகள் எனப்படும்.\n\nSection::::தூண்டற் கருக்கலைப்பு.\nகருச்சிதைவினை பல வகையில் தூண்ட முடியும். கர்ப்ப காலத்தைப் பொறுத்தும், கருவின் அளவைப் பொறுத்தும், அந்தந்த நாட்டுச் சட்டங்கள் மற்றும் தனிநபர் விருப்பம் பொறுத்தும் சரியான முறை தேர்வு செய்யப்படும்.\nசிகிச்சைக் கருக்கலைப்பு பின்வரும் காரணங்களுக்காகச் செய்யப்படுகிறது;\n\nதேர்வுக் கருக்கலைப்பு என்பது பின்வரும் காரணங்களுக்காகச் செய்யப்படுகிறது;\n\nSection::::கருக்கலைப்பு முறைகள்.\nபல்வேறு கருக்கலைப்பு முறைகள் பயன்படுத்தப்பட்டு வருகின்றன. சட்டபூர்வமற்ற முறையில் அல்லது பாதுகாப்பற்ற முறைகளில் செய்யப்படும் கருக்கலைப்புக்கள் பாதகமான முறையில் அமைவதுமுண்டு\nSection::::மருந்துகளைப் பயன்படுத்தும் முறைகள்.\nகருவைக் கலைக்கக்கூடிய சில மருத்துவக் குணங்கொண்ட பதார்த்தங்களைப் பயன்படுத்தி கருக்கலைப்புச் செய்தலைக் குறிக்கும். மருந்துகள் பயன்படுத்திச் செய்யப்படும் கருக்கலைப்பு வெற்றியளிக்காவிட்டால், அறுவைச் சிகிச்சை முறைகள் பயன்படுத்தப்பட்டு நிறைவு செய்யப்படும்.\n\nகருத்தரிப்பின் ஆரம்ப காலத்திலோ அல்லது நடுப்பகுதியிலோ இந்தக் கருக்கலைப்பு செய்யப்படும். ஆரம்ப நிலையில் செய்யப்படும் கருக்கலைப்பு பொதுவாக ஆபத்தில்லாததாக இருக்கும். ஆனால் கருத்தரிப்புக் காலத்தின் பிந்திய நிலையில் செய்யப்படும் கருக்கலைப்பு சிக்கல்களை ஏற்படுத்தலாம்.\n\nகனடா, அனேகமான ஐரோப்பிய நாடுகள், சீனா, இந்தியா போன்ற நாடுகளில், கருத்தரிப்புக் காலத்தின் நடுப்பகுதியில் செய்யப்படும் கருக்கலைப்பு பொதுவாக இந்த மருத்துவ முறையாகவே உள்ளது. ஆனால் அமெரிக்காவில், இந்த நடுப்பகுதியில் செய்யப்படும் கருக்கலைப்பில் 96% அறுவைச் சிகிச்சை முறையாலானதான் இருக்கிறது.\n\nபிரித்தானியா, பிரான்சு, சுவிட்சர்லாந்து, மற்றும் நோர்டிக் நாடுகளில் கருத்தரிப்புக் காலத்தின் 9 கிழமைகளுக்குள்ளாக, அதாவது ஆரம்ப நிலையில் செய்யப்படும் கருக்கலைப்பே அதிக அளவில் நடைபெறுகிறது. ஆனால் அமெரிக்காவில் ஆரம்ப நிலையில் செய்யப்படும் கருக்கலைப்பு மிகக் குறைவாகவே உள்ளது\nகருத்தரிப்பின் மூன்று பருவங்களில், முதல் மூன்று மாதங்களான முதலாம், மற்றும் அடுத்து வரும் மூன்று மாதங்களான இரண்டாம் பருவங்களில் மைஃபெரிஸ்டோன் (mifepristone), ப்ரோஸ்டாக்லான்டின் (prostaglandin) ஆகிய இரு மருந்துகளையும் இணைத்து அவற்றின் மூலம் கருக்கலைப்புச் செய்வது அறுவைச் சிகிச்சை போன்றே பாதுகாப்பான முறையாகும் கருக்கலைப்பைத் தொடர்ந்து கருத்தடை மாத்திரைகள், மற்றும் சாதனக்கள் பயன்படுத்தலாம்.\n\nSection::::அறுவைச் சிகிச்சை முறைகள்.\nபொதுவாக கருத்தரித்து 12 கிழமைக்குள்ளாக, உறிஞ்சுதல் முறையிலான கருக்கலைப்பே அறுவைச் சிகிச்சை மூலம் செய்யப்படுகிறது. மின்சாரக் கருவிகள் மூலமாகவோ, அல்லது மின்சாரப் பாவனையற்ற உபகரணங்களாலோ இவ்வாறான உறிஞ்சல் முறையில் முளையம் அல்லது முதிர்கரு, தொப்புள்கொடி என்பன அகற்றப்படுகிறது.\n\nமுளைய விருத்தியின் நிலையைப் பொறுத்து இதனைச் செய்யும் முறையில் வேறுபாடு காணப்படும். கருத்தரிப்பின் மிகவும் ஆரம்ப நிலையாயின் கருப்பை வாய்ப்பகுதியை விரிவாக்கம் செய்யாமலே எளிய உறிஞ்சல் முறையால் கருக்கலைப்பு செய்ய முடியும். பிந்திய நிலையாயின் கருப்பை வாய்ப் பகுதியின் விரிவாக்கம் அவசியமாகிறது. இரண்டாவது பொதுவான நடைமுறையிலுள்ள அறுவை சிகிச்சை முறையானது \"விரிவாக்கமும், சுரண்டி வழித்தெடுத்தலும்\" (D&C - Dilation and Curettage) ஆகும். இந்த முறை பல்வேறு காரணங்களை முன்னிட்டு செய்யப்படும் கருக்கலைப்பு முறையாகும். இது புற்றுநோய் போன்ற நோய்கள் இருக்கின்றனவா என்று சோதிக்கவும், அசாதாரண குருதிப்போக்கு போன்றவற்றிற்கான காரணங்களைச் சோதனை செய்து அறியவும், கருக்கலைப்பில் அல்லது தன்னிச்சையான கருச்சிதைவுக்குப் பின்னர் கருப்பையின் உட்சுவரை சுரண்டி வழித்துச் சுத்தம் செய்யவும் பயன்படுகின்றது. சுரண்டி வழித்தெடுப்பதற்கு curette எனப்படும் ஒரு உபகரணம் பயன்படுத்தப்படுகின்றது. இலகுவான உறிஞ்சல் முறைகளால் கருக்கலைப்பு செய்ய முடியாத நிலையிலேயே இம்முறையை பயன்படுத்த உலக சுகாதார அமைப்பு பரிந்துரைக்கிறது.\n\nமுதிர்கரு வளர்ச்சி 15 கிழமைகளைத் தாண்டி செல்லுமாயின் 26 கிழமைகள் வரை பொதுவாகக் கருக்கலைப்பு செய்யப்படும் முறை \"விரிவாக்கமும், வெளியேற்றலும்\" (D&E - Dilation and Evacuation) என அழைக்கப்படுகிறது. அந்நிலையில் கருப்பை வாய்ப்பகுதி விரிக்கப்பட்டும், கருப்பையினுள் இருக்கும் உள்ளடக்கங்கள் யாவும் சில அறுவைச் சிகிச்சை உபகரணங்கள் மூலமும், உறிஞ்சல் கருவிகள் மூலமும் அகற்றப்பட்டு, கருப்பை வெறுமையாக்கப்படுகிறது. Prostaglandin என்னும் பதார்த்தம் கொண்டு குறைப்பிரசவம் தூண்டப்படுவதுடன், உப்புக் கரைசல் (Saline), யூரியா போன்றவற்றைக் கொண்ட செறிவு கூடிய, உயரழுத்தமுள்ள (Hypertonic solution) கரைசலில் பனிக்குட நீர் சேர்க்கப்பட்டு உட்செலுத்தப்படும்.\n\nகருத்தரிப்பின் 16 கிழமைக்குப் பின்னராயின், முழுமையான \"விரிவாக்கமும் பிரித்தெடுத்தலும்\" (IDX - intact dilation and extraction) என்ற ஒரு முறையும் பயன்படுத்தப்படுகின்றது. இங்கு முதிர்கருவின் தலை அமுக்க நீக்கம் செய்யப்பட்டு வெளியேற்றப்படும். இம்முறை சில இடங்களில் தடை செய்யப்பட்டுள்ளது. கருத்தரிப்பின் இறுதி மூன்று மாதங்களாயின், குறிப்பிட்ட இந்த முறை மூலமோ, தூண்டப்படும் பிரசவம் மூலமோ அல்லது Hysterotomy மூலமோ கருக்கலைப்பு செய்யப்படும். இவ்வகைக் கருக்கலைப்பில், பொது உணர்வகற்றல் (general anesthesia) வழங்கப்படுகின்றது. இது அறுவைச் சிகிச்சை மூலம் குழந்தை பிறப்புக்கு ஒப்பானது.\n\nமுதல் மூன்று மாதங்களில் மேற்கொள்ளும் முறைகள் உறுப்பிட உணர்வகற்றல் (local anesthesia) பயன்படுத்தியும், அதன் பின்னரான கருக்கலைப்பாயின் பொது உணர்வகற்றல் (General anesthesia) மூலமும் அறுவைச் சிகிச்சை மேற்கொள்ளப்படும்\n\nSection::::குழந்தைப் பிறப்பைத் தூண்டல்.\nகுழந்தைப் பிறப்பைத் தூண்டுவதன் மூலம், மேலும் தேவை ஏற்படின், முதிர்கருவை வெளியேற்றல் மூலம் கருக்கலைப்பை ஏற்படுத்தலைக் குறிக்கும். சில சமயங்களில் இந்த முறை சூழிடர் கொண்டதாகவும் அமைந்துவிடுகிறது\n\nSection::::மற்றவை.\nவேறு சில மரபுசார் முறைக் கருக்கலைப்பு முறைகளும் உள்ளன. பாதுகாப்பற்ற முறைகளும் இவற்றில் அடங்கும்.\n"}
{"id": "351562", "url": "https://ta.wikipedia.org/wiki?curid=351562", "title": "கருத்தரிப்பு", "text": "கருத்தரிப்பு\n\nகருத்தரிப்பு என்பது, பாலூட்டிகளில், கருக்கட்டல் நிகழ்வின்போது உருவாகும் ஒன்று அல்லது அதற்கு மேற்பட்ட அடுத்த சந்ததிக்கான உயிரி, முளைய விருத்தி மூலம் முளையமாக விருத்தியடைந்து, பின்னர் முதிர்கரு நிலையில் குழந்தை பிறப்புவரை, பெண்களின் இனப்பெருக்க உறுப்பான கருப்பையில் பதிந்து, தாங்கிக் கொள்ளப்படும் நிலையாகும். இந்தக் கட்டுரையில் மனிதரில் நிகழும் கருத்தரிப்பே விரிவாக ஆராயப்படுகின்றது.\n\nமனிதரில், பருவமடைந்த ஆரோக்கியமான பெண்களுக்கு தொடர்ந்து ஒவ்வொரு மாதமும் சினை முட்டைகள் உற்பத்தியாகும். அந்த கருமுட்டைகள் கருக்கட்டத் தேவையான ஆணினது விந்து கிடைக்கப்பெறாத சந்தர்ப்பத்தில் அம்முட்டைகளுடன் கருவறை சுவர்களும் சுத்திகரிக்கப்பட்டு கழிவுகளாக வெளியேற்றப்படும். இச்செயற்பாடே மாதவிடாய் எனப்படுகிறது. மாறாக ஆண் பெண் கலவியினால் சினை முட்டையுடன் ஆணின் விந்து இணையுமாயின் அங்கு கருத்தரிப்பு இடம்பெறுகிறது. ஆண் பெண் கலவியற்ற செயற்கை முறையாலும், அதாவது வெளிச் சோதனை முறை கருக்கட்டல் அல்லது செயற்கை விந்தூட்டல் மூலமும் பெண் கருத்தரிக்க முடியும்.\n\nகருக்கட்டல் நிகழுமாயின் கருப்பையில் புதிய கருவணு தங்கியதும், இயக்குநீர் செயற்பாடுகளில் ஏற்படும் மாற்றங்கள் காரணமாக மாதவிடாய் ஏற்படல் தற்காலிகமாகத் தடைப்படும். மாதவிடாயானது 28 நாட்களுக்கு ஒருமுறை நிகழும். இறுதி மாதவிடாய் ஏற்பட்டு 14 நாட்களில் புதிய கருமுட்டை சூலகத்தில் இருந்து வெளிவரும். எனவே இறுதி மாதவிடாய் நிகழ்ந்து 14 நாட்களில், அதாவது 2 கிழமைகளில் கருக்கட்டல் நிகழ்வதற்கான சாத்தியம் ஏற்படுகின்றது. பெண்களில் கருக்கட்டல் நிகழ்ந்து 38 கிழமைகளில் பொதுவாக குழந்தை பிறப்பு நிகழும். எனவே மாதவிடாய் ஒழுங்காக நிகழும் பெண்களில், இறுதி மாதவிடாய் ஆரம்பித்த நாளில் இருந்து 40 கிழமைகளில் குழந்தை பிறப்பு நிகழும். இறுதி மாதவிடாய் வந்த காலத்தைக் கருத்தில் கொண்டே, குழந்தை பிறப்பதற்கான நாள் தீர்மானிக்கப்படுவதனால், இந்தக் காலமே, அதாவது 40 கிழமைகளே முழுமையான கருக்காலம் அல்லது \"கருத்தரிப்புக் காலம்\" எனக் கணக்கிடப்படுகின்றது.\n\nSection::::கர்ப்பமுற்றதைத் தீர்மானித்தல்.\nஒரு பெண் கருப்பமுற்றிருப்பதைப் பல வழிகளில் கண்டுபிடிக்கலாம். மருத்துவ பரிசோதனகள் மூலமாகவோ, அல்லது அவ்வாறில்லாமலோ கருப்பத்தைக் கண்டறியலாம். மருத்துவ பரிசோதனையில் மருத்துவ தொழிலில் உள்ளவர்களின் உதவியுடன் கண்டறிய முடியும்.\n\nSection::::உடல்சார்ந்த அறிகுறிகள்.\nகருத்தரித்திருக்கும் பெண்களில், அதற்கான பல அறிகுறிகள் தோன்றும். அவற்றில் குமட்டல், வாந்தி, அளவுக்கு மீறிய அசதி, களைப்பு போன்றன கருத்தரிப்பின் ஆரம்ப காலத்தில் தோன்றும் முக்கியமான அறிகுறிகளாகும். அதோடு மசக்கை ஏற்படும். இதை ஆங்கிலத்தில் morning sickness என்பார்கள். இது காலை வேளையிலே ஏற்படும் பிறகு போக போக குறைந்துவிடும். கருவுற்ற பெரும்பாலான பெண்களுக்கு இது ஏற்படும் என்று கூறப்படுகிறது. இது தவிர அடிக்கடி, அனேகமாக இரவில் சிறுநீர் கழிக்க வேண்டிய உணர்வு ஏற்படும். சிலருக்கு குறிப்பிட்ட உணவுகளில் விருப்பம் அதிகமாக இருப்பதாகவும் கூறப்படுகின்றது.\n\nபொதுவாக கருத்தரிப்பின்போது மாதவிடாய் நிகழ்வு நின்றுவிடும். ஆனாலும் சிலருக்கு, கருப்பையில் கரு பதியும்போது குருதிப்போக்கு ஏற்படக்கூடும். இது பொதுவாக இறுதி மாதவிடாய் வந்து 3ஆம், 4ஆம் கிழமைகளில் நடக்கக் கூடும். சூல் முட்டை வெளியேறும்போது அடிநிலை உடல் வெப்பநிலையில் ஏற்படும் அதிகரிப்பு வெளியேற்றம் நடந்து 2 வாரங்களின் பின்னரும் தொடர்ந்திருக்கும். கருப்பை வாய், யோனி, பெண்குறி போன்ற பகுதிகள் கருநிறமடையும். கருப்பை வாய், கருப்பையின் ஒடுங்கிய பகுதி, போன்றன மென்மையாகும். இயக்குநீர்களில் ஏற்படும் மாற்றத்தால் நிகழும் நிறமூட்டலினால் வயிற்றின் நடுக்கோட்டில் கருமையான கோடு தோன்றும். இந்தக் கோடு பொதுவாக கருத்தரிப்பின் நடுப்பகுதியில் பார்க்கக் கூடியதாக இருக்கும். முலைகள் மிருதுத்தன்மையை அடையும். இது பொதுவாக இளமையான பெண்களில் தெளிவாகத் தெரியும். இவையெல்லாம் பொதுவான அறிகுறிகளாக இருந்தாலும், ஒரு சிலருக்கு, குழந்தைப்பிறப்பு நிகழவிருக்கும் நேரம்வரையில் கூட தான் கர்ப்பமுற்றிருப்பது தெரியாமல் இருந்திருக்கின்றது. இதற்குப் பல காரணங்கள் உண்டு. மாதவிடாய் ஒழுங்கற்று வரும் பெண்களுக்கு (பொதுவாக இளம்பெண்களுக்கு) மாதவிடாய் நின்றுபோவது கருத்தில் வராமல் போகலாம். உடற் பருமன் அதிகம் கொண்ட பெண்கள், தமது நிறை அதிகரிப்பை கருத்தில் கொள்ளாமல் போகலாம். சில மருந்துகளும் இந்நிலைக்குக் காரணமாகலாம்.\n\nSection::::உயிரியல் குறியீடுகள்.\nஇவை தவிர பல ஆரம்ப மருத்துவ அறிகுறிகள் தென்படும். பொதுவாக அவை கருத்தரித்து சில கிழமைகளில் கண்டுபிடிக்கக் கூடியதாக இருக்கும். இவற்றில் மிக முக்கியமானது குருதியிலும், சிறுநீரிலும் மனிதக்கரு வெளியுறை கருவகவூக்கி (HCG) என்னும் இயக்குநீர் காணப்படுதல். இதனை இலகுவாக மருத்துவச் சோதனைகள் மூலம் கண்டுபிடிக்கலாம்.\n\nகருத்தரிப்பானது கருத்தரிப்பு பரிசோதனைகள் மூலம் உறுதி செய்யப்படும். பொதுவாக இது புதிதாக கருப்பையினுள் உருவாகும் சூல்வித்தகத்திலிருந்து தோற்றுவிக்கப்படும் இயக்குநீரைக் கண்டறியும் சோதனையாக இருக்கும். குருதி, சிறுநீர் ஆகியவற்றில் செய்யப்படும் இந்த மருத்துவ சோதனையானது பொதுவாக கருப்பதிந்து 12 நாட்களின் பின்னர் செய்யப்படும்.. சிறுநீரில் செய்யப்படும் சோதனையை விடவும் குருதியில் செய்யப்படும் சோதனையே நம்பகத்தன்மை கூடியதாக இருக்கும். வீட்டில் செய்யப்படும் சோதனையான சிறுநீர்ச் சோதனை மூலம் கருக்கட்டலின் பின்னர் 12-15 நாட்களின் பின்னரே முடிவைக் கண்டறியக் கூடியதாக இருக்கும். ஒரு அளவறி குருதிச் சோதனை மூலம் முளையம் பதிந்த நாளை அண்ணளவாக நிர்ணயிக்கலாம்.\n\nகர்ப்பகாலத்தின் ஆரம்பத்தில் குருதிப்போக்கு இருக்கும் பெண்களில் செய்யப்படும் புரோஜெஸ்தரோன் இயக்குநீர்ச் சோதனையானது, கருவின் உயிர்வாழ்வதற்கான நிலைப்பாட்டைக் கூறும்.\n\nSection::::மீயொலிப் பரிசோதனை.\nகர்ப்பமுற்றிருப்பதைத் தீர்மானிக்கவும், வேறு பல பயனுள்ள தகவல்களைப் பெறவும் இந்த மீயொலிப் பரிசோதனை செய்யப்படுகின்றது. மீயொலிப் பரிசோதனையில், கர்ப்பகாலத்தில் சிசுவிற்கு இருக்கக்கூடிய சில நோய்நிலைகளை அறியவும், குழந்தை பிறக்கும் நாளைத் தீர்மானிக்கவும், ஒன்றுக்கு மேற்பட்ட கரு உருவாகியிருப்பின் அதனை அறிந்துகொள்ளவும் முடியும். இறுதியான மாதவிடாய் நாளைக்கொண்டு கணக்கிடப்படும் குழந்தை பிறக்கும் நாளை விட, இம்முறையால் பெறப்படும் நாள் கூடியளவு திருத்தமாக இருப்பது அறியப்பட்டுள்ளது.\nஇடர் எதுவுமில்லாத கருத்தரிப்பில், 24 கிழமைகளுக்கு முன்னர் செய்யப்படும் மீயொலிப் பரிசோதனை விளைவில் எந்தவொரு மாற்றத்தையும் ஏற்படுத்துவதில்லை. சாதாரண நிலமைகளில், 28 கிழமைக்குப் பின்னர் தொடர்ந்து செய்யப்படும் மீயொலிப் பரிசோதனையால் தாய்க்கோ, குழந்தைக்கோ எந்த விதமான நன்மையும் விளைவதில்லை என்றும், அறுவைச் சிகிச்சைக்கான சூழிடரைக் கூட்டக்கூடும் என்றும் சில அறிக்கைகள் கூறுகின்றன. அதனால் அவ்வாறு செய்வது பரிந்துரைக்கப்படுவதில்லை. நவீன முப்பரிமாண மீயொலிப் பிம்பங்கள், முன்னைய இருபரிமாணப் படங்களைவிடவும் திருத்தமான, விளக்கமான பிறப்புக்கு முந்திய நிலையறிதல்களைத் தருகின்றன. பெற்றோர் தமது மகிழ்வான நினைவுக்காக முப்பரிமாணப் படங்களைச் சேகரிக்க விரும்புகின்றார்களாயினும், முப்பரிமாண அல்லது இருபரிமாண மீயொலிப் படங்களை, மருத்துவத் தேவைக்கல்லாது பெறப்படுவதை அமெரிக்க உணவு மற்றும் மருந்து நிர்வாகம் (FDA) ஊக்கப்படுத்துவதில்லை. ஆனாலும், மீயொலிப் பரிசோதனைகளுக்கும், மருத்துவம் தொடர்பில் தீங்குதரும் விளைவுகள் எதற்குமிடையிலான தொடர்பைக் காட்டும்படி எந்த இறுதியான ஆய்வுகளும் இல்லை.\n\nSection::::உடற்கூற்றியல்.\nSection::::கருத்தரிப்பு நிகழ்வின் ஆரம்பம்.\nஒவ்வொரு மாதமும் ஒரு பெண்ணின் சூல்முட்டை வெடித்து வெளிவருகிறது. வெளி வந்து ஒரு நாள் அது உயிரோடு இருக்கும். அக்காலத்தில் ஆணும் பெண்ணும் கலவியில் ஈடுபட்டால், ஆணின் விந்துக்கள் பெண்ணின் இனப்பெருக்க உறுப்பினூடாக நீந்தி கருமுட்டையைச் சென்றடைகின்றன. கலவியின்போது பெண்ணின் இனப்பெருக்க உறுப்பினுள் உட்புகும் விந்தானது, யோனி, அதைத் தொடர்ந்து கருப்பை வாய், கருப்பை வழியாக நீந்திச் சென்று பாலோப்பியன் குழாயை அடையும். அதேவேளை சூலகத்தில் இருந்து வெளியேறும் முட்டையும் பாலோப்பியன் குழாயை அடையுமாயின், விந்தானது அங்கே கருமுட்டையுடன் இணையும். அந்த விந்துக்களில் ஏதாவது ஒன்று சூல்முட்டைக்குள் உள்புகுந்தால் கருக்கட்டல் நிகழ்ந்து கருத்தரிக்கும். ஒரு விந்து சூல்முட்டைக்குள் போன பின்னர், வேறு விந்துக்கள் அந்த முட்டைக்குள் உள்ளே போக முடியாது.\n\nவெளியேறும் விந்தானது உடனேயே கருக்கட்டக் கூடிய இயல்பை முழுமையாகக் கொண்டிருப்பதில்லை. அவை நீந்திச் செல்லும்போது, பல மணித்தியாலங்களுக்கு அவற்றில் நிகழும் சில மாற்றங்களே, அவற்றைக் கருக்கட்டலுக்குத் தயார்ப்படுத்துகின்றன. கருக்கட்டலின்போது ஒருமடிய விந்தும், ஒருமடிய கருமுட்டையும் இணைந்து இருமடிய நிலையிலுள்ள கருவணுவை உருவாக்குகின்றது. கருவணுவானது பின்னர் கருப்பை நோக்கி நகர ஆரம்பிக்கும். அது கருப்பையை வந்தடைய 4-7 நாட்கள் எடுக்கும். அதேவேளை கருவணு தொடர்ந்து பல மாற்றங்களுக்கு உட்படும்.\n\nஆனாலும் கலவி நிகழாமலேயே செயற்கை விந்தூட்டல், வெளிச் சோதனை முறை கருக்கட்டல் போன்ற முறைகள் மூலம் கருத்தரிப்பு நிகழும் வாய்ப்புக்கள் ஏற்படுத்தப்பட்டுள்ளன. பொதுவாக இம்முறைகள் ஏதாவது காரணங்களால் மலட்டுத்தன்மை இருக்கும் நிலையில் மேற்கொள்ளப்படும்.\n\nசெயற்கை விந்தூட்டல் மூலம் சூல்முட்டை வெளிவரும் காலத்தில் விந்து பெண்ணின் இனப்பெருக்க உறுப்பினுள் உட்செலுத்தப்படுவதன் மூலம், கருக்கட்டல் நிகழ்வதற்கான சந்தர்ப்பம் அளிக்கப்படும். அங்கே கருக்கட்டல் வெற்றிகரமாக நிகழுமாயின் கருத்தரிப்பு நிகழும்.\n\nவெளிச் சோதனை முறை கருக்கட்டல் ஆயின், வெளிவரும் முட்டைகள் பெண்ணின் உடலில் இருந்து வெளியே எடுக்கப்பட்டு, வெளிச் சூழலில், அதாவது பரிசோதனைக் கூடத்தில், விந்துடன் கலக்கப்படும்போது, கருக்கட்டல் வெற்றிகரமாக நிகழுமாயின், கருக்கட்டப்பட்ட கருவணு அல்லது, முளைய விருத்திக்கு உட்படும் முளையம் மீண்டும் பெண்ணின் இனப்பெருக்க உறுப்பினுள் வைக்கப்பட்டு, கருத்தரிப்பு நிகழும்.\n\nSection::::கரு வளர்ச்சி நிலைகள்.\nகருக்கட்டல் நிகழ்ந்த பின்னர், தோன்றும் கருவணுவானது கிட்டத்தட்ட 24-36 மணித்தியாலங்களில் இழையுருப்பிரிவு என்னும் கலப்பிரிவுக்குள்ளாகும். கலப்பிரிவின்போது, உயிரணுக்களின் எண்ணிக்கை விரைவாகவும், இரட்டிப்படைந்து கொண்டும் அதிகரித்துச் செல்லும். கிட்டத்தட்ட 70-100 உயிரணுக்களைக் கொண்ட நிலையில், இளம்கருவளர் பருவம் (Blastocyst) என அழைக்கப்படும். பொதுவாக கருக்கட்டல் நிகழ்ந்து 5 நாட்களில் இவ்வாறு அழைக்கப்படும். இந்நிலையில் இது மூன்று படலங்களைக் கொண்டிருக்கும். இவை புறப்படலம் (ectoderm), இடைப்படலம் (mesoderm), அகப்படலம் (endoderm) எனப்படும். வளர்ச்சியுற்ற நிலையில் புறப்படலம் தோல், நரம்புத் தொகுதியையும், இடைப்படலம் தசை, எலும்புத் தொகுதியையும், அகப்படலம் சமிபாடு, சுவாசத் தொகுதி போன்றவற்றையும் உருவாக்க வல்லன. கருப்பையை வந்தடையும் இளம் கருவளர் பருவமானது கருப்பைச் சுவரில் பதிந்து உறுதியாக இருக்கும்.\n\nஇது மேலும் விருத்தியடைந்து செல்லும் நிலையில், அது முளையம் எனப்படும். அப்படி உயிரணுகளின் எண்ணிக்கை அதிகரித்துச் செல்லும்போது உயிரணுக்களில் மாற்றங்கள் ஏற்பட்டு, உயிரணு வேற்றுமைப்பாடு மூலம், வெவ்வேறு இழையங்கள் உருவாகும். இது முளைய விருத்தி எனப்படும். கருவின் வளர்ச்சிக்கு ஆதாரத்தைக் கொடுக்கும் சூல்வித்தகம், தொப்புள்கொடி போன்றனவும் விருத்தியடையும். இந்த விருத்தி நிலைகளின்போது உருவாகும் குழந்தைக்கு தகுந்த பாதுகாப்பை வழங்குவதற்காக, கருவை அல்லது முதிர்கருவைச் சுற்றி பனிக்குட நீர் அல்லது பனிக்குடப்பாய்மம் என்னும் திரவத்தைக் கொண்ட, பனிக்குடப்பை எனப்படும் ஒரு பையும் உருவாகியிருக்கும். தொடரும் விருத்தியின்போது கண், விரல்கள், வாய், காது போன்ற உடல் உறுப்புக்கள் தெரிய ஆரம்பிக்கும். உயிரணு வேற்றுமைப்பாடு கிட்டத்தட்ட 8 கிழமைகளில் நிறைவடைந்துவிடும். அந்நிலையில் முதிர்கரு என அழைக்கப்படும்.\n\nமுளைய விருத்தியில் விருத்தியடையத் தொடங்கிய உடல் உறுப்புக்கள், மற்றும் உடலியக்கத் தொகுதிகள் முதிர்கருவில் தொடர்ந்தும் விருத்தியடையும். கருத்திரிப்பின் மூன்றாவது மாதத்தில் பால் உறுப்புக்கள் வெளித்தெரிய ஆரம்பிக்கும். தொடர்ந்தும் முதிர்கருவானது நீளம், நிறை அதிகரித்துச் செல்லும். அதிகளவு நிறை அதிகரிப்பு கருத்தரிப்பின் இறுதி நிலைகளிலேயே ஏற்படும். \n\nSection::::தாயில் நிகழும் மாற்றங்கள்.\nபெண்ணின் உடலில் நிகழும் மாற்றங்கள் அனைத்தும் முளையம், அல்லது முதிர்கருவைச் சிறந்த முறையில் உடலினுள் வைத்துப் பராமரிப்பதற்கான ஒழுங்குகளாக இருக்கும். இந்த மாற்றங்கள் சாதாரணமான உடற்கூற்றியல் மாற்றங்களே. இவை சுற்றோட்டத் தொகுதி, வளர்சிதைமாற்றம், சிறுநீர்த்தொகுதி, மூச்சியக்கம் போன்றவற்றை உள்ளடக்கிய மாற்றங்களாக இருப்பதுடன், மகப்பேற்றுச் சிக்கல்கள் ஏதாவது ஏற்படுகையில், அப்போது மிக முக்கியமானவையாகவும் இருக்கின்றன. கருத்தரிப்புக் காலமானது மூன்று பருவங்களாகப் பிரிக்கப்பட்டுப் பார்க்கப்படுகின்றது.\n\nSection::::மூன்று பருவங்களில் நிகழும் மாற்றங்கள்.\nகருத்தரிப்புக் காலமானது கிட்டத்தட்ட மூன்று மாதங்களைக் கொண்ட மூன்று பிரிவுகளாகப் பிரிக்கப்படுகின்றது. பிரசவ மருத்துவர்கள், 14 கிழமைகள் கொண்ட முப்பருவங்களாகப் பிரிக்கின்றபோது, மொத்தமாக 42 கிழமைகளைக் கருத்தில் கொள்கின்றனர். உண்மையில் சராசரியான கருத்தரிப்புக் காலமானது 40 கிழமைகளாக இருக்கின்றது. இந்த முப்பருவங்களையும் தெளிவாக வேறுபடுத்தும் எந்த விதிகளும் இல்லாவிட்டாலும், இந்த பிரிவுகளானது, குறிப்பிட்ட காலத்தில் நிகழும் மாற்றங்களைக் காட்ட மிகவும் உதவியாக இருக்கும்.\nSection::::முப்பருவத்தின் முதலாவது பகுதி.\nமூச்சியக்கத்தில் ஒரு நிமிடத்தில் உள்ளெடுக்கும், வெளிவிடும் வளிமத்தின் கனவளவு 40% ஆல் அதிகரிக்கும். 8 கிழமைகளில் கருப்பையின் அளவானது ஒரு எலுமிச்சை அளவில் வளர்ந்து காணப்படும். கருத்தரிப்பிற்கான அறிகுறிகளும், அதிலுள்ள பல சங்கடங்களும் இந்தக் காலத்திலேயே காணப்படும்.\n\nSection::::முப்பருவத்தின் இரண்டாவது பகுதி.\nகருத்தருப்பில் 13 தொடக்கம் 28 கிழமைக்கிடையிலான காலமே இந்த இரண்டாவது பகுதியாகக் கொள்ளப்படுகின்றது. இந்தக் காலத்தில் பொதுவாக தாய்மாரில் மசக்கை என்று அறியப்படும் காலை நேர அசெளகரியங்கள் குறைந்து, நின்றுபோவதனால் நிறை அதிகரிப்பு ஏற்படுவதுடன் அதிகரித்த ஆற்றலைப் பெறுவதாக உணர்வார்கள். கருப்பையானது தனது சாதாரண அளவைவிட 20 மடங்கு அதிகரிக்கும்.\n\nமுதலாவது பகுதியிலேயே முதிர்கருவானது மனித உருவத்தை ஓரளவு பெற்று அசைய ஆரம்பித்தாலும், இந்த இரண்டாம் பகுதியிலேயே அசைவை தாய்மார் உணரத் தொடங்குவார்கள். நாலாவது மாதத்திலேயே, குறிப்பாக 20ஆம், 21 ஆம் கிழமைகளில் அசைவுகள் உணர ஆரம்பிப்பார்கள். ஏற்கனவே கருத்தரித்த பெண்களாயின், 19 கிழமையிலேயே இதனை உணர ஆரம்பிக்கக்கூடும். இருப்பினும் சிலர் இந்த அசைவை பிந்திய நிலைகளிலேயே உணர்வார்கள்.\nSection::::முப்பருவத்தின் மூன்றாவது பகுதி.\nகருத்தரிப்பின்போது, இந்த மூன்றாவது பகுதியிலேயே மிக அதிகளவில் நிறை அதிகரிப்பு ஏற்படுகின்றது. முதிர்கருவின் தலைப் பகுதி கீழ்நோக்கித் திரும்புவதனால், வயிற்றின் கீழ்ப்புறம் தொங்குவது போன்ற தோற்றத்தைத் தரும். இக் காலத்தில் முதிர்கருவின் அசைவு மிக இலகுவாக தாயினால் உணரப்படும். இந்த அசைவானது வலிமையானதாக இருப்பதனால், தாயின் இயல்புநிலையைக் குழப்புவதாகவும் இருக்கக் கூடும். வயிற்ருப் பகுதி தொடர்ந்து விரிவடைந்து செல்வதனால், தொப்புள் வெளியே துருத்திக்கொண்டு இருப்பது போல் தெரியும்.\n\nகுழந்தை பிறப்பிற்கான காலம் அண்மிப்பதனால், குழந்தையின் தலை கீழ்நோக்கி நகர்ந்து இடுப்புப் பகுதிக்கு வரும். இதனால், சிறுநீர்ப்பையின் கொள்ளளவு குறைவதுடன், இடுப்புப் பகுதி, குதம் போன்ற இடங்களில் ஒரு அழுத்தம் உணரப்படும். அத்துடன் இந்தக் காலப்பகுதியில் தாய் படுத்திருக்கும் நிலைகள் முதிர்கருவிற்கான குருதியோட்டத்தினைக் கட்டுப்படுத்தக் கூடியதாக இருக்கின்றமையால், விருத்தியில் மாற்றங்கள் ஏற்படக்கூடும்.\n\nSection::::கருப்பகாலத் தொந்தரவுகள்.\nகருத்தரிப்பின்போது தாயில் பல உடற்கூற்றியல், உடலியங்கியல், உளவியல் மாற்றங்கள் நிகழ்கின்றன. உடற்கூற்றியலில் மற்றும் உடலியங்கியலில் நிகழும் மாற்றங்களே கூட உளவியல் மாற்றங்களுக்கு இட்டுச் செல்லும். கருப்பகாலம் முழுமைக்கும் ஒரு பெண் பல்வேறுபட்ட சங்கடங்களை எதிர்நோக்க வேண்டி வரும். தூக்கமின்மை, உட்கார்வதில் ஏற்படும் சிரமம், உணர்ச்சி பூர்வமாக ஏற்படும் ஏற்ற இறக்கங்கள் என்று பல்வேறுபட்ட சூழ்நிலைகள் ஏற்படும். சிலசமயம் ஒருவகை அரிப்பு, சூடாக உணர்தல், தலைமுடி, தோலில் மாற்றங்கள் ஏற்படல் போன்றனவும் நிகழும். \nமுக்கியமான சில தொந்தரவுகள்/சங்கடங்கள்:\n\nSection::::கருத்தரிப்புக் காலம்.\nஇயற்கையான கருத்தரிப்பில், கருக்கட்டல் நிகழ்ந்த நாளை மிகச் சரியாகக் கணித்தல் கடினமாகும். எனவே இறுதியாக ஏற்பட்ட மாதவிடாயின் முதல் நாளைக் கருத்தில்கொண்டே குழந்தை பிறப்பிற்கான நாள் பொதுவில் தீர்மானிக்கப்படுகின்றது. இந்தக் கணிப்பீடானது, கருக்கட்டலுக்கும், குழந்தை பிறப்பிற்கும் இடையிலான காலத்தை விட 2 கிழமைகள் அதிகமாக இருக்கும். இறுதியான மாதவிடாயின் ஆரம்ப நாளிலிருந்து 2 கிழமைகளிலேயே கருக்கட்டலுக்கான சாத்தியம் அதிகமாக இருப்பதுவே இத்தகைய கணிப்பீட்டிற்குக் காரணமாகும். பெண்களில் கருக்கட்டல் நிகழ்ந்து 38 கிழமைகளில் பொதுவாக குழந்தை பிறப்பு நிகழும். இதனால் பொதுவான கருத்தரிப்புக் காலம் 40 கிழமைகளாகக் கொள்ளப்படுகின்றது.\n\nமீயொலிப் பரிசோதனையின்போது முதிர்கருவை அளந்து பார்த்து, எப்போது கருக்கட்டல் நிகழ்ந்திருக்கக் கூடும் என்பதைக் கணித்தும் குழந்தை பிறப்பிற்கான நாள் தீர்மானிக்கப்படும். இந்தக் கணிப்பானது கருக்கட்டல் நிகழ்ந்த நாளிலிருந்து, குழந்தையின் வளர்ச்சியைக் கருத்தில் கொண்டு கணிக்கப்படுகின்றது. குழந்தைப் பிறப்பிற்கான மிகச் சரியான நாளைத் தீர்மானிக்க முடியாத போதிலும் 8 - 18 கிழமைகளில் எடுக்கப்படும் அளவீடானது ஓரளவு திருத்தமான கணிப்பீடாக இருக்குமென கூறப்படுகின்றது.\n\nஇந்தக் கணிப்பீட்டின்படி 40 கிழமை கருக்காலத்திற்கு 2 கிழமைகள் முன்னராகவோ, 2 கிழமைகள் பின்னராகவோ, அதாவது (38-42 கிழமைகளில்), பொதுவாக குழந்தைப் பிறப்பு நிகழும். குழந்தை பிறப்பு 38 கிழமைக்கு முன்னர் நிகழுமாயின் அது குறைப்பிரசவம் அல்லது தவணைக்கு முன்னான பிறப்பு என்றும், 42 கிழமைகளின் பின்னர் நிகழுமாயின் முதிர் பிறப்பு அல்லது தவணைக்குப் பின்னான பிறப்பு எனவும் அழைக்கப்படும்.\n\nஅமெரிக்க பிரசவ மருத்துவர், பெண் நோயியலாளர் குழுவின் () அறிக்கையின்படி, கருத்தரிப்புக் காலத்தை அளவிடுவதற்கான முக்கிய மூன்று முறைகள்:\n\nSection::::வாழ்முறையில் கவனிக்க வேண்டியவை.\nகருத்தரிப்பின்போது பல உடலியங்கியல், உளவியல், உணர்வெழுச்சி தொடர்பான மாற்றங்கள் நிகழ்கின்றன. இம்மாற்றங்கள் கருத்தரிப்பின்போது தாயின் உடலில் இயக்குநீர் அளவுகளில் ஏற்படும் மாற்றங்களாலோ, அல்லது பிறக்கப்போகும் குழந்தையையிட்டு மகிழ்ச்சியோ, குழந்தையை நல்லபடியாக வளர்த்தெடுக்க வேண்டும் என்பது தொடர்பான அக்கறை, கவலை போன்ற உணர்வுகளாலோ ஏற்படலாம். பெண்களில் இக்காலத்தில் பல்வேறு பிரச்சனைகள் ஏற்பட வாய்ப்புள்ளது. இப்படியான பிரச்சனைகளை முடிந்தளவு தவிர்க்க தமது வாழ்முறையில் பொருத்தமான மாற்றங்களைச் செய்வது நல்லது.\n\nSection::::தொற்றுக்களிலிருந்து பாதுகாப்பு.\nகருத்தரிப்பில் உருவாகியிருக்கும் முளையம் அல்லது முதிர்கருவானது தாயின் மரபியல் கூறுகளிலிருந்து வேறுபட்டிருப்பதனால், இந்த கருத்தரிப்பானது, மரபுக் கூறுகள் வேறுபட்ட இருவரிடையே வெற்றிகரமாகச் செய்யப்படும், உயிரணு, இழைய அல்லது உறுப்பு மாற்றல் (cell, tissue or organ transplantation) போன்று கருதப்படும். இத்தகைய வெற்றிக்குக் காரணம், கருத்தரிப்பின்போது, தாய்வழி நோயெதிர்ப்புத் தாங்குதிறன் (Maternal immune tolerance) அதிகரிப்பதாகும். ஆனால் வெளி இழையத்தை ஏற்கும் இந்த இயல்பானது, தாயில் நோய்த் தொற்றுக்களின்போது, நோயை ஏற்கும் தன்மைக்கும், நோயின் தீவிரம் அதிகரிக்கவும் காரணமாகிவிடுகின்றது. இதனால் தொற்றுநோய்களை ஏற்படத்தக்கூடிய நோய்க்காரணிகளிலிருந்து பாதுகாக்கப்பட வேண்டியது மிகவும் அவசியமாகின்றது.\n\n\"சிறுநீர்வழித் தொற்று\" (:en:Urinary Tract Infection]]) பெண்களிலேயே அதிகளவில் ஏற்படுவதாகவும், அதில் கர்ப்பிணிப் பெண்கள் மிக அதிகளவில் இத்தொற்றுக்கு உள்ளாகும் வாய்ப்பைக் கொண்டிருப்பவர்களாகவும் அவதானிக்கப்பட்டுள்ளது. கர்ப்பிணிப் பெண்களில் ஏற்படும் இயக்குநீர் மாற்றமும், கருப்பை பெரிதாவதனால் சிறுநீர்ப்பையில் ஏற்படும் அழுத்தம் காரணமாக் சிறுநீர் முழுமையாக வெளியேறாமல் உள்ளே தங்குவதும், இவர்களில் இத்தொற்றுக்கான வாய்ப்பைக் கூட்டுகின்றது. சுகாதாரமாக இருத்தல், அதிகளவு நீர் அருந்துதல் என்பன நோயிலிருந்து பாதுகாக்க உதவும். நோய் தீவிரமடைந்தால் அது சிறுநீரகத்திற்கும் பரவி, சிறுநீரகத் தொற்றாக () மாறும் வாய்ப்பிருப்பதனால் அவதானமாக இருத்தல் அவசியம். அவசியமெனில் மருத்துவர், நுண்ணுயிர் எதிர்ப்பிகளைப் பரிந்துரைப்பார்.\n\n\"உணவு மூலம் ஏற்படக்கூடிய தொற்றுக்கள்\" பொதுவான சனத்தொகையைவிட, கர்ப்பிணிப் பெண்களில் அதிகரித்துக் காணப்படுகின்றது. இன்ஃபுளுவென்சாவை ஒத்த நோய் அறிகுறிகளைத் தோற்றுவிக்கும் பாக்டீரியா ஒன்றினால் ஏற்படும் என்னும் நோய் தீவிரத்தன்மையைக் காட்டினால், கருச்சிதைவு, செத்துப்பிறப்பு, அல்லது பிறக்கும் குழந்தை தீவிரமான உடல்நலக் குறைவுடன் இருத்தல் போன்ற நிலைகள் தோன்றும். சரியாக பாச்சர்முறைக்கு உட்படுத்தப்படாத பால், மென்மையான-முதிர்ந்த பாற்கட்டி (soft-ripened cheese), விலங்குகளின் கழிவுகள் உள்ள மண் போன்றவற்றில் இந்த பாக்டீரியா காணப்படும். இதேபோல் கொல்லைபடுத்தப்பட்ட பறவை இனங்கள், முட்டை, சரிவரச் சமைக்காத இறைச்சி, பதனிடப்படாத பால் போன்றவற்றில் இருக்கும் சல்மனல்லா () என்னும் பாக்டீரியாத் தொற்றும் பிரச்சனைகளை உண்டாக்கும். இதனால் குழந்தைக்கு பிரச்சனை ஏற்படுவதாக அறியப்படாவிடினும், தாய்க்கு வாந்தி, வயிற்றுப்போக்கு போன்ற பிரச்சனைகள் தோன்றும். உடல், சூழலைச் சுத்தமாகப் பேணல், பதனிடப்படாத பால் அருந்துவதைத் தவிர்த்தல், பழுதடையாத உணவை உண்ணல், இறைச்சி, முட்டை போன்றவற்றை நன்கு சமைத்து உண்ணல் போன்றன இந்தப் பிரச்சனைகளைத் தவிர்க்க உதவும். அவசியமெனில் மருத்துவரின் உதவியை நாடலாம்.\n\nSection::::குழந்தை பிறப்பு.\nமனிதர்களில் கர்ப்பகாலம் அல்லது கருத்தரிப்புகாலம் முடிவடையும்போது, கருவானது வளர்ச்சியடைந்த குழந்தையாக உருமாற்றம் பெற்று, ஒன்று அல்லது அதற்கு மேற்பட்ட கைக்குழந்தையாக பெண்ணின் கருப்பையிலிருந்து வெளியேறும் தொழிற்பாட்டையே குழந்தை பிறப்பு என அழைக்கிறோம்.\n\nSection::::குழந்தை பிறப்புக்குப் பின்னரான காலம்.\nகுழந்தையானது தாயின் கருப்பையிலிருந்து வெளியேறும் குழந்தை பிறப்பு என்னும் நிகழ்வு நிகழ்ந்த அந்தக் கணத்திலிருந்து, 6 கிழமைகள் வரையிலான காலம் குழந்தை பிறப்புக்குப் பின்னரான குறிப்பிடத்தக்க காலமாக இருக்கின்றது. குழந்தை பிறப்புக்குப் பின்னரான காலத்தில் தாயின் உடல்நலம் நன்றாக இருப்பதும், குழந்தையைக் கவனித்துக் கொள்ளக் கூடியவாறு தாயின் உடல், உள நலம் இருப்பதும் உறுதிப்படுத்தப்பட வேண்டும். அத்துடன் தாய்ப்பாலூட்டல், இனப்பெருக்க உறுப்புக்களின் நலப் பராமரிப்பு, இனப்பெருக்க செயற்பாடுகள், குறித்த சரியான தகவல்கள் வழங்கப்பட வேண்டும்.\n\nSection::::கருத்தரிப்பு முறைகள்.\nSection::::இயற்கை கருத்தரிப்பு முறை.\nஇயற்கையில் பெண்ணினது சூல்முட்டையும், ஆணினது விந்தும் கலவியினால் இணையும் போதே கருவணு அல்லது \"நுகம்\" உருவாகி அவைகள் 2-4-8-16-32 என கருவணுவை நூறு சதவீத ஒத்த பிரதிகளாக தொடர்ந்து பெருக்கமடைந்து முளையமாகிறது. கருக்கட்டல் நடந்த 9 ஆவது கிழமையில் அல்லது கருக்காலத்தின் 11 ஆவது கிழமையின் பின்னர், இம்முளையமானது முதிர்கரு என அழைக்கப்படுகிறது. முதிர்கருவானது ஒன்பது மாதங்கள் கருவறையில் வளர்ச்சியடைந்த பின்னர், இறுதியில் முழு உயிராக அல்லது குழந்தையாக குழந்தை பிறப்பு நிகழ்வின் மூலம் பிரசவிக்கின்றது.\n\nSection::::செயற்கை கருத்தரிப்பு முறை.\nSection::::பரிசோதனைக்குழாய் குழந்தை.\nசில காரணங்களால் கலப்பின் போது ஆணின் விந்தும், பெண்ணின் முட்டையும் இணைந்து கருவணு உருவாக்கத்தை ஏற்படுத்தாத போது விந்தையும், முட்டையையும் Petridish எனப்படும் கண்ணாடி கிண்ணத்தில் வளர்ப்பூடகத்தில் இணைத்து கருவணுவை உருவாக்கி பெண்ணின் கருப்பைக்குள் வைத்து வளர்க்கும் முறை பரீட்சிக்கப்பட்டு எண்பதுகளில் இச்சோதனை வெற்றி பெற்று பரிசோதனைக்குழாய் குழந்தைகள் உருவாக்கத்திற்கு வழி அமைத்தது.\n\nSection::::செயற்கை விந்தூட்டல் முறை.\nசெயற்கையான முறையில் விந்தை பெண்ணின் இனப்பெருக்க உறுப்பினுள் உட்செலுத்தும் முறையாகும். இது குழந்தைப் பேற்றிற்காக செய்யப்படும் 'தூண்டிய இனப்பெருக்கத் தொழில்நுட்ப முறை'களில் ஒன்றாகும். பெண்ணின் ஆண் துணையிடமிருந்தோ அல்லது வேறு விந்து வழங்கியான ஒரு ஆணிடமிருந்தோ பெறப்படும் விந்தானது, இங்கே பயன்படுத்தப்படும்.\n\nSection::::படியெடுப்பு.\nகருவணு உருவாக்கத்திற்கு ஆணினது விந்து தேவையென்ற நிலையை தகர்த்த புரட்சியே அடுத்த முக்கிய கட்டமான படியெடுப்பு இனப்பெருக்கமாகும். இதன் படி பெண்ணினது முட்டையிலுள்ள கரு நீக்கப்பட்டு சாதாரண உயிரணுவிலுள்ள கரு செலுத்தப்பட்டு கருவணுவை உருவாக்கி முளையமாக்கி பின்னர் கருவறையினுள் வளரச்செய்து பிரசவிக்கும் முறையாகும். இதுவே படியெடுப்பு (Cloning) எனப்படுகிறது.\n\nமனிதரில் படியெடுப்பு என்பது மிகவும் சர்ச்சைக்குள்ளாகி இருக்கும் ஒரு விடயமாகும்]].\n\nPanayiotis Zavos என்ற கருக்கட்டல் செயல்முறையில் நிபுணத்துவம் பெற்ற, சர்ச்சைகளுக்கு உள்ளாகும், ஒரு அமெரிக்க மருத்துவர், புதிதாகப் படியெடுக்கப்பட்ட முளையம் ஒன்றை, தான் 35 வயது பெண்ணிற்கு மாற்றி இருப்பதாக 2004 ஆம் ஆண்டு ஜனவரி 17ஆம் திகதி ஊடகங்களுக்குத் தெரியப்படுத்தினார். அதே ஆண்டு பெப்ரவரி மாதத்தில் அந்த முயற்சி தோல்வியடைந்ததாகவும், அந்தப் பெண் கருத்தரிக்கவில்லை என்றும் அறியக் கிடைத்தது.\n\nSection::::ஒத்த குழந்தைகள்.\nபரிசோதனைக்குழாய் குழந்தைகளுக்கான முறையிலோ அல்லது படியெடுப்பு முறையிலோ கருவணுவை உருவாக்கி அதனை வளர்பூடகத்தில் வளர்க்கும் போது முதல் ஓரிரு நாட்களில் 2, 4, 8, 16, 32 என உருவாகும் முளையத்திலுள்ள குருத்தணுக்கள் எனப்படும் உயிரணுக்களை மீண்டும் தனித்தனியாகப் பிரித்தெடுத்து வெவ்வேறாக வளர்த்து பரீட்சிக்கப்பட்ட போது அவைகள் ஒவ்வொன்றும் தனித்தனி கருவணுவாகச் செயற்பட்டுத் தனித்தனி முளையங்களைத் தோற்றுவித்தது. அவைகளை வெவ்வேறு பெண்கள் மூலமாகக் கருத்தரிக்கச்செய்ய வைக்க முடியும் என்பது உறுதிசெய்யப்பட்டது. இதன் மூலம் ஒரே நேரத்தில் இயல்பிலும் தோற்றத்திலும் ஒத்த பலரை வெவ்வேறு பெண்கள் மூலமாகப் பிரசவிக்கச்செய்ய முடியும் என்ற புரட்சியை அறிவியல் கொள்கையளவில் நிரூபித்தது. இக் குருத்தணுக்கள் முளையக் குருத்தணுக்கள் (Embryonic Stem Cells) என அழைக்கப்பட்டன. முளையக் குருத்தணு வளர்ப்பு தாவரவியலிலேயே பெரும் வரவேற்பை பெற்றுள்ளது.\n\nSection::::இரட்டைக் குழந்தைகள்.\nSection::::ஒன்று போலிருக்கும் இரட்டை (Identical Twins).\nகருக்கட்டலின் பின்னர் தோன்றும் கருவணு, பிளவின் பொது (Clevage) சில சமயங்களில் இயல்புக்கு மாறாக, முழுமையாக இரண்டாகப் பிரிந்து விடும். இவ்வாறு இரண்டாகப் பிரிந்த கருவுயிர்க்கப்பட்ட முட்டை இரு குழந்தைகளாக உருவாகின்றன. ஒரு வேளை கருவுயிர்க்கப்பட்ட முட்டை சரியாக இரண்டாகப் பிரியவில்லையெனில் பிறக்கும் குழந்தைகள் ஒட்டிப் பிறக்கின்றன. இங்கு ஒரு சூல் முட்டையும், ஒரு விந்துமே இரு குழந்தைகளுக்கும் காரணமாக இருப்பதால் குழந்தைகளின் மரபுக்கூறும் ஒன்றேயாகும். எனவே இக் குழந்தைகள் எல்லாப் பண்புகளிலும் ஒன்று போலவே இருக்கின்றன. ஆனால் குழந்தையின் வளர்ச்சியில் சூழ்நிலையும் முக்கியப் பங்கு வகிப்பதால் சூழ் நிலை வேறுபாட்டால் இத்தகைய குழந்தைகளுக்கிடையே சிறிய வேறுபாடுகள் காணப்படலாம். சில சமயம் கருத்தரிப்புக் காலத்தில் தாயின் கருப்பையினுள் இருக்கும்போதே, அவர்களுக்கு கிடைக்கும் வேறுபட்ட அளவிலான ஊட்டச்சத்து காரணமாக இரு குழந்தைகளிடையேயும் வேறுபாடுகள் ஏற்படலாம்.\n\nSection::::வேறுபாடுள்ள இரட்டை (Non Identical twins).\nபெண்களுக்கு ஒவ்வொரு மாதமும் ஒரு சூல் பையிலிருந்து ஒரு சூல்முட்டை வெளிப்படும். அபூர்வமாக சில சமயங்களில் இரண்டு முட்டைகள் வெளிப்படும். அல்லது ஏதாவது காரணங்களால் சூல்முட்டை இரண்டாகப் பிளவுபட்டு விடும். இந்தச் சமயங்களில் ஆண், பெண் சேரும் போது இரண்டு முட்டைகளும் இரு வேறு விந்துக்களால் கருவுயிர்க்கப்பட்டு இரண்டு குழந்தைகள் பிறக்கின்றன. இங்கு எப்போதுமே விந்துக்களும் முட்டைகளும் வெவ்வேறாக இருப்பதால் பிறக்கும் குழந்தைகளின் மரபுக் கூறும் வெவ்வேறாக இருக்கும். எனவே குழந்தைகளுக்கிடையில் உருவ ஒற்றுமையோ, பிற பண்புகளில் ஒற்றுமையோ, ஒன்று போலிருக்கும் இரட்டைக் குழந்தைகள் போன்று, குறிப்பிடத்தக்கதாய் இருப்பதில்லை.\n\nSection::::சமூக விளைவுகள்.\nSection::::கருத்தடை.\n\"முதன்மைக் கட்டுரை: கருத்தடை\"\n\nSection::::கருக்கலைப்பும், கருச்சிதைவும்.\nகருக்கலைப்பு என்பது முளையத்தை அல்லது முதிர்கருவைக் கர்ப்பிணிப் பெண்ணின் கருப்பையில் இருந்து அகற்றி அதனை அழித்துவிடுதல் ஆகும். வன்கலவி போன்ற சில காரணங்களினாலும், பொருளாதாரச் சிக்கல், சமூகப்பழி, மற்றும் பிற தனிப்பட்ட காரணங்களாலும் கருக்கலைப்பு செய்யப்படுவதுண்டு. இது பெரும்பாலான நாடுகளில் சட்டத்தால் அனுமதிக்கப்படுகிறது. எனினும் ஒரு கருவை அழிப்பது ஒரு உயிரைக் கொல்வதாகும் என்பது பலரின் நிலைப்பாடு. சிலசமயம் சில தாயின் உடல்நலத்தைக் காக்கும் நோக்கிலும், பிறக்கப்போகும் குழந்தை உடல்நலக் குறைபாட்டுடன் பிறக்கும் என்பது தெரியவந்தால், அதனைத் தவிர்ப்பதற்கும் கூட இவ்வாறாக கருக்கலைப்பு செய்யப்படுகின்றது.\n\nகருக்கலைப்பு என்பது பொதுவாக வேண்டுமென்றே செய்யப்படுவது. சில சமயங்களில் தானாகவே இவ்வாறான நிலை ஏற்படுவது உண்டு. இது பொதுவாகக் கருச்சிதைவு எனப்படும்.\n\n\n"}
{"id": "351563", "url": "https://ta.wikipedia.org/wiki?curid=351563", "title": "சிவன் கோயில், சேந்தமங்கலம்", "text": "சிவன் கோயில், சேந்தமங்கலம்\n\nசிவன் கோயில், சேந்தமங்கலம் ஆனது நாமக்கல் மாவட்டம் சேந்தமங்கலம் என்னும் ஊரில் அமைந்துள்ளது. கோயிலின் அருகே பெரிய தெப்பக்குளம்உள்ளது.\n\nSection::::ஆலய வரலாறு.\nசேந்தமங்கலத்தை ஆண்ட சோமபுரி ராஜா என்னும் மன்னனால் இந்தக் கோவில் கட்டப்பட்டது.\n\n\nSection::::வழிபடும் முறை.\nஇக்கோயிலின் கோபுரத்தினை கடந்து சென்றதும், அங்கிருக்கும் கொடி மரத்தினை வணங்க வேண்டும். அதன் அருகே இருக்கும் பலிபீடத்தினை வணங்கி, அதில் தீய எண்ணங்களை பலியிடுவதாக நினைத்துக் கொள்ள வேண்டும். பின்பு கன்னி விநாயகரை வணங்க வேண்டும். தோப்புக்கரணமும், தலையில் குட்டியும் வணக்கம் செய்யலாம். விநாயகப் பெருமானை வணங்கிய பின்பு நந்தி தேவரிடம் சென்று மூலவரை தரிசிக்க அனுமதி தர வேண்ட வேண்டும். அதன் பிறகு மூலவரையும், அம்பாளையும் வணங்க வேண்டும். பின்பு கோஷ்டத்தில் உள்ள நடராஜர், திருமால் மற்றும் பிரம்மா போன்றோரை வணங்க வேண்டும். கோஷ்டத்தில் உள்ள விஷ்ணு துர்க்கையை வணங்கும் போது சண்டிகேசுவரை சிவாலயத்தில் எவ்வித பொருட்களையும் எடுத்து செல்லவில்லையென கூறி வணங்க வேண்டும். பின்பு பரிவார தேவதைகளான வள்ளி தெய்வானைமுருகன், நடராஜர் மற்றும் இதர தெய்வங்களை வணங்கி, நவகிரத்தையும் வணங்கலாம். சிவாலயங்களில் அனைத்து தெய்வங்களையும் வணங்கியபின்பு சிறிது நேரம் அமர்ந்து செல்வதை பக்தர்கள் வழக்கமாகக் கொண்டுள்ளார்கள். சிவாலயத்தில் சிவபெருமானை வழிபட்ட பின்பு அவர் பக்தர்களின் துணைக்காக சிவகணங்களை உடன் அனுப்பவதாகும். இவ்வாறு அமர்ந்து செல்லும் போது சிவகணங்கள் மீண்டும் சிவாலயத்திற்கு சென்று விடுகின்றன என்பதும் நம்பிக்கையாகும். ஏதேனும் வேலையாக அமராமல் சென்றால் சிவகணங்கள் பக்தர்களின் பாதுகாப்பிற்காக வரும் என்றும் நம்புகின்றனர்.\n\nSection::::பூஜைகள்.\nதினமும் காலை, மாலை வேளைகளில் பூஜை நடைபெறும்.\n\n\nபோன்ற நாட்களில் சிறப்பு பூஜைகள் நடைபெறும்.\n\n\n"}
{"id": "351573", "url": "https://ta.wikipedia.org/wiki?curid=351573", "title": "அருள் நமச்சிவாய தேசிகர்", "text": "அருள் நமச்சிவாய தேசிகர்\n\nஅருள் நமச்சிவாய தேசிகர் உமாபதியாரின் மாணக்கராகவும்,சீடராகவும் விளங்கியவர்.\nSection::::வாழ்க்கைக் குறிப்பு.\nஇவர் சீர்காழியில் வளமான குடும்பத்தில் பிறந்தவர்.கடந்தை மறைஞான சம்பந்தரிடம் சாத்திரங்களைக் கற்று அவரையே குருவாக ஏற்றார்.இவரது இயற்பெயர் சாமிநாதன்.தம் வீட்டின் மச்சிலேயே இருந்து தொடர்ந்து தியானம் செய்தமையால்,மச்சுச்செட்டியார் என்றும் மச்சுறைவர் என்றும் வழங்கப்பெற்றார்.இவரின் குருவாகிய மறைஞானசம்பந்தர் இறந்தமையால் உமாபதியை குருவாக ஏற்றார்.உமாபதியார் இவருக்குத் துறவறம் தந்து,\"நமச்சிவாயர்\" என்ற திருநாமமும் சூட்டினார்.\nSection::::இயற்றிய நூல்கள்.\nஇவர் இயற்றிய நூல்கள் ஞானசாத்திர பஞ்சகம் என்ற பெயரால் வழங்குகிற ஐந்து சிறு சாத்திர நூல்கள்.அவையாவன,\n1) ஞான பூசாகரணம்\n2) ஞான பூசாவிதி\n3) ஞான தீசாவிதி\n4) ஞான அந்தியேட்டி\n5) போசன விதி\nஇவற்றின் செய்யுட்கள் முறையே 30,18,8,2,4.\n1) ஞான பூசாகரணம்- மனிதன் உடல் உள்ளவரையில் ஞானபூசையும்,ஞானசந்தியும் செய்வதன் அவசியம் கூறுவது.\n2) ஞான பூசாவிதி- ஞானபூசை செய்வதற்குரிய கிரியை முறைகளைக் கூறும் நூல்\n3) ஞான தீசாவிதி- சீடனுக்கு ஞானதீட்சை செய்வதற்கான முறைகளைக் கூறும் நூல்.\n4) ஞான அந்தியேட்டி- ஞான சமாதிக்கான கிரியைகளைக் சுருக்கிக் கூறுவது.\n5) போசன விதி- ஞானி பிச்சை ஏற்கும் விதிகளைக் கூறும் நூல்.\nSection::::முக்தி.\nஇவர் சிதம்பரத்தில் மார்கழி மாதத்துத் திருவாதிரை நட்சத்திர நன்னாளில் முக்தி பெற்றார்.\nSection::::உசாத்துணை.\nமு.அருணாசலம்,\"தமிழ் இலக்கிய வரலாறு-14 ஆம் நூற்றாண்டு \"The PARKAR வெளியீடு.\n"}
{"id": "351582", "url": "https://ta.wikipedia.org/wiki?curid=351582", "title": "பெரிக் ஆக்சலேட்டு", "text": "பெரிக் ஆக்சலேட்டு\n\nபெரிக் ஆக்சலேட்டு (\"Ferric oxalate\") என்பது CFeO என்ற மூலக்கூற்று வாய்ப்பாடு கொண்ட ஒரு வேதிச் சேர்மம் ஆகும். பெரிக் அயனிகளும் ஆக்சலேட்டு ஈந்தணைவிகளும் சேர்ந்து உருவாகும் இச்சேர்மம், இரும்பு(III) ஆக்சலேட்டு (\"iron(III) oxalate\") என்ற பெயராலும் அழைக்கப்படுகிறது. ஆக்சாலிக் அமிலத்தின் பெரிக் உப்பான பெரிக் ஆக்சலேட்டு வெளிர் மஞ்சள் நிறத்தில் காணப்படுகிறது. நீரேற்ற வினையின் மூலம் பெரிக் ஆக்சலேட்டை அடர் பச்சை நிற சேர்மமாக மாற்ற இயலும். \n\nமற்ற ஆக்சலெட்டுகளைப் போல பெர்ரிக் ஆக்சலேட்டும் தற்காலிக பல் மருத்துவத்தில் பயன்படுத்த ஆராயப்படுகிறது. சிலவகை பற்பசை தயாரிப்புகளில் இதைப் பயன்படுத்துகிறார்கள். ஆனாலும் இதன் செயற்படுதிறன் கேள்விக்குறியாகவே கருதப்பட்டு வருகிறது.\n\nகல்லிவகை புகைப்பட அச்சிடும் செயமுறையில் ஒளியுணர் பொருளாக பெரிக் ஆக்சலேட்டு பயன்படுத்தப்படுகிறது. \n"}
{"id": "351583", "url": "https://ta.wikipedia.org/wiki?curid=351583", "title": "பீனாலிக் ஆல்டிகைடு", "text": "பீனாலிக் ஆல்டிகைடு\n\nபீனாலிக் ஆல்டிகைடுகள் \"(Phenolic aldehydes)\" என்பவை பீனாலில் இருந்து கிடைக்கப்பெறும் வழிப்பொருட்கள் ஆகும். மதுவிலும், கோக்னாக் எனப்படும் பிரெஞ்சு நாட்டு உயர் மதுவகையிலும் பீனாலிக் ஆல்டிகைடுகள் காணப்படுகின்றன .\nஉதாரணங்கள் :\n\n"}
{"id": "351591", "url": "https://ta.wikipedia.org/wiki?curid=351591", "title": "ஸ்ரீசுப்பிரமணியத் தேசிகர் நெஞ்சுவிடு தூது", "text": "ஸ்ரீசுப்பிரமணியத் தேசிகர் நெஞ்சுவிடு தூது\n\nகாதல் உணர்வை வெளிப்படுத்த நிலைக்களமாக உள்ள இலக்கிய வகை தூது. அவ்விலக்கிய மரபைக் கையாண்டு குருபக்தியை வெளிப்படுத்தும் விதமாக திரிசிரபுரம் மீனாட்சிசுந்தரம் பிள்ளை எழுதிய நூல் ஸ்ரீசுப்பிரமணிய தேசிகர் நெஞ்சுவிடு தூது.\nSection::::நூல் வரலாறு.\nதிருவாவடுதுறை ஆதீனத்து 16 ஆவது சந்நிதானமாக விளங்கியவர் சுப்பிரமணிய தேசிகர்.இவர்பால் அன்பு கொண்டு வாழ்ந்தவர் மீனாட்சி சுந்தரம்பிள்ளை.அவர் தம் குருவாகிய சுவாமிகள் மீது தம் நெஞ்சத்தைத் தூது விடுப்பதாக எழுதப் பெற்ற நூல் இதுவாகும்.இந்நூலில் காப்புச் செய்யுள் ஒன்றும்,311 கண்ணிகளும் இடம் பெற்றுள்ளன. இந்நூலுக்கு 1960 ஆம் ஆண்டு த.ச.மீனாட்சிசுந்தரம் குறிப்புரை ஒன்று எழுதி வெளியிட்டுள்ளார்.\nSection::::நூலாசிரியர்.\nஆதீனத்தில்,மகாவித்வான் பட்டம் பெற்றவர்.தல புராணங்கள் பல பாடியுள்ளார்.சுப்பிரமணிய தேசிகர் மாலை எனும் நூலையும்,15 ஆவது பட்டத்து சுவாமிகள் மீது கலம்பகம்,பிள்ளைத் தமிழ் ஆகிய இரு நூல்களையும் இயற்றியுள்ளார்.\nSection::::= உசாத்துணை.\nதிரிசிரபுரம் மீனாட்சிசுந்தரம் பிள்ளை இயற்றிய,\" ஸ்ரீசுப்பிரமணியதேசிகர் நெஞ்சுவிடு தூது\"- திருவாவடுதுறை ஆதீனம்-2015.\n"}
{"id": "351595", "url": "https://ta.wikipedia.org/wiki?curid=351595", "title": "இந்திய ஐந்து ரூபாய் நாணயம்", "text": "இந்திய ஐந்து ரூபாய் நாணயம்\n\nஇந்திய ஐந்து ரூபாய் நாணயம் (\"Indian 5-rupee coin\") என்பது ரூபாயின் ஒரு வடிவம் ஆகும். 2005-இல் பத்து ரூபாய் வருவதற்கு முன்பு ஐந்து ரூபாய் நாணயம் பெருமளவு பயன்படுத்தப்பட்டது.\n\nSection::::நாணயத்தின் வடிவமைப்பு.\nநாணயத்தின் முன்பகுதியில் அசோகரின் தூணில் உள்ள சிங்கம் பொறிக்கப்பட்டுள்ளது. சில நாணயங்களில் ஒரு பக்கம் எண் ஐந்தும் மறுபக்கத்தில் சிங்கமுகமும் பொறிக்கப்பட்டுள்ளது. இந்த நாணயம் இந்திராகாந்தி படுகொலை செய்யப்பட்ட பிறகு அவரது முகமும், ஜவகர்லால் நேருவின் முகம் அவரது 100 ஆவது பிறந்த நாள் நுற்றாண்டு விழாவின் போது வெளியிடப்பட்டது.\n\n"}
{"id": "351598", "url": "https://ta.wikipedia.org/wiki?curid=351598", "title": "நீல் முகர்ஜி", "text": "நீல் முகர்ஜி\n\nநீல் முகர்ஜி (\"Neel Mukherjee\", பிறப்பு: 1970) ஆங்கில மொழியில் எழுதும் ஓர் இந்திய எழுத்தாளர். மேற்கு வங்காளத்தைச் சேர்ந்தவர்.\n\nSection::::கல்வி.\nகொல்கத்தாவில் உள்ள தொன்போஸ்கோ பள்ளியில் பள்ளிப்படிப்பை முடித்தவர். சாதவர்பூர் பல்கலைக்கழகத்தில் இளங்கலை ஆங்கிலம் பயின்றார். கிழக்கு ஆங்கிலியா பல்கலைக்கழகத்தில், படைப்பாற்றல் குறித்து முதுகலைப்பட்டம் பெற்றார். கேம்பிரிட்சுப் பல்கலைக்கழகத்திற்குட்பட்ட பெம்புரோக் கல்லூரியில் முனைவர் பட்டம் பெற்றார்.\n\n\n\n\n"}
{"id": "351601", "url": "https://ta.wikipedia.org/wiki?curid=351601", "title": "ஜூலியா (நிரலாக்க மொழி)", "text": "ஜூலியா (நிரலாக்க மொழி)\n\nஜூலியா (\"Julia\") என்பது வலை பயன்பாட்டிற்கும், மற்றும் கணக்கீட்டு விஞ்ஞானம் ஆகியவற்றின் தேவைகளைப் பூர்த்தி செய்ய வடிவமைக்கப்பட்ட ஒரு உயர்மட்ட மாறும் நிரலாக்க மொழி அல்லது ஒரு குறிப்பிட்ட மொழியாகும்.\n\nSection::::வரலாறு.\nஜூலியா நிரல்மொழியை உருவாக்கும் பணி 2009 இல் பெங்களூரில் உள்ள வைரல் பி. ஷா, ஜெஃப் பெசன்சன், ஸ்டீபன் கர்பின்ஸ்கி மற்றும் ஆலன் எடெல்மேன் ஆகியோரால் தொடங்கப்பட்டது.\n\nSection::::மொழி அம்சங்கள்.\nஇயல்புநிலையாக, பயனர் வழங்கப்பட்ட மூலக் குறியீடு இயங்குவதால் ஜூலியா இயங்குதளம் முன்பே நிறுவப்பட்டிருக்க வேண்டும்.\n"}
{"id": "351603", "url": "https://ta.wikipedia.org/wiki?curid=351603", "title": "அரசு வேலூர் மருத்துவக் கல்லூரி", "text": "அரசு வேலூர் மருத்துவக் கல்லூரி\n\nஅரசு வேலூர் மருத்துவக் கல்லூரி \"(Government Vellore Medical College, GVMCH)\" என்பது இந்தியாவின் தமிழ்நாடு மாநிலத்திலுள்ள வேலூர் நகரத்திற்கு அருகிலுள்ள அடுக்கம்பாறையில் அமைந்துள்ள ஓர் அங்கீகரிக்கப்பட்ட அரசு மருத்துவக் கல்லூரி ஆகும். 2005 ஆம் ஆண்டு இக்கல்லுரி நிறுவப்பட்டது.வேலூர் நகரப் பேருந்து நிலையத்திலிருந்து சுமார் 8 கி.மீ தொலைவில் இக்கல்லூரி உள்ளது. இந்திய மருத்துவக் கழகத்தால் அங்கீகரிக்கப்பட்ட எம்.பி.பி.எசு எனப்படும் மருத்துவப் பட்டப் படிப்பு, மருந்தியல் பொது மருத்துவம் முதுநிலை படிப்பு, பொது அறுவைச்சிகிச்சை முதுநிலை படிப்பு பிரிவுகளுக்கான வகுப்புகள் இங்கு நடத்தப்படுகின்றன.\n\nSection::::வரலாறு.\n1997 ஆம் ஆண்டு இக்கல்லூரியைத் தொடங்குவதற்கான திட்டங்கள் முன்னெடுக்கப்பட்டபோது இக்கல்லூரியின் அமைவிடத்தில் காசநோய் உடல்நல மையம் செயல்பட்டு வந்தது. 2005-ஆம் ஆண்டு முதல் இங்கு முதலாமாண்டு மருத்துவ மாணவர்களின் சேர்க்கை தொடங்கியது. தமிழ்நாடு டாக்டர் எம். ஜி. ஆர். மருத்துவப் பல்கலைக்கழகத்தின் உறுப்பினர் கல்லூரியாக இது செயல்படுகிறது.\n\nSection::::மாணவர் சேர்க்கை.\nஒவ்வோர் ஆண்டும், தமிழ்நாடு மருத்துவ கல்வி இயக்குநரகம் நடத்தும் கலந்தாய்வு மூலம் இங்கு மாணவர்கள் அனுமதிக்கப்படுகிறார்கள். ஒவ்வோர் ஆண்டும் சேர்க்கைக்காக ஒப்புக் கொள்ளப்பட்ட மாணவர்களின் மொத்த எண்ணிக்கை 100 ஆகும். அனைத்து இந்திய இடஒதுக்கீட்டின் படியான மாணவர்கள் சேர்க்கைக்கு 15 சதவிகித இடங்கள் ஒதுக்கப்படுகின்றன.. \n\nSection::::புகழ்.\nஇந்தியா டுடே பத்திரிகை கருத்துக்கணிப்பு நடத்தி இந்தியாவில் வளர்ந்துவரும் மருத்துவக் கல்லூரியின் பட்டியலை தயாரித்தது. புகழ்பெற்ற முதல் பத்து தமிழக மருத்துவக் கல்லுரிகளின் பட்டியலில் அரசு வேலூர் மருத்துவக் கல்லூரி ஆறாவது இடத்தைப் பிடித்தது.\n\nSection::::சேவைகள்.\nஎம்.ஆர்.ஐ. எனப்படும் காந்த அதிர்வு அலை வரைவு சோதனை, சி.டி சிகேன் எனப்படும் வரியோட்டவழிக் கணித்த குறுக்குவெட்டு வரைவி சோதனை, இதயத்துடிப்பு மின்வரைவு சோதனை, இதய அழுத்த பரிசோதனை ஆகிய பரிசோதனைகள் மேற்கொள்ளும் வசதிகள் இங்குள்ளன. இவை தவிர அவசரநிலை மகப்பேறு மற்றும் மகப்பேறியல், பிறந்த குழந்தைகள் பராமரிப்பு மருத்துவம், எதிர்ப்பு-ரெட்ரோவைரல் சிகிச்சை மற்றும் ஒருங்கிணைந்த ஆலோசனை சோதனை மையம் ஆகிய வசதிகளும் இங்குள்ளன, .\n\n"}
{"id": "351604", "url": "https://ta.wikipedia.org/wiki?curid=351604", "title": "கிஷ்கிந்தா காண்டம்", "text": "கிஷ்கிந்தா காண்டம்\n\nகிஷ்கிந்தா காண்டம், (Kishkindha Kanda) வால்மீகி எழுதிய இராமாயணத்தின் ஆரண்ய காண்டத்திற்குப் பின் அமைந்த நான்காவது காண்டமாகும்.\n\nஇக்காண்டத்தில் இராவணால் கடத்தப்பட்ட சீதையைத் தேடி, காட்டில் இராம-இலக்குமணர்கள் தேடுதல், வாலிக்குப் பயந்து, மதங்க மகரிஷி தங்கியிருந்த மதங்க மலையில் ஜாம்பவனுடன் பதுங்கிக் கொண்டிருந்த சுக்கிரீவனுக்கு சொல்லின் செல்வன் அனுமான் மூலம் இராமருக்கு சுக்கிரீவனின் நட்பு கிடைத்தல், சீதையை மீட்க சுக்கிரீவன் வாக்கு தருதல், அதன் பிரதிபலனாக சுக்கிரீவனை கிட்கிந்தையின் மன்னராக முடிசூட்ட இராமர் உறுதியளித்தல், கிட்கிந்தையில் சுக்கிரீவனுக்கும் – வாலிக்கும் நடந்த போரில், இராமர் மறைந்து நின்று வாலியை கூரிய அம்பால் வீழ்த்துதல், பின்னர் கிட்கிந்தையின் மன்னராக சுக்கிரீவனுக்கும், பட்டத்து இளவரசராக அங்கதனுக்கும் இலக்குமணன் முடிசூட்டுதல், மழைக் காலத்திற்குப் பின் சுக்கிரீவன், சீதையைத் தேடி வானர வீரர்களை நான்கு திசைகளில் அனுப்புதல், அங்கதன் ஜாம்பவான், மற்றும் அனுமான் தலைமையிலான வானரப் படைகள் பரத கண்டத்தின் தெற்குப் பகுதிகளில் சீதையைத் தேடுவதற்கு புறப்படும் முன், இராமர் தனது கணையாழி மோதிரத்தை அனுமாரிடம் கொடுத்தல், கழுகரசன் ஜடாயுவின் அண்ணன் வயது முதிர்ந்த சம்பாதியை காண்பது, அங்கதன் சம்பாதியிடம் இராவணன் கடத்திச் சென்ற சீதையை தேடி அலைவதாகக் கூறல், இராவணன் சீதையை வானில் இலங்கைக்கு கடத்திச் சென்றதைப் பார்த்ததாக சம்பாதி கூறல், கடல் மீது பறந்து சென்று இலங்கையை அடையும் வல்லமை அனுமார் ஒருவருக்கும் மட்டுமே உண்டு என ஜாம்பவான் கூறல், அனுமார் இலங்கைச் சென்று சீதையை கண்டு வர ஒப்புக்கொள்தல், அனுமார் மகேந்திரமலை மீது ஏறி நின்று இலங்கை நோக்கி வானில் கடந்து செல்லுதலுடன் கிஷ்கிந்தா காண்டம் நிறைவு பெறுகிறது. \n\nகிட்கிந்தா காண்டத்திற்குப் பின் வரும் சுந்தர காண்டத்தில் இராமதூதன் ஆக இலங்கைக்குச் சென்ற அனுமார், சீதையப் பார்த்துப் பேசுதல், இலங்கை நகரை அழித்தல், பின் மீண்டும் கிஷ்கிந்தைக்கு வந்து, இராமரிடம் கண்டேன் சீதையைக் கூறி இராமரின் மனதை மகிழ்வுறச் செய்வது குறித்து விளக்கப்படுகிறது.\n\n"}
{"id": "351605", "url": "https://ta.wikipedia.org/wiki?curid=351605", "title": "அமராவதி நீர்த்தேக்கம்", "text": "அமராவதி நீர்த்தேக்கம்\n\nஅமராவதி அணை அமராவதி ஆற்றின் குறுக்கே கட்டப்பட்டுள்ளது. இது இந்திய மாநிலமான தமிழ்நாட்டில் திருப்பூர் மாவட்டத்தில் இந்திராகாந்தி வனவிலங்கு சரணாலயம் அமைந்துள்ள உடுமலைப்பேட்டையின் தெற்கு பகுதியில் இருந்து 25 மைல்கள் தொலைவில் அமராவதி நகரில் அமைந்துள்ளது. அமாராவதி நீர்த்தேக்கமானது 9.31 சதுர கிலோ மீட்டர் பரப்பளவும் (3.59ச.மைல்) 33.53மீ ஆழமும் (110 அடி) கொண்டது. இவ்வணையானது முதலில் பாசத்திற்காகவும் வெள்ளத்தைக் கட்டுபடுத்துவதற்காகவும் கட்டப்பட்டது. தற்போது இவ்வணையின் மூலம் 4 மெகாவாட் மின்உற்பத்தி செய்யப்படுகிறது. இந்த நீர்த்தேக்கத்தில் மக்கர் இன முதலைகள் காணப்படுகின்றன. \nSection::::வரலாறு.\nஅமராவதி அணையானது அமராவதி ஆற்றின் குறுக்கே 1957ல் காமராசர் ஆட்சிக் காலத்தில் திருமூர்த்தி அணைக்குத் தெற்கு பகுதியில் 25 கி.மீ தொலைவில் கட்டப்பட்டது. \n\nSection::::சுற்றுலா.\nஅமராவதி அணையில் மிகச்சிறந்த முறையில் பூங்கா அமைந்துள்ளது. இவ்வணையில் உள்ள செங்குத்தான படிக்கட்டுகளில் சென்று வடக்கு பகுதியில் உள்ள சமவெளி பகுதியையும், தெற்குப் பகுதியில் உள்ள ஆனைமலை மற்றும் பழனிமலை அழகைக் காண முடிகிறது. சுற்றுலாப் பயணிகளுக்குப் படகு சவாரி 2011 சனவரி 11 முதல் துவங்கப்பட்டது.\n\n"}
{"id": "351607", "url": "https://ta.wikipedia.org/wiki?curid=351607", "title": "ஜாபாலி", "text": "ஜாபாலி\n\nஜாபாலி மகரிஷி, (Jaabaali Maharshi) ஆறு தத்துவப் பிரிவுகளில் ஒன்றான நியாயா தத்துவத்தை நிலைநிறுத்திய தத்துவாதியும் மகரிஷியும் ஆவார். ஜபல்பூர் நகரம் இம்முனிவரின் பெயரால் நிறுவப்பட்டது.\n\nஜாபாலி, உபநிடத்தில் கூறப்படும் கௌதமரின் சீடரான சத்தியகாம ஜாபாலா என்பவரின் வழித்தோன்றலில் பிறந்தவர்.\n\nSection::::ஜாபாலி கோத்திரம்.\nதென்னிந்தியாவில் வாழும் அந்தணர்கள் மற்றும் சௌராட்டிரர்களில் சில குடும்பத்தினர், தாங்கள் ஜாபாலி ரிஷியின் வழிதோன்றல்கள் என்பதால், தங்களை ஜாபாலி கோத்திரத்தினர் என அடையாளம் கொண்டுள்ளனர்.\n\nSection::::இராமாயணத்தில் ஜாபாலி ரிஷி.\nஇராமாயணத்தில் ஜாபாலி முனிவர் நாத்திக வாதம் பேசுபவராக வருணிக்கப்படுகிறார். தந்தை தசரதன் கூறியதாக தாய் கைகேயின் கூற்றுப்படி, இராமர் மேற்கொண்ட பதினான்கு ஆண்டு வனவாசத்தின் போது, சித்திரகூட மலையில் சீதை மற்றும் இலக்குமணனுடன் வாழ்ந்த வேளையில், பரதன் இராமரை சந்தித்து, அயோத்திற்கு திரும்பி வந்து மணிமகுடம் சூட்டிக் கொள்ள வேண்டினான். தந்தை சொல் மிக்க மந்திரமில்லை என்று கூறி, பரதனின் வேண்டுகோளை இராமர் ஏற்க மறுத்தார். அந்நேரத்தில் ஜாபாலி முனிவர், சத்திரிய தர்மப் படி, மூத்த மகனே நாடாள வேண்டும் என்றும், தாய் கைகேயியின் சொல்லுக்கு அடிபணிய வேண்டியதில்லை என்றும் நாத்திக வாதம் பேசினார்.\n\nSection::::ஜாபாலா உபநிடதம்.\nஜாபால ரிஷி இயற்றிய ஜாபால உபநிடதத்தில் சத்தியகாம ஜாபாலாவின் கதை கூறப்பட்டுள்ளது. ஜாபால உபநிடத்தில் தாயைக் கடவுளாகப் போற்றும் தன்மை குறித்தும், பெண்களின் கடமை குறித்தும் விளக்கியுள்ளார். மேலும் பிரம்ம வித்தையை அறிவதற்கான முதற் படி சத்தியத்தை பின்பற்றுவதே என வலியுறுத்தியுள்ளார்.\n"}
{"id": "351610", "url": "https://ta.wikipedia.org/wiki?curid=351610", "title": "இந்திய இரண்டு ரூபாய் நாணயம்", "text": "இந்திய இரண்டு ரூபாய் நாணயம்\n\nஇந்திய இரண்டு ரூபாய் நாணயம் (\"Indian 2-rupee coin\") என்பது இந்திய ரூபாயின் ஓர் அலகு. இந்தியாவில் இரண்டு ரூபாய் நாணயம் 1992 ஆம் ஆண்டு அறிமுகப்படுத்தப்பட்டது. அதிலிருந்து இரண்டு ரூபாய் நாணயம் புழக்கத்தில் உள்ளது. பழைய இராண்டு ரூபாய் நாணயம் குப்ரோ நிக்கல் என்ற உலோகத்தால் உருவாக்கப்பட்டது. புதிய இரண்டு ரூபாய் நாணயம் துருப்படிக்காத எஃகினால் உருவாக்கப்பட்டது.\n\n\n"}
{"id": "351612", "url": "https://ta.wikipedia.org/wiki?curid=351612", "title": "சத்தியகாம ஜாபாலா", "text": "சத்தியகாம ஜாபாலா\n\nசத்தியகாம ஜாபாலா (Satyakama Jabala) சாந்தோக்கிய உபநிடதத்தின் நான்கவாது அத்தியாத்தில் கூறப்படும் சிறுவனும், பிந்தைய வேத கால ரிஷியும் ஆவார். இவரி வழித்தோன்றலில் வந்தவரே ஜாபாலி முனிவர் ஆவார்.\n\nசத்தியகாம ஜாபாலா சிறுவனாக இருந்த போது குரு கௌதமரிடம் வேத பாடம் பயிலச் சென்ற போது, உனது கோத்திரம், தாய், தந்தையரின் விவரம் கூறக் கேட்டார். பின்னர் வீட்டிற்கு வந்த சத்தியகாம ஜாபாலா, தனது தந்தையைக் குறித்து தனது தாய் ஜாபாலாவிடம் விசாரிக்கிறான். தன் இளமைக் காலத்தில், பல இடங்களுக்குச் சென்று ஊழியம் செய்த காரணத்தினால், உனது தந்தை யார் எனத் தெரியவில்லை என ஜாபாலா தன் மகனிடம் கூறுகிறாள்.\n\nதன் தாய், தனது தந்தையைப் பற்றி கூறியவற்றை அனைத்தும் ஒளிவு மறைவு இன்றி, தனது குருவிடம் கூற, அவரும் சத்தியகாம ஜாபாலாவின் நேர்மையைப் பாராட்டிய கௌதமர், சத்தியகாம ஜாபாலியைத் தனது சீடராக ஏற்றுக் கொண்டார்.\n\nகுரு கௌதமர், சத்தியகாம ஜாபாலாவிடம் 400 பசுக்களை மேய்த்து, அதனை ஆயிரம் பசுக்களாக திருப்பிக் கொண்டு வரவேண்டும் என பணித்தார். சத்தியகாமன், பசுக்களை மேய்த்துக் கொண்டிருக்கும் போது சிந்திக்கையில் பிரபஞ்சம் மற்றும் ஜீவராசிகள், திசைகள், பூமி, வானம், நீர், நெருப்பு, வாயு (பிராணன்) போன்ற பஞ்சபூதங்கள் அனைத்தும் பிரம்மத்தின் வடிவங்களே என உணர்ந்து கொண்டார். மனித உடல் கர்மேந்திரியங்கள் மற்றும் ஞானேந்திரியங்களால் ஆனது என்றும் உணர்ந்து கொண்ட சத்தியகாம ஜாபாலா ஆயிரம் பசுக்களுடன் தனது குருகுலத்தை நோக்கிச் சென்றான்.\n\nசத்தியகாம ஜாபாலாவின் பிரம்ம ஞானத்தை அறிந்த கௌதம முனிவர், சத்தியகாமனை பாராட்டினார். பின்னர் சத்தியகாம ஜாபாலா ஜாபால உபநிடதத்தை இயற்றினார். சாந்தோக்கிய உபநிடதத்தில் சத்தியகாம ஜாபாலரின் சீடராக உபகோசல கமலாயணன் அறியப்படுகிறார்.\n\nசத்தியகாம ஜாபாலாவின் வழித்தோன்றலில் பிறந்தவரே ஜாபாலி முனிவர் ஆவார்.\n"}
{"id": "351617", "url": "https://ta.wikipedia.org/wiki?curid=351617", "title": "குடும்பவழி கொழுப்பு புரத வலுவிழப்பு நோய்", "text": "குடும்பவழி கொழுப்பு புரத வலுவிழப்பு நோய்\n\nகுடும்பவழி கொழுப்பு புரத வலுவிழப்பு நோய் (\"Familial partial lipodystrophy\", FPL) அல்லது காப்பெர்லிங்–டன்னிகன் நோய் அறிகுறி (\"Köbberling–Dunnigan syndrome\") என்பது ஊன்ம ஆக்கச்சிதைவு மாறுபாட்டினாலும், தோலடி கொழுப்பு குறைவாலும் ஏற்படுகிறது.\n\nஇந்நோயானது கைகள், கால்கள், உடலின் முண்டப்பகுதி போன்ற இடங்களில் ஏற்படும் தோலடி கொழுப்பு குறைவாலும், உடலின் மேல்பகுதி, முகம், கழுத்து, தோள்கள், முதுகு போன்ற இடங்களில் ஏற்படும் தோலடி கொழுப்பு அதிகரிப்பாலும், தோன்றுகிறது. உடலில் பொருத்தமான முறையில் கொழுப்புகளை சேகரிக்க இயலாத நிலை ஏற்படும்போது அவை உடலின்முக்கிய உறுப்புகளிலும் இரத்தத்திலும் (இரத்தத்தில் ட்ரைகிளிசரைடுகளாக) சேர்கின்றன.\n\nஇதனால் ஏற்படும் குறைகள்:\nவகை 1 இதுவரை குறைந்த அளவே கண்டறியப்பட்டதாக நம்பப்படுகிறது.\n"}
{"id": "351618", "url": "https://ta.wikipedia.org/wiki?curid=351618", "title": "நீல துளை", "text": "நீல துளை\n\n நீல துளை என்பது ஒரு பெரிய கடல் குகை அல்லது புதைகுழி ஆகும், இது ஆற்று மணல்பரப்புகளிலும் அல்லது தீவுகளிலும்  காணப்படக்கூடிய கார்பனேட் படுகைப்பாறைகளினால் உருவானவை. நீல துளைகள் வழக்கமாக,தூய நீரின் அலைகள் ,கடல் அல்லது இரண்டும் கலந்த வேதிப்பொருட்களால் ஆனது . இதற்கு  உதாரணங்களாக தென் சீனக் கடல் (டிராகன் ஹோல்), பெலிஸ், பஹாமாஸ், குவாம், ஆஸ்திரேலியா (கிரேட் பேரியர் ரீஃப்) மற்றும் எகிப்து (செங்கடல்) \nபோன்றவற்றை கூறலாம். \n\nSection::::தகவல்கள்.\nநீல துளை என்பவை கடந்த பனிக்காலங்களில்(2 மில்லியன் ஆண்டுகளுக்கு முன்பு) உருவானவை.அப்பொழுதைய கடல் மட்டம் தற்போது இருக்கும் கடல் மட்டத்தின் அளவை விட 100 முதல் 120 மீட்டர் வரை குறைவாக இருந்தது. அப்பொழுது மழையினால்  ஏற்பட்ட மண் அரிப்புகளாலும்,வேதியல் கால்மாற்றத்தினாலும் நிலப்பகுதிகளில் சுண்ணாம்புக்கல் பர்ந்தது.ஆனால் இவை பனி யுகத்தின் முடிவில் மூழ்கிவிட்டன. \n\nSection::::வாழ்க்கை வடிவங்கள்.\nபல வகையான படிமங்கள் நீல துளையில்  இருந்தன இதன் மூலம் நீல துளையில் பல உயிரினங்கள் வாழ்ந்தற்கான சாத்தியக்கூறுகள் காணப்படுகின்றன. இன்ன பிற வாழ்க்கை வடிவங்களும் இங்கு\n கண்டுபிடிக்கப்ப்ட்டன அதாவது கடல் வாழ்க்கை மற்றும் கடல் புதைபடிவங்கள் ஆகியவை.முதலை மற்றும் ஆமை புதைபடிவங்கள், ஆகியவை நீல துளைகளில் காணப்பட்டன., \n\n\n"}
{"id": "351620", "url": "https://ta.wikipedia.org/wiki?curid=351620", "title": "வை.சுந்தரேச வாண்டையார்", "text": "வை.சுந்தரேச வாண்டையார்\n\nவை.சுந்தரேசன் இலக்கியம்,கல்வெட்டு ஆகியவற்றை ஆதாரங்களாகக் கொண்டு தமிழாராய்ச்சி செய்த அறிஞர்களுள் ஒருவர்.\nSection::::பிறப்பும் கல்வியும்.\nசிதம்பரத்தை அடுத்த இராதாநல்லூரில் வைத்தியலிங்கம்-சிவகங்கையம்மையாருக்கு மகனாக 15-12-1899 இல் பிறந்தார்.சிதம்பரம் பச்சையப்பன் உயர்நிலைப்பள்ளியில் பள்ளிக் கல்வியை முடித்தார்.சென்னைப் பல்கலைக்கழகப் புலவர் தேர்வில் தேர்ச்சி பெற்றார்.\nSection::::பணிகள்.\nஇவரது ஆசிரியர் பணி முதன்முதலில் திருவையாறு அரசர் கல்லூரியில் தொடங்கியது.கல்லூரி பணிகளுக்கிடையே கல்வெட்டு ஆராய்ச்சியிலும் ஈடுபட்டார்.சதாசிவப் பண்டாரத்தாரிடம் கல்வெட்டுகளை ஆய்வு செய்யும் முறையைக் கற்றார்.அண்ணாமலைப் பல்கலைக்கழக திராவிட மொழியியல் துறையில் ஆராய்ச்சியாளராகவும் பணிபுரிந்துள்ளார். அதன் பின்னர் திருப்பனந்தாள் செந்தமிழ்க் கல்லூரியில் பேராசிரியராகவும்,சென்னைத் தமிழ் வளர்ச்சிக் கழகத்தில் ஆராய்ச்சியாளராகவும்,உறுப்பினராகவும் பணியாற்றியுள்ளார்.\nSection::::எழுதிய நூல்கள்.\nSection::::பெற்ற பட்டங்கள்.\nதருமபுரம் ஆதீனம் இவருக்குக்,\"கல்வெட்டு ஆராய்ச்சிக் கலைஞர்\" எனும் பட்டத்தை வழங்கியுள்ளது.குத்தாலம் வாழ் மக்கள், இவர் பணிகளைப் பாராட்டி,\"சைவ சித்தாந்த வித்தகர்\" எனும் பட்டத்தை வழங்கியுள்ளனர்.\nSection::::மறைவு.\nஇவர் 04-06-1969 அன்று இம்மண்ணுலக வாழ்வை நீத்தார்.\nSection::::உசாத்துணை.\n1) திருப்பனந்தாள் செந்தமிழ்க் கல்லூரி - ஆண்டு விழா மலர்- காசிமடம் வெளியீடு.\n2) அ.ம.சத்தியமூர்த்தி,\"தமிழுலகம் நினைக்க மறந்த தமிழர்கள்\"- மணிவாசகர் பதிப்பகம்.\n"}
{"id": "351623", "url": "https://ta.wikipedia.org/wiki?curid=351623", "title": "பணிவெளி மெய்நிகராக்கம்", "text": "பணிவெளி மெய்நிகராக்கம்\n\nபணிவெளி மெய்நிகராக்கம் என்பது ஒரு கணினியில் பயன்படும் மென்பொருள்கள் செயலிகளின் பயன்பாட்டு மெய்நிகராக்கம் தொடர்புடைய பயனீட்டுகணினிகளில் பயன்படுத்தும் ஒரு தொழில் சார்ந்த உத்தி ஆகும்.\n\nபல பயன்பாட்டுச் செயலிகளின் தொகுப்பு பணிவெளி மெய் நிகராக்கம் எனப்படுகிறது.\n\nகணினி பணிவெளியில் தனக்கென்று சிறப்பு செயலிகளை பிரித்து செயல் பொதிவுடன் இயங்கும்நிலை பணிவெளி மெய்நிகராக்கம் எனப்படுகிறது.\n\nகுறைவான பணிவெளியில் கெர்னல் கணித உட்கரு மற்றும் உட்கூறுகள் மெய் மூலங்கள் பயன்பாடுகள் தரவுகள் பின்னனி கதைக்களன் சிறப்புரிமை பெற்ற இயங்கு தளங்கள் போன்றவற்றை எளிதில் பணிவெளி மெய் நிகராக்கம் மூலம் செயல்படுத்த முடியும்.\n\nபணிவெளி மெய்நிகராக்கத்தின் இயங்குதள அளவானது சிறப்பு பெற்ற மேம்படுத்தப்பட்ட மேசைத்தளகணினியின் இயங்குதள அளவைவிட மிகமிகக் குறைவானதாகும். பணிவெளி மெய்நிகராக்கம் மூலம் பணிவெளியில் உள்ள பயன்பாடுகள் ஒன்றுடன் ஒன்று இனைந்தும். ஒன்றுடன் ஒன்று இடைவினைப்பட்டும். பயனாளிகளின் தேவைகளைப் பூர்த்தி செய்யும் விதத்தில் புதிய வெளிபாடுகளைக் கொடுக்கின்றன.\n\nமைக்ரோசாப்ட் செய்பணித்தாள் மைக்ரோசாப்ட் ஆவணம் போன்ற பல்வேறு செயல்களை ஒன்றுடன் ஒன்று இணைத்துப் பதித்து செயல்படுத்துவது பணிவெளி மெய்நிகராக்கத்தில் எளிது. பணிவெளி மெய்நிராக்கத்தின் மூலம் ஒரு கணினியிலிருந்து இயங்குதளம் பயன்பாட்டு செயல்பாடுகள் பயனரின் தரவுகள் செயல் பின்ன்னி போன்றவற்றை மற்றொறு இயங்கு அமைப்பு தளத்திற்கோ அல்லது மற்றெரு கணினிக்கோ எளிதில் மாற்ற இயலும். மேலும் இவற்றை ஒரே கணினி அலகில் சேமிக்கவும் இயலும் கெர்னல் வழி பணிவெளி மெய்நிகராக்க கணினிப் பொறி (WVE) மூலம் அனைத்து வகையான செயல்களையும் முழுமையக முன்னுரிமை குறீயீட்டு தொகுப்புகள் முலம் வேறு ஒரு செயல் கணினி பொறிக்கு மாற்ற முடியும்.\n\nSection::::நன்மைகளும் தீமைகளும்.\nSection::::பணிவெளி மெய்நிகராக்கம் மற்றும் பயன்பாட்டு மெய்நிகராக்கம் இவற்றுக்கிடையே உள்ள வேறுபாடு.\nபணிவெளி மெய்நிகராக்கத்தின் முலம் தனி பயன்பாடுகளையும் பின்ணனி அமைப்புகளையும் கட்டமைப்புகளையும் மற்றொரு அமைப்புடன் ஒருங்கிணைக்கவும் இடைவினைப்படுத்தவும் முடியு. இச்செயல்பாடு பயன்பாட்டு மேய்நி கராக்கத்தில் இல்லை. பயன்பாட்டு மேய்நிகராக்கத்தில் தனிச் செயல்பாடுகள் முழுமையக பாதுகாக்கபடுகின்றன. ஒரு பயன்பாட்டுடன் மற்றொரு பயன்பாடு இணைவதில்லை. ஒரு பயன்பாடு மற்றொரு பயன்பாட்டிற்கு ஒரு வகை கணினி நச்சு நுண்மமாக செயல்படுகிறது.\n\nSection::::பணிவெளி மெய்நிகராக்கம்– மேசைகணினி மெய்நிகராக்கம் இவற்றுக்கு இடையேயுள்ள வேறுபாடு.\nபணிவெளி மெய்நிகராக்கம் என்பது பயனாளிகளின் கணினி வன்பொருளில் நேரடியாக நுழைந்து தரவுகளை வெளிப்படுத்தி செயலாக்கத்திற்கு கொண்டுவருகிறது.ஆனால் மேசைகணினி மெய்நிகராக்கத்தில் வெகு தொலைவில் உள்ள கூட்டாண்மை பயனாளி மேசைகணினி வலைதளங்கள் மூலமும் LAN/ WAN மூலமும் தகவல்களும் தரவுகளும் பரிமாற்றம் செய்யப்படுகின்றன.\n\nவெறு சில மேசைகணினி மெய்நிகராக்க முறைகளில் மெய்நிகர் இயந்திரம் VM பொருள் சூழலிலும் பணியிட சூழலிலும் வேற்சுவல் பொக்சு மூலமும் எளிதில் பயன்பாட்டிற்கு வரும்.\nமேசை கணினி மெய்நிகராக்கம் மூலம் மாற்று இடத்தில் செயல்படும் கணினியிலோ அல்லது வெகு தொலைவில் உள்ள கருவியிலோ வரைகலைகள் வரை உருவங்கள் போன்றவற்றை தொலை மேசைக்கணினி தொழில் நுட்பம் கொண்டு இடமாற்றம் செய்யமுடியும்.\nஇதன் காரணமாக வரைகலை எற்கும் கணினி அமைப்பு தகவலைப் பெறுவதற்குக் சேமிப்பதற்கும் உரிய திறன் குறைவடைகிறது.மேலும் அகிலத் தொடர் பாட்டை, தீக்கம்பி ஐஇஇஇ 1394 ,இணைக்கப்பட்ட ஒளிப்படமிகள் மின் வருடிகள், வன்வட்டோடி ஆதாரங்கள் போன்றவற்றை இணைக்கும்போது அவற்றின் வேகமும் குறைகிறது. \nஆனால் பணிவெளி மெய்நிகராக்கத்தில் பயன்படுத்தும்போது ஒரு கணினியிலிருந்து பயன்பாடுகள் அமைப்புகளை, தரவுகள் போன்றவை.\nபயனர் கணினியில் முன்னரே பதியப்படுவதால் தகவல் மற்றும் தரவு இடம் மாற்றலுக்கான் நேரம் குறைகிறது. \nபணிவெளி மெய்நிகராக்கத்தில் முழுமையான இயக்க முறைமை\nஇடமாற்றம் செய்யப்படுவதில்லை. மெய்நிகராக்க சூழல் இதற்கான பணித்தளமாக அமைவதல் இதற்கு அதிக அளவு கணினி சேமிப்பு வளம் தேவைப்படுவதில்லை. ஆனால் மேசை கணினி மெய்நிகராக்கத்தில் அதிக அளவு கணினி சேமிப்பு வளம் தேவைப்படுகிறது.\n"}
{"id": "351625", "url": "https://ta.wikipedia.org/wiki?curid=351625", "title": "அண்ணா அறிவியல் மையம், திருச்சிராப்பள்ளி", "text": "அண்ணா அறிவியல் மையம், திருச்சிராப்பள்ளி\n\nஅண்ணா அறிவியல் மையம் என்ற கோளரங்கம் இந்தியாவின் திருச்சிராப்பள்ளியில் அமைந்துள்ளது.\nSection::::அமைவிடம்.\nஇந்தக் கோளரங்கம் திருச்சிராப்பள்ளி பன்னாட்டு வானூர்தி நிலையத்திற்கு அருகிலுள்ள திருச்சி மற்றும் புதுக்கோட்டை இடையேயான  தேசிய நெடுஞ்சாலை 210 யில் அமைந்துள்ளது.\n\nSection::::வரலாறு.\nதிருச்சிராப்பள்ளியில் உள்ள அண்ணா அறிவியல் மையம், தமிழக அரசால் ஜூன் 10, 1999 அன்று திறக்கப்பட்டது. இந்த மையத்திற்கு அருகிலுள்ள மாவட்டங்களான  புதுக்கோட்டை, தஞ்சாவூர், பெரம்பலூர், திண்டுக்கல், கரூர் மற்றும் மதுரை போன்ற  மாவட்டங்களில் இருந்து பள்ளி மற்றும் கல்லூரி மாணவர்கள் கோள்களைப் பார்வையிட வருகிறார்கள்.\n\nSection::::அம்சங்கள்.\nஇந்தக் கோளரங்கத்தில் \"சுற்றுச்சூழல் தொகுப்பு\" உள்ளது. இதன் கருப்பொருள்கள்: சுற்றுச்சூழல் அமைப்புகள், உயிர்-புவிசார் வேதியியல் சுழற்சிகள், உயிர்-வேறுபாடு மற்றும் பாதுகாப்பு ஆகியவையாகும். இதில்  \"ஷார்க் தீவு\", மேஜிக் ஷோ, ரோலர் கோஸ்டர் போன்ற பல முப்பரிமானப் படங்கள் உள்ளது.  மேலும் இதில் <nowiki>\"</nowiki>விஜயன் பிரசார்\", என்ற எடுசாட் வசதியைக் கொண்டுள்ளது. இதன் மூலம் 50 க்கும் மேற்பட்ட நாடுகளில்  உள்ள அறிவியல் மையங்களைப் பற்றிய விவரங்களை அறியலாம்.\n\nSection::::நிகழ்ச்சிகள்.\nஇங்கு நிகழ்ச்சிகள் தமிழ் மற்றும் ஆங்கிலம் ஆகிய இரண்டு மொழிகளில் உள்ளது. தமிழ் நிகழ்ச்சிகள் காலை 10.30, 1.00 மணி மற்றும் 3.30 மணிக்கும். ஆங்கில நிகழ்ச்சிகள் 11.45 மணி, 2.15 மணி மற்றும் 4.45 மணியிலும் நடைபெறும்.\n\n\n"}
{"id": "351631", "url": "https://ta.wikipedia.org/wiki?curid=351631", "title": "பிர்லா கோளரங்கம், சென்னை", "text": "பிர்லா கோளரங்கம், சென்னை\n\nகோளரங்கத்தில் 500 கலைக்கூடங்கள் கொண்ட எட்டு அரங்கங்கள், இயற்பியல், எலெக்ட்ரானிக்ஸ் மற்றும் கம்யூனிகேஷன், எரிசக்தி, வாழ்க்கை அறிவியல், கண்டுபிடிப்புகள், போக்குவரத்து, சர்வதேச குழந்தைகள் மற்றும் பொம்மைப் பொருட்கள் விஞ்ஞானம் ஆகியவற்றையும் கொண்டுள்ளது.\n\nSection::::அமைவிடம்.\nபிர்லா கோளரங்கமானது எண் 4, காந்தி மண்டபம் சாலை, கோட்டூர்புரம் பெரியார் விஞ்ஞானம் மற்றும் தொழில்நுட்ப மைய வளாகத்தில் அமைந்துள்ளது. கிண்டி தேசிய பூங்கா அருகே உள்ளது. சென்னை ஐ.ஐ.டி, அடையார் புற்றுநோய் மருத்துவமனை, அண்ணா பல்கலைக்கழகம், அண்ணா  நூலகம் போன்றவைகள் இதன் அருகே உள்ளன . \n\nSection::::அம்சங்கள்.\nபத்தாம் ஐந்தாண்டுத் திட்டத்தில் (2002-2007) பெரியார் விஞ்ஞானம் மற்றும் தொழில்நுட்ப மையம் மற்றும் பி. எம். பிர்லா பிளானட்டேரியம் ஆகியவற்றிற்காக முன்மொழியப்பட்ட மொத்த செலவு 6.4 மில்லியன் ஆகும்.\n\n2009 ல் இந்தியாவிலேயே முதன்முதலாக 360 கோண வான திரையரங்கம் அமைக்கப்பட்டது.\n\n2009 ஆம் ஆண்டில், சென்னையில் உள்ள அமெரிக்கத் தூதரகம் நீல் ஆம்ஸ்ட்ராங், சுனிதா வில்லியம்ஸ் மற்றும் கல்பனா சாவ்லா ஆகியோரின் ஓவியங்களை நன்கொடையாக வழங்கியது.\n\n2011-2012 ஆம் ஆண்டில் கோளரங்கத்தை புதிப்பிக்க  1.5 மில்லியன் தொகயை தமிழக அரசு வழங்கியது.\n\nSection::::நிகழ்ச்சிகள்.\nஒவ்வொரு நாளும் பல மொழிகளில் வெவ்வேறு நேரங்களில் பல்வேறு வகையான நிகழ்ச்சிகள் நடத்தப்படுகின்றன. சூரியன் அமைப்பு, வானம் மற்றும் பருவங்கள், கிரகணம், கிரகம், மூன், வால் நட்சத்திரம், வால்மீன்கள், விண்மீன் சுழற்சிகள் மற்றும் ஆழ்ந்த வானம் ஆகியவை இதில் அடங்கும். 3 மாதத்திற்கு ஒருமுறை இவை மாற்றம் செய்யப்படும். தமிழ் மற்றும் ஆங்கிலத்தில் நிகழ்ச்சிகள் நடைபெறும். அரசு விடுமுறை தவிர்த்து காலை 10 மணி முதல் மாலை 5.45 மணி வரை நடைபெறும்.\n"}
{"id": "351639", "url": "https://ta.wikipedia.org/wiki?curid=351639", "title": "பாரா-குளோரோகிரெசால்", "text": "பாரா-குளோரோகிரெசால்\n\nபாரா-குளோரோகிரெசால் \"(p-Chlorocresol)\" என்பது CHC என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மம் ஆகும். இச்சேர்மம் பாரா-குளோரோ-மெட்டா-கிரெசால் என்ற பெயராலும், பிரிவென்டால் சி.எம்.கே என்ற வர்த்தகப் பெயராலும் அழைக்கப்படுகிறது . குளோரினேற்றம் செய்யப்பட்ட பீனால் சேர்மவகையான இது கிருமிநாசினியாகவும், காப்புப் பொருளாகவும் பயன்படுத்தப்படுகிறது. அறை வெப்பநிலையில் நிறமற்ற ஈருருவ படிகங்களாக உருவாகும் இச்சேர்மம் தண்ணிரில் சிறிதளவு கரைகிறது. பீனால் மற்றும் ஆல்ககாலில் கரைக்கப்பட்டு நச்சுக்கொல்லியாகவும் பயன்படுத்தப்படுகிறது . தோலில் படும்பொழுது இச்சேர்மம் ஒரு மிதமான ஒவ்வாமையூக்கியாகக் கருதப்படுகிறது . \n"}
{"id": "351651", "url": "https://ta.wikipedia.org/wiki?curid=351651", "title": "காசிவாசி செந்திநாதையர்", "text": "காசிவாசி செந்திநாதையர்\n\nகாசிவாசி சி. செந்திநாதையர் (அக்டோபர் 2, 1848 - மே 5, 1924) ஈழத்துத் தமிழறிஞர். கட்டுரைகளும், கண்டனங்களும் எழுதிப் புகழ் பெற்றவர். நல்லூர் ஆறுமுக நாவலரைக் குருவாகக் கொண்டவர். இலங்கை நேசன் பத்திரிகையில் இவருடைய கட்டுரைகளை பொதுமக்கள் வெகுவாக விரும்பிப் படித்தனர். தமிழ்நாட்டில் 1904 ஆம் ஆண்டு அருட்பா மருட்பா என்ற வழக்கில் நா. கதிரைவேற்பிள்ளைக்கு ஆதரவாக நின்றவர். சமயத் தொண்டாற்றி பல நூல்களைப் பதிப்பித்தவர்.\n\nSection::::வாழ்க்கைக் குறிப்பு.\nயாழ்ப்பாணத்துக் குப்பிளான் கிராமத்தில் ஸ்ரீசிந்திய ஐயர்-கௌரியம்மாளுக்கு மகனாகப் பிறந்தவர் செந்திநாதய்யர். இவரது இயற்பெயர் அகோரசிவம். காசியில் பத்தாண்டுகள் தங்கி வடமொழி நூல்களை ஆய்ந்தார். இதனால் இவர் \"காசிவாசி செந்திநாதையர்\" என அழைக்கப்பட்டார். காசி வாழ்க்கைக்குப் பின் தமிழகத்தில் வாழ்ந்த செந்திநாதையர், திருப்பரங்குன்றத்தில் 'வைதிக சுத்தாத்துவித சைவசித்தாந்த வித்தியாசாலை' என்ற பாடசாலையை நிறுவிப் பணி புரிந்தார்.\n\nSection::::கல்வியும் ஆசிரியப்பணியும்.\nகதிர்காம ஐயரிடம் தமிழ், வடமொழியையும், யாழ்ப்பாணம் மத்திய கல்லூரியில் ஆங்கிலத்தையும், நல்லூர் சம்பந்தம்பிள்ளையிடம் தமிழ் இலக்கண, இலக்கியங்களையும் கற்றார். ஆறுமுக நாவலரின் வண்ணார்பண்ணை நாவலர் சைவப்பிரகாச வித்தியாசாலையில் ஆறு ஆண்டுகளும், நாவலர் ஆங்கில வித்யா சாலையில் ஓராண்டும் ஆசிரியராகப் பணியாற்றினார். திருப்பரங்குன்றத்தில் வைதீக சுத்தாத்துவித சைவசித்தாந்த வித்யாசாலையை நிறுவி அங்கு தமிழ், ஆங்கிலம், வடமொழி நூல்களைப் போதித்தார். யாழ்ப்பாணத்துத் திருநெல்வேலியில் வெளிவந்த, \"கஜனமனோ ரஞ்சனி\" எனும் பத்திரிகையில் உதவி ஆசிரியராகப் பணிபுரிந்துள்ளார்.\n\nSection::::எழுத்துப் பணி.\nவேதாகம நூல்களிலும் தமிழ் நூல்களிலும் ஆழ்ந்த புலமை கொண்டவர் செந்திநாதையர். அத்வைத வேதாந்தமும் விசிட்டாத்வைதமும் ஒரேயொரு பிரம சூத்திரத்துக்கு இருவேறு விளக்கங்களை எப்படிக் காண முடியும் என எண்ணினார். இதன் விளைவாக மூல நூல்களை ஆராய்ந்து, அதன் விளக்கமாக அமைந்த சில கருத்துக்கள் மூல நூலிலுள்ளவற்றை மாற்றியும் திரித்தும் வெளிவந்தவை எனக் கண்டார். இவற்றை விளக்குவதாக இவர் எழுதிய நீலகண்ட பாஷ்யத் தமிழ் மொழிபெயர்ப்பு உள்ளது.\n\nபிரமசூத்திர சிவாத்துவித சைவபாடியம் என்ற நீலகண்ட பாஷ்யத் தமிழ் மொழிபெயர்ப்புக்கு ஆராய்ச்சி முகவுரையாக இரு நீண்ட உபக்கிரக மணிகைகள் எழுதியுள்ளார். ஒன்று உபநிடத உபக்கிரக மணிகை. மற்றையது பிரம சூத்திர உபக்கிரக மணிகை. தர்க்க முறையிலும் கதைகள் மூலமும் பிரம சூத்திரத்தில் காணும் கருத்து வேறுபாடுகளையும், மயக்கங்களையும் செந்திநாதையர் விளக்குவது அன்றிருந்த வழியிலிருந்து வேறுபட்டிருந்தது.\n\nபின்வந்த உபநிடதங்களே வேதாந்தம் என்று பலர் கூறுவர். இது காரணப் பெயராக வந்தது. வேதம் காட்டும் ஆத்மானந்த அனுபவமே வேதாந்தம் என்பதன் பொருள், அது காரண இடுகுறிப் பெயராக வந்தது, என்பது செந்திநாதையரின் கருத்து. அவரின் 'சைவ வேதாந்தம்' என்னும் நூல் இதனை விளக்குகிறது. வேதங்களிலுள்ள கருத்துக்களையும் தேவாரத்திலுள்ள கருத்துக்களையும் ஒப்பிட்டு ஆய்வு செய்து, அவற்றுக்கிடையில் உடன்பாடு கண்டு எழுதப்பட்ட நூல் 'தேவாரம் வேதசாரம்'.\n\nகந்தபுராணம், பெரியபுராணம், திருவிளையாடற்புராணம் போன்ற நூல்களை, மக்கள் தேவை கருதி, எளிமையான வசனநடையில் எழுதியவர் ஆறுமுக நாவலர். அவற்றின் உள்ளார்ந்த சித்தாந்தக் கருத்துக்களையும் கொள்கைகளையும் விளக்கும் நோக்குடன் செந்திநாதையர் எழுதினார். இந்த வகையில் எழுதப்பட்ட ஒரு நூல் 'கந்தபுராண நவநீதம்'.\n\nசிவஞானபோதத்துக்கு உரையாக அமைந்தவை சிவஞானமுனிவரின் சிற்றுரையும் பேருரையாகிய பாடியமும். இவை எல்லோராலும் எளிதில் விளங்க இயலாதவை. சிவஞானபோதத்தை எளிதில் விளக்கும் நோக்கில் செந்திநாதையர் எழுதிய உரைநூல் 'சிவஞானபோத வசனாலங்கார தீபம்'. 1917-ல் வெளிவந்த இந்நூலின் முன்னுரையில், 'யாம் பெரும்பான்மையும் மாதவச் சிவஞான யோகிகள் உரைத்தருளிய உரையைத் தொடர்ந்தே இதனை எழுதினோம்' என்று செந்திநாதையர் குறிப்பிடுகிறார்.\n\nமுதலான நாற்பதுக்கும் மேற்பட்ட நூல்கள் படைத்துள்ளார்.\n\nSection::::எழுதிய நூல்கள்.\nநீலகண்ட பாடியத்தைத் தமிழில் மொழிபெயர்த்துள்ளார்.\n\nSection::::சிறப்புகள்.\nதிருவனந்தபுரம் பல்கலைக்கழகம் இவரது மும்மொழிப் புலமையைப் பாராட்டியுள்ளது. ஆறுமுக நாவலர் இவர் திறனைப் பாராட்டி, நன்னடத்தைப் பத்திரிக்கை எனும் சான்றிதழ் அளித்துள்ளார். செந்திநாத சுவாமி எந்திர சாலை எனும் பெயரில் அச்சகம் நிறுவிப் பதிப்புப் பணிகள் பல புரிந்துள்ளார்.\n\nSection::::பட்டங்கள்.\nசெந்திநாதையருக்கு 'சித்தாந்த சிகாமணி', 'சித்தாந்த பானு' போன்ற பட்டங்களைத் தமிழகம் அளித்து அவரின் சைவப்பணிகளை ஊக்குவித்தது.\n\nSection::::மறைவு.\nஇவர் 1924 மே 5 அன்று மறைந்தார்.\n\n\nSection::::வெளி இணைப்புகள்.\nVaidika Saiva Siddhanta (ஆங்கிலம்)\nBrahmaSri S. Senthinatha Iyer (ஆங்கிலம்)\n"}
{"id": "351654", "url": "https://ta.wikipedia.org/wiki?curid=351654", "title": "சியவனர்", "text": "சியவனர்\n\nசியவனர் (Chyavana) (, Cyavana) இந்து தொன்மவியலில் ஆயுர்வேத மருத்துவத்தில் புலமைப் பெற்ற வேதகால ரிஷி ஆவார். \nசப்தரிஷிகளில் ஒருவரான மகரிஷி பிருகுவின் மகனான சியவனருக்கு, உடலுக்கு புத்துணர்ச்சி ஊட்டும் மருந்தை வழங்கியமையால், அம்மருந்தை சியவனர் பெயரால் சியவனபிரஷ் (Chyawanprash) என இன்றும் அழைக்கப்படுகிறது.\n\nரிக் வேத மந்திரங்கள், வயதானவராகவும், உடல் வலுவற்றவராக இருந்த சியவன முனிவருக்கு, தேவர்களின் மருத்துவர்களான அஸ்வினி தேவர்களின் வழங்கிய மருந்தால், சியவன முனிவர் மீண்டும் இளமையையும், உடல் வலுவையும் பெற்றதாக கூறுகிறது.\n\nSection::::குடும்பம்.\nசியவனர் வைவஸ்வதமனுவின் மகளான ஆருஷியை மணந்து கொண்டு ஔராவான் எனும் மகனை பெற்றார். வேறு புராணங்களின் படி, வேதகால மன்னர் சர்யதியின் மகளும், வைவஸ்வத மனுவின் பேத்தியுமான சுகன்யாவை மணந்து \"அப்னவவானன்\" மற்றும் \"தகிசன்\" எனும் இரண்டு மகன்களையும், \"ஹரிதா\" எனும் மகளையும் பெற்றதாக உள்ளது.\n\nSection::::மகாபாரதம் கூறும் சியவனர்.\nமகாபாரதத்தின் ஆதி பருவம், அத்தியாயம் 5 & 6இன் படி, பிருகு முனிவரின் கர்ப்பிணி மனைவியான புலோமையை, ஒரு அரக்கன் வன்கொடுமை செய்ய முயலும் போது, புலோமையின் கருப்பையிலிருந்து நழுவி குழந்தை தரையில் விழுந்ததால், அக்குழந்தைக்கு சியவனன் எனப் பெயராயிற்று. வட மொழியில் \"சியவனன்\" அல்லது \"ச்யவனன்\" என்றால் \"நழுவி விழுந்தவன்\" என்று பொருள். ச்யவனம் என்றால் நழுவுதல் என்று பொருள்.\nSection::::சியவன முனிவரின் திருமணமும், இளமை திரும்புதலும்.\nமகாபாரதத்தின் வன பருவம், அத்தியாயம் 122 மற்றும் 123ல் சியவன முனிவருக்கும், மன்னர் சர்யாதியின் மகள் சுகன்யாவிற்கும் நடந்த திருமணம், அஸ்வினி தேவர்களால் சியவனரின் முதுமை நீங்கி, இளமை திரும்பப் பெற்ற வரலாறும் கூறப்பட்டுள்ளது.\n\n"}
{"id": "351658", "url": "https://ta.wikipedia.org/wiki?curid=351658", "title": "காலம் (நேரம்)", "text": "காலம் (நேரம்)\n\nகாலம் (\"\", , என்பது தமிழில் நேர இடைவெளி அல்லது கால இடைவெளியைக் குறிக்கும் சொல் ஆகும். சமசுக்கிருதத்தில் கால என்ற இச்சொல் \"நேரத்தைக்\" குறிக்கிறது. இது யமனின் பல்வேறு பெயர்களில் அல்லது வடிவங்களில் ஒன்றாக பயன்படுத்தப்படுகிறது.\n\nSection::::பெயராய்வு.\nமோனியர்-வில்லியம்சின் சமற்கிருதம்-ஆங்கில அகராதி காலா என்ற இரண்டு தனி வார்த்தைகளை பட்டியலிடுகிறது.\n\nஒரு பாரம்பரிய இந்துக் காலக் காலமாக, ஒரு காலம் 144 விநாடிகளுக்கு ஒத்திருக்கிறது.\n\nமோனியர்-வில்லியம்சின் கூற்றுப்படி, கால 2 என்பது வாய்மொழி மூலையில் இருந்து \"கணக்கிடுவதற்கு\" இருந்து வருகிறது, அதே சமயத்தில் கால 1 என்ற வேர் உறுதியற்றதாக இருக்கிறது.\n"}
{"id": "351662", "url": "https://ta.wikipedia.org/wiki?curid=351662", "title": "டைபென்சோபியூரான்", "text": "டைபென்சோபியூரான்\n\nடைபென்சோபியூரான் அல்லது இருபென்சோபியூரான் (Dibenzofuran) என்பது ஒரு பல்லினவளைய கரிமச்சேர்மம் ஆகும். அரோமாட்டிக் வகை சேர்மமான டைபென்சோபியூரானின் கட்டமைப்பு அருகில் உள்ள படத்தில் காட்டப்பட்டுள்ளது. இக்கட்டமைப்பில் நடுவிலுள்ள பியூரான் வளையத்துடன் இரண்டு பென்சீன் வளையங்கள் இணைக்கப்பட்டுள்ளன. எண்ணிடப்பட்டுள்ள அனைத்து கார்பன் அணுக்கள் ஒவ்வொன்றுடனும் ஐதரசன் அணுக்கள் பிணைக்கப்பட்டுள்ளன. (படத்தில் காட்டப்படவில்லை). எளிதில் ஆவியாகக் கூடிய சேர்மமான டைபென்சோபியூரான் வெண்மை நிறத்துடன் முனைவற்ற கரிமக் கரைப்பான்களில் கரையக்கூடிய சேர்மமாக உள்ளது. கரித்தாரில் இருந்து பெறப்படும் இச்சேர்மம், அதில் 1 சதவீதம் அளவில் பகுதிப்பொருளாகக் காணப்படுகிறது.\n\nSection::::வினைகள்.\nவெப்பவியல் சார்ந்த ஒரு வலிமையான திரவ வரம்பை டைபென்சோபியூரான் சேர்மம் கொண்டுள்ளது. இச்சிறப்புத் திரவப்பண்பும் குறைந்த நச்சுத்தன்மையும் பென்சோபியூரானை ஒரு வெப்ப பரிமாற்ற முகவராகப் பயன்படுத்த வழிநடத்துகின்றன. \nஆலசனேற்றம், பிரீடல் கிராப்ட்டு வினைகள் போன்ற எலக்ட்ரான் கவர் வினைகளில் டைபென்சோபியூரான் பங்கேற்கிறது. பியூட்டைல் இலித்தியத்துடன் டைபென்சோபியூரான் வினைபுரிந்து ஈரிலித்தியமேற்றம் அடைகிறது. \nபிரீடல் கிராப்டு வினையில் சக்சினிக் நீரிலியுடன் வினைபுரிந்து பியூரோபென் என்ற மருந்தை தயாரிக்க உதவும் முன்னோடிச் சேர்மமாக டைபென்சோபியூரான் விளங்குகிறது. \n\nSection::::முன்பாதுகாப்பு.\n0.025 – 0.4% அளவு டைபென்சோபியூரான் கலக்கப்பட்ட உணவை எலிகளுக்கு 200 நாட்களுக்கு வழங்கி சோதனைக்கு உட்படுத்தியதில் எலிகள் எந்த பாதிப்பும் அடையவில்லை என்று அறியப்பட்டது . எனவே இது நச்சுத்தன்மையற்ற ஒரு வேதிப்பொருளாகக் கருதப்படுகிறது. அதேவேளையில் பலகுளோரினேற்ற டைபென்சோபியூரான்கள் அபாயகரமான பொருட்களாகக் கருதப்படும் விவாதத்துக்கு உள்ளாகின்றன.\n"}
{"id": "351666", "url": "https://ta.wikipedia.org/wiki?curid=351666", "title": "(2-குளோரோபீனைல்)தயோயூரியா", "text": "(2-குளோரோபீனைல்)தயோயூரியா\n\n(2-குளோரோபீனைல்)தயோயூரியா \"((2-Chlorophenyl)thiourea)\" என்பது CHClNS என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மம் ஆகும். இச்சேர்மத்தின் கொதிநிலை 146 பாகை செல்சியசு வெப்பநிலை ஆகும். ஒரு களைக்கொல்லியாக இச்சேர்மம் பயன்படுத்தப்படுகிறது. ஐக்கிய அமெரிக்க சுற்றுச்சூழல் பாதுகாப்பு நிறுவனத்தின் 1998 நிலவரப்படி, அமெரிக்காவில் (2-குளோரோபீனைல்)தயோயூரியா ஒரு பூச்சிக் கொல்லியாகப் பதிவு செய்யப்படவில்லை. \n"}
{"id": "351670", "url": "https://ta.wikipedia.org/wiki?curid=351670", "title": "1,4-வளையயெக்சாடையீன்", "text": "1,4-வளையயெக்சாடையீன்\n\n1,4-வளையயெக்சாடையீன் \"(1,4-Cyclohexadiene)\" என்பது CH. என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். சைக்ளோயெக்சாடையீன், சைக்ளோயெக்சா-1,4-டையீன் என்ற பெயர்களாலும் இச்சேர்மம் அழைக்கப்படுகிறது. நிறமற்றதும், எளிதில் தீப்பற்றக்கூடியதுமான இச்சேர்மம், γ- டெர்பினின் போன்ற டெர்பபெனாய்டுகள் வகை சேர்மங்களின் முன் வடிவமாகக் கருதப்படுகிறது. 1,3-வளையயெக்சாடையீனின் மாற்றியனாக γ- டெர்பின் காணப்படுகிறது. \n\nSection::::தயாரிப்பு.\nதொடர்புடைய அரோமாட்டிக் சேர்மங்களை ஒரு கார உலோகம் மற்றும் அமோனியா போன்ற புரோட்டான் வழங்கியைப் பயன்படுத்தி பிர்ச்சு ஒடுக்க வினையினால் பதிலீடு செய்யப்பட்ட 1,4-வளையயெக்சாடையீனை ஆய்வகங்களில் தயாரிக்கலாம். இம்முறையைப் பின்பற்றும் போது நிறைவுற்ற வளையத்தை முற்றிலுமாக ஒடுக்குவது தவிர்க்கப்பட வேண்டும். \n\nSection::::வினைகள்.\n1,4-வளையயெக்சாடையீனும் இதன் வழிப்பொருட்களும் அரோமாட்டிக் வளையமாக உருவாகும் தன்மையைப் பெற்றிருப்பதால், எளிமையாக அரோமாட்டிக் தன்மையைப் பெருகின்றன. அரோமாட்டிக் திட்டத்திற்கு மாறும் இத்தகைய பண்பு பெர்க்மான் வளையமாதல் போன்ற மற்ற வினைகளுக்கு தூண்டுதலாக அமைகிறது .\n\n"}
{"id": "351684", "url": "https://ta.wikipedia.org/wiki?curid=351684", "title": "பூபென் ஹசாரிகா பாலம்", "text": "பூபென் ஹசாரிகா பாலம்\n\nபூபென் ஹசாரிகா பாலம் (Bhupen Hazarika Setu or Dhola–Sadiya Bridge), 9.15 கிமீ நீளம் கொண்ட இந்தியாவின் நீளமான நீர்வழிப் பாலமாகும். \n\nஅசாமிய கவிஞரும், பாடகருமான பூபென் ஹசாரிகாவின் நினைவாக இப்பாலத்திற்கு அவரது பெயர் சூட்டப்பட்டு, 26 மே 2017 அன்று இந்தியப் பிரதமர் நரேந்திர மோடியால் நாட்டிற்கு அர்ப்பணிக்கப்பட்டது.\n\nபிரம்மபுத்திர ஆற்றின் பெரிய துணை ஆறான \"லோகித்\" ஆற்றின் மீது, அசாம் - அருணாசலப் பிரதேசத்தை இணைக்கும் வகையில் இப்பாலம் நிறுவப்பட்டது. \n\nஇந்திய அரசின் \"சாலைப் போக்குவரத்து மற்றும் நெடுஞ்சாலைகள் அமைச்சகம்\" மற்றும் தனியார் துறையான \"நவயுக பொறியியல் நிறுவனம்\" இணைந்து, நவம்பர், 2011ல் துவங்கிய, 9.15 கிமீ நீளமுள்ள பூபென் ஹசாரிகா பாலத்தின் கட்டுமானப் பணி, 10 மார்ச் 2017ல் நிறையுற்றது. இப்பாலத்தின் கட்டுமானச் செலவாக ரூபாய் 2,056 கோடி செலவிடப்பட்டுள்ளது.\n\nஅசாம் தலைநகர் திஸ்பூரிலிருந்து 540 கி.மீ. தொலைவில் உள்ள தின்சுகியாக்கு அருகில் உள்ள சதியாவிலிருந்து, அருணாச்சலப் பிரதேச மாநில தலைநகர் இடாநகருக்கு 300 கி.மீ. தொலைவில் உள்ள தோலாவை இணைக்கும் பூபென் ஹசாரிகா பாலத்தினால், பயணத் தொலைவு 165 கிலோ மீட்டராக குறையும், அதே போல் பயண நேரம் 7 முதல் 8 மணி நேரம் குறையும். அருணாசலப் பிரதேசம் மற்றும் அசாமின் பொருளாதார வளர்ச்சிக்கு இந்தப் பாலம் மிகவும் உதவும். \n\nஇப்பாலம் 60 டன் எடை கொண்ட பீரங்கி வண்டிகள் செல்லும் வகையில் நிறுவப்பட்டுள்ளது. \n\n"}
{"id": "351688", "url": "https://ta.wikipedia.org/wiki?curid=351688", "title": "கிச்சிலி", "text": "கிச்சிலி\n\nகிச்சிலி (\"Citrus\") என்பது ரூட்டேசி குடும்ப பூக்கும் மரங்கள் மற்றும் குறுமரங்களடங்கிய பேரினமாகும். இப்பேரினத்திலுள்ள தாவரங்கள் ஆரஞ்சு, எலுமிச்சை, நாரத்தை,பம்பளிமாசு (பப்ளிமாசு) உள்ளிட்ட முக்கிய பயிர்கள் புளிப்புச் சுவையுள்ள சிட்ரசு பழங்களை உருவாக்குகின்றன.\n\nசமீபத்திய ஆராய்ச்சி முடிவுகளின் படி சிட்ரசு தாவரங்களின் பூர்வீகம் ஆஸ்திரேலியா, நியூ கலிடோனியா மற்றும் நியூ கினியா ஆகும். இருப்பினும் சில ஆராய்ச்சியாளர்களின் ஆய்வு முடிவுகளின் படி இதன் பூர்வீகம் தென்கிழக்கு ஆசிய எல்லைகளான வடகிழக்கு இந்தியா, பர்மா (மியான்மார்), மற்றும் சீனாவின் யுன்னான் மாகாணம் ஆகியவை இதன் பூர்வீகம் என கூறுப்படுகிறது .சில குறிப்பிட்ட வணிகரீதியிலான இனங்களான ஆரஞ்சு, மெண்டரின் தோடம்பழம் (mandarine Orange) மற்றும் எலுமிச்சை இப்பகுதியல் தோன்றியதாகும். பழங்காலத்திலிருந்தே சிட்ரசு பழங்கள் பரவலாக விளைவிக்கப்பட்டு வருகின்றன.\n\nSection::::வரலாறு.\nபல்வேறு சமயங்களில் சிட்ரசு பழங்கள் ஆசியா (முதன் முதலாகப் பயன்பாட்டில் இருந்தது), ஐரோப்பா மற்றும் புளோரிடா ஆகியவற்றை பூர்வீகமாகக் கொண்டதாக அறியப்படகிறது.ஆனால் ஐரோப்பிய ஆரஞ்சுப் பழங்கள் (கசப்பு ஆரஞ்சு) அலெக்சாண்டர் காலத்தில் இந்தியாவிலிருந்து கொண்டு வரப்பட்டதாகும். அதே போல புளோரிடாவின் ஆரஞ்சு வகைகளும் ஸ்பெயினை பூர்வீகமாகக் கொண்டதாகும்.பண்டைய ரோமானிய காலத்தில் எலுமிச்சை ஐரோப்பாவிற்கு கொண்டுவரப்பட்டது.\n\nSection::::பெயர்.\nஇதன் மூலப்பெயர் லத்தீன் மொழியிலிருந்து வந்ததாகும்.இப்பெயர் தற்போதுள்ள சிட்ரான் (சி. மெடிகா) அல்லது ஒரு ஊசியிலை கூம்பு மரத்தை குறிக்கிறது. இது சிடார் (cedar), κέδρος (kédros) என்ற ஒரு வகை மரத்தைக் குறிக்கும் கிரேக்க சொல்லுக்கும் தொடர்புடையதாகவும் உள்ளது. ஏனெனில் சிடார் மர இலைகள் மற்றும் பழங்களில் எலுமிச்சை போன்றதொரு வாசைனை காணப்படுகிறது. மொத்தத்தில் இவை ரோமானிய சொற்களிலிருந்து பெயரிடப்பட்ட சிட்ரசு பழங்கள் (புளிப்பு பழங்கள்) மற்றும் தாவரங்கள் என அறியப்படுகின்றன.\n\nSection::::பரிணாம வளர்ச்சி.\nஇன்றைய பெரிய சிட்ரசு பழங்கள் மில்லியன் கணக்கான ஆண்டுகளுக்கு முன் சிறிய, உண்ணத்தக்க சதைக்கனியியிலிருந்து முதலில் உருவானது. சிட்ரசு செடிகள் ஒரு பொதுவான மூதாதையிலிருந்து சுமார் 15 மில்லியன் ஆண்டுகளுக்கு முன்னர் விலகியிருந்தன.\n"}
{"id": "351691", "url": "https://ta.wikipedia.org/wiki?curid=351691", "title": "சதியா", "text": "சதியா\n\nசதியா (Sadiya), பண்டைய இந்தியாவின் சுதியா நாட்டின் மூன்றாவது தலைநகராக 1524 முடிய இருந்தது. தற்போது சதியா நகரம், அசாம் மாநிலத்தின் தின்சுகியா மாவட்டத்தில் அமைந்துள்ளது. சதியாவில் பிரம்மபுத்திரா ஆறு பாய்கிறது. மல்லிகைப் பூ போன்ற பூக்களுக்கு சதியா நகரம் பெயர் பெற்றது. \n\nSection::::நிர்வாகம்.\nசதியா நகரம் ஒரு அசாம் சட்டமன்றத்தின் ஒரு தொகுதியைக் கொண்டுள்ளது.\n\nதின்சுகியா மாவட்டத்தின் மூன்று உட்கோட்டங்களில், சதியா உட்கோட்டமும் ஒன்றாகும்.\n\nSection::::புவியியல்.\nஅசாம் மாநிலத்தின் வடக்கிழக்கில், அருணாசலப் பிரதேச எல்லையை ஒட்டி அமைந்துள்ளது சதியா நகரம் ஆகும் . இந்நகரம் கடல் மட்டத்திலிருந்து 123 மீட்டர் உயரத்தில் உள்ளது. \n\nபிரம்மபுத்திரா ஆற்றின் அகலமான மூன்று துணை ஆறுகளான திகாங் ஆறு, திபாங் ஆறு மற்றும் \"லோகித்\" ஆறுகள் சதியா நகரத்தில் பிரம்மபுத்திரா ஆற்றில் கலக்கிறது. \n\nSection::::பூபென் ஹசாரிகா பாலம்.\nபிரம்மபுத்திர ஆற்றின் பெரிய துணை ஆறான \"லோகித்\" ஆற்றின் மீது, அருணாசலப் பிரதேசத்தின் தோலா நகரத்தையும், அசாமின் சதியா நகரத்தையும் இணைக்கும் வகையில் 9.15 கிமீ நீளம் கொண்ட பூபென் ஹசாரிகா பாலம் 26 மே 2017 அன்று திறக்கப்பட்டது. \n\n"}

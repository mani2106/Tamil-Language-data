{"id": "255994", "url": "https://ta.wikipedia.org/wiki?curid=255994", "title": "இலந்தனம் கார்பனேட்டு", "text": "இலந்தனம் கார்பனேட்டு\n\nஇலந்தனம் கார்பனேட்டு \"(Lanthanum carbonate)\" என்பது La(CO), என்ற மூலக்கூற்று வாய்ப்பாடுடன் கூடிய ஒரு வேதிச் சேர்மமாகும். இது இலந்தனம் (III) நேர்மின் அயனிகளும் கார்பனேட்டு எதிர்மின் அயனிகளும் சேர்ந்து உருவாகும் சேர்மமாகும். தாதுப்பொருளாகும். இலந்தனம் கார்பனேட்டு, மோனசைட் என்ற கனிமத்துடன் சேர்ந்து இலந்தனத்தின் கனிமப்பொருளாகக் காணப்படுகிறது.\n\nSection::::இலந்தனத்தின் வேதியியல்.\nஇலந்தனத்தின் சேர்மங்கள் வரிசையின் தொடக்கம் இலந்தனம் கார்பனேட்டின் வழியாகத்தான் தொடங்குகிறது. குறிப்பாக இலந்தனம் கலப்பு ஆக்சைடுகள் உருவாதல் குறிப்பிடப்படுகிறது.\n\n\nSection::::மனிதன் மற்றும் கால்நடை மருந்து.\nபாசுபேட் பிணைப்பி என்ற மருந்தாக இலந்தனம் கார்பனேட்டு பயன்படுகிறது. சியர் மருந்து நிறுவனம் இதைப் பெருமளவில் தயாரித்து போசிரெனால் என்ற வர்த்தகப் பெயரில் மருந்தளிக்கும் மருத்துவத்திற்காக விற்பனை செய்கிறது. இம்மருந்துகள் அளவில் பெரியனவாக இருப்பதால் ( 1000 மி.கி , குறுக்களவு 2.2 செ.மீ) வாயிலிட்டு அசைபோடாமல் விழுங்க நினைத்தால் தொண்டையில் அடைத்துக் கொள்ளும் அபாயம் இருக்கிறது. குருதிபாசுபேட்மிகை நோய்க்காகவும் தொடக்கநிலை சிறுநீரக நோய்களுக்காகவும் இம்மருந்து பரிந்துரைக்கப்படுகிறது. உணவுடன் இம்மருந்தை எடுத்துக்கொள்வதால், சிறுகுடலால் பாசுபேட் மேலும் உறிஞ்சப்படுவது தடுக்கப்படுகிறது. விலங்குகளுக்கு உண்டாகும் குருதிபாசுபேட்மிகை நோய்க்காக பேயர் விலங்குகள் நலம் அமைப்பு இம்மருந்தை ரெனாட்சின் என்ற வனிகப்பெயரால் தயாரித்து விற்பனை செய்கிறது.\n\nகுருதிபாசுபேட்மிகை நோய்க்காக இலந்தனம் கார்பனேட்டை பயன்படுத்தினாலும் அதனால் விளையும் பக்கவிளைவுகளான தசைவலி, தசைப்பிடிப்பு மற்றும் புறநிலை நீர்க்கோப்பு முதலானவை மருத்துவ அடிப்படையில் கவனிக்கப்படல் வேண்டும்\n\nSection::::பிற பயன்கள்.\nகண்ணாடிகளுக்குச் சாயமேற்றல், தண்ணீரை நன்னீராக்கல் அல்லது ஐதரோ கார்பன்களை பிளக்கும் வினைகளில் வினையூக்கியாகச் செயல்படுதல் போன்ற பலவிதமான பயன்பாடுகளுக்கும் இலந்தனம் கார்பனேட்டு பயன்படுத்தப்படுகிறது.\n\n"}
{"id": "255995", "url": "https://ta.wikipedia.org/wiki?curid=255995", "title": "சுசிரோ அயாசி", "text": "சுசிரோ அயாசி\n\nநிகோங்கோ சுசிரோ அயாசி (சப்பானியம்: 林 忠四郎) [ஜூலை 25, 1920 - பிப்ரவரி 28, 2010] ஒரு ஜப்பானிய வானியற்பியலாளர். எர்ட்சுப்பிரங் - இரசல் விளக்கப்படத்தில் உள்ள அயாசித் தடங்கள் இவர் நினைவாகப் பெயரிடப்பட்டன. \n\nஇவர் 1942-ல் டோக்கியோ பல்கலைக்கழகத்தில் இயற்பியலில் இளவல் பட்டம் பெற்றார். பிறகு இவர் இடேக்கி யுகாவாவின் கீழ் ஆய்வு உதவியாளராகக் கயோட்டோ பல்கலைக்கழகத்தில் பணிபுரிந்தார். செவ்வியல் படிமமாகிய ஆல்பெர்–பீதே–காமோவ் ஆய்வின் அணுக்கருத்தொகுப்புப் படிமத்துக்கு கூடுதல் பங்களிப்புகளைச் செய்துள்ளார்.\nஇவரது மிகவும் பெயர்பெற்ற ஆய்வு விண்மீன் உருவாக்கத்தின் அயாசித்தடங்களைக் கண்டறிய உதவிய வானியற்பியல் கணக்கீடுகளாகும். இவை விண்மீனின் ஆரத்துக்கு வரம்புகட்டும் அயாசி வரம்பையும் விதித்தன.\n\nஇவர்மிகச்சிறிய விண்மீன்களான பழுப்புக் குறளைகளின் தொடக்கநிலை ஆய்வுகளை மேற்கொண்டார்.\nஇவர் 1984-ல் ஓய்வு பெற்றார்.\n\nஇவர் 1970-ல் எடிங்டன் பதக்கத்தையும் 1995-ல் கயோட்டோ பரிசையும் 2004-ல் புரூசு விருதையும் பெற்றார்.\n\nசுசிரோ அயாசி கயோட்டோ மருத்துவமனையில், 2010-ம் ஆண்டு பிப்ரவரி 28-ம் நாள் நிமோனியாக் காய்ச்சலால் இறந்தார்.\n\n"}
{"id": "255996", "url": "https://ta.wikipedia.org/wiki?curid=255996", "title": "டாக்டர் ஏ. பி. ஜே. அப்துல் கலாம் விருது", "text": "டாக்டர் ஏ. பி. ஜே. அப்துல் கலாம் விருது\n\nடாக்டர் ஏ.பி.ஜே. அப்துல் கலாம் விருது (\"Dr APJ Abdul Kalam Award\") என்பது, முன்னாள் இந்தியக் குடியரசுத் தலைவர் அப்துல் கலாமின் நினைவாக தமிழக அரசால் ஏற்படுத்தப்பட்ட விருதாகும். இவ்விருது அமைக்கப்பட்ட செய்தியினை அப்போதைய தமிழக முதலமைச்சர் ஜெ. ஜெயலலிதா, ஜூலை 31, 2015 அன்று வெளியிட்டார். அத்துடன் அப்துல்கலாமின் பிறந்தநாளான அக்டோபர் 15 ஆம் திகதியானது, தமிழ் நாட்டில் \"இளைஞர் எழுச்சி நாளாக\" (Youth Awakening Day) கடைப்பிடிக்கப்படும் எனவும் தமிழக முதல்வர் அறிவித்தார். இவ்விருதாக தமிழ்நாடு அரசு சார்பில் ரூபாய் ஐந்து இலட்சம் ரொக்கத்துடன் கூடிய பாராட்டுச் சான்றிதழும், தங்கப் பதக்கமும் (8 கிராம்) வழங்கப்படும்.\n\n"}
{"id": "256000", "url": "https://ta.wikipedia.org/wiki?curid=256000", "title": "அம்ரி, சிந்து", "text": "அம்ரி, சிந்து\n\nஅம்ரி என்பது, பாக்கித்தானின் சிந்து மாகாணத்தில் கி.மு 3600 ஆண்டுகளுக்கு முன்பு இருந்த தொல்பழங்காலக் குடியிருப்பு ஆகும். இக்களம், மொகெஞ்சதாரோவுக்குத் தெற்கே ஐதராபாத் - தாரு சாலையில் அமைந்துள்ளது. இச்சாலையில், ஐதராபாத்துக்கு வடக்கே 1000 கிலோமீட்டர் தொலைவில் இது உள்ளது. \n\nSection::::தொல்லியல்.\nஇது எக்காலத்திலும் ஒரு பெரிய நகரமாக இல்லாதிருந்தபோதும், இது பல்வேறு அடுக்குகளாகக் காணப்படுகிறது.\n\nSection::::அரப்பாவுக்கு முந்திய காலம்.\nகி.மு 3600க்கும் 3300க்கும் இடைப்பட்ட இதன் தொடக்க நிலையில், இது ஒரு அரண்செய்யப்பட்ட நகரமாக இருந்தது. இது சிந்து வெளி நாகரிகத்தின் அரப்பாவுக்கு முந்திய நிலையைச் சேர்ந்ததாகும். கிர்த்தார் மலைகளின் அடிவாரத்தில் அமைந்திருந்த இது அக்காலத்தில் கீழ் சிந்துப் பகுதியில் ஒரு முக்கியமான நகர மையமாக விளங்கியது. கி.மு 6000க்கும் 4000க்கும் இடையில் வேளாண்மைச் சமுதாயத்தின் உருவாக்கமும் தொடர்ந்து நகராக்கமும் ஏற்பட்ட பலூச்சித்தானுக்கு அண்மையில் அம்ரி அமைந்துள்ளது. கால வரிசைப்படி, அம்ரி, ரெகுமான் டேரிக்குப் பிந்தியது ஆகும். \n\nசிந்து ஆற்றின் மேற்குக் கரையில், 8 எக்டேரில் அமைந்துள்ள பண்டைக்கால மேடுகளில் விரிவான அகழ்வாய்வுகள் மேற்கொள்ளப்பட்டன. இங்கு கண்டெடுக்கப்பட்ட மட்பாண்டங்கள் தனியான இயல்புகளைக் கொண்டிருப்பதால், \"அம்ரிப் பாண்டங்கள்\" என அழைக்கப்படுகின்றன. பிற அரப்பாவுக்கு முந்தியகால நகரங்களைப்போல இப்பகுதியில் எழுத்துக்கள் எதுவும் காணப்படவில்லை. கி.மு 2500 அளவில் இங்கே பரவலான தீ ஏற்பட்டதற்கான சான்றுகள் காணப்படுகின்றன.\n\nSection::::பிற்காலம்.\nபிற்பட்ட காலப்பகுதிகளில் இப்பகுதியின் பண்பாட்டு இயல்புகள் பின்வருமாறு காணப்படுகின்றன.\n"}
{"id": "256004", "url": "https://ta.wikipedia.org/wiki?curid=256004", "title": "ஆலோமீத்தேன்", "text": "ஆலோமீத்தேன்\n\nஆலோமீத்தேன் \"(Halomethane)\" சேர்மங்கள் என்பவை மீத்தேனில் இருந்து கிளைத்துத் தோன்றிய வழிப்பொருட்கள் ஆகும். மீத்தேன் மூலக்கூறில் உள்ள ஐதரசன் அணுக்கள் நீக்கப்பட்டு அதற்குப் பதிலாக குளோரின், புளோரின், புரோமின் மற்றும் அயோடின் முதலான ஆலசன் அணுக்கள் இணைந்திருக்கும். ஆலோமீத்தேன்கள் இயற்கையில் குறிப்பாக கடல்சார் சூழலில் மற்றும் செயற்கை ஆகிய இருவழிகளிலும் உற்பத்தியாகின்றன. குளிர்பதனப் பொருட்கள், கரைசல்கள், உந்துபொருட்கள், புகைதரு பொருட்கள் எனப் பல்வகைகளில் இவை உபயோகமாகின்றன. வளிமண்டலத்தின் உயரத்தில் புவியைப் பாதுகாத்து வரும் ஓசோன் அடுக்கை அழித்து நாசமாக்கும் வல்லமை குளோரோபுளோரோகார்பன் என்ற ஆலோமீத்தேன் வகை வளிமத்திற்கு உண்டு என்ற காரணத்தால் அதுவும் தற்காலத்தில் அனைவரது கவனத்தையும் ஈர்த்து வருகிறது.\n\nSection::::அமைப்பும் பண்புகளும்.\nமீத்தேனைப் போலவே ஆலோமீத்தேன்களும் நான்முக முக்கோணகம் அமைப்பைக் கொண்டுள்ளன. ஆலசன் அணுக்கள் ஐதரசன் அணுவுடன் ஒப்பிடுகையில் அளவிலும் மின்சுமையிலும் பெரிதும் வேறுபட்டுக் காணப்படுகின்றன. இவ்வேறுபாடுகள் ஆலசன் அணுக்களுக்கு இடையேயும் மிகுந்து காணப்படுகிறது. இதன்விளைவாக பல்வேறு ஆலோமீத்தேன்கள், மீத்தேனின் நான்முக முக்கோணகம் அமைப்பில் இருந்து சற்று விலகி வேறுபடுகின்றன.\n\nஆலோமீத்தேன்களின் இயற்பியல் பண்புகள் குறிப்பிட்ட ஒரு சேர்மத்தில் உள்ள ஆலசன் அணுக்களின் எண்ணிக்கைக்கு ஏற்றவாறு மாறுகின்றன. பொதுவாக, இவையாவும் துரிதமாக ஆவியகக்கூடிய சேர்மங்களாக உள்ளன. ஆனால் இவைகளின் ஆவியாதல் வேகம் மீத்தேனைவிடக் குறைவாகவே உள்ளது. ஏனெனில் ஆலைடுகளின் முனைவாகுந்திறன் அச்சேர்மத்தின் ஆவியாதல் வேகத்தைக் குறைக்கிறது. ஆலைடுகளின் முனைவாகுந்திறன் மற்றும் மூலக்கூறுகளின் துருவத்துவம் ஆகியன இவ்வகைச் சேர்மங்களை பயனுள்ள கரைப்பான்களாக உருவாக்குகின்றன. இதேபோல ஆலோமீத்தேன்கள் மீத்தேனைப்போல அதன் வேகத்தில் எளிதில் தீப்பற்றிக் கொள்வதில்லை. ஆலோமீத்தேன்களின் வினைத்திறனைப்பற்றி பொதுவாகக் கூறவேண்டுமெனில், அயோடைடுகளின் வினைத்திறன் மிகுதியாகவும் புளோரைடுகளின் வினைத்திறன் குறைவாகவும் காணப்படுகிறது.\n\nSection::::தயாரிப்பு.\nSection::::தொழிற்சாலை முறைகள்.\nஇயற்கையில் அதிகமாகப் பரவிக்கிடக்கும் இயற்கை வாயு அல்லது மெத்தனால் மற்றும் ஆலசன்கள் அல்லது ஆலைடுகளில் இருந்து பெருமளவு ஆலோமீத்தேன்கள் தயாரிக்கப்படுகின்றன. பொதுவாக இத்தயாரிப்புகள் வாய்ப்புள்ள மூன்று வழிமுறைகளில் ஏதாவது ஒருமுறையில் தயாரிக்கப்படுகின்றன.\n\n• மீத்தேனை தனிஉறுப்பால் குளோரினேற்றம் செய்தல் முறை :\n\nCH4-xClx (x = 1, 2, 3, or 4) என்ற பொது வாய்ப்பாட்டில் அமைந்த பல்வேறு ஆலோமீத்தேன்களைத் தயாரிக்க இம்முறை பெரிதும் உதவுகிறது. ஆனால் இங்குள்ள ஒரே சிக்கல் என்னவெனில், ஆலோமீத்தேன் சேர்மத்துடன் கூடவே ஐதரசன் குளோரைடும் உற்பத்தியாகி மேலும் சில கலவையான வேறுபட்டப் பொருட்களையும் உற்பத்தி செய்துவிடுகிறது.\n\n• மெத்தனாலை ஆலசனேற்றம் செய்யும் முறை :\n\nமோனோ குளோரைடு, மோனோ புரோமைடு மற்றும் மோனோ அயோடைடு போன்ற ஒரு ஆலசன் பதிலீடு சேற்மங்களைத் தயாரிப்பதற்கு இத்தயாரிப்பு முறை உபயோகமாக உள்ளது.\n\n• ஆலசன் பரிமாற்ற முறை :\nஇத்தயாரிப்பு முறை பெரும்பாலும் குளோரைடுகளில் இருந்து புளோரைடு வழிபொருட்களைத் தயாரிப்பதற்காகப் பயன்படுகிறது.\n\n• மீத்தேனுடன் ஐப்போகுளோரசமிலம் சேர்ந்து வினைபுரியும்போது ஒரு ஆலோமீத்தேனும் தண்ணீரும் உருவாகிறது.\n\n• இவ்வாறே ஐப்போகுளோரசமிலம் மெத்தனாலுடன் சேர்ந்து வினைபுரிவதால் அதேசேர்மமும் ஐதரசன் பெராக்சைடும் உருவாகின்றன.\n\nசிலவகையான தொழிற்சாலை வேதிப்பொருட்களால் இயற்கைக்கு மாறான செயற்கை முறை ஆலோமீத்தேன்களின் சுவடுகள் வளிமண்டலத்தில் காணப்படுகின்றது.\n\nSection::::இயற்கையில் ஆலோமீத்தேன்கள்.\nபல கடல்வாழ் உயிரினங்கள் ஆலோமீத்தேன் வகைச் சேர்மங்களை உயிரியல் சேர்க்கை மூலமாக உற்பத்தி செய்கின்றன . குளோரின் மூலங்கள் பல்வேறுவகையான கார்பன் சேர்மங்களுடன் நிகழ்த்தும் இடைவினை காரணமாக சிறிதளவு குளோரோ மீத்தேன் உருவாகிறது. முறையே குளோரோபெராக்சிடேசு மற்றும் புரோமோபெராக்சிடேசு முதலிய நொதிகள் இத்தகைய உயிர்ச்சேர்க்கை வினைகளுக்கு வினையூக்கிகளாக இருந்து செயல்படுகின்றன. இதற்கான சமன்பாடு,\n\nSection::::ஆலோமீத்தேன்களின் வகைப்பாடு.\nஆலோமீத்தேன்கள் பெரும்பாலும் ஐதரோ கார்பன்கள் என்றே வகைப்படுத்தப்படுகின்றன. இங்குள்ள சேர்மங்களில் ஐதரசன் அணுக்கள் ஆலசன்களான புரோமின், குளோரின். புளோரின் மற்றும் அயோடின்களால் பதிலீடு செய்யப்பட்டவைகளாக மட்டுமே காணப்படுகின்றன. பிரியான்களைக் குறிப்பிட பயன்படுத்தும் குறியீட்டு முறையே, ஆனால் எளிமையான முறையே ஆலோமீத்தேன்களைக் குறிப்பிடப் பயன்படுகிறது. முதல் இலக்கம் மூலக்கூறில் உள்ள கார்பன் அணுக்களின் எண்ணிக்கையைக் குறிக்கிறது. இரண்டாவது இலக்கம் அம்மூலக்கூறில் உள்ள புளோரின் அணுக்களையும், மூன்றாவது இலக்கம் குளோரின் அணுக்களையும், நான்காவது இலக்கம் அதிலுள்ள புரோமின் அணுக்களையும் குறிப்பதாக இக்குறியீட்டு முறை திட்டமிடப்பட்டுள்ளது. ஒருவேளை ஐந்தாவதாக ஒரு இலக்கமும் குறிக்கப்பட்டால் அது அம்மூலக்கூறில் உள்ள அயோடைடு அயனியைக் குறிக்கும். இவ்வகை அயோடின் சேர்மங்கள் அரிது என்பதால் இவ்வாறு தனித்து கூறப்படுகிறது. ஆலசன் அணுக்கள் இணைக்கப்படாத பிணப்புகள் ஏதேனும் அம்மூலக்கூறில் எஞ்சியிருந்தால் அந்த இலக்கம் ஐதரசன் அணுவுக்கு அளிக்கப்படுகிறது.\n\nஉதாரணமாக ஆலன் 1211: C F Cl Br 1 2 1 1 என்ற சேர்மத்தை எடுத்துக் கொள்வோம்.\n\nஆலன் 1211 என்றால் ஒரு கார்பன் அணு, இரண்டு புளோரின் அணுக்கள், ஒரு குளோரின் அணு மற்றும் ஒரு புரோமின் அணுவைக் கொண்ட சேர்மம் எனக்கண்டறியலாம். இச்சேர்மத்தில் ஒரெவொரு கார்பன் என்பதால் அதனிடமுள்ள நான்கு பிணைப்புகளையும் ஆலசன் அணுக்கள் எடித்துக் கொண்டுள்ளன. எனவே இங்கு ஐதரசன் அணு இல்லை எனக்கொள்ளப்படுகிறது. இம்முறையில் இச்சேர்மத்தினுடைய வாய்ப்பாடு CF2BrCl ஆகும். பன்னாட்டு தனி மற்றும் பயன்பாட்டு வேதியியல் ஒன்றியம் (ஐயுபிஏசி) முறையில் இதன் பெயர் புரோமோகுளோரோவிருபுளோரோமீத்தேன் எனப்பெயரிடப்படுகிறது.\n\nகுளோரினேற்றம் அல்லது புளோரினேற்றம் செய்யப்பட்ட குறுகிய ஆல்க்கேன்கள் குளிர்ப்பானாகப் பயன்படுத்தப்படும் இடங்களில் குளிர்ப்பான் பெயரிடும் திட்டம் பெரும்பாலும் பயன்படுத்தப்படுகிறது. அமெரிக்காவில் இத்தர நிர்ணயத்தை அமெரிக்கத் தேசிய தர நிறுவனம் (ANSI) / சூடாக்கும் குளிர்பதனமூட்டும் காற்றுப்பதனமாக்கும் பொறியாளர்களின் அமெரிக்கக் கழகம் (ASHRAE) ஆகியன நிர்ணயம் செய்கின்றன. இந்நிறுவனங்கள் நிர்ணயித்த தர அளவுகளில் முன்னொட்டுகள் புளோரோகார்பன் (FC) என்றோ குளிர்ப்பான் (R) என்றோ இருந்தன. ஆனால் இன்று பலவகையான சிறப்புக்குறியீடுகள் இதற்காக வகைப்படுத்தப்பட்டுள்ளன.\n\n• CFC— குளோரோபுளோரோகார்பன்களின் பட்டியல் <br>\n• HCFC— ஐதரோகுளோரோபுளோரோகார்பன்களின் பட்டியல் <br>\n• HFC—ஐதரோபுளோரோகார்பன்களின் பட்டியல்<br>\n• FC—புளோரோகார்பன்களின் பட்டியல் <br>\n• PFC—பெர்புளோரோகார்பன்களின் பட்டியல் (முற்றிலும் புளோரினேற்றம் செய்யப்பட்டவை)<br>\nCFC-01234a இன் குறிவிளக்கம் இங்கு தரப்பட்டுள்ளது.<br>\n• 0 = இரட்டைப் பிணைப்புகளின் எண்ணிக்கை (சுழி விலக்கப்பட்டது)<br>\n• 1 = கார்பன் அணுக்கள் -1 (சுழி விலக்கப்பட்டது)<br>\n• 2 = ஐதரசன் அணுக்கள் +1 <br>\n• 3 = புளோரின் அணுக்கள்<br>\n• 4 = புரோமின் அணுக்கள், <br>\n• a = ஓரிடத்தான்களை அடையாளப்படுத்துகிறது. அணு நிறைகளின் எண்ணிக்கைக்கு ஏற்ப இவ்வெழுத்து a, b, அல்லது c என சேர்க்கப்படும். <br>\n• மற்றவை வழக்கம் போலவே பொருள் கொள்ளப்படும்.\n\nSection::::ஐதரோபுளோரோ சேர்மங்கள்.\nஐதரோபுளோரோ கார்பன்களில் குளோரின் அணுக்கள் கிடையாது. அவை முழுமையாக கார்பன், ஐதரசன், மற்றும் புளோரின்களால் ஆக்கப்பட்டுள்ளன. ஒசோன் அடுக்கிற்கு இவைகளால் எந்த பாதிப்பும் ஏற்படுவதில்லை. புளோரின் அதனளவில் ஓசோன் நச்சாகவும் செயல்படவில்லை. ஐதரோபுளோரோ கார்பன்களும் பெர்குளோரோகார்பன்களும் பைங்குடில் வளிமங்களாக புவிவெப்பமாதலை உண்டாக்குகின்றன. இப்பைங்குடில் வளிமங்களின் செறிவைச் சமநிலையில் வைத்திருப்பதை நோக்கமாகக் கொண்ட கியோட்டோ நெறிமுறையில் இவ்விரு வாயுக் குழுக்களும் முக்கிய இலக்குகளாகக் கொள்ளப்பட்டன. [[கார்பன் டை ஆக்சைடு|கார்பன்டை ஆக்சைடைக் காட்டிலும் 12500 மடங்குகள் அதிகமாக ஐதரோ புளோரோ கார்பன்கள் புவிவெப்பமாதலுக்கு காரணமாகின்றன என்று இலாப நோக்கமற்ற சுற்றுச்சூழல் புலனாய்வு நிறுவனத்தின் தலைவர், ஆலன் தாரண்டன் தெரிவிக்கிறார் .\n\n\nSection::::வெளி இணைப்புகள்.\n[[பகுப்பு:பைங்குடில் வளிமங்கள்]]\n[[பகுப்பு:ஆலசனேற்ற கரைப்பான்கள்]]\n[[பகுப்பு:ஆலோமீத்தேன்கள்| ]]\n[[பகுப்பு:குளிர்பதனூட்டிகள்]]"}
{"id": "256006", "url": "https://ta.wikipedia.org/wiki?curid=256006", "title": "வடகிழக்கு எல்லைப்புறத் தொடருந்து மண்டலம் (இந்தியா)", "text": "வடகிழக்கு எல்லைப்புறத் தொடருந்து மண்டலம் (இந்தியா)\n\nவடகிழக்கு எல்லைப்புறத் தொடருந்து மண்டலம் (Northeast Frontier Railway (N.F.Railway)) இந்திய இரயில்வேயின் 17 மண்டலங்களுள் ஒன்றாகும்.. இது வடகிழக்கு எல்லைப்புற பிரதேசம், மேற்குவங்காளம் மற்றும் பீகார் மாநிலத்தின் சில பகுதிகளிலும் தொடருந்து சேவையை கண்காணிக்கிறது. இதன் தலைமையகம் மாலிகாவுன், கவுகாத்தி அசாம் மாநிலத்தில் உள்ளது, குவகாத்தி தொடருந்து நிலையத்திற்கு பிறகு காமக்யா தொடருந்து நிலையம் அசாமின் இரண்டாவது பெரிய தொடருந்து நிலையமாக திகழ்கிறது.\n\nஇது ஐந்து கோட்டங்களாகப் பிரிக்கப்பட்டுள்ளது:\n\n\nSection::::வரலாறு.\n1881 ஆம் ஆண்டில், [வட கிழக்கு எல்லைப்புறம், அசாமில்] அசாம் ரயில்வே மற்றும் டிரேடிங் கம்பெனி இணைந்து 65கிமீ நீள மீட்டர் கேஜ் இரயில் பாதையை திப்ருகார் மற்றும் மார்க்ஹெரிடா இடையே அமைத்தது. இப்பாதைக் கட்டப்பட்டதன் முக்கிய நோக்கம் தேயிலை மற்றும் நிலக்கரி போன்றவற்றைப் பிற இடங்களுக்கு எடுத்துச் செல்வதாகும். பின்னர் இந்த நிறுவனம் \"திப்ரு சதியா\" என்ற பெயரில் அசாமின் முதல் பயணிகள் ரயில் சேவையை தொடங்கியது.\n\n14 ஏப்ரல் 1952ல், அசாம் இரயில்வே மற்றும் அவுத், திர்கட் இரயில்வே நிறுவனங்களை இணைத்து வடகிழக்கு தொடருந்து மண்டலம் (இந்தியா) தொடங்கப்பட்டது. பின்னர் இந்த மண்டலம் 15 ஜனவரி 1958ல் வடகிழக்கு எல்லைப்புற மாநிலங்களில் தொடருந்து இணைப்புகளை மேம்படுத்துவதற்காகவும், மேம்பட்ட சேவையை வழங்கவும் வடகிழக்கு தொடருந்து மண்டலம் (இந்தியா) மற்றும் வடகிழக்கு எல்லைப்புறத் தொடருந்து மண்டலம் (இந்தியா) என இரண்டாகப் பிரிக்கப்பட்டது. 1964ல் திரிபுராவில் தொடருந்து சேவை தொடங்கப்பட்டது.\n\nSection::::டார்ஜீலிங்இமாலயன் தொடருந்து.\nடார்ஜீலிங் இமாலயன் இரயில்வே(DHR) புதிய ஜல்பைகுரி(சிலிகுரி) நகரத்திலிருந்து டார்ஜீலிங்கை நோக்கி இமயமலை மீது 6850 அடி (2,090 மீ) மேலேறுகிறது; ஜல்பைகுரி-சுக்னா தொடருந்து பாதை பெரும்பாலும் கிடைமட்டமாகவே உள்ளது, பின்னர் சுக்னாவிலிருந்து தொடருந்து இமயமலையின் மீது செங்குத்தாக ஏறத்தொடங்குகிறது, பின்னர் அது எவ்வித தடையுமின்றி \"கும்\"(இந்தியாவின் அதிஉயரத்திலுள்ள தொடருந்து நிலையம், 7,407 அடி 2.258 மீ) வரைத் தொடர்ந்து பின் \"டார்ஜீலிங்கை\" நோக்கி பயணத்தொலைவில் கடைசி 5 மைல் (8.0 கிமீ) கிழ்நோக்கி இறங்குகிறது.\n\nசுதந்திரம் அடைந்த பிறகு, முதலில் DHR அசாம் ரயில்வேயோடு இணைக்கப்பட்டு, பின்னர் அசாம் வங்காளம் இடையே தொடருந்து இணைப்பை நிர்மாணிப்பதற்கும் மற்றும் \"கிஷான்கஞ்ச்\" வரை மீட்டர் கேஜ் விரிவாக்கமும் ஏற்படுத்த தற்காலிகமாக மூடப்பட்டது. இதன் மற்றொரு விரிவாக்க இணைப்பான \"காலிம்பாங்\" வரையுள்ள தொடருந்து பாதை வெள்ளத்தால் அடித்துச் செல்லப்பட்டுவிட்டன. டார்ஜீலிங் இமாலயன் இரயில்வே மீண்டும் 1952ல் திறக்கப்பட்டு வடகிழக்கு தொடருந்து மண்டலத்தோடு இணைக்கப்பட்டது, பின்னர் 1958 ஆம் ஆண்டு வடகிழக்கு எல்லைப்புறத் தொடருந்து மண்டலத்தோடு இணைக்கப்பட்டது.\n\nடார்ஜீலிங் இமாலயன் தொடருந்து (DHR) பின்வரும் காரணங்களுக்காக உலகம் முழுவதும் புகழ் அடைந்துள்ளது:\n\nடார்ஜீலிங் இமாலயன் தொடருந்து (DHR) காலவரிசை:\n\n"}
{"id": "256007", "url": "https://ta.wikipedia.org/wiki?curid=256007", "title": "பாபர் கொட்", "text": "பாபர் கொட்\n\nபாபர் கோட் (\"Babar Kot\") என்பது இந்தியாவின், குசராத் மாநிலத்தைச் சேர்ந்த சௌராட்டிரப் பகுதியில் உள்ள பவநகர் மாவட்டத்தில் பாபர் கோட் எனுமிடத்தில் சிந்துவெளி நாகரிகத்துக்கு உரிய ஒரு தொல்லியல் களம் ஆகும். இது அகமதாபாத்தில் இருந்து 325 கிலோமீட்டர் தொலைவிலும், பவநகரிலிருந்து 152 கிலோமீட்டர் தொலைவிலும் அமைந்துள்ளது.\n\nSection::::அகழ்வாய்வு.\nபென்சிவேனியாப் பல்கலைக்கழகத்தைச் சேர்ந்த கிரெகரி பொசேல்(Gregory Possehl) என்பவர் இந்தக் களத்திலும், ரொஜ்டி, ஒரியா டிம்போ ஆகிய களங்களிலும் விரிவான ஆய்வுகளை மேற்கொண்டார்.\n\nஇங்கே கண்டெடுக்கப்பட்டவற்றுள், பயறு வகைகள், சிறுதானியங்கள், பஜ்ரா (pennisetum typhoideum) போன்ற தாவர எச்சங்களும் அடங்கும். அத்துடன் பஜ்ரா இக்களத்தில் கிமு 3 ஆம் ஆயிரவாண்டுக் காலத்திலேயே இருந்திருக்கலாம் எனத் தெரிகிறது. பாபர் கொட்டில் கோடையில் ஒன்றும், மாரியில் ஒன்றுமாக இரு போகப் பயிர் விளைந்ததற்கான சான்றுகள் உள்ளன.\n\nSection::::வரலாற்று முக்கியத்துவம்.\nஇக்களம் பிந்திய அரப்பாக் காலத்தைச் சேர்ந்ததாக வகைப்படுத்தப்பட்டுள்ளது. 2.7 எக்டேர் பரப்பளவைக்கொண்ட இக் குடியிருப்பைச் சுற்றி பாதுகாப்புச் சுவர் இருந்துள்ளது.\n\n\nSection::::மேற்கோள்கள்.\n[[[[பகுப்பு:பாவ்நகர் மாவட்டம்]]]"}
{"id": "256015", "url": "https://ta.wikipedia.org/wiki?curid=256015", "title": "வங்காளப் பஞ்சம்", "text": "வங்காளப் பஞ்சம்\n\nவங்காளப் பஞ்சம் என்ற பெயரில் பின்வரும் கட்டுரைகள் உள்ளன:\n\n"}
{"id": "256020", "url": "https://ta.wikipedia.org/wiki?curid=256020", "title": "மதுரை மீனாட்சி சுந்தரேசுவரர் கோயில்", "text": "மதுரை மீனாட்சி சுந்தரேசுவரர் கோயில்\n\nமதுரை மீனாட்சி சுந்தரேசுவரர் கோயில் என்பது வைகை ஆற்றின் கரையில் அமைந்துள்ள கோயில் நகரமான மதுரையின் மத்தியில் அமைந்துள்ள சிவாலயமாகும். இச்சிவாலயத்தின் மூலவர் சுந்தரேசுவரர் மற்றும் அம்பிகை மீனாட்சியம்மன். இக்கோயிலை \"மதுரை மீனாட்சியம்மன் கோயில்\" என்றும் அழைக்கின்றனர். இக்கோயிலே தமிழகத்தில் உள்ள 366 மீனாட்சி சுந்தரேசுவரர் கோயில்களின் மூலக் கோயிலாக உள்ளது. இத்தலத்தில் முதல் பூசை அம்பிகை மீனாட்சிக்கே செய்யப்படுகிறது.\n\nசிதம்பரம், காசி, திருக்காளத்தி வரிசையில் முக்கியமான 4வது தலமாக திருவாலவாய் உள்ளது. இந்த நகரம் புராண காலத்தில் திருவாலவாய் என்று அழைக்கப்பட்டுள்ளது. இந்த தலத்தின் பெயரைக் கேட்டதுமே பேரின்ப நிலை கிடைக்கும். அதனால் சிவபெருமானுடைய முக்தி தலங்களுள் ஒன்றாகவும் கருதப்படுகிறது. இத்தலத்தினை சிவன் முக்திபுரம் என்றும் அழைக்கின்றனர். இத்தலம் முக்கியமான சிவதலமாக மட்டும் இல்லாமல், அம்பிகையின் 51 சக்தி பீடங்களுள் ஒன்றாகும். இதனை ராஜமாதங்கி சியாமள பீடம் என்று அழைக்கின்றனர். இத்தலம் 18 சித்தர்களில் ஒருவரான சுந்தரானந்தரின் சித்தர் பீடமாகவும் உள்ளது. விநாயகரின் அறுபடை வீடுகளில் நான்காவது படைவீடாகவும், சிவபெருமான் மீது பாடப்பெற்ற தேவாரப்பாடல் பெற்ற 274 வது சிவாலயமாகவும், 192வது தேவாரத்தலமாகவும் உள்ளது. தேவாரப் பாடல் பெற்ற தலங்களில் பாண்டிய நாட்டுத் தலங்களில் ஒன்றாகும்.\n\nதேவலோகத்தின் அரசனான இந்திரனால் இக்கோயில் கட்டப்பட்டது என்பது நம்பிக்கை. இராமர், லட்சுமணர், வருணன், இந்திரன், தேவர்கள் மற்றும் முனிவர்கள் போன்றவர்களால் இச்சிவாலயம் வழிபடப்பட்டுள்ளது. இத்தலத்தில் தரப்படுகின்ற பிரசாதமான தாழம்பூ குங்குமம் பிரசிபெற்றதாகும்.\n\nSection::::சொல்லிலக்கணம்.\n2500 வருடங்கள் பழமையான மதுரை நகரானது தமிழ் இலக்கிய வரலாற்றிலும், இந்து சமய வரலாற்றிலும் முக்கியத்துவமானது. மதுரை நகரானது திருவாலவாய் ,சிவராஜ தானி, பூலோக கயிலாயம், கடம்ப வனம், நான்மாடக் கூடல், சிவ நகரம், துவாதசாந்தத் தலம், சமட்டி வித்தியாபுரம், கன்னியாபுரம் ஆகிய பெயர்களில் அழைக்கப்பட்டுள்ளது.\n\nமதுரை\nதிருபாற்கடலை கடைந்த போது நாகம் உமிழ்ந்த விஷத்தை இறைவன் அமுததாக மாற்றி மதுரமாக்கினமையால் இத்தலம் மதுரை என்று பெயர் பெற்றதென்பர்.\n\nநான்மாடக்கூடல்\nமதுரையை அழிக்க வருணன் ஏவிய ஏழு மேகங்களையும் தடுக்கும் பொருட்டு சிவபெருமான் தன் சடையிலிருந்து விடுத்த நான்கு மேகங்களும் நான்கு மாடங்களாகக் கூடி மதுரையைக் காத்ததால் நான்மாடக்கூடல் என்ற பெயரும் மதுரைக்கு உண்டு என்கிறார்கள் சிலர்.\n\nஆலவாய்\nசிவபெருமானின் அணிகலன்களில் ஒன்றான பாம்பு வட்டமாக தன் வாலை வாயினால் கவ்விக் கொண்டு இத்தலத்தின் எல்லையைக் காட்டியதால் ஆலவாய் என்ற பெயர் இத்தலத்திற்கு ஏற்பட்டது என்று ஒரு வரலாறு கூறுகிறது.\n\nSection::::தலவரலாறு.\nவிருத்திராசூரனை கொன்றமையால் இந்திரனுக்கு ஏற்பட்ட பிரம்மஹத்தி தோஷம் நீங்க கடம்பவனத்தில் இருந்த இந்த சிவலிங்கத்தை பூசித்து தனது தோஷத்தை போக்கிக் கொண்டதாகவும் ஒரு வரலாறு கூறுகிறது.\n\nமுதன் முதலில் கடம்பவனக் காட்டில் சுயம்பு லிங்கத்தை கண்டறிந்து முதலில் இந்த கோவிலையும், பின் மதுரை நகரத்தையும் அந்த மன்னன் நிர்மாணித்ததாக வரலாறு என்கிறார்கள் சிலர். கடம்பவனமாக இருந்த காட்டை அழித்து அழகிய நகரமாக்கும்படி பாண்டிய நாட்டை ஆட்சி புரிந்து வந்த குலசேகர பாண்டியனின் கனவில் சிவபெருமான் தோன்றிக் கூறியதால் அம்மன்னன் கடம்பவனக் காட்டை அழித்து மதுரை எனும் அழகிய நகரத்தை உருவாக்கினான். சிவபெருமான் தன் சடையிலுள்ள சந்திரனின் அமுதத்தைச் சிந்தி புதிய நகருக்கு ஆசி வழங்கினார் என்று வரலாறு கூறுகிறது. இக்கோயில் அம்மனின் 248 சக்தி பீடங்களில் ஒன்றாகவும் விளங்குகிறது.\n\nSection::::சன்னதிகள்.\nSection::::மூலவர்.\nஇத்தலத்தின் மூலவர் சுந்தரேசுவரர். இவர் சுயம்பு மூர்த்தியாவார். இவரை சோமசுந்தரர், சொக்கலிங்கநாதர், சொக்கேசர், ஆலவாய் அண்ணல், சொக்கநாதர் எனவும் அழைக்கின்றனர். இவரை வழிபட்டு இந்திரன் தன்னுடைய பாவத்தினை தீர்த்திக் கொண்டான். அதனால் சுயம்பு லிங்கத்திற்கு கோயில் எழுப்பினான். மூலவர் விமானம், இந்திர விமானம் என்று அழைக்கப்படுகிறது.\n\nSection::::அம்பாள் சன்னதி.\nஇத்தளத்தின் அம்பாள் மீனாட்சியம்மனாவார். இவரது விக்கிரகம் மரகதக் கல்லால் ஆனது. அம்பாள் மீனாட்சியின் கருவறையானது 32 சிங்கங்களும், 64 சிவ கணங்களும், 8 கல்யானைகளும் தாங்கி நிற்கும் அபூர்வமானதாகும். இந்த கருவறை விமானத்தை தேவேந்திரன் அமைத்தான். மீன் போன்ற கண்களைப் பெற்றவர் என்பதால் மீனாட்சி என்று பெயர் பெற்றார். தன்னுடைய முட்டைகளை மீன் பார்வையாலேயே தன்மயமாக்குவது போல பக்தர்களை அருட் கண்ணால் நோக்கி அருள்பாலிக்கிறவள். மீனாட்சியம்மன் திருக்கோலத்தில் கிளியும் இடம்பெற்றள்ளது. பக்தர்களின் கோரிக்கையை அம்பிகைக்கு நினைவூட்ட திரும்ப திரும்ப கிளி சொல்லிக் கொண்டிருப்பத நம்பிக்கையுள்ளது. இந்திரன் சாபவிமோசனத்திற்காக இத்தலத்தினை தேடி வந்தபோது கிளிகளே சிவவழிபாட்டிற்கு உதவி செய்தன.\n\nஇவருக்கு பச்சைதேவி, மரகதவல்லி, தடாதகை, அபிசேகவல்லி, அபிராமவல்லி, கயற்கண்குமாரி, கற்பூரவல்லி, குமரித்துறை யவள், கோமகள், சுந்தரவல்லி, பாண்டிப் பிராட்டி, மதுராபுரித் தலைவி, மாணிக்க வல்லி, மும்முலைத்திருவழுதி மகள் போன்ற எண்ணற்றப் பெயர்கள் உள்ளன. மீனாட்சியை அங்கயற்கண்ணி என தமிழில் அழைக்கின்றனர். இவரை தடாதகை பிராட்டி என்றும் அழைப்பதுண்டு. இவர் மதுரையின் அரசியாக இருப்பதால், இவருக்கு நடக்கும் அபிசேகங்களைப் பார்க்க பக்தர்களுக்கு அனுமதி இல்லை. மீனாட்சியம்மனை அலங்காரம் செய்த பிறகே பக்தர்கள் பார்க்க முடியும். இத்தலத்தில் முதல் பூசை அம்பிகை மீனாட்சிக்கே செய்யப்படுகின்றன. அதன்பின்பே மூலவரான சிவபெருமானுக்கு பூசைகள் செய்யப்படும். இதற்கு மீனாட்சியம்மன் பதிவிரதையாக இருந்து எப்போதுமே தன்னுடைய கணவனுக்கு தொண்டு செய்ய எண்ணியுள்ளார். அதனால் கணவரை எழுப்பும் முன்பே மனைவியான அம்பிகை அபிசேகத்தினை முடித்து தயாராகிறாள். இதனால் காலையில் முதல் பூசை மீனாட்சிக்கு செய்யப்படுகிறது.\n\nSection::::கோயிலின் அமைப்பு.\nமதுரை மீனாட்சி சுந்தரேசுவரர் கோயில் 15 ஏக்கர் பரப்பளவில் அமைந்துள்ளது. இக்கோயில் எட்டு கோபுரங்களையும் இரண்டு விமானங்களையும் உடையது. இங்குள்ள கருவறை விமானங்கள், இந்திர விமானம் என்று அழைக்கப்படுகிறது. 32 சிங்கங்களும், 64 சிவகணங்களும், 8 வெள்ளை யானைகளும் இந்த கருவறை விமானங்களைத் தாங்குகின்றன.\n\nஇத்திருக்கோயில் கிழக்கு மேற்காக 847 அடியும், தெற்கு வடக்காக 792 அடியும் உடையது. இக்கோவிலின் ஆடி வீதிகளில் நான்கு புறமும் ஒன்பது நிலைகளை உடைய நான்கு கோபுரங்கள் மிக உயர்ந்த நிலையில் இருக்கிறது. இவற்றுள் கிழக்குக் கோபுரம் கி.பி. 1216 முதல் 1238 ஆண்டுக்குள்ளும், மேற்குக் கோபுரம் கி.பி. 1323 ஆம் ஆண்டிலும், தெற்கு கோபுரம் கி.பி. 1559 ஆம் ஆண்டிலும், வடக்குக் கோபுரம் கி.பி. 1564 முதல் 1572 ஆம் ஆண்டிலும் கட்டப்பெற்று முடிக்கப்பெறாமல், பின்னர் 1878 ஆம் ஆண்டில் தேவகோட்டை நகரத்தார் சமுதாயத்தைச் சேர்ந்த வயிநாகரம் குடும்பத்தினரால் முடிக்கப்பட்டதாகவும் வரலாறு கூறுகிறது. இவற்றுள் தெற்குக் கோபுரம் மிக உயரமானதாகும். இதன் உயரம் 160 அடியாக இருக்கிறது.\n\nமீனாட்சி அம்மன் கோபுரம் காளத்தி முதலியாரால் கி.பி. 1570-ல் கட்டப் பெற்று 1963 ஆம் ஆண்டில் சிவகங்கை அரசர் சண்முகத்தால் திருப்பணி செய்யப் பெற்றது. சுவாமி கோபுரம் கி.பி. 1570 ஆம் ஆண்டில் கட்டப் பெற்று திருமலைகுமரர் அறநிலையத்தால் திருப்பணி செய்யப் பெற்றது. இக்கோயிலினுள் ஒரு ஏக்கர் பரப்பளவில் பொற்றாமரைக்குளம் அமைக்கப்பட்டுள்ளது.\n\nSection::::கலையழகு மிக்க மண்டபங்கள்.\nகோயிலின் அழகிய சிற்ப வேலைப்பாடுகள் ஒவ்வொரு மண்டபத்திற்கும் வேறுபட்டு அழகிய நுணுக்கங்களைக் கொண்டும் தனித்தனிச் சிறப்புகளையும் உள்ளடக்கியுள்ளன.\nபோன்ற கலையழகு மிக்க மண்டபங்கள் இருக்கின்றன.\n\nSection::::அஷ்டசக்தி மண்டபம்.\nமீனாட்சி அம்மன் சந்நிதியின் முன்பகுதியாக எட்டு சக்தி (அஷ்டசக்தி) மண்டபம் அமைந்துள்ளது. வாயிலில் விநாயகர், முருகன் உருவங்களுக்கு இடையே மீனாட்சி கல்யாணம் கதை வடிவில் காட்சி அளிக்கிறது. உள்ளே மண்டபத்தில் அமைந்துள்ள தூண்களில் எட்டு சக்தியின் வடிவங்கள் அழகுற அமைந்துள்ளன.\n\nSection::::கம்பத்தடி மண்டபம்.\nகம்பத்தடி மண்டபத்திலுள்ள சிற்பங்கள் சிவனின் பல்வேறு வடிவங்களைக் கொண்டுள்ளன. மீனாட்சி திருக்கல்யாணச் சிற்பம் உலகப் புகழ் பெற்றதாகும். கம்பத்தடி மண்டபம் நாயக்க மன்னர் முதலாம் கிருஷ்ணப்பர் காலத்தில் (1564–1572) கட்டப்பட்டுப் பின் நாட்டுக்கோட்டை நகரத்தார்களால் புதுப்பித்துத் திருப்பணி செய்யப்பட்டது (1877). சுவாமி சந்நிதி முன்னுள்ள நந்தி மண்டபம் ஒரே கல்லினாலானது. இது விஜயநகர காலப் பணியாகும்.\n\nஅடுத்து உள்ள மீனாட்சி நாயக்கர் மண்டபத்தைத் தாண்டி உள்ளே சென்றால் இத்தலத்தின் இறைவி மீனாட்சி அம்மையின் சந்நிதி இருக்கிறது. கருவறையில் அம்மை இரண்டு திருக்கரங்களுடன் ஒரு கையில் கிளியை ஏந்தி அருட்காட்சி தருகிறார். சுவாமி சந்நிதியில் கருவறையில் இறைவன் சுந்தரேசுவரர் சிவலிங்கத் திருமேனியாக அருட்காட்சி தருகிறார்.\n\nSection::::ஆயிரங்கால் மண்டபம்.\nஆயிரங்கால் மண்டபம் இக்கோயிலில் சுவாமி சன்னதியின் இடப்புறத்தில் அமைந்தள்ளது. இம்மண்டபம் கோயிலில் உள்ள பிற மண்டபங்களைவிட அளவில் பெரியது. ஆயிரங்கால் மண்டபம், கிருஷ்ண வீரப்ப நாயக்கரது]] திருப்பணியாகும்.\n\nமிகச் சிறப்பு பெற்ற இம்மண்டபம் சாலிவாகன ஆண்டு, 1494ஆம் ஆண்டில் மதுரையை அரசாண்ட முதலாம் கிருஷ்ணப்ப நாயக்கர் காலத்தில் அவருடைய அமைச்சர் அரியநாத முதலியாரால் அமைக்கப்பட்டது. மண்டப வாயிலின் மேல் விதானத்தில் தமிழ் ஆண்டுகள் அறுபதையும் குறிக்கும் சக்கரம் செதுக்கப்பட்டுள்ளது. இம்மண்டபத்தில் சிற்பங்கள் நிறைந்த 985 தூண்கள் சிறப்பாக அமைக்கப்பட்டுள்ளது. இத்தூண்களை எந்த கோணத்தில் நின்று பார்த்தாலும் ஒரே வரிசையில் அமைந்திருக்கும் காட்சி வியப்பானது. 15 தூண்கள் இருக்குமிடத்தில் சபாபதி சன்னதி அமைந்துள்ளது. ஆயிரம்கால் மண்டபத்தின் தூண்கள் ஒவ்வொன்றும் அழகாக செதுக்கப்பட்டு, 73 × 76 மீட்டர் நீள, அகலமுள்ள கூரையைத் தாங்கும் வண்ணம் அமைக்கப்பட்டுள்ளன. மண்டபத்தில் இன்னிசை ஒலி எழுப்பும் 22 தூண்கள் அமைந்துள்ளன. இம்மண்டபம், கோயில் அருங்காட்சியமாக மாற்றப்பட்டு பல்வேறு காலத்திய சிற்பங்கள், ஓவியங்கள், பரதக்கலை முத்திரைகள், இசைத்தூண்கள் என பல்வேறு சிறப்புப் பொருட்கள் காட்சிப்படுத்தப்பட்டுள்ளன. ஆயிரங்கால் மண்டபம் கோயிலின் அருங்காட்சியகமாக மாற்றப்பட்டதால், உள்ளே நுழைய நுழைவுக் கட்டணம் மற்றும் புகைப்படக் கருவிகள் கொண்டு புகைப்படம் எடுப்பதற்கு தனியாக கட்டணம் வசூலிக்கப்படுகிறது.\n\nSection::::புதுமண்டபம்.\nகோயிலின் கிழக்குக் கோபுரத்திற்கு எதிரே 124 சிற்பத்தூண்கள் அடங்கிய புது மண்டபம் ஒன்றும் உள்ளது. (இந்த புது மண்டபம் முழுவதும் சிறு வணிகக்கடைகளாக அமைக்கப்பட்டு உள்ளது.)\n\nSection::::இசைத் தூண்கள்.\nமீனாட்சியம்மன் கோயிலின் வடக்கு ஆடி வீதியில் கல்லில் இசைபாடும் 5 இசைத் தூண்கள், ஆயிரம் கால் மண்டபத்தில் இரு இசைத் தூண்கள் ஆக மொத்தம் 7 இசைத் தூண்கள் மீனாட்சி கோவிலில் உள்ளன.\n\nSection::::தெருக்களுக்கு தமிழ் மாதப் பெயர்கள்.\nமதுரை மீனாட்சியம்மன் கோயிலை தாமரை மொட்டைப் போல் வைத்துக் கொண்டால் அதைச் சுற்றியுள்ள தெருக்களை தாமரை இதழ்களாகக் கூறலாம்.\n\nமீனாட்சியம்மன் கோயிலுக்குள் இருக்கும் வீதிகளுக்கு ஆடி வீதி என்று பெயர். அதைத் தாண்டி கோயிலுக்கு வெளியில் சித்திரை வீதிகள், சித்திரை வீதிகளுக்கு அடுத்த வீதிகள் ஆவணி வீதிகள், அதைத் தாண்டி வெளியே வந்தால் மாசி வீதிகள். அதையும் தாண்டி வெளி வீதிகள் என மதுரை நகர் அமைக்கப்பட்டுள்ளது.\n\nஇந்தத் தெருக்களுக்கு தமிழ் மாதங்களின் பெயர் வைக்கப்பட்டிருப்பதற்கும் ஒரு காரணம் உள்ளது. மன்னர்கள் காலத்தில் குறிப்பிட்ட மாதங்களில் நடைபெறும் விழாக்கள் அந்த மாதங்களின் பெயரிலான தெருக்களில்தான் நடைபெறும்.\n\nSection::::சிறப்பு விழாக்கள்.\nமீனாட்சி சுந்தரேசுவரர் கோயிலில் சித்திரைத் திருவிழா, முடிசூட்டுவிழா, திக்விஜயம், திருக்கல்யாணம், தேரோட்டம், புட்டுத் திருவிழா ஆகியவை சிறப்பாகக் கொண்டாடப்படுகிறது. மேலும் இந்தக் கோயிலில் தமிழ் மாதம் ஒவ்வொன்றிலும் சிறப்பு விழாக்கள் நடந்து கொண்டுதான் இருக்கின்றன.\n\nSection::::சித்திரை.\nதமிழ்நாட்டில் பல்வேறு இடங்களில் சித்ரா பௌர்ணமி விழா கொண்டாடப்பட்டாலும், மதுரையில் தான் சித்ரா பௌர்ணமி விழா சிறப்பாக கருதப்படுகிறது. ஒருமுறை விருத்திராசூரன், விஸ்வரூபன் என்ற இருவரை இந்திரன் கொன்றான். அவர்கள் பிறப்பால் அந்தணர்கள் ஆனதால் இந்திரனை பிரம்மஹத்தி தோஷம் பிடித்துக் கொண்டது. அதிலிருந்து விடுபட தன் குருவை நாடி உபாயம் கேட்டான். குருபகவான் அவனிடம் பூலோகம் சென்று பல்வேறு சிவஸ்தலங்களில் வழிபட்டால் ஓரிடத்தில் உன் கெடுதல் நீங்கும் என்று கூறினார். அதன்படி இந்திரன் காசி முதலிய பல ஸ்தலங்களில் வழிபட்டு தெற்கு நோக்கி வந்தான். ஓரிடத்தில் கடம்ப மரத்தின் கீழ் சென்றவுடன் தன்னைப் பற்றியிருந்த தோஷம் விலகக் கண்டான். இந்திரன் மகிழ்ச்சியடைய அவன் முன் கடம்ப மரத்தடியில் சிவபெருமான் திருஆலவாய் சோமசுந்தரர் அவனுக்கு காட்சி கொடுத்தார். இந்திரன் சிவபெருமானுக்கு கோவில் கட்ட நினைத்து தேவலோகத்தில் இருந்து ஒரு விமானம் வரவழைத்தான். இத்தலத்து இறைவனுக்கு இந்திரன் விமானம் அமைத்ததால் அதற்கு இந்திர விமானம் என்றும், விண்ணில் இருந்து வந்ததால் விண்ணிழி விமானம் என்றும் சொல்லப்படுகிறது. ஆலயம் எடுத்த இந்திரனிடம் ஒவ்வொரு வருடமும் சித்ரா பௌர்ணமி நாளில் என்னை இங்கு வந்து வழிபடுக என்று கட்டளையிட்டார். அதன்படி ஒவ்வொரு வருடமும் சித்ரா பௌர்ணமி நாளில் இந்திரன் இங்கு வந்து வழிபடுகிறான் என்று திருவிளையாடல் புராணம் கூறுகிறது. அதனால் தான் சித்ராபௌர்ணமி மதுரையில் சிறப்பாகக் கருதப்படுகிறது.\n\nவைகாசி\nவைகாசி மாதம் கோடை வசந்தத் திருவிழா. திருவாதிரை நட்சத்திரத்திலே இருந்து பத்து நாட்கள் எண்ணெய்க்காப்பு நடக்கிறது.\nஆனி\nஆனி மாதம் மகம் நட்சத்திரத்திலிருந்து ஊஞ்சல் உற்சவம். தினமும் மாலை ஆறு மணியிலே இருந்து இரவு ஒன்பது மணி வரைக்கும் நூறு கால் மண்டபத்திலே ஒரே ஊஞ்சலில் சுந்தரேசுவரரோடு மீனாட்சி அமர்ந்து ஊஞ்சலாட, கோயிலின் ஓதுவார்கள், மாணிக்கவாசகரின் பொன்னூஞ்சல் பாடல்களைப் பாட ஊஞ்சல் உற்சவம் நடைபெறுகிறது.\n\nஆடி\nஆடி மாதத்தில் ஆயில்ய நட்சத்திரம் துவங்கி பத்து நாளைக்கு முளைக்கொட்டு உற்சவம் நடைபெறுகிறது. கொடியேற்றம் மீனாட்சிக்கு மட்டுமே நடைபெறும்.\n\nஆவணி\nஆவணி மாதம் மூலத் திருநாள், ஆவணி மூலஉற்சவம் என்றே பெயர் பெற்றது. நான்கு ஆவணி வீதிகளிலும் அம்பாளும், சுந்தரேசுவரரும் வீதி உலா வருவார்கள். கரிக்குருவிக்கு உபதேசம் செய்த படலம், வளையல் விற்ற திருவிளையாடல், பிட்டுக்கு மண் சுமந்த திருவிளையாடல், நரியைப் பரியாக்கியது, விறகு விற்றல் போன்ற திருவிளையாடல்கள் நடைபெறும். மூல நட்சத்திரத்தன்று சுந்தரேசுவரருக்குப் பட்டாபிசேகம் நடைபெறுகிறது.\n\nபுரட்டாசி\nபுரட்டாசி மாதத்தில் நவராத்திரி கொலு. ஒவ்வொரு நாளும் ஒவ்வொரு அலங்காரத்தில் மீனாட்சி அலங்கரிக்கப்படுகிறார்.\n\nஐப்பசி\nஐப்பசி மாதப் பிரதமையிலிருந்து (அமாவாசை நாளிற்கு அடுத்த நாள்) (சஷ்டி) (அமாவாசை நாளிலிருந்து ஆறாவது நாள்) வரையிலும் கோலாட்ட உற்சவம். புது மண்டபத்திலே அம்மன் கொலுவிருந்து, மதுரை இளம்பெண்கள் கூடியிருந்து கோலாட்டமாட, உற்சவம் நடக்கிறது.\n\nகார்த்திகை\n\nகார்த்திகை மாதம் பத்து நாட்கள் தீப உற்சவம். கார்த்திகை தீபதினத்தில் அம்மன் சந்நதியிலும், சுந்தரேசுவரர் சந்நதியிலும் சொக்கப் பனை கொளுத்தப்படுகிறது.\n\nமார்கழி\nமார்கழி, தனுர் மாத வழக்கப் படி காலையில் சீக்கிரமே நடை திறந்து இரவு ஒன்பது மணிக்கு நடுநிசி முடிந்து விடுகின்றது. தினமும் வெள்ளியம்பல நடராசர் சந்நதியில் மாணிக்கவாசகர் முன்பாக கோயிலின் ஆஸ்தான ஓதுவார்கள் திருவெம்பாவைப் பாடல்களைப் பாடிப்போற்றுவார்கள். அதிகாலை ஐந்தரை மணியில் இருந்தே இது நடக்கும். இதில் பத்து நாட்கள் எண்ணெய்க் காப்பு நடக்கும். இந்தப் பத்து நாட்களும் சுவாமியும், அம்பாளும் புறப்பாடு கிடையாது. மாணிக்கவாசகர் புறப்பாடு மட்டுமே நடைபெறும். பதினோராம் நாள் ரிஷபாரூடராய் அம்பாளோடு சுவாமி ஆடி வீதியில் வலம் வருகிறார்.\n\nதை\nதை மாதம். தெப்பத் திருநாள் நடக்கும். திருமலை நாயக்கரால் தோண்டப்பட்ட வண்டியூர் தெப்பக் குளத்தில் தெப்பம் கட்டி சுவாமியையும், அம்பாளையும் அதில் எழுந்தருளச் செய்து தெப்போற்சவம் நடைபெறுகிறது.\n\nமாசி\nமாசி, பங்குனி இந்த இரண்டு மாசத்துக்கும் சேர்த்து மண்டல உற்சவம் நடக்கிறது. நாற்பத்து எட்டு நாட்கள் நடக்கும் இந்த உற்சவம் கொஞ்சம் பெரியது.\n\nபங்குனி\nபங்குனி உத்திரம், சாரதா நவராத்திரி இரண்டும் சேர்ந்து வரும் திருவிழா. பங்குனி மாதக் கார்த்திகை நட்சத்திரத்திலிருந்து உத்திரம் நட்சத்திரம் வரை அம்பாளும், சுவாமியும் வெள்ளியம்பலத்திலே அமர்ந்து பக்தர்களுக்குக் காட்சி கொடுப்பார்கள். சுவாதி நட்சத்திரத்தன்று இருவரும் மகனின் திருமணக் கோலம் காண திருப்பரங்குன்றம் முருகன் கோயிலுக்கு எடுத்துச் செல்லப்படுகிறார்கள்.\n\nமேலும், இங்கு தினசரி பூசைகள் செய்யப்படுவதுடன் சிவபெருமானுக்கு உகந்த நாட்களாகக் கருதப்படும் அனைத்து நாட்களிலும் சிறப்புப் பூசைகள் செய்யப்படுகின்றன,\n\n\nSection::::சிறப்புகள்.\nSection::::பாடல்கள்.\nதிருஞானசம்பந்தர், அப்பர் ஆகியவர்களின் பாடல் பெற்ற பழம்பதி. இத்தலத்தின் சிறப்புக்கள் மாணிக்கவாசகர் தம் திருவாசகத்துள் புகழந்தோதியுள்ளார்.\n\nகுமரகுருபரர் இத்தலத்துப் பெருமாட்டி மீனாட்சியம்மை மீது பிள்ளைத் தமிழ், குறம், கலம்பகம் முதலிய பலவகைப் பிரபந்தங்களைப் பாடியுள்ளார்.\n\nSection::::குடமுழுக்கு.\nஇருபதாம் நூற்றாண்டில் நடந்த குடமுழுக்குகள்;\n\n\n"}
{"id": "256022", "url": "https://ta.wikipedia.org/wiki?curid=256022", "title": "புனித ஜோர்ஜ் தேவாலயம், லலிபெலா", "text": "புனித ஜோர்ஜ் தேவாலயம், லலிபெலா\n\nபுனித ஜோர்ஜ் தேவாலயம் (\"Church of St. George\") என்பது எதியோப்பியாவின் அம்காரா நகரில் உள்ள லலிபெலா எனும் இடத்தில் தனிப்பாறையால் அமைக்கப்பட்ட பதினொரு தேவாலயங்களில் ஒன்று ஆகும். ரோகா அல்லது வார்வார் என முன்னர் அழைக்கப்பட்ட வரலாற்று மற்றும் சமய இடமான இது, எதியோப்பியா மரபுவழித் திருச்சபையால் புனிதர் போன்று பார்க்கப்பட்ட கெப்ரே மெஜ்கல் லலிபெலா அரசருக்குப் பின் தற்போது லலிபெலா என அழைக்கப்படுகிறது.\n\nSection::::வரலாறு.\nஇத்தேவாலயம் ஒருவித ஒற்றை சுண்ணாம்புக்கல் பாறையைக் கொண்டு செதுக்கப்பட்டுள்ளது. இது 12 அல்லது 13 ஆம் நூற்றாண்டு காலப்பகுதியில் கெப்ரே மெஜ்கல் லலிபெலா அரச பணிப்பின் கீழ் கட்டப்பட்டது. இது லலிபெலாவில் உள்ள பதினொரு தேவாலயங்களில் முக்கியமாக அறியப்பட்டதும் கடைசியாக கட்டப்பட்டதுமாகும். அத்துடன் இது எட்டாவது உலக அதிசயமாகக் கருதப்படுகிறது.\n\n"}
{"id": "256026", "url": "https://ta.wikipedia.org/wiki?curid=256026", "title": "சசிபெருமாள்", "text": "சசிபெருமாள்\n\nசெ. க. சசிபெருமாள், (இறப்பு: 31 சூலை 2015, அகவை 59), தமிழ்நாட்டின் சேலம் மாவட்டத்தைச் சேர்ந்தவர். முப்பது ஆண்டுகளாக தமிழ்நாட்டில் முழு மதுவிலக்கு கோரி போராடிய காந்தியவாதி ஆவார். நீண்ட காலமாகத் தமிழகத்தில் மதுவிலக்கை நடைமுறைப்படுத்தக் கோரி உண்ணா நோன்பு போராட்டங்களை நடத்தியவர். \n\n2014ஆம் ஆண்டில் சென்னை, வள்ளுவர் கோட்டத்தில், முழு மதுவிலக்கு கோரி 36 நாட்கள் உண்ணாநோன்பு இருந்தவர்.\n\nஇறுதியாக 31 சூலை 2015 அன்று கன்னியாகுமரி மாவட்டம், மார்த்தாண்டம் அருகே தமிழ்நாடு – கேரள எல்லை அருகே \"உண்ணாமலைக் கடை\" என்ற ஊரில் கல்வி நிறுவனங்களுக்கும், வழிபாட்டுத்தலங்களுக்கும் அருகிலுள்ள மதுக்கடையை மூடக்கோரி, இருநூறு அடி உயர அலைபேசி கோபுரத்தின் உச்சிமீது ஏறிப் போராடிய போது இவர் உயிரிழந்தார். காவல் துறை சசிபெருமாளின் மரணத்தை தற்கொலை வழக்காக பதிவு செய்தது.\n\nசசிபெருமாளுக்கு மகிழம் அம்மாள் என்ற மனைவியும், இரண்டு மகன்களும் ஒரு மகளும் உள்ளனர்.\n\n"}
{"id": "256027", "url": "https://ta.wikipedia.org/wiki?curid=256027", "title": "போகன்ட் பலகைத் தேவாலயம்", "text": "போகன்ட் பலகைத் தேவாலயம்\n\nபோகன்ட் பலகைத் தேவாலயம் (\"Borgund Stave Church\") என்பது நோர்வேயின் போகன்ட் எனும் கிராமத்தில் அமைந்துள்ள ஓர் பலகைத் தேவாலயம் ஆகும். இது மூன்று நடுக்கூடங்களுடன் கொண்ட பலகைத் தேவாலயமாக வகைப்படுத்தப்பட்டுள்ளது. இது நோர்வேயின் 28 அழிந்து வரும் பலகைத் தேவாலயங்களில் சிறப்பாகப் பாதுகாக்கப்பட்ட ஒன்றாகும். தற்போது இது தேவாலயமாக அன்றி அருங்காட்சியகமாகப் பயன்படுத்தப்படுகின்றது.\n\nபோகன்ட் பலகைத் தேவாலயம் 1180 முதல் 1250 வரையான காலப்பகுதியில் கட்டப்பட்டது. இதன் சுவர்கள் மரப்பலகைகளைக் கொண்டு ஆக்கப்பட்டுள்ளது. நான்கு மூலைக் கம்பங்களும் ஒன்றுடன் ஒன்று தொடர்புபட்டு அடித்தள கல் மீது வைக்கப்பட்டுள்ளது.\n\n"}
{"id": "256040", "url": "https://ta.wikipedia.org/wiki?curid=256040", "title": "அமெரிக்க இலங்கை மிசன்", "text": "அமெரிக்க இலங்கை மிசன்\n\nஅமெரிக்க இலங்கை மிசன் (\"American Ceylon Mission\", ACM) என்பது இலங்கையின் யாழ்ப்பாணத்தில் இயங்கி வந்த ஒரு கிறித்தவ மறைப்பரப்புனர் அமைப்பாகும். இவ்வமைப்பு \"பிறநாடுகளுக்கு மறைப்பரப்புனரை அனுப்பும் அமெரிக்க அமைப்பினால்\" (\"American Board of Commissioners for Foreign Missions\", ABCFM) நிதியுதவி அளிக்கப்பட்டு 1813 ஆம் ஆண்டில் இலங்கை வந்த மதப்பரப்புனர்களால் ஆரம்பிக்கப்பட்டது. இந்திய, இலங்கை பிரித்தானியக் காலனித்துவ அரசு இவர்களை ஒப்பீட்டளவில் சிறிய யாழ்ப்பாணக் குடாநாட்டுக்கு மட்டுமே (ஏறத்தாழ 40 ஆண்டு காலத்திற்கு) வருவதற்கு அனுமதி அளித்தனர். இந்த மறைப்பரப்புனர்களின் தாக்கம் இலங்கையில் குறிப்பாக 1820கள் தொடக்கம் 20-ஆம் நூற்றாண்டின் தொடக்ககாலம் வரை இருந்து வந்தது. இக்காலப் பகுதியில், அவர்கள் கிறித்தவ மறைபரப்புடன், ஆங்கிலத்தில் இருந்து தமிழுக்கு மொழிபெயர்ப்பு, நூல்கள் அச்சிட்டு வெளியிடல், தொடக்க, மற்றும் உயர் கல்விக்கூடங்கள் நிறுவுதல், யாழ் குடாநாட்டு மக்களுக்கு அடிப்படை மருத்துவ வசதிகளை ஏற்படுத்திக் கொடுத்தல் போன்ற சமூக சேவைகளிலும் ஈடுபட்டனர். உள்ளூர் சமய, மற்றும் சடங்குகளுக்கு எதிரான தமது பரப்புரைகளை பிரசுரங்கள் வாயிலாக வெளியிட்டனர். இந்நடவடிக்கைகள் இலங்கைத் தமிழர் வாழ்வில் பெரும் சமூக மாற்றங்களை ஏற்படுத்தியது. இம்மாற்றங்கள் அவர்களின் வாழ்வில் இன்றளவும் தொடர்கின்றன. யாழ்ப்பாணக் குடாநாட்டில் இன்றுள்ள குறிப்பிடத்தக்க சில கல்வி, மருத்துவ நிலையங்கள் அமெரிக்க மிசனரிகளின் உதவியுடன் நிறுவப்பட்டவையே.\n\n\n"}
{"id": "256049", "url": "https://ta.wikipedia.org/wiki?curid=256049", "title": "தையால்", "text": "தையால்\n\nதையால் அல்லது தையோ ஆல்டிகைடு \"(Thial or Thioaldehyde)\" என்பது வேதி வினைக்குழுக்களில் ஒரு வகையாகும். ஆல்டிகைடைப் போலவே இருக்கும் இவ்வினைக்குழுவில், ஆல்டிகைடில் உள்ள ஆக்சிசன் அணுவுக்குப் பதிலாக கந்தக அணு இடம்பெற்றிருக்கும். தையாலைக் குறிக்கப் பயன்படும் பொது வாய்ப்பாட்டில் (RC (S) H) இல் உள்ள R , ஆல்க்கைல் அல்லது அரைல் குழுவைக் குறிக்கிறது. தையோ கீட்டோன்களைவிட தையோ ஆல்டிகைடுகள் மிகவும் வினைத்திறன் மிக்கவையாகும். தடையில்லாத வினைத்திறன் மிக்க இத்தையோ ஆல்டிகைடுகளை தனித்துப் பிரித்தெடுக்க வேண்டும். உதாரணமாக, \nதையோபார்மால்டிகைடு H2C=S, வளைய முப்படி 1,3,5 முத்தையேனாக ஒடுக்கமடைகிறது. ஆனால் வெள்ளைப் பூண்டில் இருந்து கிடைக்கும் அல்லிசின், சிதைவடைதல் மூலமாக தையோ அக்ரோலின் H2C=CHCH=S, உருவாகிறது. பின்னர் தன்னிச்சையான டையீல்சு-ஆல்டர் வினையில் ஈடுபட்டு சமபகுதிச் சேர்மங்களான வினைலிருதையீன்களைத் தருகின்றது. வினைத்திறன் மிகுந்த தையோ ஆல்டிகைடுகள் வெப்ப இயக்கவியலின்படியும் மிகுந்த நிலைப்புத்தன்மை கொண்டுள்ளன. விண்மீன்களிடை விண்வெளியில் இவை ஒரு மற்றும் இரு டியூட்டரேற்றம் பெற்ற ஓரிட நிறைமாறிகளாக பேரளவு கொள்ளிடத்தில் காணப்படுகின்றன. இங்கிருந்து நிலைப்ப்புத்தன்மை மிக்க தையோ ஆல்டிகைடுகளை தனித்துப்பிரிக்க முடியும்\nஆரம்ப காலத்தில் தையோ ஆல்டிகைடுகள் இருப்பது பொறிச்சிறை செயல்முறைகள் வழியாக உய்த்துணரப்பட்டது. எடுத்துக்காட்டாக, Fc2P2S4 உடன் பென்சால்டிகைடு புரிகின்ற வினையே தையோ பென்சால்டிகைடு உருவாக்கத்திற்குப் பரிந்துரைக்கப்பட்டது. இவ்வினையில் ஒரு வளைய கூட்டுப்பொருளுடன் உருவாகும் இருதையோபொசுபீன் C2PS3 வளையத்தைத் தருகிறது\n\n"}
{"id": "256059", "url": "https://ta.wikipedia.org/wiki?curid=256059", "title": "கலையம்புத்தூர்", "text": "கலையம்புத்தூர்\n\nகலையம்புத்தூர் என்ற பெயரில் உள்ள ஊர்கள்:\n"}
{"id": "256062", "url": "https://ta.wikipedia.org/wiki?curid=256062", "title": "எஸ். எஸ். சக்கரவர்த்தி", "text": "எஸ். எஸ். சக்கரவர்த்தி\n\nஎஸ். எஸ். சக்கரவர்த்தி தமிழ்த் திரைப்படத் தயாரிப்பாளர் ஆவார். இவரது நிக் ஆர்ட்ஸ் என்னும் திரைப்படத் தயாரிப்பு நிறுவனத்தின் மூலமாக தமிழ்த் திரைப்படங்களைத் தயாரித்து வருகிறார். இவர் தயாரித்துள்ள திரைப்படங்களில் அஜித் குமார் முக்கிய கதாபாத்திரத்தில் நடித்த திரைப்படங்களே அதிகமாகும். இவரது மகன் ஜானி அறிமுகமான ரேணிகுண்டா திரைப்படத்தையும், ஜானியின் அடுத்த திரைப்படமான 18 வயசு திரைப்படத்தையும் இவரே தயாரித்துள்ளார்.\n\n"}
{"id": "256063", "url": "https://ta.wikipedia.org/wiki?curid=256063", "title": "வல்சாடு வட்டம்", "text": "வல்சாடு வட்டம்\n\nவல்சாடு வட்டம், இந்திய மாநிலமான குஜராத்தின் வல்சாடு மாவட்டத்தில் உள்ளது.\n\nSection::::அரசியல்.\nஇந்த வட்டம் முழுவதும் வல்சாடு மக்களவைத் தொகுதிக்கு உட்பட்டது. இந்த வட்டத்தில் உள்ள சில ஊர்கள் தரம்பூர் சட்டமன்றத் தொகுதியிலும், மற்ற சில ஊர்கள் வல்சாடு சட்டமன்றத் தொகுதியிலும் சேர்க்கப்பட்டுள்ளன.\n\nSection::::மக்கள்.\nஇந்த வட்டத்துக்கான மக்கள்தொகை விவரங்கள்:\n\nSection::::போக்குவரத்து.\nஇந்த வட்டத்தில் உள்ள பெரும்பாலான ஊர்கள் மாவட்ட சாலையின் மூலம் இணைக்கப்பட்டுள்ளன. இந்த வட்டத்தின் ஊடாக மாநில நெடுஞ்சாலைக்கும், தேசிய நெடுஞ்சாலைக்கும் வழியமைக்கப்பட்டுள்ளது. வல்சாடில் தொடருந்து நிலையம் உள்ளது. \n\n"}
{"id": "256065", "url": "https://ta.wikipedia.org/wiki?curid=256065", "title": "டையாக்சிரேன்", "text": "டையாக்சிரேன்\n\nடையாக்சிரேன் \"( dioxirane)\" என்பது ஒரு கார்பன் மற்றும் இரண்டு ஆக்சிசன்களைக் கொண்டு உருவான மூன்று உறுப்பு வளைய மூலக்கூறு ஆகும். சிறிதளவு நிலைப்புத்தன்மையற்ற டையாக்சிரேன் கரிமத் தொகுப்பு வினைகளில் ஆக்சிசனேற்றும் செயலிகளாகப் பயன்படுத்தப்படுகிறது. பொதுப்பயன்பாட்டில் இருமெத்தில்டையாக்சிரேன் என்ற டையாக்சிரேன் சேர்மம் பயன்படுத்தப்பட்டு வருகிறது.\n\nSection::::தயாரிப்பு.\nஇருமெத்தில்டையாக்சிரேன் அசிட்டோனில் இருந்து பின்வருமாறு தருவிக்கப்படுகிறது:\n\n"}
{"id": "256069", "url": "https://ta.wikipedia.org/wiki?curid=256069", "title": "அட்டக்பார்டி", "text": "அட்டக்பார்டி\n\nஅட்டக்பார்டி என்னும் ஊர், இந்திய மாநிலமான குஜராத்தின் வல்சாடு மாவட்டத்தில் உள்ளது. இது வல்சாடு வட்டத்துக்கு உட்பட்டது.\n\nSection::::அமைவிடம்.\nஇதன் வடக்கிலும், வடமேற்கிலும் அப்ராமா என்ற ஊரும், வடகிழக்கிலும், கிழக்கிலும் ஜூஜ்வா என்ற ஊரும், மேற்கில் வசீயர் என்ற ஊரும், தெற்கிலும், தென்மேற்கிலும் பார்னேரா பார்டி என்ற ஊரும் உள்ளன. தென்கிழக்கில் பார்னேரா பார்டி, ஜூஜ்வா ஆகிய இரு ஊர்களும் எல்லைகளாக உள்ளன.\n\nSection::::மக்கள் தொகை.\nஇந்த ஊருக்கான மக்கள் தொகை விவரங்கள்:\nSection::::அரசியல்.\nஇது வல்சாடு சட்டமன்றத் தொகுதிக்கும், வல்சாடு மக்களவைத் தொகுதிக்கும் உட்பட்டது.\n\nSection::::போக்குவரத்து.\nஇந்த ஊரை ஒட்டி தேசிய நெடுஞ்சாலையும் மாநில நெடுஞ்சாலையும் உள்ளன.\n"}
{"id": "256086", "url": "https://ta.wikipedia.org/wiki?curid=256086", "title": "டானியல் தியாகராஜா", "text": "டானியல் தியாகராஜா\n\nவண. டானியல் செல்வரத்தினம் தியாகராஜா (\"Daniel Selvaratnam Thiagarajah\") இலங்கைத் தமிழ் ஆயர் ஆவார். இவர் தென்னிந்தியத் திருச்சபையின் யாழ்ப்பாண மறைமாவட்டத்துக்கான ஆயராக 2006 ஆம் ஆண்டு முதல் பணியாற்றுகிறார்.\n\nSection::::ஆரம்ப வாழ்க்கை.\nடானியல் தியாகராஜா யாழ்ப்பாணம் மத்திய கல்லூரியில் கல்வி பயின்றவர்.\n\nSection::::பணி.\nதியாகராஜா தென்னிந்தியத் திருச்சபையின் யாழ்ப்பாண மறைமாவட்டத்துக்கான ஆயராக 2006 ஆகத்து 21 இல் திருநிலைப்படுத்தப்பட்டார். திருச்சபையின் சில உறுப்பினர்கள் தியாகராஜாவின் தெரிவை எதிர்த்து சட்ட நடவடிக்கை எடுத்தனர்.\n"}
{"id": "256094", "url": "https://ta.wikipedia.org/wiki?curid=256094", "title": "தையோகீட்டோன்", "text": "தையோகீட்டோன்\n\nதையோகீட்டோன் \"(Thioketones )\" என்பது கரிம கந்தகச்சேர்ம வேதி வினைக்குழுவில் ஒரு வகையாகும். இவ்வகைச் சேர்மங்களை தையோன்கள் அல்லது தையோகார்பனைல்கள் என்றும் அழைக்கலாம். இவை மரபார்ந்த கீட்டோன்களுடன் தொடர்பு கொண்டுள்ளன. RC=O, என்ற கீட்டோன்களின் பொது வாய்ப்பாட்டிற்குப் பதிலாகத் தையோகீட்டோன்கள் RC=S என்ற பொது வாய்ப்பாட்டால் குறிக்கப்படுகின்றன. வினைக்குழுவில் கந்தகம் இடம்பெற்றிருப்பதால் தையோ என்ற சொல் முன்னொட்டாகப் பெயருடன் இணைக்கப்படுகிறது. தடைகள் ஏதுமின்றி வினையில் ஈடுபடும் அல்கைல்தையோகீட்டோன்கள் குறிப்பாக பல்லுறுப்பிகள் அல்லது வளையங்களைத் தோற்றுவிக்கின்றன.\n\nSection::::தயாரிப்பு முறைகள்.\nகந்தகம் மற்றும் ஆக்சிசன் அணுக்களை பரிமாற்றம் செய்யக்கூடிய வினைக் காரணிகள் உப்யோகித்து தையோன்களைத் தயாரிக்கலாம். பாசுபரசுஐஞ்சல்பைடும் இதனில் கிளைத்த வழிப்பொருள் லாவ்சன் காரணியுமே பொதுவாக இவ்வினைக்கு காரணியாகப் பயன்படுகிறது. பிற தயாரிப்பு முறைகளில் ஐதரசன் குளோரைடு மற்றும் ஐதரசன்சல்பைடு இணைந்த கலவை காரணியாகப் பயன்படுகிறது. பிசு(மும்மெத்தில்சிலில்)சல்பைடும் வினைப்பொருள் காரணியாக பயன்படுத்தப்படுவதும் உண்டு.\n\nSection::::தையோபென்சோபீனோன் மற்றும் செலினோபென்சோபீனோன், மூல முன்மாதிரிகள்.\nதையோபென்சோபீனோன் ((C6H5)2CS)) என்பது ஒரு ஆழ்ந்த நீலநிறச் சேர்மமாகும். கரிமக் கரைப்பான்களில் இது நன்றாகக் கரைகிறது. இது ஒளியால் ஆக்சிசனேற்றம் அடைந்து பென்சோபீனோன் மற்றும் கந்தகமாக மாறுகிறது. இது கண்டுபிடிக்கப்படும்வரை இதனையொத்த பலவிதமான தையோன்கள் தயாரிக்கப்பட்டன.\n\nதையோகீட்டோன்களின் செலினியப் பதிப்புச் சேர்மங்கள் செலின்கீட்டோன்கள் எனப்படுகின்றன. இவை தையோன்களை விடவும் வினைத்திறன் மிக்கவையாகும். செலினோபென்சோபீனோன் எதிர் இருபடியாக்கம் அடைகிறது. டையீல்சு-ஆல்டர் வினையைப் போலவே இதுவும் 1,3 டையீன்களுடன் சேர்ந்து வளைய கூட்டுவினைகளில் ஈடுபடுகிறது\n\n\n"}
{"id": "256097", "url": "https://ta.wikipedia.org/wiki?curid=256097", "title": "சோயா", "text": "சோயா\n\nசோயா\n\nSection::::முன்னுரை.\nஉடல் வளர்ச்சிக்கு அடிப்படை புரதச்சத்தாகும். உடலில் புதிய திசுக்களைக் கட்டமைக்கவும், அழிந்த திசுக்களுக்குப் பதிலாக புதிய திசுக்களை உருவாக்கவும் புரதச்சத்து அவசியம். அந்த புரதச்சத்து அதிகளவில் நிறைந்திருக்கும். ஒரே பொருள் சோயா பீன்ஸ். 100 கிராம் சோயாவில் 43 கிராம் புரோட்டின் கிடைக்கிறது. இந்த புரோட்டினில் நம் உடலுக்குத் தேவையான அடிப்படை அமினோ அமிலங்கள் அனைத்தும் இருக்கின்றன. மாமிச புரோட்டினுக்கு இணையாக வரக்கூடிய ஒரே ஒரு சைவ புரோட்டின் சோயா பீன்ஸ்தான்.\n\nSection::::சோயா பீன்ஸ் பயன்கள்.\n சோயாவில் தயாமின், நியாசின்,போலிக் ஆசிட், ரைபோபிளேவின் போன்றவை அதிகமாக இரக்கின்றன. இவை இருதயத்தின் சக்தியைக் கூட்டுவதில் அபாரமாகச் செயல்படுகிறது. இரத்தக் குழாய்களில் இளகுத் தன்மையை அதிகரித்து கொலஸ்டிரால் அளவைக் குறைத்து, இர்தக் குழாய்களுக்குள் அடைப்புகள் ஏற்படாமல் பாதுகாக்கிறது.\n"}
{"id": "256099", "url": "https://ta.wikipedia.org/wiki?curid=256099", "title": "ஆல்காடையீன்", "text": "ஆல்காடையீன்\n\nஆல்காடையீன்\"(Alkadiene)\" என்பது இரண்டு கார்பன் – கார்பன் இரட்டைப் பிணைப்புகள் உடைய ஒரு சேர்மமாகும். இந்த ஐதரோ கார்பன் சேர்மத்தில் வளையம் இல்லாமல் சங்கிலி கிளைத்தோ அல்லது கிளைக்காமலோ இரட்டைப் பிணைப்புகள் இருக்கும். தனித்த இரட்டைப் பிணைப்பு கொண்ட ஆல்காடையீன்கள், அடுத்தடுத்த இரட்டைப்பிணைப்பு கொண்டவை, ஒன்றுவிட்ட இரட்டைப் பிணைப்பு கொண்டவை என இரட்டைப்பிணைப்புகள் திரள்கின்ற இடத்தின் அடிப்படையில் சேர்மங்கள் மாறுபடுகின்றன. ஒரு திரள் ஆல்காடையீனில் இரண்டு இரட்டைப் பிணைப்புகள் ஒரேகார்பன் அணுவுடன் இணைந்திருக்கும்\nஎடுத்துக்காட்டு: \n\nCH2=C=CH2 - 1,2 புரோபாடையீன்\n"}
{"id": "256101", "url": "https://ta.wikipedia.org/wiki?curid=256101", "title": "அதுல், வல்சாடு வட்டம்", "text": "அதுல், வல்சாடு வட்டம்\n\nஅதுல், இந்திய மாநிலமான குஜராத்தின் வல்சாடு மாவட்டத்தில் உள்ளது. இது வல்சாடு வட்டத்துக்கு உட்பட்டது.\n\nSection::::அமைவிடம்.\nஇதன் மேற்கிலும், வடமேற்கிலும் திவேது என்னும் ஊரும், வடக்கிலும், வடமேற்கிலும் சீஞ்ச்வாடா என்ற ஊரும், வடக்கிலும், வடகிழக்கிலும், பார்னேரா என்ற ஊரும், கிழக்கிலும், தென்கிழக்கிலும் சண்வை என்ற ஊரும் அமைந்துள்ளன. தெற்கில் பார்டி வட்டம் எல்லையாக அமைந்துள்ளது.\n\nSection::::மக்கள் தொகை.\nஇந்த ஊருக்கான மக்கள் தொகை விவரங்கள்:\nSection::::அரசியல்.\nஇது வல்சாடு சட்டமன்றத் தொகுதிக்கும், வல்சாடு மக்களவைத் தொகுதிக்கும் உட்பட்டது.\n\nSection::::போக்குவரத்து.\nஇதன் அருகில் தேசிய நெடுஞ்சாலை செல்கிறது.\n"}
{"id": "256102", "url": "https://ta.wikipedia.org/wiki?curid=256102", "title": "அத்காம்", "text": "அத்காம்\n\nஅத்காம் என்னும் ஊர், இந்திய மாநிலமான குஜராத்தின் வல்சாடு மாவட்டத்தில் உள்ளது. இது வல்சாடு வட்டத்துக்கு உட்பட்டது.\n\nSection::::அமைவிடம்.\nஇதன் வடமேற்கிலும், மேற்கிலும் தனோரி என்னும் ஊரும், தென்மேற்கிலும், மேற்கிலும் மூளி என்னும் ஊரும், தெற்கில் சேக்வா என்னும் ஊரும், தென்கிழக்கில் பீட்டா என்னும் ஊரும் அமைந்துள்ளன. பிற திசைகளில் நவ்சாரி மாவட்டத்தில் உள்ள ஊர்கள் உள்ளன.\n\nSection::::மக்கள் தொகை.\nஇந்த ஊருக்கான மக்கள் தொகை விவரங்கள்:\n\nSection::::அரசியல்.\nஇது தரம்பூர் சட்டமன்றத் தொகுதிக்கும், வல்சாடு மக்களவைத் தொகுதிக்கும் உட்பட்டது.\n\nSection::::போக்குவரத்து.\nஇந்த ஊரின் வழியே மாவட்ட சாலை செல்கிறது.\n"}
{"id": "256103", "url": "https://ta.wikipedia.org/wiki?curid=256103", "title": "அப்ராமா, வல்சாடு வட்டம்", "text": "அப்ராமா, வல்சாடு வட்டம்\n\nஇதே பெயரில் உள்ள பிற ஊர்களைப் பற்றி அறிய, அப்ராமா என்ற பக்கத்தைப் பார்க்கவும்.\nஅப்ராமா என்னும் ஊர், இந்திய மாநிலமான குஜராத்தின் வல்சாடு மாவட்டத்தில் உள்ளது. இது வல்சாடு வட்டத்துக்கு உட்பட்டது.\n\nSection::::அமைவிடம்.\nஇதன் வடமேற்கிலும், வடக்கிலும் நானக்வாடா என்ற ஊரும், வடக்கிலும், வடகிழக்கிலும் தம்டாச்சி என்ற ஊரும், மேற்கில் சேக்வி என்ற ஊரும், கிழக்கிலும், தென்கிழக்கிலும் ஜூஜ்வா என்ற ஊரும், தெற்கிலும், தென்மேற்கிலும் வசீயர் என்ற ஊரும் அமைந்துள்ளன. அட்டக் பார்டி என்ற ஊர் தெற்கில் அமைந்துள்ளது.\n\nSection::::அரசியல்.\nஇது வல்சாடு சட்டமன்றத் தொகுதிக்கும், வல்சாடு மக்களவைத் தொகுதிக்கும் உட்பட்டது.\n\nSection::::போக்குவரத்து.\nஇந்த ஊரைத் தேசிய நெடுஞ்சாலையும், மாநில நெடுஞ்சாலையும் கடந்துசெல்கின்றன.\n"}
{"id": "256104", "url": "https://ta.wikipedia.org/wiki?curid=256104", "title": "அஞ்சலாவ்", "text": "அஞ்சலாவ்\n\nஅஞ்சலாவ் என்னும் ஊர், இந்திய மாநிலமான குஜராத்தின் வல்சாடு மாவட்டத்தில் உள்ளது. இது வல்சாடு வட்டத்துக்கு உட்பட்டது.\n\nSection::::அமைவிடம்.\nஇதன் வடமேற்கில் பாத்ரி என்ற ஊரும், வடக்கில் கட்ரியா என்ற ஊரும், வடகிழக்கிலும், கிழக்கிலும் போமா பார்டி என்ற ஊரும், மேற்கில் சண்வை என்ற ஊரும் உள்ளன. தென்மேற்கில் பின்வாடா என்ற ஊரும், தெற்கில் ராப்டா என்ற ஊரும், தென்கிழக்கில் நவேரா என்ற ஊரும் அமைந்துள்ளன.\n\nSection::::மக்கள் தொகை.\nஇந்த ஊருக்கான மக்கள் தொகை விவரங்கள்:\nSection::::அரசியல்.\nஇது தரம்பூர் சட்டமன்றத் தொகுதிக்கும், வல்சாடு மக்களவைத் தொகுதிக்கும் உட்பட்டது.\n\nSection::::போக்குவரத்து.\nஇந்த ஊரில் மாவட்ட நெடுஞ்சாலை மட்டும் உண்டு. அருகிலுள்ள கிராமங்களின் வழியாக தேசிய நெடுஞ்சாலையையும், மாநில நெடுஞ்சாலையையும் அடையலாம்.\n"}
{"id": "256105", "url": "https://ta.wikipedia.org/wiki?curid=256105", "title": "உமர்சாடி, வல்சாடு வட்டம்", "text": "உமர்சாடி, வல்சாடு வட்டம்\n\nஉமர்சாடி என்னும் ஊர், இந்திய மாநிலமான குஜராத்தின் வல்சாடு மாவட்டத்தில் உள்ளது. இது வல்சாடு வட்டத்துக்கு உட்பட்டது.\n\nSection::::அமைவிடம்.\nஇதன் வடக்கிலும், வடமேற்கிலும், வடகிழக்கிலும் தராஸ்ணா என்ற ஊரும், கிழக்கிலும், வடகிழக்கிலும் டுங்கிரி என்ற ஊரும், மேற்கிலும், தென்மேற்கிலும், தெற்கிலும் சர்வாடா என்ற ஊரும், தென்கிழக்கில் சங்கர்தலாவ் என்ற ஊரும் உள்ளன.\n\nSection::::மக்கள் தொகை.\nஇந்த ஊருக்கான மக்கள் தொகை விவரங்கள்:\nSection::::அரசியல்.\nஇது வல்சாடு சட்டமன்றத் தொகுதிக்கும், வல்சாடு மக்களவைத் தொகுதிக்கும் உட்பட்டது.\n\nSection::::போக்குவரத்து.\nஇந்த ஊரில் கிராமப்புறச் சாலைகள் உள்ளன. இந்த ஊரின் எல்லைகளுக்கு அருகிலேயே மாநில நெடுஞ்சாலையும், தேசிய நெடுஞ்சாலையும் உள்ளன.\n"}
{"id": "256107", "url": "https://ta.wikipedia.org/wiki?curid=256107", "title": "நரி வேங்கை", "text": "நரி வேங்கை\n\nநரி வேங்கை, (\"Ougeinia dalbergioides\") இந்தியாவிலுள்ள விசாகப்பட்டிணம் மாவட்டத்தில் காணப்படும் ஒரு வகையான செடியாகும். இது 6 முதல் 12 மீட்டர் வரை வளரக்கூடிய மூன்றிலைத் தாவரமாகும். துணை வெப்பமண்டல மற்றும் வெப்பமண்டல மலை பகுதிகளில் இது காணப்படும்.\n\nSection::::தாவரவியல்.\nபொதுவாக இது மார்பக உயரத்தில் வளரும். தண்டு அடிக்கடி வளைந்த, ஆனால் சில பகுதிகளில் நேராகவும் இருக்கும். பட்டை, வெளிர் இளஞ்சிவப்பு-காவி இருண்ட நீல சாம்பல் வரையிலான மாறுபட்ட, சற்றே கடினமான மற்றும் ஒழுங்கற்ற மெல்லிய மென்மையான செதில்கள் (exfoliate) கொண்டிருக்கும். இது ஒரு மூன்றிலைத்தாவரமாகும். வெள்ளை-இளஞ்சிவப்பு மலர்கள், பிப்ரவரி முதல் மே மாதம் வரையிலும் கொத்தாக வெளிப்படும். மே முதல் ஜூன் வரை காய்கள் கிடைக்கும். \n"}
{"id": "256108", "url": "https://ta.wikipedia.org/wiki?curid=256108", "title": "அப்ராமா", "text": "அப்ராமா\n\nஅப்ராமா என்ற பெயரில் உள்ள கட்டுரைகள்:\n"}
{"id": "256112", "url": "https://ta.wikipedia.org/wiki?curid=256112", "title": "2022 குளிர்கால ஒலிம்பிக் விளையாட்டுப் போட்டிகள்", "text": "2022 குளிர்கால ஒலிம்பிக் விளையாட்டுப் போட்டிகள்\n\nஇருபத்தி நான்காவது குளிர்கால ஒலிம்பிக் போட்டிகள் (சீனம்: 第二十四届冬季奥林匹克运动会; pinyin: \"Dì Èrshísì Jiè Dōngjì Àolínpǐkè Yùndònghuì\"), அல்லது 2022 குளிர்கால ஒலிம்பிக் போட்டிகள் என்றும் அழைக்கப்படும் பல்துறை விளையாட்டுப் போட்டிகள் நடைபெறும் நிகழ்வுகளாகும். இதனை சீனத் தலைநகர் பெய்ஜிங் நகரம் 2022 ஆம் ஆண்டு  பிப்ரவரி 4-ம் தேதி தொடங்கி 20ம் தேதி வரை நடத்துகிறது. இந்நகரமே கோடைகால மற்றும் குளிர்கால ஒலிம்பிக் போட்டிகளை நடத்தும் முதல் நகரமாகும். இப்போட்டிகளை நடத்துவதற்காக சீனா 3.9 பில்லியன் அமெரிக்க டாலர்களைச் செலவிட திட்டமிட்டுள்ளது.\n\nSection::::நகரம் தேர்வு.\nஇப்போட்டிகளை நடத்துவதற்காக ஓஸ்லோ, அல்மடி மற்றும் பெய்ஜிங் போட்டியிட்டன. இறுதியாக கோலாம்பூரில் நடைபெற்ற பன்னாட்டு ஒலிம்பிக் சம்மேளனக் கூட்டத்தில் பெய்ஜிங் நகரம் தேர்வு செய்யப்பட்டது.\n\n"}
{"id": "256127", "url": "https://ta.wikipedia.org/wiki?curid=256127", "title": "ஐரோப்பிய பனங்காடை", "text": "ஐரோப்பிய பனங்காடை\n\nஐரோப்பிய பனங்காடை (European roller) என்பது ஒருவகைப் பனங்காடை பறவையாகும். இது ஐரோப்பாவைச் சேர்ந்த பறவையாகும். இது மத்தியக் கிழக்கு, நடு ஆசியா, மொராக்கோ போன்ற பகுதிகளுக்கு வலசை போக்கூடியவை.\nSection::::விளக்கம்.\nஇப்பறவை பறக்கும்போது இதன் கருநீல இறகுகள் பளிச்சென்றுத் தெரியக்கூடியவை. அடிப்பாகம் வெளிர் நீல நிறத்தில் இருக்கும்.\n"}
{"id": "256129", "url": "https://ta.wikipedia.org/wiki?curid=256129", "title": "புரோபாடையீன்", "text": "புரோபாடையீன்\n\nபுரோபாடையீன் \"(Propadiene)\" என்பது HC=C=CH என்ற மூலக்கூற்று வாய்ப்பாடு கொண்ட ஒரு எளிய அலீன் வகை கரிமச் சேர்மமாகும். இச்சேர்மத்தில் இரண்டு இரட்டைப் பிணைப்புகள் ஒரேகார்பன் அணுவுடன் இணைந்திருக்கின்றன. மெ.அ.பு.பு.வாயுவின் ஒரு பகுதிப்பொருளாக புரோபாடையீன் இருக்கிறது. மெத்திலசிட்டிலீன்-புரோபாடையீன்புரோபேன் என்பதன் சுருக்கம் மெ.அ.பு.பு வாயு எனப்படுகிறது. இவ்வாயு சிறப்புநிலை உருக்கிப் பிணைத்தலில் பயன்படுத்தப்படுகிறது.\n\nSection::::தயாரிப்பு மற்றும் சமநிலை.\nஅல்லீன், மெத்திலசிட்டிலீனுடன் சமநிலை கொண்டுள்ளது. சிலசமயங்களில் இக்கலவை மெ.அ.பு.டை வாயு (மெத்திலசிட்டிலீன் – புரோபா டையீன்) என்றும் அழைக்கப்படுகிறது.\n\nஇதற்கான சமநிலை மாறிலியின் மதிப்பு Keq = 0.22 270 பாகை ஸெல்சியசில் அல்லது 5 பாகை செலிசியசு வெப்பநிலையில் 0.1 என்பதாக உள்ளது.\n\nவேதித் தொழிற்சாலைகளில் முக்கியமான ஊட்டு மூலப்பொருளாக விளங்கும் புரோபாடையீன் வாயு, புரோப்பேனை புரொப்பீனாகப் பிளக்கும் வினையில் பக்க விளைப்பொருளாகவே தோன்றுகிறது. புரொப்பீனின் வினையூக்க பல்லுறுப்பியாக்கல் வினையிலும் மெத்திலசிட்டிலீன் – புரோபா டையீன் வாயு இடையூறு செய்கிறது\n"}
{"id": "256130", "url": "https://ta.wikipedia.org/wiki?curid=256130", "title": "மலபார் வெள்ளை கறுப்பு இருவாச்சி", "text": "மலபார் வெள்ளை கறுப்பு இருவாச்சி\n\nமலபார் வெள்ளை கறுப்பு இருவாச்சி ( Malabar pied hornbill (Anthracoceros coronatus) என்பது இருவாச்சி குடும்பத்தைச் சேர்ந்த ஒரு பறவையாகும்.\nSection::::விளக்கம்.\nஇப்பறவை கள்ளப்பருந்தைவிட பெரியது ஆகும். இப்பறவையின் நிறம் வெள்ளையும், கருப்பும் கொண்டது ஆகும்.\n"}
{"id": "256135", "url": "https://ta.wikipedia.org/wiki?curid=256135", "title": "எடக்கல் தமிழ் பிராமிக் கல்வெட்டு", "text": "எடக்கல் தமிழ் பிராமிக் கல்வெட்டு\n\n2012 ஆம் ஆண்டில் கண்டுபிடிக்கப்பட்ட எடக்கல் தமிழ் பிராமிக் கல்வெட்டு இந்தியாவின் கேரள மாநிலத்தில் உள்ள எடக்கல் குகையில் கண்டுபிடிக்கப்பட்ட ஐந்தாவது தமிழ் பிராமிக் கல்வெட்டு ஆகும். கோழிக்கோடு பல்கலைக்கழகத்தின் ஓய்வுபெற்ற கல்வெட்டியல் பேராசிரியர் எம். ஆர். இராகவ வாரியார் இக்கல்வெட்டைக் கண்டுபிடித்தார். தொல்லெழுத்தியல் அடிப்படையில், இக்கல்வெட்டின் காலம் கி.பி நான்காம் நூற்றாண்டு என மதிப்பிடப்பட்டுள்ளது.\n\nSection::::கல்வெட்டின் வாசிப்பு.\nஇங்குள்ள மற்றக் கல்வெட்டுகளைப் போலன்றி, இந்த நான்கெழுத்துப் பொறிப்பு குகைச் சுவரில் காணப்படும் மனித உருவொன்றுக்கான ஒரு குறிப்புப்போல இணைக்கப்பட்டுள்ளது. இந்த உருவம் பெரிய ஆண்குறியுடன் வரையப்பட்டுள்ளது. இது வளமையைக் குறிப்பதாகவும், அதனால் உருவம் பிரம்மாவைக் குறிப்பதாக இருக்கலாம் என்பதும் வாரியாரின் விளக்கம். அவர் இக்கல்வெட்டை \"ஸ்ரீ வழுமி\" என்று வாசித்து, அது பிரம்மாவைக் குறிக்கும் சமசுக்கிருதச் சொல்லின் தமிழ்ப்படுத்தலாக இருக்கக்கூடும் எனக் கருதுகிறார்.\n\nதொடக்கத்தில் இதை ஆய்வு செய்த ஐராவதம் மகாதேவன், முதல் எழுத்துத் தெளிவாக இல்லாததால் அதை விடுத்துப் பிற்பகுதியை \"பழம\" (பழமை) என்று வாசித்தார். பின்னர், கணினி மூலம் தெளிவாக்கம் செய்து, \"இது பழமை\" எனப் பொருள்படும் \"இ பழம\" என்னும் மலையாளச் சொல்லே இது என்றும் அறிவித்தார். \n\nதொல்லியலாளர், நடன காசிநாதன், இதை \"ஓ பழமி\" என்று தமிழாக வாசித்து, இது மிகப் பழங்காலத்து மனிதனையோ அல்லது இறைவனையோ \"ஓ\" என் அ விழித்து வேண்டுவதாக இருக்கலாம் என்கிறார். அத்துடன் இது, கி.பி 5-6 ஆம் நூற்றைச் சேர்ந்ததாக இருக்கலாம் என்றும் கருதுகிறார்.\n\nSection::::அரசியல்.\nகேரள அரசும், மலையாளத்தை செம்மொழியாக ஏற்றுக்கொள்ளச் செய்வதற்காக அரசால் நியமிக்கப்பட்ட வல்லுனர் குழுவின் இணைப்பாளர் முனைவர் நடுவட்டம் கோபாலகிருஷ்ணனும், ஐராவதம் மகாதேவனின் வாசிப்புக்கு முக்கியத்துவம் கொடுத்தனர். ஆனாலும், இது குறித்துப் பல கேரள மொழியியலாளர்கள் திருப்தி கொள்ளவில்லை. இது பற்றிக் கருத்துத் தெரிவித்த வாரியார், இது மிகவும் ஆபத்தான போக்கு என்றும், அந்த இரண்டு சொற்களுக்குள் அளவுக்கு அதிகமாக வாசிக்க முயல்கிறார்கள் என்றும் குறைப்பட்ட அவர், அரசாங்கம் தான் அமைத்த குழுவுக்கு வெளியே கலந்துரையாடலைத் தவிர்க்கிறது என்றும், பொறுமை இல்லாமல், அறிவியலுக்கு ஒவ்வாத அணுகுமுறைகளைக் கடைப்பிடிக்கிறது என்றும் குற்றஞ்சாட்டினார்.\n\n"}
{"id": "256149", "url": "https://ta.wikipedia.org/wiki?curid=256149", "title": "ஓமான் தமிழ் பிராமி பொறித்த மட்பாண்டம்", "text": "ஓமான் தமிழ் பிராமி பொறித்த மட்பாண்டம்\n\nஓமான் தமிழ் பிராமி எழுத்துகள் பொறித்த மட்பாண்டம் என்பது ஓமான் நாட்டில் உள்ள கோர் ரோரி பகுதியில் கண்டெடுக்கப்பட்ட தமிழ்ப் பிராமி எழுத்துக்கள் பொறித்த மட்பாண்டத் துண்டு ஒன்றைக் குறிக்கிறது. இது கி.பி. முதலாம் நூற்றாண்டை அதாவது ஓமான் பகுதியில் இஸ்லாம் பரவுவதற்கு ஐநூறு ஆண்டுகளுக்கு முன்புள்ள காலகட்டத்தைச் சேர்ந்ததாக மதிப்பிடப்பட்டுள்ளது. \n\nஇது கண்டுபிடிக்கப்பட்ட பகுதி ஓமானின் பண்டைய நகரமான சும்குராம் இருந்த பகுதியாகும். இதனால் இக்கண்டுபிடிப்பு இந்தியப் பெருங்கடல் நாடுகளுக்கு இடையேயான கடல்வழி வணிகம் பற்றி அறிந்துகொள்வதில் முக்கியமானது என்று கருதப்படுகிறது.\n\nSection::::கண்டுபிடிப்பு.\nஅலெஸ்சாண்ட்ரா அவான்சினி என்லைபவர் தலைமையிலான ஒரு இத்தாலிய ஆய்வுக்குழு 2006ஆம் ஆண்டில் மேற்கொண்ட அகழ்வாய்வு ஒன்றின்போது இந்த மட்பாண்டத் துண்டு கண்டெடுக்கப்பட்டது. \n\nஆனாலும் 2012ஆம் ஆண்டில் தான் இது தற்செயலாக தமிழ்ப் பிராமி ஆய்வாளர்களின் கவனத்துக்கு வந்தது. 2012ஆம் ஆண்டு செப்டம்பரில் \"இந்தியப் பெருங்கடல் வணிகமும் கேரளாவின் பட்டணம் என்கிற துறைமுகத்தில் தொழில்நுட்பத் தொல்லியலும்\" என்னும் பொருளில் கேரளாவில் ஒரு பன்னாட்டுச் செயலரங்கு ஒன்று இடம்பெற்றது. இதில் பல்வேறு இந்தியப் பெருங்கடல் நாடுகளைச் சேர்ந்த மட்பாண்டங்கள் காட்சிக்கு வைக்கப்பட்டிருந்தன. \n\nஇக்கண்காட்சியில் ஓமானில் அகழ்வாய்வுகளை மேற்கொண்ட குழுவின் ஒரு உறுப்பினரான அலெக்சியா பவன் என்பவர் காட்சிக்கு வைத்திருந்த மட்பாண்டப் பொருட்களில் இதுவும் அடங்கியிருந்தது. \n\nஇக்கண்காட்சியிலேயே தமிழகத் தொல்லியலாளர்களான க. இராஜன், டி. தயாளன், வி. செல்வகுமார் ஆகியோரின் கவனத்துக்கு இது வந்தது.\n\nSection::::வாசிப்பு.\nஇந்தப் பொறிப்பின் முற்பகுதி காணப்படவில்லை. \n\nமட்பாண்டத்துண்டின் பிற்பகுதியில் ஆறு எழுத்துக்கள் மட்டுமே காணப்படுகின்றன. \n\nஇவ்வெழுத்துக்களை \"...ணந்தைகீரன்\" என வாசித்துள்ளனர். \n\nஇதில் உள்ள \"அந்தை\" என்னும் பகுதி ஒரு மரியாதைச் சொல். இது \"அந்தை அசுதன்\", \"கொற்றந்தை\" போன்ற பழைய கல்வெட்டுக்களில் காணும் பெயர்களில் இருப்பதைக் காணலாம். \n\nகீரன் என்பது தமிழ்ப் பெயர். எனவே இப்பொறிப்பு \"மதிப்புக்கு உரிய முக்கியமான வணிகர்\" ஒருவரின் பெயராக இருக்கலாம் என முனைவர் இராஜன் கருதுகிறார்.\n\nதொல்லியலாளர் நடன காசிநாதன் இப்பொறிப்பை \"(க)ண்ணந்தைகீரன்\" என்று வாசிக்கலாம்போல் தெரிவதாகக் குறிப்பிட்டு இது \"கண்ணந்தை மகன் கீரன்\" என்பவனைக் குறிக்கக்கூடும் எனக் கருதுகிறார்.\n"}
{"id": "256157", "url": "https://ta.wikipedia.org/wiki?curid=256157", "title": "சீலன் கதிர்காமர்", "text": "சீலன் கதிர்காமர்\n\nசீலன் கதிர்காமர் (\"Silan Kadirgamar\", 11 ஏப்ரல் 1934 - 25 சூலை 2015) இலங்கைத் தமிழ்க் கல்விமானும், வரலாற்றாளரும், எழுத்தாளரும், இடதுசாரி அரசியல்வாதியும் ஆவார்.\n\nSection::::ஆரம்ப வாழ்க்கை.\nசாந்தசீலன் என்ற இயற்பெயரைக் கொண்ட சீலன் கதிர்காமர் 1934 ஏப்ரல் 11 இல் இலங்கையின் வடக்கே சாவகச்சேரியில் வண. ஜெ. டபிள்யூ. ஏ. கதிர்காமர், கிரேசு நேசம்மா இட்ச்கொக் ஆகியோருக்குப் பிறந்தார். ஆரம்ப காலத்தில் மலாயாவில் வாழ்ந்து 1941 முதல் 1945 வரை சிரம்பானில் ஆரம்பக் கல்வியைக் கற்றார். பின்னர் 1946 ஏப்ரலில் இலங்கை திரும்பி யாழ்ப்பாணக் கல்லூரியில் கல்வி கற்றார். பள்ளிப் படிப்பை முடித்த பின்னர், பேராதனைப் பல்கலைக்கழகத்தில் சேர்ந்து 1959 இல் வரலாற்றில் இளங்கலைப் பட்டம் பெற்றார். பேராதனையில் மாணவராக இருக்கும் போது இடதுசாரி அரசியலில் தீவிரமாக இறங்கி, லங்கா சமசமாஜக் கட்சியின் ஆதரவாளரானார்.\n\nகதிர்காமர் சகுந்தலா அரசரத்தினம் என்பவரைத் திருமணம் புரிந்தார். இவர்களுக்கு அஜயன், அகிலன் என்ற இரு புதல்வர்கள் உள்ளனர். சீலன் கதிர்காமர் லக்சுமன் கதிர்காமரின் உறவினர் ஆவார்.\n\nSection::::பணி.\nகதிர்காமர் யாழ்ப்பாணக் கல்லூரியில் 1959 முதல் 1969 வரை வரலாறு, அரசியல் ஆகிய பாடங்களில் விரிவுரையாளராகப் பணியாற்றினார். பின்னர் 1970 முதல் 1978 வரை இலங்கைப் பல்கலைக்கழகத்தில் வரலாற்றுத் துறையில் விரிவுரையாளராகப் பணியாற்றினார். 1974 இல் சப்பான் சென்று அங்குள்ள பன்னாட்டு கிறித்தவப் பல்கலைக்கழகத்தில் முதுகலைப் பட்டம் பெற்றார். 1979 இல் இலங்கை திரும்பி யாழ்ப்பாணப் பல்கலைக்கழகத்தில் வரலாற்றுத் துறை மூத்த விரிவுரையாளரானார். 1982 முதல் வரலாற்றுத் துறைத் தலைவரானார். 1979 இல் யாழ்ப்பாணத்தில் \"இலங்களுக்கிடையே சமத்துவம் மேணும் இயக்கத்தின்\" (\"Movement for Inter-Racial Justice and Equality\", MIRJE) கிளை ஒன்றை ஆரம்பித்தார். 1981 இல் யாழ் பொது நூலகம் எரிக்கப்பட்டதைத் தொடர்ந்து, யாழ்ப்பாணம் பிரசைகள் குழுவை ஆரம்பிப்பதற்கு முன்னோடியாக இருந்து பணியாற்றினார். அக்காலகட்டத்தில் யாழ்ப்பாணத்தில் இருந்து வெளிவந்த \"சற்றடே ரிவியூ\" என்ற ஆங்கிலப் பத்திரிகையை நிறுவியவர்களில் சீலன் கதிர்காமரும் ஒருவர்.\n\n1983 முதல் 2000 ஆம் ஆண்டு வரை சப்பானில் தோக்கியோ-யோக்கோகாமா நகரங்களில் உள்ள பல பல்கலைக்கழகங்களில் விரிவுரையாளராகப் பணியாற்றினார்.\n\nSection::::அரசியலில்.\nசீலன் கதிர்காமர் இடது விடுதலை முன்னணியின் வேட்பாளராக 2004 நாடாளுமன்றத் தேர்தலில் கொழும்பு மாவட்டத்தில் போட்டியிட்டார். இக்கட்சியின் உறுப்பினர்கள் எவரும் நாடாளுமன்றத்திற்குத் தெரிவாகவில்லை. 2011 உள்ளாட்சித் தேர்தல்களில் ஜனநாயக மக்கள் முன்னணியின் உறுப்பினராக தெகிவளை-கல்கிசை மாநகரசபைக்குப் போட்டியிட்டுத் தோல்வியடைந்தார்.\n\nசீலன் கதிர்காமர் 2015 சூலை 25 இல் சில காலம் சுகவீனமுற்ற நிலையில் 2015 சூலை 25 இல் கொழும்பில் காலமானார்.\n\n"}
{"id": "256160", "url": "https://ta.wikipedia.org/wiki?curid=256160", "title": "அறிவுப் பேரொளி புத்தர் பெருமான்: வரலாற்று நாடகம் (நூல்)", "text": "அறிவுப் பேரொளி புத்தர் பெருமான்: வரலாற்று நாடகம் (நூல்)\n\nஅறிவுப் பேரொளி புத்தர் பெருமான் : வரலாற்று நாடகம் பட்டுக்கோட்டை குமாரவேல் எழுதிய, புத்தரின் வரலாற்றைக் கூறுகின்ற, நாடக நூலாகும். \n\nSection::::அமைப்பு.\n104 காட்சிகளில் புத்தரின் பிறப்பு முதல் பரிநிர்வாணம் வரையிலான நிகழ்வுகள் நாடகப்பாங்கினில் தரப்பட்டுள்ளது. ஒவ்வொரு காட்சியின் ஆரம்பத்திலும் நிகழ்விடம், நாடகப்பாத்திரங்கள், சம்பவம் என்ற நிலையில் அமைக்கப்பட்டுள்ளது. நாடகத்தின் பாத்திரங்கள் பட்டியலாகத் தரப்பட்டுள்ளது. \n\nSection::::உசாத்துணை.\n'அறிவுப்பேரொளி புத்தர் பெருமான் : வரலாற்று நாடகம்', நூல், (1997; சிந்துமலர் வெளியீடு, 57, டி.வி.எஸ்.கோவில் தெரு, மயிலாப்பூர், சென்னை)\n"}
{"id": "256161", "url": "https://ta.wikipedia.org/wiki?curid=256161", "title": "அலன் ஆபிரகாம்", "text": "அலன் ஆபிரகாம்\n\nஅலன் ஆபிரகாம் (\"Allen Abraham\", 1865 - 9 சூலை 1922) இலங்கைத் தமிழ்க் கல்விமானும், வானியலாளரும் ஆவார்.\n\nSection::::ஆரம்ப வாழ்க்கை.\nசுப்பிரமணியர் அம்பலவாணர் என்ற இயற்பெயர் கொண்ட அலன் ஆபிரகாம் 1865 ஆம் ஆண்டில் யாழ்ப்பாண மாவட்டம், காரைநகரில் கந்தப்பர் சுப்பிரமணியர், பார்வதி ஆகியோருக்குப் பிறந்தார். பெற்றோர் இருவரும் 1876 இல் யாழ்ப்பாணத்தில் பரவிய வாந்திபேதி நோயழிவில் இறந்து போனதை அடுத்து அம்பலவாணர் அவரது தந்தை வழி சகோதரர் கந்தப்பு சரவணமுத்துவின் ஆதரவில் வளர்ந்தார். கிராமப் பாடசாலையில் ஆரம்பக் கல்வியைக் கற்ற இவர் 1881 டிசம்பரில் தெல்லிப்பழையில் நிதியுதவிப் பயிற்சிப் பாடசாலையில் சேர்ந்து படித்தார். அங்கு அவர் கிறித்தவத்துக்கு மதம் மாற்றப்பட்டு அலன் ஆபிரகாம் என்ற பெயரைப் பெற்றார். 1883 டிசம்பரில் அங்கு கல்வியை முடித்துக் கொண்ட பின்னர் யாழ்ப்பாணக் கல்லூரியில் சேர்ந்து பட்டப் படிப்பை மேற்கொண்டார். 1888 இல் முதல் தரத்தில் பட்டம் பெற்றார். 1889 இல் மெட்ராசு மெட்ரிக்குலேசன் சோதனையில் சித்தி அடைந்தார்.\n\nசுப்பர் சங்கரப்பிள்ளை என்பவரின் மகள் முத்தாச்சி என்பவரை அலன் ஆபிரகாம் திருமணம் புரிந்தார். இவர்களுக்கு கனகசுந்தரம், அருளையா, ஜேன் நல்லம்மா, ரோஸ் ராசம்மா என நான்கு பிள்ளைகள். முத்தாச்சியின் இறப்பின் பின்னர் தையமுத்து பொன்னையா என்பவரை மறுமணம் புரிந்தார்.\n\nSection::::பணி.\nயாழ்ப்பாணக் கல்லூரியில் கல்வி கற்கும் போது அங்கு அவர் பயிற்றுவிப்பாளராகப் பணியாற்றினார். பட்டப் படிப்பின் பின்னர் தெல்லிப்பழை பயிற்சிக் கல்லூரியில் விரிவுரையாளராகப் பணியாற்றினார். 1891 இல் மீண்டும் யாழ்ப்பாணக் கல்லூரியில் தமிழ்ப் பேராசிரியராக நியமிக்கப்பட்டார்.\n\n1893 ஆம் ஆண்டில் ஆபிரகாம் கொல்கத்தா பல்கலைக்கழகத்தின் First Arts சோதனை எடுத்துச் சித்தியடைந்தார். பின்னர் அதே பல்கலைக்கழகத்தில் வெளிவாரி மாணவராக இணைந்து ஆங்கிலம், மெய்யியல், கணிதம் ஆகிய பாடங்களை எடுத்து இளங்கலைப் பட்டம் பெற்றார். அதன் பின்னர் யாழ்ப்பாணக் கல்லூரியில் கணிதப் பேராசிரியராக நியமிக்கப்பட்டார். அங்கு அவர் கொல்கத்தா பல்கலைக்கழகத்தின் எஃப்.ஏ, பி.ஏ சோதனைகளை எடுக்கும் மாணவர்களுக்குக் கணிதமும், வானியலும் படிப்பித்தார். 1914 இல் கல்லூரி அதிபர் வண. பிரவுண் பதவியில் இருந்து இளைப்பாறியதை அடுத்து ஆபிரகாமும் தனது பதவியைத் துறந்தார். பின்னர் வண. பின்னெல் என்பவர் அதிபராகப் பதவியேற்ற போது மீண்டும் கல்லூரியில் இணைந்தார்.\n\nSection::::வானியலில் ஆர்வம்.\nஆபிரகாம் தனது வாழ்நாள் முழுவதும் வானியலில் ஆர்வம் காட்டி வந்தார். மோர்னிங் ஸ்டார், மற்றும் யாழ்ப்பாணக் கல்லூரி ரோயல் வானியல் கழக இதழ்களில் வானியல் குறித்துக் கட்டுரைகள் எழுதி வந்தார். ஏலியின் வால்வெள்ளி 1910 மே 19 காலை 9 மணிக்கும் 10 மணிக்கும் இடையில் பூமிக்குக் கிட்டவாக வரும் என்பதை அவர் முன்கூட்டியே துல்லியமாக கணித்தார். அத்துடன் அது பூமியைத் தாக்காது என்றும், வெள்ளிக் கோளின் சுற்றுப் பாதைக்குள் சென்று விடும் என்றும் கணித்தார். அவரது ஆய்வுகளுக்காக ஏ. வி. ஜக்கா ரோவ் என்பவரின் பரிந்துரையின் பேரில் 1912 சனவரி 12 இல் ரோயல் வானியல் கழகத்தின் ஆய்வாளராகத் (Fellow) தேர்ந்தெடுக்கப்பட்டார். வானியல் கழகத்திற்கு இலங்கையில் இருந்து தேர்ந்தெடுக்கப்பட்ட முதலாவது ஆய்வாளர் இவரே.\n\nSection::::சமூகப் பணிகள்.\nவானியலைத் தவிர்த்து இசை, தமிழ் இலக்கியம், வேளாண்மை, சமூகப் பணிகளிலும் ஆர்வம் காட்டினார். இவர் இயற்றிய எட்டுப் பாடல்கள் தென்னிந்தியத் திருச்சபையின் யாழ்ப்பாணக் கோவில்களில் இன்றும் படிக்கப்படுகின்றன. 1915 முதல் 1922 இல் இறக்கும் வரை தென்னிந்திய திருச்சபைகளின் ஒன்றியத்தின் யாழ்ப்பாணப் பேரவையில் செயலாளராகப் பணியாற்றினார். 1897 முதல் 1909 வரை உதயதாரகை பத்திரிகையின் ஆசிரியராகவும் இருந்துள்ளார்.\n\nSection::::மறைவு.\nஆபிரகாம் 1922 சூன் மாதத்தில் சுகவீனமுற்று மருத்துவமனையில் அனுமதிக்கப்பட்டு 1922 சூலை 9 இல் காலமானார்.\n"}
{"id": "256172", "url": "https://ta.wikipedia.org/wiki?curid=256172", "title": "பெருக்கல் சராசரித் தேற்றம்", "text": "பெருக்கல் சராசரித் தேற்றம்\n\nபெருக்கல் சராசரித் தேற்றம் (\"geometric mean theorem\"), ஒரு செங்கோண முக்கோணத்தில் அதன் செம்பக்கத்திற்கு வரையப்பட்ட செங்குத்து உயரத்திற்கும், அந்தக் குத்துயரத்தால் செம்பக்கம் பிரிக்கப்படும் இரு கோட்டுத்துண்டுகளுக்கும் இடையேயுள்ள தொடர்பைத் தருகிறது. இத்தேற்றத்தின்படி செம்பக்கத்தின் அவ்விரு கோட்டுத்துண்டுகளின் பெருக்கல் சராசரியாக செங்குத்துயரம் இருக்கும். இத்தேற்றமானது, செங்கோண முக்கோணக் குத்துயரத் தேற்றம் (\"right triangle altitude theorem\") எனவும் அழைக்கப்படுகிறது.\n\nசெங்கோண முக்கோணத்தின் செங்குத்துயரம் \"h\" ; இந்த செங்குத்துயரமானது, செம்பக்கத்தைப் பிரிக்கும் இரு கோட்டுத்துண்டுகளின் நீளம் \"p\" , \"q\" எனில் தேற்றத்தின் கூற்று:\n\nSection::::தேற்றமும் பயன்பாடும்.\n\"p\" , \"q\" இன் பெருக்கல் சராசரி \"h\" \n\nஅல்லது பரப்பளவுகளாக:\n\nஅதாவது \"p\" , \"q\" அளவுகள் கொண்ட செவ்வகத்தின் பரப்பளவும் \"h\" அளவு பக்கநீளம் கொண்ட சதுரத்தின் பரப்பளவும் சமம்.\n\nதேற்ற முடிவின் இரண்டாவது வடிவைப் பயன்படுத்தி ஒரு செவ்வகத்தின் பரப்பளவுக்குச் சமமான பரப்பளவுடைய சதுரத்தை நேர்விளிம்பும் கவராயமும் கொண்டு வரையலாம்.\n\n\nதேற்றத்தின் மறுதலையும் உண்மையாகும்:\n\nஒரு முக்கோணத்தின் ஏதேனுமொரு பக்கத்தின் செங்குத்துயரமானது, அச்செங்குத்துயரத்தால் பிரிக்கப்படும் அப்பக்கத்தின் இரு கோட்டுத்துண்டுகளின் நீளங்களின் சராசரிக்குச் சமமாக இருந்தால், எடுத்துக்கொள்ளப்பட்ட முக்கோணம் ஒரு செங்கோண முக்கோணம் ஆகும்.\n\nஇத்தேற்றம் யூக்ளிடின் (சுமார் கிமு. 360–280) கண்டுபிடிப்பாகக் கருதப்படுகிறது. யூக்ளிடின் புத்தகத்தில் இத்தேற்றம் இடம்பெற்றுள்ளது (கூற்று 8-பகுதி VI; கூற்று 14-புத்தகம் II யூக்ளிடின் எலிமெண்ட்சு).\n\nformula_3 ஒரு செங்கோண முக்கோணம் : formula_4 செம்பக்கம் \"AB\" இன் குத்துயரம் \"h\"; இந்த செங்குத்துயரத்தால் பிரிக்க்கப்படும் பக்கம் \"AB\" இன் இரு கோட்டுத்துண்டுகளின் நீளங்கள் \"p\" \"q\" .\n\nformula_5\n\nformula_8 formula_9 எனும் இரு முக்கோணங்களில் இருசோடி ஒத்த கோணங்கள் சமம். எனவே அவையிரண்டும் வடிவொத்த முக்கோணங்கள் ஆகும்.\nSection::::தேற்றத்தின் நிறுவல்.\nSection::::வடிவொப்புமை மூலம் நிறுவல்.\nவடிவொத்த முக்கோணங்களின் பண்பின்படி அவற்றின் ஒத்தபக்கங்களின் விகிதங்கள் சமம்.\n\n\nformula_3 ஒரு செங்கோண முக்கோணம்.\n\nformula_17 , formula_9 ஆகிய இரு முக்கோணங்களில் ஒரு சோடிக் கோணவளவுகள் சமமாகவும் ஒத்தபக்கங்கள் விகிதசமத்திலும் உள்ளன. எனவே அவையிரண்டும் வடிவொத்த முக்கோணங்கள் ஆகும்.\nவடிவொத்த முக்கோணங்களின் பண்பின்படி, ஒத்த கோணங்கள் சமம்.\n\nSection::::வெட்டி, ஒட்டுவதன் மூலம் நிறுவல்.\nபடத்திலுள்ளவாறு,\n\n"}
{"id": "256175", "url": "https://ta.wikipedia.org/wiki?curid=256175", "title": "உமர்சாடி", "text": "உமர்சாடி\n\nஉமர்சாடி என்ற பெயரில் உள்ள கட்டுரைகள்:\n\n"}
{"id": "256176", "url": "https://ta.wikipedia.org/wiki?curid=256176", "title": "ஓஜார், வல்சாடு வட்டம்", "text": "ஓஜார், வல்சாடு வட்டம்\n\nஓஜார் என்னும் ஊர், இந்திய மாநிலமான குஜராத்தின் வல்சாடு மாவட்டத்தில் உள்ளது. இது வல்சாடு வட்டத்துக்கு உட்பட்டது.\n\nSection::::அமைவிடம்.\nஇதன் வடமேற்கில் நவேரா, ரோண்வேல், போத்லாய் ஆகிய ஊர்களும், வடக்கில் வலண்டி என்ற ஊரும், வடகிழக்கில் வங்கல் என்ற ஊரும், மேற்கில் நவேரா என்ற ஊரும், கிழக்கில் ஃபலத்ரா என்ற ஊரும், தென்மேற்கிலும் தெற்கிலும் கச்சிகாம் என்ற ஊரும், தென்கிழக்கில் ஃபலத்ரா என்ற ஊரும் உள்ளன.\nSection::::மக்கள் தொகை.\nஇந்த ஊருக்கான மக்கள் தொகை விவரங்கள்:\nSection::::அரசியல்.\nஇது தரம்பூர் சட்டமன்றத் தொகுதிக்கும், வல்சாடு மக்களவைத் தொகுதிக்கும் உட்பட்டது.\n\nSection::::போக்குவரத்து.\nஇந்த ஊரில் இருந்து பிற ஊர்களுக்கு மாவட்ட சாலை வழியாகச் செல்லலாம்.\n"}
{"id": "256177", "url": "https://ta.wikipedia.org/wiki?curid=256177", "title": "கல்வாடா, வல்சாடு வட்டம்", "text": "கல்வாடா, வல்சாடு வட்டம்\n\nகல்வாடா என்னும் ஊர், இந்திய மாநிலமான குஜராத்தின் வல்சாடு மாவட்டத்தில் உள்ளது. இது வல்சாடு வட்டத்துக்கு உட்பட்டது.\n\nSection::::அமைவிடம்.\nஇந்த ஊருக்கு அருகில் ஆறு ஓடுகிறது. வடமேற்கில் கோச்வாடா என்ற ஊரும், வடக்கில் சேக்வா என்ற ஊரும், வடகிழக்கிலும், கிழக்கிலும், தென்கிழக்கிலும் பீட்டா என்ற ஊரும், மேற்கில் ஓவாடா என்ற ஊரும், தெற்கிலும், தென்கிழக்கிலும், தென்மேற்கிலும், டக்கர்வாடா என்ற ஊரும் அமைந்துள்ளன.\n\nSection::::மக்கள் தொகை.\nஇந்த ஊருக்கான மக்கள் தொகை விவரங்கள்:\nSection::::அரசியல்.\nஇது தரம்பூர் சட்டமன்றத் தொகுதிக்கும், வல்சாடு மக்களவைத் தொகுதிக்கும் உட்பட்டது.\n\nSection::::போக்குவரத்து.\nஇந்த ஊரில் இருந்து மாவட்ட சாலை வழியாக பிற ஊர்களை அடையலாம்.\n"}
{"id": "256178", "url": "https://ta.wikipedia.org/wiki?curid=256178", "title": "காகட்மாடி", "text": "காகட்மாடி\n\nகாகட்மாடி என்னும் ஊர், இந்திய மாநிலமான குஜராத்தின் வல்சாடு மாவட்டத்தில் உள்ளது. இது வல்சாடு வட்டத்துக்கு உட்பட்டது.\n\nSection::::அமைவிடம்.\nஇதன் வடமேற்கில் கச்சிகாம் என்ற ஊரும், வடக்கிலும், வடகிழக்கிலும், வடமேற்கிலும் ஃபலத்ரா என்ற ஊரும், தெற்கிலும், தென்மேற்கிலும், தென்கிழக்கிலும் வேல்வச் என்ற ஊரும் உள்ளன. கிழக்கில் பார்டி வட்டம் உள்ளது.\n\nSection::::மக்கள் தொகை.\nஇந்த ஊருக்கான மக்கள் தொகை விவரங்கள்:\nSection::::அரசியல்.\nஇது தரம்பூர் சட்டமன்றத் தொகுதிக்கும், வல்சாடு மக்களவைத் தொகுதிக்கும் உட்பட்டது.\n\nSection::::போக்குவரத்து.\nஇந்த ஊரில் இருந்து மாவட்ட சாலையின் வழியாக பிற கிராமங்களை அடையலாம்.\n"}
{"id": "256179", "url": "https://ta.wikipedia.org/wiki?curid=256179", "title": "காஞ்சண்ரண்சோடு", "text": "காஞ்சண்ரண்சோடு\n\nகாஞ்சண்ரண்சோடு என்னும் ஊர், இந்திய மாநிலமான குஜராத்தின் வல்சாடு மாவட்டத்தில் உள்ளது. இது வல்சாடு வட்டத்துக்கு உட்பட்டது.\n\nSection::::அமைவிடம்.\nஇந்த ஊரை ஒட்டி ஆறு ஓடுகிறது.\n\nSection::::மக்கள் தொகை.\nஇந்த ஊருக்கான மக்கள் தொகை விவரங்கள்:\nSection::::அரசியல்.\nஇது தரம்பூர் சட்டமன்றத் தொகுதிக்கும், வல்சாடு மக்களவைத் தொகுதிக்கும் உட்பட்டது.\n\nSection::::போக்குவரத்து.\nஇந்த ஊரில் இருந்து மாவட்ட சாலையின் வழியாக பிற ஊர்களை சென்றடையலாம்.\n"}
{"id": "256181", "url": "https://ta.wikipedia.org/wiki?curid=256181", "title": "ஜேம்ஸ் இரத்தினம்", "text": "ஜேம்ஸ் இரத்தினம்\n\nஜேம்ஸ் தேவதாசன் இரத்தினம் (\"James Thevathasan Rutnam\", 13 சூன் 1905 - 4 நவம்பர் 1988) இலங்கை வரலாற்றாளரும், எழுத்தாளரும், அரசியல்வாதியும் ஆவார். ஈவ்லின் ரத்தினம் பண்பாடுகளிடை ஆய்வுகளுக்கான நிறுவனத்தை ஆரம்பித்தவர்.\n\nSection::::வாழ்க்கைச் சுருக்கம்.\nயாழ்ப்பாண மாவட்டம், மானிப்பாயைச் சேர்ந்த ஜேம்ஸ் இரத்தினம் இணுவிலில் பிறந்தவர். தந்தை பண்டத்தரிப்பைச் சேர்ந்தவர், தாயார் (டுவைட்) மானிப்பாயைச் சேர்ந்தவர். ஆரம்பக் கல்வியை மானிப்பாய் இந்துக் கல்லூரியிலும், பின்னர் கொழும்பு புனித யோசேப்பு கல்லூரி, புனித தோமையர் கல்லூரிகளில் கல்வி கற்றார். 1924 ஆம் ஆண்டில் இலங்கைப் பல்கலைக்கழகக் கல்லூரியில் சேர்ந்தார். சில காலம் அங்கு கல்வி பயின்ற பின்னர் கொழும்பு சட்டக் கல்லூரியில் சேர்ந்தார். ஆனால், ஓர் ஆண்டிலேயே இடதுசாரி அரசியல் ஆர்வத்தினால் படிப்பை முடிக்காமல் வெளியேறினார்.\n\nபின்னர் பதுளை ஊவா கல்லூரியிலும், பின்னர் கொழும்பு உவெசுலி கல்லூரியிலும் ஆசிரியராகப் பணியாற்றிய பின்னர் மூன்று ஆன்டுகள் நுவரெலியா சென்று அங்குள்ள புனித சேவியர் கல்லூரியின் அதிபராகப் பணியாற்றினார். அங்கு ஏ. ஈ. குணசிங்க போன்றவர்களுடன் இணைந்து தொழிற்சங்க நடவடிக்கைகளில் இறங்கினார். தேசிய உணர்வை வளர்த்தெடுப்பதற்கும், அரசியல் போராட்டத்தௌ வலுப்படுத்தவும் என முற்போக்கு தேசியவாதிகள் கட்சி (Progressive Nationalist Party) என்ற அமைப்பை எஸ். டபிள்யூ. ஆர். டி. பண்டாரநாயக்காவுடன் இணைந்து ஆரம்பித்தார். பண்டாரநாயக்கா இதன் தலைவராக இருந்தார். ஆனாலும் இப்போராட்டம் தோல்வியடையவே, அவர்கள் இருவரும் இலங்கை தேசியக் காங்கிரசில் இணைந்தார்கள்.\n\nஇலங்கை சட்டமன்ற, நாடாளுமன்றத் தேர்தல்களில் நுவரெலியா தேர்தல் தொகுதியில் ஐந்து தடவைகள் போட்டியிட்டுத் தோல்வியடைந்தார். 1960 மார்ச் தேர்தலில் கொழும்பு தெற்குத் தொகுதியில் போட்டியிட்டுத் தோற்றார்.\n\n"}
{"id": "256188", "url": "https://ta.wikipedia.org/wiki?curid=256188", "title": "எட்வர்டு செயித்", "text": "எட்வர்டு செயித்\n\nஎட்வர்டு வேடி செயித் (Edward Wadie Said நவம்பர் 1, 1935—செப்டம்பர் 24, 2003) என்பவர் பாலஸ்தீனியப் போராளி, பத்திரிகையாளர், சிந்தனையாளர், பேராசிரியர் எனப் பல பரிமாணங்களைக் கொண்டவர்.\n\nSection::::பிறப்பும் படிப்பும்.\nசெருசலத்தில் ஒரு கிறித்தவக் குடும்பத்தில் பிறந்த எட்வர்ட் செயித்தின் இளமைக் காலம் செருசலத்திலும் எகிப்திலும் கழிந்தது. இலக்கியத்தில் இளங்கலை பட்டத்தை பிரின்ஸ்டன் பல்கலைக் கழகத்திலும் முதுகலைப் பட்டம் பின்னர் ஆய்வுப் பட்டம் ஆகியவற்றை ஆர்வர்டு பல்கலைக்கழகத்திலும் பெற்றார். இவருக்கு ஆங்கிலம், அரபி, பிரஞ்சு ஆகிய மொழிகளில் புலமை உண்டு. ஆங்கிலம் மற்றும் ஒப்பியல் இலக்கியப் பேராசிரியராக கொலம்பியா பல்கலைக்கழகத்தில் பணி செய்தார்.\n\nSection::::பணிகள்.\nஓரியண்டலிசம் என்னும் பெயரில் ஒரு நூலை எழுதினார். அந் நூல் பெரும் விவாதத்திற்கு உள்ளானது. பாலஸ்தீனப் பிரச்சினை பற்றியும் காலனிய வல்லாண்மைப் பற்றியும் அதில் எழுதியிருந்தார் செயித். பாலஸ்தீனிய மக்களின் தன்னாட்சி உரிமைக்காகப் போராடி வந்த செயித் பாலஸ்தீனிய தேசியக் கவுன்சிலில் பல ஆண்டுகள் ஈடுபாட்டுடன் செயலாற்றினார். 1993இல் ஓசுலோ ஒப்பந்தத்தை எதிர்த்து யாசர் அரபாத் உடன் தாம் கொண்டிருந்த உறவை துண்டித்துக் கொண்டு பாலஸ்தீனியத் தேசியக் கவுன்சிலிருந்து விலகினார். ஏகாதிபத்திய எதிர்ப்பு, பெண்களின் உரிமைகள், கறுப்பின மக்களின் போராட்டங்கள் தொடர்பாகவும் கட்டுரைகள் எழுதினார்.\n\nSection::::இசை ஆர்வம்.\nஇசையமைப்பாளர் தானியல் பேரன்போம் என்பவருடன் இணைந்து 1990 ஆம் ஆண்டில் \" வெஸ்ட் --ஈஸ்ட் திவான் ஆர்செஸ்ட்ரா\" என்னும் அமைப்பை நிறுவினார். அரபு நாடுகள் இசுரேல் போன்ற நாடுகளிலிருந்து திறமையான இளம் இசைக் கலைஞர்களை ஆண்டுதோறும் அழைத்து நிகழ்ச்சிகளை நடத்தச் செய்தார். இத்தகைய செயல்கள் மூலம் அந்நாடுகளின் மக்களிடையே நல்லுறவை மேம்படுத்த முயன்றார். பியானோ வாசிப்பதில் வல்லவர். இசை தொடர்பாக 4 நூல்கள் எழுதினார். பதினோரு ஆண்டுகள் குருதிப் புற்று நோயினால் தாக்கப்பட்டு நியூயார்க்கு நகரில் காலமானார்.\n\nSection::::விருதுகள்.\nஇவருடைய சேவையையும் பங்களிப்பையும் பாராட்டி பல பல்கலைக் கழகங்கள் மதிப்புறு விருதுகள் இவருக்கு வழங்கின. 1999இல் 'அவுட் ஆப் பிளேஸ்' என்னும் நூலுக்காக நியூயார்க்கர் பரிசு கிடைத்தது.\n\n\nSection::::மேற்கோள்.\nhttp://www.theguardian.com/news/2003/sep/26/guardianobituaries.highereducation\n\nhttp://www.thehindu.com/thehindu/2003/09/27/stories/2003092701981000.htm\n"}
{"id": "256193", "url": "https://ta.wikipedia.org/wiki?curid=256193", "title": "காவேரி காட்டுயிர் புகலிடம்", "text": "காவேரி காட்டுயிர் புகலிடம்\n\nகாவேரி காட்டுயிர் புகலிடம் (\"Cauvery Wildlife Sanctuary\"), கருநாடக மாநிலத்தின் மண்டியா, சாமராசநகர், இராமநகரம் மாவட்டங்களில் அமைந்துள்ள ஒரு பாதுகாக்கப்பட்ட பகுதியாகும். இப்புகலிடத்தின் ஊடாக காவிரி ஆறு பாய்கிறது. இதன் கிழக்கே தமிழ்நாடு மாநிலத்தில் உள்ள தருமபுரி வனக்கோட்டம் அமைந்துள்ளது. இங்கு உலர் இலையுதிர் காடுகளும், தெற்கு வெப்பமண்டல உலர் முட்செடிகளும், ஆற்றுப்படுகைக் காடுகளும் காணப்படுகின்றன.\n\nSection::::காலநிலை.\nஇது அரை உலர் காலநிலையைக் கொண்டுள்ள ஒப்ரு பிரடேசமாகும். இது குறைந்தபட்சம் 25 பாகை செல்சியஸ் வெப்பநிலையக் கொண்டுள்ள பிரதேசமாகும். \n"}
{"id": "256196", "url": "https://ta.wikipedia.org/wiki?curid=256196", "title": "ஓஜார்", "text": "ஓஜார்\n\nஓஜார் என்ற பெயரில் உள்ள ஊர்கள்:\n\n\n"}
{"id": "256197", "url": "https://ta.wikipedia.org/wiki?curid=256197", "title": "பெருந்தவறு (சதுரங்கம்)", "text": "பெருந்தவறு (சதுரங்கம்)\n\nசதுரங்க விளையாட்டில் பெருந்தவறு \"(blunder)\" என்பது மிகமோசமான ஒரு நகர்த்தலைக் குறிக்கிறது. எதிராளி விரித்த சூழ்ச்சிவலையைக் கவனிக்காமல் விடுவது, நேரக்கட்டுப்பாடு காரணமாக பதற்றமாக நகர்த்துவது, அதிக அசட்டுத் தன்னம்பிக்கையுடன் அவசரமாக நகர்த்துவது, கவனக்குறைவாக விளையாடுவது முதலானவையே இத்தகைய பெருந்தவறு நிகழ்வதற்குரிய காரணங்களாகும். இத்தகைய பெருந்தவறுகள் எதிராளிகளுக்குக் கிடைத்தப் பெரும்பரிசாகவும், தவறிழைத்தவருக்கு ஏற்பட்ட அதிர்ச்சிக்குரிய ஏமாற்றமாகவும் அமைகின்றது. தங்களுடைய எதிராளி பெருந்தவறு செய்யவேண்டும் என்பதற்காக, சில ஆட்டக்காரர்கள் ஆட்டம் முழுவதும் எதிராளிக்கு வாய்ப்புக்கு மேல் வாய்ப்பு கொடுத்துக்கொண்டே இருப்பார்கள்.\nஆட்டத்தின் போக்கில் வழக்கமாக நிகழும் சிறிய தவறுகள், ஏதாவது பொருள் பொதிந்தவைகளாக இருக்கலாம். இத்தவறுகளை ஒரு கத்துக்குட்டி ஆட்டக்காரர் செய்யும் பொழுது அது சாதாரணத் தவறாக இருக்கும். ஆனால் இதே நகர்வை ஒரு கிராண்ட்மாஸ்டர் நகர்த்தினால் அது பெருந்தவறாகி விடுகிறது. சதுரங்க நகர்வுகளைப் பதிவு செய்யும் குறிமான முறையில் இத்தகைய பெருந்தவறுகளை நகரும் காயைக் குறித்தபிறகு இரட்டைக் கேள்விக்குறிகளால் (??) குறிப்பார்கள்.\n\nபொழுது போக்கிற்காகவும் கத்துக்குட்டிகள் ஆடும் ஆட்டங்களிலும் பெருந்தவறுகள் அடிக்கடி நிகழ்கின்றன. ஏனெனில், தொழில்முறை ஆட்டக்காரரகள் திட்டமிட்டு தவறிழைக்கும் வாய்ப்புகளை உண்டாக்குவதை அறியாமல் விளையாடுவார்கள். குறிப்பாக தொழில்முறை ஆட்டக்காரர்கள் கொடுக்கும் முற்றுகை, பயமுறுத்தல், தியாகம் முதலிய நகர்வு வாய்ப்புகள் ஒவ்வொன்றும் ஆராயப்படவேண்டியவை என்பதை இருவகையினரும் கவனிப்பதில்லை. இதன்விளைவாக அவர்கள் பெரும் தவறிழைத்து தங்களுக்கான முடிவைத் தேடிக்கொள்கிறார்கள்.. \n\nநகர்த்தலைச் செய்வதற்கு முன் நன்றாகத் திட்டமிட்டு அந்நகர்வை புள்ளித்தாளில் எழுதிக்கொள்ள வேண்டும். பின்னர், அதை சதுரங்கப் பலகையில் மானசீகமாக வைத்து கடைசிப்பார்வையாக ஒருமுறை சோதித்தப் பின்னர் நகர்வைச் செய்தால் ஆட்டத்தின்போது இத்தகைய பெருந்தவறுகளைத் தவிர்க்கலாம் என பரிந்துரைக்கப்பட்டது. 2005 ஆம் ஆண்டில் பன்னாட்டு சதுரங்கக் கூட்டமைப்பு இந்த நடைமுறையை தடை செய்தது. காயை நகர்த்திவிட்டுதான் எழுதவேண்டும் என விதிவகுத்தது. அமெரிக்கச் சதுரங்கக் கழகமும் இதை அங்கீகரித்தது. ஆனால் இவ்விதிமுறை சர்வதேச அளவில் அமுல்படுத்தப்படவில்லை.\n\nSection::::கிராண்ட்மாஸ்டர்கள் செய்த பெறுந்தவறுகள்.\nஎப்போதாவது கிராண்ட்மாஸ்டர்களும் தங்களுடைய முக்கியமான ஆட்டத்தில் பெருந்தவறுகளை செய்து விடுவதுண்டு.\n\nSection::::மிக்கெயில் சிக்கோரின் எதிர் வில்லெம் சிடெயின்சு.\nபடத்திலுள்ள இந்த நிலை 1892 ஆம் ஆண்டு கியூபாவில் உள்ள அவானாவில் நடைபெற்ற உலக சாம்பியன் பட்டத்திற்கான போட்டியின் 23 ஆவது ஆட்டத்தில் ஏற்பட்டது. வெள்ளை காய்களுடன் விளையாடிய சிக்கோரின் ஒரு காயை அதிகமாக வைத்துக் கொண்டிருக்கிறார், அவருக்கு வெற்றி வாய்ப்பும் அதிகமாக உள்ளது. இந்த ஆட்டத்தில் வெற்றிபெற்றால் அவர் ஓட்டுமொத்தமான மொத்த ஆட்டங்களில் சிடெயின்சை சமநிலைப் படுத்திவிடலாம் என்ற சூழல். சிக்கோரினின் கருப்பு அமைச்சர் d6 சதுரத்தில் நின்று e7 இல் நிற்கும் யானைக்கும் h2 வில் நிற்கும் சிப்பாய்க்கும் ஆதரவாக இருக்கிறார்.\n\nகருப்பு காய்களுடன் விளையாடும் சிடெயின்சு தன்னுடைய 31 ஆவது நகர்த்தலை 31...Rcd2 என்று ஆடுகிறார். இதற்குப் பதில் நகர்வாக சிக்கோரின் 32.Bb4??— என்றொரு அச்சுறுத்தல் நகர்வை ஆடி பெருந்தவறு செய்கிறார். இதன் விளைவாக சிடெயின்சு 32...Rxh2+ என்ற தனது வெற்றிக்கான நகர்வை செய்கிறார். கூடுதல் பலத்துடன் இருந்த சிக்கொரின் வெற்றி வாய்ப்பை இழக்கிறார். உலகச் சதுரங்க சாம்பியன் போட்டியில் இதுவொரு மிகப்பெரிய பெருந்தவறாகக் கருதப்படுகிறது\n\nSection::::திக்ரான் பெட்ரோசியன் எதிர் டேவிட் பிரான்சிடெயின்.\nபடத்திலுள்ள இந்த நிலை 1956 ஆம் ஆண்டு ஆம்சிடெர்டாமில் நடைபெற்ற தேர்வாளர் பட்டத்திற்கானப் போட்டியில் ஏற்பட்டது. பெட்ரோசியன் வெள்ளை காய்களுடன் விளையாடினார். இவருக்கு இருந்தது. வலிமையான குதிரைகள், செயல்திறனோடு யானைகள் மற்றும் வெள்ளைக் காய்கள் சுதந்திரமாக நகர்வதற்கேற்ற இடைவெளி என ஆட்டத்தின் வெற்றிக்கான அனுகூலம் பல இவருக்கு இருக்கின்றது. ஆனால் கருப்புக் காய்களுடன் விளையாடும் பிரான்சிடெயின் நிலை இதற்கு நேர்மாறாக இருக்கிறது. கருப்பு காய்கள் சுதந்திரமாக நகரும் வாய்ப்பிழந்து நிற்கின்றன. கடந்த ஏழுநகர்வுகளை பிரான்சிடெயின் திட்டமேதுமின்றி வெற்று நகர்வுகளையே ஆடியுள்ளார். தற்பொழுது 35 ஆவது நகர்வை 35...Nd4–f5,என்று வெள்ளை ராணியை அச்சுறுத்தும் நகர்வு ஒன்றை ஆடுகிறார். 36.Qc7 என்று எளிய நகர்வொன்றை செய்து நிலைமையை சமாளித்து பெட்ரோசியன் வெற்றியை நோக்கிச் சென்றிருக்கலாம். ஆனால் அவர் 36.Ng5?? என்று விளையாடி ராணியை இழந்து தோல்வியைச் சந்திக்கிறார்.\n"}
{"id": "256207", "url": "https://ta.wikipedia.org/wiki?curid=256207", "title": "நாலு போலீசும் நல்லா இருந்த ஊரும்", "text": "நாலு போலீசும் நல்லா இருந்த ஊரும்\n\nநாலு போலீசும் நல்லா இருந்த ஊரும் 2015-ஆம் ஆண்டு வெளியான தமிழ் நகைச்சுவைத் திரைப்படமாகும்.  அருள்நிதி, ரம்யா நம்பீசன் ஆகியோர் முக்கிய கதாப்பாத்திரத்தில் நடித்த இத்திரைப்படத்தை சிறீக்கிருட்டினா இயக்கியுள்ளார். இத்திரைப்படம், மிகவும் மோசமான கதையையும், திரைக்கதையையும் கொண்டுள்ளதாக விமர்சிக்கப்பட்டது. \n\n\nSection::::தயாரிப்பு.\nநடுவுல கொஞ்சம் பக்கத்த காணோம், இதற்குத்தானே ஆசைப்பட்டாய் பாலகுமாரா ஆகிய வெற்றிப்படங்களை வழங்கிய நிறுவனங்களான ஜே.எஸ்.கே.பிலிம் கார்ப்பரேஷன் நிறுவனமும் லியோ விசன்சு நிறுவனமும் இணைந்து இத்திரைப்படத்தை தயாரித்துள்ளன. \n\nSection::::தொலைக்காட்சி உரிமம்.\nஇத்திரைப்படத்தின் தொலைக்காட்சி உரிமத்தை விஜய் தொலைக்காட்சி வாங்கியுள்ளது. \n\nSection::::வரவேற்பு.\nஇப்படம் திரைப்படத் திறனாய்வாளர்களிடையே பெரிய வரவேற்பைப் பெறவில்லை. தி இந்துவில் வெளியான திறனாய்வு \"இயக்குநர் காட்சிகளை வலு வாகவும் நம்பகத்தன்மையோடும் அமைக்கத் தவறிவிட்டது தான் பெரும் கோளாறு. எனினும் காட்சிகளில் இருக்கும் கலகலப்பு படத்தை ஓரளவு காப்பாற்றுகிறது\" என்கிறது. \"... இடைவேளைக்கு முந்திய பகுதி மாதிரி வித்தியாசமாகவும், விறுவிறுப்பாகவும் பின்பாதியும் இல்லாதது குறை. ஆனாலும் நாலு பொலீசும் நல்லா இருந்த ஊரும் திரைப்படம் கலர்புல், காமெடி, கமர்ஷியல் படமாகும்\" என்பது தினமலரின் திறனாய்வுக் கணிப்பு. தனித்துவமான கருப்பொருளைக் கொண்ட இப்படத்தை இன்னும் சிறப்பாக ஆக்கியிருக்கலாம் எனக் கருதும் \"பில்மிபீட்\" இணையத்தளத்தின் திறனாய்வின்படி இப்படத்திற்கு 2.5/5 குறியீடு கிடைத்தது.\n"}
{"id": "256210", "url": "https://ta.wikipedia.org/wiki?curid=256210", "title": "சகலகலா வல்லவன் (2015 திரைப்படம்)", "text": "சகலகலா வல்லவன் (2015 திரைப்படம்)\n\nசகலகலா வல்லவன், சுராஜ் இயக்கத்தில்\" \"2015-ம் ஆண்டு வெளியான தமிழ் அதிரடி-நகைச்சுவைத் திரைப்படமாகும். ஜெயம் ரவி, திரிசா, அஞ்சலி ஆகியோர் முக்கியவேடத்தில் நடிக்க தமன்  இசையமைத்திருந்தார்.\n\n\nSection::::வெளியீடு.\nஇத்திரைப்படம் 2015-ம் ஆண்டு சூலை 20-ம் நாள் வெளியானது.\n\nSection::::வரவேற்பு.\nஇத்திரைப்படம் அதிகப்படியான எதிர்மறை விமர்சனத்திற்கு உள்ளானது. இது ஒரு பழைய கதையுள்ள மட்டமான திரைப்படமாக கருதப்படுகிறது. \n"}
{"id": "256212", "url": "https://ta.wikipedia.org/wiki?curid=256212", "title": "வாசுவும் சரவணனும் ஒண்ணா படிச்சவங்க", "text": "வாசுவும் சரவணனும் ஒண்ணா படிச்சவங்க\n\nவாசுவும் சரவணனும் ஒண்ணா படிச்சவங்க, மு. இராசேசு இயக்கத்தில் 2015-ம் ஆண்டு வெளிவந்த தமிழ் நகைச்சுவைத் திரைப்படமாகும். ஆர்யா, தமன்னா, சந்தானம் ஆகியோர் முக்கிய வேடத்தில் நடிக்கும் இத்திரைப்படத்தை ஆர்யா தன்னுடைய 'தி சோ பீப்பிள்' என்ற நிறுவனத்தின் சார்பாகத் தயாரிக்கிறார்.\n\nஇத்திரைப்படம் ஆகத்து 14, 2015-ல் வெளியானது; இதனுடைய முன்னோட்டம் சூலை 29 அன்று வெளியானது.\n"}
{"id": "256218", "url": "https://ta.wikipedia.org/wiki?curid=256218", "title": "மலேசிய தேசிய விலங்குக் காட்சி சாலை", "text": "மலேசிய தேசிய விலங்குக் காட்சி சாலை\n\nமலேசிய தேசிய விலங்குக் காட்சி சாலை, தாமன் மேலாவத்திக்கு அருகில், கோலாலம்பூருக்கு வடகிழக்கில் உளு கிளாங்கில் பரப்பளவில் அமைந்துள்ளது. இதனை 14 நவம்பர் 1963ல் மலேசியாவின் முதல் பிரதமர், துங்கு அப்துல் ரகுமான் திறந்துவைத்தார். இப்பூங்காவை மலேசிய விலங்கியல் சமூகம் என்னும் அரசு சாரா அமைப்பு நிர்வகித்து வருகிறது. இப்பூங்காவை நிர்வகிக்கத் தேவையான நிதி பார்வையாளர் கட்டணம், கொடையாளர்கள், மற்றும் விளம்பரதாரர்களின் உதவியுடன் நிர்வகிக்கப்படுகிறது.\n\nஇங்கு 459 வகையான இனங்களுடன் 5137 விலங்குகள் உள்ளன. 90 சதவீத விலங்குகள் அதன் வாழுமிட சூழலுக்கு ஏற்ப அமைக்கப்பட்டுள்ளன. MS ISO 9001:2008 தரச்சான்று சூலை 2007லும், SEAZA உறுப்பினராகவும் அங்கம் வகிக்கிறது.\n"}
{"id": "256220", "url": "https://ta.wikipedia.org/wiki?curid=256220", "title": "பீட்டர் பாண்டியன்", "text": "பீட்டர் பாண்டியன்\n\nபீட்டர் பாண்டியன் என்று மக்களால் அழைக்கப்பட்ட ரௌஸ் பீட்டர் (Rous Peter) (ஆகஸ்ட் 24, 1785 - ஆகஸ்ட் 6, 1828) என்பார் மதுரை மாவட்ட ஆட்சியர் உள்ளிட்ட பதவிகளை வகித்த கிழக்கிந்திய கம்பெனி அலுவலர் ஆவார்.\n\nSection::::பெயர்க்காரணமும், மக்கள் செல்வாக்கும்.\nகாலனிய ஆட்சியாளரான ரௌஸ் பீட்டர் எல்லா மதத்தினரையும் சமமாக மதித்து நடத்தியதாகவும் அதன்பொருட்டு அவரை மக்கள் பாண்டிய ஆட்சியாளர்களின் வழித்தோன்றலாகவே வரித்து பீட்டர் பாண்டியன் என்று அழைத்ததாகவும் கருதப்படுகிறது. கன்னிவாடி, பெரியகுளம், போடி நாயக்கனூர் பகுதிகளில் காட்டு யானைகள் மக்களைத் தொந்தரவு செய்தபோது தாமே அவற்றை வேட்டையாடி மக்களால் பாராட்டப் பெற்றிருக்கிறார். ஏழை எளியவர்களுக்கு நிறைய உதவிகள் செய்துள்ளார். மீனாட்சியம்மன் கோயிலுக்கும், கள்ளழகர் கோயிலுக்கும் கொடைகள் தந்துள்ளார். பாண்டிய மன்னன் திரும்ப வந்து ஆள்வதாகவே கருதி மதிக்கப்பட்ட இவரின் கொடைத் திறத்தையும், வீரத்தையும் பாராட்டி நாட்டுப்புறப் பாடல்கள் வழங்கி வந்திருக்கின்றன. இப்போது காணக்கிடைக்காத \"பீட்டர் பாண்டியன் அம்மானை\" என்ற நூலும் எழுந்திருக்கிறது.\n\nSection::::மீனாட்சியம்மன்பால் பற்று.\nஜூலை 31, 1801-இல் ஏற்பட்ட ஒரு ஒப்பந்தத்தின்படி மதுரை உள்ளிட்ட பகுதிகளின் ஆட்சியதிகாரம் ஆற்காட்டு நவாப்புகளிடமிருந்து கிழக்கிந்திய கம்பெனி வசம் கைமாறியதைத் தொடர்ந்து மீனாட்சியம்மன் கோயிலின் நிர்வாகப் பொறுப்பும் மாவட்ட ஆட்சியர் வசமே வந்தது. ஆட்சியரே கோயிலின் தக்காராகவும் பொறுப்பு வகித்தார். அவ்வாறு கோயிலின் பொறுப்பை ஏற்ற ரௌஸ் பீட்டர் தினமும் குதிரையில் ஒருமுறை கோயிலை வலம்வந்த பிறகே அன்றாட அலுவல்களைத் தொடங்குவாராம்.\n\nமின்னலும் இடியுமாக இருந்த ஒரு மழை நாளில் மூன்று வயதுச் சிறுமி ஒருத்தி அவரை கைப்பிடித்து வெளியே அழைத்துச் சென்றதாகவும், அவ்வாறு அழைத்துச் சென்ற சற்றைக்கெல்லாம் அவரது வசிப்பிடம் மின்னல் தாக்கி இடிந்ததாகவும், அச்சிறுமி கோயிலுக்குள் சென்று புகுந்ததாகவும், அவ்வாறு சிறுமி வடிவில் வந்து தம்மைக் காப்பாற்றியது மீனாட்சி அம்மனே என்று கருதிய பீட்டர் மாணிக்கக் கற்கள் பதித்த தங்க அங்கவடிகளை (குதிரைச் சேணத்திலிருந்து தொங்கும் பாதந்தாங்கிகள்) அம்மனுக்கு அளித்ததாகவும் கூறப்படுகிறது. இன்றும் சித்திரைத் திருவிழாவின் ஐந்தாவது நாளில் அம்மன் மாசி வீதிகளில் தங்கக்குதிரை வாகனத்தில் உலா வரும்போது இந்த பாதக்கொளுவிகளையே அணியக் காணலாம் .மற்றொரு முறை யானை தாக்க வருகையில் மீனாட்சியம்மனை வணங்கி ரௌஸ் பீட்டர் ஒரே குண்டில் சுட்டுத் தப்பித்ததாகவும் கதை வழங்குகிறது.\n\nSection::::மறைவு.\nதம் பொருளையும் அரசாங்கக் கருவூலப் பணத்தையும் தனித்துப் பார்க்காத இவரது கொடைமடம் கையாடல் புகார்களுக்கு வழிவகுத்திருக்கிறது. இவருக்குக் கீழ் பணிபுரிந்தவர்களும் தவறுகள் புரிந்திருக்க வாய்ப்புள்ளது. 1819-இலேயே அரசாங்கப் பணத்தையும் எடுத்துச் செலவழித்திருப்பதை ஒத்துக்கொண்டு கடிதம் எழுதி மூடி முத்திரையிட்டு வைத்த ரௌஸ் பீட்டர் 1828-இல் திடீரென்று தற்கொலை செய்துகொண்டார்.\n\nதாம் இறந்த பின்பு கண்கள் மீனாட்சியம்மன் கோயிலை நோக்கியிருக்கும் வகையில் புதைக்கும்படி கேட்டுக்கொண்டார் என்றும் அதன்படியே புதைக்கப்பட்டிருப்பதாகவும் கூறப்படுகிறது. இவரது கல்லறை மதுரையில் மேலஆவணி மூல வீதி தெற்காவணி மூலவீதியோடு சந்திக்கும் இடத்திற்கருகில் உள்ள பரிசுத்த ஜார்ஜ் ஆலயத்தின் நிலவறை ஒன்றில் உள்ளது.\n"}
{"id": "256221", "url": "https://ta.wikipedia.org/wiki?curid=256221", "title": "வெள்ளி ஆக்சலேட்டு", "text": "வெள்ளி ஆக்சலேட்டு\n\nவெள்ளி ஆக்சலேட்டு \"(Silver oxalate)\" என்பது AgCO என்ற மூலக்கூற்று வாய்ப்பாடு கொண்ட வேதிச் சேர்மமாகும். பொதுவாக இச்சேர்மம் பாறையியலில் பயன்படுத்தப்படுகிறது. புவியியல் சூழலில் இச்சேர்மம் எளிதாக வெள்ளியாகவும் கார்பன் டையாக்சைடாகவும் சிதைவடைகிறது. ஆகவே பாறையியலில் கார்பன் டையாக்சைடு சேர்க்கப்பட வேண்டிய சோதனைகளில் இதைப் பயன்படுத்துகிறார்கள் . வெள்ளி மீநுண் துகள்கள் தயாரிப்பில் இது முன்னோடியாகத் திகழ்கிறது.140 பாகை செல்சியசு வெப்பநிலையில் அதிர்வு அல்லது உராய்வுக்கு உள்ளாகும்போது இது வெடிபொருளாக மாறுகிறது\n\nSection::::தயாரிப்பு.\nவெள்ளி நைட்ரேட்டு மற்றும் ஆக்சாலிக் அமிலம் இரண்டிற்குமான வினையில் வெள்ளி ஆக்சலேட்டு உருவாகிறது.\n\n"}
{"id": "256225", "url": "https://ta.wikipedia.org/wiki?curid=256225", "title": "வெள்ளி செலீனைட்டு", "text": "வெள்ளி செலீனைட்டு\n\nவெள்ளி செலீனைட்டு \"(Silver selenite)\" என்பது AgSeO என்ற மூலக்கூற்று வாய்ப்பாடு கொண்ட வேதிச் சேர்மமாகும். \nSection::::தயாரிப்பு.\nசெப்பு பிரித்தெடுத்தலின் போது நேர்முனை ஒட்டாக வெளிப்படும் வெள்ளி செலீனைட்டை ஆக்சிசனில் வறுக்கும்போது வெள்ளி செலீனைடு உருவாகிறது.\n\n"}
{"id": "256230", "url": "https://ta.wikipedia.org/wiki?curid=256230", "title": "தங்குதன்(V) குளோரைடு", "text": "தங்குதன்(V) குளோரைடு\n\nதங்குதன்(V) குளோரைடு \"(Tungsten(V) chloride)\" என்பது WCl என்ற மூலக்கூற்று வாய்ப்பாடு கொண்ட வேதிச் சேர்மமாகும். இச்சேர்மம் வெகுவாக அறியப்பட்ட மாலிப்டினம் ஐங்குளோரைடுடன் பலவகைகளிலும் ஒத்திருக்கிறது.\n\nSection::::தயாரிப்பு.\nதங்குதன் அறுகுளோரைடை ஒடுக்கவினைக்கு உட்படுத்தினால் தங்குதன்(V) குளோரைடைத் தயாரிக்கலாம். நாற்குளோரோயெத்திலீன் இவ்வினையில் ஆக்சிசன் ஒடுக்கியாகச் செயல்படுகிறது:\n\nநீலப் பச்சை திண்மப் பொருளான தங்குதன்(V) குளோரைடு வெற்றிடத்தில் எளிதாக ஆவியாகிறது. மேலும் இச்சேர்மம் முனைவற்ற கரைப்பான்களில் சிறிதளவு கரைகிறது. ஒரு ஆக்சிசன் வழங்கியாக இருப்பதால் இது லூயி காரத்துடன் அதிக வினைத்திறன் கொண்டதாக உள்ளது.\nதங்குதன்(V) குளோரைடு இரு படி நிலைகளில் காணப்படுகிறது. ஒரு சோடி எண்முகவடிவ தங்குதன்(V) உலோக மையங்கள் இரண்டு குளோரின் ஈனிகளுடன் பாலம் அமைந்து இணைந்துள்ள அமைப்பில் அவை காணப்படுகின்றன.\n"}
{"id": "256232", "url": "https://ta.wikipedia.org/wiki?curid=256232", "title": "லலிதா குமாரமங்கலம்", "text": "லலிதா குமாரமங்கலம்\n\nலலிதா குமாரமங்கலம் (Lalitha Kumaramangalam) (பிறப்பு: 1957/58), அரசியல் பின்புலம் கொண்ட குடும்பத்தில் பிறந்த இவர், இந்திய தேசிய மகளிர் ஆணையத்தின் தலைவர் ஆவார். பாரதிய ஜனதா கட்சியின் முன்னாள் தேசியச் செயலாளராக இருந்தவர்.\n\nSection::::குடும்பம்.\nலலிதா குமாரமங்கலம் மறைந்த பொதுவுடமைக் கட்சியின் தலைவரும், தொழிற்சங்கத் தலைவருமான மோகன் குமாரமங்கலத்தின் மகள் ஆவார். இவரது தாயார் மேற்கு வங்காளத்தை சேர்ந்த கல்யாணி முகர்ஜி ஆவார். இவரது சகோதரர் ரங்கராஜன் குமாரமங்கலம். இவரது தந்தை வழி தாத்தா பி. சுப்பராயன் முன்னாள் சென்னை மாகாணத்தின் முதலமைச்சராக இருந்தவர். இந்திய இராணுவத்தின் தரைப்படைத் தலைமைத் தளபதியாக இருந்த பி. பி. குமாரமங்கலம் இவரது பெரியப்பா ஆவார்.\nSection::::கல்வி & அரசியல்.\nலலிதா குமாரமங்கலம் புதுதில்லி செயிண்ட் ஸ்டீபன்ஸ் கல்லூரியில் இளநிலை பொருளாதர பட்டமும், சென்னைப் பல்கலைகழகத்தில் வணிக நிர்வாகவியலில் முதுநிலைப் பட்டமும் பெற்றவர். தன் சகோதரர் ரங்கராஜன் குமாரமங்கலத்தின் மறைவுக்குப்பின் 2004 மற்றும் 2009ஆம் ஆண்டுகளில் நாடாளுமன்ற மக்களவைக்கு போட்டியிட்டு தோல்வியடைந்தவர். பிரகிருதி என்ற அறக்கட்டளையை நடத்தி வருபவர். 17 செப்டம்பர் 2014இல் இந்திய தேசிய மகளிர் ஆணையத்தின் தலைவராக நியமிக்கப்பட்டவர்.\n\n"}
{"id": "256236", "url": "https://ta.wikipedia.org/wiki?curid=256236", "title": "கல்வாடா", "text": "கல்வாடா\n\nகல்வாடா என்ற பெயரில் உள்ள கட்டுரைகள்:\n\n"}
{"id": "256238", "url": "https://ta.wikipedia.org/wiki?curid=256238", "title": "கடல்சார் வரலாறு", "text": "கடல்சார் வரலாறு\n\nகடல்சார் வரலாறு என்பது, கடலில் மனிதருடைய நடவடிக்கைகளின் வரலாறும் அது குறித்த கற்கைப்புலமும் ஆகும். இதில் நாடு, பிரதேசம் என்பன சார்ந்த வரலாறுகள் முக்கியத்துவம் பெற்றிருந்தபோதிலும், உலகளாவிய அணுகுமுறையைக் கொண்ட வரலாற்றின் ஒரு கூறைப் பரந்த அளவில் உட்படுத்துகின்ற ஒரு துறையாக இது விளங்குகிறது. ஒரு கல்வித்துறை என்ற வகையில், புவியின், பெருங்கடல்கள், கடல்கள், நீர்வழிகள் போன்றவற்றுடன் மனித குலத்துக்கு உள்ள பல்வேறு தொடர்புகள் பற்றி விளங்கிக்கொள்வதற்கான் முயற்சியில் பல்வேறு துறைகளையும் இது பயன்படுத்துகிறது. கப்பற்றுறை வரலாறு, கப்பல்கள், கப்பற் போக்குவரத்து, கப்பலோட்டுதல், கடலோடிகள் என்பவை குறித்த கடந்தகால நிகழ்வுகளைப் பதிவுசெய்து விளக்குகிறது.\n\nகடல்சார் வரலாறு, பல்வேறுபட்ட விடயங்களைத் தன்னுள் அடக்குவது. மீன்பிடி, திமிங்கில வேட்டை, பன்னாட்டுக் கடலாண்மைச் சட்டம், கடற்படை வரலாறு, கப்பல்களின் வரலாறு, கப்பல் வடிவமைப்பு, கப்பல்கட்டுதல், பல்வேறு கடல்சார் அறிவியல் (கடலியல், நிலப்படவரைவியல், நீரமைவு வரைவியல் போன்றவை) தொடர்பான வரலாறுகள், கடலாய்வு, கடல்சார் பொருளியலும் வணிகமும், கப்பல் போக்குவரத்து, கடலோர விடுதிகள், கலங்கரை விளக்கங்களின் வரலாறு, இலக்கியங்களில் கடல்சார் கருப்பொருட்கள், ஓவியங்களில் கடல்சார் கருப்பொருட்கள், மாலுமிகள், கடற்பயணிகள், கடல்சார் சமுதாயங்களின் சமூக வரலாறு போன்றவை இதற்குள் அடங்கும்.\n\nSection::::பண்டைக்காலம்.\nவணிகம், போக்குவரத்து, போர் போன்ற ஏதோவொரு நோக்கத்துக்காக, நிலத்தில் பயணம் செய்வதிலும், கூடுதல் நகர்திறனை (mobility) வழங்கியதன்மூலம், கப்பலோட்டுதல், நாகரிக வளர்ச்சிக்கு முக்கிய காரணமாக அமைந்தது. பாய்களைக் கொண்ட கப்பலொன்றைக் காட்டும் மிகப்பழைய சான்று, குவைத்தில் கண்டுபிடிக்கப்பட்ட ஒரு நிறந்தீட்டிய வட்டத்தட்டு ஆகும். இது கி.மு ஐந்தாம் ஆயிரவாண்டின் பிற்பகுதியைச் சேர்ந்தது.\n\nபண்டைக் கடல்சார் வரலாற்றுக் காலத்துக்கு முன்னர் உருவான முதல் படகுகள் மரக்குற்றிகளைக் குடைந்து செய்யப்பட்ட சிறிய குடைபடகுகள் என்று கருதப்படுகிறது. இவை தனித்தனியாக வெவ்வேறு கற்காலச் சமுதாயங்களினால் உருவாக்கப்பட்டுக் கரையோர மீன்பிடித்தலுக்கும், பயணங்களுக்கும் பயன்பட்டது. பசிபிக் வடமேற்கைச் சேர்ந்த தாயக மக்கள் மரவேலையில் திறமை பெற்றவர்கள். 80 அடி (24 மீட்டர்) உயரமான குலக்குறிக் கம்பங்களைச் செய்வதில் பெயர்பெற்ற இவர்கள் 60 அடி (18 மீட்டர்) நீளமான குடைபடகுகளைச் செய்து நாளாந்தத் தேவைகளுக்கும் சடங்குகளுக்கும் பயன்படுத்தியுள்ளனர்.\n\nஆசுத்திரேலியாவின் வாழிடங்களை விளக்கும் கருதுகோள் ஒன்றின்படி, கடற்பயணம் செய்யக்கூடிய மிகப் பழைய கப்பல்கள் 45,000 ஆண்டுகளுக்கு முன்னர் உருவாக்கப்பட்டிருக்கலாம்.\n"}
{"id": "256243", "url": "https://ta.wikipedia.org/wiki?curid=256243", "title": "பி. பி. குமாரமங்கலம்", "text": "பி. பி. குமாரமங்கலம்\n\nஜெனரல் பரமசிவ பிரபாகர் குமாரமங்கலம் அல்லது ஜெனரல் குமாரமங்கலம் (General Paramasiva Prabhakar Kumaramangalam) , (1 சூலை 1913 – 13 மார்ச் 2000) , இந்திய இராணுவத்தின் 7வது தலைமைப் படைத் தலைவராக 1967 முதல் 1970 வரை பணியாற்றியவர். இரண்டாம் உலகப் போர், இந்திய-பாகிஸ்தான் போர், 1947, இந்திய சீனப் போர், மற்றும் 1965இந்திய-பாகிஸ்தான் போர்களில் பங்கெடுத்தவர். பிரித்தானிய இந்தியப் பேரரசின் இராணுவ விருதுகளை பெற்றவர்.\n\nSection::::இளமை வாழ்க்கை.\nமோகன் குமார மங்கலத்தின் உடன் பிறப்பான பி. பி. குமாரமங்கலம், சென்னை மாகாணத்தின் மேனாள்முதல்வரான சுப்பராயனின் மகன் ஆவார். இங்கிலாந்து நாட்டின் ஈடன் கல்லூரியிலும், ராயல் இராணுவக் கழகத்திலும் படித்தவர். முதலில் பிரித்தானியப் பேரரசிலும், பின்னர் 12 நவம்பர் 1934இல் பிரிட்டிஷ் இந்திய இராணுவத்தில் தரைப்படையில் அதிகாரியாகச் சேர்ந்தார். 2 மே 1935இல் லெப்டினண்ட் அதிகாரியாக பதவி உயர்த்தப்பட்டார்.\n\nSection::::இராணுவப் பணி.\nஇரண்டாம் உலகப்போரில் லிபியாவில் நடந்த போரில், இத்தாலி மற்றும் ஜெர்மன் இராணுவத்தால் போர்க் கைதியாக பிடிக்கப்பட்டு போரின் முடிவில் விடுவிக்கப்பட்டார்.\n\nஇந்திய விடுதலைக்குப்பின் மே 1963இல் கிழக்கு மண்டல படைத்தலைவராகவும், 8 சூன் 1966இல் இந்தியத் தரைப்படையின் தலைமைப் படைத்தலைவராக பதவி உயர்வு பெற்றவர். 36 ஆண்டு இராணுவப் பணியாற்றிய குமாரமங்கலம், 7 சூன் 1969இல் பணி ஓய்வு பெற்றார். 1970இல் பத்ம விபூசன் விருது பெற்றார்.\n"}
{"id": "256260", "url": "https://ta.wikipedia.org/wiki?curid=256260", "title": "சிலிக்கன் ஒருசல்பைடு", "text": "சிலிக்கன் ஒருசல்பைடு\n\nசிலிக்கன் ஒருசல்பைடு \"(Silicon monosulfide)\" என்பது SiS என்ற மூலக்கூற்று வாய்ப்பாடுடன் கூடிய ஒரு வேதிச் சேர்மமாகும்.சிலிக்கன் மற்றும் கந்தகம் ஆகிய தனிமங்கள் சேர்ந்து இச்சேர்மம் உருவாகிறது. உயர் வெப்பநிலைகளில் உள்ள வாயுநிலையில் சிலிக்கன் ஒருசல்பைடு மூலக்கூறுகள் காணப்படுகின்றன. வழக்கமான ஒற்றைப் பிணைப்புகளின் பிணைப்பு நீளம் 216 பைகோ மீட்டர் என்ற அளவுடன் ஒப்பிடுகையில், வாயுநிலையில் உள்ள மூலக்கூறில் சிலிக்கன் கந்தகம் பிணைப்பு (Si-S) 192.93 பைகோ மீட்டர் நீளம் கொண்டுள்ளது. மற்றும் சிலிக்கன் – கந்தகம் இரட்டைப் பிணைப்பின் (Si=S) பிணைப்பு நீளம் 201 பைகோமீட்டர் என்ற அளவைவிட குறைவாகவும் உள்ளது. வெளிறிய மஞ்சள் கலந்த சிவப்பு நிறத்தில் உள்ள படிகவடிவமற்ற ஒரு திண்மநிலை சேர்மமாக வரலாற்றில் இது காணப்படுகிறது . செருமானியத்தின் பண்புகளுடன் சிலிக்கனின் பண்புகள் வேறுபடுகின்றன. செருமானியம நிலைப்புத்தன்மை கொண்ட திண்மநிலை ஒருசல்பைடை உருவாக்குகிறது.\n\n"}
{"id": "256267", "url": "https://ta.wikipedia.org/wiki?curid=256267", "title": "சுவாதி (கவிஞர்)", "text": "சுவாதி (கவிஞர்)\n\nசுவாதி (பிறப்பு: 1970) தமிழ்ப் பெண் எழுத்தாளரும், கவிஞரும் ஆவார். தமிழ்நாடு, புதுக்கோட்டையைச் சேர்ந்த இவர் 24 நூல்கள் வரை எழுதி வெளியிட்டுள்ளார். இவர் ஒரு அரசுப் பள்ளியில் தலைமை ஆசிரியராக இருக்கிறார். இவருக்கு இரண்டு பெண் குழந்தைகள். பல வானொலி நிகழ்ச்சிகளில் பங்கேற்றுள்ளார்.\n\n"}
{"id": "256270", "url": "https://ta.wikipedia.org/wiki?curid=256270", "title": "நீரஜா பனோட்", "text": "நீரஜா பனோட்\n\nநீரஜா பனோட் (\"Neerja Bhanot\", 7 செப்டம்பர் 1963 முதல் 5 செப்டம்பர் 1986) என்பவர் பான் அம் விமான நிறுவனத்தின் விமான பணிப்பெண் ஆவார். தீவிரவாதிகளால் கடத்தப்பட்ட பான் அம் 73 என்ற விமானத்தில் இருந்து பயணிகளைக் காப்பாற்றிய பொழுது தீவரவாதிகளால் சுடப்பட்டு உயிரிழந்தார். இந்தியாவின் குடிமக்களின் வீரதீர செயல்களுக்கு வழங்கப்படும் உயரிய அசோக் சக்ரா விருது இவருக்கு வழங்கப்பட்டது. அசோக் சக்ரா விருது பெற்ற மிக இளவயது குடிமகன் என்ற பெருமையும் இவருக்கு உண்டு.\n\n2004ஆம் ஆண்டில் இந்திய அஞ்சல் துறை இவர் நினைவாக ஒரு அஞ்சல் தலை வெளியிட்டது.\n\nSection::::ஆரம்ப வாழ்க்கை மற்றும் கல்வி.\nஇந்தியாவின் சண்டிகரில் பிறந்த பானோட், பஞ்சாபி பிராமண குடும்பத்தில் மும்பையில் வளர்க்கப்பட்டார்.மும்பை பத்திரிகையாளரான ஹரிஷ் பானோட் - ரமா பானோட் ஆகியோரின் மகள் ஆவார். அவருக்கு அகில் மற்றும் அனீஸ் பானோட் என்னும் இரண்டு சகோதரர்கள் இருந்தனர். சண்டிகரில் உள்ள சேக்ரட் ஹார்ட் சீனிஷ் பிரீமேசல் பள்ளியில் தனது ஆரம்பக் கல்வியைப் பெற்றார். அந்தக் குடும்பம் பாம்பேவுக்கு (பின்னர் மும்பை என்று பெயர் மாற்றம் பெற்றது) சென்றபோது, ​​பாம்பே ஸ்காட்டிஷ் பள்ளியில் படிப்பை தொடர்ந்தார், பின்னர் மும்பையில் புனித சேவியர் கல்லூரியில் பட்டம் பெற்றார். மும்பையில் அவர் மாடலிங் பணிக்கு முதன்முதலில் அறிமுகமானார், அதுவே அவரது மாடலிங் தொழில் தொடங்கப்பட்டதாகும். நடிகர் ராஜேஷ் கன்னாவின் மிகப்பெரிய ரசிகர் ஆவார். அவரது வாழ்நாளில் அவரது படங்களில் இருந்த மேற்கோள்களை மேற்கோள் காட்டினார்.\n\nSection::::வாழ்க்கைபோக்கு:.\nபானட் 1985 ஆம் ஆண்டில் ஃப்ராங்க்ஃபுல் - இந்தியா வழிகாட்டல்களுக்காக ஒரு இந்திய விமானப் பணியாளரைக் கொண்டுவர முடிவு செய்தபோது, ​​பானோவுடன் விமான உதவியாளர் வேலைக்கு விண்ணப்பித்தார். பாட்னமில் பணிபுரிந்த சமயத்தில் அவர் ஒரு வெற்றிகரமான மாடலிங் வாழ்க்கையை கொண்டிருந்தார்.\n"}
{"id": "256274", "url": "https://ta.wikipedia.org/wiki?curid=256274", "title": "இல. கணேசன்", "text": "இல. கணேசன்\n\nஇல. கணேசன் (iLa. Ganeshan, பிறப்பு: 16 பிப்ரவரி 1945) இந்தியாவின் தஞ்சாவூரைச் சேர்ந்தவர். பாரதிய ஜனதா கட்சியின் தமிழ்நாட்டின் மூத்த அரசியல்வாதியும் மற்றும் கட்சியின் தேசியக் குழுவின் உறுப்பினர் ஆவார். பாரதிய ஜனதா கட்சியின் தமிழ்நாடு மாநில செயலராக நியமிக்கப்படுவதற்கு முன்பு ராஷ்டிரிய சுயம்சேவக் சங்கத்தின் பிரச்சாரகராக இருந்தவர். பின் கட்சியின் தேசிய செயலராகவும், கட்சியின் தேசிய துணைத்தலைவராகவும் பணியாற்றியவர். பின்னர் கட்சியின் தமிழ்நாடு மாநில தலைவராக தேர்ந்தெடுக்கப்பட்டார்.\n\nSection::::தொடக்க கால வாழ்க்கை.\n1945 ஆம் ஆண்டு பிப்ரவரி மாதம் 16 ஆம் நாள் இலக்குமிராகவன் - அலமேலு தம்பதியின் மகனாகப் பிறந்தார். சிறுவயதில் தந்தையை இழந்ததால் அண்ணன் அரவணைப்பில் வளர்ந்தார். ஆர்எஸ்எஸ் அமைப்பில் ஈடுபாடு கொண்டு திருமணம் செய்யாமலும் தனது வேலையை விட்டுவிட்டும் முழுநேரச் செயல்பாட்டாளராகப் பொதுவாழ்விற்கு வந்தார். \n\nSection::::அரசியல் வாழ்க்கை.\nஇவர் பாஜகவின் செயற்குழு உறுப்பினர்களுள் ஒருவர். 1991 இல் பாஜகவின் மாநில அமைப்புச் செயலாளரானார். 2009 மக்களவைத் தேர்தலிலும், 2014 மக்களவைத் தேர்தலிலும் தென் சென்னை தொகுதியில் பாஜக வேட்பாளராகப் போட்டியிட்டுத் தோல்வியடைந்தார். பின்னர் மத்தியப் பிரதேசத்திலிருந்து மாநிலங்களவை உறுப்பினராகத் தேர்வு செய்யப்பட்டு, 6 அக்டோபர் 2016 அன்று பதவி ஏற்றுக் கொண்டார்.\n"}
{"id": "256280", "url": "https://ta.wikipedia.org/wiki?curid=256280", "title": "கிராஃபோர்டு பரிசு", "text": "கிராஃபோர்டு பரிசு\n\nகிராஃபோர்டு பரிசு 1980இல் தொடங்கியஆண்டுதோறும் வழஙப்படும் பரிசாகும். இது சுவீடிய தொழிலதிபரான [[ஃஓகுலர் கிராஃபோர்டாலும் அவரது துணைவியாரான ஆன்னா கிரேட்டா கிராஃபோர்டாலும் உருவாக்கப்பட்ட பரிசாகும். இது [[சுவீடிய அரசு அறிவியல்புலங்கள் கல்விக்கழகம்]] பொறுப்பில் தரப்படுகிறது. இந்தப் பரிசு நான்கு வகையினங்களில் வழங்கப்படுகிறது: [[வானியலும்]] [[கணிதமும்]]; [[புவியியல்| புவியியல்புலங்கள்]]; [[உயிரியல்| உயிரியல்புலங்கள்]] (குறிப்பாகச் சுற்றுச்சூழல்தொடர்புள்ள தலைப்புகள்); [[பன்முடக்கழற்சி ]]. பன்முடக்கழற்சி நோயால் தன் இறுதிநாளில் ஃஓகுலர் மிகவும் அல்லலுற்றுள்ளார். \"இப்பரிசு நோபெல் பரிசுகட்கு மிகைநிரப்பாக வழங்கப்படுவதாக்க் சுவீடியக் கல்விக்காகம் கூறுகிறது\". ஒவ்வோராண்டும் ஒரு பரிசு மட்டுமே தேர்வு செய்யும் வகையினத்துக்குப் பின்வரும் சுழல்வட்ட முறையில் தரப்படும். வானியலும் கணிதமும்; பிறகு புவியியல்புலங்கள்; அதன்பிறகு உயிரியல்புலங்கள்; பன்முடக்கழற்சி. குறிப்பிட்ட வகையினத்தில் கணிசமான முன்னேற்றம் ஏற்பட்டுள்ளதென இதற்கென அமைக்கப்படும் சிறப்புக்குழு கருதினால் மட்டுமே இப்பரிசு வழங்கப்படும். கிராஃபோர்டு பரிசாளர்களின் பெயர்கள் ஒவ்வோராண்டும் ஜனவரி நடுவில் அறிவிக்கப்படும்; ஏப்பிரலில் நடக்கும் கிராஃபோர்டு நாளில் இப்பரிசு [[சுவீடன் அரசரால்]] வழங்கப்படும். இவரே திசம்பரில் நோபெல் பரிசையும் உரிய விழாவில் வழஙுவார். பரித்தொகை, 2015 நிலவரப்படி, (அல்லது [[அமெரிக்க டாலர்|US$]]500,000) ஆகும். இம்மதிப்பு பரிசாளர் மேற்கொண்டு செய்யவிருக்கும் ஆய்வுகளுக்காக வழங்கப்படுகிறது.\n\nதொடக்கநிலைப் பரிசாளர்களான [[விளாதிமிர் ஆர்னோல்டு ]], [[உலூயிசு நைரன்பர்கு ]]ஆகிய இருவருக்கும் அவர்கள் நேரிலா [[வகைக்கெழுச் சமன்பாடுகளின் கோட்பாட்டுக்கு]] ஆற்றிய பங்களிப்புகளுக்காக வழங்கப்பட்டதாக கல்விக்கழகம் கூறுகிறது. இப்பரிசு 2012இல் அவரது வானியல் பங்களிப்புகளுக்காக ஒரு பெண்மணிக்கு, அதாவது, [[ஆந்திரியா கேழ்சு]] அவர்கட்கு வழங்கப்பட்டது.\n\nSection::::குறிப்புகள்.\n நைரன்பர்கு கனடாவில் பிறந்தார்.\n\nSection::::வெளி இணைப்புகள்.\n[[பகுப்பு:அறிவியல், பொறியியல் விருதுகள்]]\n[[பகுப்பு:சுவீடிய அரசு அறிவியல் கல்விக்கழக விருதுகள்]]\n[[பகுப்பு:1980 விருதுகள்‎]]"}
{"id": "256283", "url": "https://ta.wikipedia.org/wiki?curid=256283", "title": "கீதா அரிஅரன்", "text": "கீதா அரிஅரன்\n\nகீதா அரிஅரன் (Githa Hariharan, பிறப்பு: 1954) என்பவர் எழுத்தாளர், நூலாசிரியர், இதழாளர் எனப் பன்முகத் திறமைக் கொண்ட பெண்மணி ஆவார் பாலஸ்தீன போராட்டத்துக்கு ஆதரவு திரட்டுபவர். பெண்களின் உரிமைகளுக்குப் போராடுபவர்.\n\nSection::::இளமைக் காலம்.\nதமிழ்நாட்டின் கோயம்புத்தூரில் பிறந்தார். மும்பையிலும் மணிலாவிலும் வளர்ந்தார். மும்பைப் பல்கலைக் கழகத்தில் ஆங்கில இலக்கியத்தில் இளங்கலைப் பட்டமும் பேர்பீல்ட் பல்கலைக் கழகத்தில் தகவல்இயல் கல்வியில் முதுகலைப் பட்டமும் பெற்றார்.\n\nSection::::பணிகள்.\nஇந்து மைனாரிட்டி மற்றும் கார்டியன் சட்டத்தில் பெண்கள் நலத்திற்கு எதிரான அம்சங்கள் உள்ளன என நீதி மன்றத்தில் வழக்குத் தொடர்ந்தார். முதிரா அகவையரின் (MINOR) இயற்கைக் காப்பாளர் (NATURAL GUARDIAN) என்பவர் தந்தை மட்டுமே என்று சட்டத்தில் சொல்லப் பட்டதை எதிர்த்து இவர் வழக்குத் தொடர்ந்ததன் விளைவு 'தாயும் இயற்கை காப்பாளார் ஆவார்' என்று தீர்ப்பு நீதிமன்றத்தால் வழங்கப் பட்டது. நியூயார்க்கில் பொது ஒலி பரப்பு நிறுவனத்தில் கீதா அரிஅரன் பணியாற்றினார். ஓரியன்ட் லாங்மன் என்னும் பதிப்பக நிறுவனத்தில் பதிப்பாசிரியராகவும் இருந்தார். கொல்கத்தாவிலிருந்து வெளிவரும் ’தி டெலிகிராப்’ என்னும் செய்தித் தாளில் பல்வேறு பிரசினைகள் பற்றி பத்திக் கட்டுரைகளை எழுதினார். ஜார்ஜ் வாசிங்டன் பல்கலைக் கழகம், கான்டர்பரி பல்கலைக் கழகம் போன்றவற்றில் வருகைப் பேராசிரியராக இருந்தார். 2005 சூன் முதல் சூலை வரை சிங்கப்பூரில் 'ரைட்டர் இன் ரெசிடன்ஸ்' என்னும் பதவியில் இருந்து பணி செய்தார். இரவின் ஆயிரம் முகங்கள் என்னும் இவரது முதல் புதினத்துக்கு காமன்வெல்த்து எழுத்தாளர்கள் பரிசு வழங்கப்பட்டது.\n\n\n"}
{"id": "256287", "url": "https://ta.wikipedia.org/wiki?curid=256287", "title": "எடிங்டன் பதக்கம்", "text": "எடிங்டன் பதக்கம்\n\nஎடிங்டன் பதக்கம், சேர். ஆர்தூர் எடிங்டன் (Sir Arthur Eddington) பெயரால் அவரது நினைவாக வழங்கப்படும் பதக்கமாகும். இது அரசு வானியல் கழகத்தால் ஈராண்டுகளுக்கு ஒருமுறை கோட்பாட்டு வானியற்பியலில் பெரும்பங்களிப்பு செய்தவர்களுக்கு வழங்கப்படுகிறது.\n\n\n\n"}
{"id": "256290", "url": "https://ta.wikipedia.org/wiki?curid=256290", "title": "பெரிலியம் சல்பைடு", "text": "பெரிலியம் சல்பைடு\n\nபெரிலியம் சல்பைடு \"(Beryllium sulfide)\" என்பது BeS என்ற மூலக்கூறு வாய்ப்பாடுடன் கூடிய சல்பைடு குழுவைச் சேர்ந்த ஒரு அயனிச்சேர்மம் ஆகும்.\n\nSection::::தயாரிப்பு.\nஐதரசன் வாயுச் சூழலில் பெரிலியம் மற்றும் கந்தகம் இரண்டையும் சேர்த்து கலவையை 1000 முதல் 1300 பாகை செல்சியசு வெப்பநிலைக்கு 10 முதல் 20 நிமிடங்களுக்கு சூடுபடுத்தினால் பெரிலியம் சல்பைடு உருவாகிறது.\n\nபெரிலியம் குளோரைடு மற்றும் ஐதரசன் சல்பைடு இரண்டையும் சேர்த்து 1150 பாகை வெப்பநிலைக்கு சூடுபடுத்துவதன் வழியாகவும் பெரிலியம் சல்பைடு தயாரிக்கலாம். இவ்வழிமுறையில் குளோரின் மாசுக்கள் வெளிவிடப்படுகின்றன.\n"}
{"id": "256292", "url": "https://ta.wikipedia.org/wiki?curid=256292", "title": "இருசமபக்க முக்கோணத் தேற்றம்", "text": "இருசமபக்க முக்கோணத் தேற்றம்\n\nஇருசமபக்க முக்கோணத் தேற்றத்தின்படி (\"isosceles triangle theorem\"), ஒரு இருசமபக்க முக்கோணத்தின் இரண்டு சமபக்கங்களின் எதிர்க் கோணங்களிரண்டும் சமமாக இருக்கும்”. யூக்ளிடின் எலிமெண்ட்சில் புத்தகம் 1 இல் கூற்று 5 ஆக தரப்பட்டுள்ள இம்முடிவு பான்சு அசினோரம் (\"pons asinorum\") என அழைக்கப்படுகிறது.\n\nஇத்தேற்றத்தின் மறுதலையும் உண்மையாகும். அதாவது, ஒரு முக்கோணத்தின் இரண்டு கோணங்கள் சமமாக இருந்தால், அம்முக்கோணம் இருசமபக்க முக்கோணமாகும் (அக்கோணங்களுக்கு எதிரேயுள்ள இரு பக்கங்களின் நீளங்களும் சமமாக இருக்கும்).\n\nSection::::நிறுவல்.\nபொதுவாகப் பாடப்புத்தகங்களில் தரப்படும் இத்தேற்றத்தின் நிறுவல் கீழே தரப்பட்டுள்ளது.\nஇந்த நிறுவல் முறையில் இருசமபக்க முக்கோணத்தின் சமபக்கங்களுக்கு இடைப்பட்ட உச்சிக்கோணத்தின் இருசமவெட்டி வரைந்து கொள்ளப்படுகிறது. யூக்ளிட் அளித்த நிறுவலைவிட இது எளிதானதாக இருப்பினும், யூக்ளிடின் கூற்றுகளில் ஒன்பதாகவுள்ள கோண இருசமவெட்டியைக் கொண்டு அதற்கு முன்னுள்ள ஐந்தாவது கூற்று நிறுவப்படுகிறது.\nformula_1 ஒரு இருசமபக்க முக்கோணம், formula_2. formula_3கோணத்தின் இருசமவெட்டி வரைய அது முக்கோணத்தின் பக்கம் \"BC\" ஐ \"X\" இல் சந்திக்கிறது.\n\nformula_4 ஆகிய இரு முக்கோணங்களில்:\n\nஎனவே பக்கம்-கோணம்-பக்கம் விதிப்படி\nformula_8\n\nஇரு முக்கோணங்கள் சர்வசமம் எனில் அவற்றின் ஒத்த பக்கங்களும் கோணங்களும் சமமானவை என்பதால்\nformula_9\n\nX புள்ளியை பக்கம் BC இன் நடுப்புள்ளியாகக் கொண்டு இத்தேற்றமானது பிரெஞ்சு கணிதவியலாளர் லெஜெண்டிரால் நிறுவப்பட்டுள்ளது. அந்நிறுவலில், formula_4 சர்வசமம் என நிறுவ பக்கம்-பக்கம்-பக்கம் எடுகோள் பயன்படுத்தப்பட்டுள்ளது.\n"}
{"id": "256296", "url": "https://ta.wikipedia.org/wiki?curid=256296", "title": "பெரிலியம் நைட்ரேட்டு", "text": "பெரிலியம் நைட்ரேட்டு\n\nபெரிலியம் நைட்ரேட்டு \"(Beryllium nitrate)\" என்பது Be(NO) என்ற மூலக்கூறு வாய்ப்பாடுடன் கூடிய நைட்ரிக் அமிலத்தினுடைய அயனிச்சேர்மம் ஆகும். வாய்ப்பாட்டின் ஒவ்வொரு அலகும் Beநேர்மின் அயனிகள் மற்றும் NO எதிர்மின் அயனிகள் என்ற இரண்டு அயனிகளாலும் ஆக்கப்பட்டுள்ளது. இச்சேர்மம் பெரிலியம் இருநைட்ரேட்டு என்றும் அழைக்கப்படுகிறது. \n\nSection::::தயாரிப்பு.\nபெரிலியம் ஐதராக்சைடை நைட்ரிக் அமிலத்துடன் சேர்த்து வினைப்படுத்தினால் பெரிலியம் நைட்ரேட்டு தயாரிக்கலாம் \n\nSection::::தீங்குகள்.\nஅனைத்து பெரிலியம் சேர்மங்களைப் போலவே பெரிலியம் நைட்ரேட்டும் நச்சுத் தன்மை கொண்டுள்ள ஒரு வேதிப்பொருளாகும். சிறிய அளவு உப்பும் உறுத்தும் தன்மை கொண்டதாக இருக்கிறது. பெரிலியம் நைட்ரேட்டை எரிய வைக்கும் போது உறுத்தக்கூடிய அல்லது நச்சுத்தன்மையுடைய புகையை வெளிவிடுகிறது. அதிக அளவு புகையை சிறிதுநேரத்திற்கு முகர நேர்ந்தாலும் கடுமையான நுரையீரல் அழற்சி நோய்க்கு ஆளாக நேரிடும். ஆனால் அதற்குரிய அறிகுறிகள் மூன்று நாட்களுக்குப் பின்னரே வெளியில் தெரியும்.\n"}
{"id": "256302", "url": "https://ta.wikipedia.org/wiki?curid=256302", "title": "போக்கிரி (தெலுங்குத் திரைப்படம்)", "text": "போக்கிரி (தெலுங்குத் திரைப்படம்)\n\nபோக்கிரி 2006 ஆம் ஆண்டு வெளிவந்த இந்தியத் தெலுங்கு மொழித் திரைப்படமாகும். இத்திரைப்படத்தினை பூரி ஜெகன்நாத் இயக்கியிருந்தார். இதில் மகேஷ் பாபு, இலியானா டி 'குரூஸ் (நடிகை), பிரகாஷ் ராஜ், சாயாஜி சிண்டே மற்றும் ஆஷிஷ் வித்யார்த்தி ஆகியோர் நடித்திருந்தனர்.\n\nஇத்திரைப்படம் தமிழில் பிரபுதேவாவின் இயக்கத்தில் போக்கிரி என்ற பெயரிலேயே மறு ஆக்கம் செய்யப்பட்டது. இந்தியில் வாண்டட் என்ற பெயரில் மறு ஆக்கம் செய்யப்பட்டது.\n\n"}
{"id": "256306", "url": "https://ta.wikipedia.org/wiki?curid=256306", "title": "சோசுவா வோங்கு", "text": "சோசுவா வோங்கு\n\nசோசுவா வோங்கு சீ-புங்கு (சீனம்: 黃之鋒, ஆங்கிலம்: Joshua Wong Chi-fung, பிறப்பு 13 அக்டோபர் 1996), ஆங்காங்கின் மாணவச் செயற்பாட்டியக் குழுவான இசுக்காலரிசம் என்ற அமைப்பைத் தோற்றுவித்த மாணவச் செயற்பாட்டாளர் ஆவார். 2014ஆம் ஆண்டு பொது வாக்குரிமை கோரி ஆங்காங்கில் நடந்த பெருந்திரள் போராட்டத்தில் மாணவர்களுக்குத் தலைமையேற்றுப் போராடியதற்காக வோங்கு அறியப்படுகிறார். இவர், ஆங்காங்கில் மக்களாட்சி கோரிச் செயற்படும் பொது மக்கள் இயக்கத்தில் ஏற்படுத்திய தாக்கத்தின் காரணமாக, 2014 ஆம் ஆண்டு இட்டைம் இதழ் பட்டியல் வெளியிட்ட செல்வாக்கான இளையோர் பட்டியலில் இடம் பிடித்தார். 2015 ஆம் ஆண்டு, பார்ச்சூன் இதழ் இவரை உலகின் சிறந்த தலைவர்களுள் ஒருவராக குறிப்பிட்டது.\n"}
{"id": "256308", "url": "https://ta.wikipedia.org/wiki?curid=256308", "title": "ராஜா (நடிகர்)", "text": "ராஜா (நடிகர்)\n\nராஜா தமிழ் மற்றும் மலையாள மொழித் திரைப்படங்களில் நடித்துள்ள ஒரு இந்திய திரைப்பட நடிகர் ஆவார். 1981ஆவது ஆண்டில் பாக்குவெத்தலை திரைப்படத்தில் அறிமுகமான இவர் 1980களின் முன்னணி நடிகர்களில் ஒருவராக திகழ்ந்தார். தமிழின் முன்னணி நடிகர்களான ரஜினிகாந்த்தின் மாப்பிள்ளை, கமல்ஹாசனின் சதிலீலாவதி திரைப்படங்கள் உட்பட பல்வேறு திரைப்படங்களில் இரண்டாவது கதாபாத்திரத்திரங்களிலும், துணைக் கதாப்பாத்திரங்களிலும் நடித்துள்ளார்.\n"}
{"id": "256310", "url": "https://ta.wikipedia.org/wiki?curid=256310", "title": "இந்திய-பாகிஸ்தான் போர், 1947 - 1948", "text": "இந்திய-பாகிஸ்தான் போர், 1947 - 1948\n\nஇந்திய-பாகிஸ்தான் போர், 1947(Indo-Pakistani War of 1947), பிரித்தானியவின் இந்தியப் பேரரசிடமிருந்து விடுதலை பெற்ற ஆண்டே, இந்தியா மற்றும் பாகிஸ்தான் நாடுகள், \"ஹரி சிங்\" தலைமையிலான ஜம்மு காஷ்மீர் இராச்சியத்தை தங்கள் தங்கள் நாட்டுடன் இணைத்துக் கொள்ள வேண்டி, 22 அக்டோபர் 1947 முதல் 31 டிசம்பர் 1948 முடிய நடந்த \"முதல் இந்திய-பாகிஸ்தான் போர்\" ஆகும். இப்போரில் பாகிஸ்தான், ஆசாத் காஷ்மீர் மற்றும் வடக்கு நிலங்கள் பகுதிகளை ஆக்கிரமிப்பு செய்தது. இந்தியா, காஷ்மீர் பள்ளத்தாக்கு, ஜம்மு மற்றும் லடாக் பகுதிகளை தன்னுடன் இணைத்துக் கொண்டது. போரில் இந்திய தரப்பில் 1,500 வீரர்கள் கொல்லப்பட்டனர், 3,500 வீரர்கள் காயமடைந்தனர். பாகிஸ்தான் தரப்பில் 6,000 வீரர்கள் கொல்லப்பட்டனர், 14,000 வீரர்கள் காயமடைந்தனர்.\n\nஇந்திய-பாகிஸ்தான் இடையே நடந்த நான்கு போர்களில் முதல் போர் என்பதால் இப்போரை முதல் இந்திய-பாகிஸ்தான் போர் என்பர்.\n\nSection::::போருக்கான காரணம்.\nஇந்தியா-பாகிஸ்தான் பிரிவினை போது இசுலாமியர் பெரும்பான்மை கொண்ட ஜம்மு காஷ்மீர் இராச்சியத்தை ஆண்ட இந்து மன்னரான ஹரி சிங், ஜம்மு காஷ்மீர் நாட்டை இந்தியா அல்லது பாகிஸ்தானுடன் இணைய விருப்பமில்லாது தனித்து ஆள விரும்பினார். \n\nஇசுலாமிய பெரும்பான்மை கொண்ட காஷ்மீர் பகுதிகளை கைப்பற்ற, பாகிஸ்தானின் தூண்டிதலின் பேரில், 22 அக்டோபர் 1947 அன்று பஷ்தூன் பழங்குடி மக்களைக் கொண்ட போராளிகள் குழு, காஷ்மீர் பகுதிகளைக் கைப்பற்றத் தொடங்கினர். எனவே\nமன்னர் ஹரி சிங் இந்தியாவின் இராணுவ உதவியைக் கோரினார். இந்தியா விதித்த நிபந்தனையின்படி, இந்தியாவுடன் ஜம்மு காஷ்மீரை இணைக்க ஒப்புக்கொண்ட பின்னரே, இந்தியா தன் இராணுவத்தை ஜம்மு காஷ்மீருக்கு அனுப்பியது. \n\nஇந்தியா இராணுவம் ஜம்மு-காஷ்மீரில் நுழைவதற்குள், பாகிஸ்தான் இராணுவம் மற்றும் பஷ்தூன் மக்கள், வடக்கு நிலங்கள் முழுவதையும் மற்றும் மேற்கு காஷ்மீர் பகுதிகளில் (ஆசாத் காஷ்மீர்) சிறிது கைப்பற்றியது. எஞ்சிய ஜம்மு, காஷ்மீர் பள்ளத்தாக்கு மற்றும் லடாக் பகுதிகளை பாகிஸ்தானுடன் போரிட்டு இந்தியா தன்னுடன் இணைத்துக் கொண்டது. ஐக்கிய நாடுகள் அவை தலையிட்டு இந்திய-பாகிஸ்தான் போரை 1 சனவரி 1948=இல் முடிவுக்கு கொண்டு வந்தது.\n\n\n\n"}
{"id": "256313", "url": "https://ta.wikipedia.org/wiki?curid=256313", "title": "தேசம்", "text": "தேசம்\n\nதேசம் (Nation) என்பது பெரும்பாலும் ஒரே மொழியை தாய்மொழியாய் கொண்ட இனக் குழுக்கள் வாழும் தாய்நிலப் பகுதிகளாகும். நாடு (Country) என்பது நிர்வாகத்துக்காக தோற்றுவிக்கப்பட்ட பகுதியாகும். உலகில் பல தேசங்களை கொண்ட நாடுகளும் உண்டு. ஒரே மொழியை தாய்மொழியாய் கொண்ட இனக் குழுக்கள் வாழும் தாய்நிலப் பகுதிகள் பல நாடுகளாக பிரிந்தும் காணப்படுகின்றன.\n\nSection::::தமிழ் மரபும் உலக மரபும்.\nபெரும்பாலும் தேசம் என்பதற்கு மொழி, மரபு, இனக்குழு, குடிவழக்கு போன்றவை ஒருங்கே அமையப்பெற்றதாக வரையறை வைக்கப்படுகிறது. சங்க இலக்கியங்களில் தமிழ் தேஎம் என்பதற்கு வரையறையாக மொழியே வைத்துச் சொல்லப்படுகிறது. அதன்படி வேங்கடம் முதல் குமரி வரை தமிழ்த்தேசம் என வரையறுக்கப்பட்டது. வேங்கடத்துக்கு வடக்கில் வேற்று மொழியாளர்களான வடுகர்கள் வாழும் வடுகர் தேஎம் என்னும் மொழி பெயர்ந்த தேயம் வருவதாக கூறப்படுகிறது.\n"}
{"id": "256318", "url": "https://ta.wikipedia.org/wiki?curid=256318", "title": "பிரணாய் ராய்", "text": "பிரணாய் ராய்\n\nபிரணாய் ராய் (15 அக்டோபர் 1949) என்பவர் செய்தியாளர், ஊடகவியலாளர், தேர்தல் கணிப்பாளர், பொருளியலாளர் எனப் பன்முகத் திறன் கொண்டவர். என்டிடிவி என்னும் தொலைக்காட்சியின் நிறுவனரும் தலைவரும் ஆவார்.\n\nSection::::பிறப்பும் படிப்பும்.\nவங்கத் தந்தைக்கும், ஐரீசு தாய்க்கும், மகனாக கொல்கத்தாவில் பிறந்த பிரணாய் ராய்; தேராதூன் பள்ளியில் பயின்றவர். பின்னர், லண்டன் பல்கலைக்கழக அரசி மேரிக் கல்லூரியில் பொருளியல் பயின்று பட்டம் பெற்று, தில்லி பொருளியல் பள்ளியில் முனைவர் பட்டமும் பெற்றார்.\n\nSection::::பணிகள்.\n1988-ம் ஆண்டு பிரணாய் ராய், தம் மனைவி ராதிகா ராயுடன் சேர்ந்து என்டிடிவி தொலைக்காட்சி சேவை நிறுவனத்தைத் தொடங்கினார். தூர்தர்சன், பிபிசி, ஆகியவற்றில் இந்தியத் தேர்தல்களைப் பற்றி திறனாய்வு செய்யும் பணியில் ஈடுபட்டார். \"பிரைஸ் வாட்டர் அவுஸ் கூப்பர்ஸ்\" என்னும் கணக்கியல் மற்றும் தணிக்கை செய்யும் பன்னாட்டு நிறுவனத்தில் அறிவுரையாளராகப் பொறுப்பேற்றார். இந்திய அரசின் நிதித் துறையின் ஆலோசகராகவும் பணி செய்தார். வாசிங்டனில் உள்ள வெளிநாட்டு உறவுகள் ஆலோசனை வாரியத்தில் இந்தியத் தொழில் அதிபர் முகேசு அம்பானி, பிரணாய் ராய் ஆகிய இரண்டு இந்தியர்கள் 2009-ம் ஆண்டில் இடம் பெற்றனர் என்பது குறிப்பிடத்தக்கது ஆகும்.\n\n"}
{"id": "256320", "url": "https://ta.wikipedia.org/wiki?curid=256320", "title": "யுரேனியம் பென்டா அயோடைடு", "text": "யுரேனியம் பென்டா அயோடைடு\n\nயுரேனியம் ஐயயோடைடு \"(Uranium pentaiodide)\" என்பது யுரேனியம், அயோடின் ஆகிய தனிமங்களின் கருத்தியலான சேர்மமாகும். இதனுடைய மூலக்கூற்று வாய்பாடு UI ஆகும். இச்சேர்மத்தில் +5 என்ற ஆக்சிசனேற்ற நிலையில் யுரேனியம் காணப்படுகிறது. யுரேனியம் ஐயயோடைடு இதுவரையில் எங்கும் தயாரிக்கப்படவில்லை.\n"}
{"id": "256321", "url": "https://ta.wikipedia.org/wiki?curid=256321", "title": "யுரேனியம் ஆறாக்சைடு", "text": "யுரேனியம் ஆறாக்சைடு\n\nயுரேனியம் ஆறாக்சைடு \"(Uranium hexoxide)\" என்பது வழக்கத்திற்கு மாறான ஆனால் யுரேனியம் மற்றும் ஆக்சிசன் ஆகிய தனிமங்களின் கருத்தியலான சேர்மமாகும். இச்சேர்மத்தில் யுரேனியம் அணுவுடன் ஆறு ஆக்சிசன் அணுக்கள் இணைந்து காணப்படும். யுரேனியம் ஆறாக்சைடின் மூலக்கூற்று வாய்ப்பாடு UO ஆகும்.\n\nSection::::அமைப்பு.\nயுரேனியம் ஆறாக்சைடு எண்முக அமைப்பு சீரொழுங்கில் இருப்பதாக முன்கணித்துக் கூறப்படுகிறது. மற்ற அமைப்புகளின் சீரொழுங்கு வாய்ப்புகள் குறித்து ஆராயப்படுகிறது. O வடிவில் உள்ள ஆக்சிசன் அணுக்கள் ஆக்சைடு அயனிகளாகவும் (O), D வடிவில் மூன்று பெராக்சைடு அயனிகளாகவும் (O), D வடிவில் இரண்டு ஆக்சோ அயனிகள் மற்றும் இருசோடி மேலாக்சைடுகளும் காணப்படுகின்றன.(O).\n"}
{"id": "256323", "url": "https://ta.wikipedia.org/wiki?curid=256323", "title": "கடலோரக் கவிதைகள்", "text": "கடலோரக் கவிதைகள்\n\nகடலோரக் கவிதைகள் என்பது 1986ஆவது ஆண்டில் வெளியான ஒரு இந்தியத் தமிழ்த் திரைப்படமாகும். பாரதிராஜா இயக்கிய இத்திரைப்படத்தில், சத்யராஜ், ரேகா, ராஜா, ஜனகராஜ், கமலா காமேஷ் ஆகியோர் முக்கிய கதாபாத்திரங்களில் நடித்திருந்தனர். மேலும் இத்திரைப்படம், சிரஞ்சீவி, சுஹாசினி நடிப்பில் \"ஆராதனா\" என தெலுங்கில் மறுஆக்கம் செய்யப்பட்டது. கன்னடத்தில், பி. சி. பாட்டீல், பிரேமா ஆகியோரது நடிப்பில் \"கௌரவா\" என்ற பெயரில் மறுஆக்கம் செய்யப்பட்டது. இது, ரேகா, ராஜா, ரஞ்சனி ஆகிய மூவரும் நடித்த முதல் தமிழ்த் திரைப்படமாகும்.\n\nசத்யராஜின் திரை வாழ்க்கையில் இத்திரைப்படம் ஒரு திருப்புமுனையாக அமைந்தது. இது 200 நாட்களைக் கடந்து திரையரங்குகளில் வெற்றிகரமாக ஓடியது.\n\n\nSection::::பாடல்கள்.\nசிறப்பான வரவேற்பு பெற்ற பாடல்களைக் கொண்ட இத்திரைப்படத்திற்கு இளையராஜா இசையமைத்திருந்தார்.\n"}
{"id": "256331", "url": "https://ta.wikipedia.org/wiki?curid=256331", "title": "தேசிய மகளிர் ஆணையம் (இந்தியா)", "text": "தேசிய மகளிர் ஆணையம் (இந்தியா)\n\nதேசிய மகளிர் ஆணையம் (National Commission for Women (NCW), சனவரி 1992இல் உருவான இந்திய அரசின் சட்டபூர்வமான அமைப்பாகும்.மகளிர் நலன் தொடர்பான அனைத்துக் கொள்கைகளை உருவாக்கி இந்திய அரசுக்கு பரிந்துரைக்கிறது. இவ்வாணையத்தின் தற்போதைய தலைவர் லலிதா குமாரமங்கலம் ஆவார்.\nSection::::பணிகள்.\nஅரசியல், சமயம், வேலை வாய்ப்பு ஆகியவற்றில் மகளிர்க்கான உரிமைகளைக் காத்திடவும், வரதட்சனை, வன்கொடுமை, பணிச் சுரண்டல், காவல் நிலையக் கொடுமைகள் போன்றவற்றில் மகளிரை காத்திட தேசிய மகளிர் ஆணையம் நடவடிக்கைகளை மேற்கொள்கிறது.\n\nமகளிர் உரிமைகளுக்கான \"இராஷ்டிர மகளிர்\" (Rashtra Mahila) எனும் மாதாந்திர செய்தி இதழை ஆங்கிலம் மற்றும் இந்தி மொழிகளில் வெளியிடுகிறது.\n\n"}
{"id": "256341", "url": "https://ta.wikipedia.org/wiki?curid=256341", "title": "இந்திய ஆணையங்களின் பட்டியல்", "text": "இந்திய ஆணையங்களின் பட்டியல்\n\nஇந்திய ஆணையங்கள் பட்டியல் (List of Indian commissions), இந்திய அரசு மற்றும் இந்தியாவின் மாநில அரசுகளுக்கும் வழிகாட்டுதல், ஆலோசனை வழங்குதல் மற்றும் பல பிரச்சனைகளுக்கு தீர்வுகளை வழங்க தற்காலிக அல்லது நிரந்தர அடிப்படையில் இந்திய அரசால் அல்லது இந்திய மாநில அரசுகளால் சட்டத்தின்படி அமைக்கப்படும் அமைப்புகள் ஆகும். இவ்வாணையங்கள் தன்னாட்சி கொண்ட அமைப்புகளாகும். அவைகள்;\n\n\n"}
{"id": "256358", "url": "https://ta.wikipedia.org/wiki?curid=256358", "title": "குளோரிக் அமிலம்", "text": "குளோரிக் அமிலம்\n\nகுளோரிக் அமிலம் \"(Chloric acid)\" என்பது HClOஎன்ற மூலக்கூற்று வாய்ப்பாடு கொண்ட ஒரு வேதியியல் சேர்மமாகும். இது குளோரினுடைய ஆக்சோ அமிலமாகவும் , குளோரின் உப்புகள் தயாரிப்பதற்கான ஒரு முன்னோடியாகவும் இருக்கிறது. pKa ≈ −1 என்ற அமிலத்தன்மை எண் கொண்ட வலிமையான அமிலமான இச்சேர்மம் ஒரு ஆக்சிசனேற்றியாகவும் செயல்படுகிறது.\n\nவெப்ப இயக்கவியலில் குளோரிக் அமிலம் நிலைப்புத்தன்மை அற்றது என அதனுடைய விகிதச்சமமாதலின்மை தெரிவிக்கிறது.\n\nதோராயமாக 30 சதவீதச் செறிவுள்ள குளிர்ந்த நீர்த்த கரைசலில் குளோரிக் அமிலம் நிலைப்புத்தன்மையுடன் இருக்கிறது. எச்சரிக்கையுடன் குறைக்கப்பட்ட அழுத்தத்தில் இதை ஆவியாக்கினால் 40 சதவீதம் செறிவுள்ள கரைசலைத் தயாரிக்கமுடியும். இவ்விருவகையான் செறிவுக் கரைசல்களும் சிதவடைதலுக்கு உட்பட்டு பல்வகையான பொருட்களைத் தருகின்றன.\n\nSection::::தீங்குகள்.\nகுளோரிக் அமிலம் ஒரு வலிமையான ஆக்சிசனேற்றியாகவும் செயல்படுகிறது. பெரும்பாலான உயினப்பொருட்களும் எளிதில் தீப்பற்றக்கூடிய பொருட்களும் இச்சேர்மத்தில் படநேர்ந்தால் அவற்றை எரித்து பொசுக்கிவிடும் தன்மை கொண்டதாகவும் விளங்குகிறது.\n\nSection::::தயாரிப்பு.\nகந்தக அமிலத்துடன் பேரியம் குளோரேட்டை சேர்த்து வினைப்படுத்தினால் குளோரிக் அமிலத்தைத் தயாரிக்கலாம். இவ்வினையில் கரையாமல் நிற்கும் பேரியம் சல்பேட்டை வீழ்படிவாக்குதல் முறையில் நீக்கலாம்.\n\nஐப்போ குளோரசு அமிலத்தைச் சூடுபடுத்தி குளோரிக் அமிலமும் ஐதரசன் குளோரைடையும் பெறுவது மற்றொரு வகையானத் தயாரிப்பு முறையாகும்.\n\n\n"}
{"id": "256370", "url": "https://ta.wikipedia.org/wiki?curid=256370", "title": "ரேகா (தென்னிந்திய நடிகை)", "text": "ரேகா (தென்னிந்திய நடிகை)\n\nஜோஸ்பின், அல்லது ரேகா என தமிழ், மலையாளத் திரைப்படங்களில் பரவலாக அறியப்படும் தென்னிந்திய திரைப்பட நடிகை ஆவார். இவர் \"ராம்ஜி ராவ் ஸ்பீக்கிங்\", \"யே ஆட்டோ\", \"சகரம் சாக்சி\" உள்ளிட்ட மலையாள வெற்றித் திரைப்படங்களிலும், \"புன்னகை மன்னன்\", \"என் பொம்முக்குட்டி அம்மாவுக்கு\", \"கடலோரக் கவிதைகள்\" உள்ளிட்ட தமிழ் வெற்றித் திரைப்படங்களிலும் நடித்துள்ளார். கேரளாவில் பிறந்த இவர் தமிழகத்தின் உதகையில் தனது படிப்பை முடித்தார். இவர் தற்போது தொலைக்காட்சி தொடர்களிலும், தமிழ்த் திரைப்படங்களில் துணைக் கதாப்பாத்திரங்களிலும் நடித்து வருகிறார். இவர் சிறந்த மலையாள நடிகைக்கான பிலிம்பேர் விருதை \"தசரதன்\" திரைப்படத்திற்காக பெற்றார்.\n\nSection::::வாழ்க்கைக் குறிப்பு.\nஇவர் கடலுணவு ஏற்றுமதியாளரை 1996ஆம் ஆண்டில் திருமணம் செய்து கொண்டார். இவர்களுக்கு ஒரு மகள் உள்ளார்.\n\n\n"}
{"id": "256379", "url": "https://ta.wikipedia.org/wiki?curid=256379", "title": "பகடை பனிரெண்டு", "text": "பகடை பனிரெண்டு\n\nபகடை பனிரெண்டு 1982ஆவது ஆண்டில் வெளியான ஒரு இந்தியத் தமிழ்த் திரைப்படமாகும். தாமோதரன் இயக்கிய இத்திரைப்படத்தில் கமல்ஹாசன், ஸ்ரீபிரியா ஒய். ஜி. மகேந்திரன் ஆகியோர் முக்கிய கதாபாத்திரங்களில் நடித்திருந்தனர்.\n\n\nSection::::பாடல்கள்.\nகே. சக்கரவர்த்தி அவர்கள் இப்படத்திற்கு இசை அமைத்துள்ளார். பாடல் வரிகள் கண்ணதாசன் மற்றும் வாலி எழுதியுள்ளனர்.\n\n"}
{"id": "256382", "url": "https://ta.wikipedia.org/wiki?curid=256382", "title": "சோடியம் பெர்குளோரேட்டு", "text": "சோடியம் பெர்குளோரேட்டு\n\nசோடியம் பெர்குளோரேட்டு (Sodium perchlorate) என்பது NaClO. என்ற மூலக்கூற்று வாய்ப்பாடு கொண்ட ஒரு வேதியியல் சேர்மமாகும். பொதுவாகக் காணப்படும் பெர்குளோரேட்டு உப்புகளில் அதிக கரைதிறன் கொண்ட சேர்மமாக இது கருதப்படுகிறது. வெண்மை நிறப்படிகங்களாகக் காணப்படும் இச்சேர்மம் நீரை உறிஞ்சும் தன்மையுடன் உள்ளது. நீர் மற்றும் ஆல்ககாலில் நன்கு கரைகிறது. பொதுவாக இச்சேர்மம் ஒருநீரேற்று சேர்மமாக சாய்சதுரப் படிகங்களாகக் கிடைக்கிறது.\nசோடியம் பெர்குளோரேட்டின் உருவாதல் வெப்பம் −382.75 கியூ மோல்−1 ஆகும்\n\nSection::::பயன்கள்.\nபலவிதமான பெர்குளோரேட்டு உப்புகள் தயாரிப்பில் சோடியம் பெர்குளோரேட்டு முன்னோடியாக விளங்குகிறது. மற்ற பெர்குளோரேட்டுகள் இதனுடன் ஒப்பிடுகையில் குறைந்த அளவு கரைதிறனையே பெற்றிருக்கின்றன. சோடியம் பெர்குளோரேட்டின் கரைதிறன் 25 பாகை செல்சியசு வெப்பநிலையில் 209கி/100 மி.லி எனக் கணக்கிடப்பட்டுள்ளது. சோடியம் பெர்குளோரேட்டுடன் ஐதரோ குளோரிக் அமிலத்தைச் சேர்த்து வினைப்படுத்தினால் பெர் குளோரிக் அமிலத்தைத் தயாரிக்கலாம்.\nசோடியம் பெர்குளோரேட்டு நீருறிஞ்சும் சேர்மமாக இருப்பதால் அதை பட்டாசுத் தொழிலில் பயன்படுத்துவதில்லை. அமோனியம் மற்றும் பொட்டாசியம் பெர்குளோரேட்டுகள் பட்டாசுத் தொழிலில் பயன்படுத்தப்படுகின்றன. சோடியம் பெர்குளோரேட்டு மற்றும் பொட்டாசியம் அல்லது அமோனியம் குளோரைடுகளின் கரைசலை இரட்டைச் சிதைவுக்கு உட்படுத்துவதால் இவ்வுப்புகளைத் தயாரிக்கமுடியும்.\n\nSection::::ஆய்வகப் பயன்கள்.\nஅதிகம் வினைபுரியாத மின்பகுளியாக சோடியம் பெர்குளோரேட்டு ஆய்வகங்களில் பலவழிகளில் பயன்படுகிறது. மூலக்கூற்று உயிரியியலில் டி.என்.ஏவைப் பிழிந்தெடுக்கும் முறைகள் மற்றும் கலப்பினமாகும் வினைகள் இவ்வினைகளுக்கு உதாரணமாகும்.\nSection::::மருந்துப் பொருளாக.\nஅதிதைராயிடு நோய் பாதிப்புடையவர்கள் அயோடின் எடுத்துக்கொள்வதைத் தடுக்கும் மருந்தாக சோடியம் பெர்குளோரேட்டு பயனாகிறது.\nSection::::தயாரிப்பு.\nபிளாட்டினம் போன்ற செயல்திறனற்ற மின்வாயில் சோடியம் குளோரேட்டை நேர்மின் முனை ஆக்சிசனேற்றம் செய்வதால் சோடியம் பெர்குளோரேட்டைத் தயாரிக்க முடியும்\nClO + HO → ClO + H\n\n\n"}
{"id": "256386", "url": "https://ta.wikipedia.org/wiki?curid=256386", "title": "செசில் (அரிமா)", "text": "செசில் (அரிமா)\n\nசெசில் (Cecil), 13 வயது நிறைந்த தென்மேற்கு ஆப்பிரிக்க அரிமா (\"Panthera leo bleyenberghi\") ஆகும். இது சிம்பாப்வேயின் வாங்கே தேசியப் பூங்காவில் வாழ்ந்து வந்தது. இப்பூங்காவின் வருகையாளர்களைப் பெரிதும் கவர்ந்திருந்த செசில், ஆக்சுப்போர்டு பல்கலைக்கழகம் மேற்கொண்ட ஒரு பரந்த ஆய்வின் பகுதியாகக் கண்காணிக்கப்பட்டு வந்தது.\n\nஅமெரிக்காவைச் சேர்ந்த வால்டர் பால்மர் என்னும் பொழுதுபோக்கு வேட்டையாடி இதனை அம்பெய்திக் காயப்படுத்தினார். பிறகு, சூலை 1, 2015 அன்று, ஏறத்தாழ 40 மணி நேரங்களுக்குப் பிறகு, செசிலைத் துப்பாக்கியால் சுட்டுக் கொன்றனர். இக்கொலை பன்னாட்டு ஊடகக் கவனத்தை ஈர்த்ததோடு விலங்குப் பாதுகாவலர்கள், அரசியல்வாதிகள், புகழ்பெற்றவர்களின் கோபத்தையும் ஈட்டியது. பால்மரைக் கண்டித்து இணையத்தில் கண்டனங்கள் குவிந்தன. \n\n"}
{"id": "256392", "url": "https://ta.wikipedia.org/wiki?curid=256392", "title": "நரம்பு சிலந்தி நோய்", "text": "நரம்பு சிலந்தி நோய்\n\nடிராகுன்குலியாசிஸ் (Dracunculiasis), நோய்க்கு இன்னொரு பெயர் நரம்பு சிலந்தி நோய் (\"guinea worm disease-GWD\"). இது நரம்பு சிலந்தியால் ஏற்படும் ஒரு தொற்று. நரம்பு சிலந்தி வளார்புழு தொற்றுடைய நீர் வாழும் தெள்ளு பூச்சியுள்ள தண்ணீரைப் பருகும் நபர்களுக்கு இந்த நோய்த்தொற்று வருகிறது. ஆரம்பத்தில் நோய் அறிகுறிகள் ஏதும் தெரிவதில்லை . சுமார் ஒரு வருடம் கழித்து, நோய்வாய்பட்டவருக்கு எரிச்சலுடன் கூடிய ஒரு வலி ஏற்படுகிறது. பொதுவாகப் பெண் புழுக்களால் காலின் கீழ் பகுதி சருமத்தில் கொப்பளங்கள் தோன்றுகிறது. சில வாரங்கள் கழித்து அந்த புழு சருமம் வழியாக வெளியேறுகிறது இந்த காலகட்டத்தில் நடப்பதோ, வேலை பார்ப்பதோ சிரமமாக இருக்கும் . இந்த நோய் காரணமாக இறக்க நேரிடுவது சாதாரணமாக நிகழ்வதில்லை..\n\nSection::::காரணம்.\nமனிதர்களைத் தவிர வேறு எந்த விலங்கினத்தையும் இந்த புழு நோய் தாக்குவதில்லை . இந்த புழுக்கள் சுமார் 2 மில்லிமீட்டர் அகலம் இருக்கும். முதிர்ந்த பெண் புழுக்கள் 60 லிருந்து 100 மில்லிமீட்டர் நீளத்திலும் இருக்கும். (ஆண் புழுக்கள் மிகவும் நீளம் குறைந்தவையாக இருக்கும்.) மனித உடலுக்கு வெளியே இதன் முட்டைகள் 3 வார காலம் உயிரோடிருக்கும் . . அதற்கு முன்பாகவே நீர் வாழும் தெள்ளு பூச்சிகளால் அவை உண்ணப்படவேண்டும். நீர் வாழும் தெள்ளு பூச்சிகளுக்குள் இந்த வளர்புழுக்கள் நான்கு மாதங்கள் வரை உயிரோடிருக்கும். இவ்வாறு இந்த நோய் ஒரு பகுதியிலுள்ள மனிதர்களிடம் பரவ ஒவ்வொரு ஆண்டும் சில காலம் அந்தப் பகுதியில் தங்கியிருக்க வேண்டும். பொதுவாக இந்த நோய்த்தொற்று, அறிகுறிகளை வைத்து கண்டறியப்படுகிறது..\n\nSection::::தடுப்பு மற்றும் சிகிச்சை.\nஆரம்பகால நோய்கண்டறிதல் மூலம் இந்த நோயைத் தடுக்கலாம். மேலும் நோய் தொற்றுள்ளவர் அவரது காயம் அல்லது புண் குடிநீரை மாசுபடுத்தாமல் பார்த்து கொள்ளவேண்டும். \n\nபிற முயற்சிகள் பின்வருமாறு:\n\nஇந்த நோய்க்கு மருந்தோ தடுப்பூசியோ கிடையாது. இந்த புழுக்களை மெதுவாக ஒரு குச்சியை அதன் மீது உருட்டி ஒரு சில வாரங்களில் அகற்றலாம். வளர்ந்து வரும் புழுக்களால் ஏற்படும் புண்களில் நுண்ணுயிரி தொற்று ஏற்படும். புழுக்களை அகற்றிய பிறகும் கூட வலி சில மாதங்களுக்கு தொடரலாம்.\n\nSection::::நோய்ப்பரவு இயல் மற்றும் வரலாறு.\n2013 ஆம் ஆண்டு இந்த நோய் 148 நபர்களைத் தாக்கியதாக அறிவிக்கப்பட்டது. 1986 இல் ஏற்பட்ட பாதிப்புக்களை விட இது பத்து லட்சம் குறைவு. ஆப்ரிக்காவில் 4 நாடுகளில் மட்டுமே இந்த நோய் உள்ளது. 1980 ஆம் ஆண்டு புள்ளி விவரத்தை விட இது 20 நாடுகள் குறைவாகக் கொண்டுள்ளது அதிகமாகப் பாதிப்புள்ள நாடு தெற்கு சூடான். இது முதலாவதாக ஒழிக்கபடும் ஒட்டுண்ணி நோய் ஆக இருக்கலாம். \n\nநரம்புச் சிலந்தி நோய் பண்டைய காலத்தில் இருந்தே அறியப்பட்ட ஒன்று. எகிப்திய மருத்துவ குறிப்பான எபர்ஸ் பாப்பிரசில் இந்நோய் குறித்து கி.மு. 1550 ஆம் ஆண்டே குறிப்பிடபட்டுள்ளது. டிராகுன்குலியாசிஸ் என்ற பெயர் லத்தீன்மொழியில் இருந்து வந்தது \"பறவைநாக துயர்\", என்று அதற்கு பொருள். ஆனால் 17 ஆம் நூற்றாண்டில் ஐரோப்பியர்கள் மேற்கு ஆப்ரிக்காவின் கடலோரப் பகுதியான கினி யில் இந்த நோயைக் கண்ட பிறகே நரம்பு சிலந்தி (\"guinea worm\") என்ற பெயர் வந்தது. \n\nகினி புழுக்கள் போன்ற வேறொரு இனம் பிற விலங்குகளில் இந்த நோய் ஏற்பட காரணமாக இருக்கிறது.\n"}
{"id": "256393", "url": "https://ta.wikipedia.org/wiki?curid=256393", "title": "2015 மதுவிலக்கு ஆதரவு போராட்டங்கள்", "text": "2015 மதுவிலக்கு ஆதரவு போராட்டங்கள்\n\n2015 மதுவிலக்குப் போராட்டங்கள் எனப்படுபவை மதுவிலக்கினை நடைமுறைப்படுத்த வேண்டும் எனும் கோரிக்கையை வலியுறுத்தி தமிழகத்தில் முன்னெடுக்கப்பட்ட போராட்டங்களைக் குறிக்கிறது. நீண்ட காலமாக பல்வேறு தரப்பினரால் மதுவிலக்கினை வலியுறுத்தியும், டாஸ்மாக் நிறுவனத்திற்கு எதிராக போராட்டங்கள் நடந்து வந்த போதிலும் காந்தியவாதி சசிபெருமாளின் மரணத்திற்குப் பிறகு போராட்டங்கள் வலுவடைந்தன.\n\nSection::::பின்புலம்.\nகன்னியாகுமரி மாவட்டம் உண்ணாமலைக்கடை பேரூராட்சியில் உள்ள டாஸ்மாக் கடை பள்ளி, கல்லூரி, மற்றும் வழிபாட்டு இடங்களுக்கு அருகில் இருப்பதால் அதனை அகற்றுமாறு 2014 பிப்ரவரியில் சென்னை உயர் நீதிமன்றத்தின் மதுரை அமர்வு உத்தரவிட்டிருந்தது. அதனை அகற்றாததைக் கண்டித்து பேரூராட்சித் தலைவரும், சசிபெருமாளும் தீக்குளிப்புப் போராட்டம் நடத்தப்போவதாக அறிவித்தனர். சூலை 31, 2015 அன்று திடீரென காலை 8 மணிக்கு தொலைபேசிக் கோபுரத்தின் மீது ஏறி போராட்டம் நடத்தினர். ஒரு வாரத்தில் அப்புறப்படுத்துவதாக அதிகாரிகள் உறுதியளித்தனர். களைப்புடன் கோபுரத்தில் இருந்த சசிபெருமாளைத் தீயணைப்பு வீரர்கள் கயிறு கட்டிக் கீழே கொண்டுவந்தனர். ஆனால் அவர் இறந்துவிட்டிருந்தார். அவரது உடலில் இரத்தக்கறை இருந்ததாகவும் அவரது சாவிற்கான காரணத்தைக் கண்டறிய வேண்டும் என்று பல்வேறு தரப்பினரும் கோரினர். அவரது மரணம் குறித்து நீதிவிசாரணை நடத்த திமுக தலைவர் கருணாநிதி கோரினார்.. பல்வேறு அரசியல் கட்சியினரும் அவரது மரணத்திற்கு நீதிகேட்டு போராட்டங்களைத் தொடங்கினர்.\n\nஆளும் கட்சியான அதிமுக தவிர்த்து அனைத்துக் கட்சியினரும் கன்னியாகுமரி மாவட்டத்தில் ஆகத்து 4, 2015 அன்று ஒருநாள் கடையடைப்புப் போராட்டத்திற்கு அழைப்பு விடுத்தனர். தமிழகம் முழுவதும் ஆகத்து 4, 2015 அன்று முழு கடையடைப்புப் போராட்டம் நடத்த மதிமுக, விடுதலை சிறுத்தைகள் கட்சி, மனிதநேய மக்கள் கட்சி மூன்றும் அழைப்பு விடுத்தன. தேமுதிக, காங்கிரஸ், பாஜக, இந்திய கம்யூனிஸ்ட், மார்க்சிஸ்ட் கம்யூனிஸ்ட், வணிகர் சங்கங்களின் பேரவைகள் இப்போராட்டத்திற்கு ஆதரவு தெரிவித்தன.\n\n\n\n\n\n\n\nSection::::போராட்ட வடிவங்கள்.\nSection::::கைபேசி கோபுரங்களில்.\nசசிபெருமாள் கைபேசி கோபுரத்தில் ஏறி போராட்டம் நடத்தி உயிரிழந்ததைத் தொடர்ந்து, பல்வேறு இடங்களில் கோபுரங்களில் ஏறி போராட்டங்கள் நடத்தப்பட்டன.\n\nSection::::அரசியல் கட்சிகளின் நிலைப்பாடு.\nSection::::மதிமுக.\nஆகஸ்ட் 2 அன்று கலிங்கப்பட்டியில் மதுவிலக்கு கோரி போராட்டம் நடைபெற்றது. இதில் அருகிலிருந்த டாஸ்மாக் கடை பொது மக்களால் அடித்து நொறுக்கப்பட்டது. வைகோ, திருமாவளவன் உள்ளிட்டோர் கைது செய்யப்பட்டு விடுதலை செய்யப்பட்டனர். இதைத் தொடர்ந்து ஆகஸ்ட் 4 அன்று தமிழகம் தழுவிய முழு அடைப்புக்கு வேண்டுகோள் விடுத்தனர். இப்போராட்டத்தில் தி.மு.க, பா.ம.க வை தவிர மதிமுக, விசிக, இந்திய கம்யூனிஸ்ட், மார்க்சிஸ்ட் கம்யூனிஸ்ட், மனிதநேய மக்கள் கட்சி, தேமுதிக, காங்கிரஸ், பாஜக உள்ளிட்ட அரசியல் கட்சிகளும், வணிகர் சங்க பேரவை உள்ளிட்ட அமைப்புகளும் பங்கேற்றன. போராட்டம் வெற்றிபெற்றதாக சென்னையில் வைகோ அறிவித்தார்.\n\n\nSection::::பாமக.\n\"தமிழகத்தில் கடைசி சொட்டு மது ஒழிக்கப்படும் வரை நான் தொடர்ந்து போராடுவேன்\" என்று பாமக நிறுவனர் ராமதாஸ் கூறினார்.\n\nSection::::மார்க்சிஸ்ட் கம்யூனிஸ்ட்.\nஅதிகரித்துவரும் போராட்டங்களை கருத்திற்கொண்டு, அரசு உடனடியாக மதுவிலக்கினை நடைமுறைப்படுத்த வேண்டுமென மார்க்சிஸ்ட் கம்யூனிஸ்ட் கட்சியின் மாநிலச் செயலாளர் ஜி. இராமகிருசுணன் கேட்டுக் கொண்டார்.\n\n\n\n\n\n\nSection::::விமர்சனங்கள்.\nமதுவிலக்குப் போராட்டம், அதற்கு ஆதரவு தெரிவுக்கும் அரசியல் கட்சிகள், செயற்பாட்டாளர்கள் குறித்து பல்வேறு வாதங்களும், விமர்சனங்களும் முன்வைக்கப்பட்டன:\n\n\n"}
{"id": "256397", "url": "https://ta.wikipedia.org/wiki?curid=256397", "title": "துரை வையாபுரி", "text": "துரை வையாபுரி\n\nகோபால்சாமி துரை வையாபுரி என்பவர் மதிமுக தலைவர் வை. கோபால்சாமியின் மகனாவார். இவர் மதிமுக கட்சியின் முக்கியத் தேர்தல் பரப்புரையாளர்களில் ஒருவர். மதிமுக கட்சியின் இணையத்தளப் பிரிவிலும் இயங்கி வருபவர். 2014 இந்தியப் பொதுத் தேர்தலின் போது பா.ஜ.க. கட்சிக்கு ஆதரவாகவும் தே.மு.தி.க. கட்சிக்கு ஆதரவாகவும் தேர்தல் பரப்புரையில் இறங்கியவர். இவர் 2014இல் பட்டாசு தொடர்பாக இந்திய மத்திய அரசு விடுத்த புதிய சட்டத்தை எதிர்த்து, சிவகாசியில் உந்துருளி ஊர்வலத்தைத் தொடங்கி வைத்தார். இவர் 2016 தமிழ்நாடு சட்டமன்றத் தேர்தலிலும் மதிமுகவுக்கு ஆதரவாக தேர்தல் பரப்புரை ஆற்றினார்.\n\nஇவர் \"இந்திய புகையிலை குழுமம்\" என்னும் நிறுவனத்தில் பங்குத்தொகை வைத்திருக்கிறார். இந்த பங்குத்தொகை விவகாரம் மதிமுகவின் எதிர்த்தரப்புக் கட்சிக்காரர்களால் அதிகம் விமர்சிக்கப்படுகிறது. மேலும் இவர் வீ இரியாலிட்டி (V Realty) தனியார் வரையறுக்கப்பட்டது என்ற நிறுவனத்துக்கு இயக்குநராகவும் உள்ளார்.\n"}
{"id": "256400", "url": "https://ta.wikipedia.org/wiki?curid=256400", "title": "சச்சப்போயா மக்கள்", "text": "சச்சப்போயா மக்கள்\n\nசச்சப்போயா மக்கள் அல்லது முகில் மக்கள் என்பவர்கள் அந்தீசு மலைத்தொடர்களில், இன்றைய பெருவில் வாழ்ந்த மக்கள் ஆவார். இன்கா இவர்களை அடக்கி ஆளும் முன் வளர்ச்சி அடைந்த நாகரிகத்தை இந்த மக்கள் கொண்டு இருந்தார்கள். இன்காவின் ஆட்சியை சச்சப்போயா தொடர்ச்சியாக எதிர்த்து வந்துள்ளார்கள். எசுபானியர்கள் தென் அமெரிக்காவை ஆக்கிரமித்து, இன்கா பேரரசை வீழ்த்திய பின்னர் இந்த மக்களுக்கு என்ன நடந்தது என்பது தொடர்பான தகவல்கள் தெளிவாகக் கிடைக்கப்பெறவில்லை. \n\nசச்சப்போயா மக்கள் பற்றிய தகவல்கள் தொல்பொருளியல் ஆய்வுகள் ஊடாகவும், எசுபானியர்கள் மூலங்கள் ஊடாகவும் கிடைக்கின்றன.\n\nஇந்த மக்களின் சமூக அமைப்பு சமத்துவம் மிக்கதாகவும் (egalitarian), இளகிய கூட்டாட்சியாகவும் (confederation) இருந்தாக தொல்லியல் ஆய்வாளர்கள் கருதுகிறார்கள்<. இது அக்காலத்தில் நிலவிய பெரும்பாலான சமூக அரசியல் அமைப்புகளில் இருந்து மாறுபட்டது ஆகும்.\n"}
{"id": "256404", "url": "https://ta.wikipedia.org/wiki?curid=256404", "title": "ரோலாண்ட் காப்பியம்", "text": "ரோலாண்ட் காப்பியம்\n\nரோலண்ட்டின் காப்பியம் (பிரெஞ்சு: La Chanson de Roland) என்பது இன்று கிடைக்கும் முதல் பிரெஞ்சு இலக்கியப் படைப்பு ஆகும். 4000 பாடல்களுடன் பழைய பிரெஞ்சில் இது எழுதப்பட்டுள்ளது. இந்தப் படைப்பு 11-12 ஆம் நூற்றாண்டைச் சார்ந்தது. \n\nஇந்தக் காப்பியம் சார்லமங் (Charlemagne) ஆட்சியின் போது ரோன்சுவாக்கசு போரில் (Battle of Roncevaux) நடந்த நிகழ்வுகளின் திரிவுபெற்ற தகவல்களை அடிப்படையாகக் கொண்டது.\n\nஇந்த இலக்கியத்தின் கதாநாயகன் வீரமாகப் போராடி சதியால் வெளியாரால் கொல்லப்படுகிறான் என்பது பிரெஞ்சு தேசியவாதிகளாலும், படைத்துறைவாதிகளாலும் முன்னிறுத்தப்படும் கூறு ஆகும். \n"}
{"id": "256408", "url": "https://ta.wikipedia.org/wiki?curid=256408", "title": "குளோரசமிலம்", "text": "குளோரசமிலம்\n\nகுளோரசமிலம் \"(Chlorous acid)\" என்பது HClO என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். வீரியம் குறைந்த இவ்வமிலத்தில் குளோரின் +3 என்ற ஆக்சிசனேற்ற நிலையில் உள்ளது. தூய்மையான நிலையில் குளோரசமிலம் நிலைப்புத்தன்மையற்று ஐப்போ குளோரசமிலமாகவும் குளோரிக் அமிலமாகவும் விகிதச் சமமாதலின்றி பிரிகையடைகிறது. ஐப்போ குளோரசமிலத்தில் குளோரின் +1 என்ற ஆக்சிசனேற்ற நிலையிலும் குளோரிக் அமிலத்தில் +5 என்ற ஆக்சிசனேற்ற நிலையிலும் காணப்படுகிறது.\n\nஇவ்வமிலத்தை தூய்மையான நிலையில் பெறுவது கடினம் என்றபோதிலும் குளோரசமிலத்திலிருந்து தயாரிக்கப்படும் இதனுடைய இணை காரமான குளோரைட் நிலைப்புத்தன்மையுடன் காணப்படுகிறது. இந்த எதிர்மின் அயனியால் உருவாகும் உப்புக்கு எடுத்துக்காட்டாக சோடியம் குளோரைட்டை கூறலாம். சோடியம் குளோரைட் மற்றும் இதனோடு தொடர்புடைய உப்புகள் சில சமயங்களில் குளோரின் ஈராக்சைடு தயாரிக்கப் பயன்படுகின்றன.\nSection::::தயாரிப்பு.\nபேரியம் குளோரைட்டுடன் நீர்த்த கந்தக அமிலத்தைச் சேர்த்து சூடாக்குவதன் மூலமாக குளோரசமிலத்தை தயாரிக்கமுடியும்.\n\nSection::::நிலைப்புத்தன்மை.\nவிகிதச்சமமாதலின்மை குளோரசமிலத்தின் ஆக்சிசனேற்றும் திறனை மட்டுப்படுத்தினாலும் கூட இது வொரு வலிமையான ஆக்சிசனேற்றியாகச் செயல்படுகிறது.\n\nஆலசன்களில் குளோரின் மட்டுமே தனித்துப் பிரித்தெடுக்கும் HXO2 வகையிலான அமிலங்களைத் தருகிறது. புரோமசமிலத்தையோ அயோடசமிலத்தையோ எப்போதுமே தனித்துப் பிரித்தெடுக்க முடிவதில்லை. புரோஅசமிலத்தின் புரோமைட் உப்புகள் சிலவாவது அறியப்படுகின்றன. ஆனால் அயோடைட் என்ற உப்புகள் எதுவும் அறியக் கிடைக்கவில்லை Neither bromous acid nor iodous acid has ever been isolated. A few salts of bromous acid, bromites, are known, but no iodites..\n"}
{"id": "256413", "url": "https://ta.wikipedia.org/wiki?curid=256413", "title": "சுனிதி சாலமன்", "text": "சுனிதி சாலமன்\n\nசுனிதி சாலமன் (Suniti Solomon) (1938 அல்லது 1939 – 28 சூலை 2015) என்பவர் ஒரு மருத்துவராவார். இவர்தான் இந்தியாவின், தமிழகத்தின் சென்னையில் 1986 முதன் முதலில் எயிட்ஸ் நோயாளிகள் இருப்பதை கண்டறிந்தவர் ஆவார்.\nஇவர் சென்னை மருத்துவக் கல்லூரியில் நுண்ணுயிரியல் பேராசிரியராக அப்போது இருந்தார்.\nSection::::பணிகள்.\nஇவர் எயிட்ஸ் நோயாளிகளுக்கான இந்தியாவின் முதல் தன்னார்வ ஆலோசனை மற்றும் சோதனை மையத்தை சென்னை மருத்துவக் கல்லூரியில் 1993இல் நிறுவினார். 1993இல் தன் வேலையை விட்டு விலகி எயிட்ஸ் ஆராய்ச்சி மற்றும் கல்வி அளிக்கும் ஒயி.ஆர்.ஜி. கேர் தொண்டு நிறுவனத்தைத் தோற்றுவித்தார். எயிட்ஸ் நோயிக்கு எந்த மருத்துவமனையும் சிகிச்சை அளிக்க மறுத்த அந்தக் காலகட்டத்தில் குறைந்த வசதிகளுடன் சென்னை பாண்டி பசார் பகுதியில் கூடாரத்தில் மருத்துவ சிகிச்சை அளிக்கத் துவங்கினார். \n"}
{"id": "256456", "url": "https://ta.wikipedia.org/wiki?curid=256456", "title": "தேவதாஸ் காந்தி", "text": "தேவதாஸ் காந்தி\n\nதேவதாஸ் காந்தி (22 மே 1900 – 3 ஆகத்து 1957) என்பவர் மோகன்தாஸ் கரம்சந்த் காந்தியின் நான்காவது மகனாவார். இவர் பிறந்தது தென்னாப்பிரிக்காவில் இவர் தன் பெற்றோருடன் இந்தியா திரும்பும்போது இளைஞனாக வளர்ந்திருந்தார். இவர் தன் தந்தையின் இயக்கத்தில் கலந்துகொண்டார். தன் வாழ்நாளில் பல காலம் சிறையில் கழித்தார். இவர் ஒரு பத்திரிக்கையாளராகவும் இருந்தார். இந்துஸ்தான் டைம்ஸ் இதழின் ஆசிரியராக இருந்தார்.\n\nகாந்தியுடன் சேர்ந்து விடுதலைப் போராட்டத்தில் ஈடுபட்ட இராஜாஜியின் மகளான இலட்சுமி என்பவருடன் தேவதாஸ் காதல்வயப்பட்டார். அப்பொழுது இலட்சுமியின் வயது பதினைந்து ஆகும். ஆனால் தேவதாசின் வயதோ இருபத்து எட்டு ஆகும். இருவரின் பெற்றோரும் காதலர்களை ஐந்தாண்டுகள் இருவரும் ஒருவரை ஒருவர் பார்க்காமல் திருமணத்திற்கு காத்திருக்குமாறு நிபந்தனை விதித்தனர். ஐந்தாண்டுகள் கழிந்தபின் 1933இல் இருவரின் பெற்றோரின் ஒப்புதலுடன் இவர்களின் திருமணம் நடந்தது. இவ்விருவருக்கும் இராசமோகன் காந்தி, கோபாலகிருஷ்ண காந்தி, இராமச்சந்திர காந்தி, தாரா காந்தி பட்டாசார்ஜீ ஆகிய நான்கு குழந்தைகள் ஆவர்.\n"}
{"id": "256460", "url": "https://ta.wikipedia.org/wiki?curid=256460", "title": "ஈட்டி (1985 திரைப்படம்)", "text": "ஈட்டி (1985 திரைப்படம்)\n\nஈட்டி 1985ஆவது ஆண்டில் ராஜசேகர் இயக்கத்தில் வெளியான ஒரு இந்தியத் தமிழ்த் திரைப்படமாகும். இத்திரைப்படத்தில் விஜயகாந்த், விஷ்ணுவர்தன், நளினி ஆகியோர் முக்கிய கதாபாத்திரங்களில் நடித்திருந்தனர். இது இசையமைப்பாளர் இளையராஜாவின் இசையமைப்பில் வெளியான திரைப்படமாகும்.\n\n\n"}
{"id": "256463", "url": "https://ta.wikipedia.org/wiki?curid=256463", "title": "முப்பாசுபாரிக் அமிலம்", "text": "முப்பாசுபாரிக் அமிலம்\n\nமுப்பாசுபாரிக் அமிலம் \"(Triphosphoric acid)\" என்பது HPO, என்ற மூலக்கூறு வாய்ப்பாடுடன் கூடிய ஒர் அமிலமாகும். இது பல்பாசுபாரிக் அமிலம் என்றும் அழைக்கப்படுகிறது. பாசுபாரிக் அமிலத்தின் குறுக்க வடிவம் முப்பாசுபாரிக் அமிலமாகும். பாசுபாரிக் அமிலக் ) குடும்பத்தில், பைரோபாசுபாரிக் அமிலத்திற்கு ( HPO ) அடுத்ததாக காணப்படும் மற்றொரு பல்பாசுபாரிக் அமிலம் முப்பாசுபாரிக் அமிலமாகும். பைரோபாசுபாரிக் அமிலம் இருபாசுபாரிக் அமிலம் என்றும் அழைக்கப்படுகிறது.\n\nஅடினோசின் முப்பாசுபேட்டு (அ.மு.பா.) போன்ற சேர்மங்கள் யாவும் முப்பாசுபாரிக் அமிலத்தினுடைய எசுத்தர்கள் ஆகும்.\n\nமுப்பாசுபாரிக் அமிலம் படிகவடிவில் தயாரிக்கப்படுவதில்லை. ஒட்டுமொத்தமாக HPO என்ற சமநிலை கலவையில் 18 சதவீதம்முப்பாசுபாரிக் அமிலம் காணப்படுகிறது. சுழி பாகை செல்சியசு வெப்பநிலையில், சோடியம் முப்பாசுபேட்டு சேர்மத்தை அயனிப் பரிமாற்ற வினையினால் தூய முப்பாசுபாரிக் அமிலக் கரைசலைத் தயாரிக்கலாம்.\nமுப்பாசுபாரிக் அமிலத்தின் பல்வேறு வகையான அமிலத்தன்மை எண்கள் (pKa ) அறியப்படுகின்றன. 1.0 ; 2.2 ; 2.3 ; 5.7 ; 8.5,[1] 1.0 ; 2.2 ; 2.3 ; 3.7 ; 8.5 [2]\n"}
{"id": "256468", "url": "https://ta.wikipedia.org/wiki?curid=256468", "title": "செம்மார்புக் குக்குறுவான்", "text": "செம்மார்புக் குக்குறுவான்\n\nசெம்மார்புக் குக்குறுவான் அல்லது கன்னான் அல்லது \"திட்டுவான் குருவி\" ﻿ \n(coppersmith barbet ) என்பது ஒருவகை குக்குறுவான் பறவையாகும். இப்பறவை இந்தியத் துணைக்கண்டத்திலும் தென்கிழக்காசியாவின் சில பகுதிகளிலும் காணப்படுகிறது.\n\nSection::::விளக்கம்.\nஇப்பறவை கனத்த அலகுடனும், இலைப் பச்சை நிறத்துடனும், சிவந்த மார்பு, முன்தலைக் கொண்டும், மஞ்சள் கழுத்துடன், குட்டையான வாலுடன் இருக்கும். இப்பறவை ஆல், அரசு, அத்தி மரப் பழங்களை விரும்பி உண்ணும். ஈசல் போன்ற பூச்சிகளையும் உண்ணும். \n\nSection::::குணம்.\nஇப்பறவை வாழும் பகுதிக்கு ஏதாவது தீங்கு வந்தால் விநோத ஒலி எழுப்பும் தன்மை கொண்டது. இதனாலேயே பளியர் என்ற பழங்குடி மக்கள் இப்பறவையை திட்டுவான் குருவி என்று அழைப்பார்கள். ﻿\n"}
{"id": "256471", "url": "https://ta.wikipedia.org/wiki?curid=256471", "title": "நைட்ரோசில்கந்தக அமிலம்", "text": "நைட்ரோசில்கந்தக அமிலம்\n\nநைட்ரோசில்கந்தக அமிலம் \"(Nitrosylsulfuric acid )\" என்பது NOHSO என்ற மூலக்கூறு வாய்ப்பாடுடன் கூடிய ஒர் வேதிச் சேர்மமாகும். நிறமற்ற திண்மப்பொருளான இச்சேர்மம் காப்ரோலாக்டம் ((CH)5C(O)NH.) என்ற கரிமச் சேர்மத்தைத் தொழில் முறையில் தயாரிக்கப் பயன்படுகிறது.\n\nSection::::தயாரிப்பும் வேதி வினைகளும்.\nசோடியம் நைட்ரைட்டை சுழி பாகை செல்சியசு வெப்பநிலையில் உள்ள அடர்த்தியான கந்தக அமிலத்தில் கரைத்து நைட்ரோசில்கந்தக அமிலம் தயாரிக்கலாம்:\n\nகந்தக அமிலத்தின் அமில நீரிலி மற்றும் நைட்ரசு அமிலத்தின் கலப்பு அமிலமாகவும் இம்மூலக்கூறைக் காணமுடியும். மாறாக, நைட்ரிக் அமிலம் மற்றும் கந்தக டைஆக்சைடு இரண்டையும் சேர்த்து வினைப்படுத்துவதன் மூலமாகவும் நைட்ரோசில்கந்தக அமிலம் தயாரிக்க முடியும்.\n\nகரிம வேதியியலில் அமீன்களில் இருந்து ஈரசனோனிய உப்புகளை தயாரிக்க நைட்ரோசில்கந்தக அமிலம் பயன்படுகிறது. தொடர்புடைய நைட்ரசு ஆக்சைடு வெளியிடும் செயலிகளில் நைட்ரோசோனியம் நான்கு புளோரோபோரேட்டு ([NO]BF4) மற்றும் நைட்ரோசில் குளோரைடு ஆகியனவும் உள்ளடங்கும்.\n"}
{"id": "256489", "url": "https://ta.wikipedia.org/wiki?curid=256489", "title": "டெஸ்லா மோட்டார்ஸ்", "text": "டெஸ்லா மோட்டார்ஸ்\n\nடெஸ்லா மோட்டார்ஸ் (ஆங்: \"Tesla Motors\") அமெரிக்காவைச் சேர்ந்த ஒரு தானுந்து நிறுவனம். இந்நிறுவனம் மின் சேமிப்புக் கலன்களையும் விற்பனை செய்கிறது. 2003-ஆம் ஆண்டு தொடங்கப்பட்ட இந்நிறுவனம் இது வரை டெஸ்லா ரோட்ஸ்டர், மாடல் எஸ், மாடல் எக்சு ஆகிய மூன்று மின்னுந்துகளைத் தயாரித்துள்ளது. எலொன் மசுக் இதன் நிறுவனர்.\nSection::::வரலாறு.\nஇந்த நிறுவனம் 2003-ஆம் ஆண்டு மரத்தின் இபெர்ஹார்ட் மற்றும் மார்க் டர்பென்னிங் என்பவர்களால் நிறுவிக்கபட்டது. இவரைகளை தவிர எலோன் மசுக், ஜேபி சுட்ருபேள் மற்றும் இயன் வ்ரைட் ஆகியோரும் துணை நிறுவனர்களாக கருதப்படுகின்றனர். 2003-ஆம் ஆண்டு ஜிம் நிறுவனம் தனது EV1 எனப்படும் வாகனத்தை தயாரிப்பிலிருந்து நிறுத்திக்கொண்டதோடு மற்றும் அழிக்கவும் செய்ததை தொடர்ந்து, இவர்களுக்கு இந்த டெஸ்லா மோட்டார்ஸ் நிறுவனத்தை உருவாக்க உந்துகோலாக விளங்கியது.\n\nSection::::வாகன வடிவமைப்பு/ மாதிரிகள்.\nடெஸ்லா நிறுவனம் கடந்த டிசம்பர் 2017 வரை மூன்றுவகையான வாகன வடிவமைப்புகளை சந்தையில் விற்பனைக்கு அறுமுகப்படுத்தியுள்ளது. இந்த் நிறுவனத்தின் முதலாம் வடிவமைப்பு Tesla Roadster தற்பொழுது விற்பனையில் இல்லை.\n\nதற்பொழுது விற்பனையில் உள்ள மாதிரிகள்; மொடல் எஸ் (Model S) , மொடல் க்ஸ் (Modal X), மொடல் 3 (Modal 3) ஆகியவை ஆகும்.\n\nSection::::மொடல் எஸ் (Model S).\nமொடல் எஸ்-யின் தயாரிப்பு பணிகள் ஜூன் 22, 2012-யில் தொடங்க பட்டன.\nமுதற்கட்டமாக ஐரோப்பாவில் ஆகஸ்ட் 2013 ழும்பின்னர் சீனாவில் ஏப்ரல் 2014 இந்த மொடல் எஸ் வகை வாகனங்கள் விற்பனைக்கு வந்தன. இதனை தொடர்ந்து வலதுபுறம் ஓட்டுநர் வகை வனங்கள் இங்கிலாந்து, ஆஸ்திரேலியம் ஹொங்கங் மற்றும் ஜப்பான் ஆகிய நாடுகளில் 2014-ஆம் ஆண்டு விற்பனைக்கு வந்தன. \nஇந்த மொடல் எஸ் வகை வாகனங்கள் உலகரீதியான சில அங்கிகாரங்களை பெற்றுள்ளது. அவற்றில் குறிப்பிட்ட தக்கது, 2013-ஆம் ஆண்டு \"Motor Trend Car of the Year\"; \"World Green Car\"; Automobile Magazine's 2013 \"Car of the Year\" மற்றும் Time Magazine \"Best 25 Inventions of the Year 2012\"\n\nSection::::மொடல் க்ஸ் (Modal X).\nமொடல் க்ஸ் வகை வாகனம் அலுமானனியத்தால் உருவாக்கபட்ட வடிவமைப்பை கொண்டுள்ளது. இதன் தயாரிப்பு பணிகள் 2013 ஆம் ஆண்டு தொடங்க திட்டமிடப்பட்டது. இருப்பினும் பின்னர் 2015-ஆம் ஆண்டில்தான் தயாரிப்பு பணிகள் தொடங்கப்பட்டன. இந்தவகை வகணங்கள் 5-, 6- மற்றும் 7 பேர் அமரக்கூடிய வகையில் வடிவமைக்கப்பட்டுள்ளது.\nமொடல் க்ஸ் வகை வாகனங்கள் செப்டம்பர் 2015 முதல் சந்தைக்கு விற்பனைக்கு வந்தன.\nநோர்வே நாட்டில் இந்த வாகனம் 2016-ஆம் ஆண்டு மின்சாரத்தால் இயங்கும் முதனிலை வாகனமாக கருதப்பட்டது.\n\nSection::::மொடல் 3 (Modal 3).\nமொடல் 3 வகை வாகனம் டெஸ்லாவின் 3ஆம் தலைமுறை வடிவமைப்பாகும். ஆரம்பத்தில் 'மொடல் இ' பேரிருட படவேண்டியநிலையில் போர்ட் வாகன நிறுவனத்தின் நீதிமன்ற முறையீட்டினால் இந்த வகை வாகனத்தின் பெயர் மொடல் 3 என அறிவிக்கப்பட்டது. மொடல் 3 அதிகபட்சம் 500கிமு வரை மின்சாரத்தை எட்டக்கூடிய ஆற்றல் கொண்டது. 31 மார்ச் 2016 இதன் முதல் வடிவமைப்பு உலகிற்கு கட்டப்பட்ட நிலையில் பத்தாயிரத்திற்கும் அதிகமானோர் இந்த வாகனத்திற்கு முன்பணம் செலுத்தினர். ஜூலை 2017 வரை 500,000 பேர் இந்த வாகனதை வாங்க பதிந்து கொண்டனர். \n\nடெஸ்லா இந்த மொடல் 3 வகை வாகன உற்பத்தியில் $2 முதல் $3 பில்லியன் அமெரிக்க டாலரை முதலிடக்கூடும் என எதிர்பார்க்கப்படுகிறது. முதல் 30 வண்டிகள் ஜூலை 28, 2017 நடைபெற்ற சிறப்பு நிகழ்வில் பயனீட்டாளர்களிடம் ஒப்படைக்கப்பட்டது. 2018ஆம் ஆண்டின் முதல் மூன்று மாதங்களில் மட்டும் 8,182 வண்டிகள் விற்கப்பட்டன. ஜனவரி 2018 தொடங்கி, மொடல் 3 வகை வாகனங்கள் அமெரிக்காவில் விற்பனையாகும் மின்சார வகை தணுத்துகளில் முதல் இடத்தை தக்கவைத்துக்கொண்டுள்ளது.\n"}
{"id": "256490", "url": "https://ta.wikipedia.org/wiki?curid=256490", "title": "பகிர்வுரிமை", "text": "பகிர்வுரிமை\n\nபகிர்வுரிமம் (\"Share-alike\") என்பது ஒரு காப்புரிமைக் கலைச்சொல். இது பெரும்பாலும் படைப்பாக்கப் பொதுமங்கள் திட்டத்தால் பயன்படுத்தப்படுகிறது. இவ்வுரிமத்தின் கீழ் வெளியாகும் ஆக்கங்களின் படிகளையோ மாற்றங்களையோ பகிரும்போது முதன்மை ஆக்கம் பகிரப்பட்ட அதே உரிமம் அல்லது அதை ஒத்த உரிமத்தின் கீழ் வெளியிட வேண்டும். அளிப்புரிமை தரும் உரிமங்கள் யாவும் பகிர்வுரிமை அளிக்கும் கட்டற்ற மென்பொருள் அல்லது கட்டற்ற ஆக்கங்கள் ஆகும்.\n\nதற்பொழுது, இரண்டு படைப்பாக்கப் பொதும உரிமங்கள் பகிர்வுரிமை அளிக்கின்றன:\n\nஇச்சொல் காப்புரிமைச் சட்டம் தொடர்பாக மட்டுமின்றி காப்புரிமம் தொடர்பான உரையாடல்களிலும் இடம்பெறுகிறது.\n\nசூன் 2009 இல், விக்கிப்பீடியர் சமூகமும் விக்கிமீடியா அறக்கட்டளையின் அறங்காவலர் குழுவும் விக்கிப்பீடியா மற்றும் அதன் உறவுத் திட்டங்களுக்கான முதன்மை ஆக்க உரிமமாக படைப்பாகப் பொதுமம் ஆக்குநர்சுட்டு-பகிர்வுரிமை உரிமத்தை அறிவித்தனர். இம்முடிவு கட்டற்ற பண்பாட்டுக்கும் தொலைநோக்கு கொண்ட தலைமைக்கும் கிடைத்த வெற்றி என்று படைப்பாக்கப் பொதுமங்கள் நிறுவனம் பாராட்டியது.\n"}
{"id": "256494", "url": "https://ta.wikipedia.org/wiki?curid=256494", "title": "வினய் கட்டியார்", "text": "வினய் கட்டியார்\n\nவினய் கட்டியார் (Vinay Katiyar), ( பிறப்பு: 11 நவம்பர் 1954) இந்தியாவின் உத்தரப்பிரதேசம் மாநிலத்தின் கான்பூரில் பிறந்தவர்.சங்கப் பரிவார் அமைப்புகளில் ஒன்றான விசுவ இந்து பரிசத்தின் இளைஞர் அணியான பஜ்ரங் தளத்தின் நிறுவனத் தலைவராவார். பாரதிய ஜனதா கட்சியின் தேசியச் செயலராகவும் இருந்தவர். மூன்று முறை நாடாளுமன்ற உறுப்பினராக பைசாபாத் தொகுதியிலிருந்து தேர்ந்தெடுக்கப்பட்ட வினய் கட்டியார், தற்போது நாடாளுமன்ற மாநிலங்களவை உறுப்பினராக உள்ளார்.\n\nSection::::வாழ்வும் பணியும்.\nகுர்மி சமுகத்தைச் சார்ந்த வினய் கட்டியார், சரண் கட்டியார் - சியாம் காளி இணையருக்கு கான்பூரில் பிறந்தவர்.\nசங்கப் பரிவாரின் மாணவர் அமைப்பான அகில பாரதிய வித்தியார்த்தி பரிசத்தில் இணைந்த வினய் கட்டியார், உத்தரப்பிரதேச மாநில அமைப்புச் செயலளராக 1970 முதல் 1974 முடிய இருந்தார். பின்னர் 1980இல் ராஷ்டிரிய சுயம்சேவக் சங்கத்தின் முழு நேர ஆர் எஸ் எஸ் பிரச்சாரகராக சேவை செய்தார். ராம ஜென்மபூமி இயக்கத்தை வலுப்படுத்த பஜ்ரங் தளம் என்ற இந்து இளைஞர் அமைப்பை துவக்கி அதன் நிறுவனத் தலைவராகச் செயல்பட்டார்.\n\nபின்னர் 2002ஆம் ஆண்டு முதல் 18 சூலை 2004 முடிய பாரதிய ஜனதா கட்சியின் உத்திரப் பிரதேச மாநிலத் தலைவராக இருந்த வினய் கட்டியார் 2006ஆம் ஆண்டு முதல் கட்சியின் தேசியச் செயலராகப் பணியாற்றினார்.\n10, 11 மற்றும் 13வது நாடாளுமன்ற மக்களவைக்கு, 1991, 1996, 1999 ஆகிய ஆண்டுகளில் பைசாபாத் தொகுதியிலிருந்து நாடாளுமன்ற உறுப்பினராக தேர்ந்தெடுக்கப்பட்டார். வினய் கட்டியார் தற்போது நாடாளுமன்ற மாநிலங்களவை உறுப்பினராக உள்ளார்.\n"}
{"id": "256499", "url": "https://ta.wikipedia.org/wiki?curid=256499", "title": "மெட்வே", "text": "மெட்வே\n\nமெட்வே (\"Medway\") என்பது தென்கிழக்கு இங்கிலாந்தில் கென்ட் மாவட்டத்தில் உள்ள ஒரு பேரூராட்சி ஆகும். இது கென்ட் மாவட்டத்தின் எல்லைக்குள் இருந்தாலும், சுய ஆட்சியில் இயங்குகிறது.\n\nSection::::முக்கிய இடங்கள்.\nSection::::உரோச்சட்டர் தேவாலயம்.\nகி.பி.604 இல் கட்டப்பட்ட உரோச்சட்டர் தேவாலயம், இங்கிலாந்தின் இரண்டாவது பழமை வாய்ந்த தேவாலயம் ஆகும். ஆங்கிலத்தில் மிகப் பழமையான டெஃடுசு ரோஃப்பின்சசு என்ற சுவடு 12 ஆம் நூற்றாண்டில் இங்குதான் எழுதப்பட்டது.\n\nSection::::உரோச்சட்டர் கோட்டை.\nகி.பி. 1088 இல் கட்டப்பட்ட உரோச்சட்டர் கோட்டை இங்கிலாந்தின் மிகவும் உயரமான நார்மன் அரண் ஆகும்.\n\nSection::::அப்னர் கோட்டை.\nமுதலாம் எலிசபத்து இராணியின் கட்டளையால் கி.பி. 1559 இல் அப்னர் கோட்டை கட்டப்பட்டது.\n\nSection::::அம்கெர்ச்ட் கோட்டை.\nகி.பி. 1667 மெட்வே மற்றும் சாத்தம் கப்பற்பட்டறை மீதான டச்சுத் தாக்குதலுக்குப் பின்னர், சாத்தம் கப்பற்பட்டறையின் மீதான தரைவழித் தாக்குதல்களை எதிர்கொள்ளும் நோக்கில் அம்கெர்ச்ட் கோட்டை கட்டப்பட்டது.\n\nSection::::கிழக்குவாயில் வீடு.\nகி.பி. 1590 ல் சாத்தம் கப்பற்பட்டறையில் இயங்கிவந்த துணைநிலைப் படை அதிகாரிகளின் கீழ் இயங்கிய எழுத்தர்களால் (Clerk of the Cheque) கட்டப்பட்டது. சார்லஸ் டிக்கின்ஸ் அவர்களால் எழுதப்பட்ட பிக்விக் பேப்பர்கள் என்ற புதினத்திலும் இவ்விடம் பற்றி குறிப்பிடப்பட்டுள்ளது.\n\nSection::::குயில்ட்கால்.\nகி.பி. 1687 இல் கட்டப்பட்ட குயில்ட்கால் உள்ளாட்சிக் கட்டடம், தற்போது மெட்வேயின் அருங்காட்சியகமாகத் திகழ்கிறது.\n\nSection::::சாத்தம் கப்பற்பட்டறை.\nசாத்தம் கப்பற்பட்டறை கி.பி 1567 மற்றும் கி.பி. 1572 க்கு இடைப்பட்ட காலத்தில் கட்டப்பட்ட கப்பல் கட்டுமானத் தளம் ஆகும்.\n\nSection::::முக்கிய நபர்கள்.\nSection::::வில்லியம் ஆடம்சு.\nவில்லியம் ஆடம்சு (மாலுமி) என்பவர் ஜப்பானை முதன் முதலில் சென்றடைந்த இங்கிலாந்து நாட்டவர் ஆவார். இவர் இங்கிலாந்தின் கென்ட் மாவட்டத்தில், சில்லிங்காம் என்ற சிற்றூரில் பிறந்தார்.\n\nSection::::சார்லஸ் டிக்கின்ஸ்.\nசார்லஸ் டிக்கின்ஸ் விக்டோரியா காலத்தைச் சேர்ந்த மிகவும் புகழ் பெற்ற ஆங்கிலப் புதின எழுத்தாளர்களில் ஒருவரும், தீவிரமான சமூகப் பரப்புரையாளரும் ஆவார்.\n\n"}
{"id": "256507", "url": "https://ta.wikipedia.org/wiki?curid=256507", "title": "மீள்வரு தொடர்பு", "text": "மீள்வரு தொடர்பு\n\nகணிதத்தில் மீள்வரு தொடர்பு (\"recurrence relation\") என்பது, ஒரு தொடர்முறையின் ஒன்று அல்லது ஒன்றுக்கு மேற்பட்ட சில தொடக்க உறுப்புகள் தரப்பட்ட நிலையில், அத்தொடர்முறையின் பிற உறுப்புகள் அனைத்தையும் தருகின்ற மீள்வரு வரையறையாகவுள்ள சமன்பாடு ஆகும். இதில், முந்தைய உறுப்புகளின் சார்பாக ஒரு தொடர்முறையின் உறுப்புகள் வரையறுக்கப்படுகின்றன.\n\nSection::::எடுத்துக்காட்டுகள்.\nSection::::ஃபிபனாச்சி எண்கள்.\nஃபிபனாச்சி எண்கள்:\nformula_1\n\nஃபிபனாச்சி எண்களின் மீள்வரு தொடர்பு:\n\nதரப்படும் தொடக்க எண்கள்:\n\nமீள்வரு தொடர்பைப் பயன்படுத்த:\nஎன ஃபிபனாச்சி எண்கள் ஒவ்வொன்றும் அதன் முந்தைய இரு எண்களின் சார்பாக அமைவதைக் காணலாம்\n\nSection::::ஈருறுப்புக் கெழுக்கள்.\nஈறுப்புத் தேற்றத்தின் விரிவிலுள்ள உறுப்புகளின் கெழுக்கள் ஈருறுப்புக் கெழுக்கள் எனப்படும். அவை வழக்கமாக formula_8எனக் குறிப்படுகின்றன. \"n\" பொருட்களிலிருந்து \"k\" பொருட்களைத் தேர்ந்தெடுக்கக் கூடிய வழிகளின் எண்ணிக்கையை formula_9, தருகிறது.\n\nஈருறுப்புக் கெழுக்களின் மீள்வரு தொடர்பு:\n\nதரப்படுள்ள தொடக்க மதிப்பு:\nformula_11. \n\nஇதனைப் பயன்படுத்தி formula_12 எனப் பதிலிட்டு ஈருறுப்புக் கெழுக்களைக் காண, அவை பாஸ்கலின் முக்கோணத்தை அமைக்கும்.\n\nformula_13 வாய்பாட்டின் மூலமும் ஈருறுப்புக் கெழுக்களைக் காணலாம்.\n\n\n"}
{"id": "256523", "url": "https://ta.wikipedia.org/wiki?curid=256523", "title": "செனான் அறுபுளோரோரோடேட்டு", "text": "செனான் அறுபுளோரோரோடேட்டு\n\nசெனான் அறுபுளோரோரோடேட்டு \"(Xenon hexafluororhodate)\" என்பது XeRhF6 என்ற மூலக்கூறு வாய்ப்பாடு கொண்டுள்ள மந்தவாயு சேர்மமாகும். முதன்முதலில் 1963 ஆம் ஆண்டில் நீல் பார்ட்லெட் என்பவரால் தொகுப்பு முறையில் இச்சேர்மம் தயாரிக்கப்பட்டது.. செனான் அறுபுளோரோபிளாட்டினேட்டுடன் ஒத்த அமைப்பை செனான் அறுபுளோரோரோடேட்டும் பெற்றுள்ளது.\n\nSection::::தொகுப்புமுறை தயாரிப்பு.\nசெனானுடன் நேரடியாக ரோடியம் அறுபுளோரைடு சேர்த்து வினைப்படுத்தினால் செனான் அறுபுளோரோரோடேட்டு தயாரிக்க முடியும்.:\n"}
{"id": "256524", "url": "https://ta.wikipedia.org/wiki?curid=256524", "title": "தங்கச்சிமடம்", "text": "தங்கச்சிமடம்\n\nதங்கச்சிமடம் இராமநாதபுரம் மாவட்டத்தில் மண்டபம் ஊராட்சி ஒன்றியத்தைத் சேர்ந்த ஒரு இரண்டாம் நிலை ஊராட்சியும் ஆகும். இந்த ஊராட்சியில் வடக்கு, தெற்கு என இரண்டு பக்கமும் கடலோர மீனவக் கிராமங்கள் உள்ளன.\n\nSection::::போக்குவரத்து வசதிகள்.\nதங்கச்சிமடம் சாலைப் போக்குவரத்து வசதிகள் நன்கு பெற்ற ஊராகும். மேலும் தங்கச்சிமடம் இந்தியாவின் அனைத்து பகுதிகளில் இருந்தும் போக்குவரத்து வசதியைப் பெற்றுள்ளது. முன்னர் இங்கே அமைந்திருந்த இரயில் நிலையம் பின்னர் அகற்றப்பட்டது. தற்போதுள்ள பாம்பன் நிலையம் அருகிலுள்ள ரயில் நிலையமாகும். எனினும், இந்தியாவின் பகுதிகளை இணைக்கும் முக்கிய இரயில்கள் பாம்பனில் நிற்பதில்லை, அவை இராமேசுவரத்தில் மட்டுமே நின்று புறப்படுகின்றன.\n\n\nSection::::திருவிழாக்கள்.\nஇங்கு ஆண்டுதோறும் பலவிதமான திருவிழாக்கள் கொண்டாடப்படுகின்றன. அதில் குறிப்பிடத்தக்கது, முத்துமாரியம்மன் முளைக்கொட்டு உற்சவமாகும். இவ்விழாவானது ஆடி மாதந்தோறும் விமரிசையாகக் கொண்டாடப்படும்.\n\nSection::::அருகிலுள்ள இடங்கள்.\nஇவ்வூரின் அருகில் உள்ள \"பேக்கரும்பு\" எனும் ஊரில், இந்தியாவின் முன்னாள் குடியரசுத்தலைவர் அப்துல் கலாமின் சமாதி அமைந்துள்ளது.\n\nSection::::பொருளாதாரம்.\nஇவ்வூர் மக்கள் பலதரப்பட்ட தொழில்களில் ஈடுபட்டுள்ளார்கள். மீன்பிடித்தொழில் இங்கு முக்கியமான ஒன்றாகும். இப்பகுதியில் தென்னை மரங்கள் அதிகமாக உள்ளதால் கயிறு திரித்தல் தொழிலில் பெண்கள் ஈடுபட்டு வருகின்றனர்.. இங்கிருந்து பல்வேறு ஊர்களுக்கு தேங்காய் ஏற்றுமதி செய்யப்படுகிறது. மேலும் இங்கு மல்லிகைச் செடிகள் பதியமிடப்பட்டு பல்வேறு ஊர்களுக்கு ஏற்றுமதி செய்தலும் முக்கியமான தொழிலாக உள்ளது. வெளிநாடுகளிலும், வெளியூர்களிலும் வேலை பார்க்கும் தொழிலாளிகள் மற்றும் பட்டதாரிகளின் எண்ணிக்கையும் கணிசமாக உள்ளது.\n\n"}
{"id": "256527", "url": "https://ta.wikipedia.org/wiki?curid=256527", "title": "திரிஷா இல்லனா நயன்தாரா", "text": "திரிஷா இல்லனா நயன்தாரா\n\nதிரிஷா இல்லனா நயன்தாரா, 2015-ம் ஆண்டு வெளிவந்த ஒரு இந்தியத் தமிழ் நகைச்சுவைத் திகில் திரைப்படமாகும். இத்திரைப்படத்தை ஆதிக் ரவிச்சந்திரன் எழுதி இயக்குகிறார். இப்படத்தில் ஜி. வி. பிரகாஷ் குமார், ஆனந்தி, மனிஷா யாதவ் ஆகியோர் முக்கிய கதாபாத்திரங்களிலும், நடிகை சிம்ரன் துணைக் கதாப்பாத்திரத்திலும் நடித்துள்ளனர்.\n\n"}
{"id": "256535", "url": "https://ta.wikipedia.org/wiki?curid=256535", "title": "பிளாட்டினம்(IV) புரோமைடு", "text": "பிளாட்டினம்(IV) புரோமைடு\n\nபிளாட்டினம்(IV) புரோமைடு \"(Platinum(IV) bromide)\" என்பது PtBr4 என்ற மூலக்கூறு வாய்ப்பாடு கொண்டுள்ள ஒரு வேதியியல் சேர்மமாகும். பிளாட்டினம் மற்றும் புரோமின் தனிமங்கள் சேர்ந்து இச்சேர்மம் உருவாகிறது.\n\nபிளாட்டினம்(IV) புரோமைடும் தங்க(III) புரோமைடும் சேர்ந்த நீர்க்கரைசல் சீசியம் தனிமத்தின் இருப்பைக் கண்டறியும் சோதனைக்குப் பயன்படுத்துகிறார்கள். ஒரு வடிதாளில் பெயர் தெரியாத தனிமத்தின் கரைசல் ஒரு துளியையும் பிளாட்டின தங்க புரோமைடுகளின் மேற்குறிப்பிட்ட கரைசலின் ஒரு துளியையும் இடும்போது சாம்பல் அல்லது கருப்பு நிற கறை தோன்றினால் அது சீசியத்தின் இருப்பைத் தெரிவிப்பதாக கருதப்படுகிறது. இருந்தபோதிலும் இவ்வினைக்கான வினைவழி முறை அறியப்படவில்லை.\n"}
{"id": "256539", "url": "https://ta.wikipedia.org/wiki?curid=256539", "title": "ஹரிலால் காந்தி", "text": "ஹரிலால் காந்தி\n\nஹரிலால் காந்தி (Harilal Mohandas Gandhi) (தேவநாகரி: हरीलाल गांधी), (பிறப்பு:1888 –இறப்பு: 18 சூன் 1948), மகாத்மா காந்தியின் மூத்த மகன் ஆவார்.\n\nSection::::வாழ்க்கைக் குறிப்பு.\nஹரிலால் இங்கிலாந்து சென்று வழக்கறிஞர் தொழிலுக்குக் கல்வி பெற விரும்பியதை, மகாத்மா காந்தி ஏற்றுக்கொள்ளவில்லை. எனவே ஹரிலால் குடும்ப உறவுகளை 1911இல் துறந்தார். இஸ்லாம் சமயத்திற்கு மாறித் தன் பெயரை அப்துல்லா காந்தி என்று வைத்துக் கொண்டார். பலரின் வற்புறுத்தலால் மீண்டும் தாய் சமயமான இந்து சமயத்திற்கே திரும்பி விட்டார்.\n\nஹரிலால் \"குலாப்\" என்பரை மணந்து ஐந்து குழந்தைகளுக்கு தந்தையானர். ஹரிலாலின் மூத்த மகளான ரமிபென்னின் மகளான \"நீலம் பரிக்\" என்பவர் ஹரிலால் குறித்தான \"காந்திஜி இழந்த இறுதி அணிகலன்:ஹரிலால் காந்தி\" என்ற தலைப்பில் வரலாற்று நூலை எழுதியுள்ளார். ஹரிலாலின் வாழ்க்கை குறித்து \"பகுபாய் தலால்\" என்பவரும் ஒரு நூலை எழுதியுள்ளார்.\n\nகாந்திஜியின் இறுதிச்சடங்கின் போது காணப்பட்ட ஹரிலால், பின்னர் கல்லீரல் நோய் காரணமாக 18 சூன் 1948 அன்று மும்பை நகராட்சி மருத்துவமனையில் மரணமடைந்தார்.\n\n\n"}
{"id": "256548", "url": "https://ta.wikipedia.org/wiki?curid=256548", "title": "அலங்கார உபகார மாதா திருத்தலம் கன்னியாகுமரி", "text": "அலங்கார உபகார மாதா திருத்தலம் கன்னியாகுமரி\n\nபுனித அலங்கார உபகார மாதா திருத்தலம் தமிழ்நாடு மாநிலத்தில் உள்ள கன்னியாகுமரி மாவட்டத்தில் அமைந்துள்ள சிறப்பு வாய்ந்த கத்தோலிக்க ஆலயமாகும். இது ஒரு புகழ் பெற்ற சுற்றுலாத் தலமாகும். இத்திருத்தலம் 100 ஆண்டுகள் பழைமையானது. அன்னை மரியாளுக்கு அர்பணிக்கப்பட்ட ஆலயம் என்ற சிறப்பு வாய்ந்தது. 153 அடி உயர கோபுரம் 153 அடி நீளம் கொண்ட ஆலயம் ஜெபமாலை மணிகளின் எண்ணிக்கையான 153 என்பதை அடிப்படையாகக்கொண்டு அமைக்கப்பட்டு அதன் உச்சியில் பொற்சிலுவையால் அலங்கரிக்கப்பட்டுள்ளது இவ்வாலயத்தின் சிறப்பம்சமாகும்.\n\nSection::::வரலாறு.\nஇயேசுவின் பன்னிரு திருத்தூதர்களுள் ஒருவரான புனித தோமர் 1ஆம் நூற்றாண்டில் கன்னியாகுமரி வருகை தந்தார். கன்னியாகுமரி வாழ் மக்கள் கிறித்தவ மறையைத் தழுவினர். ஆனால் இவர்கள் மத்தியில் ஆன்மீகப் பணி புரியவும், வழிபாடுகள் நிறைவேற்றவும் குருக்கள் எவருமே இருக்கவில்லை. 15ஆம் நூற்றாண்டில் கன்னியாகுமரியில் தூய புனித சூசையப்பர் ஆலயம் போர்த்துகிசிய ஆளுகையின் கீழ் இருந்தது. நெருப்பில் இந்த ஆலயம் அழிந்தது. 1496, 1526 ஆண்டு கல்வெட்டுக்கள் கன்னியாகுமரியில் பரதவர்கள் கத்தோலிக்க மறையைத் தழுவியிருந்தனர் என்பதற்கான அடையாளங்களாக உள்ளன.\n\nகன்னியாகுமரியில் 16ஆம் நூற்றாண்டில் மகிழ்ச்சி மாதா ஆலயம் இருந்தது. இந்த ஆலயமே கன்னியாகுமரி வாழ் பரதவ குலகிறிஸ்தவர்களுக்கு பங்கு ஆலயமாக விளங்கிற்று. \n\n1542-ம் ஆண்டு புனித பிரான்சிசு சவேரியார் கன்னியாகுமரி மகிழ்ச்சி மாதா குடிசைக் கோவிலுக்கு வருகை தந்தார், திருப்பலியும் நிறைவேற்றினர். புனித சவேரியார் முத்துக்குளித்துறை கிராமங்கள் தோறும் மணியடித்தபடி சென்று அங்கு ஆட்கள் கூடியதும் அவர்களுக்கு இயேசு கிறிஸ்துவைப் பற்றிய செய்திகளைக் கூறியும் நோயாளிகளைச் சந்தித்தும் வந்தார். 1544ஆம் வருடம் பிரான்சிஸ் மன்சில (francis mansilasu) இறைப்பணி செய்துவந்தார். 1548 ஆம் வருடம் வடுகப்படையினர் கன்னியாகுமரியை முற்றுகையிட்டு சூறையாடினர். அச்சமயத்தில் பிரான்சிசு சவேரியார் கன்னியாகுமரி கிறித்தவர்களுடன் பாறையில் தங்கி இறைப்பணியைச் செய்துவந்தார். 1548ஆம் வருடம் இயேசு சபையின் மறைப்பரப்பு தளமாக இருந்தது.\n\n1700 ஆம் வருடம், மகிழ்ச்சி மாதா குடிசைக் கோவில் தூய அலங்கார மாதா ஆலயமாக மாற்றினர். இந்த ஆலயம் உரோமை கட்டிடக்கலையில் கட்டப்பட்டது. தங்கப் பீடம் உருவக்கப்பட்டது. இந்த தங்கப் பீடத்தில் அலங்கார மாதாவின் அற்புத சுருபத்தை வைத்தனர். 1798 மாதாவின் தங்கதேர் உருவாக்கப்பட்டது. 1833 இல் புனித சூசையப்பர் தங்கதேர் உருவக்கப்பட்டது.\nSection::::திருத்தலமாக அறிவிக்கப்படல்.\nகன்னியாகுமரி தூய அலங்கார உபகார மாதா ஆலயம் திருத்தலமாக அறிவிக்கப்பட்டுள்ளது. 1544-ம் ஆண்டு தூய பிரான்சிசு சவேரியார் கன்னியாகுமரி மகிழ்ச்சி மாதா ஆலயத்துக்கு வருகை தந்தார். பழமைவாய்ந்த இந்த ஆலயத்தில் சவேரியார் திருப்பண்டம் அடங்கிய கதிர் பாத்திரம் வைக்கப்பட்டுள்ளது. அதேபோல, 7 புனிதர்களின் திருப்பண்டம் அடங்கிய வெள்ளிப் பாத்திரமும் வைக்கப்பட்டுள்ளது. இங்கு பல்வேறு அற்புதங்கள் நடைபெற்று வருகின்றன. உள்நாட்டிலிருந்து மட்டுமன்றி பல்வேறு நாடுகளிலிருந்தும் தினமும் ஏராளமான சுற்றுலா பயணிகள் வந்து செல்கின்றனர். உள்ளூரில் இருந்து இந்து, முஸ்லிம் சமுதாயத்தைச் சேர்ந்தோரும் வருகின்றனர். இந்நிலையில், திருச்சபை சட்டத்தின் கீழ் 2011 ம் ஆண்டு செப்டம்பர் மாதம் சனிக்கிழமை காலை நடைபெற்ற தேதி திருவிழா திருப்பலியில் கோட்டார் மறைமாவட்ட ஆயர் பீட்டர் ரெமிஜியுஸ் இந்த ஆலயத்தைத் திருத்தலமாக அறிவித்துள்ளார்.\n\n"}
{"id": "256550", "url": "https://ta.wikipedia.org/wiki?curid=256550", "title": "மணிலால் காந்தி", "text": "மணிலால் காந்தி\n\nமணிலால் காந்தி (ஆங்கிலம்: Manilal Mohandas Gandhi) (28 அக்டோபர் 1892 – 5 ஏப்ரல் 1956) , மோகன்தாஸ் கரம்சந்த் காந்தி, கஸ்தூரிபாய் காந்தி இணையரின் இரண்டாவது மகனாவார். மணிலால் இராஜ்கோட்டில் பிறந்தார். 1897இல் முதன் முறையாக தென்னாப்பிரிக்கா சென்று, டர்பனுக்கு அருகில் உள்ள போனிக்சு ஆசிரமத்தில் சிறிதுகாலம் இருந்தார். பிறகு இந்தியா திரும்பினார். 1917இல் மீண்டும் தென்னாப்பிரிக்கா சென்ற மணிலால், போனிக்சு ஆசிரமத்தில் குசராத்தி-ஆங்கிலம் ஆகிய மொழிகளில் வெளியிடப்பட்ட ’இந்தியன் ஒபீனியன்’ என்ற வார இதழில் பணியாற்றினார். 1918இல் அந்த இதழ் தொடர்பான பெரும்பங்கு பணிகளை மேற்கொண்ட மணிலால் , 1920-ல் அதன் ஆசிரியர் ஆனார். தன் தந்தைபோலவே நிறவெறி ஆட்சியாளர்களால் மணிலால் பலமுறை சிறை சென்றார். அவர் இறந்த 1956-ம் ஆண்டுவரை அவ்விதழின் ஆசிரியராக இருந்தார்.\n\n1927-ல் மணிலால் சுசிலா மஷ்ருவாலா என்பவரை மணந்தார். இவர்களுக்கு சீதா (1928), இலா (1940) என இரு பெண் குழந்தைகளும், அருண் காந்தி (1934) என்கிற மகனும் ஆவர். அருண், இலா ஆகியோர் சமூக, அரசியல் செயற்பாட்டாளர்கள் ஆவர். சீதாவின் மகளான உமா டி.மெஸ்திரி அண்மையில் மணிலால் வரலாறு குறித்த புத்தகத்தை வெளியிட்டார். \n"}
{"id": "256561", "url": "https://ta.wikipedia.org/wiki?curid=256561", "title": "அமோனியம் அறுகுளோரோ இரிடேட்டு", "text": "அமோனியம் அறுகுளோரோ இரிடேட்டு\n\nஅமோனியம் அறுகுளோரோ இரிடேட்டு (Ammonium hexachloroiridate) என்பது (NH)[IrCl] என்ற மூலக்கூறு வாய்ப்பாடு கொண்டுள்ள ஒரு கனிம வேதியியல் சேர்மமாகும். இந்த அடர்பழுப்பு நிறத் திண்மம் இரிடியம்((IV) அணைவு அயனியின் [IrCl]. அமோனியம் உப்பு ஆகும். பொதுவாக காணப்படும் இந்த இரிடியச் சேர்மமே வர்த்தக நோக்கிலும் முக்கியத்துவம் பெற்ற இரிடியச் சேர்மமாக விளங்குகிறது.\n\nSection::::அமைப்பு.\nஅமோனியம் அறுகுளோரோபிளாட்டினேட்டின் அமைப்பு போலவே இவ்வுப்பும் கனச்சதுர நோக்குருவில் படிகமாகிறது என எக்ஸ் கதிர் படிகவியல் ஆய்வு அடையாளப்படுத்துகிறது. இரிடியம்((IV) அணைவு அயனி [IrCl] மையங்கள் எண்முக மூலக்கூற்று வடிவியலை ஏற்றுள்ளன.\n\nSection::::பயன்கள்.\nகனிமங்களில் இருந்து இரிடியத்தைத் தனித்துப் பிரிக்கும்போது முக்கியமான இடைநிலைச் சேர்மமாக அமோனியம் அறுகுளோரோ இரிடேட்டு விளங்குகிறது. பெரும்பாலான தனிமங்கள் அவற்றின் நீர்த்த குளோரைடு கரைசலுடன் ஐதரசன் சல்பைடைச் சேர்க்கும்போது கரையாத சல்பைடு உப்புகளைத் தருகின்றன. ஆனால் [IrCl] அணைவு அயனி, ஈனி பதிலீட்டைத் தடுக்கிறது. ஐதரசன் வாயுச் சூழலில் இதைச் சூடுபடுத்தும்போது திண்மநிலையில் உள்ள உப்பு உலோகமாக மாறுகிறது:\n"}
{"id": "256562", "url": "https://ta.wikipedia.org/wiki?curid=256562", "title": "ராம்தாஸ் காந்தி", "text": "ராம்தாஸ் காந்தி\n\nராம்தாஸ் காந்தி (Ramdas Gandhi) (1897 – 14 ஏப்ரல் 1969), மகாத்மா காந்தியின் மூன்றாவது மகனாவார். தென்னாப்பிரிக்காவில் பிறந்த ராம்தாஸ், தன் பெற்றோர் மற்றும் உடன் பிறப்புகளை விட்டு தனியே வாழ்ந்தவர். இவரது மனைவி நிர்மலா. ராம்தாஸ் காந்திக்கு சுமித்திரா, கனு காந்தி மற்றும் உஷா காந்தி என மூன்று குழந்தைகள். \nஇவர் தன் தந்தை மகாத்மா காந்தியுடன் இந்திய விடுதலை இயக்கத்தில் பங்கெடுத்தவர். விடுதலை இயக்கப் போராட்டங்களால் தொடர்ந்து சிறை சென்றவர்.\n"}
{"id": "256563", "url": "https://ta.wikipedia.org/wiki?curid=256563", "title": "கனு காந்தி", "text": "கனு காந்தி\n\nகனு காந்தி (Kanu Gandhi) (1917-1986), மகாத்மா காந்தியின் பேரனும், ராம்தாஸ் காந்தி – நிர்மலா இணையரின் மகன் ஆவார். இவரின் உடன் பிறந்த சகோதரிகள் சுமித்திரா காந்தி மற்றும் உஷா காந்தி ஆவார். \n\nகனு காந்தி, காந்திஜியின் தனி உதவியாளர்களில் ஒருவராக இருந்தவர். காந்திஜியியுடன் நெருங்கிப் பழகி அவருடன் ஆசிரமங்களில் தங்கி பணி புரிந்தவர். காந்திஜியின் இறுதிப் பத்தாண்டுகளில் நடந்த முக்கிய நிகழ்வுகளை புகைப்படமெடுத்தவர்.\n\n1944ஆம் ஆண்டில் காந்திஜியின் ஆதரவுடன், ஆசிரமத்தில் 13 ஆண்டுகளாக வாழ்ந்த \"காந்தியின் கைத்தடி\" என்று செல்லமாக அழைக்கப்பட்ட \"அபாபென் சட்டர்ஜி\" எனும் பெண்ணை, கஸ்தூரிபாய் மற்றும் காந்திஜியின் ஆசிகளுடன் கனு காந்தி திருமணம் செய்து கொண்டார்.\n"}
{"id": "256564", "url": "https://ta.wikipedia.org/wiki?curid=256564", "title": "அரபு மொழிபெயர்ப்பு இயக்கம்", "text": "அரபு மொழிபெயர்ப்பு இயக்கம்\n\nஅரபு மொழிபெயர்ப்பு இயக்கம் (கிபி: 800 - 1000) என்பது இசுலாமியப் பொற்காலத்தின் போது, பக்தாத்தின் அறிவு அவையினை (House of Wisdom) மையமாகக் கொண்டு, பெரும் வீச்சுடன் செயற்பட்ட ஒரு மொழிபெயர்பு இயக்கம் ஆகும். இந்த இயக்கத்தினால் இலத்தீன், கிரேக்கம், சமசுகிருதம் உட்பட்ட பல உலக மொழிகளில் இருந்த ஆக்கங்கள் அரபு மொழிக்கு மொழிபெயர்க்கப்பட்டன. இசுலாமிய ஆட்சிப் புலங்களின் பல்துறை அறிவுத்துறைகளின் வளர்ச்சிக்கும், கிரேக்க அறிவு பாதுகாக்கப்படுவதற்கும், இந்திய அறிவின் பகிர்வுக்கும் இந்த மொழிபெயர்ப்பு இயக்கம் முக்கிய பங்காற்றியது.\n"}
{"id": "256567", "url": "https://ta.wikipedia.org/wiki?curid=256567", "title": "தேசிய திறந்தநிலைப் பள்ளி நிறுவனம்", "text": "தேசிய திறந்தநிலைப் பள்ளி நிறுவனம்\n\nதேசிய திறந்தநிலை பள்ளி நிறுவனம் ( National Institute of Open Schooling (NIOS)) (राष्ट्रीय मुक्त विद्यालयी शिक्षा संस्थान), முன்பு தேசிய திறந்தநிலை பள்ளி என்றழைக்கப்பட்டது. இது இந்திய அரசின் கீழ் செயல்படும் தொலைதூர கல்வி வாரியம் ஆகும். 1989ல் இந்திய அரசின் மனித வள மேம்பாட்டு அமைச்சகம் (இந்தியா), இந்தியாவின் கல்வியறிவு சதவீதத்தை ஊரகப் பகுதிகளில் அதிகரிக்கவும், மேலும் கல்வியறிவை நெகிழ்வான வழியில் பெற்றுக்கொள்ளும் நோக்கத்திலும் இந்நிறுவனத்தினை ஏற்படுத்தியது. . \"NIOS\" ஒர் தேசியவாரியம் ஆகும், இது ஊரகப்பகுதிகளில் கல்வியறிவை அதிகரிக்கும் வகையில் நடுவண் இடைநிலைக் கல்வி வாரியம் (CBSE) & இந்திய பள்ளி சான்றிதழ் தேர்வுகள் சபை (CISCE) போன்றே உயர்நிலை மற்றும் மேல்நிலைப் பள்ளி தேர்வுகளை ஆண்டுதோறும் நடத்துகிறது. மேலும் உயர்நிலைப் பள்ளிக்குப் பிறகு தொழிற்கல்வி படிப்புகளை வழங்குகிறது.\n\nஇது இன்றைய நிலையில் உலகின் மிகப்பெரிய திறந்தநிலைப் பள்ளியாக பின்வரும் மாணவர் சேர்க்கை எண்ணிக்கையின் காரணமாகத் திகழ்கிறது. 2004-2009 ஆண்டுகளில் உயர்நிலை மற்றும் மேல்நிலைத் தேர்வுகளுக்கு சுமார் 1.5 மில்லியன் மாணவர் சேர்க்கை ஒட்டுமொத்தமாக இருந்தது, மேலும் ஒவ்வொரு ஆண்டும் சுமார் 350000 மாணவர் சேர்க்கையும் இருக்கிறது.\n\nSection::::சர்வதேச ஒருங்கிணைவு மற்றும் வெளிநாட்டு மையங்கள்.\nNIOS பாடத்திட்டம் காமன்வெல்த் கல்வி (COS) மற்றும் யுனெஸ்கோவோடு ஒருங்கிணைக்கப்பட்டுள்ளது.\n\nஇது ஐக்கிய அரபு அமீரகம், ஓமன், குவைத், நேபாளம், கனடா மற்றும் ஐக்கிய அமெரிக்கா நாடுகளில் வசிக்கும் இந்திய நாட்டவர்களுக்காக அந்த நாடுகளில் கல்வி மையங்களை வைத்திருக்கிறது.\n\nSection::::NIOS வழங்கும் படிப்புகள்.\nதேசிய திறந்தநிலைப் பள்ளி நிறுவனம் திறந்தநிலை அடிப்படைக் கல்வி திட்டத்தில் மூன்று பின்வரும் படிப்புகள் வழங்குகின்றன:\n\n\nSection::::மண்டல அலுவலங்கள்.\nமண்டல அலுவலகங்கள் பின்வரும் நகரங்களில் உள்ளது.\n"}
{"id": "256568", "url": "https://ta.wikipedia.org/wiki?curid=256568", "title": "இரிடியம்(IV) ஆக்சைடு", "text": "இரிடியம்(IV) ஆக்சைடு\n\nஇரிடியம்(IV) ஆக்சைடு (\"Iridium(IV) oxide\") என்பது IrO என்ற மூலக்கூறு வாய்ப்பாடு கொண்டுள்ள ஒரு கனிம வேதியியல் சேர்மமாகும். இதுவே இரிடியத்தின் நன்கு அறியப்பட்டதும் வரையருக்கப்பட்டதுமான ஆக்சைடு சேர்மமாகும். இதனுடைய படிகவடிவம் ஆறு ஆயங்கள் இரிடியமும் மூன்று ஆயங்கள் ஆக்சிசனையும் கொண்டு, தைட்டானியம் ஈராக்சைடின் உரூத்தைல் படிகவமைப்பைக் கொண்டுள்ளது. \n\nமற்ற அரிய ஆக்சைடுகளுடன் இரிடியம்(IV) ஆக்சைடைச் சேர்த்து தொழிற்சாலைகளில் மேற்கொள்ளப்படும் மின்னாற்பகுத்தல் வினைகளில் நேர்மின் முனை வாய்களில் பூசுவதற்குப் பயன்படுகிறது. மின் உடலியங்கியல் ஆய்வுகளுக்குப் பயனாகும் நுண்மின்முனைவாய்களிலும் இரிடியம்(IV) ஆக்சைடு பயன்படுகிறது.\n\nஇரிடியம் உலோகத்தின் இறுதிநிலை வடிவமாகப் பிரித்தெடுக்கப்பட்ட இரிடியத் துகளை ஆக்சிசனேற்றம் செய்வதன் மூலமாக இரிடியம்(IV) ஆக்சைடு தயாரிக்கப்படுகிறது.\n"}
{"id": "256570", "url": "https://ta.wikipedia.org/wiki?curid=256570", "title": "கொண்டை வானம்பாடி", "text": "கொண்டை வானம்பாடி\n\nகொண்டை வானம்பாடி என்பது வானம்பாடி குடும்பத்தைச் சேர்ந்த பறவையாகும். இப்பறவை ஐரோப்பா, வட ஆப்பிரிக்கா, மேற்கு ஆசியாவின் சிலபகுதிகள், சீனா, இந்தியா ஆகிய இடங்களில் காணப்படுகிறது.\nSection::::விளக்கம்.\nஇப்பறவையின் தலையில் உச்சியில் எழும்பியுள்ள கொண்டையின் காரணமாக இப்பெயர் பெற்றது. இதன் உடல் மேற்பாகம் வெளுத்த செம்மண் நிறத்தில் சிறிய கோடுகளுடன் இருக்கும். அடிப்பாகம் வெளுத்த வெண்நிறத்திலும், தவிட்டு கோடுகளுடன் இருக்கும்.\n"}
{"id": "256572", "url": "https://ta.wikipedia.org/wiki?curid=256572", "title": "செம்பிட்டத் தில்லான்", "text": "செம்பிட்டத் தில்லான்\n\nசெம்பிட்டத் தில்லான் அல்லது செம்பிட்டத் தகைவிலான்(red-rumped swallow ) என்பது தில்லான் குடும்பத்தைச் சேர்ந்த ஒரு பறவையாகும். இப்பறவை தெற்கு ஐரோப்பா, போர்ச்சுகல், ஸ்பெயின், ஜப்பான், இந்தியா, ஆப்பிரிக்காவின் சில பகுதிகளில் காணப்படுகிறது. இவற்றின் முதன்மை உணவு பூச்சிகளாகும்.\nSection::::விளக்கம்.\nஇப்பறவை சிட்டுக்குருவி பருமன் உள்ளது. பிளவுபட்ட வாலும், மின்னும் தீய்நுதலும் கருநீல முதுகும், செம்மஞ்சள் கலந்த வெண்மை நிறமுடைய வயிறும், பின் கழுத்திலும், பிட்டத்திலும் செந்தவிட்டு நிறமும் கொண்டது. இப்பறவைகளின் பெரும்பகுதி வலசைவருபவை ஆகும்.\n"}
{"id": "256573", "url": "https://ta.wikipedia.org/wiki?curid=256573", "title": "வான் பிரான் வினை", "text": "வான் பிரான் வினை\n\nவான் பிரான் வினை \"(Von Braun reaction)\" என்பது ஒரு கரிம வேதியியல் வினையாகும். இவ்வினையில் மூன்றாம் நிலை அமீன்கள் சயனோசன் புரோமைடுகளுடன் வினைபுரிந்து ஒரு கரிமசயனமைடைத் தருகின்ற வினைவகையாகும். இருமெத்தில்-α- நாப்தைலமீன் வினையை இவ்வினைக்கு உதாரணமாகக் கூறலாம் An example is the reaction of \"dimethyl-α-naphthylamine\":\nவான் பிரான் வினையின் வினைவழி முறை இரண்டு மின்னணு பதிலீடுகளைக் கொண்டுள்ளது. அமீன் முதலாவது மின்னணு மிகுபொருளாகச் செயல்பட்டு புரோமின் அணுக்களை இடப்பெயர்ச்சி செய்கிறது. பின்னர் இவ்வணு இரண்டாவது மின்னணு மிகுபொருளாகச் செயல்படுகிறது\n\n"}
{"id": "256575", "url": "https://ta.wikipedia.org/wiki?curid=256575", "title": "வான் பிரான் அமைடு இறக்கவினை", "text": "வான் பிரான் அமைடு இறக்கவினை\n\nவான் பிரான் அமைடு இறக்கவினை \"(Von Braun amide degradation)\" என்ற கரிம வேதியியல் வினையில் ஒரு பதிலீடு செய்யப்பட்ட ஆமைடுடன் பாசுபரசு ஐங்குளோரைடு சேர்க்கப்பட்டு ஒரு நைட்ரைல்|நைட்ரலும்]] ஒரு கரிம ஆலைடும் உண்டாகின்றன.\n\n"}
{"id": "256576", "url": "https://ta.wikipedia.org/wiki?curid=256576", "title": "இந்திய பள்ளி சான்றிதழ் தேர்வுகள் சபை", "text": "இந்திய பள்ளி சான்றிதழ் தேர்வுகள் சபை\n\nஇந்திய பள்ளி சான்றிதழ் தேர்வுகள் சபை (Council for the Indian School Certificate Examinations (சுருக்கமாக CISCE))ஒரு தேசியவளவிலான, தனியார் இந்திய கல்வி வாரியம் ஆகும். இது மேல்நிலை வகுப்புத் தேர்வுகளையும் (the Indian School Certificate (ISC) Examination), உயர்நிலை வகுப்புத் தேர்வுகளையும் (The Indian Certificate of Secondary Education (ICSE) Examination) நடத்துகிறது. இந்த சபை 1958ல் நிறுவப்பட்டது.\n\n1952ல் இந்தியாவின் கல்வி அமைச்சர் மவுலானா அபுல்கலாம் ஆசாத் தலைமையில், கேம்பிரிட்ஜ் பள்ளி சான்றிதழ் தேர்வுகளுக்குப் பதில் இந்திய நிறுவனத்தால் நடத்தப்படும் தேர்வு அமைப்பினை ஏற்படுத்த முடிவு செய்யப்பட்டது, இதன் விளைவாக இந்த சபையை உருவாக்க முடிவு செய்யப்பட்டது.\n\nஇந்த சபையினால் நிர்வகிக்கப்படும் கல்வித்திட்டங்களின் கீழே செயற்படும் 89 தனியார் பள்ளிக்கூடங்கள் தமிழ்நாட்டில் இன்றைய நிலையில் உள்ளது. \n"}
{"id": "256580", "url": "https://ta.wikipedia.org/wiki?curid=256580", "title": "கடிகாரக் கோணக் கணக்குகள்", "text": "கடிகாரக் கோணக் கணக்குகள்\n\nகடிகாரக் கோணக் கணக்குகள் (\"Clock angle problems\") ஒரு கடிகாரத்தின் முட்களுக்கிடைப்பட்ட கோணங்களின் அளவுகளைக் காணும் வழிமுறையைத் தருகின்றன.\n\nSection::::முட்களின் கோணம் காணல்.\nகடிகாரக் கோணக் கணக்குகளில் கோணம், நேரம் என்ற இரு வெவ்வேறு அளவுகள் தொடர்புபடுத்தப்படுகின்றன. கோணமானது, கடிகாரத்தில் குறிக்கப்பட்டுள்ள 12 என்ற எண்ணிலிருந்து கடிகார திசையில், பாகையில் அளக்கப்படுகிறது. நேரமானது, வழக்கமான 12-மணிக் கடிகார அமைப்பை அடிப்படையாகக் கொண்டு கணக்கிடப்படுகிறது.\n\nஇதில் கோணத்தின் மாறுவீதம் பாகை/நிமிடம் அலகில் அளக்கப்படுகிறது. ஒரு வழக்கமான 12-மணிக் கடிகாரத்தின் மணிகாட்டும் முள்ளானது 12 மணிநேரத்தில் (720 நிமிடங்கள்) 360° கோணவளவு நகர்கிறது. அதாவது நிமிடத்திற்கு 0.5°. இதேபோல நிமிடமுள்ளானது 60 நிமிடங்களில் 360° கோணவளவு நகர்கிறது. அதாவது நிமிடத்திற்கு 6°.\n\nSection::::மணிமுள்ளின் கோணம் காணும் சமன்பாடு.\nஇதில்:\n\nSection::::நிமிட முள்ளின் கோணம் காணும் சமன்பாடு.\nஇதில்:\n\nSection::::எடுத்துக்காட்டு.\nகடிகாரம் காட்டும் நேரம் 5:24 எனில்,\n\nகோண முள்ளின் கோணம் (பாகையில்):\n\nநிமிட முள்ளின் கோணம் (பாகையில்):\n\nSection::::முட்களுக்கிடைப்பட்ட கோணம் காணும் சமன்பாடு.\nஇரு முட்களுக்கிடைப்பட்ட கோணத்தைப் பின்வரும் வாய்ப்பாட்டின் மூலம் காணலாம்:\n\nஇவ்வாய்ப்பாட்டில்,\n\nSection::::எடுத்துக்காட்டு.\nகடிகாரம் காட்டும் நேரம் 2:20 எனில் இரு முட்களுக்கு இடைப்பட்ட கோணம்:\n\nSection::::இரு முட்களும் ஒன்றின்மேல் ஒன்றாக வருதல்.\nஇரு முட்களின் கோணங்களும் சமமாக இருக்கும்போது இரண்டும் ஒன்றின்மேல் மற்றொன்று மேற்கவியும்.\n\nformula_3 இன் மதிப்புகள் 0–11 வீச்சிலமையும் முழு எண்கள். எனவே formula_17 வரைப் பதிலிடக் கிடைக்கும் நேரங்கள்: \n\n"}
{"id": "256583", "url": "https://ta.wikipedia.org/wiki?curid=256583", "title": "வேதிச் சிதைவு", "text": "வேதிச் சிதைவு\n\nவேதிச் சிதைவு \"(Chemical decomposition)\" என்பது ஓரு வேதிச்சேர்மத்தை தனிமங்களாக அல்லது சிறு சேர்மங்களாகப் பிரிக்கும் வினைவகையாகும். சில நேரங்களில் இவ்வினை வேதித் தொகுப்பு வினைக்கு நேரெதிரான வினை என்றும் கருதப்படுகிறது. பெரும்பாலும் இவ்வகைச் சிதைவு வினைகள் வேதியியலில் விரும்பப்படுவதில்லை. ஒரு வேதிச் சேர்மம் கொண்டுள்ள அதன் நிலைப்புத்தன்மை, அச்சேர்மம் சுற்றுச்சூழலில் இடம்பெற்றுள்ள வெப்பம், கதிரியக்கம், ஈரப்பதம், அல்லது ஒரு கரைப்பானின் அமிலத்தன்மை, ஆகிய காரணிகளால் முடிவாகக் கட்டுப்படுத்தப்படுகிறது. சிதைவுவினைகளின் செயல்முறை விவரங்கள் சரியான முறையில் வரையறுக்கப்படவில்லை. மாறாக, ஒரு மூலக்கூறு சிறு துண்டுகளாக உடையலாம் என்கின்ற போக்கிலேயே வரையறுக்கப்பட்டுள்ளது. அணுப் பொருண்மை அலைமாலையியல், மரபார்ந்த எடையறி பகுப்பாய்வு மற்றும் வெப்பஞ்சார்ந்த எடையறி பகுப்பாய்வு போன்ற பல்வகையான பகுப்பாய்வு முறைகளில் வேதிச்சிதைவு வினை அலசி ஆராயப்பட்டுள்ளது.\n\nசற்று விரிவாக அலசப்பட்ட ஆய்வுகளின் அடிப்படையில் வேதிச் சிதைவு என்பது ஒரு சேர்மம் ஒருபருப்பொருள் நிலையில் இருந்து ஒன்று அல்லது இரண்டு நிலைகளுக்கு பிரிவதையும் உள்ளடக்கியது என்று வரையறை செய்யப்பட்டுள்ளது \n\nவேதியியலில் மூன்று வகையான சிதைவு வினைகள் உள்ளதாக வகைப்படுத்தப்பட்டுள்ளது. வெப்பச் சிதைவு, மின்பகுச் சிதைவு, வினையூக்கிச் சிதைவு என்பன அம்மூன்று வகைச் சிதைவு வினைகளாகும்.\n\nSection::::சிதைவுவினையின் பொதுவாய்ப்பாடு.\nவேதிச் சிதைவின் பொதுவான அமைப்பு வாய்ப்பாடு இவ்வாறு அமையும்:\n\nஇதற்கு தண்ணீரின் நீராற்பகுப்பு வினையைச் சரியான உதாரணமாகக் குறிப்பிடலாம். இங்கு நீர்ம நிலையிலுள்ள நீர் மூலக்கூறு வாயு நிலையில் உள்ள ஐதரசன் மற்றும் ஆக்சிசனாகச் சிதைவடைகிறது.\n\nSection::::கூடுதல் உதாரணங்கள்.\nஐதரசன் பெராக்சைடு, மெல்ல தண்ணீர் மற்றும் ஆக்சிசனாகச் சிதைவதைத் தன்னிச்சையானச் சிதைவடைதலுக்கு ஒரு உதாரணமாகக் கூறலாம்.\n\nகார்பனேட்டுகளைச் சூடாக்கும்போது அவை சிதைவடைகின்றன. கார்பானிக் அமிலம், HCO இதற்கு விதிவிலக்காகும். கார்பானிக் அமிலம் மட்டும் தன்னிச்சையாகச் சிதைவடைந்து கார்பன் டை ஆக்சைடு மற்றும் தண்ணீரராக்ச் சிதைவடைகிறது. சோடா உடைக்கும்பொழுது வெளிப்படும் ஓசை மற்றும் மதுபானங்கள் திறக்கும்போது வெளிப்படும் ஓசைகள் சிதைவடைந்த வாயுவின் வெளிப்பாடு ஆகும். \n\nமற்ற கார்பனேட்டுகளைச் சூடுபடுத்தினால் அவை அவற்றின் உலோகம் மற்றும் ஆக்சைடுகளாகச் சிதைவடையும். பின்வரும் வினையில் உள்ள \"M\" உலோகத்தைக் குறிக்கிறது.\n\nகுறிப்பிட்டுச் சொலவேண்டுமென்றால், கால்சியம் கார்பனேட்டு சிதைவைச் சொல்லலாம்.:\n\nஉலோக குளோரேட்டுகளும் சூடாக்கும் போது சிதைவடைகின்றன. ஒரு உலோக குளோரைடு மற்றும் ஆக்சிசன் ஆகியன விளைகின்றன.\n\nபொதுவாக குளோரேட்டுகள் ஆக்சிசனை வெளிவிட்டு சிதைகின்றன. உதாரணமாக பொட்டாசியம் குளோரேட்டு\n\n\n"}
{"id": "256586", "url": "https://ta.wikipedia.org/wiki?curid=256586", "title": "ஊடகம் தான் செய்தி", "text": "ஊடகம் தான் செய்தி\n\nஊடகம் தான் செய்தி (\"The medium is the message\") என்பது மார்சல் மெக்லூவன் அறிமுகப்படுத்திய கருத்துரு ஆகும். செய்தியின் ஒரு பகுதியாக ஊடகமே பொதிவதால், ஒரு செய்தி எப்படிப் புரிந்து கொள்ளப்படுகிறது என்பதில் அதனைத் தெரிவிக்கப் பயன்படுத்தப்படும் ஊடகமும் தாக்கத்தை ஏற்படுத்துகிறது.\n\n1964 இல் வெளியான அவரது புகழ்பெற்ற நூலில் (\"Understanding Media: The Extensions of Man\") இக்கருத்தாக்கத்தை அவர் அறிமுகப்படுத்தினார். மெக்லூவன், செய்தியை விட அதனைக் கொண்டு வரும் ஊடகத்தையே கூடுதலாக அறிந்து கொள்ள வேண்டியுள்ளது என்று கருதினார். ஒரு ஊடகம் அது கொண்டு வரும் செய்தியால் மட்டுமன்று அதன் வடிவத்தாலும் பண்புகளாலும் கூட சமூகத்தின் மீது தாக்கத்தை ஏற்படுத்துகிறது என்று கூறினார்.\n\n"}
{"id": "256597", "url": "https://ta.wikipedia.org/wiki?curid=256597", "title": "கடோலினியம்(III) நைட்ரேட்டு", "text": "கடோலினியம்(III) நைட்ரேட்டு\n\nகடோலினியம்(III) நைட்ரேட்டு \"(Gadolinium(III) nitrate )\" என்பது Gd(NO3)3 என்ற மூலக்கூறு வாய்ப்பாடு கொண்டுள்ள கடோலினியத்தின் கனிம வேதியியல் சேர்மமாகும். அணு உலைகளில் நீரில் கரையும் நியூட்ரான் உறிஞ்சியாகப் பயன்படுத்தப்படுகிறது . மற்ற நைட்ரேட்டுகளைப் போல கடோலினியம்(III) நைட்ரேட்டும் ஒரு ஆக்சிசனேற்றியாகச் செயல்படுகிறது.\n\nSection::::பயன்கள்.\nஅமெரிக்காவின் தெற்கு கரோலினாவில் உள்ள சவானா ஆற்று தளத்தில் அமைந்துள்ள கனநீர் அணு உலைகளில் கடோலினியம்(III) நைட்ரேட்டு பயன்படுத்தப்படுகிறது. பின்னர் இது கனநீரில் இருந்து தனித்துப் பிரிக்கப்பட்டு சேமிக்கப்படுகிறது அல்லது மறு சுழற்சிக்கு பயன்படுத்தப்படுகிறது.\n\nகனடாவில் உள்ள அழுத்த கனநீர் அணு உலையிலும் கடோலினியம்(III) நைட்ரேட்டு நீரில் கரையும் நியூட்ரான் உறிஞ்சியாகப் பயன்படுத்தப்படுகிறது. \nமற்ற கடோலினியம் சேர்மங்களைத் தயாரிக்க உதவும் தாதுப்பொருளாகவும் கடோலினியம்(III) நைட்ரேட்டு பயன்படுத்தப்படுகிறது. இவைத் தவிர தனிச்சிறப்பு கண்ணாடிகள் மற்றும் பீங்கான்கள் மற்றும் ஒளிர்பொருளாகவும் உபயோகமாகிறது.\n"}
{"id": "256599", "url": "https://ta.wikipedia.org/wiki?curid=256599", "title": "முத்து மண்டபம்", "text": "முத்து மண்டபம்\n\nமுத்து மண்டபம் 1963 ஆம் ஆண்டு வெளிவந்த தமிழ்த் திரைப்படமாகும். ஏ. எஸ். ஏ. சாமி இயக்கத்தில் வெளிவந்த இத்திரைப்படத்தில் எஸ். எஸ். ராஜேந்திரன், விஜயகுமாரி, எம். ஆர். இராதா மற்றும் பலரும் நடித்திருந்தனர். இத்திரைப்படத்திற்கான கதை, வசனங்களை இராதாமணாளன் எழுதினார்.\n\nSection::::பாடல்கள்.\nஇத் திரைப்படத்துக்கு கே. வி. மகாதேவன் இசையமைத்தார். கண்ணதாசன், எம். கே. ஆத்மநாதன் ஆகியோர் இயற்றிய பாடல்களை டி. எம். சௌந்தரராஜன், பி. சுசீலா ஆகியோர் பாடினார்கள்.\n"}
{"id": "256606", "url": "https://ta.wikipedia.org/wiki?curid=256606", "title": "ஓல்காம், வல்சாடு மாவட்டம்", "text": "ஓல்காம், வல்சாடு மாவட்டம்\n\n\"இதே பெயரில் உள்ள ஊர்களைப் பற்றி அறிய, ஓல்காம் என்ற பக்கத்தைப் பார்க்கவும்\"\n\nஓல்காம் என்னும் ஊர், இந்திய மாநிலமான குஜராத்தின் வல்சாடு மாவட்டத்தில் உள்ளது. இது வல்சாடு வட்டத்துக்கு உட்பட்டது.\n\nSection::::அமைவிடம்.\nஇந்த ஊருக்கு வடமேற்கிலும் மேற்கிலும் கண்டேவி வட்டம் உள்ளது. வடக்கிலும், வடகிழக்கிலும் வாசண் என்ற ஊரும்]], கிழக்கில் வாகல்தரா என்ற ஊரும், தென்மேற்கில் ஜேஷ்போர் என்ற ஊரும், தென்கிழக்கில் பஞ்சலாய் என்ற ஊரும் உள்ளன.\n\nSection::::மக்கள் தொகை.\nஇந்த ஊருக்கான மக்கள் தொகை விவரங்கள்:\nSection::::அரசியல்.\nஇது வல்சாடு சட்டமன்றத் தொகுதிக்கும், வல்சாடு மக்களவைத் தொகுதிக்கும் உட்பட்டது.\n\nSection::::போக்குவரத்து.\nஇந்த ஊரின் எல்லை வழியாக ரயில்கள் செல்கின்றன. அருகிலுள்ள வாகல்தரா என்னும் ஊரின் வழியாக தேசிய நெடுஞ்சாலையை அடைந்து பிற ஊர்களுக்குப் பயணிக்கலாம்.\n"}
{"id": "256607", "url": "https://ta.wikipedia.org/wiki?curid=256607", "title": "கச்சிகாம், வல்சாடு வட்டம்", "text": "கச்சிகாம், வல்சாடு வட்டம்\n\nகச்சிகாம் என்னும் ஊர், இந்திய மாநிலமான குஜராத்தின் வல்சாடு மாவட்டத்தில் உள்ளது. இது வல்சாடு வட்டத்துக்கு உட்பட்டது.\n\nSection::::அமைவிடம்.\nஇந்த ஊரின் வடக்கிலும், வடகிழக்கிலும், வடமேற்கிலும் ஓஜார் என்ற ஊரும், மேற்கிலும், தென்மேற்கிலும் காகட்மாடி என்ற ஊரும், கிழக்கில் ஃபலத்ரா என்ற ஊரும் அமைந்துள்ளன. தென்கிழக்கிலும், தெற்கிலும் பார்டி வட்டம் அமைந்துள்ளது.\n\nSection::::மக்கள் தொகை.\nஇந்த ஊருக்கான மக்கள் தொகை விவரங்கள்:\nSection::::அரசியல்.\nஇது தரம்பூர் சட்டமன்றத் தொகுதிக்கும், வல்சாடு மக்களவைத் தொகுதிக்கும் உட்பட்டது.\n\nSection::::போக்குவரத்து.\nஇந்த ஊரில் இருந்து மாவட்ட சாலையின் வழியாக பிற ஊர்களை அடையலாம். \n"}
{"id": "256610", "url": "https://ta.wikipedia.org/wiki?curid=256610", "title": "ஓல்காம்", "text": "ஓல்காம்\n\n"}
{"id": "256614", "url": "https://ta.wikipedia.org/wiki?curid=256614", "title": "வல்சாடு தொடருந்து நிலையம்", "text": "வல்சாடு தொடருந்து நிலையம்\n\nவல்சாடு தொடருந்து நிலையம், இந்தியாவின் மேற்கு இரயில்வே வலயத்துக்கு உட்பட்டது. இது குஜராத்தின் வல்சாடு நகரத்தில் உள்ளது.\n\n"}
{"id": "256615", "url": "https://ta.wikipedia.org/wiki?curid=256615", "title": "வாப்பி தொடருந்து நிலையம்", "text": "வாப்பி தொடருந்து நிலையம்\n\nவாப்பி தொடருந்து நிலையம், இந்தியாவின் மேற்கு ரயில்வே வலயத்துக்கு உட்பட்டது. இது குஜராத்தின் \nவாப்பியில் உள்ளது.\n\n"}
{"id": "256617", "url": "https://ta.wikipedia.org/wiki?curid=256617", "title": "வாப்பி", "text": "வாப்பி\n\nவாப்பி என்னும் நகரம், இந்திய மாநிலமான குஜராத்தின் வல்சாடு மாவட்டத்தில் உள்ளது. இது தாமன்கங்கா ஆற்றின் கரையில் அமைந்துள்ளது.\n\nSection::::போக்குவரத்து.\nஇந்த ஊரில் இருந்து எட்டாம் தேசிய நெடுஞ்சாலை வழியாக பிற ஊர்களுக்கு செல்லலாம்.\nஇங்கிருந்து தமன், சில்வாசா ஆகிய நகரங்களுக்கு போக்குவரத்து வழியுண்டு.\n"}
{"id": "256618", "url": "https://ta.wikipedia.org/wiki?curid=256618", "title": "தூக்கு", "text": "தூக்கு\n\nதூக்கு (Hanging) என்பது சுருக்கு மூலமாகவோ கழுத்தை நெறிப்பதன் மூலமாகவோ ஒருவர் தொங்குவதைக் குறிக்கும். நடுக்காலம் தொட்டே மரணதண்டனையை நிறைவேற்றுவதற்கான பொதுவான வழிமுறையாகத் தூக்கு விளங்குகிறது. இன்றும் பல்வேறு நாடுகளிலும் பகுதிகளிலும் அவ்வாறே நிலைமை உள்ளது. தற்கொலை முனைவுடையோர் பெரும்பாலும் நாடக்கூடிய வழிமுறையாகவும் தூக்கு அமைகிறது.\n"}
{"id": "256632", "url": "https://ta.wikipedia.org/wiki?curid=256632", "title": "சுடலை மாடன்", "text": "சுடலை மாடன்\n\nசுடலை மாடன் ஒரு கிராம காவல் தெய்வம் ஆகும். சிவனுக்கும் பார்வதிக்கும் பிறந்த மகனாக இவர் கருதப்படுகிறார். சுடலை மாடன் வழிபாடு தமிழ்நாட்டின் தென் மாவட்டங்களான திருநெல்வேலி, தூத்துக்குடி, கன்னியாகுமரி மாவட்டங்களில் இருக்கும் கிராமங்களில் பரவலாக இருக்கின்றது. தென் மாவட்டங்களில் பரவலாக குல தெய்வமாக வணங்கி வருகிறார்கள். சுடலை மாடன் கிராமத்துக் கடவுளாக இருப்பதால் வழிபாடும் கிராமம் சார்ந்ததாகவே இருக்கிறது. ஒரு சில சுடலை மாட சுவாமிக் கோயில்களைத் தவிர மற்ற அனைத்துக் கோயில்களும் சாதரணமாகவே காணப்படுகின்றன.\n\nபெரிய மண்டபங்களை மாடம் என கூறுவர்.பார்வதி கயிலாயத்தில் ஆயிரம் தூண்களை கொண்ட மண்டபத்தில் உள்ள தூண்விளக்கு சுடரில் பிறந்ததால் மாடன் எனவும் சுடலை என்பது உயிரற்ற உடலை குறிக்கும் மயானத்தில் எரிந்த பிணத்தை உண்டதால் சுடலைமாடன் என பெயர் பெற்றார்.காளை உருவம் எடுத்து பகவதியம்மன் கோயில் கோட்டையை சிதைத்ததால் இவர் காளையின் தலையுடனும் காட்சியளிப்பதுண்டு.\n\nஇந்த சுடலை மாடனுக்கு மூன்று விதமான பலிகள் தரப்படுகின்றன.\n\nதிருநெல்வேலி மாவட்டம் சீவலப்பேரி சுடலை மாடன் கோயில் கீழ்ஆம்பூர் சுடலை மாடன் கோயில்,சங்கனாபுரம்-அருள்மிகு ஸ்ரீ வடக்கு-அத்தியான் சுடலை மாடசாமி திருக்கோவில் , பாலாமடை கீழக்கரை சுடலை மாடன் கோவில், தென்கலம்புதூர் மற்றும் தூத்துக்குடி மாவட்டம் ஆறுமுகமங்கலத்தில் அமைந்திருக்கும் ஐகோர்ட் மகாராஜா கோவில், சிறுமளஞ்சி(ஏர்வாடி) சுடலை மாடன் கோயில், அம்பாசமுத்திரம் அருகேயுள்ள‌ ஊர்காடு(உய்காடு)சுடலை மாடன் கோயில், வள்ளியூர் அருகில் உள்ள கலந்தபனை உய்க்காட்டு சுடலை ஆண்டவர் கோவில்,நெல்லை மாவட்டம் பழவூர் எலந்தையடி சுடலை மாடன் கோயில்,கன்னன் குளம் பெருமாள்புரம் தோட்டக்கார மாட சுவாமி போன்றவை மிகவும் பிரசித்தி பெற்ற கோயில்களில் சிலவாகும்.\n\nமேலும் கன்னியாகுமரி மாவட்டம் நாகர்கோவிலுக்கு அருகே வடலிவிளை ஊரில் உள்ள சுடலைமாடன் கோவில் மற்றும் வடக்கு சூரங்குடியில் உள்ள சுடலைமாடன் கோவில் பிரசித்தி பெற்ற கோவில்.\nதிருச்செந்தூரில் ஆவுடையார் குளத்தின் தென்பகுதியில் சுடலை மாட சுவாமித் திருக்கோவில் ஓன்று அமைந்துள்ளது. அதுபோல் சோனகன்விளையில் அமைந்திருக்கும் நாலாயிரமூட்டையார் குளக்கரையில் நாடார்கள் வழிபடும் பிரசித்தி பெற்ற சுடலைமாடசுவாமி ஆலையம் அமைந்திருக்கிறது.. நெல்லை மாவட்டம் நாங்குநேரித் தாலுகா வடக்கு விஜயநாராயணத்தில் புகழ் பெற்ற ஒத்தப்பனை சுடலை மாட சுவாமிக் கோவில் உள்ளது., நாகர்கோவில் நகரின் ஒழுகினசேரி சுடுகாட்டில் இருக்கும் மயான/மாசான சுடலைமாடன் கோவில் மிகவும் பிரசித்தி பெற்றது, இங்குள்ள சுடலைமாடனே மிகப்பெரிய சுடுகாட்டில் வீற்றிருக்கும் மயான சுடலை ஆவர்,\n\nசுசீந்திரம் அருகேயுள்ள தாணுமாலையன்புதூரில் அமைந்திருக்கும் சிவசுடலைமாடன் கோவிலின் சுடலைமாடன் சிலை பலநூறு ஆண்டுகளுக்கு முன்னரே உருவமாக கல்லில் செதுக்கப்பட்ட பழமையான சுடலைமாடன் உருவச்சிலையாகும்.\n\nSection::::சிவலப்பேரி சுடலை மாடன் வரலாறு.\nசிவலப்பேரி, நெல்லை மாவட்டம்.\n\nமலையாள நாட்டிலிருந்து பாண்டிய நாட்டிற்கு மாயாண்டி சுடலை வந்தார். அவர் பாண்டிய நாட்டில் முதலாவது வந்தமர்ந்த இடம் சீவலப்பேரி.\n\nதிருநெல்வேலியிலிருந்து சுமார் 15 கிலோ மீட்டர் தூரத்தில் இருக்கிறது சீவலப்பேரி கிராமம்.\n\nபாண்டிய மன்னர்களின் வம்சத்தில் வந்த \"\"ஸ்ரீவல்லப பாண்டியன்\"\" மக்களின் குடிநீருக்காக ஏரியை  அமைத்தான். அவன் பேரில் அந்த ஏரி ஸ்ரீவல்லப பேரி என்று அழைக்கப்பட்டது. அது மருவி ஸ்ரீவல பேரி யாகி, சீவலப்பேரி ஆனது. இங்கு சுமார் 650 ஆண்டுகளுக்கு முன்பு வாழ்ந்த வந்த மாசானக்கோனார் தன்னுடைய தந்தையின் கட்டளையேற்று ஆடு மேய்க்க சென்றார். சீவலப்பேரி ஊருக்கு மேற்கு மூன்று ஒன்றாய் கலக்கும் பகுதியான \"\"முக்கூடல்\"\" என்னும் இடத்தில் ஆடுகளை மேய்த்து கொண்டிருந்தார். 12 வயதே ஆன பாலகன் மாசானம். நூற்றுக்கும் மேற்பட்ட ஆடுகள் கூட்டத்தை சின்னஞ்சிறு பாலகன் மாசானம், அடிக்காமலும், அதட்டாமலும் உரிமையுடன் அழைப்பது, அவற்றை கொஞ்சுவது என ஆடுகளோடு பழகுவதை கண்ட ஒரு சாமியார், அவனிடம் சென்று குழந்தாய், எனக்கு நல்ல பசியாக இருக்கிறது. உண்பதற்கு உன்னிடம் எதாவது இருந்தால் கொடு என்றார்.\n\nகாவி உடையும், காலில் ஆணிகள் பொருத்தப்பட்ட செருப்பும், கையில் திருவோடும் கொண்டு உயரமான தோற்றமும் அதற்கேற்ற அகன்ற உடல்வாகும் கொண்டு நரைத்த தாடியுடன் நிமிர்ந்த நிலையில் நின்றிருந்த அந்த சாமியாரைக் கண்டான் மாசானம். சாமி, உங்களுக்கு கொடுக்கத்தக்க கையில் ஒண்ணுமில்லே, நான் வீட்லயிருந்த கொண்டாந்த சோள கஞ்சிய இப்பதேன் குடிச்சு முடிச்சேன்.\n\nபரவாயில்லை, ஏதாவது ஒரு ஆடுயிடம் இருந்து பாலை கறந்து கொடு, நான் குடித்து பசியாறிக்கொள்கிறேன்.\n\nசாமி, முக்காவாசி ஆடு, சினை ஆடுதேன். ஈத்தளஞ்ச ஆடுகள்கிட்டயும் இப்ப எப்படி பால கறக்க, என்று கூறிய போது, அவர் அருகே நின்ற ஆட்டை காட்டி, இந்த ஆட்டில் இருந்து பாலை கறந்து கொடு என்றார். அந்த சாமியார்.\n\nஅப்போது மாசானம் சத்தமாக சிரித்தார். சாமி அது மலட்டு ஆடு, அதுல போய் எப்படி சாமி பால கறக்கிறது என்று கூறி, மீண்டும் சிரித்தார் மாசானம்.\n\nஇறுகிய முகத்தோடு குழந்தாய், நான் சொல்வதை நீ கேள், அந்த ஆட்டில் பால் வரும், இந்தா, இந்த திருவோட்டில் பாலை கறந்து கொடு என்று தன் கையில் இருந்த திருவோட்டினை கொடுக்க, தயக்கத்துடன் வாங்கினார் மாசானம். அந்த மலட்டு ஆட்டின் மடியில் பாலை கறக்க முயன்றார். பால் வந்தது. திருவோடு நிரம்பியது. வியந்தார் மாசானம், அந்த சாமியாரை வியப்போடு பார்த்தபடியே எழுந்தார்.\n\nமாசானத்தின் கையிலிருந்த திருவோட்டை வாங்கி பாலை அருந்திய சாமியார், தனது சுயரூபத்தை காட்டினார். வந்திருந்தது சுடலைமாடன்.\n\nகம்பீரமான தோற்றம், கனிவான சிரிப்பு மாசானம் உன் இடம் தேடி வந்த எனக்கு கோயில் எழுப்பி, பூஜித்து வா என்றார். அதற்கு ஐயா, வயதில் இளையவன், பருவத்தில் சிறியவன் என்னால் என்ன செய்ய முடியும்.\n\nஉன்னோடு நானிருக்கிறேன் உன்னால் முடியும் என்றார். சாமி, அப்படியே செய்கிறேன். எனது தலைமுறைக்கும் காத்து நிக்கணும், நோய் வராம பாதுகாக்கணும் என்று கூறினார். (இதை செய்யுளாக அதாவது பிறக்கும் பிறக்கும் பிள்ளைக்கும் என பாடலாய் பாடி கேட்டதாக கூறப்படுகிறது.)\n\nஉடனே சுடலைமாடன் எனக்கு கோயில் கட்டி, நான் சொல்கிற என்னோடு நிலையம் கொடுத்து பூஜித்துவா,\n\nஉன் தலைமுறையை காத்து நிற்பேன், குலம் சிறக்க வைப்பேன்,\n\nஊர் மக்களை காப்பேன், நோய், நொடி அண்டாமல் பாப்பேன்.\n\nஎன்னை நம்பி, உன்னை தேடி வருவோருக்கு எப்பிணியாகினும் அப்பொழுதே நீக்கி வைப்பேன். என்று வாக்குறுதி கொடுத்த சுடலைமாடன் தான் நின்றிருந்த இடத்தில் கீழேயிருந்த மண்ணை எடுத்து தன் விரலை தொட்டு, அதை கொண்டு மாசானத்தின் நாவில் ஓம் என்று எழுதினார்.\n\nமாலை பொழுதானது. ஆடுகளை கிடையில் அடைத்துக் கொண்டு தனது உறவினர்களிடமும், ஊரார்களிடமும் நடந்ததை கூறினார். மாசானம்.\n\nஎல்லோரும் கேலி பேசினர். இவரது பேச்சை பொருட்டாக நினைக்கவில்லை. சுடலைக்கு கொடுத்த வாக்கை காப்பாற்ற முடியவில்லை என்று வேதனைப்பட்ட மாசானம். அங்கிருந்து புறப்பட்டு கால்போன போக்கி பயணித்தார். சதுரகிரிமலை சென்றார். அங்கு சித்தர்கள் பலர் இருக்க, அங்கிருந்த ஒரு ரிஷி யை குருவாகக்கொண்டு அவருக்கு தொண்டுகள் செய்து வந்தார். வேதங்களை கற்றறிருந்தார்.\n\nரிஷியை காணவரும் அன்பர்கள் அவரை குரு என்று அழைப்பதை போன்று இவரை பாலகன் என்பதால் பாலகுரு என்று அழைத்தனர். தலைமை குருவாக இருந்த அந்த ரிஷியிடம் நாடி வரும் அன்பர்கள் தங்களுக்கு நேரும் இன்னல்களை எடுத்துக்கூறும் போது, ரிஷி பதில் கூற சிறிதுநேரம் மௌனமாக இருப்பார். பின்னர் பதில் கூறுவார். ஆனால் சுடலையின் அருளால் மாசானக்கோனார், ரிஷிக்கு முன்னதாக பதில் கூறிவிடுவார். இதனால் இவரை அங்கிருந்த முனிவர்கள் தலை இருக்க வால் ஆடலாமா என்று கண்டித்தனர். தலைமைகுரு பதில் கூறும் முன்னே, இவர் பதில் கூறியதால் வால் என்று நகைப்புக்காக கூறியதால் இவர் பெயரே வாலகுருவாக மாறியதாகவும் கூறப்படுகிறது.\n\n21 வயதை எட்டிய இந்த வாலகுரு காசிக்கு பயணம் மேற்கொண்டார். தனது 24 வயதில் சொந்த ஊரான சீவலப்பேரிக்கு வந்தார். சுடலைமாடனை நோக்கி வேண்டினார். அன்றிரவு அவர் கனவில் தோன்றிய சுடலை ஈசன், நாளை காலை சூரிய உதயத்திற்கு பின் மூவாற்றங்கரையில் நான் லிங்கமாக தோன்றியிருப்பேன். என்றார். எந்த இடத்தில் சுடலை தரை மண் எடுத்து மாசானக்கோனாருக்கு நாவில் ஓம் என்று எழுதினாரோ அந்த இடத்தின் மேற்கு பக்கம், தாமிரபரணி ஆற்றின் கிழக்கு கரையோரம் சித்திரை மாதம் முதல் நாள் சுடலைமாடன் சுயம்புவாக லிங்கமாக தோன்றினார். அன்றிரவும் மாசானாக்கோனர் கனவில் தோன்றிய சுடலைமாடன். முறுக்கு மீசை முகத்தோடும், வீச்சருவா கரத்தோடும் தனது உருவத்தை காட்டினார். இதே உருவத்தில் தனக்கு சிலை வடிவம் இட்டு வணங்கி வர கூறினார். அதன்படியே சுடலைமாடனுக்கு மாசானக்கோனார் கோயில் கட்டினார். மாசானக்கோனார் நீண்ட சடைமுடியுடனும், காவி ஆடையுடனும் இருந்ததால் அவ்வூர் மக்கள் இவரை வாலகுரு சன்னியாசிக்கோனார் என்று அழைத்து வந்தனர். சன்னியாசி கோனார் சுடலைக்கு பூஜை செய்து வந்தார். அவர் சொன்ன வாக்கு பலித்தது.\n\nஒரு வெள்ளிக்கிழமை உச்சி கால பூஜையில் அசரீரியாக சுடலைமாடன், சன்னியாசி கோனாரிடத்தில் பேசினார்.\n\n\"\"முன் பிறந்த முண்டனுக்கும் - அவன்\n\nபின் பிறந்த பேச்சிக்கும் - என்னை\n\nதில்லையில் ஆதரித்த தாயான\n\nஎல்லைக்காரி பிரம்ம சக்திக்கும்\n\nதுணையாக வழியில் வந்த\n\nபுதியவனுக்கும் எனக்கு\n\nஇணையாக என் கோட்டையில்\n\nபூஜிக்க நிலையம் கொடு என்றார்.\n\nஅப்போது சன்னியாசிக்கோனார் கூறினார்\n\nபணம் படைத்தவன் பலரிருக்கு\n\nபலம் படைத்தவன் சிலரிருக்க\n\nஎன்னை அழித்துவிட்டு\n\nஉன்னை அபகரித்துவிடக்கூடாதே என்றதற்கு\n\nபிறக்கும் பிறக்கும் பிள்ளைக்கும்\n\nகறக்கும் கன்றுக்கும் - நீ\n\nகறந்து கொடுத்த பாலுக்கும் சத்தியமாக\n\nசந்திரன் சூரியன் உள்ளவரை\n\nஎனது புகழ் மாறாது\n\nஉனது சந்ததி அழியாது காத்து நிப்பேன்.\n\nஎன் கோட்டை படியை கழுவி\n\nபடித்துறையில் நீ இருந்தால் நான் படியளப்பேன்\n\nநீ சொன்னது பலிக்கும்\n\nநீ கொடுக்கும் மண்ணும் மருந்தாகும் என்றார்.\n\nசுடலைமாடன் சொன்னபடி சன்னியாசி கோனார்\n\nசொன்ன வாக்கு நடந்தேறியது\n\nசுடுகாட்டு மண்ணும் மருந்தானது\n\nசுற்று வட்டாரம் பெயரானது\n\nசுடலையின் சக்தி உடனிருந்தது.\"\"\n\nசன்னியாசி கோனார் மறைவுக்கு பின் அவருக்கு ஊருக்குள்ள கோயில் கட்டப்பட்டுள்ளது. அது அவர் வாழ்ந்த வீடு என்று கூறப்படுகிறது. இது போத்தி கோயில் என்று அழைக்கப்படுகிறது. இங்கு தை மாதம் சிறப்பு வழிபாடு நடக்கிறது. சுடலைகோயிலில் ஆண்டு தோறும் சித்திரை மாதம் முதல் நாள் கொடை விழா நடக்கிறது. பங்குனி கடைசி நாளன்று போத்தி கோயிலில் பூஜை செய்து, அங்கிருந்து அவரை கோயிலுக்கு அழைத்து வருவதாக இந்த நிகழ்ச்சி நடைபெறுகிறது.\n\nசுடலைமாடன் மாசானக்கோனாருக்கு நாவில் ஓம் எழுத மண் எடுத்த இடம். மயான பூமியானது. அங்கிருந்து தான் மண் எடுத்து வந்து கோயிலில் திருநீறாக கொடுக்கப்படுகிறது. ஆண்டுக்கு ஒரு முறை டிராக்டர் கொண்டு மயானகரையில் தோண்டி திருநீறு மண் அள்ளப்படுகிறது. சுமார் 600 ஆண்டுகளாக மண் அள்ளப்பட்டும் அங்கு எந்த பள்ளமும் இன்னும் ஏற்பட வில்லை, மண்ணெடுக்க தோண்டிய சில நாட்களிலேயே அந்த இடம் இயல்பாக சமப்படுத்தப்படுகிறது. எல்லாம் சுடலையின் அற்புதம் என்கிறார்கள். சீவலப்பேரி மக்கள்.\n\nஇந்த திருநீறு மண்ணை பூசினால், தீராத நோய்களும் தீர்ந்து விடும் என்கிறார்கள் பலன்பெற்றவர்கள். இந்த கோயிலில் மூலவர் சுடலைமாடனின் வலது புறத்தில் தாய் பேச்சியம்மனும், தாய் பிரம்மசக்தியும் நின்ற கோலத்தில் அருள் பாலிக்கின்றனர். அவருக்கு எதிரே புதியசாமியும், அவருக்கு பின்புறம் முண்டன் சாமியும் அருள்பாலிக்கின்றனர்.\n\nபனைமரங்கள் வளர்ந்திருக்கும் அடர் சோலை, தாமிரபரணி பாய்ந்தோடும் ஆற்றங்கரை அமைதி தழுவும் அற்புத சூழல் இவையாவும் ஒரு சேர கொண்ட தலத்தில் காவல் தெய்வமாய் வீச்சருவா கரத்தோடும், முறுக்கு மீசை முகத்தோடும் காத்து நிற்கிறார் சுடலைமாடன்...\n\nSection::::பிற பெயர்கள்.\nஇவர் பலப் பெயர்களால் அறியப்படுகிறார்.\n\nஸ்தலப்பெயர்கள்\n\nபிற அவதார பெயர்கள்\n\n\nSection::::சிறுதெய்வ வழிபாடு.\nகிராமங்களில் காவல் தெய்வங்களாகக் கருதப்படும் சுடலை மாடன், இசக்கி மாடன், புலமாடன், வேம்பன், கருப்பசாமி, மாடசாமி, மாயாண்டி, முனியாண்டிபோன்ற ஆண் தெய்வங்களும், முப்பிடாரி, வண்டிமரிச்சி, காட்டேரி, உச்சிமாகாளி, இருளாயி, முனியம்மாள், இசக்கியம்மன் போன்ற பெண் தெய்வங்களும் சிறு தெய்வ வழிபாட்டு முறைகளில் வணங்கப்பட்டு வருகிறது.\n\nஇத்தெய்வங்களின் கோயில்களுக்கு பெரும்பாலும் கூரை வேயப்படுவதில்லை. அப்படியே கூரை வேயப்பட்டிருந்தாலும் அவை எளிமையாகவே இருக்கிறது. இக்கோவில்களில் சிலைகள் இருக்கும் தனி அறையான கருவறை என்கிற பாதுகாக்கப்பட்ட பகுதிகள் இல்லை. சாமியின் சிலையைத் தொட்டு வணங்கலாம். இத்தெய்வங்கள் பெரும்பாலும் மணல், சுண்ணாம்பு கலந்து திண்டுகளாக முக்கோண வடிவில் உருவாக்கப்பட்டு வெள்ளையடிக்கப்பட்டிருக்கும். வெள்ளையடிக்கப்பட்ட திண்டுகளில் சாமிகளின் முகம் மட்டும் வரையப்பட்டிருக்கும் அல்லது காவிநிறக் கோடுகள் நீளவாக்கில் போடப்பட்டிருக்கும். சில ஊர்களில் கற்சிலைகளாகவும், சில ஊர்களில் சிலைகள் களி மண்ணாலோ சுண்ணாம்பாலோ உருவங்களாக உருவாக்கப்பட்டு வண்ணம் பூசி இருக்கும், கற்சிலைகளுக்கு வண்ணம் பூசப்படுவதில்லை. பிற இந்து தெய்வங்களைப் போல் கருணை வடிவான முகங்களாக இத்தெய்வங்களின் முகங்கள் அமைக்கப்படுவதில்லை.\n\nஆண்டுக்கொரு முறையோ அல்லது குறிப்பிட்ட கால இடைவெளியிலோ இத்தெய்வங்களுக்கு சிறப்பு விழா 'கொடை விழா' என்கிற பெயரில் நடத்தப்படுகிறது. இவ்விழாவில் ஆடு, பன்றி மற்றும் சேவல்களைப் பலியிட்டு அசைவ உணவு படைக்கும் வழக்கம் கடைப்பிடிக்கப்படுகிறது. இத்தெய்வங்களுக்கு மது, சுருட்டு போன்ற போதைப் பொருட்கள் படைக்கப்பட்டு வழிபாடு செய்யப்படுகிறது.\n\nஇக்கோயில்களின் கொடை விழாக்களின் பொழுது ஒரு சில பக்தர்கள் சாமியாடும் வழக்கம் இருக்கிறது. சாமியாடிகள் அல்லது சாமிகொண்டாடிகள் என்றழைக்கப்படும் அவர்கள் ஒரு சில குடும்பங்களிலிருந்தே பரம்பரையாகத் தேர்வு செய்யப்படும் வழக்கம் இன்னும் இருக்கிறது. இவர்கள் ஆவேசத்துடன் ஆட்டமிட்டுக் குறி சொல்லும் வழக்கத்தைக் கடைப்பிடிக்கிறார்கள். இந்நிலையில் குறிப்பிட்ட சிலர் தங்களது குறைகளையோ அல்லது பொதுவான குறைகளைத் தெரிவித்து அதைத் தீர்க்க வழி கோருகின்றனர். சாமியாடுபவர்களும் அதற்கு பதில் அளிக்கின்றனர். இப்பதிலை தெய்வமே தெரிவித்ததாக நினைத்து அதன்படி நடக்கும் வழக்கம் கிராமப்பகுதிகளில் இன்னும் இருப்பது குறிப்பிடத்தக்கது.\n\nமேலும் கொடைவிழாக்களின் பொழுது தீப்பந்தம் ஏந்தி ஆடுவதும் நடுச்சாம வேளைகளில் சுடுகாட்டிற்கு சென்று வேட்டையாடுவதும் சுடலைமாடசுவாமியின் வழக்கமாகும். கணியான் கூத்து என்றழைக்கப்படும் மகுட கச்சேரி, தப்பட்டையுடன் கூடிய மேளம் ஆகிய இசை அமைப்புகள் சுடலைமாடசுவாமிக்கே உரித்தான இசையமைப்புக்களாகும்.\n\nஇக்கோவில்களில் அசைவ உணவு வகைகள் படைக்கப்படுவதால் புரோகிதர்கள் மூலம் பூசைகள் செய்யப்படுவதில்லை. ஒரு சில கோயில்களில் மட்டும் ஓதுவார்கள் பூசைகள் செய்து கொண்டிருக்கின்றனர். அவர்கள் இந்தப் மிருகங்களைப் பலியிடும் நடைமுறைகளில் கலந்து கொள்வது இல்லை. ஆனால் இக்கோயில்களில் அதிகமாக அந்தக் கோயில் வைத்திருக்கும் சமூகத்தைச் சேர்ந்தவர்களே பூசைப் பணிகளைச் செய்து வருகின்றனர\n"}
{"id": "256636", "url": "https://ta.wikipedia.org/wiki?curid=256636", "title": "கச்சிகாம்", "text": "கச்சிகாம்\n\n"}
{"id": "256641", "url": "https://ta.wikipedia.org/wiki?curid=256641", "title": "அகமதாபாத் சந்திப்பு தொடருந்து நிலையம்", "text": "அகமதாபாத் சந்திப்பு தொடருந்து நிலையம்\n\nஅகமதாபாத் தொடருந்து நிலையம், இந்திய மாநிலமான குஜராத்தின் அகமதாபாத்தில் உள்ளது. மேற்கு இரயில்வேயின் கட்டுப்பாட்டில் உள்ள இது குஜராத்தின் மிகப்பெரிய தொடருந்து நிலையம் ஆகும்.\nSection::::வசதிகள்.\n2010 மே மாதத்தில் இருந்து மூத்த குடிமக்கள், மாற்றுத் திறனாளிகள் ஆகியோர் தொடர்வண்டி நிலையத்தின் உள்ளே வரவும், வெளியேறவும் மின் ஊர்தி வசதி செய்யப்பட்டுள்ளது.\n\n\n\n"}
{"id": "256646", "url": "https://ta.wikipedia.org/wiki?curid=256646", "title": "வடகிழக்கு தொடருந்து மண்டலம் (இந்தியா)", "text": "வடகிழக்கு தொடருந்து மண்டலம் (இந்தியா)\n\nவடகிழக்கு தொடருந்து மண்டலம் (North Eastern Railway) இந்திய இரயில்வேயின் 17 மண்டலங்களுள் ஒன்றாகும். இதன் தலைமையகம் கோரக்பூரில் உள்ளது. இது பெரும்பாலும் உத்தரப்பிரதேசம், உத்தராஞ்சல் மற்றும் பீகாரின் மேற்கு மாவட்டங்களுக்கு சேவையை வழங்குகிறது.\n\nதற்போது இது மூன்று கோட்டங்களை உள்ளடக்கியது.\n\n14 ஏப்ரல் 1952ல் வடகிழக்கு தொடருந்து மண்டலம் (இந்தியா) தொடங்கப்பட்டது, இது அசாம் இரயில்வே, அவுத், திர்கட் இரயில்வே நிறுவனங்கள் மற்றும் கான்பூர் - அச்நேரா பிரிவுகளை உள்ளடக்கி உருவாக்கப்பட்டது. பின்னர் 27 பிப்ரவரி 1953ல் கான்பூர் - பாராபன்கி இரயில்வேயும் இந்த மண்டலத்தோடு இணைக்கப்பட்டது. \n\nஇந்த மண்டலம் 15 ஜனவரி 1958ல் வடகிழக்கு தொடருந்து மண்டலம் (இந்தியா) மற்றும் வடகிழக்கு எல்லைப்புறத் தொடருந்து மண்டலம் (இந்தியா) என இரண்டாகப் பிரிக்கப்பட்டது. கத்திகாருக்கு கிழக்கே உள்ள அனைத்து தொடருந்து இணைப்புகளும் வடகிழக்கு எல்லைப்புறத் தொடருந்து மண்டலத்தோடு இணைக்கப்பட்டது. \n\n1 அக்டோபர் 2002ல் இரயில்வே மண்டலங்கள் சீரமைப்பின்பொழுது, சமஸ்திபூர் மற்றும் சோன்பூர் கோட்டங்கள் கிழக்கு மத்திய தொடருந்து மண்டலத்தோடு இணைக்கப்பட்டது. வடகிழக்கு தொடருந்து மண்டலம் (NER) 3,402.46 கிமீ வழித்தடங்களையும் 486 தொடருந்து நிலையங்களையும் தன்னக்கத்தே கொண்டுள்ளது.\n\nஇந்த தொடருந்து மண்டலத்தில் முக்கியமான சுற்றுலா மற்றும் கலாச்சார நகரங்கள் உள்ளது. அவற்றுள் சில வாரணாசி, சாரநாத், அலகாபாத், குசிநகர், அயோத்தி, நைநிடால், லும்பினி, கவுசினி, துத்வா ஆகும்\n\n"}
{"id": "256652", "url": "https://ta.wikipedia.org/wiki?curid=256652", "title": "தென்கிழக்கு தொடருந்து மண்டலம் (இந்தியா)", "text": "தென்கிழக்கு தொடருந்து மண்டலம் (இந்தியா)\n\nதென்கிழக்கு தொடருந்து மண்டலம் (South Eastern Railway(SER)) இந்திய இரயில்வேயின் 17 மண்டலங்களுள் ஒன்றாகும். இதன் தலைமையிடம் கொல்கத்தாவின் கார்டன்ரீச் பகுதியில் உள்ளது. இது நான்கு கோட்டங்களை உள்ளடக்கியது.\n\n\nSection::::தலைமையகம்.\nஇந்த மண்டலத்தின் தலைமையகமான கார்டன்ரீச்சில், பங்கிம் சந்திரர் நூலகம் உள்ளது. இங்கு ஏறத்தாழ 14,000 நூல்கள் உள்ளன. ரயில்வேயின் கொள்கைகள், வழிமுறைகள் உள்ளிட்டவற்றை பற்றிய நூல்களும், கணினியியல், தன்வரலாறு, கதைப் புத்தகங்களும் உள்ளன.\n"}
{"id": "256656", "url": "https://ta.wikipedia.org/wiki?curid=256656", "title": "எஸ். என். தனரத்தினம்", "text": "எஸ். என். தனரத்தினம்\n\nஎஸ். என். தனரத்தினம் (இறப்பு: 1993) இலங்கைத் தமிழ்த் திரைப்பட நடிகரும், தயாரிப்பாளரும், இயக்குனரும் ஆவார். பல திரைப்படங்களுக்குக் கதை, வசனம் எழுதியுள்ளார். இலங்கையின் முதலாவது தமிழ்த் திரைப்படமான சமுதாயத்தில் கதாநாயகனாக நடித்தவர்.\n\nSection::::வாழ்க்கைச் சுருக்கம்.\nஇலங்கையின் மலையகத்தில் கொஸ்லந்தை எனும் ஊரில் நாராயணசாமி, அமிர்தம்மாள் ஆகியோருக்கு இரண்டாவது மகனாகப் பிறந்தவர் தனரத்தினம். 1970 ஆம் ஆண்டில் வீரகேசரியில் உதவி ஆசிரியராகப் பணியாற்றினார். பகுத்தறிவாளர் ஆபிரகாம் கோவூருடன் இணைந்து பல ஆய்வுகளை நடத்தினார். கோவூரின் ஆய்வுகளைத் தொகுத்து \"மனக்கோலம்\" என்ற நூலை வெளியிட்டார்.\n\n1962 ஆம் ஆண்டில் வெளியான சமுதாயம் என்ற இலங்கையின் முதல் தமிழ்ப் படத்தில் கதாநாயகனாக நடித்தார். அதன் பின்னர் அவர் பல திரைப்படங்களில் துணைப் பாத்திரங்களில் நடித்தார். கடைசியாக நடித்த படம் சர்மிளாவின் இதய ராகம். இது 1993 இல் வெளிவந்தது.\n\nயசபாலித்த நாணயக்கார என்பவர் இயக்கிய அனுராகம், கீதிகா ஆகிய திரைப்படங்களின் உதவி இயக்குனராக தனரெத்தினம் பணியாற்றினார்.\n\n"}
{"id": "256661", "url": "https://ta.wikipedia.org/wiki?curid=256661", "title": "விண்ணமங்கலம்", "text": "விண்ணமங்கலம்\n\nவிண்ணமங்கலம் தமிழ்நாட்டின் வேலூர் மாவட்டத்திலுள்ள கிராமமாகும். ஆலாங்குப்பம், கன்னடிகுப்பம், பெரியாங்குப்பம், வீராங்குப்பம், நாச்சாரகுப்பம் ஆகிய கிராமங்கள் இக்கிராமத்திலிருந்து 1-2 கிலோமீட்டர் தொலைவில் உள்ளன. இங்கு வாழும் மக்களின் முதன்மை மொழி தமிழாகும். இக்கிராமத்தின் அருகிலிலுள்ள அகரம்சேரியில் ஒரு சுயநிதி தொழில்நுட்பப்பயிலகம் உள்ளது. விண்ணமங்கலம், ஆம்பூர் தொடருந்து நிலையங்கள் இதன் அருகிலுள்ள தொடருந்து நிலையங்களாகும். எனினும், 59 கி.மீ. தொலைவிலுள்ள காட்பாடி சந்திப்பே மிகப் பெரிய தொடருந்து நிலையமாகும்.\n"}
{"id": "256664", "url": "https://ta.wikipedia.org/wiki?curid=256664", "title": "கிழக்கத்திய தொடருந்து மண்டலம் (இந்தியா)", "text": "கிழக்கத்திய தொடருந்து மண்டலம் (இந்தியா)\n\nகிழக்கத்திய தொடருந்து மண்டலம் (Eastern Railway (ER)) இந்திய இரயில்வேயின் 17 மண்டலங்களுள் ஒன்றாகும். இதன் தலைமையகம் கொல்கத்தாவில் பெர்லீ அரண்மனையில் இருந்து செயற்படுகின்றது. இது நான்கு கோட்டங்களை உள்ளடக்கியது. \n\nSection::::வரலாறு.\n1845ல் கிழக்கு இந்திய ரயில்வே நிறுவனம் (EIR) தில்லியையும் கிழக்கு இந்தியாவையும் இணைக்க ஒருங்கிணைக்கப்பட்டது. 15 ஆகத்து 1854ல் முதல் தொடருந்து ஹவுரா மற்றும் ஹூக்லியில் இடையே இயக்கப்பட்டன. முதல் ரயில் 08:30 மணிக்கு ஹவுரா தொடருந்து நிலையத்திலிருந்து புறப்பட்டு 91 நிமிடங்களுக்குப் பிறகு ஹூக்ளியை அடைந்தது. 1 ஜனவரி 1925 அன்று பிரிட்டிஷ் இந்திய அரசு கிழக்கு இந்திய ரயில்வே நிர்வாகத்தினை கையகப்படுத்தியது.\n\n14 ஏப்ரல் 1952ல், கிழக்கத்திய தொடருந்து மண்டலமானது, முந்தைய கிழக்கு இந்தியன் இரயில்வேயின் பிரிவுகளான ஹவுரா, ஆசன்சோல் மற்றும் தானாபூர் மேலும் பெங்கால் நாக்பூர் இரயில்வே முழுவதும்(BNR) மற்றும் முந்தைய பெங்கால் அசாம் இரயில்வேயின் பிரிவான சீல்டா கோட்டம் ஆகிய அனைத்தும் உள்ளடக்கி உருவாக்கப்பட்டது. (இது ஏற்கனவே 15 ஆகத்து 1947ல் கிழக்கு இந்தியன் இரயில்வேயோடு இணைக்கப்பட்டிருந்தது).\n\n1 ஆகத்து 1955ல், பெங்கால் நாக்பூர் இரயில்வேயின்(BNR) தெற்கிலுள்ள சில பகுதிகளான ஹவுரா முதல் விசாகப்பட்டினம் வரை, மத்தியப் பகுதிகளான ஹவுரா முதல் நாக்பூர் வரை மேலும் வடமத்திய பகுதியிலுள்ள கத்னி வரைக்கும் தனியே பிரிக்கப்பட்டு தென்கிழக்கு தொடருந்து மண்டலம் (இந்தியா) உருவாக்கப்பட்டது. \n\nபின்னர் தன்பாத், முகல்சராய் மற்றும் மால்தா ஆகிய மூன்று கோட்டங்கள் உருவாக்கப்பட்டன. \n\n30 செப்டம்பர் 2002வரைக்கும் கிழக்கத்திய தொடருந்து மண்டலமானது ஏழு கோட்டங்களை உள்ளடக்கியதாக இருந்தது. பின்பு 1 அக்டோபர் 2002 முதல் புதிய மண்டலமாக கிழக்கு மத்திய ரயில்வே உருவாக்கப்பட்டது. அது கிழக்கத்திய தொடருந்து மண்டலத்திலிருந்து தானாபூர், தன்பாத், முகல்சராய் ஆகிய கோட்டங்களை பிரித்து உருவாக்கப்பட்டது. தற்போது கிழக்கத்திய தொடருந்து மண்டலம் நான்கு கோட்டங்களை உள்ளடக்கியுள்ளது.\n\n"}
{"id": "256667", "url": "https://ta.wikipedia.org/wiki?curid=256667", "title": "தங்கம்(I) புளோரைடு", "text": "தங்கம்(I) புளோரைடு\n\nதங்கம்(I) புளோரைடு \"(Gold(I) fluoride)\" என்ற தங்கத்தின் புளோரைடு சேர்மம் AuF என்ற மூலக்கூற்று வாய்ப்பாடுடன் கூடிய ஒரு கனிம வேதியியல் சேர்மமாகும். திண்மநிலை தங்கம்(I) புளோரைடு தனித்துப் பிரித்தறிய இயலாமல் விலகியிருக்கிறது. ஆனால் இதன் இருப்பைச் சுழல் நிறமாலையியல் மற்றும் அணுப்பொருண்மை நிறமாலையியல் ஆய்வுகளால் உய்த்துணரமுடிகிறது \n"}
{"id": "256672", "url": "https://ta.wikipedia.org/wiki?curid=256672", "title": "சாம்பல் கீச்சான்", "text": "சாம்பல் கீச்சான்\n\nசாம்பல் கீச்சான் (great grey shrike) என்பது கீச்சான் குடும்பத்தைச் சேர்ந்த ஒரு ஊணுன்னி பறவையாகும். இதை சாம்பல் பருந்து குருவி என்றும் அழைப்பர்.\nSection::::விளக்கம்.\nஇப்பறவை மைனாவின் பருமனும், வெள்ளிபோல ஒளிரும் சாம்பல் நிறமும் கொண்டதாக இருக்கும். இதன் வாலில் வெள்ளையும், கருப்பும் பட்டைகள் மாறி மாறி இருக்கும். அலகில் இருந்து கண்வழியாக கருங்கோடு ஒடும், பெரிய தலையும் வளைந்த அலகும் கொண்டிருக்கும். இதன் உணவு வெட்டுகிளி போன்ற பெரிய பூச்சிகளும், சுண்டெலிகள், பல்லிகள் போன்ற உயிரினங்களும் ஆகும்.\n"}
{"id": "256674", "url": "https://ta.wikipedia.org/wiki?curid=256674", "title": "செம்முதுகு கீச்சான்", "text": "செம்முதுகு கீச்சான்\n\nSection::::விளக்கம்.\nஇப்பறவை சாம்பல் கீச்சானைவிட சற்று சிறியது. இதன் முதுகும், பிட்டமும் நல்ல சிவப்பு நிறத்தில் இருக்கும். நெஞ்சு, வயிறு போன்றவை மங்கிய சிவப்பு நிறத்தில் காணப்படும். இப்பறவை அடர்ந்த காடுகளையும், நீர் நிலைகளையும் விரும்பக்கூடியது. \n"}
{"id": "256676", "url": "https://ta.wikipedia.org/wiki?curid=256676", "title": "1919 வெரோனா காப்ரோனி கா.48 விபத்து", "text": "1919 வெரோனா காப்ரோனி கா.48 விபத்து\n\n1919 வெரோனா காப்ரோனி கா.48 விபத்து (\"1919 Verona Caproni Ca.48 crash\") 1919, ஆகத்து 2 ஆம் நாளன்று, ஒரு காப்ரோனி கா.48 வகை வானூர்தி இத்தாலியில் உள்ள வெரோனா என்ற இடத்தில் விழுந்து நொருங்கியது. இந்த வானூர்தியில் பயணித்த அனைவரும் இவ்விபத்தில் இறந்தனர். இறந்தவர்களின் எண்ணிக்கை 14 அல்லது 15 அல்லது 17 ஆக இருக்கலாம் என்று பல்வேறுபட்ட மூலங்களிலிருந்து அறியமுடிகிறது. இது இத்தாலியின் முதல் வணிக வானூர்திப் போக்குவரத்துப் பேரழிவாக அமைந்ததுடன்; தொடக்கக்காலத்தில் ஏற்பட்ட வளியிலும் கனமான வானூர்திப் பேரழிவுகளில் ஒன்றாகும்.\n\nSection::::விமான வரலாறு.\nகாப்ரோனி கா.48 (\"Caproni Ca.48\") வகை வானூர்தியை காப்ரோனி என்ற நிறுவனம்,சொந்தமாக இயக்கிவந்தது. சம்பவத்தன்று 1919 ஆகத்து 2ஆம் திகதி சனிக்கிழமை,உள்ளூர் நேரப்படி காலை 07:30 மணியளவில் இத்தாலியின் தலிடோ (\"Taliedo\") மாவட்டத்தில் உள்ள மிலன் நகரிலிந்து, அந்நிறுவனத்துக்கு சொந்தமான விமான தளத்திலிருந்து வெனிசு நோக்கி புறப்பட்டது. இவ்வானூர்தியை இத்தாலிய 2 ராணுவ விமானிகள் இயக்கினார்கள், அன்று வெனிசு உள்ளூர் நேரப்படி காலை 09:22 க்கு முதல் பயணமாக வெனிசு விமான தளத்தில் வானூர்தி நன்றாக தரையிறக்கப்பட்டது. அன்று பகல் முழுவதும்,அங்கேயே நிறுத்திவைக்கப்பட்டிருந்த காப்ரோனி கா.48 வானூர்தி அன்று மாலை 05:00 மணியளவில் திரும்பவும் தலிடோ நோக்கி புறப்பட்டது, சிறிது நேரத்தில் வானூர்தி வெரோனா (\"Verona\") விமான தளத்திற்கு மேல் 3000 அடி(910 மீட்டர்) உயரத்தில் கடந்து, பறந்து சென்றுகொண்டிருந்தபோது கட்டமைப்பு தோல்வியின் காரணமாக இறக்கைகள் படபடக்க வானூர்தி செயலிழந்த, அதேநேரம் விமான குழுவினால் எச்சரிக்கை செய்தியளித்தனர், யாவரும் பதட்டமடைந்து வானூர்தி விபத்தாகும் முன்பே குதித்து பலியானார்கள் என்பது குறிப்பிடத்தக்கது. இந்த வானூர்தி விபத்தை பல மக்கள் நேரில் பார்த்ததாக மூலத்தகவல் உள்ளது.\n"}
{"id": "256679", "url": "https://ta.wikipedia.org/wiki?curid=256679", "title": "பன்மூட்டழற்சி", "text": "பன்மூட்டழற்சி\n\nபன்மூட்டழற்சி (Polyarthritis) என்பது ஒரே நேரத்தில் ஐந்து அல்லது அதற்கு மேற்பட்ட மூட்டுகள் மூட்டழற்சியால் பாதிக்கப்படும் வகையைக் குறிக்கிறது. சாதரணமாக, இந்நிலை தன்னெதிர்ப்பு நோய்களுடன் தொடர்புடையதாக உள்ளது; வயது, பாலினம் சார்ந்தது இல்லை.\n\nSection::::நோய்க்காரணங்கள்.\nபன்மூட்டழற்சி முடக்கு வாதம், தசையில் மாவுப் பொருள் ஏற்றம் (amyloidosis), மண்டலிய செம்முருடு போன்ற தன்னெதிர்ப்பு நோய்களினால் உண்டாகிறது என்றாலும் சிக்குன்குனியாவை உண்டாக்கும் தீநுண்மங்களாலும் இந்நிலை உண்டாகலாம்.\n"}
{"id": "256681", "url": "https://ta.wikipedia.org/wiki?curid=256681", "title": "தங்கம்(III) ஆக்சைடு", "text": "தங்கம்(III) ஆக்சைடு\n\nதங்கம்(III) ஆக்சைடு \"(Gold(III) oxide)\" என்ற தங்கத்தின் ஆக்சைடு சேர்மம் Au2O3 என்ற மூலக்கூற்று வாய்ப்பாடுடன் கூடிய ஒரு கனிம வேதியியல் சேர்மமாகும். செம்பழுப்பு நிறத்தில் உள்ள இத்திண்மம் நிலைப்புத் தன்மை இல்லாமல், 160 பாகை செல்சியசு வெப்பநிலையில் சிதைவடைகிறது. நீரேற்று வடிவ தங்கம்(III) ஆக்சைடு குறைவான அமிலத்தன்மையுடன் காணப்படுகிறது. மற்றும் இச்சேர்மம் அடர் காரங்களில் கரைந்து உப்புகளைத் தருகிறது. இவ்வுப்புகளில் Au(OH) ion.அயனிகள் இருப்பதாக நம்பப்படுகிறது.\n\nபடிக உருவமற்ற நீரேறிய தங்கம்(III) ஆக்சைடுடன் பெர்குளோரிக் அமிலம் மற்றும் உலோக பெர்குளோரேட்டு ஆகியவற்றை ஒரு குவார்ட்சு குழாயில் இட்டு சுமார் 250 பாகை செல்சியசு வெப்பநிலை மற்றும் 30 மெகா பாஸ்கல் அழுத்தத்தில் சூடுபடுத்தினால் நீரிலி வடிவ தங்கம்(III) ஆக்சைடு தயாரிக்கலாம்.\n"}
{"id": "256682", "url": "https://ta.wikipedia.org/wiki?curid=256682", "title": "கருந்தலை மாங்குயில்", "text": "கருந்தலை மாங்குயில்\n\nகருந்தலை மாங்குயில் () அல்லது கருந்தலை மாம்பழக் குருவி (\"Black-hooded Oriole\") என்பது ஒருவகைப் பறவையாகும். இப்பறவை தெற்காசியாவின் இந்தியா, இலங்கை ஆகிய பகுதிகளில் இருந்து இந்தோனேசியாவரை காணப்படுகிறது.\n\nSection::::விளக்கம்.\nஇப்பறவை மைனாவின் பருமனுள்ளது. இது மரங்களில் வாழக்கூடிய பறவையாகும். இதன் இறக்கை, வால் ஒரங்களில் கரிய நிறத்துடன் இருக்கும். இளச்சிவப்பு அலகும், குருதிபோன்ற சிவந்த கண்களையும் உடையது. ஆல், அத்தி, அரசு போன்றவற்றின் பழங்களையும் பூச்சிகளையும் விரும்பி உண்ணக்கூடியது.\n"}
{"id": "256684", "url": "https://ta.wikipedia.org/wiki?curid=256684", "title": "கிழக்கு கடற்கரை தொடருந்து மண்டலம் (இந்தியா)", "text": "கிழக்கு கடற்கரை தொடருந்து மண்டலம் (இந்தியா)\n\nகிழக்கு கடற்கரை தொடருந்து மண்டலம் East Coast Railway (ECoR) இந்திய இரயில்வேயின் 17 மண்டலங்களுள் ஒன்றாகும். இதன் தலைமையிடம் புவனேசுவரில் உள்ளது. இது 1996ல் பிரதமரால் துவக்கிவைக்கப்பட்டு, 1 ஏப்ரல் 2003ல் முதல் பயன்பாட்டுக்கு வந்தது. பெயருக்கேற்ப இதன் வழித்தடங்கள் அனைத்தும் இந்தியாவின் கடற்கரை ஒரமாக உள்ளது. இது மூன்று கோட்டங்களை உள்ளடக்கியது.\n\n"}
{"id": "256686", "url": "https://ta.wikipedia.org/wiki?curid=256686", "title": "மளிகைக் கடை", "text": "மளிகைக் கடை\n\nமளிகைக் கடை என்பது உணவுப் பொருட்களை விற்கும் கடை ஆகும். நாள்தோறும் பயன்படுத்தும் உணவுப் பண்டங்கள், இனிப்புகள், தின்பண்டங்கள் போன்றவற்றை விற்பர். மசாலாப் பொருள், குடைமிளகாய், தேநீர், காப்பி இறைச்சி, பால் பொருள் உள்ளிட்டவற்றையும் விற்பதுண்டு. சில நாடுகளில் குறிப்பிட்ட நாட்டின் உணவுப்பழக்கத்துக்கு ஏற்ற உணவை விற்பர். இந்தக் கடை அந்த நாட்டவர் கூடும் இடமாகவும் இருக்கும்.\n"}
{"id": "256687", "url": "https://ta.wikipedia.org/wiki?curid=256687", "title": "பித்தாஸ்", "text": "பித்தாஸ்\n\nபித்தாஸ் (\"Pitas\") என்பது கூடாட், சபா, மலேசியாவில் உள்ள ஒரு நகரமும் மாவட்டமும் ஆகும். 2010இன் மதிப்பீட்டின்படி இங்கு 37,808 பேர் வசிக்கின்றனர். இங்கு ரங்கஸ், ஓரங் சுங்காய் ஆகிய இனக்குழுமங்கள் முதன்மையாக உள்ளன.\n\n"}
{"id": "256688", "url": "https://ta.wikipedia.org/wiki?curid=256688", "title": "காந்தியின் உண்ணாநிலைப் போராட்டப் பட்டியல்", "text": "காந்தியின் உண்ணாநிலைப் போராட்டப் பட்டியல்\n\nகாந்தியின் உண்ணாநிலைப் போராட்டங்கள், இந்திய விடுதலைக்கும், தீண்டாமைக்கு எதிராகவும், சமய நல்லிணக்கதிற்கும் மேற்கொள்ளப்பட்டவையாகும். மகாத்மா காந்தி, 17 முறை, 139 நாட்கள் உண்ணாநிலைப் போராட்டங்கள் மேற்கொண்டார். அவற்றில் மூன்று முறை 21 நாட்கள் மேற்கொண்ட தொடர் உண்ணாநிலைப் போராட்டங்களைக் கண்ட, பிரித்தானிய இந்திய ஆட்சியாளர்கள் வியந்தனர். உண்ணாநிலைப் போராட்டத்தை, அகிம்சை முறையான ஆயுதமாகக் கொண்டார் காந்தி. \n\n"}
{"id": "256691", "url": "https://ta.wikipedia.org/wiki?curid=256691", "title": "தெற்கு மத்திய தொடருந்து மண்டலம் (இந்தியா)", "text": "தெற்கு மத்திய தொடருந்து மண்டலம் (இந்தியா)\n\nதெற்கு மத்திய தொடருந்து மண்டலம் (South Central Railway) இந்திய இரயில்வேயின் 17 மண்டலங்களுள் ஒன்றாகும். இதன் தலைமையகம் செகந்திராபாத்தில் உள்ளது. இது பெரும்பாலும் தெலுங்கானா, ஆந்திரப்பிரதேசம், மகாராட்டிரம் ஆகிய மாநிலங்களுக்கும், தமிழ்நாடு, மத்தியபிரதேசம், கருநாடகம் ஆகிய மாநிலங்களின் சில பகுதிகளுக்கும் தன் சேவையை வழங்குகிறது. \n\nSection::::வரலாறு.\n2 அக்டோபர் 1966ல் தெற்கு மத்திய தொடருந்து மண்டலமானது, தென்னக இரயில்வேயிடமிருந்து விஜயவாடா கோட்டம் மற்றும் ஹீப்ளி கோட்டத்தையும், மத்திய இரயில்வேயிடமிருந்து சோலாப்பூர் கோட்டம் மற்றும் செகந்திராபாத் கோட்டத்தினையும் பிரித்து உருவாக்கப்பட்டது. அதனைத் தொடர்ந்து 2 அக்டோபர் 1977ல், தென்னக இரயில்வேயிடமிருந்து குண்டூக்கல் கோட்டம் பிரிக்கப்பட்டு இந்த மண்டலத்துடன் இணைக்கப்பட்டது. மீண்டும் சோலாப்பூர் கோட்டம் மத்திய இரயில்வேயோடு இணைக்கப்பட்டது. பின்பு 17 பிப்ரவரி 1978ல், செகந்திரபாத் கோட்டம் இரண்டாக பிரக்கப்பட்டு ஹைதராபாத் கோட்டம் உருவாக்கப்பட்டது. 1 ஏப்ரல் 2003ல் மண்டலங்கள் மற்றும் கோட்டங்கள் மறுசீரமைக்கப்பட்டன, அப்பொழுது இரண்டு புதிய கோட்டங்கள் உருவாக்கப்பட்டன. அவை குண்டூர் கோட்டம், நாந்தேடு கோட்டம் ஆகும். ஹுப்பள்ளி கோட்டம் பிரிக்கப்பட்டு முழுவதும் புதிய மண்டலமான தென்மேற்கு தொடருந்து மண்டலம் (இந்தியா) உருவாக்கப்பட்டது.\n\nதற்பொழுது தெ.ம தொடருந்து மண்டலம் ஆறு கோட்டங்களை உள்ளடக்கியுள்ளது அவை, செகந்திராபாத், விசயவாடா, ஹைதராபாத், குண்டக்கல், குண்டூர், நாந்தேடு. \n\nஇந்திய இரயில்வேயின் அதிக லாபம் சம்பாதிக்கும் வடக்கு தொடருந்து மண்டலத்திற்கு பின்பு இரண்டாவதாக தெற்கு மத்திய தொடருந்து மண்டலம் திகழ்கிறது, இதன் தற்போதைய இலாபம் 110₹ பில்லியன்.\n"}
{"id": "256693", "url": "https://ta.wikipedia.org/wiki?curid=256693", "title": "தஞ்சாவூர் அனுமார் கோயில்கள் (நூல்)", "text": "தஞ்சாவூர் அனுமார் கோயில்கள் (நூல்)\n\nதஞ்சாவூர் அனுமார் கோயில்கள், ஆவணம் கோபாலன் எழுதிய, தஞ்சாவூரில் உள்ள அனுமார் கோயில்களைப் பற்றிய நூலாகும். \n\nSection::::அமைப்பு.\nதஞ்சாவூரில் அமைந்துள்ள அனுமார் கோயில்கள் பற்றிய விவரங்கள் வரலாற்று ரீதியாக நாயக்கர் காலம், மராட்டியர் காலம், மராட்டியர் காலத்திற்குப் பின் வந்தவை என்ற நிலையில் விவாதிக்கப்படுகின்றன. தஞ்சாவூரிலுள்ள மடங்களில் காணப்படுகின்ற அனுமார் கோயில்கள் மற்றும் அனுமாரின் புகைப்படங்களும் காணப்படுகின்றன.\n\nSection::::உசாத்துணை.\n'தஞ்சாவூர் அனுமார் கோயில்கள்', நூல், (2015; வாயுசுதா பப்ளிகேஷன்ஸ், புதுதில்லி)\n"}
{"id": "256694", "url": "https://ta.wikipedia.org/wiki?curid=256694", "title": "தென்மேற்கு தொடருந்து மண்டலம் (இந்தியா)", "text": "தென்மேற்கு தொடருந்து மண்டலம் (இந்தியா)\n\nதென்மேற்கு தொடருந்து மண்டலம் (South Western Railway()) இந்திய இரயில்வேயின் 17 மண்டலங்களூள் ஒன்றாகும். இதன் தலைமையிடம் ஹூப்ளியில் உள்ளது. இதன் சேவையானது கருநாடகத்தின் பெரும் பகுதியை உள்ளடக்கியது. தற்போது இது மூன்று கோட்டங்களை கொண்டுள்ளது.\n\nஇது இந்தியாவின் மற்ற தொடருந்து மண்டலங்களை ஒப்பீடுகையில் குறைந்த தொடருந்து அடர்த்தி உள்ள ஒரு பகுதியாகும். இங்கு முழுவதும் அகல இரயில் பாதை இணைப்பு உள்ளது.\n"}
{"id": "256698", "url": "https://ta.wikipedia.org/wiki?curid=256698", "title": "வடக்கு தொடருந்து மண்டலம் (இந்தியா)", "text": "வடக்கு தொடருந்து மண்டலம் (இந்தியா)\n\nவடக்கு தொடருந்து மண்டலம் (Northern Railways) இந்திய இரயில்வேயின் 17 மண்டலங்களுள் ஒன்றாகும். இதன் தலைமையகம் புது தில்லியில் உள்ளது. இந்தியாவின் ஒன்பது பழமையான தொடருந்து மண்டலங்களுள் வடக்கு தொடருந்து மண்டலம் ஒன்றாகும், இதுவே இந்திய இரயில்வேயில் பெரிய தொடருந்து இணைப்பினைக் கொண்டுள்ளது. இது 6807 கிமீ பாதையைக் கொண்டுள்ளது.. இது பின்வரும் பகுதிகளுக்கு சேவையை வழங்குகிறது. அவை சம்மு காசுமீர், பஞ்சாப், ஹரியானா, இமாச்சலப் பிரதேசம், உத்தர்காண்ட், உத்தரப்பிரதேசம், புதுதில்லி மற்றும் சண்டீகர்.\n\nதற்போது இது ஐந்து கோட்டங்களை கொண்டுள்ளது.\n\nSection::::வரலாறு.\nஇந்த மண்டலம் 14 ஏப்ரல் 1952லில், ஜோத்பூர் இரயில்வே, பிகானேர் இரயில்வே, கிழக்கத்திய பஞ்சாப் இரயில்வே மற்றும் கிழக்கிந்திய இரயில்வே நிறுவனத்தின் மூன்று பிரிவுகள் இணைக்கப்பட்டு உருவாக்கப்பட்டது. 3 மார்ச் 1859ல் வடக்கு இந்தியாவின் முதல் பயணிகள் இருப்புபாதை அலகாபாத்துக்கும் கான்பூருக்கும் இடையே திறக்கப்பட்டது.\n"}
{"id": "256699", "url": "https://ta.wikipedia.org/wiki?curid=256699", "title": "தென்கிழக்கு மத்திய தொடருந்து மண்டலம் (இந்தியா)", "text": "தென்கிழக்கு மத்திய தொடருந்து மண்டலம் (இந்தியா)\n\nதென்கிழக்கு மத்திய தொடருந்து மண்டலம் (South East Central Railway) இந்திய இரயில்வேயின் 17 தொடருந்து மண்டலங்களூள் ஒன்றாகும். இதன் தலைமையகம் சத்தீஸ்கரின் பிலாஸ்பூரில் உள்ளது. இந்த மண்டலம் 2003ல் உருவாக்கப்பட்டது. இது மூன்று கோட்டங்களை கொண்டுள்ளது.\n\n"}
{"id": "256700", "url": "https://ta.wikipedia.org/wiki?curid=256700", "title": "வியத்தகு இந்தியா (நூல்)", "text": "வியத்தகு இந்தியா (நூல்)\n\nவியத்தகு இந்தியா எனும் நூல் இலங்கையைச் சேர்ந்த செ. வேலாயுதபிள்ளை, மகேசுவரி பாலகிருட்டினன் என்பவர்களினால் மொழிபெயர்ப்புச் செய்யப்பட்டு இலங்கை அரசினால் 1963 ஆம் ஆண்டில் வெளியிடப்பட்ட நூலாகும். இது இலண்டன் பல்கலைக் கழகத்தில் இந்திய வரலாற்றுப் போதனாசிரியராகக் கடமையாற்றிய ஏ. எல். பசாம் என்பவரது \"தி வொண்டர் தட் வாஸ் இந்தியா\" எனும் நூலின் மொழிபெயர்ப்பாக அமைகின்றது. இலண்டனிலுள்ள சிட்சுவிக்கு, யாக்சன் கம்பெனியாரின் இசைவுபெற்று இலங்கை அரசாங்கத்தின் முயற்சியினால் மேற்கொள்ளப்பட்ட மொழிபெயர்ப்பு முயற்சியாக அமைகின்றது. அதன் வழியில் இலங்கை கல்வி வெளியீட்டுத் திணைக்களத்திற்காக சிசாரா பிரின்ட்வே நிறுவனத்தினால் அச்சிடப்பட்டதாகும். நூலில் கி.பி 662 இல் சிரியா நாட்டு வானியலறிஞரும் துறவியுமான செவரசு செபோத்து என்பவர் எழுதிய பண்டைய இந்துக்கள் பற்றிய குறிப்பு முன்னுரை பகுதியில் அமைந்துள்ளது.\n\nமொத்தம் 722 பக்கங்களை கொண்டதாக விளங்கும் நுலில், 10 அதிகாரங்களும் 12 பின்னிணைப்புகளும் காணப்படுகின்றன. விளக்கப்பட அட்டவணை, கோட்டுவரைதல்கள், நாட்டுப் படங்கள், முகமதியருக்கு முற்பட்ட இந்தியாவின் காலவரன்முறை என்பன அறிமுக விடயங்களாகவும் அமைகின்றன.\n\nபண்டைய இந்தியா, அதன் பண்பாடு, அரசு, சமூகம், வரலாறு, அன்றாட வாழ்க்கை, சமயம், கலைகள், மொழியும் இலக்கியமும் எனும் பிரிவுகளில் நூலின் பாதை செல்கின்றது. அண்டவியலும் புவியியலும், வானியல், பஞ்சாங்கம், கணிதவியல், பௌதீகவியலும் இரசாயனவியலும், யாப்பு, நெடுங்கணக்கும் அதன் ஒலிப்பு முறையும் முதலான இந்துக்களின் அறிவியற் புலமை பற்றியதாக பின்னிணைப்பு அமைகின்றது.\n\nநூலின் முதல் 413 பக்கங்களும் திரு. செ. வேலாயுதபிள்ளை அவர்களின் மொழிபெயர்ப்பாகவும், எஞ்சியவை திருமதி மகேசுவரி பாலகிருட்டினன் அவர்களின் மொழிபெயர்ப்பாகவும் அமைகின்றன.\n\n"}
{"id": "256703", "url": "https://ta.wikipedia.org/wiki?curid=256703", "title": "வடக்கு மத்திய தொடருந்து மண்டலம் (இந்தியா)", "text": "வடக்கு மத்திய தொடருந்து மண்டலம் (இந்தியா)\n\nவடக்கு மத்திய தொடருந்து மண்டலம் (North Central Railway) இந்திய இரயில்வேயின் 17 தொடருந்து மண்டலங்களூள் ஒன்றாகும். இது 1 ஏப்ரல் 2003 முதல் பயன்பாட்டுக்கு வந்தது. இதன் தலைமையகம் அலகாபாத்தில் உள்ளது. இது மூன்று கோட்டங்களை கொண்டுள்ளது.\n\nSection::::காட்சியகம்.\nவடக்கு மத்திய தொடருந்து மண்டலத்தின் பெரிய தொடருந்து நிலையம் கான்பூர் ஆகும்.\n"}
{"id": "256708", "url": "https://ta.wikipedia.org/wiki?curid=256708", "title": "வடமேற்கு தொடருந்து மண்டலம் (இந்தியா)", "text": "வடமேற்கு தொடருந்து மண்டலம் (இந்தியா)\n\nவடமேற்கு தொடருந்து மண்டலம் (North Western Railway) இந்திய இரயில்வேயின் 17 தொடருந்து மண்டலங்களுள் ஒன்றாகும். இதன் தலைமையகம் செய்ப்பூரில் உள்ளது. இது 1 அக்டோபர் 2002ல் உருவானது. இது நான்கு கோட்டங்களை கொண்டுள்ளது. \n\nஇந்த மண்டலம் மொத்தம் 578 தொடருந்து நிலையங்களை கொண்டுள்ளது, இது மொத்தம் 5449.29 கிமீ வழித்தடங்களையும் அதில் 2575.03 அகலப் பாதையாகவும், 2874.23 கி.மீ குறுகிய பாதையாகவும் உள்ளது.\n"}
{"id": "256714", "url": "https://ta.wikipedia.org/wiki?curid=256714", "title": "டார்ஜீலிங் இமாலயன் இரயில்வே", "text": "டார்ஜீலிங் இமாலயன் இரயில்வே\n\nடார்ஜீலிங் இமாலயன் இரயில்வே(DHR) புதிய ஜல்பைகுரி(சிலிகுரி) நகரத்திலிருந்து டார்ஜீலிங்கை நோக்கி இமயமலை மீது 6850 அடி (2,090 மீ) மேலேறுகிறது; ஜல்பைகுரி-சுக்னா தொடருந்து பாதை பெரும்பாலும் கிடைமட்டமாகவே உள்ளது, பின்னர் சுக்னாவிலிருந்து தொடருந்து இமயமலையின் மீது செங்குத்தாக ஏறத்தொடங்குகிறது, பின்னர் அது எவ்வித தடையுமின்றி \"கும்\"(இந்தியாவின் அதிஉயரத்திலுள்ள தொடருந்து நிலையம், 7,407 அடி 2.258 மீ) வரைத் தொடர்ந்து பின் \"டார்ஜீலிங்கை\" நோக்கி பயணத்தொலைவில் கடைசி 5 மைல் (8.0 கிமீ) கிழ்நோக்கி இறங்குகிறது.\n\nசுதந்திரம் அடைந்த பிறகு, முதலில் DHR அசாம் ரயில்வேயோடு இணைக்கப்பட்டு, பின்னர் அசாம் வங்காளம் இடையே தொடருந்து இணைப்பை நிர்மாணிப்பதற்கும் மற்றும் \"கிஷான்கஞ்ச்\" வரை மீட்டர் கேஜ் விரிவாக்கமும் ஏற்படுத்த தற்காலிகமாக மூடப்பட்டது. இதன் மற்றொரு விரிவாக்க இணைப்பான \"காலிம்பாங்\" வரையுள்ள தொடருந்து பாதை வெள்ளத்தால் அடித்துச் செல்லப்பட்டுவிட்டன. டார்ஜீலிங் இமாலயன் இரயில்வே மீண்டும் 1952ல் திறக்கப்பட்டு வடகிழக்கு தொடருந்து மண்டலத்தோடு இணைக்கப்பட்டது, பின்னர் 1958 ஆம் ஆண்டு வடகிழக்கு எல்லைப்புறத் தொடருந்து மண்டலத்தோடு இணைக்கப்பட்டது.\n\nடார்ஜீலிங் இமாலயன் தொடருந்து (DHR) பின்வரும் காரணங்களுக்காக உலகம் முழுவதும் புகழ் அடைந்துள்ளது:\n\nடார்ஜீலிங் இமாலயன் தொடருந்து (DHR) காலவரிசை:\n\nஇந்தப் பாதையில் 13 தொடருந்து நிலையங்கள் உள்ளன, அவை \nபுது ஜல்பைக்குரி, சிலிகுரி டவுண், சிலிகுரி சந்திப்பு, சுக்னா, ரோங்டாங், தின்தாரியா, கயாபாரி, மகாநதி, கர்சியாங், துங், சோனாடா, கும் மற்றும் டார்ஜீலிங் ஆகும் \n"}
{"id": "256723", "url": "https://ta.wikipedia.org/wiki?curid=256723", "title": "ரிபு கீதை", "text": "ரிபு கீதை\n\nரிபு கீதை அத்வைத கருத்துக்களை கொண்ட பாடல் தொகுப்பாகும். சிவரகசியத்தில் ஆறாவது பகுதியாக ரிபு கீதை அறியப்படுகிறது. இதன் தமிழ் வடிவம் ஒரு நூலாக ரமணாச்சிரமத்தினரால் வெளியிடப்பட்டது. இதன் இரண்டாம் பதிப்பு 1897 ஆம் ஆண்டில் வெளிவந்தது. \nSection::::வரலாறு.\nரிபு கீதை என்ற இந்த நூல் கைலாயத்தில் பரமசிவனால் ரிபு முனிவருக்கும் பின்னர் ரிபு முனிவரால் கேதார்நாத்தில் நிதாகர் முதலியோருக்கும் உபதேசிக்கப்பட்டதாக அறியப்படுகிறது. இந்த நூல் தஞ்சை மாவட்டத்தினை சார்ந்த கோவிலூர் மடத்தினைச் சார்ந்த அருணாசல சுவாமி என்னும் துறவுசுவாமியால் வெளிவந்தது. இதன் தமிழ் ஓலி வடிவத்தினை ரமணாச்சிரம இனையதளத்திலிருந்து பதிவிறக்கம் செய்து கொள்ளலாம். \n\nSection::::நூலடக்கம்.\nஐம்பது அத்தியாயங்களில் 2493 ஸ்லோகங்களைக் கொண்ட வடமொழி மூலத்தை, உலகநாத ஸ்வாமிகள் என்னும் துறவுநாமம் பூண்ட திருவிடைமருதூர் பிரம்மஸ்ரீ பிக்ஷு சாஸ்திரிகள் தமிழில் 44 அத்தியாயங்களில் 1924 விருத்தப்பாக்களாக ஆக்கியுள்ளார்.\n\nSection::::தொடர்புடைய கதை.\nரிபுவின் சீடர் நிதாகர். நிதாகருக்கு உயர்ந்த சில தத்துவங்களில் அவருக்கு தன்னறிவு வரவில்லை. ரிபு சீடரை அவ்வப்போது தேடி அவர் தன நிலையில் உயர்ந்திருக்கிறாரா என்று சோதனை செய்து பார்ப்பார். ஒரு முறை ஞானி நிதாகரை சோதிக்க என்னி அவர் இருக்கும் ஊருக்கு ரிபு வேற்றுருவில் சென்றார். அப்போது அவ்வூர் அரசன் ஓரு பட்டத்து யானை மீதேறி போய்க்கொண்டிருந்தான்.அப்போது நிதாகர் பசி மயக்கத்தில் கூட்டம் இல்லாத இடத்தில் ஒதுங்கி நின்று கொண்டிருந்தார். அந்த இடத்தில் வந்து நிதாகரைப் பார்த்து \"ஏன் இங்கு நிற்கிறீர்கள்?\" என்றார்.\n\nஅதற்கு நிதாகரோ அவரிடம் \"அரசன் நகர் வலம் வருகிறார். கூட்டமாக இருக்கும் காரணத்திணால் ஒதுங்கி இருக்கிறேன்\" என்றார்.அதைக் கேட்ட ரிபு \"இந்தக் கூட்டத்தில் அரசன் யார், மற்ற மக்கள் யார்?\" என வினவினார். நிதாகர் அவரைப் பார்த்து \"உங்களுக்கு கண் தெரியவில்லையா குன்று போலிருக்கும் இந்த யானையில் அமர்ந்திருக்கிறார் அல்லவா, அவரே அரசர். அவரை சுற்றியிருக்கும் மற்றவர்கள் மக்கள்\" என்றார். ரிபு மீண்டும் ஒன்றும் அறியாதது போல \"இரண்டு பொருட்களை சுட்டி ஒன்றை யானை என்றும், இன்னொன்றை அரசனென்றும் கூறுகிறீர்கள். இவற்றில் எது யானை, எது அரசன் என்று எனக்கு விளக்குங்கள்\" என்றார்.\n\nஅதற்கு நிதாகர் , \"ஐயா! கீழேயுள்ளது யானை, மேலிருப்பவர் அரசர் இதில் என்ன குழப்பம் இது கூடவா புரியவில்லை\" என்றார். அதற்கு ரிபுவோ \"கீழ், மேல் என்றால் என்ன? அதை விளக்குங்கள்\" என்றார். கோபத்தில் ரிபுவின் தோள்களில் தாவி ஏறிக்கொண்ட நிதாகர்!! அரசன் யானை மேல் அமர்ந்நிருப்பது போல், நானிப்போது உங்கள் மேலிருக்கிறேன். அங்கு கீழே உள்ளது யானை, இங்கு நீங்கள். மேலேயிருப்பது இருப்பது நான் கீழே இருப்பது நீ இப்போது புரிகிறதா\" என்றார். \n\nஅதற்கு ரிபுவோ முதலில் நான், நீ என்பவற்றை விளக்குங்கள். பின்பு அதை வைத்துதான் அரசனையும், யானையும் புரிந்து கொள்ள இயலும். இந்தக் கேள்வியைக் கேட்டதும் வந்திருப்பவர் தனது குருவான ரிபு எனப் புரிந்து கொண்டார் நிதாகர். புலன்களுக்கு தெரியும் இந்த வேற்றுமை உடல் சார்ந்த்து இது அனைவருக்கும் புலப்படும். ஆனால் ஆத்மஞானம் பெற்ற ஒருவருக்கு தனக்கும், மற்றவருக்குமிடையே வேற்றுமையே கிடையாது.\n"}
{"id": "256724", "url": "https://ta.wikipedia.org/wiki?curid=256724", "title": "தைட்டானிக் அமிலம்", "text": "தைட்டானிக் அமிலம்\n\nதைட்டானிக் அமிலம் (Titanic acid) என்பது தைட்டானியம் ஐதரசன் மற்றும் ஆக்சிசன் தனிமங்கள் சேர்ந்து உருவாகும் சேர்மங்களின் பொதுவான பெயராகும். இவ்வகை தைட்டானிக் அமிலங்களின் பொதுவாய்ப்பாடு [TiO(OH)].. எனக் குறிப்பிடப்படுகிறது. பல எளிய தைட்டானிக் அமிலங்கள் இருப்பதாக முற்காலத்தில் ஒரு கருத்து நிலவியது. ஆனால் அக்கருத்து, எந்தவொரு படிகவியல் மற்றும் நிறமாலையியல் ஆய்வுகளின் ஆதரவையும் பெற்றிருக்கவில்லை. சில பழைய நூல்கள், பிராவர் கையேடு உட்படTiO என்ற மூலக்கூற்று வாய்ப்பாடுடன் உள்ள சேர்மத்தையே தைட்டானிக் அமிலம் எனக் குறிப்பிடுகின்றன\n\n"}
{"id": "256727", "url": "https://ta.wikipedia.org/wiki?curid=256727", "title": "அலெக்சா இணையம்", "text": "அலெக்சா இணையம்\n\nஅலெக்சா இணையம், நிறு. என்பது வணிக வலைப்போக்குவத்துத் தரவை அளிக்கும் கலிப்போர்னியாவைச் சேர்ந்த நிறுவனம் ஆகும். இது அமேசானின் துணை நிறுவனம் ஆகும்.\n\n1996 இல் தனிப்பட்ட நிறுவனமாகத் தொடங்கப்பட்ட அலெக்சாவை, 1999 இல் அமேசான் வாங்கியது. இதன் கருவிப்பட்டை பயனர்களின் வலை உலாவல் நடத்தைகள் பற்றிய தரவைச் சேகரித்து அலெக்சா வலைத்தளத்துக்கு அனுப்புகிறது. அங்கு, இத்தரவினைச் சேமித்து, ஆய்ந்து, அலெக்சா வழங்கும் வலைப்போக்குவரத்து அறிக்கைகளுக்கான அடிப்படையாகப் பயன்படுத்துகிறார்கள். அலெக்சா வலைத்தளத் தகவல்படி, 30 மில்லியன் வலைத்தளங்களுக்கான போக்குவரத்துத் தரவையும் அனைத்துலக தர வரிசைப்பட்டியலையும் வழங்குகிறார்கள். 2015 நிலவரப்படி, ஒவ்வொரு மாதமும் 6.5 மில்லியன் மக்கள் அலெக்சா தளத்துக்கு வருகிறார்கள்.\n"}
{"id": "256728", "url": "https://ta.wikipedia.org/wiki?curid=256728", "title": "ஐதரசன் அசுட்டட்டைடு", "text": "ஐதரசன் அசுட்டட்டைடு\n\nஐதரசன் அசுட்டட்டைடு \"(Hydrogen astatide)\" என்பது HAt, என்ற மூலக்கூறு வாய்ப்பாட்டுடன் காணப்படும் ஒரு கனிம வேதியியல் சேர்மமாகும். இச்சேர்மம் அசுட்டட்டைன் ஐதரைடு, அசுட்டட்டேன் அல்லது அசுட்டிடோஐதரசன் என்றும் அழைக்கப்படுகிறது. இச்சேர்மத்தில் அசுட்டட்டைன் அணு ஐதரசன் அணுவுடன் சகப்பிணைப்பாகப் பிணைந்துள்ளது. \nஐதரசன் அசுட்டட்டைடு தண்ணீரில் கரைந்து ஐதரோ அசுட்டடிக் அமிலமாக உருவாகிறது. இவ்வமிலத்தின் பண்புகள் மற்ற நான்கு இருபடி அமிலங்களின் பண்புகளுடன் ஒத்திருக்கின்றன. குறிப்பாக அவை நான்கைக் காட்டிலும் சிறிது வலிமையாகவும் இது உள்ளது. எளிதாக அசுட்டட்டைன் மற்றும் ஐதரசன் தனிமங்களாக சிதைதல், அசுட்டட்டைனின் பல்வேறு ஓரிடத்தான்கள் குறைந்த அரைவாழ்வுக் காலம் கொண்டிருத்தல் போன்ற காரணங்களால் அதிகமாக இவ்வமிலம் பயன்படுத்தப்படுவதில்லை. மேலும், இச்சேர்மத்திலுள்ள அணுக்களின் எலக்ட்ரான் கவர்திறன் கிட்டத்தட்ட சமமாக இருக்கிறது. அசுட்டட்டைன் அயனியும் எளிதாகக் கவரப்படுவதால் பிரிகையடைதல் எளிதாகி ஐதரசன் அணு எதிர்மின் சுமையை ஏற்கிறது. எனவே ஐதரசன் அசுட்டட்டைடு மாதிரியால் கீழ்கண்ட வினையில் ஈடுபடமுடிகிறது. \n\nஇதன் விளைவாக தனிம ஐதரசன் வாயுவும் அசுட்டட்டைன் வீழ்படிவாதலும் நிகழ்கிறது. மேலும், ஐதரசன் ஆலைடுகள் அல்லது HX சேர்மங்களின் உருவாதல் வெப்ப அளவுகள் ஆலைடுகளின் தொகுதிகள் அதிகரிக்கும் போது குறைகிறது என்பதை வெளிப்படுத்துகின்றன. அதேநேரம், ஐதரயோடிக் அமிலக் கரைசல் நிலைப்புத் தன்மையுடன் காணப்படுகிறது. ஐதரோனியம் – அசுட்டட்டைன் கரைசலானது தண்ணீர்- ஐதரசன் – அசுட்டட்டைன் கரைசலைவிட தெளிவாகக் குறைவான நிலைப்புத் தன்மையே கொண்டுள்ளது. இறுதியாக அசுட்டட்டைன் அணுக்கருவின் கதிர்வீச்சுப்பகுப்பு H-At பிணைப்புகளைத் துண்டிக்கிறது.\n\nஅசுட்டட்டைனுக்கு நிலையான ஒரிடத்தன்கள் எதுவும் கிடையாது. அசுட்டட்டைன் 210 மட்டுமே ஓரளவு அதிக நிலைப்புத்தன்மை கொண்ட ஓரிடத்தனாக உள்ளது. இதனுடைய அரைவாழ்வுக் காலம் தோரயமாக 8.1 மணி நேரமாக இருக்கிறது. இதனால் இதனுடைய வேதிச் சேர்மங்களைப் பயன்படுத்துவதில் சிரமங்கள் ஏற்படுகிறது. ஏனெனில் அசுட்டட்டைன் விரைவாக சிதைவடைந்து மற்ற ஓரிடத்தன்களாக மாறிவிடுகிறது.\n\nSection::::மேற்கோள்கள்.\n \n"}
{"id": "256734", "url": "https://ta.wikipedia.org/wiki?curid=256734", "title": "ஐப்போ அயோடசமிலம்", "text": "ஐப்போ அயோடசமிலம்\n\nஐப்போ அயோடசமிலம் \"(Hypoiodous acid)\" என்பது HIO என்ற மூலக்கூறு வாய்ப்பாடு கொண்ட ஒரு கனிம வேதியியல் சேர்மமாகும். நீர்த்த அயோடின் கரைசலுடன் பாதரசம் அல்லது வெள்ளி உப்புகள் சேர்த்து சூடுபடுத்துவதால் ஐப்போ அயோடசமிலம் உருவாகிறது. விரைவாக இச்சேர்மம் விகிதச்சமமாதலின்மையுடன் சிதைவடைகிறது:.\n\nவலிமை குறைந்த அமிலமாக ஐப்போ அயோடசமிலம் காணப்படுகிறது. இதனுடைய அமிலத்தன்மை எண் Ka மதிப்பு 10−11.ஆகும். மேலும் இதனுடைய இணை காரம் [[ஐப்போ அயோடைட் எனப்படுகிறது. இவ்வெதிர் அயனியின் உப்புகள் கார ஐதராக்சைடுகளுடன் அயோடின் சேர்த்து தயாரிக்கப்படுகின்றன. இவையும் உடனடியாக விகிதச்சமமாதலின்மையுடன் சிதைவடைந்து [[அயோடைடு]]களையும் [[அயோடேட்டு]]களையும் தருகின்றன.\n\nSection::::மேற்கோள்கள்.\n[[பகுப்பு:ஐதரசன் சேர்மங்கள்]]\n[[பகுப்பு:அயோடின் சேர்மங்கள்]]\n[[பகுப்பு:ஆக்சிசனேற்றும் அமிலங்கள்]]\n[[பகுப்பு:ஆக்சிசனேற்றிகள்]]\n[[பகுப்பு:ஆலசன் ஆக்சோவமிலங்கள்]]"}
{"id": "256737", "url": "https://ta.wikipedia.org/wiki?curid=256737", "title": "விளையாட்டரங்கம்", "text": "விளையாட்டரங்கம்\n\nவிளையாட்டுத் திடல் (மைதானம்) என்பது உடல் திறனை வெளிப்படுத்தக்கூடிய விளையாட்டுகளை விளையாடும் இடமாகும். இந்த இடத்தைச் சுற்றிலும் பார்வையாளர்கள் அமர்ந்து பார்க்கும் வசதியும் செய்யப்பட்டிருக்கும்.\n\n"}
{"id": "256751", "url": "https://ta.wikipedia.org/wiki?curid=256751", "title": "இலக்கிய மண்டபம்", "text": "இலக்கிய மண்டபம்\n\nஇலக்கிய மண்டபம் ( \"Literary Hall\" ) என்பது 19 ம் நுற்றாண்டின் அரைப்பகுதியில் உருவான ஒரு நூலகம், தற்போது இது அருங்காட்சியகமாக்கப்பட்டுள்ளது. இது ஐக்கிய அமெரிக்காவின் மேற்கு வர்ஜீனியா மாநிலத்தில் ரோம்னி நகரில் அமைந்துள்ளது. இது ரோமனி இலக்கிய அமைப்பால் 1869ஆம் ஆண்டு உருவாக்கப்பட்டது. பின்னர் 1979 மே 29 இல் புதுப்பிக்கப்பட்டது.\n\nSection::::தோற்றமைப்பு.\nஇது 0.40 எக்டேர் நிலப்பரப்பில் விசாலமாக அமைக்கப்பட்டுள்ளது. கடல் மட்டத்தில் இருந்து 820.30 அடி (250.03 மீ) உயரத்தில் உள்ளது.\n\nSection::::ரோமனி இலக்கிய அமைப்பு.\nரோமனி இலக்கிய அமைப்பு 1819 ம் ஆண்டு ஜனவரி மாதம் 10 ம் நாள் உருவாக்கப்பட்டது. இக் குழுவின் நோக்கமானது மக்களுக்கு உரிய முறையில் இலக்கியம், அறிவியல் மற்றும் கல்வி போன்ற துறைகளில் முன்னேற்றத்தை கொடுப்பது. இக் குழுவின் ஒரு திட்டமே இலக்கிய மண்டபம்.\n"}
{"id": "256755", "url": "https://ta.wikipedia.org/wiki?curid=256755", "title": "மூட்டழற்சி", "text": "மூட்டழற்சி\n\nமூட்டழற்சி (Arthritis) என்பது ஒன்று அல்லது அதற்கு மேற்பட்ட மூட்டுகளில், அழற்சியினால் ஏற்படும் மூட்டுப் பிறழ்வைக் குறிக்கிறது. நூற்றுக்கும் அதிகமான மூட்டழற்சி வகைகள் உள்ளன. மிகச் சாதாரணமாகக் காணப்படுவது மூட்டுகளைச் சிதைக்கின்ற முதுமை மூட்டழற்சியாகும். இது, மூட்டுகளுக்கு ஏற்படுகின்ற பேரதிர்ச்சி, நோய்த்தொற்று அல்லது முதுமை ஆகிய காரணங்களால் உருவாகலாம். மூட்டழற்சியின் பிற வடிவங்களாக முடக்கு வாதம், தடிப்புத் தோல் அழற்சி மற்றும் சிரங்கு மூட்டழற்சி (Psoriatic arthritis), பிற தன்னெதிர்ப்பு நோய்களுடன் தொடர்புடைய நிலைகளைக் கூறலாம். அழுகலுற்ற மூட்டழற்சி (Septic arthritis) மூட்டுகளில் நோய்த்தொற்று ஏற்படுவதால் உண்டாகிறது.\n\nமூட்டழற்சி உள்ள நோயாளிகளின் பொதுவான முறையீடு மூட்டு வலியாகும். பொதுவாக, வலியானது தொடர்ந்தும், பாதிக்கப்பட்ட குறிப்பிட்ட மூட்டுப் பகுதிகளிலும் காணப்படலாம். இத்தகைய வலி, மூட்டுகளைச் சுற்றி ஏற்படும் அழற்சி, மூட்டுகளுக்கு நோயினால் ஏற்படும் பாதிப்பு, தினமும் மூட்டுகளில் ஏற்படும் தேய்மானம், வலி நிறைந்த மூட்டுகளை உபயோகிப்பதால் ஏற்படும் தசைப் பிடிப்புகள், களைப்பு ஆகியவற்றால் ஏற்படுகிறது.\n"}
{"id": "256778", "url": "https://ta.wikipedia.org/wiki?curid=256778", "title": "அதுல் கேஷப்", "text": "அதுல் கேஷப்\n\nஅதுல் கேஷப் (Atul Keshap) பஞ்சாப் மாநிலத்தைப் பூர்விகமாகக் கொண்ட அமெரிக்க இந்தியர் ஆவார். அதுல் கேஷப் இலங்கை, மாலத்தீவு நாடுகளுக்கான அமெரிக்கத் தூதராக நியமிக்கப்பட்டுள்ளார். ரிச்சர்டு ராகுல் வர்மாவுக்கு அடுத்தபடியாக தெற்காசியப் பகுதிக்குத் தூதராக நியமிக்கப்படும் இரண்டாவது அமெரிக்க இந்தியர் ஆவார். 1994-ஆம் ஆண்டு முதல் அமெரிக்க வெளியுறவுத் துறையில் பணியாற்றி வரும் அதுல் கேஷப், இந்தியாவிலுள்ள அமெரிக்கத் தூதரகத்தில் அதிகாரியாக இருந்துள்ளார். தற்போது அமெரிக்க வெளியுறவுத்துறை அமைச்சகத்தின் தெற்கு, மத்திய ஆசிய விவகாரங்களுக்கான பிரிவில் துணைச் செயலராக அவர் பொறுப்பு வகித்து வருகிறார்.\n\nSection::::பெற்றோர்.\nபஞ்சாபில் பிறந்த இவரின் தந்தை கேஷப் சந்தர் சென், நைஜீரியாவில், ஐ.நா. வின் பொருளாதார வல்லுனராக பணியாற்றியவர். தாய், ஜே கல்வர்ட், அமெரிக்க வெளியுறவுத் துறையிலும், இந்தியாவில் உள்ள அமெரிக்க தூதரகத்திலும் பணியாற்றி உள்ளார்.\n\n"}
{"id": "256781", "url": "https://ta.wikipedia.org/wiki?curid=256781", "title": "அதுல்", "text": "அதுல்\n\nஅதுல் (\"Atul\") என்ற பெயரில் உள்ள கட்டுரைகள்:\n"}
{"id": "256783", "url": "https://ta.wikipedia.org/wiki?curid=256783", "title": "வில்லியம் ஆடம்சு (மாலுமி)", "text": "வில்லியம் ஆடம்சு (மாலுமி)\n\nவில்லியம் ஆடம்சு (\"William Adams\", 24 செப்டம்பர் 1564 – 16 மே 1620) என்பவர் ஆங்கிலேயக் கப்பலோட்டி ஆவார். 1600 ஆம் ஆண்டில் சப்பானைச் சென்றடைந்த முதலாவது ஆங்கிலேயர் இவராவார். 1598 இல் சப்பானுக்கு சென்ற ஐந்து டச்சுக் கிழக்கிந்திய நிறுவனக் கப்பல்களில் தப்பிப் பிழைத்த ஒரு சிலரில் இவரும் ஒருவர். ஆடம்சு சப்பானிலேயே தங்கியிருந்து முதலாவது மேற்கத்தைய சாமுராய் என்ற பெருமையைப் பெற்றார்.\n\nSection::::பிறப்பு.\nவில்லியம் ஆடம்சு இங்கிலாந்தின் கென்ட் மாவட்டத்தில் உள்ள சில்லிங்காம் என்ற சிற்றூரில் பிறந்தவர். சில்லிங்காமில் உள்ள தூய மரிய மதலேனாள் ஆலயத்தில் 24 செப்டம்பர் 1564 அன்று திருமுழுக்கு பெற்ற இவரது திருமுழுக்குப் பதிவே இவர் மெட்வேயில் பிறந்தார் என்பதற்கு உள்ள ஒரே சான்று.\n\nவில்லியம் ஆடம்சுக்கு தோமாசு என்ற ஒரு சகோதரர் இருந்தார். அவர் மகு மற்றும் டி கார்டசு போன்ற கப்பல்களில் பணியாற்றி, வட அமெரிக்க பசிபிக் பெருங்கடலில் இறந்தார்.\n\nSection::::இளமைப்பருவம்.\nவில்லியம் ஆடம்சின் தந்தை ஜான் இறந்தபின், தனது 12 வது வயதில் தேம்சு நதிக்கரையில் உள்ள லைம்கவுசு என்ற இடத்தில் நிக்கோலாசு டிக்கினசு என்பவரின் கப்பல் கட்டுமானத் தளத்தில் பயிற்சியாளராகச் சேர்ந்து, தன் 24 வயது வரை இங்கு பணியாற்றினார்.\n\nவில்லியம் ஆடம்சு, ஆகத்து 1589 இல் மேரி கைன் என்பவரை ஃடெபினி ஆலயத்தில் வைத்து திருமணம் செய்தார். இவர்களுக்கு டெலிவரன்சு என்ற மகளும், ஒரு மகனும் என இரு குழந்தைகள் இருந்தனர்.\n\nஆடம்சுக்கு ஓயுக்கி என்று ஒரு சப்பானிய மனைவியும் இருந்தார்.\n\n"}
{"id": "256795", "url": "https://ta.wikipedia.org/wiki?curid=256795", "title": "பெய்ஜிங் தேசிய விளையாட்டு மைதானம்", "text": "பெய்ஜிங் தேசிய விளையாட்டு மைதானம்\n\nபெய்ஜிங் தேசிய விளையாட்டரங்கம் (ஆங்கிலம்: Beijing National Stadium) (சீன மொழி: 国家体育场; pinyin: guójiā tǐyùchǎng) சீனாவின் பெய்ஜிங் நகரத்தில் அமைந்துள்ளது. இதன் உட்கட்டமைப்பு பறவையின் கூடு போன்று உருவாக்கப்பட்டுள்ளதால், இது 'பறவையின் கூடு' (Bird's Nest) என்றும் அழைக்கப்படும். இவ்வரங்கம் 2008 கோடைகால ஒலிம்பிக் போட்டிகளுக்காக வடிவமைக்கப்பட்டது. 2022 குளிர்கால ஒலிம்பிக் போட்டிகளும் இங்கு நடக்கவிருக்கிறது. பெய்ஜிங் தேசிய விளையாட்டரங்கம் தற்போது பந்தாட்டத்திற்குப் பயன்படுத்தப்படுகிறது.\n"}
{"id": "256799", "url": "https://ta.wikipedia.org/wiki?curid=256799", "title": "432 பார்க் அவென்யூ", "text": "432 பார்க் அவென்யூ\n\n432 பார்க் அவென்யூ (\"432 Park Avenue\") என்பது நியூயார்க் நகரின் மன்னாவ்டன் நகரின் மையப்பகுதியில் அமைந்துள்ள அடுக்குமாடி குடியிருப்புப் பகுதியாகும். 104 கூட்டுரிமை வீடுகளை உள்ளடக்கியதாக சி.ஐ.எம். குழுமம் இந்த உயர்ந்த அடுக்குமாடி குடியிருப்பைக் கட்டியுள்ளது. 2011 ஆம் ஆண்டில் முதலில் 1300 அடிகள் (396 மீட்டர்) உயரம் கொண்ட கட்டிடமாகக் கட்டி முடிக்கத் திட்டமிடப்பட்டது . கட்டிட வேலைகள் 2012 இல் துவங்கப்பட்டன. 2015 ஆம் ஆண்டில் இவ்வுயர்ந்த கட்டிடம் கட்டிமுடிக்கப்படல் வேண்டுமென்று திட்டமும் தீட்டப்பட்டு செயல்பாடு தொடங்கியது. இதற்காக 1926 ஆம் ஆண்டில் கட்டப்பட்ட 495 அறைகள் கொண்ட டிராக் உணவுவிடுதி இடித்துத் தரைமட்டமாக்கப்பட்டது. 2006 ஆம் ஆண்டில்தான் இவ்வுணவு விடுதி ஆரி மேக்லோவ் என்பவருக்கு 440 மில்லியன் அமெரிக்க டாலர்களுக்கு விற்பனை செய்யப்பட்டிருந்தது என்பதும் குறிப்பிடத்தகுந்தது. வாங்கப்பட்ட ஒரு வருடத்திலேயே அக்கட்டிடம் இடிக்கப்பட்டது என்பது ஒருபுறமிருந்தாலும் நியூயார்க் நகரின் மையப்பகுதியில் கிழக்கு 56 மற்றும் 57 ஆவது தெருக்களின் மத்தியில் அமைந்திருந்த காரணத்தால் அவ்விடத்தின் மதிப்பு மிகவும் உயர்ந்தது.\n\nஉயரத்தின் அடிப்படையில், 1396 அடிகள் (425.5 மீட்டர்) என்பது அமெரிக்காவில் உள்ள மிகவுயர்ந்த கட்டிடங்களின் வரிசையில் பார்க் அவென்யூ மூன்றாவது உயர்ந்த கட்டிடமாகவும் குடியிருப்புப் பகுதி என்ற அடிப்படையில் உலகத்திலேயே மிகவுயர்ந்த கட்டிடம் என்றும் மதிக்கப்படுகிறது. நியூயார்க் நகரைப் பொறுத்தவரை உலக வர்த்தக மையக் கட்டிடத்திற்கு அடுத்ததாகவும் எம்பயர் ஸ்டேட்டு கட்டிடத்தை விட உயர்ந்ததாகவும் விளங்குகிறது. உயரம் கணக்கிடும்பொழுது உச்சிக் கூரையையும் கணக்கில் எடுத்துக்கொண்டால், 432 பார்க் அவென்யூ கட்டிடந்தான் நியூயார்க் நகரின் மிகவுயர்ந்த கட்டிடம் என்ற பெருமையைப் பெருகிறது. ஏனெனில் உலக வர்த்தக மையக் கட்டிடத்தை விட இதன் கூரை 28 அடிகள் அல்லது 8.5 மீட்டர் அளவு உயர்ந்து காணப்படுகிறது.\n\nSection::::உயரம்.\nநியூயார்க் நகரின் இரண்டாவது மிகவுயர்ந்த கட்டிடம் என்ற பெருமையுடன் மேற்கு அரைக்கோளத்தில் உள்ள மிகவுயர்ந்த குடியிருப்புப் பகுதி என்ற பெருமையும் 432 பார்க் அவென்யூ கட்டிடத்திற்கு உண்டு. 2018 ஆம் ஆண்டின் மத்தியில் 217 மேற்கு 57வது தெரு மற்றும் 111 மேற்கு 57வது தெரு ஆகிய கட்டிடங்கள் இதன் உயரத்திற்குச் சமமாக இருக்கலாம் என்று கருதப்படுகிறது . 33000 சதுர அடிகள் (3,100 மீ2) பரப்பளவு என்பது இக்கட்டிடம் பதிந்துள்ள முக்கியமான கால்தடமாகும். உச்சிக்கூரையின் அடிப்படையில் நியூயார்க் நகரின் உயர்ந்த கட்டிடங்களில் முதலிடம் பிடிப்பது 432 பார்க் அவென்யூதான் என்று 2014 அக்டோபர் 10 இல் முறையாக அறிவிக்கப்பட்டது.\n\nSection::::வடிவமைப்பு.\n432 பார்க் அவென்யூ கட்டிடத்தின் வடிவமைப்பு ரஃபேல் வினோலி என்பவரால் வடிவமைக்கப்பட்டது ஆகும். இக்கட்டிடம் முழுக்க முழுக்கத் துல்லியமான ஒரு சதுரம் என்றும், ஒரு குப்பைத் தொட்டியின் வடிவந்தான் இக்கட்டிடத்தை வடிவமைக்க முன்மாதிரியாக இருந்ததாகவும் அவர் குறிப்பிட்டுள்ளார். இக்கோபுரம் 3969 சதுர அடிகள் பரப்பளவில் உள்ள 84 மாடிகள் கொண்டதாகவும் ஒவ்வொரு மாடியின் ஒவ்வொரு முகத்திற்கும் 100 சதுர அடிகள் பரப்பளவு கொண்ட ஆறு சன்னல்கள் கொண்டதாகவும் வடிவமைக்கப்பட்டுள்ளது. கட்டிடத்தின் உட்புற வடிவமைப்பு டெபோரா பர்க்கு மற்றும் பெண்டல் & பெண்டல் அமைப்பு நிறுவனமும் சேர்ந்து வடிவமைத்துள்ளன. இலெவன் மாடிசான் பார்க் மற்றும் கிராமெர்சி தாவெர்ன் ஆகிய கட்டிடங்களையும் இவ்வமைப்பு நிறுவனம் வடிவமைத்தது என்பது குறிப்பிடத்தகுந்தது\n”இக்கட்டிடம் ஒரு மெல்லியத் தூண் மட்டுமே இதற்கு ஒரேயொரு சிறிய தொப்பிதான் தேவை” என்று அலங்கார வடிவமைப்பு நிபுணர் திம் கன், 432 பார்க் அவென்யூ கட்டிடத்தைக் குறித்து விவரிக்கிறார்\n\nSection::::குடியிருப்புகளின் வசதிகள்.\nஇக்கட்டிடத்தில் உள்ள குடியிருப்புப் பகுதிகள் ஒவ்வொன்றும் உயர் மேல்மட்டத்து வடிவமைப்பில் உள்ளன. இவை ஏற்கனவே $ 95 மில்லியன் ஒப்பந்தத்தின் கீழ் பதிவு செய்யப்பட்டுள்ளன. ஒரு நூலகம் ஆறு படுக்கையறை, ஏழு குளியல் மேல்கூரை அறைகள் அடங்கிய கலைக்கூடமாக 351 சதுர அடி பரப்பளவு கொண்ட குடியிருப்புகளாக அவை இருக்கின்றன. இவைதவிர கட்டிடத்தை ஒட்டி கோல்ப் பயிற்சி வசதிகள் மற்றும் தனியார் உணவு மற்றும் திரையிடல் அறைகள் ஆகிய கூடுதல் வசதிகளும் இவற்றுள் அடங்கும்.\n"}
{"id": "256800", "url": "https://ta.wikipedia.org/wiki?curid=256800", "title": "மலேசிய நாட்டுப்பண்", "text": "மலேசிய நாட்டுப்பண்\n\nமலேசிய நாட்டுப் பண், \"நெகாராக்கு\" (தமிழ்: எங்கள் நாடு) என்று தொடங்கும் பாடலாகும். 1957ல் பிரித்தானியாவிடம் இருந்து மலாயக் கூட்டரசு விடுதலை பெற்ற போது நாட்டுப்பண்ணாகத் தெரிவு செய்யப்பட்டது. இப்பாடலின் மெட்டு முதலில் மலாயக் கூட்டரசின் ஒரு பகுதியான பெராக் அரசின் நாட்டுப்பண்ணுக்குரிய மெட்டாகப் பயன்படுத்தப்பட்டது. இதுவும், பாடலாசிரியரான \"பியர்-யோன் பெரெஞ்சே\" (Pierre-Jean de Béranger) எழுதிய \"லா ரோசலி\" (La Rosalie) என்னும் பிரஞ்சுப் பாடலுக்கான மெட்டைத் தழுவி உருவாக்கப்பட்டது.\n\nSection::::வரலாறு.\nSection::::போட்டி.\nநாடு விடுதலை பெற்ற காலத்தில், மலாயக் கூட்டரசுக்குள் அடங்கியிருந்த 11 அரசுகளும் தனித்தனியாக நாட்டுப்பண்களைக் கொண்டிருந்தன. கூட்டரசுக்கான நாட்டுப்பண் இருக்கவில்லை. அக்காலத்தில் முதலமைச்சராகவும், உள்நாட்டு அலுவல்கள் அமைச்சராகவும் இருந்த துங்கு அப்துல் ரகுமான், பொருத்தமான நாட்டுப்பண் ஒன்றைத் தேர்ந்தெடுப்பதற்காகத் தனது தலைமையில் குழுவொன்றை அமைத்தார். இவரது ஆலோசனையின்படி பன்னாட்டுப் போட்டி ஒன்று அறிவிக்கப்பட்டது. 514 பண்கள் கிடைத்தன. எனினும் எதுவும் பொருத்தமாக அமையவில்லை. \n\nஇதைத் தொடர்ந்து உலக அளவில் புகழ்பெற்ற இசையமைப்பாளர்களுள் தெரிவுசெய்யப்பட்ட சிலரிடமிருந்து இசையமைப்புக்களைக் கோருவது என்று முடிவு செய்யப்பட்டது. பெஞ்சமின் பிரிட்டன், இரண்டாம் எலிசபெத் அரசியின் முடிசூட்டலுக்கான அணிவகுப்பு இசையை உருவாக்கிய சர். வில்லியம் வால்ட்டன், அமெரிக்க ஒப்பேரா இசையமைப்பாளர் கியான் கார்லோ மெனோட்டி, பின்னாளில் சிங்கப்பூரின் நாட்டுப்பண்ணுக்கு இசையமைத்த சுபிர் சயித் ஆகியோர் தெரிவு செய்யப்பட்டவர்களுள் அடங்குவர். இவர்களது இசையமைப்புக்களையும் குழுவினர் புறந்தள்ளிவிட்டனர்.\n\nSection::::பெராக் நாட்டுப்பண்ணின் தெரிவு.\nஇறுதியாகக் குழுவினர் அக்காலத்தில் மலேசியக் கூட்டமைப்பின் உறுப்பு நாடான பெராக்கின் நாட்டுப்பண்ணின் மெட்டைப் பயன்படுத்திக்கொள்ளத் தீர்மானித்தனர். அதன் மரபுசார்ந்த தன்மைக்காக அந்த மெட்டையே பயன்படுத்துவது என 1957 ஆகத்து 5 ஆம் தேதி முடிவானது. துங்கு அப்துல் ரகுமானும், நடுவர்களும் இணைந்து நாட்டுப்பண்ணுக்கான பாடல் வரிகளை எழுதினர்.\n\nபெராக்கின் நாட்டுப்பண்ணாக இருந்த \"அல்லா லஞ்சுத்கான் உசியா சுல்தான்\" என்னும் பாடல், சிசெல்சின் மாஹேத் தீவில் புகழ் பெற்றிருந்தது. இவ்விடத்திலேயே பெராக்கின் சுல்தான் ஒரு காலத்தில் நாடுகடந்து வாழ்ந்தார். அங்கிருந்த காலத்தில் பியர்-யோன் பெரங்கே என்னும் பாடலாசிரியர் இசையமைத்ததாகச் சொல்லப்பட்ட ஒரு பிரெஞ்சு மெல்லிசைப் பாடலை ஒரு பொது இசை நிகழ்ச்சியில் சுல்தான் கேட்டதாகச் சொல்லப்படுகிறது. ஆனாலும், பெரங்கே இதற்கு இசையமைத்ததற்கான சான்றுகள் எதுவும் காணப்படவில்லை. இவர் ஒரு பாடலாசிரியர் என்பதால் பிற இசையமைப்பாளர்களே இவரது பாடல்களுக்கு இசையமைப்பது வழக்கம். நான்கு தொகுதிகளாக வெளியிடப்பட்ட இவரது பாடல் தொகுப்பில் இப்பாடல் இடம்பெறவில்லை. இவர் தனது பாடல்களுக்குப் பயன்படுத்திய மெட்டுக்களின் தொகுதியிலும் இது இல்லை.\n"}
{"id": "256804", "url": "https://ta.wikipedia.org/wiki?curid=256804", "title": "அண்டங்காக்கை", "text": "அண்டங்காக்கை\n\nஅண்டங்காக்கை () (jungle crow) என்பது ஒருவகைக் காக்கையாகும். இப்பறவை ஆசியக்கண்டத்தில் பரவலாகக் காணப்படுகிறது.\nSection::::விளக்கம்.\nஇக்காக்கை ஒளிரும் கரியநிறம் கொண்டது. கனத்த அலகும் பலமாக கரகரத்த 'கா' என்ற சத்தமும் உடையது. இது பொதுவாக ஊருக்கு வெளியே உள்ள காடுகள் சோலைகள் போன்ற இடங்களில் வாழக்கூடியது. ஊருக்கு வெளியே கொட்டப்படும் குப்பைகளில் உள்ள அழுகிய பொருட்கள் போன்றவற்றை உண்ணும்.\n"}
{"id": "256807", "url": "https://ta.wikipedia.org/wiki?curid=256807", "title": "தமிழகம் ஊரும் பேரும் (நூல்)", "text": "தமிழகம் ஊரும் பேரும் (நூல்)\n\nதமிழகம் ஊரும் பேரும், ரா. பி. சேதுப்பிள்ளை எழுதிய, தமிழகத்தில் உள்ள ஊர்களைப் பற்றிய நூலாகும். \n\nSection::::அமைப்பு.\nஇந்நூலில் தமிழகமும் நிலமும், நாடும் நகரமும், குடியும் படையும், குலமும் கோவும், தேவும் தலமும, தமிழகம் அன்றும் இன்றும் என்ற ஆறு தலைப்புகள் அமைந்துள்ளன. நூலின் இணைப்பாக தமிழ் நாட்டுத்தலங்கள் மற்றும் பெயரகராதி என்ற இரு தலைப்புகள் காணப்படுகின்றன.\n\nSection::::உசாத்துணை.\n'தமிழகம் ஊரும் பேரும்', நூல், (8ஆம் பதிப்பு 2008; பழனியப்பா பிரதர்ஸ்,சென்னை)\n\n"}
{"id": "256811", "url": "https://ta.wikipedia.org/wiki?curid=256811", "title": "பச்சைக் குருவி", "text": "பச்சைக் குருவி\n\nபச்சைக் குருவி (blue-winged leafbird) என்பது ஒருவகைப் பறவையாகும். இப்பறவை பொதுவாக காடுகளில் காணப்படுகிறது. இப்பறவை வடகிழக்கு இந்தியாவில் இருந்து தென்கிழக்காசியாவின் ஜாவா வரை காணப்படுகிறது.\n\nSection::::விளக்கம்.\nஇப்பறவையின் உடல் பச்சை நிறத்திலும், கன்னம், கழுத்து ஆகியவை கறுப்பாகவும், அலகுகள் மெல்லியதாகவும், கூர்மையாகவும் உள்வளைந்து கறுப்பாகவும் இருக்கும். இவை பொதுவாக இணை இணையாகவோ அல்லது கூட்டம் கூட்டமாகவோ இரை தேடும். இவற்றின் நிறம் மரத்தின் இலைகளுடன் ஒன்றிவிடுவதால் இவற்றைக் காண்பது சிரமம்.\n"}
{"id": "256816", "url": "https://ta.wikipedia.org/wiki?curid=256816", "title": "துர்கா வாகினி", "text": "துர்கா வாகினி\n\nதுர்கா வாகினி (Durga Vahini), விஸ்வ இந்து பரிசத்தின் மகளிர் அணியாகும். 1991இல் துவக்கப்பட்ட துர்கா வாகினியின் நிறுவனத் தலைவர் சாத்வி ரிதம்பரா ஆவார். இவ்வமைப்பு பெண்களை இந்து சமயக் கூட்டங்களிலும், கலாசார நடவடிக்கைகளிலும் கலந்து கொள்ள ஊக்கமளிக்கிறது. பெண்கள் தங்களாகவே முன்வந்து தங்களின் உடல் மற்றும் அறிவு மேம்பாட்டை வளர்த்து, இந்து சமய கலாசாரத்தையும் பண்பாட்டு மரபுகளையும் பேணிக்காக்க இவ்வமைப்பின் மூத்த தலைவர் கல்பனா வியாஸ் வலியுறுத்துகிறார். இவ்வமைப்பின் நோக்கம் இந்து மக்களின் ஒற்றுமையை நிலைநாட்டவும், சமுக சேவை மூலம் பாதிக்கப்பட்ட குடும்பங்களுக்கு உதவி செய்தலே. 2002 ஆண்டு முடிய இவ்வமைப்பில் உள்ள 8000 உறுப்பினர்களில் 1000 பேர் அகமதாபாத் நகரத்தில் உள்ளனர்.\n\n"}
{"id": "256819", "url": "https://ta.wikipedia.org/wiki?curid=256819", "title": "ராஷ்டிரிய சேவிகா சமிதி", "text": "ராஷ்டிரிய சேவிகா சமிதி\n\nராஷ்டிரிய சேவிகா சமிதி அல்லது தேசிய மகளிர் விருப்பார்வத் தொண்டர் சங்கம் (Rashtra Sevika Samiti) (\"National Women Volunteers Committee\"), ஆடவர் அமைப்பான ராஷ்டிரிய சுயம்சேவாக் சங்கத்தின் மகளிர் பிரிவாகும். இவ்வமைப்பின் நிறுவனத்தலைவர் \"இலக்குமிபாய் கேல்கர்\" . தற்போதைய தலைவர் \"வி. சாந்த குமாரி\" , பொதுச்செயலர் \"சீதா ஆனந்தம்\" ஆவார்கள். ராஷ்டிரிய சேவிகா சமிதி அமைப்பை வார்தாவில் 25 அக்டோபர் 1936ஆம் ஆண்டில் துவக்கப்பட்ட்து.இவ்வமைப்பின் குறிக்கோள், இந்துப் பெண்களை ஒருங்கிணைத்து, இந்துத்துவா கொள்கைகள் மூலம் இந்து கலாசாரத்தையும் மரபைகளையும் மற்றும் நாட்டுப் பற்றை வளர்க்கவுமே.\n\nSection::::நடவடிக்கைகள்.\nஇந்து மகளிரை உறுப்பினர்களாகக் கொண்ட ராஷ்டிரிய சேவிகா சமதி, இந்திய கலாசாரத்தையும் மரபுகளையும் பேணிக் காக்க செயல்படுகிறது. இதன் உறுப்பினர்கள் சமுக கலாச்சார நடவடிக்கைகளில் ஆர்வமுடன் பங்கெடுக்கின்றனர். மகளிரிடையே சமுக விழிப்புணர்வை வளர்ப்பதுடன், நாட்டுப் பற்றையும் வளர்க்கிறது. இதற்காக இந்தியாவின் பல்வேறு பகுதிகளில் முகாம்களை நடத்துகிறது.\nராஷ்டிரிய சேவிகா சமதி, தன் உறுப்பினர்களுக்கு யோகா, இசை, தேசிய மற்றும் நாட்டுப் பற்றை வளர்க்கும் பாடல்களில் பயிற்சி அளிப்பதுடன் தற்காப்புப் போர்க் கலைகளையும், நாட்டில் செயல்படும் 5215 கிளைகளிலும் (Shakhas) பயிற்றுவிக்கப்படுகிறது. மேலும் 875 கிளைகளில் அன்றாடம் தற்காப்புப் போர்க் கலையை கற்றுத் தருகிறது.தற்போது இவ்வமைப்பின் உறுப்பினர்களின் எண்ணிக்கை ஒரு இலட்சத்திலிருந்து\nபத்து இலட்சமாக உயர்ந்துள்ளது. \nராஷ்டிரிய சேவிகா சமிதியின் கிளைகள் பத்து வெளிநாடுகளில், இந்து சேவிகா சமிதி எனும் பெயரில் செயல்படுகிறது.\nஇந்தியா முழுவதும், சமயம், சாதி, இனம் பாராது ஏழை மகளிர்க்கு தொண்டு புரிய 475 சேவை மையங்கள் கொண்டுள்ளது. இச்சேவை மையங்கள் மூலம் பள்ளிகள், நூலகங்கள், ஆதரவற்றோர் மையங்கள் மற்றும் கணிபொறி பயிற்சி நிறுவனங்களை செயல்படுகிறது.\n\nராஷ்டிரிய சேவிக சமதி தன் உறுப்பினர்களுக்கு மூன்று முக்கிய கொள்கைகளை கடைப்பிடிக்க வலியுறுத்துகிறது.\n\nசமுகத்தில் அனைத்து இந்து மகளிரும் தங்கள் சமூகத்தில் புதிய மாற்றங்கள் கொண்டு வரும் ஆற்றல் படைத்தவர்கள் என இவ்வமைப்பு நம்புகிறது.\n\n\n"}
{"id": "256821", "url": "https://ta.wikipedia.org/wiki?curid=256821", "title": "ரிச்சர்ட் வர்மா", "text": "ரிச்சர்ட் வர்மா\n\nரிச்சர்ட் ராகுல் வர்மா (ஆங்கிலம்: Richard Verma) இந்தியாவிற்கான அமெரிக்கத் தூதராவார். இவர் 2014 ஆம் ஆண்டு செப்டம்பர் மாதம் முதல் இப்பணியாற்றுகிறார். அமெரிக்க அதிபர் பராக் ஒபாமா 2009 ஆம் ஆண்டு அமெரிக்க அரசு சட்டமன்ற அலுவல்கள் துறை துணைச் செயலாளராக இவரை நியமித்தார். பஞ்சாப் மாநிலத்தைப் பூர்விகமாகக் கொண்ட இவர், இந்தியாவுக்கான அமெரிக்க தூதராகப் பணியாற்றும் முதல் அமெரிக்க வாழ் இந்தியர் ஆவார்..\n\nSection::::வாழ்க்கை.\nஇவர் இந்திய வழித்தோன்றலில் பிறந்தவர் ஆவார். இவரது முன்னோர் பஞ்சாப் மாநிலத்தைச் சேரந்தவராவர். இவரது தந்தையார் பஞ்சாபைச் சேர்ந்தவர். பிரிவினைக்கு முந்தைய பாகிஸ்தானைச் சார்ந்த இவர் தாயார் பிரிவினைக்குப் பின்னர் இந்தியாவிற்கு குடிபெயர்ந்தார். 1960 களில் இவரது குடும்பம் அமெரிக்காவில் குடியேறியது. இவரது மனைவி \"பிங்கி வர்மா\" ஆவார்.\n\nSection::::கல்வி.\nலேஹை பல்கலைக்கழகத்தில் இருந்து பி. எஸ். பட்டமும், அமெரிக்கன் பல்கலைக்கழகத்தில் இருந்து ஜே. டி. பட்டமும், ஜார்ஜ்டவுன் பல்கலைக்கழகத்தில் இருந்து எல்.எல்.எம். பட்டமும் வர்மா பெற்றுள்ளார்.\n\nSection::::பணி.\nஇவர் அடிப்படையில் ஒரு வழக்கறிஞர் ஆவார். 1994ஆம் ஆண்டு முதல் 1998ஆம் ஆண்டு வரை, அமெரிக்க விமானப் படையில் பணியாற்றியவர். அமெரிக்க வெளியுறவுத் துறையில் சட்ட விவகாரங்களுக்கான உதவி அமைச்சராக 2009ஆம் ஆண்டு முதல் 2011ஆம் ஆண்டு வரை பதவி வகித்துள்ளார். வெளியுறவுக் கொள்கை வகுப்பாளர்கள் குழுவில் உறுப்பினராகவும் உள்ளார் .\n"}
{"id": "256822", "url": "https://ta.wikipedia.org/wiki?curid=256822", "title": "சாந்த்ராகாச்சி", "text": "சாந்த்ராகாச்சி\n\nசாந்த்ராகாச்சி, இந்திய மாநிலமான மேற்கு வங்காளத்தின், ஹவுரா நகரத்தின் புறநகர்ப் பகுதியாகும். இங்குள்ள தொடர்வண்டி நிலையம் தென்கிழக்கு ரயில்வேயின் கட்டுப்பாட்டில் உள்ளது.\n\nSection::::போக்குவரத்து.\nஇங்குள்ள தொடர்வண்டி நிலையத்தை விரைவில் முனையமாக்க, இரயில்வே அமைச்சகம் திட்டமிட்டுள்ளது.\n"}
{"id": "256823", "url": "https://ta.wikipedia.org/wiki?curid=256823", "title": "போரும் அமைதியும்", "text": "போரும் அமைதியும்\n\nபோரும் அமைதியும் (\"War and Peace\", உருசிய மொழி: Война и миръ, \"வொய்னா இ மீர்\") உருசிய எழுத்தாளர் லியோ டால்ஸ்டாய் எழுதிய புதினம் ஆகும். இந்த நூல் முழுமையாக 1869ஆம் ஆண்டு முதன்முதலாகப் பதிப்பிக்கப்பட்டது. இதிகாச அளவிலான இந்நூல் உலக இலக்கியத்தில் மிகவும் முதன்மையானதாகக் கருதப்படுகின்றது. இதுவும் டால்ஸ்டாயின் மற்றொரு படைப்பான \"அன்னா கரேனினாவும்\" (1873–1877) அவரது சிறந்த இலக்கியச் சாதனையாகக் கருதப்படுகின்றன.\n\n\"போரும் அமைதியும்\" ஐந்து உருசிய அரச குடும்பங்களின் பார்வையில், உருசியா மீதான பிரான்சியப் படையெடுப்பை அடுத்த நிகழ்வுகளையும் சார்மன்னர் சமூகத்தில் நெப்போலிய காலத்தின் தாக்கத்தையும் விரிவாக விவரிக்கின்றது. \"1805 ஆண்டு\" என அறியப்பட்ட இப்புதினத்தின் முந்தைய பதிப்பு \"த உருசியன் மெசஞ்சர்\" என்ற உருசிய இதழில் 1865க்கும் 1867க்கும் இடையே தொடராக வெளியாயிற்று. இப்புதினம் முழுமையாக 1869இல் பதிக்கப்பட்டது. 2009இல் \"நியூஸ்வீக்\" வெளியிட்ட \"முதல் 100 நூல்களில்\" முதலிடத்தைப் பிடித்தது. 2003 ஆம் ஆண்டு நடத்தப்பட்ட பிபிசியின் கருத்துக்கணிப்பொன்றில் 20 இடம் பெற்றிருந்தது. \n\nடால்ஸ்டாய், \"போரும் அமைதியும்\" \"புதினமல்ல, கவிதையுமல்ல, வரலாற்று பதிவேடுமல்ல\" எனக் கூறியுள்ளார். படைப்பின் பெரும்பகுதி, குறிப்பாக பிந்தைய அத்தியாயங்களில், கதை விவரிப்பாக இல்லாமல் மெய்யியல் விவாதமாக உள்ளன. உருசியாவின் சிறந்த இலக்கியப் படைப்பு எந்தவொரு சீர்தரத்திலும் சிக்கிக் கொள்ளக்கூடாது என்றார். எனவே \"போரும் அமைதியும்\" நூலை டால்ஸ்டாய் \"புதினம்\" என அழைக்கத் தயங்கினார். அவரது கூற்றுப்படி அவரது முதல் புதினம் \"அன்னா கரேனினா\" ஆகும்.\nSection::::தமிழில் மொழிபெயர்ப்பு.\nடி. எஸ். சொக்கலிங்கம் இப்புதினத்தை தமிழில் மொழிபெயர்ப்பு செய்துள்ளார்.\n\n"}
{"id": "256845", "url": "https://ta.wikipedia.org/wiki?curid=256845", "title": "இந்து விவேக கேந்திரம்", "text": "இந்து விவேக கேந்திரம்\n\nஇந்து விவேக கேந்திரம் (Hindu Vivek Kendra (HVK) , இந்துத்துவா இயக்க கோட்பாட்டின்படி, ராஷ்டிரிய சுயம்சேவாக் சங்கத்தின் துணை அமைப்பாகும். இந்து சமயத்தின் பல்வேறு பிரிவுகளின் அறிஞர்களைக் கொண்ட இயக்கமாகும். சங்கப் பரிவாரின் ஒரு பிரிவாக உள்ளது.\n\nSection::::நோக்கங்கள்.\nஇந்து விவேக கேந்திரத்தின் முக்கிய நோக்கங்கள்; \n\n\n"}
{"id": "256848", "url": "https://ta.wikipedia.org/wiki?curid=256848", "title": "கால்சியம்(I) குளோரைடு", "text": "கால்சியம்(I) குளோரைடு\n\nகால்சியம்(I) குளோரைடு \"(Calcium(I) chloride)\" என்பது CaCl என்ற மூலக்கூற்று வாய்ப்பாடு கொண்டுள்ள வேதிச் சேர்மம் ஆகும். நிலைப்புத் தன்மை இல்லாத ஈரணு மூலக்கூறாக இருக்கும் இச்சேர்மம் இயற்கையாகவே வலிமையான அயனிப் பிணைப்பைப் பெற்றுள்ளது. கால்சியம்(I) குளோரைடு பகுதிப்பொருளாக உள்ள ஒரு திண்மநிலைப் பொருள் 1953 ஆம் ஆண்டில் கண்டுபிடிக்கப்பட்டதாக அறிக்கை இருக்கிறது. இருந்தபோதிலும் அதற்குப் பின்னர் மேற்கொள்ளப்பட்ட முயற்சிகள் யாவும் தோல்வியிலேயே முடிந்துள்ளன\n"}
{"id": "256851", "url": "https://ta.wikipedia.org/wiki?curid=256851", "title": "இரட்டைத் தேங்காய் மரம்", "text": "இரட்டைத் தேங்காய் மரம்\n\nஇரட்டைத் தேங்காய் மரம் (\"Lodoicea\"; கடல் தேங்காய்) என்பது பனைக்குடும்பத்திலுள்ள ஒரு தோற்றமுள்ள இனத் தாவரமாகும். இதில் \"லோடிசியா மல்டிவிகா\" (\"Lodoicea maldivica\") ஒரே ஒரு இனம் உள்ளது. இது சீசெல்சுவில் உள்ள தீவுகளுக்குரிய தாவரமாகும்.\n\n"}
{"id": "256852", "url": "https://ta.wikipedia.org/wiki?curid=256852", "title": "மலேசிய மரபுச்சின்னம்", "text": "மலேசிய மரபுச்சின்னம்\n\nமலேசிய மரபுச்சின்னம் என்பது, மத்தியில் ஒரு சின்னம் பொறித்த கேடயம், இரண்டு புலிகள், பிறை, பதினான்கு முனை கொண்ட நட்சத்திரம், குறிக்கோளுரை ஆகியவற்றை உள்ளடக்கிய ஒரு மரபுச் சின்னம். மலேசியாவின் தற்போதைய சின்னம் பிரித்தானியக் குடியேற்றவாத ஆட்சியின் கீழிருந்த மலாய் நாடுகளின் கூட்டமைப்பின் மரபுச் சின்னத்தின் வழி வந்தது ஆகையால், தற்போதைய சின்னம் ஐரோப்பிய கட்டிய நடைமுறைகளை ஒத்துள்ளது.\n"}
{"id": "256855", "url": "https://ta.wikipedia.org/wiki?curid=256855", "title": "ஜோ யுங்-சுக்", "text": "ஜோ யுங்-சுக்\n\nஜோ யுங்-சுக் () (பிறப்பு: திசம்பர் 26, 1980) ஒரு தென் கொரியா நாட்டு நடிகர் ஆவார். இவர் கிங் 2 ஹார்ட்ஸ், ஓ மை ஹோச்டேச்ஸ் போன்ற சில தொலைக்காட்சி தொடர்களில் நடித்ததன் மூலம் புகழ் பெற்ற நடிகர் ஆனார். இவர் பல திரைப்படங்களிலும் மற்றும் பல மேடை நாடகங்களிலும் நடித்துள்ளார் என்பது குறிப்பிடத்தக்கது.\n\n"}
{"id": "256856", "url": "https://ta.wikipedia.org/wiki?curid=256856", "title": "லீ டோங்-கன்", "text": "லீ டோங்-கன்\n\n\"'லீ டோங்-கன்\" () (பிறப்பு: 26 ஜூலை 1980) ஒரு தென் கொரியா நாட்டு நடிகர் மற்றும் பாடகர் ஆவார். இவர் ஸ்வீட் 18, லவ்வர்ஸ் இன் பாரிஸ், சூப்பர் டாடி 10 போன்ற பல தொலைக்காட்சி தொடர்களில் நடித்ததன் மூலம் புகழ் பெற்ற நடிகர் ஆனார். மற்றும் இவர் சில திரைப்படங்களிலும் நடித்துள்ளார் என்பது குறிப்பிடத்தக்கது.\n\n"}
{"id": "256859", "url": "https://ta.wikipedia.org/wiki?curid=256859", "title": "சபரிமலை அய்யப்பன் கோயில்", "text": "சபரிமலை அய்யப்பன் கோயில்\n\nசபரிமலை அய்யப்பன் கோயில், இந்தியாவின் மேற்கு தொடர்ச்சி மலையில், கேரளம் மாநிலத்தின் பத்தனம்திட்டாவிற்கு அருகே சபரிமலையில் அமைந்துள்ளது. ஆண்டு தோறும் கார்த்திகை மாதம் முதல் நாள் முதல் தை மாதம் முதல் நாள் வரை, ஏறத்தாழ இலட்சக்கணக்கான அய்யப்ப பக்தர்கள் நோன்பு மேற்கொண்டு, சபரிமலை அய்யப்பன் கோயிலுக்கு புனித யாத்திரை மேற்கொள்கின்றனர். மேலும் மலையாள மாதப் பிறப்பின் முதல் ஐந்து நாட்களும், விஷூ அன்றும் கோயில் நடை திறக்கப்படுகிறது. சபரிமலை அய்யப்பன் கோயில் கடல் மட்டத்திலிருந்து 1535 அடி உயரத்தில், அடர்ந்த காட்டுப் பகுதியில் அமைந்துள்ளது.\n\nபூப்படையாத சிறுமிகளையும், மாதவிடாய் நின்ற பெண்களையும் மட்டுமே சபரிமலை அய்யப்பனை தரிசனம் செய்ய கோயில் நிர்வாகம் அனுமதிக்கிறது. \n\nSection::::நிர்வாகம்.\nசபரிமலை அய்யப்பன் கோயிலில் பூஜை செய்யும் அதிகாரம் மட்டுமே தந்திரிகளிடம் உள்ளது. கோயிலுக்கு வெளியே நிர்வாகம் செய்யும் உரிமை திருவாங்கூர் தேவஸ்தானம் குழுவிடம் உள்ளது.\n\nSection::::பிரசாதம்.\nகோயிலுக்கு வரும் பக்தர்களுக்கு கோயில் சார்பாக பிரசாதமாக அரவணை மற்றும் அப்பம் வழங்கப்படுகிறது.\n\nSection::::நெய் அபிசேகம்.\nசபரிமலை அய்யப்பன் கோயிலுக்கு வரும் பக்தர்கள் தலையில் சுமந்து வரும் இருமுடியில் ‎காணப்படும் புனிதமான நெய்யைக் கொண்டு அய்யப்பனுக்கு நெய்யபிசேகம் செய்யப்படும். ‎சீவாத்மாவும் – பரமாத்மாவும் (சீவ - ஈஸ்வர) ஐக்கியத்தை குறிக்கும் தத்துவமாக கருதப்படுகிறது.\n\nSection::::மண்டல பூஜை.\nகார்த்திகை மாதம் முதல் நாள் தொடங்கி 41 நாட்கள் தொடர்ந்து மண்டல பூஜை நடைபெறும். மண்டல பூஜை நாட்களில் அதிகாலை 4.30 மணிக்கு கோயில் நடை திறக்கப்பட்டு சுவாமி அய்யப்பனுக்கு நெய் அபிஷேகம் உள்பட அனைத்து பூஜைகளும் நடைபெறும்.\nமண்டல பூஜை முடிவதை முன்னிட்டு ஐயப்பனுக்கு தங்க அங்கி அணிவிக்கப்படும். தங்க அங்கியை ஆரான்முளா பார்த்தசாரதி கோயிலிலிருந்து பக்தர்கள் புடைசூழ ஊர்வலமாக கொண்டு வரப்பட்டு, 18 படிகள் வழியாக கடந்து, தங்க அங்கியை அய்யப்பனுக்கு அணிவிக்கப்பட்டு தீபாராதனை நடத்தப்படும். பின் அன்று இரவே கோயில் நடை மூடப்படும். பின் இரண்டு நாட்கள் கழித்து மகர விளக்கு பூஜைக்காக கோயில் நடை திறக்கப்படும்.\n\nSection::::மகரவிளக்கு பூஜை.\nஇந்து புராணகால நிகழ்வின்படி, ஒரு முறை இலக்குவனுடன் ராமன் சபரிமலை காட்டிற்கு வரும் போது சபரி எனும் வயது முதிர்ந்த சந்திக்கிறார். சபரி இராமருக்கு வழங்கிய காய் கனிகளை மனமுவந்து ஏற்றுக் கொள்கிறார். பின் அங்கு தெய்வீகக்களை பொருந்திய இளைய தவசியைக் கண்டு சபரியிடம் தவசியை யார் எனக் கேட்டதற்கு, இவரே தர்மசாஸ்தா என உரைக்க, இராமர் தவசியிடம் செல்ல, தவசியான அய்யப்பன் இராமரை வரவேற்றார். இந்நிகழ்வை ஆண்டுதோறும் மகரவிளக்கு அன்று சபரிமலையில் இன்றும் கொண்டாடப்படுகிறது. மகரவிளக்கு அன்று அய்யப்பன் தன் தவத்தை நிறுத்தி, தன் பக்தர்களுக்கு அருள் பாலிக்கிறார். இந்நாளையே மகரசங்கராந்தி என கொண்டாடுகிறார்கள்.\n\nSection::::தத்துவமசி.\nசபரிமலை அய்யப்பன் கோயிலின் முகப்பில் தத்துவமசி என்ற வாக்கியம் பொறிக்கப்பட்டுள்ளது. அத்வைத வேதாந்த தத்துவ வாக்கியமான \"தத்துவமசி\" என்ற சொல்லை சமசுகிருத மொழியில் தத்+துவம்+அஸி எனப்பிரித்தால் தத் = அது (பிரம்மம்), துவம் = நீ, அஸி = இருக்கிறாய் எனப் பொருள். அதாவது நீ அதுவாக (பிரம்மமாக) இருக்கிறாய் என்பதை சபரிமலை அய்யப்பன் கோயிலுக்கு வரும் பக்தர்களுக்கு அய்யப்பன் உபதேச வாக்கியமாக அருள்கிறார்.\n\nSection::::மாளிகைபுரத்து அம்மன்.\nமாளிகைபுரத்து அம்மன், அய்யப்பன் கோயிலில் இருந்து இரண்டு நிமிட நடை தூரத்தில் ஒரு சிறு குன்றில் வீற்றுள்ளாள். \"பகவதி சேவை\" எனும் சடங்கின்போது கண் மை, பட்டுப்பாவாடை, குங்குமம், வளையல் போன்றவைகள் பக்தர்களால் காணிக்கையாக மாளிகைப்புரத்து அம்மனுக்கு அளிக்கப்படுகிறது. \"தேங்காய் உருட்டு\" எனும் தனித்தன்மையான சடங்கும் செய்விக்கப்படுகிறது.\n\nSection::::பெண்களை அனுமதிக்கும் உச்ச நீதிமன்றத் தீர்ப்பு.\nசபரிமலை அய்யப்பன் கோயிலில் அனைத்துப் பெண்களையும் அனுமதிக்க வேண்டும் எனும் தீர்ப்பினை இந்திய உச்ச நீதிமன்றம் 28 செப்டம்பர் 2018 அன்று வழங்கியது. \n\n\n"}
{"id": "256861", "url": "https://ta.wikipedia.org/wiki?curid=256861", "title": "கோவிலூர் ஆதீனம்", "text": "கோவிலூர் ஆதீனம்\n\nகோவிலூர் ஆதீனம் அல்லது கோவிலூர் மடம் காரைக்குடி அருகில் திருநெல்லையில் உள்ள ஓரு மடம் ஆகும். இந்த ஆதினமே பல்வேறு வேதாந்த நூல்களைத் தமிழில் முதன் முதலில் மொழி பெயர்த்ததாக அறியப்படுகிறது. இதன் தற்போதைய மடாதிபதி நாச்சியப்ப ஞான தேசிக சுவாமிகள் ஆவார்.\n\nSection::::வரலாறு.\nஇந்த மடம் முதன் முதலில் கோவிலூர் ஆண்டவர் என்றழைக்கப்படும் முத்துராமலிங்க ஞானதேசிகர் மூலம் தொடங்கப்பட்டது. இந்த மடம் கொற்றவாளீஸ்வரர் கோவில் அருகில் இவரால் அமைக்கப்பட்டது. இவர் இந்தக் கோவிலின் சில திருப்பணிகளை மேற்கொண்டார். இத்திருப்பணி வீரப்ப ஞானதேசிகரால் முடிக்கப்பட்டது. இந்த மடத்தின் அதிபதிகள் நாட்டுக்கோட்டை நகரத்தார் சமூகத்தைச் சேர்நவர்கள். \n\n"}
{"id": "256865", "url": "https://ta.wikipedia.org/wiki?curid=256865", "title": "மலேசிய நாடாளுமன்றம்", "text": "மலேசிய நாடாளுமன்றம்\n\nமலேசிய நாடாளுமன்றம் (\"Parliament of Malaysia\") என்பது மலேசியாவின் அரசமைப்புச் சபையாகும். இது வெஸ்ட்மின்ஸ்டர் மக்களாட்சி முறைமையை அடிப்படையாகக் கொண்டது. மலேசிய நாடாளுமன்றம் மக்களவை மற்றும் மேலவை ஆகியவற்றைக் கொண்ட ஈரவைகளைக் கொண்டது. யாங் டி பெர்துவான் அகோங் (மன்னர்) நாட்டின் தலைவர் என்ற வகையில் நாடாளுமன்றத்தின் மூன்றாவது அங்கம் ஆகும்.\n\nதலைநகர் கோலாலம்பூரில் உள்ள நாடாளுமன்றக் கட்டடத் தொகுதியில் நாடாளுமன்றம் கூடுகிறது.\n\n"}
{"id": "256869", "url": "https://ta.wikipedia.org/wiki?curid=256869", "title": "கொய்யா (மரம்)", "text": "கொய்யா (மரம்)\n\nகொய்யா (\"Psidium guajava\", \"common guava\") என்பது மத்திய அமெரிக்கா, தென் அமெரிக்கா, கரீபியன் ஆகிய இடங்களை தாயகமாகக் கொண்ட சிறிய மரமாகும். இது இலகுவாக பூச்சிகளால், பொதுவாக தேனீக்களினால் இலகுவாக மகரந்தச் சேர்க்கைக்கு உள்ளாகிவிடும்.\n\nSection::::மரம்.\nஇறைச்சியைப் புகைக்க கொய்யா மரம் ஹவாயில் பொதுவாகப் பயன்படுத்தப்படுகிறது. இதன் மரம் பூச்சிகள், பங்கசுத்தாக்கங்களில் இருந்து தடுப்பான விளங்குகிறது. காய்ந்த அடர்த்தியுள்ள 670 kg/m3 உள்ள மரம் நையீரியாவில் கூரை வளையாகப் பயன்படுத்தப்படுகிறது.\n\n"}
{"id": "256873", "url": "https://ta.wikipedia.org/wiki?curid=256873", "title": "கால்சியம் சயனமைடு", "text": "கால்சியம் சயனமைடு\n\nகால்சியம் சயனமைடு \"(Calcium cyanamide)\" என்பது CaCN என்ற மூலக்கூறு வாய்ப்பாடு கொண்ட ஒரு கனிம வேதியியல் சேர்மமாகும். கால்சியம் வழிப்பொருளான சயனமைடு (CN) ஒரு உரமாகப் பயன்படுகிறது. இச்சேர்மம் 1898 ஆம் ஆண்டு முதன்முதலில் அடோல்பு பிராங்க் மற்றும் நிக்கோடெம் கரோ ஆகியோரால் தொகுப்பு முறையில் தயாரிக்கப்பட்டது. இச்செயல்முறை பிராங்க் – கரோ செயல்முறை என்று அழைக்கப்படுகிறது. கால்சியம் சயனமைடு வர்த்தகத் துறையில் நைட்ரோலைம் என்ற பெயராலும் அழைக்கப்படுகிறது.\n\nSection::::தயாரிப்பு.\nகால்சியம் கார்பைடில் இருந்து கால்சியம் சயனமைடு தயாரிக்கப்படுகிறது. கார்பைடு தூளை மின்னுலையில் இட்டு பலமணி நேரம் நைட்ரசன் வாயுவைச் செலுத்தியபடி சுமார் 1000 பாகை செ வெப்பநிலைக்கு சூடாக்கினால் கால்சியம் சயனமைடு கிடைக்கிறது. விளைபொருளை சூழல் வெப்பநிலைக்கு குளிரவைத்து வினையில் ஈடுபடாமல் எஞ்சியிருக்கும் கார்பைடு தண்ணீர் மூலமாக எச்சரிக்கையுடன் வெளியேற்றப்படுகிறது.\n\nஇவ்வினை பெரிய எஃகு கொள்கலன்களில் மேற்கொள்ளப்படுகிறது. மின்னேற்றம் பெற்ற கார்பன் வினைப்படுபொருள்களை சிவக்கும் அளவிற்கு சூடாக்குகிறது. வளிமண்டல அழுத்தம் 2 என்ற அளவில் நைட்ரசன் வாயு உட்செலுத்தப்படுகிறது. \n\nR3m இடக்குழு மற்றும் a = 3.67, c = 14.85 (.10−1 nm) என்ற சட்டகமாறிலி மதிப்புகளுடன் கால்சியம் சயனமைடு அறுங்கோண வடிவத்தில் படிகமாகிறது.\n\nSection::::பயன்கள்.\nவிவசாயத்தில் உரமாகப் பயன்படுவதுதான் கால்சியம் சயனமைடின் முக்கியமான பயனாகும்.. இது நீருடன் சேர்ந்து சிதைவடைந்து அமோனியாவை வெளியேற்றுகிறது\n\nசோடியம் கார்பனேட்டுடன் இணைத்து சோடியம் சயனைடு தயாரிக்கவும் கால்சியம் சயனமைடு உதவுகிறது.\n\nதங்கச் சுரங்கத்தில் சயனைடு செயல்முறையில் இச்சோடியம் சயனைடு பயன்படுத்தப்படுகிறது. மேலும் இது கால்சியம் சயனைடு மற்றும் மெலாமைன் முதலியனவற்றைத் தயாரிக்கவும் பயன்படுகிறது.\n\nகால்சியம் சயனமைடை நீராற்பகுத்தல் வினைக்கு உட்படுத்தினால் சயனமைடு உருவாகிறது.\n\nஇவ்வேதி மாற்றம் பெரும்பாலும் நீர்மக் குழம்பு நிலையிலேயே நிகழ்த்தப்படுகிறது. ஆதலால் வர்த்தகத்திலும் இது நீர்த்த கரைசலாகவே விற்பனை செய்யப்படுகிறது.\nகார்பன் டை ஆக்சைடு முன்னிலையில் . கால்சியம் சயனமைடுடன் ஐதரசன் சல்பைடைச் சேர்த்து வினை புரிய வைப்பதால் தையோ யூரியா தயாரிக்கலாம்.\nஎஃகு தயாரிப்பின் போது எஃகுடன் நைட்ரசனைச் சேர்த்து உலோகக் கலவை தயாரிக்கும் வினையிலும் கால்சியம் சயனமைடு உதவுகிறது\n\n\n"}
{"id": "256874", "url": "https://ta.wikipedia.org/wiki?curid=256874", "title": "நீர்க்குமளி", "text": "நீர்க்குமளி\n\nநீர்க்குமளி, சம்பு அல்லது ஜம்பு (தாவர வகைப்பாடு : \"Syzygium samarangense\"; \"Jambu\") என்பது பெரும் சுந்தா தீவுகள், மலாய் தீபகற்பம், அந்தமான் நிக்கோபார் தீவுகள் ஆகிய இடங்களை தாயகமாகக் கொண்டதும், தற்போது பரவலாக பல வெப்ப வலயங்களில் பயிரிடப்படும், \"மிர்டாகே\" இன தாவரமாகும்.\n"}
{"id": "256877", "url": "https://ta.wikipedia.org/wiki?curid=256877", "title": "மலாய் நீர்க்குமளி", "text": "மலாய் நீர்க்குமளி\n\nமலாய் நீர்க்குமளி அல்லது மலாய் ஜம்பு (\"Syzygium malaccense\") என்பது மலேசியா, இந்தோனேசியா (சுமத்திரா, யாவா) வியட்நாம், தாய்லாந்து, நியூ கினி, அவுத்திரேலியா ஆகிய இடங்களை தாயகமாகக் கொண்ட ஓர் பூக்குந் தாவரமாகும். இது பல வெப்ப வலய நாடுகளுக்கு அறிமுகம் செய்யப்பட்டுள்ளது.\n"}
{"id": "256902", "url": "https://ta.wikipedia.org/wiki?curid=256902", "title": "சோபியா அஷ்ரப்", "text": "சோபியா அஷ்ரப்\n\nசோபியா அஷ்ரப் (\"Sofia Ashraf\") என்பவர் இந்திய ராப் இசைப் பாடகர் ஆவார். போபால் விஷக் கழிவுகள், கொடைக்கானல் பாதரசக் கழிவுகள் உள்ளிட்ட சமூகப் பிரச்சனைகளைப் பேசுகிற ஆக்கங்கள் இவருடையவை. சோபியா ஓகில்வி & மேதர் என்ற பன்னாட்டு விளம்பர நிறுவனத்தில் படைப்பூக்க மேற்பார்வையாளராகப் பணிபுரிந்தவர்.\n\nSection::::பிறப்பும் வளர்ப்பும்.\nசோபியா அஷ்ரப் தமிழ்நாட்டில் சென்னையில் பிறந்து வளர்ந்தவர்.\n\nSection::::பணிகளும் படைப்பும்.\nSection::::\"விடாது கொடைக்கானல்\" பாடல்.\nஜூலை 2015-இல் இவர் வெளியிட்ட \"விடாது கொடைக்கானல்\" (Kodaikanal Won’t) என்ற இசைப்பாடல் மிகுந்த கவனம் பெற்றது. நிக்கி மினாஜின் புகழ்பெற்ற அனகோண்டா பாடலைப் பகடிசெய்து எடுக்கப்பட்ட இந்தப் பாடல் யுனிலிவர் நிறுவனத்தின் தலைமை செயல் அலுவலரே உடனடியாகப் பதிலளிக்கும் கட்டாயத்தை ஏற்படுத்தியது. கொடைக்கானலில் செயல்பட்டு வந்த, யுனிலிவர் நிறுவனத்துக்குச் சொந்தமான வெப்பமானி தயாரிக்கும் ஆலையின் பாதரசக்கழிவு பிரச்சனை குறித்த உலகளாவிய கவனத்தை ஈர்த்தது.\n\nயுனிலிவர் குழுமத்தின் இந்தியத் துணைநிறுவனமான இந்துஸ்தான் யுனிலிவருக்குச் சொந்தமான அந்த ஆலை கொடைக்கானலில் 1983-ம் ஆண்டு தொடங்கப்பட்டது. அந்நிறுவனம் போதிய பாதுகாப்பு உபகரணங்களின்றி வெறும் கையால் பாதரசத்தைக் கையாளுவது உட்பட பல ஆபத்தான பணிகளை தன் ஊழியர்களை மேற்கொள்ள வைத்ததாகவும், அதனால் அவர்கள் பல்வேறு நோய் பாதிப்புகளுக்கும், உயிரிழப்புக்கும் ஆளாகி வந்ததாகவும் எழுந்த குற்றச்சாட்டுகளையும், போராட்டங்களையும் தொடர்ந்து 2001-ம் ஆண்டு இழுத்து மூடப்பட்டது. மூடப்பட்ட தொழிற்சாலையில் இருந்த 50 டன் பாதரச கழிவுகள் கொடைக்கானல் நட்சத்திர வடிவ ஏரி, பேரிஜம் ஏரி போன்ற நீர்நிலைகளிலும், வனப்பகுதிகளிலும் கொட்டப்பட்டுள்ளதாகவும், ஆலை வளாகத்திலும் பாதரச கழிவுகள் அகற்றப்படாமல் உள்ளதாகவும் குற்றச்சாட்டுகள் நீடித்துவரும் நிலையில் பாதிக்கப்பட்ட மக்களுக்கு போதிய இழப்பீடு வழங்கக் கோரி, லண்டனில் உள்ள சிறப்பு நீதிமன்றத்தில் வழக்குத் தொடரப்பட்டுள்ளது. இப்பிரச்சனை குறித்த விழிப்புணர்வை ஏற்படுத்தும் வகையில் சூழலியாலாளர் நித்தியானந்த் ஜெயராமன் உள்ளிட்டவர்கள் செயலாற்றும் அரசுசாரா தொண்டு நிறுவனமான 'வெட்டிவேர்' கூட்டமைப்பின் சார்பில் \"விடாது கொடைக்கானல்\" பாடல் ஒரே நாளில் படமாக்கப்பட்டது..\n\nSection::::போபால் விசவாயு பிரச்சனை.\n2008-இல் \"டவ்-வுக்காக வேலை செய்யாதீர்கள்\" (“Don’t Work for Dow”) என்ற பாடலைப் பாடினார். அப்பாடல் 1984ல் ஏற்பட்ட போபால் விசவாயு நிகழ்வில் பாதிக்கப்பட்டவர்களுக்கான மறுவாழ்வு குறித்த டவ் கெமிக்கல்ஸ் நிறுவனத்தின் நிலைப்பாட்டைச் சாடுகின்ற பாடலாகும். அதில் பர்தா அணிந்து ராப் வடிவில் பாடியிருந்ததால் \"பர்தா பாடகி\" (burqa rapper) என அறியப்படலானார்.\n\nSection::::திரைப்படங்களில்.\nமரியான் படத்தில் வரும் 'சோனாப்பரியா' பாடல், இனிமே இப்படித்தான் படத்தில் வரும் 'அட அத்தனை அழகையும் ஒண்ணாக்கி' உள்ளிட்ட திரைப்படப் பாடல்களில் பங்கேற்றிருக்கிறார் .\n\nSection::::பிற.\nஹிப் ஹாப் தமிழன் குழுவின் \"கிளப்புல, மப்புல\" பாடல் பெண்களை மட்டுமல்லாது ராப் இசையையுமே இழிவுபடுத்துவதாக உள்ளதென்று கூறி அதற்குப் போட்டியாக தனது \"பீட்டர் காபி\" இசைக்குழு மூலம் ஒரு வலைதளப் போராட்ட காணொளித் தொகுப்பை வெளியிட்டார்.\n"}
{"id": "256903", "url": "https://ta.wikipedia.org/wiki?curid=256903", "title": "சாந்த்ராகாச்சி தொடருந்து நிலையம்", "text": "சாந்த்ராகாச்சி தொடருந்து நிலையம்\n\nசாந்த்ராகாச்சி சந்திப்பு, இந்திய ரயில்வேயின் தென்கிழக்கு மண்டலத்துக்கு உட்பட்டது. இது மேற்கு வங்காளத்தில் உள்ள சாந்த்ராகாச்சியில் உள்ளது.\n\nSection::::வண்டிகள்.\nஇந்த சந்திப்பில் நின்று செல்லும் வண்டிகள்:\n"}
{"id": "256907", "url": "https://ta.wikipedia.org/wiki?curid=256907", "title": "பேகம்பேட்டை தொடருந்து நிலையம்", "text": "பேகம்பேட்டை தொடருந்து நிலையம்\n\nபேகம்பேட்டை தொடருந்து நிலையம், இந்தியாவின் ஐதராபாத் நகரத்தில் அமைந்துள்ளது. அமீர்ப்பேட்டை, கிரீன்லேண்ட்ஸ், சோமாஜிகுடா போன்ற பகுதிகளுக்கு அருகில் உள்ளது.\n\nSection::::தொடர்வண்டிகள்.\nஇந்த வழியாக செல்லும் வண்டிகள்:\n\n\n"}
{"id": "256908", "url": "https://ta.wikipedia.org/wiki?curid=256908", "title": "ஈறு அழற்சி", "text": "ஈறு அழற்சி\n\nஈறு அழற்சி (Gingivitis) என்பது பல் ஈறுகளில் அழற்சியை ஏற்படுத்தும், திசுக்களில் அழிவை ஏற்படுத்தாத பல்முரசு நோயாகும். பொதுவாக ஈறு அழற்சியானது பற்களின் மேற்பரப்பில் படியும் பாக்டீரிய நுண்ணுயிர் படலங்களுக்கெதிராக (பற்காரை) விளையும் எதிர்வினைகளால் ஏற்படுவதாகும். இதைப் பற்படலத்தினால் தூண்டப்பட்ட ஈறு அழற்சி எனலாம். ஈறு அழற்சி நிலை மீளாமாற்றமல்ல. நல்ல வாய் சுகாதார முறைகளைப் பின்பற்றுவதன் மூலம் ஈறு அழற்சியிலிருந்து விடுபடலாம். என்றாலும், சிகிச்சையளிக்காவிட்டாலோ, அழற்சியினைக் கட்டுபடுத்தப்படாமல் இருந்தாலோ பல்திசு அழிவை ஏற்படுத்தி, பற்குழி எலும்பை உறிஞ்சும் பல்சூழ்திசு அழற்சியாக (Periodontitis) இது மாறி பல் இழப்பை ஏற்படுத்தும் நிலை ஏற்பட்டுவிடும்.\n\nசில மனிதர்களில் அல்லது பல்லின் சிலப் பகுதிகளில் ஈறு அழற்சியானது பல்சூழ்திசு அழற்சியாக எப்போதும் மாறுவது கிடையாது. எனினும், ஈறு அழற்சி எப்போதும் பல்சூழ்திசு அழற்சி வருவதற்கு முன் ஏற்படுகின்றது என்று ஆய்வுத் தரவுகள் குறிப்பிடுகின்றன.\n"}
{"id": "256911", "url": "https://ta.wikipedia.org/wiki?curid=256911", "title": "புரி தொடருந்து நிலையம்", "text": "புரி தொடருந்து நிலையம்\n\nபுரி தொடருந்து நிலையம், இந்திய மாநிலமான ஒடிசாவின் புரியில் உள்ளது. இங்கு நாள்தோறும் 92 தொடர்வண்டிகள் வந்து செல்கின்றன. ஒவ்வொரு நாளும் ஏறத்தாழ 138,000 பயணிகள் வந்து செல்கின்றனர்.\n\nஅதிக மக்கள் பயன்படுத்தும் முதன்மையான 100 தொடர்வண்டி நிலையங்களில் இதுவும் ஒன்று.\n\nSection::::தொடர்வண்டிகள்.\nஇங்கு நின்று செல்லும் வண்டிகளில் சில\n"}
{"id": "256912", "url": "https://ta.wikipedia.org/wiki?curid=256912", "title": "மேலவை (மலேசியா)", "text": "மேலவை (மலேசியா)\n\nமேலவை (\"Senate\") அல்லது டேவான் நெகாரா (\"Dewan Negara\", மலாய் மொழியில் \"தேசியப் பேரவை\") என்பது ஈரவைகளைக் கொண்ட மலேசிய நாடாளுமன்றத்தின் மேலவை ஆகும். மற்றையது டேவான் ராக்யாட் அல்லது கீழவை அல்லது மக்களவை என அழைக்கப்படுகிறது. 70 உறுப்பினர்களைக் கொண்ட மேலவையில், மாநிலம் ஒவ்வொன்றிலும் இருந்தும் இருவராக 26 பேர் தேர்ந்தெடுக்கப்படுகின்றனர். இவர்களை விட 44 பேர் மன்னரால் நியமிக்கப்படுகின்றனர். இவர்களில் நால்வர் கூட்டாட்சிப் பகுதிகளில் இருந்து தேர்தெடுக்கப்படுகின்றனர்.\n\nஇரு அவைகளும் தலைநகர் கோலாலம்பூரில் உள்ள நாடாளுமன்ற வளாகத்தில் கூடுகின்றன. கீழவையான மக்களவையில் சமர்ப்பிக்கப்படும் சட்டமூலங்கள் மேலவையினால் மறு ஆய்வு செய்யப்படுகின்றன. இரண்டு அவைகளாலும் ஏற்றுக் கொள்ளப்படும் சட்டமூலங்கள் மன்னரின் ஒப்புதலுக்கு அனுப்பப்படும். ஆனாலும், சட்டமூலம் ஒன்று மேலவையினால் ஏற்றுக் கொள்ளப்படாத பட்சத்தில், அச்சட்டமூலம் ஓராண்டுக்குப் பின்னரே மன்னருக்கு சமர்ப்பிக்கப்படும்.\n\nSection::::தற்போதைய நிலை.\n2015 சூலை 29 இன் படி அரசியல் கட்சிகள் வாரியாக மேலவை உறுப்பினர்கள் வருமாறு::\n"}
{"id": "256919", "url": "https://ta.wikipedia.org/wiki?curid=256919", "title": "பொட்டாசியம் புளோரைடு", "text": "பொட்டாசியம் புளோரைடு\n\nபொட்டாசியம் புளோரைடு \"(Potassium fluoride)\" என்பது KF என்ற மூலக்கூறு வாய்ப்பாடு கொண்ட ஒரு கனிம வேதியியல் சேர்மமாகும். தயாரிப்பு பயன்பாடுகளுக்காகவும் , வேதியியலுக்காகவும் புளோரைடு அயனிகளை வழங்கக்கூடிய மூலச் சேர்மங்களில் ஐதரசன் புளோரைடுக்கு அடுத்ததாக நிற்பது பொட்டாசியம் புளோரைடு ஆகும். கார ஆலைடான இச்சேர்மம் இயற்கையில் அரிய கனிமமாக விளங்கும் கார்பபைட் வடிவில் கிடைக்கிறது. பொட்டாசியம் புளோரைடு கரைசல்கள் கரையக்கூடிய புளோரோ சிலிக்கேட்டுகளை உருவாக்கும் என்பதால் அவை கண்ணாடியை அரிக்கும் தன்மை கொண்டுள்ளன. ஐதரசன் புளோரைடு பொட்டாசியம் புளோரைடை விட வினைத்திறன் மிக்கது ஆகும்.\n\nSection::::தயாரிப்பு.\nபொட்டாசியம் கார்பனேட்டை அதிக அளவு ஐதரோ புளோரிக் அமிலத்தில் கரைத்தால் பொட்டாசியம் இருபுளோரைடு கரைசல் கிடைக்கிறது. இக்கரைசலை ஆவியாக்கினால் பொட்டாசியம் இருபுளோரைடு படிகங்கள் தோன்றுகின்றன. இப்படிகங்களை சூடாக்குவதால் பொட்டாசியம் புளோரைடு உருவாகிறது.\n\nஇவ்வுப்பைத் தயாரிக்க கண்ணாடி அல்லது பீங்கான் பாத்திரங்கள் பயன்படுத்தக்கூடாது. ஐதரசன் புளோரைடு தயாரிப்பது போல வெப்பம் தாங்கும் நெகிழிகள் அல்லது பிளாட்டினம் கலன்கள் பயன்படுத்த வேண்டும். ஏனெனில் பொட்டாசியம் புளோரைடு கண்ணாடி பீங்கான் முதலியவற்றை அரிக்கும் தன்மை கொண்டது ஆகும்.\n\nSection::::பயன்கள்.\nகரிம வேதியியலில், குளோரோகார்பன்களை புளோரோகார்பன்களாக மாற்றும் வினைகளில் பொட்டாசியம் புளோரைடு பயன்படுகிறது. இவ்வினை பிங்கெல்சிடெய்ன் வினை எனப்படுகிறது. இவ்வகை வினைகளில் பொதுவாக இருமெத்தில் பார்மமைடு, எத்திலீன் கிளைக்கால் மற்றும் இருமெத்தில் சல்பாக்சைடு போன்ற முனைவுக் கரைப்பான்கள் மட்டுமே பயன்படுத்தப்படும்.\n\nSection::::முன்பாதுகாப்பு.\nபுளோரைடு அயனிகளை வழங்கும் மற்ற மூலங்கள் போலவே பொட்டாசியம் புளோரைடும் நச்சுத் தன்மை வாய்ந்ததாகும். மனிதர்களுக்கான இதனுடைய கொல்லும் அளவு குறைவாக இருந்தாலும் இது நச்சுப்பொருளாகவே கருதப்படுகிறது. இதை உட்கொள்வதும் சுவாசிப்பதும் மிகுந்த தீங்கு விளைவிக்கும் செயல்களாகும். தோலின்மீது பட நேர்ந்தால் கடுமையான தீப்புண்களை உருவாக்கும்.\n"}
{"id": "256921", "url": "https://ta.wikipedia.org/wiki?curid=256921", "title": "பட்னா சந்திப்பு", "text": "பட்னா சந்திப்பு\n\nபட்னா சந்திப்பு, (\"PNBE\"), பீகாரின் பட்னா மாவட்டத்தில் உள்ள பட்னாவில் உள்ளது. இங்கு பத்து நடைமேடைகள் உள்ளன.\n\n\n"}
{"id": "256925", "url": "https://ta.wikipedia.org/wiki?curid=256925", "title": "பாலகோகுலம்", "text": "பாலகோகுலம்\n\nபாலகோகுலம் (Balagokulam) என்பது சிறுவர்களுக்கான அமைப்பாகும். பாலகோகுலம் 1970ஆம் ஆண்டில் இந்தியாவின் கேரள மாநிலத்தில் துவக்கப்பட்டது. ராஷ்டிரிய சுயம்சேவாக் சங்கத்தின் துணை அமைப்பாக செயல்படுகிறது. இவ்வமைப்பு 1981இல் கேரளத்தில் பதிவு செய்யப்பட்டு, பின் இந்தியா முழுவதும் சிறுவர்-சிறுமியர்களிடையே இந்து சமய கலாசாரத்தை பரப்பும் அமைப்பாக செயல்படுகிறது. இவ்வியக்கத்தின் கிளைகள் ஐக்கிய ராச்சியத்திலும் செயல்படுகிறது.\n\nபாலகோகுலத்தின் குறிகோளுரை \"எல்லோரும் சந்தோஷமாக இருக்க வேண்டும்\" என்பதே. \n\n"}
{"id": "256928", "url": "https://ta.wikipedia.org/wiki?curid=256928", "title": "நீரகவழல்", "text": "நீரகவழல்\n\nநீரகவழல் அல்லது சிறுநீரக அழற்சி (Nephritis) என்பது சிறுநீரகங்களில் ஏற்படும் அழற்சியைக் குறிக்கிறது. இந்நோயில், திரணை (Glomerulus), நுண்குழல்கள், இவற்றைச் சுற்றியுள்ள இடைத்திசுக்கள் உட்படுத்தப்பட்டிருக்கலாம்.\n\n\nSection::::தொடர்புடைய மருத்துவச் சீர்கேடுகள்.\nSection::::காரணங்கள்.\nநோய்த்தொற்றுகள், நஞ்சுகள், முக்கியமாக முதன்மையான உறுப்புகளைத் தாக்கும் தன்னெதிர்ப்பு நோய்கள் நீரகவழல் நோய்க்குக் காரணமாக அமைகின்றன\n"}
{"id": "256930", "url": "https://ta.wikipedia.org/wiki?curid=256930", "title": "தேசி", "text": "தேசி\n\nதேசி (\"Citrus × aurantiifolia\") என்பது கிச்சிலி கலப்பின தாவரமாகும். இது \"சிட்ரஸ் மிக்ராந்தா\" x \"சிட்ரஸ் x மெடிகா\" ஆகிய இனங்களினால் உருவாக இதன் காய்கள் உருண்டையாக 2.5–5 செ.மீ விட்டம் கொண்டிருக்கும். பழுத்ததும் மஞ்சள் நிறமுடைய இது காயாக இருக்கும்போது பச்சை நிறத்தில் இருக்கும். இக்காய்கள் சந்தைப்படுத்துவதற்காக பறிக்கப்படுகின்றன.\n\n"}
{"id": "256938", "url": "https://ta.wikipedia.org/wiki?curid=256938", "title": "இலித்தியம் அயோடேட்டு", "text": "இலித்தியம் அயோடேட்டு\n\nஇலித்தியம் அயோடேட்டு \"(Lithium iodate\") LiIO என்ற மூலக்கூறு வாய்ப்பாடு கொண்ட ஒரு கனிம வேதியியல் சேர்மமாகும். நேரியல் சாராப் படிகம், ஒலி-ஒளி மற்றும் அழுத்த மின்சாரம் போன்ற பயன்பாடுகளுக்கான எதிர்மறை ஓரச்சுப் படிகமாக இலித்தியம் அயோடேட்டு விளங்குகிறது. இதை 347 நானோ மீட்டர் மாணிக்கச் சீரொளிகளில் \nபயன்படுத்துகிறார்கள்\n\nSection::::பண்புகள்.\nஇலித்தியம் அயோடேட்டின் கடினத்தன்மை அளவு மோவின் அளவுகோலில் 3.5 முதல் 4 ஆக உள்ளது. 298 கெல்வினில் அல்லது 25 பாகை செல்சியசு வெப்பநிலையில் இதனுடைய நேரியல் வெப்பவிரிவுக் கெழு அளவுகள் 2.8•10−5/°செ (a- அச்சு) மற்றும் 4.8•10−5/°செ (c-அச்சு) என்பதாகக் காணப்படுகிறது. 50 பாகை செல்சியசு வெப்பநிலையில் இச்சேர்மம் β- வடிவத்திற்கு மாறுகிறது என்றாலும் இதுவொரு மீள்வினையாகும்\n"}
{"id": "256942", "url": "https://ta.wikipedia.org/wiki?curid=256942", "title": "கயா சந்திப்பு தொடருந்து நிலையம்", "text": "கயா சந்திப்பு தொடருந்து நிலையம்\n\nகயா சந்திப்பு தொடருந்து நிலையம், இந்தியாவிலுள்ள கயா நகரத்தில் உள்ளது. இங்கிருந்து தில்லி, கொல்கத்தா, சென்னை, காமாக்யா, ராஞ்சி, பாரஸ்நாத், பொகாரோ, வாரணாசி, இலக்னோ, கோட்டா, கான்பூர், அலகாபாத், ஆக்ரா, பரேலி, மதுரா, ஜபல்பூர், போபால், இந்தோர், நாக்பூர், மும்பை, புனே, புரி, அகமதாபாத், சோத்பூர், அம்ரித்சர், தேராதூன், கால்கா, ஜம்மு, குவாலியர், தேராதூன், ஜம்சேத்பூர், புவனேசுவரம் போன்ற ஊர்களுக்கு தொடர்வண்டிகளில் செல்லலாம்.\n\nSection::::அருகிலுள்ள வானூர்தி நிலையங்கள்.\nஅருகிலுள்ள வானூர்தி நிலையங்கள்\n\n"}
{"id": "256946", "url": "https://ta.wikipedia.org/wiki?curid=256946", "title": "தேசிப்பழம்", "text": "தேசிப்பழம்\n\nதேசிப்பழம் (\"lime\"; அரபு, பிரெஞ்சு மொழிகளில் \"லிம்\" [\"lim\"]) என்பது உருண்டையான, தேசிப்பச்சை நிறமுடைய, விட்டமுடைய, அமிலத் தன்மையான, சாறு சவ்வுப்பை கொண்ட கிச்சிலிப் பழமாகும். சில வகை கிச்சிலி இனப்பழங்களும் தேசிப்பழம் அல்லது தேசிக்காய் என்றே அழைக்கப்படுகின்றன. இவற்றில் தேசி, பாரசீகத் தேசி, காப்பிலித் தேசி, பாலைவனத் தேசி என்பனவும் அடங்கும். தேசிப்பழங்கள் சிறப்பாக உயிர்ச்சத்து சியைக் கொண்டுள்ளன. அத்தோடு அவை உணவு, பானம் என்பவற்றுக்கு சுவையூட்டியாகவும் பயன்படுத்தப்படுகின்றது. வெப்ப வலய வளரும் இவற்றின் பழங்கள் எலுமிச்சையைவிட சிறிதாகவும் புளிப்பு குறைந்தும் காணப்படுவதோடு, சீனி மற்றும் அமிலத்தின் அளவு மாறுபட்டும் காணப்படும். தேசிப்பழங்களை உற்பத்தி செய்யும் தாவரங்கள் பல்வேறு மரபுவழி மூலத்தைக் கொண்டுள்ளதோடு, ஒற்றைத்தொகுதிமரபு உயிரினத் தோற்ற குழு அமைப்பையும் கொண்டிருக்கவில்லை.\n"}
{"id": "256955", "url": "https://ta.wikipedia.org/wiki?curid=256955", "title": "தத்தோபந்த் பாபுராவ் தெங்காடி", "text": "தத்தோபந்த் பாபுராவ் தெங்காடி\n\nதத்தோபந்த் பாபுராவ் தெங்காடி அல்லது தெங்காடி (Dattopant Bapurao Thengadi), (10 நவம்பர் 1920 – 14 அக்டோபர் 2004) இந்துத்துவா கருத்தியல் கொண்ட இந்து த்த்துவ்வாதி, இந்திய தொழிற்சங்கத் தலைவர், மற்றும் சுதேசி விழிப்புணர்வு இயக்கத்தை நிறுவியவர். தெங்காடி, மகாராஷ்டிர மாநிலம், வார்தா மாவட்டம், ஆர்வி கிராமத்தில் பிறந்தவர். இறக்கும் வரை ஆர் எஸ் எஸ் இயக்கத்தின் முழு நேரப் பிரச்சாரகராக இருந்தவர். . எளிமையான வாழ்வு, கல்வியில் புலமை, ஆழ்ந்த சிந்தனை, எண்ணங்களில் தெளிவு, நம்பிக்கையுடன் கூடிய விடாமுயற்சி, வீரம், இலக்கை அடைவதில் அர்ப்பணிப்பு உணர்வு ஆகிய நற்பண்புகளை, வருங்கால இளைஞர்களுக்கு விட்டுச் சென்றார் தெங்காடி.\n\nSection::::நிறுவிய நிறுவனங்கள்.\nதெங்காடி, பல அமைப்புகளை நிறுவியதுடன் அவைகளை ஆக்கப்பூர்வமாக வளர்த்தெடுத்தார். தெங்காடி நிறுவிய அமைப்புகளில் சில;\n\n\nSection::::நாடாளுமன்றத்தில்.\nதெங்காடிய, 1964 – 1976 முடிய இரண்டு முறை இந்திய நாடாளுமன்ற மாநிலங்களவை உறுப்பினராக பணியாற்றியவர்.\n\n\n"}
{"id": "256958", "url": "https://ta.wikipedia.org/wiki?curid=256958", "title": "பிலிப்பீன் அகழி", "text": "பிலிப்பீன் அகழி\n\nபிலிப்பீன் அகழி \"( Philippine Trench)\" என்பது பிலிப்பீன்சுக்கு கிழக்கில் உள்ள ஒரு கடலடி அகழியாகும். இவ்வகழி பிலிப்பீன் ஆழம், மிண்டானௌ அகழி மற்றும் மிண்டானௌ ஆழம் என்ற பெயர்களாலும் அழைக்கப்படுகிறது.\n\nபிலிப்பீன்சிலுள்ள மிகப்பெரிய தீவான லூசோனின் மத்தியப்பகுதியில் தொடங்கி, தென் கிழக்காக இந்தோனேசியாவின் மலுக்குத் தீவுகளுக்கு வடக்கில் உள்ள ஆல்மயெரா தீவு வரை நீண்டிருக்கும் பிலிப்பீன் அகழி தோராயமாக 1320 கி.மீ (820 மைல்) நீளம் மற்றும் 30 கி.மீ அகலம் (19 மைல்) கொண்டதாக உள்ளது.\n\nபிலிப்பீன் அகழியின் ஆழமான பகுதி காலாத்தியா ஆழம் என்று அழைக்கப்படுகிறது. இதன் ஆழம் 34,580 அடிகள் அல்லது 5760 பாதோம் ஆகும். உலகத்தில் உள்ள தாழ்வான பகுதிகளில் இது மூன்றாவது இடத்தைப் பிடிக்கின்ற ஆழமாகும்.\nபிலிப்பீன் அகழிக்கு வடக்கில் சட்டென கிழக்கு லூசோன் அகழி காணப்படுகிறது. இவை இரண்டும் பிலிப்பீன் கடல் தட்டின் மேலுள்ள பென்னாம் பீடபூமியால் தடுக்கப்பட்டும் பிரிக்கப்பட்டும் தனித்தனியாக உள்ளன. \nபுவிமேலோட்டுத் தட்டுகள் மோதலின் விளைவாகவே பிலிப்பீன் அகழி தோன்றியிருக்கலாம். பிலிப்பீன் கடல் தட்டு, பிலிப்பீன் நகரும் திட்டுகளுக்கு அடியில் ஆண்டுக்கு 16 செ.மீ என்ற அளவில் மேலும் கடலுக்குள் அமிழ்ந்து வருகிறது.\n"}
{"id": "256961", "url": "https://ta.wikipedia.org/wiki?curid=256961", "title": "ஆங்கிலம்-தமிழ்ச் சொற்களஞ்சியம்", "text": "ஆங்கிலம்-தமிழ்ச் சொற்களஞ்சியம்\n\nஆங்கிலம்-தமிழ்ச் சொற்களஞ்சியம், அ.சிதம்பரநாதன் செட்டியாரைத் தலைமைப்பதிப்பாசிரியராகக் கொண்டு, சென்னைப் பல்கலைக்கழகம் வெளியிட்டுள்ள ஆங்கிலம் தமிழ் நடையில் அமைந்துள்ள அகரமுதலி ஆகும். \n\nSection::::அமைப்பு.\nஇந்நூலில் ஆங்கில அகரவரிசைப்படி சொற்கள் அமைக்கப்பட்டு பொருள் தரப்பட்டுள்ளது. தமிழ்ச்சுருக்க வடிவங்கள் தரப்பட்டுள்ளன. \n\nSection::::உசாத்துணை.\n'ஆங்கிலம்-தமிழ்ச் சொற்களஞ்சியம்', நூல், (மறுபதிப்பு 2010; சென்னைப்பல்கலைக்கழகம், சென்னை)\n"}
{"id": "256962", "url": "https://ta.wikipedia.org/wiki?curid=256962", "title": "அட்டாப் வீடு", "text": "அட்டாப் வீடு\n\nஅட்டாப் வீடு என்பது, புரூணை, இந்தோனீசியா, மலேசியா, சிங்கப்பூர் போன்ற நாடுகளின் நாட்டுப்புறப் பகுதிகளில் காணப்படும் மரபுவழி வீட்டு வகைகளுள் ஒன்றாகும். அட்டாப் எனப்படும் பனை போன்ற ஒருவகை மரத்தில் இருந்து இவ்வீடுகளில் சுவர்களுக்கு உரிய வரிச்சுக்களும், கூரை வேய்வதற்கான ஓலையும் பெறப்படுவதால், அம்மரத்தின் பெயரால் அட்டாப் வீடு என இது அழைக்கப்படுகிறது. இவ்வீடுகள், சிறிய குடிசைகள் முதல் மிதமான அளவுள்ள வீடுகள் வரை பல்வேறு அளவுகளில் காணப்படுகின்றன. 19ம் நூற்றாண்டு வரை கோயில்கள் போன்ற குறிப்பிடத்தக்க கட்டிடங்களும் அட்டாப் வகையினவாக இருந்தன. \n\n"}
{"id": "256969", "url": "https://ta.wikipedia.org/wiki?curid=256969", "title": "கறுப்பு, வெள்ளை பங்களா", "text": "கறுப்பு, வெள்ளை பங்களா\n\nகறுப்பு, வெள்ளை பங்களா என்பது, வெப்பமண்டலக் காலநிலை கொண்ட குடியேற்ற நாடுகளில், ஐரோப்பாவில் இருந்து குடியேறிய குடும்பங்கள் பொதுவாகப் பயன்படுத்திய வெண்ணிறம் பூசப்பட்ட பங்களாக்களைக் குறிக்கும். பொதுவாக இவ்வகை வீடுகள் 19 ஆம் நூற்றாண்டில், தென்கிழக்காசியாவில் இருந்த பிரித்தானியக் குடியேற்ற நாடுகளில் காணப்பட்டன.\n\nSection::::வரலாறு.\nமலேசியா, சிங்கப்பூர் ஆகிய நாடுகளில், 19ம் நூற்றாண்டு முதல் இரண்டாம் உலகப் போர் வரையான காலப்பகுதியில் இவ்வகையான வீடுகள் கட்டப்பட்டன. இவ்வீடுகள் அக்காலத்தில் ஐக்கிய இராச்சியத்தில் நடைமுறையில் இருந்த \"ஆர்ட்சு அன்டு கிறாஃப்ட்டு\", \"ஆர்ட்டு டெக்கோ\" இயக்கங்களின் பாணிகளின் கூறுகளைக் கொண்டிருந்ததுடன், அக்காலத்துச் செல்வந்த ஐரோப்பியர்களின் தேவைகளுக்கு ஏற்ப காற்றோட்டம் உள்ளவையாகவும், நல்ல இடவசதி கொண்டவையாகவும் இருந்தன. கறுப்பு, வெள்ளை பங்களாக்கள் பெரும்பாலும், பணம் படைத்த குடும்பங்களாலும், முன்னணி வணிக நிறுவனங்களாலும், பொது வேலைகள் திணைக்களத்தாலும், பிரித்தானியப் படைத்துறையாலும் கட்டப்பட்டன.\n\nஇவற்றுட் சில தற்காலத்திலும், வீடுகளாகப் பயன்படுத்தப்பட்டு வருகின்றன. வேறுசில உணவுச்சாலைகள் போன்ற வணிக நிறுவனங்களாக மாற்றியமைக்கப்பட்டுள்ளன.\n\nSection::::வெளியிணைப்புக்கள்.\nபிளிக்கரில் இருந்து எடுத்துக்காட்டு ஒளிப்படங்கள்\n"}
{"id": "256973", "url": "https://ta.wikipedia.org/wiki?curid=256973", "title": "ஆர்ட்சு அன்டு கிறாஃப்ட்சு இயக்கம்", "text": "ஆர்ட்சு அன்டு கிறாஃப்ட்சு இயக்கம்\n\nஆர்ட்சு அன்டு கிறாஃப்ட்சு இயக்கம் (Arts and Crafts movement) என்பது, 1880க்கும் 1910க்கும் இடைப்பட்ட காலத்தில் ஐரோப்பா, வட அமெரிக்கா ஆகிய பகுதிகளிலும், 1920களில் சப்பானிலும், செழித்தோங்கி இருந்த அழகூட்டற்கலை, கவின்கலை ஆகியவை சார்ந்த ஒரு பன்னாட்டு இயக்கம். இது, எளிமையான வடிவங்களைப் பயன்படுத்தி மரபுவழியான கைப்பணிகளுக்கு ஆதரவாக இருந்ததுடன், இடைக்கால, வியன்புனைவு சார்ந்த, நாட்டார் பாணிகளில் அமைந்த அழகூட்டல்களைப் பயன்படுத்தியது. இது சமூக, பொருளாதாரச் சீர்திருத்தங்களை வலியுறுத்தியதுடன், தொழில்மயமாக்க எதிர்ப்புப் போக்கையும் கொண்டிருந்ததாகச் சொல்லப்படுகிறது. 1930களில் இது நவீனவியத்தால் மாற்றீடு செய்யப்படும்வரை இவ்வியக்கத்தின் செல்வாக்கு ஐரோப்பா எங்கும் பரவியிருந்தது. எனினும், கைப்பணியாளர்கள், வடிவமைப்பாளர்கள், நகரத் திட்டமிடலாளர்கள் போன்றோரிடையே தொடர்ந்தும் நீண்டகாலம் செல்வாக்குடன் இருந்தது.\n\nஇவ்வியக்கத்துக்க அடிப்படையாக அமைந்த கொள்கைகளும், பாணியும் 20 ஆண்டுகளாகவே இங்கிலாந்தில் வளர்ச்சியுற்று வந்தபோதும், 1887ம் ஆண்டிலேயே கலை, கைப்பணிக் கண்காட்சிச் சங்கத்தின் கூட்டம் ஒன்றில், டி. ஜே. கொப்டென்-சாண்டர்சன் என்பவர் முதன் முதலாக இந்தப் பெயரைப் பயன்படுத்தி இவ்வியக்கத்தைக் குறிப்பிட்டார். கட்டிடக்கலைஞர் அகசுத்தசு பூசின் (Augustus Pugin - 1812–1852), எழுத்தாளரான யோன் ரசுக்கின் (John Ruskin - 1819–1900)), ஓவியர் வில்லியம் மொறிசு (William Morris - 1834–1896) ஆகியோரின் எழுத்துக்களே இவ்வியக்கத்துக்குத் தூண்டுதல்களாக அமைந்தன. \n\nஇவ்வியக்கம் தொடங்கியதும், முழுமையாக வளர்ச்சி பெற்றதும் பிரித்தானியத் தீவுகளிலேயே ஆகும். இது அங்கிருந்து பிரித்தானியப் பேரரசின் பகுதிகளுக்கும், ஐரோப்பாவின் பிற நாடுகளுக்கும், வட அமெரிக்காவுக்கும் பரவியது. அக்காலத்தில் அழகூட்டற்கலைகள் இருந்த தாழ்ந்த நிலைக்கும், அவை உருவான நிலைமைகளுக்குமான ஒரு எதிர்த் தாக்கமாகவே பெரும்பாலும் இந்த இயக்கம் இருந்தது.\n\nSection::::தோற்றமும் செல்வாக்கும்.\nSection::::ஜோன் ரசுக்கினின் பங்களிப்பு.\n\"ஆர்ட்சு அன்டு கிராஃப்ட்சு\" இயக்கத்தின் கொள்கையின் ஒரு பகுதி ரசுக்கினின் சமூக விமர்சனத்தில் இருந்து உருவானது. ரசுக்கின், ஒரு நாட்டின் ஒழுக்கம் மற்றும் சமூக நலம் ஆகியவற்றை அதன் கட்டிடக்கலையின் தரம், பணியின் இயல்பு ஆகியவற்றுடன் தொடர்புபடுத்தினார். தொழிற்புரட்சியினால் உருவான இயந்திரமய உற்பத்தி, வேலைப் பிரிவு என்பன ஒரு அடிமை முறை என அவர் கருதினார். நலத்துடன் கூடிய ஒழுக்கமுள்ள சமுதாயத்துக்குத் தாம் செய்வதைத் தாமே வடிவமைக்கும் சுதந்திரமான வேலையாட்கள் தேவை என்பது அவரது கருத்தாக இருந்தது. \"ஆர்ட்சு அன்டு கிராஃப்ட்சு\" இயக்கத்தில் இவரைப் பின்பற்றுபவர்கள், தொழிற்சாலை உற்பத்திகளைவிட கைவினை உற்பத்திகளையே விரும்பியதுடன், மரபுவழியான திறன்கள் இழக்கப்படுவது குறித்துக் கவலையும் கொண்டிருந்தனர். இவர்கள் இயந்திரங்களைக் குறித்தல்லாமல், தொழிற்சாலை முறைமையின் தாக்கங்களைக் குறித்தே கலக்கமுற்றிருந்தனர். வில்லியம் மொறிசின் \"கைவினை\" குறித்த எண்ணம், வேலைப்பிரிவு இல்லாத வேலையே அன்றி, இயந்திரம் இல்லாத வேலை என்பது அல்ல.\n"}
{"id": "256982", "url": "https://ta.wikipedia.org/wiki?curid=256982", "title": "வாடி சந்திப்பு", "text": "வாடி சந்திப்பு\n\nவாடி சந்திப்பு, கருநாடகத்தின் குல்பர்கா மாவட்டத்திலுள்ள வாடியில் உள்ளது. \n\nSection::::தொடர்வண்டிகள்.\nமுக்கியமாக தொடர்வண்டிகள்\n\n"}
{"id": "256983", "url": "https://ta.wikipedia.org/wiki?curid=256983", "title": "சோலாப்பூர் தொடருந்து நிலையம்", "text": "சோலாப்பூர் தொடருந்து நிலையம்\n\nசோலாப்பூர் தொடருந்து நிலையம், சோலாப்பூரில் உள்ளது. இது சோலாப்பூர் ரயில்வே கோட்டத்தின் தலைமையகம் ஆகும்.\n\nSection::::தொடர்வண்டிகள்.\nஇந்த நிலையத்தில் நின்றுசெல்லும் வண்டிகள்:\n"}
{"id": "256987", "url": "https://ta.wikipedia.org/wiki?curid=256987", "title": "பேயர் – டிரிவ்சன் கருநீலத் தொகுப்பு வினை", "text": "பேயர் – டிரிவ்சன் கருநீலத் தொகுப்பு வினை\n\nபேயர் – டிரிவ்சன் கருநீலத் தொகுப்பு வினை \"( Baeyer–Drewson indigo synthesis)\" என்பது1882 ஆம் ஆண்டில் கண்டுபிடிக்கப்பட்ட ஒரு கரிம வேதியியல் வினையாகும். பொதுவாக இச்சாயம் இண்டிகோ என்ற பெயரால் அழைக்கப்படுகிறது. 2 – நைட்ரோபென்சால்டிகைடு மற்றும் அசிட்டோன் ஆகியவற்றைச் சேர்த்து வினைப்படுத்துவதன் மூலம் இண்டிகோ தயாரிக்கப்படுகிறது.\n\nகரிம வேதியியலில் இவ்வினை ஆல்டால் குறுக்கவினை என்று வகைப்படுத்தப்படுகிறது. இவ்வினை வழியாக இண்டிகோ தயாரிக்கப்படும் முறை கைவிடப்பட்டு பெரும்பாலும் தற்பொழுது அனிலீனிலிருந்து தயாரிக்கும் முறை பின்பற்றப்படுகிறது\n\nSection::::குறிப்புரை.\nஇவ்வினையின் மூலமான ஆய்வுக்கட்டுரையை எழுதியவர் டிரிவ்சன் என்றாலும் ஆங்கிலப் புத்தகங்களில் இம்முறை பொதுவாக பேயர்- டிரிவ்சன் வினை என்ற பெயராலேயே குறிப்பிடப்படுகிறது.\n\n"}
{"id": "256996", "url": "https://ta.wikipedia.org/wiki?curid=256996", "title": "பாகல்பூர்", "text": "பாகல்பூர்\n\nபாகல்பூர் என்னும் மாநகரம் கங்கை ஆற்றின் கரையில் அமைந்துள்ளது. இது பீகாரின் பாகல்பூர் மாவட்டத்தில் உள்ளது. இது பீகாரின் இரண்டாவது பெரிய நகரம். இது 112 சதுர கி.மீ பரப்பளவில் அமைந்துள்ளது.\n\nSection::::போக்குவரத்து.\nஇந்த ஊரில் இருந்து எண்பதாம் தேசிய நெடுஞ்சாலை, 31ஆம் தேசிய நெடுஞ்சாலை ஆகியவற்றின் மூலம் பிற நகரங்களுக்கு செல்லலாம்.\n\nSection::::ஊடகம்.\nஇங்கு \"தைனிக் ஜாக்ரண், \"தைனிக் பாஸ்கர், ஆஜ்\", போன்ற இந்தி நாளேடுகளும், \"தி டைம்ஸ் ஆஃப் இந்தியா, த டெயிலி டெலிகிராப்\", \"ஹிந்துஸ்தான் டைம்ஸ் போன்ற ஆங்கில நாளேடுகளும் கிடைக்கின்றன. \n\n\n"}
{"id": "256998", "url": "https://ta.wikipedia.org/wiki?curid=256998", "title": "1997 ஆசிய நிதி நெருக்கடி", "text": "1997 ஆசிய நிதி நெருக்கடி\n\n1997 ஆசிய நிதி நெருக்கடி என்பது கிழக்காசிய நாடுகளில் சூலை 1997 துவக்கத்திலிருந்து ஏற்பட்ட நிதி நெருக்கடிகளைக் குறிக்கிறது. இது பின்னர் பொருளாதாரத் தொற்றாகி (en:Financial contagion) உலகளாவிய நாடுகளின் பொருளாதார வீழ்ச்சிக்கு வித்திட்டது. \n\nஇந்த நெருக்கடி முதலில் தாய்லாந்தில் இருந்து துவங்கியது. தாய்லாந்தின் நாணய மதிப்பு வீழ்ச்சியடைவதற்கு முன்பே, வெளிநாட்டுக் கடனால் திவாலாகும் சூழல் ஏற்பட்டது. இந்த நெருக்கடி பிற தென்கிழக்காசிய நாடுகள் மற்றும் சப்பான் நாடுகளின் நாணய மதிப்பில் இறக்கம், பங்குச் சந்தை வீழ்ச்சி, மற்றும் தனிநபர் கடன் மதிப்பு உச்சிக்கு சென்றது. \n"}
{"id": "257001", "url": "https://ta.wikipedia.org/wiki?curid=257001", "title": "மரத் தக்காளி", "text": "மரத் தக்காளி\n\nமரத்தக்காளி அல்லது குறுந்தக்காளி (\"Tamarillo\") என்பது உருளைக் கிழங்கு குடும்பத்தைச் சேர்ந்த சிறிய பூக்கும் தாவரம் ஆகும். இது முட்டை வடிவ உண்ணத்தகு பழங்களை விளைவிக்கிறது. மரத்தக்காளியானது ஒரு சிறு மரப்பயிர் ஆகும்.\n\nSection::::பரவல்.\nஇது பெரு நாட்டின் மலைக் கிராமங்களில் இருந்து தோன்றியது. பின்னர் அங்கிருந்து நியூசிலாந்து, பிரேசில், இந்தியா, இலங்கை நாடுகளுக்குப் பரவி பயிரிடப்படுகிறது. இதை தக்காளிக்கு மாற்றாக பயன்படுத்தலாம் என்றாலும் இது மலைப்பிரதேசங்களில் மட்டுமே வளரக்கூடியது என்பதால், சமவெளிப் பகுதிகளில் பயிரிட முடியாதது. இவை தொடர்ந்து 5, 6 ஆண்டுகள் மகசூல் தரக்கூடியன. இப்பயிர் கடல் மட்டத்தில் இருந்து 1,000 முதல் 7,500 அடி உயரமான இடங்களில் வளர்கிறது. இந்தியாவில் மேற்கு வங்கம், மகாராஷ்டிரா, அசாம், நாகாலாந்து, இமாசலப்பிரதேச மாநிலங்களில் பயிரிடப்படுகின்றது. தமிழ்நாட்டில் சிறுமலை, கொடைக்கானல், ஊட்டி, தாண்டிக்குடி, கொல்லிமலை உள்ளிட்ட மலைப்பிரதேசங்களில் விவசாயிகள் மரத்தக்காளியை சாகுபடி செய்யத் தொடங்கியுள்ளனர்.\n\nSection::::பழம்.\nமுட்டை வடிவப் பழங்கள் 4-10 செ. மீ நீளமுடையன. அவற்றின் நிறம் மஞ்சள் முதல் செம்மஞ்சள், சிவப்பு, ஊதா எனப் பல உள்ளன. இவை தக்காளியைப் போன்ற சுவைகொண்டதாக உள்ளன. சாதாரண தக்காளி, செடியில் இருந்து பறித்த பழம் ஒரிரு நாளில் அழுகிவிடுகின்றன. ஆனால், மரத்தக்காளி பழங்கள் 7 முதல் 8 நாட்கள் வரை சாதாரணமாக கெடுவதில்லை. குறைந்த சீதோஷ்ண நிலையில் சுமார் 15 நாட்கள் வரை நன்றாக இருக்கும். சாதாரண தக்காளியைப் போல் இதை அப்படியே பயன்படுத்த முடியாது. தோலை சுற்றி கசக்கும் தன்மை இருக்கும். அதனால் தோலை நீக்கிவிட்டு, பயன்படுத்துகின்றனர்.\n\n"}
{"id": "257006", "url": "https://ta.wikipedia.org/wiki?curid=257006", "title": "சுதேசி விழிப்புணர்வு இயக்கம்", "text": "சுதேசி விழிப்புணர்வு இயக்கம்\n\nசுதேசி விழிப்புணர்வு இயக்கம் அல்லது சுதேசி ஜாக்ரன் மன்ஞ் (Swadeshi Jagaran Manch SJM) என்பது இந்துத்துவா கருத்தியல் கொண்ட சங்கப் பரிவாரின் பொருளாதாரப் பிரிவாகும். இந்திய விடுதலை இயக்கத்திற்குப் பின் காந்தியால் தொடங்கப்பட்ட சுதேசி இயக்கத்தை மீட்டெடுக்க வேண்டி, 22 நவம்பர் 1991-ல் நாக்பூரில் தொடங்கப்பட்டது, சுதேசி விழிப்புணர்வு இயக்கம் ஆகும். \nசுதேசி விழிப்புணர்வு இயக்கத்தின் நிறுவனர் தத்தோபந்த் பாபுராவ் தெங்காடி ஆவார். இவ்வமைப்பின் நோக்கம் இந்தியர்கள் இந்தியாவில் உற்பத்தியான பொருட்களை மட்டுமே வாங்கவும், உள்நாட்டிலேயே பொருட்களை உற்பத்தி செய்துவம், வெளிநாட்டு பொருட்களை வாங்காமல் இருப்பது குறித்து, இந்திய மக்களிடையே விழிப்பு உணர்வு ஏற்படுத்துவதே.\n\nஇவ்வமைப்பின் துணைத் தலைவராக தமிழ்நாட்டைச் சார்ந்த சுவாமிநாதன் குருமூர்த்தி உள்ளார்.\n\n"}
{"id": "257008", "url": "https://ta.wikipedia.org/wiki?curid=257008", "title": "அன்னா கரேனினா", "text": "அன்னா கரேனினா\n\nஅன்னா கரேனினா (\"Anna Karenina\", ) உருசிய எழுத்தாளர் லியோ டால்ஸ்டாயால், 1873 முதல் 1877 வரை \"த உருசியன் மெசஞ்சர்\" இதழில் தொடர்கதையாக எழுதி, பதிப்பிக்கப்பட்ட புதினம் ஆகும். தொடர் வெளிவந்தபோது இதழாசிரியர் மிக்கைல் காட்கோவுடன் அரசியல் பார்வைகளால் பிணக்கு கொண்டதால் தடைபட்ட இந்தப் புதினத்தின் முதல் முழுமையான வடிவம் நூல் வடிவத்தில் 1878ஆம் ஆண்டில் வெளியானது. \n\n\"அன்னா கரேனினா\" நிகழ்நிலை புனைவுகளில் மிகச் சிறந்ததாகக் கருதப்படுகின்றது. முதலில் எழுதிய \"போரும் அமைதியும்\" ஆக்கத்தை டால்ஸ்டாய் புதினத்திற்கும் மேலானதாகக் கருதியதால் இதனையே தம்முடைய முதல் உண்மையான புதினமாக கருதினார்.\n\n\n\n"}
{"id": "257009", "url": "https://ta.wikipedia.org/wiki?curid=257009", "title": "அருநெல்லி", "text": "அருநெல்லி\n\nஅருநெல்லி () அல்லது அரைநெல்லி (\"Phyllanthus acidus\") என்பது \"பிலந்தாசியா\" குடும்பத்தைச் சேர்ந்த, உண்ணத்தக்க மஞ்சள் நிற சதைப்பற்றுள்ளக் கனிகளை விளைவிக்கும் மரமாகும்.\n\nSection::::விபரம்.\nஇத்தாவரம் 2 முதல் 9 மீ (6½ to 30 அடி) உயரம் வளரக்கூடியது. அடர்த்தியான கிளைகளினால் பற்றை போன்று காட்சியளிக்கும் இது பச்சை மிகுந்து காணப்படும்.\n"}
{"id": "257013", "url": "https://ta.wikipedia.org/wiki?curid=257013", "title": "வரலாற்றுக்கு முந்திய மலேசியா", "text": "வரலாற்றுக்கு முந்திய மலேசியா\n\nவரலாற்றுக்கு முந்திய மலேசியா என்பது, மலேசியாவில் உடற்கூற்றியல் அடிப்படையிலான மனிதன் தோன்றியதற்கும் பதிவு செய்யப்பட்ட வரலாற்றுத் தொடக்கத்துக்கும் இடைப்பட்ட காலப்பகுதியைப் பற்றியது ஆகும். மலேசியாவில் உடற்கூற்றியல் அடிப்படையிலான நவீன மனிதரின் மிகப் பழைய எலும்புகள் கண்டுபிடிக்கப்பட்டுள்ளன. இவற்றுள் பெராக் ஆண் 11,000 ஆண்டுகளுக்கும், பெராக் பெண் 8,000 ஆண்டுகளுக்கும் முந்தி வாழ்ந்தவர்கள். இவ்விருவரது எச்சங்களும் லெங்கொங் பகுதியில் கண்டுபிடிக்கப்பட்டவை. இக்களத்தில் சம்மட்டிக் கற்களைக்கொண்டு கற்கருவிகள் தயாரிக்கும் இடம் ஒன்றும் குலைவடையாத நிலையில் உள்ளது. தம்புன் குகையோவியங்களும் பெராக்கிலேயே உள்ளன. கிழக்கு மலேசியாவைச் சேர்ந்த சரவாக்கின் நியா குகைகளில் 40,000 ஆண்டுகளுக்கு முற்பட்ட மனித எச்சங்கள் கண்டுபிடிக்கப்பட்டுள்ளன. \n\nSection::::காலவரிசை.\nSection::::35,000+ ஆண்டுகளுக்கு முன் - தொடக்கக் கற்காலம்.\nசரவாக்கில் உள்ள நியா குகைகள் முக்கியமான வரலாற்றுக்கு முந்தியகாலக் களம் ஆகும். இங்கே 40,000 ஆண்டுகள் பழமையான மனித எச்சங்கள் கண்டெடுக்கப்பட்டன. சாபாவில் லகாட் தாத்துவுக்கு அண்மையில் உள்ள மன்சூலி பள்ளத்தாக்கில் கண்டுபிடிக்கப்பட்ட கற்கருவிகள் இதைவிடப் பழமையானவை எனத் தொல்லியலாளர்கள் கருதுகின்றனர். ஆனாலும் துல்லியமான காலக்கணிப்புப் பகுப்பாய்வுகள் இன்னும் வெளியிடப்படவில்லை.\n"}
{"id": "257014", "url": "https://ta.wikipedia.org/wiki?curid=257014", "title": "செவியழற்சி", "text": "செவியழற்சி\n\nசெவியழற்சி (Otitis) என்பது மனிதர்கள் மற்றும் பிற விலங்குகளின் செவிகளில் ஏற்படும் அழற்சி அல்லது நோய்த்தொற்றைக் குறிக்கிறது.\n\nஇது கீழ்வருமாறு வகைப்படுத்தப்பட்டுள்ளது:\n"}
{"id": "257023", "url": "https://ta.wikipedia.org/wiki?curid=257023", "title": "திராட்சை (பேரினம்)", "text": "திராட்சை (பேரினம்)\n\nதிராட்சை (\"Vitis\") என்பது திராட்சைக் குடும்பத்தைச் சேர்ந்த பூக்கும் தாவரங்களின் கிட்டத்தட்ட 60 இனங்களைக் குறிக்கும் பேரினம் ஆகும். இவ்வினம் வட பூவிப்பகுதியில் அதிகம் வளர்க்கப்படுகின்றன. இது திராட்சைப் பழ மூலங்களைக் கொண்டதால் பொருளாதார முக்கியத்துவம் பெறுகின்றது. இதன் பழங்கள் நேரடியாகவும், வைன் போன்ற நொதிய உற்பத்தியிலில் பயன்படுவதாலும் முக்கியத்துவம் பெறுகிறது. இது பற்றிக் கற்பதும் பயிரிடலும் \"கொடி முந்திரி வேளாண்மை\" என அழைக்கப்படுகிறது.\n\n"}
{"id": "257027", "url": "https://ta.wikipedia.org/wiki?curid=257027", "title": "திராட்சை", "text": "திராட்சை\n\nதிராட்சை (\"Vitis vinifera\"; \"common grape vine\") என்பது திராட்சை பேரினத்திலுள்ள இனங்களில் ஒன்றாகும். இது மெராக்கோ, வட போர்த்துக்கல் முதல் தென் செருமனி மற்றும் கிழக்கில் வட ஈரான் ஆகிய உட்பட்ட மத்தியதரைப் பகுதி, மத்திய ஐரோப்பா, தென்மேல் ஆசியா இடங்களை தாயகமாகக் கொண்டது. தற்போது 5000 முதல் 10,000 வரையான இவ்வினத் திராட்சை வகைகள் உள்ளன. அவற்றில் சில வைன் உற்பத்திக்காக வாணிப முக்கியத்துவம் பெறுகின்றன.\n"}
{"id": "257032", "url": "https://ta.wikipedia.org/wiki?curid=257032", "title": "பழவூர், திருநெல்வேலி மாவட்டம்", "text": "பழவூர், திருநெல்வேலி மாவட்டம்\n\nபழவூர் இந்தியாவில் தமிழ்நாடு மாநிலத்தில் திருநெல்வேலி மாவட்டத்தில் மானூர் ஒன்றியத்தில் உள்ள ஊராட்சி. இது தாமிரபரணியின் கரையின் மீதுள்ளது. இங்கு பாசனத்திற்காக பாளைக் கால்வாய்க்கு நீரை திருப்பிவிடுவதற்காக ஒரு அணைக்கட்டு உள்ளது, அது பழவூர் அணைக்கட்டு என்றழைக்கப்படுகிறது. இதன்மூலம் 3557.26ஹெக்டர் நிலத்தில் விவசாயம் நடைபெறுகின்றது..\n\nஇது திருநெல்வேலி (சட்டமன்றத் தொகுதி)யின் கீழே வருகிறது. இதன் வழியே திருநெல்வேலி - பொட்டல்புதூர் மாநில நெடுஞ்சாலை 41A செல்கிறது. அருகிலுள்ள தொடருந்து நிலையம் பேட்டையில் உள்ளது. அருகிலுள்ள கல்லூரி நிறுவனம் ம.தி.தா இந்துக் கல்லூரி, பேட்டை ஆகும்.\n"}
{"id": "257033", "url": "https://ta.wikipedia.org/wiki?curid=257033", "title": "கொண்டாநகரம், திருநெல்வேலி மாவட்டம்", "text": "கொண்டாநகரம், திருநெல்வேலி மாவட்டம்\n\nகொண்டாநகரம் இந்தியாவில் தமிழ்நாடு மாநிலத்தில் திருநெல்வேலி மாவட்டத்தில் மானூர் ஒன்றியத்தில் உள்ள ஊராட்சி. இது திருநெல்வேலி (சட்டமன்றத் தொகுதி)யின் கீழே வருகிறது.\n\nஇதன் வழியே திருநெல்வேலி - பொட்டல்புதூர் மாநில நெடுஞ்சாலை 41A செல்கிறது. அருகிலுள்ள தொடருந்து நிலையம் பேட்டையில் உள்ளது. அருகிலுள்ள கல்லூரி நிறுவனம் ம.தி.தா இந்துக் கல்லூரி, பேட்டை ஆகும்.\n"}
{"id": "257034", "url": "https://ta.wikipedia.org/wiki?curid=257034", "title": "சுத்தமல்லி", "text": "சுத்தமல்லி\n\nஇந்தியா, தமிழ்நாடு, அரியலூர் மாவட்டம்,   உடையார்பாலயம் தாலுக்கா, சுத்தமல்லி கிராமம்.\n\nSection::::மக்கள்தொகை.\n2001 மக்கள் தொகை கணக்கெடுப்பின்படி, சுத்தமல்லி  மொத்த மக்கள் தொகை 11922 அதில் 5932 ஆண்கள்  மற்றும் 6990 பெண்கள் ஆகும்..\n"}
{"id": "257043", "url": "https://ta.wikipedia.org/wiki?curid=257043", "title": "சாத்தம் கப்பற்பட்டறை", "text": "சாத்தம் கப்பற்பட்டறை\n\nசாத்தம் கப்பற்பட்டறை (\"Chatham Dockyard\") என்பது வடகிழக்கு இங்கிலாந்தின் கென்ட் மாவட்டத்தில் உள்ள சாத்தம் என்னும் ஊரின் வழியே பாயும் மெட்வே ஆற்றங்கரையில் அமைந்துள்ள கப்பல் கட்டுமானத் தளம் ஆகும். சாத்தம் கப்பற்பட்டறையின் வரலாறு 1547 இல் எட்டாம் கென்றி மன்னனின் கப்பற்படைக்காகக் கட்டப்பட்ட 3 களஞ்சியங்களிலிருந்து துவங்குகிறது. இங்கிலாந்தில் உள்ள ஆறு அரச கப்பல் தளங்களில், சாத்தம் கப்பற்பட்டறையும் ஒன்று.\n\nSection::::தோற்றம்.\nசாத்தம் கப்பற்பட்டறை 1567 ஆம் ஆண்டில் முதலாம் எலிசபெத் இராணியால் அரச கப்பற்பட்டறையாக மாற்றப்பட்டது.\n\nSection::::நீர்மூழ்கிக் கப்பல்கள்.\nசாத்தம் கப்பற்பட்டறை 1907 இல் இருந்து நீர்மூழ்கிக் கப்பல்களைத் தயாரிக்கத் துவங்கியது. முதலாவது கட்டப்பட்டது சி17 என்ற கடலோர நீர்மூழ்கியாகும். கடைசியாகக் கட்டிமுடிக்கப்பட்டது 1968 இல் கனேடிய அரச கடற்படைக்கான ஒபேரியன் வகை ஓக்கநாகன் ஆகும். இத்தளத்தில் மொத்தம் 20 வகைகளைச் சேர்ந்த 57 நீர்மூழ்கிகள் உருவாக்கப்பட்டுள்ளன.\n\nSection::::நிரந்தரமாக மூடிய பின்னர்.\nசாத்தம் கப்பற்பட்டறை, 1980 வரை அரச கப்பற்படைக் கப்பல்களை பழுதுநீக்கும் பணிகளையும் பராமரிப்புப் பணிகளையும் மேற்கொண்டுவந்தது. பின்னர் 1981 இல் நாட்டின் பாதுகாப்புத் தகைமைகளின் ஆய்வின் படி, சாத்தம் கப்பற்பட்டறை நிரந்தரமாக மூடப்படுவதாக அறிவிக்கப்பட்டது. 1984இல் இதன் இயக்கம் முற்றிலும் முடிவுக்குக் கொண்டுவரப்பட்டது. இதன் விளைவாக 7000 நேரடி வேலையிழப்புகளும், அதே போல் இருமடங்கு மறைமுக வேலையிழப்புகளும் நேரிட்டன.\n\nபட்டறையை மூடுகையில், அது மூன்று பாகங்களாகப் பிரிக்கப்பட்டது. தற்போதைய தளத்தின் வெளிப்பகுதி, வணிகத் துறைமுகமாக விற்கப்பட்டது. மத்தியப் பகுதி கடல்சார் சாத்தம் என்று பெயர் மாற்றம் பெற்று, குடியிருப்பு வளர்ச்சிக்கும் பொருளாதார மீளுருவாக்கத்திற்கும் என ஒதுக்கப்பட்டது. சார்சியன் கப்பற்பட்டறை என்று அழைக்கப்பட்ட மற்றப் பகுதி, சாத்தம் கப்பற்பட்டறையின் வரலாற்றைப் பாதுகாக்கவும், அதன் பொருளாதாரத்தை மேம்படுத்தவும் ஒரு சுயாதீன அறக்கட்டளையாக மாற்றப்பட்டது.\n\n"}
{"id": "257045", "url": "https://ta.wikipedia.org/wiki?curid=257045", "title": "மக்னீசியம் சல்பைட்", "text": "மக்னீசியம் சல்பைட்\n\nமக்னீசியம் சல்பைட் \"(Magnesium sulfite)\" என்பது என்ற மூலக்கூற்று வாய்ப்பாடு கொண்ட சல்பூரசமிலம் எனப்படும் கந்தச அமிலத்தின் மக்னீசியம் உப்பு ஆகும். பொதுவாகக் காணப்படும் நீரேற்று வடிவத்தில் ஆறு நீர் மூலக்கூறுகள் இடம்பெற்று சேர்மத்தை அறுநீரேற்று வடிவமாக (·6) வைத்துள்ளன. 40 பாகை செ அல்லது 104 பாகை பா வெப்பநிலைக்கு சூடாக்கினால் இச்சேர்மம் மக்னீசியம் சல்பைட்முந்நீரேற்றாக ( ·3. நீர்நீக்கமடைகிறது. இதனுடைய நீரிலி வடிவம் நீருறிஞ்சியாக , காற்றிலுள்ள நீரையும் எடுத்துக்கொள்ளும் பண்புடன் காணப்படுகிறது. \n\n"}
{"id": "257050", "url": "https://ta.wikipedia.org/wiki?curid=257050", "title": "எர்ணாகுளம் நகரத் தொடருந்து நிலையம்", "text": "எர்ணாகுளம் நகரத் தொடருந்து நிலையம்\n\nஎர்ணாகுளம் நகரத் தொடருந்து நிலையம், (\"Ernakulam Town\") எர்ணாகுளம் மாவட்டத்திலுள்ள கொச்சியில் உள்ளது. இதை வடக்கு எர்ணாகுளம் என்றூம் அழைப்பர். இங்கு இரண்டு நடைமேடைகளும், நான்கு வழித்தடங்களும் உள்ளன.\n\n"}
{"id": "257071", "url": "https://ta.wikipedia.org/wiki?curid=257071", "title": "இருகந்தக இருபுளோரைடு", "text": "இருகந்தக இருபுளோரைடு\n\nஇருகந்தக இருபுளோரைடு \"(Disulfur difluoride)\" என்பது SF என்ற மூலக்கூறு வாய்ப்பாடு கொண்ட கந்தகத்தின் ஆலைடு சேர்மம் ஆகும். \n\nSection::::அமைப்பு.\nஇருகந்தக இருபுளோரைடு, மூலக்கூறக மறுசீராக்கம் அடைந்து காரத் தனிமங்களின் புளோரைடுகளை உள்ளடக்கி S=SF2 என்றமாற்றியன் அமைப்பைப் பெறுகிறது.:\n\nSection::::தொகுப்புமுறையில் தயாரிப்பு.\nஓரு உலர்ந்த கொள்கலனில் கந்தகத்துடன் வெள்ளி(II) புளோரைடு சேர்த்து வினைப்படுத்துவதால் கந்தகம் புளோரினேற்றம் அடைந்து FS-SF வடிவமைப்பிலுள்ள இருகந்தக இருபுளோரைடு உண்டாகிறது.:\n\nமற்றொரு மாற்றியன் வடிவ (S=SF2) இருகந்தக இருபுளோரைடை, பொட்டாசியம் புளோரோசல்பைட் மற்றும் இருகந்தக இருகுளோரைடு ஆகிய இரண்டு சேர்மங்களை வினைப்படுத்துவதன் மூலம் தயாரிக்கலாம்.\n\n\n\n\n\n"}
{"id": "257073", "url": "https://ta.wikipedia.org/wiki?curid=257073", "title": "சாத்தனூர் (பெரம்பலூர் மாவட்டம்)", "text": "சாத்தனூர் (பெரம்பலூர் மாவட்டம்)\n\nசாத்தனூர் (Sattanur) இந்தியாவின் தமிழ்நாடு மாநிலத்தில் அமைந்துள்ள பெரம்பலூர் மாவட்டத்தின் ஆலாத்தூர் ஊராட்சி ஒன்றியத்தைச் சேர்ந்த ஊராட்சி ஆகும். இவ்வூரில் புகழ்பெற்ற கல்மரப் பூங்கா உள்ளது.\n"}
{"id": "257079", "url": "https://ta.wikipedia.org/wiki?curid=257079", "title": "தர்மம் (திரைப்படம்)", "text": "தர்மம் (திரைப்படம்)\n\nதர்மம், 1986-ம் ஆண்டில் வெளியான ஒரு இந்தியத் தமிழ்த் திரைப்படம் ஆகும். இப்படத்தில் சத்யராஜ், சரிதா, சுதா சந்திரன் ஆகியோர் முக்கிய கதாபாத்திரங்களில் நடித்திருந்தனர். தொடக்க காலத்தில் எதிர்மறை நாயகனாக நடித்து வந்த சத்யராஜ் கதாநாயகனாக நடிக்க தொடங்கிய காலகட்டத்தில் இப்படம் வெளியானது. இத்திரைப்படம் எதிர்பார்த்த அளவிற்கு வெற்றி பெறாமல் தோல்வியைச் சந்தித்தது.\n"}
{"id": "257087", "url": "https://ta.wikipedia.org/wiki?curid=257087", "title": "மந்திரப் புன்னகை", "text": "மந்திரப் புன்னகை\n\nமந்திரப் புன்னகை 1986ஆவது ஆண்டில் சத்யா மூவீசின் தயாரிப்பில் வி. தமிழழகனின் இயக்கத்தில் வெளியான ஒரு இந்தியத் தமிழ்த் திரைப்படமாகும். இத்திரைப்படத்தில் சத்யராஜ், நதியா, ரகுவரன் ஆகியோர் முக்கிய கதாபாத்திரங்களில் நடித்திருந்தனர். சத்யராஜ் இரு வேடங்களில் (மருத்துவர், காவல் ஆய்வாளர்) நடித்த இத்திரைப்படம் வணிக ரீதியாக வெற்றி பெற்ற திரைப்படமாக அமைந்தது.\n"}
{"id": "257092", "url": "https://ta.wikipedia.org/wiki?curid=257092", "title": "ஆளப்பிறந்தவன்", "text": "ஆளப்பிறந்தவன்\n\nஆளப்பிறந்தவன் 1987 ஆவது ஆண்டில் வெளியான ஒரு இந்தியத் தமிழ்த் திரைப்படமாகும். ஏ. எஸ். பிரகாசம் எழுதி இயக்கிய இத்திரைப்படத்தில் சத்யராஜ், அம்பிகா ஆகியோர் முக்கிய கதாபாத்திரங்களில் நடித்திருந்தனர்.\n\nஇத்திரைப்படம் திரையரங்குகளில் வெளியான போது முன்னணி தமிழ் தினசரியான தினத்தந்தியில் முழு பக்கத்தில் விளம்பர படம் வெளியானது.\n\n\n"}
{"id": "257094", "url": "https://ta.wikipedia.org/wiki?curid=257094", "title": "கந்தக இருபுளோரைடு", "text": "கந்தக இருபுளோரைடு\n\nகந்தக இருபுளோரைடு (Sulfur difluoride) என்பது SF என்ற மூலக்கூறு வாய்ப்பாடு கொண்ட கந்தகத்தின் ஆலைடு சேர்மம் ஆகும். கந்தக இருகுளோரைடு மற்றும் பொட்டாசியம் புளோரைடு அல்லது பாதரச(II) புளோரைடு இரண்டும் சேர்ந்து வினைபுரிவதால் கந்தக இருபுளோரைடு உருவாகிறது. \n\nகந்தக இருபுளோரைடில் உள்ள F-S-F பிணைப்புகளின் பிணைப்புக் கோணம் 98° மற்றும் S-F பிணைப்புகளின் நீளம் 159 பைக்கோ மீட்டர் என்ற அளவுகளில் காணப்படுகிறது. FSSF என்ற அமைப்பில் காணப்படும் சேர்மம் நிலைப்புத்தன்மை இல்லாமல் காணப்படுகிறது. SF இன் இந்தச் சீர்மையற்ற மாற்றீயம், இரண்டாவது SF மூலக்கூறின் S-F பிணைப்பில் SF நுழைவதால் உருவாகிறது.\n\nஆக்சிசன் இருபுளோரைடு மற்றும் ஐதரசன் சல்பைடு இரண்டையும் சேத்து வினைபுரியச் செய்வதாலும் இதைத் தயாரிக்க முடியும்.\n"}
{"id": "257095", "url": "https://ta.wikipedia.org/wiki?curid=257095", "title": "மக்கள் என் பக்கம்", "text": "மக்கள் என் பக்கம்\n\nமக்கள் என் பக்கம் 1987 ஆவது ஆண்டில் கார்த்திக் ரகுநாத் இயக்கத்தில் வெளியான ஒரு இந்தியத் தமிழ்த் திரைப்படமாகும். சத்யராஜ், அம்பிகா ஆகியோர் முக்கிய கதாபாத்திரங்களில் நடித்த இத்திரைப்படத்திற்கு சந்திரபோஸ் இசையமைத்திருந்தார். இது \"ராஜாவின்த மகன்\" என்னும் மலையாளத் திரைப்படத்தின் மறுவுருவாக்கம் ஆகும்.\n\nஇத்திரைப்படம் வணிக ரீதியாக சிறப்பான வரவேற்பு பெற்றது. இது திரையரங்குகளில் நூறு நாட்களைக் கடந்து இலாபத்தை ஈட்டிய திரைப்படமாகும்.\n\n\nSection::::பாடல்கள்.\nஇத்திரைப்படத்திற்கு சந்திரபோஸ் இசையமைத்துள்ளார்.\n"}
{"id": "257107", "url": "https://ta.wikipedia.org/wiki?curid=257107", "title": "தோல் மருத்துவம்", "text": "தோல் மருத்துவம்\n\nதோல் மருத்துவம் (Dermatology) (சரும மருத்துவம்) என்பது நமது உடலின் வெளிப்புற அமைப்பான தோலினைப் (சருமம்) பற்றிய மருத்துவத்தின் ஒரு பிரிவு ஆகும். இந்த மருத்துவப் பிரிவில் முடி, நகங்கள், தோல் மற்றும் இவற்றினைப் பாதிக்கும் நோய்கள் ஆகியவற்றினைப் பற்றி அறியப்படும். மருத்துவம் மற்றும் அறுவைச் சிகிச்சை என எந்தவித பார்வையிலும் இந்தவகை மருத்துவப் படிப்பு சிறப்பம்சங்களைக் கொண்டுள்ளது.\n\nஒரு தோல் மருத்துவ நிபுணர் தோல் சம்பந்தப்பட்ட பிரச்சினையில் திறந்தவெளிச் சிந்தனையுடன் இருக்க வேண்டும். ஏனெனில், மக்கள் ஒப்பனைக்காக பலதரப்பட்ட வித்தியாசமான பொருட்களைப் பயன்படுத்துவதால் சருமம், தலையில் உள்ள முடியினைத் தாங்கியுள்ள தோல், முடி மற்றும் நகங்கள் போன்றவை பாதிப்படையும் என்பதை அவர்கள் கருத்தில்கொள்ள வேண்டும்.\n\nSection::::சொற்பிறப்பு.\nகிரேக்க வார்த்தைகளான ‘டெர்மடோஸ்’ என்பது ஆங்கிலத்தில் ‘டெர்மா’ எனத் திரிந்து பின்னர் அதனைப் பற்றிய படிப்பு ‘டெர்மடோலஜி’ (சரும மருத்துவம்) என்றானது. இதுவே தமிழில் ‘சரும மருத்துவம்’ என அறியப்படுகிறது.\n\nSection::::வரலாறு.\nபாரிஸில் உள்ள, ஹோபிடல் செயின்ட் – லூயிஸ் மருத்துவமனையில், 1801 ஆம் ஆண்டுதான் முதன்முதலாக சரும மருத்துவம் பற்றிய கல்விப் பிரிவு தொடங்கப்பட்டது. அதற்கான வரவேற்பும் விரைவாகக் கிடைத்தது. இந்த காலகட்டத்தில்தான் சரும மருத்துவம் சம்பந்தப்பட்ட புத்தகங்களும் வெளிவரத் தொடங்கின.\n\nSection::::சிகிச்சை முறைகள் மற்றும் பயன்பாடுகள்.\nSection::::லேசர் துணையுடன் கூடிய முடி நீக்கும் முறை.\nஇம்முறையின் மூலம் உடல் பாகங்களில் தேவையற்ற இடங்களில் வளர்ந்துள்ள முடிகளை களைய இயலும். இதனை பின்வரும் உடல் பாகங்களில் செயல்படுத்தலாம்.\n\n\nSection::::அழகான உதடுகளை வழங்கும் முறை.\nஅறுவை சிகிச்சை அல்லாத இம்முறையில் உதட்டிற்கு கூடுதலான பரும அளவு அளிப்பதன் மூலம், அதன் அழகினை அதிகரிக்கின்றனர். உதடு நிரப்பியினை ஊசியின் உதவியால் உதட்டில் சேர்ப்பதன் மூலம் அழகான உதடுகளைப் பெற முடியும்.\n\n\nSection::::ரசாயன சமன்.\nரசாயன சமன் என்பது சருமத்தின் தோற்றத்தினை அழகாக்கும் ஒருவகையிலான மருத்துவ சிகிச்சை முறை. ரசாயனங்கள் உதவியுடன் தேவையான இடத்தில் அவை செயல்படுத்தப்படும். இந்த ரசாயனங்கள் குறிப்பிட்ட வகையிலான திசுக்களை சருமத்தின் மேற்பறப்பில் இருந்து அகற்றி, பழைய சருமம் இருந்த அதேயிடத்தில் புது சருமம் புத்துயிர் பெற உதவும். இந்த புதிய சருமம், பழைய சருமத்தின் தோல்பகுதியினைவிட மிருதுவாகவும், அதிக சுருக்கங்கள் இன்றியும் காணப்படும். இதற்கு அதிகப்படியான கால அவகாசம் தேவைப்படாது, அதனால் இதனை மேற்கொள்பவர்கள் விரைவாக சாதாரண வாழ்க்கைக்குத் திரும்பலாம். இதனால்தான் அதிக வயதானவர்கள் தங்களது தோற்றத்தினை மாற்றிக்கொள்ள ரசாயன சமன் முறையினை நாடுகிறார்கள்.\n\nSection::::பயிற்சிகள்.\nSection::::ஐக்கிய அமெரிக்கா.\nமருத்துவத் துறையில் பட்டப்படிப்பினை முடித்த பிறகு அமெரிக்காவின் சரும மருத்துவ வாரியத்தின் சான்றிதழுக்கான பயிற்சிகள் பொது சரும மருத்துவர்களுக்காக நான்கு ஆண்டுகள் நடத்தப்படும். அமெரிக்க சரும மருத்துவ வாரியம் அல்லது அமெரிக்க ஆஸ்டியோபதிக் சரும மருத்துவ வாரியம் இந்தப் பயிற்சியினை வழங்கும். இதில் ஆரம்பகால மருத்துவம், இடைக்கால மருத்துவம் அல்லது மூன்றாண்டு அறுவை சிகிச்சை வழிமுறைகள் பயிற்சிகளாகக் கற்றுத் தரப்படும். இவை முடிந்தவுடன் பயிற்சியுடன் கூடிய வேலையாக ஒன்று அல்லது இரண்டாண்டுகள் வேலைவாய்ப்பு வழங்கப்படும். இந்த வேலைவாய்ப்பு ஒளிக்கதிர் சிகிச்சை முறை, லேசர் சிகிச்சை முறை, மோவின் நுண்ணுயிரி அறுவை சிகிச்சை, அழகுக்கான அறுவைச் சிகிச்சை எனப் பலவகைகளின்கீழ் வழங்கப்படும். கடந்த சில ஆண்டுகளாக அமெரிக்காவின் சரும மருத்துவத்தின்கீழ் பயிற்சியுடன்கூடிய வேலையினைப் பெறுவது மிகவும் கடினமான ஒன்றாக இருந்துவருகிறது..\n"}
{"id": "257108", "url": "https://ta.wikipedia.org/wiki?curid=257108", "title": "கடமை கண்ணியம் கட்டுப்பாடு", "text": "கடமை கண்ணியம் கட்டுப்பாடு\n\nகடமை கண்ணியம் கட்டுப்பாடு 1987 ஆவது ஆண்டில் சந்தான பாரதியின் இயக்கத்தில் வெளியான ஒரு இந்தியத் தமிழ்த் திரைப்படமாகும். நடிகர் கமல்ஹாசனுக்கு சொந்தமான ராஜ்கமல் பிலிம்ஸ் இன்டர்நேசனல் நிறுவனம் தயாரித்த இத்திரைப்படத்தில் சத்யராஜ், கீதா, கேப்டன் ராஜூ ஆகியோர் முக்கிய கதாபாத்திரங்களில் நடித்திருந்தனர். இத்திரைப்படத்தில் பாடல்கள் எதுவுமே இடம்பெறவில்லை என்றாலும் இது சென்னை உட்பட தமிழகத்தின் பல்வேறு பகுதிகளிலும் நூறு நாட்களைக் கடந்து வெற்றிகரமாக ஓடியது. இத்திரைப்படம் சத்யராஜ் தனது நடிப்புத் திறமையை வெளிப்படுத்த உதவியது. கமல்ஹாசன் இப்படத்தை தயாரித்தாலும் அவர் இப்படத்தில் நடிக்கவில்லை.\n\n\nSection::::துணுக்குகள்.\n\"\"கடமை கண்ணியம் கட்டுப்பாடு\"\" என்பது முன்னாள் தமிழக முதல்வர் கா. ந. அண்ணாதுரை அவர்களின் தாரக மந்திரமாகும்.\n"}
{"id": "257115", "url": "https://ta.wikipedia.org/wiki?curid=257115", "title": "வி. கே. கோகாக்", "text": "வி. கே. கோகாக்\n\nவிநாயக கிருஷ்ண கோகாக் (ஆங்கிலம்: Vinayaka Krishna Gokak) (பிறப்பு:1909 - இறப்பு:1992) என்பவர் ஒரு கன்னட இலக்கியப் படைப்பாளி ஆவார். இவர் கன்டத்தில் எழுதி 1982-ல் வெளிவந்த 'பாரத சிந்து ராஷ்மி' என்ற காவியத்துக்காக 1990இல் ஞானபீட விருது பெற்றவராவார். இவர் கன்னடம், ஆங்கிலம் ஆகிய இரு மொழிகளிலும் நூல்களை எழுதியுள்ளார். சத்ய சாய் பாபாவின் தீவிர பக்தர்.\n\nSection::::கல்வி.\nஇவர் தார்வார் கர்நாடக கல்லூரியில் இலக்கியத்தில் இளங்கலை, முதுகலைப் பட்டம் பெற்றார். இங்கிலாந்தின் ஆக்ஸ்போர்டு பல்கலைக்கழகத்தில் உயர்கல்வி பயின்று முதல் வகுப்பில் தேறினார். 1938இல் நாடு திரும்பியதும், சாங்லி விலிங்டன் கல்லூரி முதல்வராகப் பணியாற்றினார்.\n"}
{"id": "257122", "url": "https://ta.wikipedia.org/wiki?curid=257122", "title": "ஜல்லிக்கட்டு (திரைப்படம்)", "text": "ஜல்லிக்கட்டு (திரைப்படம்)\n\nஜல்லிக்கட்டு 1987 ஆவது ஆண்டில் மணிவண்ணன் இயக்கத்தில் வெளியான ஒரு இந்தியத் தமிழ்த் திரைப்படமாகும். இப்படத்தில் சிவாஜி கணேசன், சத்யராஜ், ராதா ஆகியோர் முக்கிய கதாபாத்திரங்களில் நடித்திருந்தனர். சித்ரா ராமு, சித்ரா லெட்சுமணன் இருவரும் இணைந்து தயாரித்த இத்திரைப்படத்திற்கு இளையராஜா இசையமைத்திருந்தார். இப்படத்தின் பாடல்கள் 1987 ஆகஸ்டு 28 அன்று வெளியாயின.\n"}
{"id": "257124", "url": "https://ta.wikipedia.org/wiki?curid=257124", "title": "அலைன் ஆசுபெக்ட்", "text": "அலைன் ஆசுபெக்ட்\n\nஅலைன் ஆசுபெக்ட் (; 1947 ஜூன் 15இல் பிறந்த) ஒரு பிரெஞ்சு இயற்பியலாள்ர் ஆவார். இவர் குவைய ஊடிணைப்பு எனும் செய்முறைப் பணிக்காகப் பெயர்பெற்றவர்.\n\nSection::::வாழ்க்கை.\nஆசுபெக்ட் கச்சான் ஆசிரியர் பயிற்சிப் பள்ளியில் படித்துப் பட்டம் பெற்றார். இவர் 1969இல் இயற்பியலில் பட்டம் பெற்றார். முதுவர் பட்ட்த்தை ஓர்சே பல்கலைக்கழகத்தில் பெற்றார். பிறகு இவர் காமரூனில் மூன்றாண்டுகள் தன் தேசியப் பணியாகக் கல்வி கற்பித்தார்.\n\nஇவர் 1980களில் முனைவர் பட்ட ஆய்வின் தொடக்கத்திலேயே விரிவுரையாளராகப் பணிபுரிந்தபோது, மிகவும் நழுவுதலான \"பெல் சோதனைச் செய்முறைகளைச்\" செய்து குவைய இயக்கவியலின்படி தற்போக்கில் நெடுந்தொலைவு பிரிந்த இரு அடிப்படைத் துகள்கள் தம்முள் செயல்படும் என்பதை உண்மையெனக் காட்டினார். ஆல்பெர்ட் ஐன்சுட்டீனும், போரிசு பொடோல்சுகியும் நாதன் உரோசனும் பிழைபடு கொணர்வு எனக் கூறியதைப் பொய்ப்பித்துக் காட்டினார் (காண்க EPRமுரண்புதிர்). சேய்த்துகளகளில் ஒன்றை அளப்பதற்கு முன்பு அவை முன்னிருந்த குலைவுறாத அலைச்சார்பில் உள்ளபோது அவற்றின் அலைச்சார்புகளுக்கிடையில் ஒட்டுறவு நிலவியது.\n\nகுவையக் கோட்பாடு சரியென்றால், ஓர் ஒளியன் முனைவுறலின் ஒரச்சை (திசையச்சைத்) தீர்மானிக்க அளக்கும்போது அந்த அச்சில் அலைச்சார்பக் குலையவைப்பதால் அதனுடைய இணையின்அளவீட்டில் இது தாக்கம் அல்லது விளைவைஏஎற்படுத்தும். இது, ஓரிடச் செய்முறையாளர்கள் தம்மோடு இணைந்து செயல்படும் தொலைவில் உள்ளவர் எந்த அச்சை தெரிவு செய்தார் என்று அறியாவிட்டாலும் இரு ஒளியன்களின் தொலைவு விளைவே தர இயலாத தொலைவில் இருந்தாலும் இவ்விளைவு தவிர்க்கவியலாமல் ஒளிவேகத்திலும் கூட ஏற்படும்.\n\nசுடூவார்டு ஃபிரீட்மேனும் ஜான் கிளாசரும் 1972இல் செய்த முன்னோடிச் செய்முறைகளுக்குப் பிறகு ஆசுபெக்ட்டின் செய்முறைகள், CHSH யின்படி நிறுவப்படாத பெல் சமனின்மைகள் ஆய்கோளுக்கு நல்ல மெய்ப்பையும் ஆதரவையும் நல்கின. குறிப்பாக, களக் குறைகளைக் களைந்தது. என்றாலும், இவரது முடிவுகள் முற்றமுடிந்தவை அல்ல. ஏனெனில், களக் குறைகளை விளக்கவல்ல கள நிலவலுடன் பொருந்திய மாற்றுவிளக்கம் ஒன்றும் உருவாகியுள்ளது. காண்க களங்கரந்த மாறிக் கோட்பாடு.\n\nஎளிதாக விளக்கவேண்டுமென்றால், இவரது செய்முறை ஓரிடக் குவைய நிகழ்வு ஈரிடங்களுக்கும் இடையில் புறநிலையான தொடர்பு ஏற்படுத்தும் இயங்கமைப்பு ஏதும் இல்லாவிட்டாலும் மற்றோரிடக் குவைய நிகழ்வின்பால் விளைவை ஏற்படுத்தும்என நிறுவியது. இதை அய்ன்சுடைன் தொலைவிட மாயச் செயல்பாடு என்றார். மேலும் அவர் இந்த விளைவின் புற நிலவலையே ஐயப்பட்டார். ஆனாலும் இச்செய்முறையை ஒளியினும் விரைந்த வேகத்தில் ஆற்றமுடியாது. ஏனென்றால், இந்த நிகழ்வுகள் தற்போக்கு நிகழ்தகவில் ஏற்படுவனவாகும்.\n\nபெல் சமனின்மைகளின் ஆய்விற்குப் பிறகு இவர் நொதுமல் அணுக்களின் ஒருங்கொளிக் குளிர்தல் பற்றிய செய்முறைகளில் ஈடுபட்டார். இவை பெரிதும் போசு-அய்ன்சுட்டீன் செறிமம் சார்ந்த செய்முறைகளாகும்.\n\nஇவர் 1994 வரை \"grande école\" SupOptique ஆகிய நிறுவன்ங்களின் இணை இயக்குநராக இருந்தார். இவர் பிரெஞ்சு அறிவியல் கல்விக்கழகத்திலும் பிரெஞ்சுத் தொழில்நுட்பக் கல்விக்கழகத்திலும் உறுப்பினராகவும் பல்தொழில்நுட்பப் பள்ளியில் பேராசிரியராகவும் இருந்தார். இவர் 2005இல் Centre national de la recherche scientifique நிறுவனப் பொற்பதக்கத்தைப் பெற்றார்.இப்போது அதன் இயக்குநராகப் பணிபுரிகிறார். இவருக்கு 2010இல் இயற்பியலுக்கான வுல்ஃப் பரிசு வழங்கப் பட்டது. இப்பரிசை இவர் Anton Zeilinger John Clauser ஆகிய இருவருடனும் பகிர்ந்துக் கொண்டார். இவருக்கு 2013 அக்தோபர் 7இல் டேனிய நீல்சு போர் பன்னாட்டுப் பொற்பதக்கம் வழங்கப் பட்டது.மேலும் இவருக்கு 2013இல் பல்சான் பரிசு குவையத் தகவல் நுட்பச் செயல்பாட்டிற்கும் தொடர்பியலுக்கும் வழங்கப் பட்டது.\n\n\n"}
{"id": "257126", "url": "https://ta.wikipedia.org/wiki?curid=257126", "title": "சமாரியம்(III) புளோரைடு", "text": "சமாரியம்(III) புளோரைடு\n\nசமாரியம்(III) புளோரைடு \"(Samarium(III) fluoride)\" என்பது SmF என்ற மூலக்கூற்று வாய்ப்பாடு கொண்ட ஒரு வேதியியல் சேர்மமாகும். திண்மப் பொருளாக காணப்படும் இச்சேர்மம் ஒரு நீருறிஞ்சியாகும். அறை வெப்பநிலையில் – β-YF3 வகை இடக்குழுவும் , a = 666,9 பை.மீ, b = 705,9 பை.மீ, c = 440,5 பை.மீ என்ற சட்டக மாறிலி மதிப்புகளும் கொண்ட சமமில்லா முச்செங்குத்து சாய்சதுரப்படிக அமைப்புடன் சமாரியம்(III) புளோரைடு காணப்படுகிறது. 495 பாகை செ வெப்பநிலையில் இதே சமாரியம்(III) புளோரைடு LaF3 அமைப்பு அதாவது – P3cl வகை இடக்குழுவும் , a = 707 பை.மீ, c = 724 பை.மீ என்ற சட்டக மாறிலி மதிப்புகளும் கொண்ட சமபக்க முக்கோணச் சாய்வக படிக அமைப்பைக் கொண்டிருக்கிறது.\n\nதிறந்த தீச்சுடர், ஈரப்பதம் மற்றும் வலிமையான அமிலங்கள் ஆகியவற்றிடமிருந்து இச்சேர்மம் விலக்கி வைக்கப்படவேண்டும்..\n"}
{"id": "257127", "url": "https://ta.wikipedia.org/wiki?curid=257127", "title": "மலப்பிரபா ஆறு", "text": "மலப்பிரபா ஆறு\n\nமலப்பிரபா ஆறு, கருநாடகத்தின் ஊடாகப் பாயும் கிருசுணா ஆற்றின் துணை ஆறு ஆகும். இது பெல்காம் மாவட்டத்தில் அமைந்துள்ள மேற்குத் தொடர்ச்சி மலையில் 792 மீட்டர் உயரத்தில் தோன்றுகிறது. பாகல்கோட் மாவட்டத்தில் உள்ள கூடலசங்கமாவில் கிருசுணா ஆற்றுடன் இணைகிறது.\n"}
{"id": "257133", "url": "https://ta.wikipedia.org/wiki?curid=257133", "title": "புதிய வானம் (திரைப்படம்)", "text": "புதிய வானம் (திரைப்படம்)\n\nபுதிய வானம் 1988 ஆவது ஆண்டில் ஆர். வி. உதயகுமார் இயக்கத்தில் வெளியான ஒரு இந்தியத் தமிழ்த் திரைப்படமாகும். சத்யராஜ், சிவாஜி கணேசன், ரூபினி, கௌதமி ஆகியோர் முக்கிய கதாபாத்திரங்களில் நடித்திருந்தனர். ஜி. தியாகராஜன், வி. தமிழழகன் ஆகிய இருவரும் இணைந்து தயாரித்த இப்படத்திற்கு ஹம்சலேகா இசையமைத்திருந்தார். இத்திரைப்படம் 1988 சூன் 16 அன்று வெளியானது. 1966ஆவது ஆண்டில் வெளியான \"அன்பே வா\" திரைப்படத்தில் இடம்பெற்ற \"புதிய வானம் புதிய பூமி\" என்ற பாடலில் இருந்து இப்படத்தின் தலைப்பு உருவானது.\n\n"}
{"id": "257136", "url": "https://ta.wikipedia.org/wiki?curid=257136", "title": "சமாரியம்(III) ஆக்சைடு", "text": "சமாரியம்(III) ஆக்சைடு\n\nசமாரியம்(III) ஆக்சைடு \"(Samarium(III) Oxide)\" என்பது SmO என்ற மூலக்கூற்று வாய்ப்பாடு கொண்ட ஒரு வேதியியல் சேர்மமாகும்.\n\nSection::::பயன்கள்.\nஒளியியல் கருவிகள் மற்றும் அகச்சிவப்புக் கதிர்வீச்சை உறிஞ்சும் அகச்சிவப்புக் கதிர் உறிஞ்சும் கண்ணாடிகள் தயாரிக்க சமாரியம்(III) ஆக்சைடு பயன்படுகிறது. மேலும் அணுக்கரு உலைகளில் உள்ள கட்டுப்பாட்டுக் கழிகளில் நியூட்ரான் உறிஞ்சியாகவும் இது பயன்படுகிறது. வளையமில்லா முதல்நிலை ஆல்ககால்களை ஆல்டிகைடுகள் மற்றும் கீட்டோனாக மாற்றும் வினைகளில் சமாரியம்(III) ஆக்சைடு வினையூக்கியாகப் பயன்படுகிறது. இவை தவிர பிற சமாரியம் உப்புகள் தயாரிப்பிலும் இது பயனாகிறது.\n\nSection::::தயாரிப்பு.\nசமாரியம்(III) ஆக்சைடை இரண்டு வழிகளில் தயாரிக்கலாம்.\n\n\n\nSection::::வினைகள்.\nகனிம அமிலங்களில் சமாரியம்(III) ஆக்சைடு கரைந்து ஆவியாக்குதல் மற்றும் படிகமாக்குதல் வினைகளால் உப்புகளாக உருவாகிறது.\n\nஐதரசன் அல்லது கார்பன் ஓராக்சைடு போன்ற ஆக்சிசன் ஒடுக்கிகளுடன் சமாரியம்(III) ஆக்சைடு உயர் வெப்பநிலைகளில் வினைபுரிவதால் சமாரியம் உலோகமாக ஒடுக்கப்படுகிறது.\n"}
{"id": "257139", "url": "https://ta.wikipedia.org/wiki?curid=257139", "title": "நீளவீடு", "text": "நீளவீடு\n\nநீளவீடு (Longhouse) எனப்படுவது, ஒரு அறை கொண்ட, நீளமானதும் ஒடுங்கியதுமான அளவு விகிதமுடையதுமான ஒரு வகை வீடு ஆகும். ஆசியா, ஐரோப்பா, வட அமெரிக்கா உள்ளிட்ட உலகின் பல பகுதிகளில் வாழும் மக்கள் குழுக்கள் பல இவ்வகையான வீடுகளைக் கட்டுகிறார்கள். இவற்றுட் பல மரத்தால் கட்டப்பட்டவை. பெரும்பாலான பண்பாடுகளில் இவை நிரந்தர அமைப்புக்களின் தொடக்ககால வடிவங்களாகக் காணப்படுகின்றன. ஐரோப்பாவின் புதியகற்கால நீளவீடுகள், கால்நடைகள் வளர்ப்பதற்கும் பயன்பட்ட மத்தியகால தாட்மூர் நீளவீடுகள், அமெரிக்காக்களின் தாயக மக்களுள் பல பண்பாட்டினர் பயன்படுத்திய பல விதமான நீளவீடுகள் என்பன இவ்வீடு வகையுள் அடங்குவன.\n\nSection::::ஐரோப்பா.\nபுதியகற்கால நீளவீட்டு வகையை கிமு 5000 ஆண்டுக் காலப்பகுதியில் நடு, மேற்கு ஐரோப்பாவில் வாழ்ந்த முதல் வேளாண்மைச் சமூகத்தினர் அறிமுகம் செய்தனர். \n"}
{"id": "257143", "url": "https://ta.wikipedia.org/wiki?curid=257143", "title": "ராசவாடா", "text": "ராசவாடா\n\nராசவாடா (மராத்தி:राजवाडा), இந்தூரில் உள்ள வரலாற்று முக்கியமான இடமாகும்.  இது மராத்திய மன்னர்களான ஓல்கர்களால் கட்டபட்ட அரண்மனையாகும். இது இருநூறு ஆண்டுகளுக்கு முன்பு கட்டப்பட்டதாகும். சத்ரியர்களுக்கு அருகில், ஏழு அடுக்குகளைக் கொண்டு அமைந்துள்ள இக்கட்டிடம் அரசர்களின் செல்வத்தையும், கட்டிடக்கலையின் நுட்பத்தையும் வெளிப்படுத்துவதாக அமைந்துள்ளது.\n\nSection::::கட்டிட அமைப்பு.\nஇக்கட்டிடத்தில் இரண்டு பாகமுள்ளது. முதல் பகுதி நகரத்தின்‌ மையத்திலும் இரண்டாம் பகுதி பழைய நகரத்திலும் உள்ளது. ராசவாடா, மராத்திய, மவுலாய வடிவமைப்பை எடுத்துக்காட்டும் விதமாக உள்ளது. தரைத்தளத்திருந்து மூன்று தளங்கள் கற்களிலும் ஏனைய தளங்கள் மரத்தாலும் செய்யப்பட்டுள்ளது.\n"}
{"id": "257146", "url": "https://ta.wikipedia.org/wiki?curid=257146", "title": "திருட்டு ஈ (குடும்பம்)", "text": "திருட்டு ஈ (குடும்பம்)\n\nதிருட்டு ஈ அல்லது \"அசிலிடே\" (\"Asilidae\") என்பது (\"robber fly\") திருட்டு ஈ குடும்பப் பூச்சியாகும். இவை \"கொலையாள் ஈ\" (\"assassin flies\") எனவும் அழைக்கப்படும். இவை பலமுள்ளவை. இவ் ஈக்கள் குறுகியதும், விறைப்பான உறிஞ்சு குழல்களைக் கொண்டு மேல் தொண்டையால் உறிஞ்சுகின்றன. \"திருட்டு ஈ\" என்ற பெயர் அவற்றின் மூர்க்கமான உணவை உண்ணும் பழக்கத்தைப் பிரதிபலிக்கின்றன. அவை பொதுவாக மற்றைய பூச்சிகளையே உண்ணுகின்றன. அவ்வேளையில் அவை காத்திருந்து பதுங்கி பூச்சிகள் பறக்கும்போது இரையைப் பிடிக்கின்றன.\n"}
{"id": "257153", "url": "https://ta.wikipedia.org/wiki?curid=257153", "title": "சுகுமாரன்", "text": "சுகுமாரன்\n\nசுகுமாரன் என்ற பெயரில் உள்ள கட்டுரைகள்:\n\n"}
{"id": "257160", "url": "https://ta.wikipedia.org/wiki?curid=257160", "title": "ஆர்சனிக் ஐம்புளோரைடு", "text": "ஆர்சனிக் ஐம்புளோரைடு\n\nஆர்சனிக் ஐம்புளோரைடு \"(Arsenic pentafluoride)\" என்பது AsF என்ற மூலக்கூறு வாய்ப்பாடு கொண்ட ஒரு கனிம வேதியியல் சேர்மமாகும். ஆர்சனிக் மற்றும் புளோரின் தனிமங்கள் இணைந்து இச்சேர்மம் உண்டாகிறது. ஆர்சனிக் ஐம்புளோரைடில் +5. ஆக்சிசனேற்ற நிலையில் ஆர்சனிக் காணப்படுகிறது,\n\nSection::::தயாரிப்பு.\nநேரடியாக ஆர்சனிக்கும் புளோரினும் வினைபுரிவதால் ஆர்சனிக் ஐம்புளோரைடு உருவாகிறது:.\n\nஆர்சனிக் முப்புளோரைடுடன் புளோரினைச் சேர்த்து வினைபுரியச் செய்வதாலும் இதைத் தயாரிக்கலாம்.\n\nஆர்செனிக் ஆக்சைடுகளுடன் தனிமநிலை புளோரினைச் சேர்த்து வினைப்படுத்துவதாலும் ஆர்சனிக் ஐம்புளோரைடைத் தயாரிக்கலாம்.\n\nSection::::பண்புகள்.\nநிறமற்ற வாயுவாகக் காணப்படும் ஆர்சனிக் ஐம்புளோரைடு , முக்கோண இரட்டைப்பட்டைக் கூம்பு அமைப்பைப் பெற்றுள்ளது In the solid state the axial As-F bond lengths are 171.9 pm and the equatorial 166.8 pm.. திண்ம நிலையில் As-F அச்சு நீளம் 171.9 பை.மீ ஆகவும் நடுவரை அச்சு நீளம் 166.8 பை.மீ ஆகவும் இருக்கிறது.\n\nSection::::வினைகள்.\nஆலைடு அணைவுச் சேர்மங்களாக ஆர்சனிக் ஐம்புளோரைடு உருவாகிறது. கந்தக நான்கு புளோரைடுடன் ஆர்சனிக் ஐம்புளோரைடு வினைபுரிந்து அயனி அணைவுச்சேர்மமாக உருவாகும் வினை இச்சேர்மம் ஒரு வலிமைமிக்க ஏற்பி என்பதை வெளிப்படுத்துகிறது.\n\nSection::::பாதுகாப்பு.\nஆர்ச்னிக் ஐம்புளோரைடு மிகவும் நச்சுத்தன்மை கொண்ட சேர்மமாகும். குறிப்பாக இச்சேர்மம் கல்லீரல் செல்களைப் பாதிக்கிறது எனக் கருதப்படுகிறது.\n"}
{"id": "257164", "url": "https://ta.wikipedia.org/wiki?curid=257164", "title": "படைவீரன் ஈக்கள்", "text": "படைவீரன் ஈக்கள்\n\nபடைவீரன் ஈக்கள் அல்லது போர்வீரன் ஈக்கள் (\"soldier flies\"; \"Stratiomyidae\"; கிரேக்க மொழியில் - படைவீரன்; - ஈ) என்பன ஈக்கள் குடும்பத்தைச் சேர்ந்த ஈக்களாகும். இக்குடும்பம் 2,700 இற்கு மேற்பட்ட இனங்களையும் 380 இற்கு மேற்பட்ட அழிவுறாத பேரினங்களையும் கொண்டுள்ளது. வளர்ந்த ஈக்கள் குடம்பிக்குரிய வாழ்விடங்களில், குறிப்பாக ஈர நிலங்கள், மண்ணில் ஈரலிப்புள்ள பகுதிகள், புற்படை, மரப்பட்டையின் கீழ்ப்பகுதி, விலங்குக் கழிவுகள் உள்ள இடங்கள் ஆகிய பகுதிகளில் காணப்படுகின்றன. இவை அளவிலும் உருவத்திலும் மாறுபட்டாலும், பொதுவாக உலோகப் பச்சை நிறத்தில், குளவி போன்ற தோற்றத்துடன், கறுப்பு, மஞ்சள் அல்லது பச்சை நிறத்தில் காணப்படும். இவை மொதுவாக செயற்பாடற்று, இளைப்பாறிக் கொண்டு காணப்படும்.\n\n"}
{"id": "257166", "url": "https://ta.wikipedia.org/wiki?curid=257166", "title": "சோடியம் ஈரைதரசன் ஆர்சனேட்டு", "text": "சோடியம் ஈரைதரசன் ஆர்சனேட்டு\n\nசோடியம் ஈரைதரசன் ஆர்சனேட்டு \"(Sodium dihydrogen arsenate)\" என்பது NaHAsO. என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். இதனுடன் தொடர்புள்ள இருசோடியம் ஐதரசன் ஆர்சனேட்டு (NaHAsO) உள்ளிட்ட பிறவுப்புகளும் சோடியம் ஆர்சனேட்டு என்றே அழைக்கப்படுகின்றன. நிறமற்ற திண்மமான இச்சேர்மம் மிகவும் நச்சுத்தன்மை கொண்ட ஒரு நச்சுப்பொருளாகும். ஆர்சனிக் அமிலத்தினுடைய இணை காரமாகவும் இவ்வுப்பு கருதப்படுகிறது.\n\nநிறைவுற்ற நீர்த்த கரைசலைச் சூடாக்கி ஒருநீரேற்றாக படிகமாக்கும் முறையே ஆய்வகத்தில் இச்சேர்மத்தைத் தயாரிக்கும் முறையாக உள்ளது. சூடான நிலையில்தான் கரைசலில் இச்சேர்மம் முழுமையாக கரைகிறது. (100 பாகை செல்சியசு வெப்பநிலையில் 100 மில்லி லிட்டரில் 75.3 கிராம்)\nஒருநீரேற்றுப் படிகத்தை (NaHAsOHO) மேலும் சூடாக்கினால் திணமநிலையில் உள்ள இச்சேர்மம் நீரை இழந்து பைரோ ஆர்சனேட்டு உப்பாக (NaHAsO) மாறுகிறது.\n"}
{"id": "257167", "url": "https://ta.wikipedia.org/wiki?curid=257167", "title": "பெரும் பூனை", "text": "பெரும் பூனை\n\nபெரும் பூனை (\"big cat\") என்ற பதமானது உயிரியல் ரீதியான வகைப்பாடல்லாது, பூனைக் குடும்பத்திலுள்ள பெரிய இனத்திலிருந்து சிறியவற்றை வேறுபடுத்திக் காட்ட பொதுவான அல்லது முறைசாராது பயன்படுத்தப்படும் பதமாகும்.\n\nஒரு குறுகலான வரைவிலக்கணம் பூனைக் குடும்பத்தைச் சேர்ந்த புலி, சிங்கம், சிறுத்தைப்புலி, சிறுத்தை, பனிச்சிறுத்தை என்பனவற்றை பெரும் பூனை எனக் குறிப்பிடுகிறது. இப் பேரினத்தைச் சேர்ந்த இவை மாத்திரமே கர்ச்சனை செய்யக் கூடியன. வேறு ஓர் வரைவிலக்கணம் மலையரிமா, சிவிங்கிப்புலி என்பனவற்றையும் பெரும் பூனைகளாக உள்வாங்குகின்றன. படைச்சிறுத்தை பெரிய, சிறிய பூனைகளுக்கு இடையிலான பரிணாமத் தொடர்பைக் கொண்டதாகக் கருதப்படுகிறது. அளவில் வேறுபட்டிருந்தாலும் அமைப்பிலும் நடத்தையிலும் ஒத்த தன்மையுடன் காணப்படுகின்றன. ஆயினும் சிவிங்கிப்புலி பெரிய, சிறிய பூனைகளில் இருந்து குறிப்பிடத்தக்களவு வேறுபட்டுக் காணப்படுகின்றது. எல்லா பூனைக் குடும்ப விலங்குகளும் ஊனுண்ணிகளாகவும் உயர்நிலை கொன்றுண்ணிகளாகவும் உள்ளன. இவை அமெரிக்கா, ஆப்பிரிக்கா, ஆசியா, ஐரோப்பா ஆகிய இடங்களில் காணப்படுகின்றன.\n\nSection::::இனங்கள்.\nபூனைக் குடும்பம்\n\nSection::::பரிமாணம்.\n2010 இல் பிரசுரிக்கப்பட்ட ஆய்வு பெரும் பூனைகளுக்களுக்கிடையிலான பரிமாண உறவு பற்றிய பார்வையை வெளியிட்டது இக்கற்றல் பனிச்சிறுத்தையும் புலியும் சகோதர இனங்கள் எனவும், சிங்கம், சிறுத்தை, சிறுத்தைப்புலி என்பன நெருக்கிய தொடர்புள்ளவை எனவும் வெளிப்படுத்தியது.\n"}
{"id": "257175", "url": "https://ta.wikipedia.org/wiki?curid=257175", "title": "டெஃடுசு ரோஃப்பின்சசு", "text": "டெஃடுசு ரோஃப்பின்சசு\n\nடெஃடுசு ரோஃப்பின்சசு (\"Textus Roffensis\") என்பது 12 ஆம் நூற்றாண்டில் தொகுக்கப்பட்ட இங்கிலாந்தின் மிகப்பழமையான சட்ட நூல் ஆகும். இது இங்கிலாந்தின் மாக்னா கார்ட்டாவை விட நூறு வருடம் பழமையான நூல்.\n\nடெஃடுசு ரோஃப்பின்சசில், தாள்கள் 1 முதல் 118 வரை (ஒரு தாள் = இரு பக்கங்கள்), ஐந்தல்பர்ட் முதல் முதலாம் ஃகென்றி வரையான காலகட்டத்தில் எழுதப்பட்ட ஆங்கிலோ-சாக்சன் சட்டங்களைப் பற்றி விவரிக்கிறது. உரோச்சட்டர் தேவாலயத்தின் துறவியர் மடத்தின் சாசனங்களைப் பற்றி 119 முதல் 235 வரை உள்ள தாள்கள் விவரிக்கின்றன.\n\nபதினெட்டாம் நூற்றாண்டில் டெஃடுசு ரோஃப்பின்சசு தேம்சு ஆற்றில் விழுந்ததால், இதன் பல பக்கங்களில் எழுத்துக்கள் நீரினால் சேதமடைந்துவிட்டன. அதிகமாகச் சேதமடைந்தத் தாள்கள் 103 முதல் 116 வரை ஆகும்.\n\nடெஃடுசு ரோஃப்பின்சசு நூலில் உரோச்சட்டர் பகுதிகளில் 1100-களில் வாழ்ந்த 13 துறவிகளின் பெயர்கள் குறிப்பிடப்பட்டுள்ளன. இவர்களில் பெயரின் அடிப்படையில் ஆறு பேர் இங்கிலாந்து நாட்டவர் என்றும், ஏழு பேர் அயல்நாட்டவர் என்றும் அறியப்படுகிறது.\n\n"}
{"id": "257179", "url": "https://ta.wikipedia.org/wiki?curid=257179", "title": "வர்க்கலா தொடருந்து நிலையம்", "text": "வர்க்கலா தொடருந்து நிலையம்\n"}
{"id": "257180", "url": "https://ta.wikipedia.org/wiki?curid=257180", "title": "புலிப்பேரினம்", "text": "புலிப்பேரினம்\n\nபுலிப்பேரினம் (\"Panthera\") என்பது பூனைக் குடும்பத்திலுள்ள ஓர் பேரினம். அதனை செருமனிய இயற்கையாளர் ஒக்சன் முதன் முதலில் 1816 இல் விபரித்தார். 1916 இல் பிரித்தானிய வகைப்பாட்டியலார் போகொக் நரம்பு மண்டல வேதியற்படி இவ்வகைப்பாட்டை மீள்பார்வை செய்து புலி, சிங்கம், சிறுத்தைப்புலி, சிறுத்தை ஆகியவற்றை இவ்வினத்தினுள் உள்வாங்கினார். மரபணுவியல் ஆய்வு பெறுபேறு பனிச்சிறுத்தையும் இப்பேரினத்தைச் சார்ந்தது என சுட்டிக்காட்ட, 2008 இல் பன்னாட்டு இயற்கைப் பாதுகாப்புச் சங்கம் அவ்வகைப்பாட்டை ஏற்றுக்கொண்டது.\n\nSection::::இனங்கள்.\nபுலிச் சாதி \"(Panthera)\" பின்வரும் இனங்களைக் கொண்டுள்ளது:\n\n\n"}
{"id": "257181", "url": "https://ta.wikipedia.org/wiki?curid=257181", "title": "சாத்தனூர்", "text": "சாத்தனூர்\n\n"}
{"id": "257191", "url": "https://ta.wikipedia.org/wiki?curid=257191", "title": "அலுமினியம் அசிட்டேட்டு", "text": "அலுமினியம் அசிட்டேட்டு\n\nஅலுமினியம் அசிட்டேட்டு அல்லது அலுமினியம் எத்தனோயேட்டு \"(Aluminium acetate or aluminium ethanoate)\" என்பது அசிட்டிக் அமிலத்தினுடைய அலுமினிய உப்பாகும். இவ்வுப்பு சிலவேளைகளில் AlAc என்று சுருக்க வடிவிலும் குறிக்கப்படுகிறது. ஆனால் அலுமினியம் அசிட்டேட்டின் மூலக்கூற்று வாய்ப்பாடு CHAlO ஆகும்.\nவேதியியலில் மூன்று வகையான அலுமினியம் அசிட்டேட்டுகள் அறியக்கிடைக்கின்றன.\n"}
{"id": "257198", "url": "https://ta.wikipedia.org/wiki?curid=257198", "title": "ஓல்கர் வம்சம்", "text": "ஓல்கர் வம்சம்\n\nஓல்கர் வம்சம் மராத்தாவின் அரசர்களாகவும் , இந்தோரின் மன்னர்களாகவும் 1818 வரையிலும் ஆண்டவர்களாவர், அதன்பிறகு மன்னர் அரசாக பிரித்தானிய அரசின் கீழ் இருந்தனர். ஓல்கர் வம்சம், 1721-ம் ஆண்டு பேஷ்வாக்களின் சேவையாளராக இணைந்த மல்கர் ராவ் என்பவர் சுபேதாராக பதவி உயர்ந்தவரால் துவங்கப்பட்டது. இவரை மக்கள் \"ஓல்கர் மன்னர்\" எனவும் குறிப்பிட்டனர். \n\nபிரித்தானிய ஆட்சியின் கீழ், ஓல்கர் மன்னருக்கு 19-குண்டு முழங்க மரியாதை செலுத்தப்பட்டது. இந்த இந்தோர் மாநிலமானது, சூன் 16, 1948-ம் நாள் இந்திய அரசுடன் இணைந்தது.\n\n\n\n"}
{"id": "257205", "url": "https://ta.wikipedia.org/wiki?curid=257205", "title": "உலகம் பிறந்தது எனக்காக", "text": "உலகம் பிறந்தது எனக்காக\n\nஉலகம் பிறந்தது எனக்காக 1990ஆவது ஆண்டில் எஸ். பி. முத்துராமன் இயக்கத்தில் வெளியான ஒரு இந்தியத் தமிழ்த் திரைப்படமாகும். ஏவிஎம் புரொடக்சன்சு தயாரித்த இப்படத்தில் சத்யராஜ், கௌதமி, ரூபினி, சரண்யா ஆகியோர் முக்கிய கதாபாத்திரங்களில் நடித்திருந்தனர். இத்திரைப்படத்திற்கு ஆர். டி. பர்மன் இசையமைத்திருந்தார்.\n"}
{"id": "257209", "url": "https://ta.wikipedia.org/wiki?curid=257209", "title": "அல்பாபெற்று", "text": "அல்பாபெற்று\n\nஅல்பாபெற்று அல்லது ஆல்பாபெட் (\"Alphabet\") என்பது கூகுளால் அமைக்கப்பட்ட ஒரு நிறுவனமாகும். இது கூகுள் உட்பட, கூகுளுக்குச் சொந்தமாகவிருந்த நிறுவனங்களை நேரடியாகச் சொந்தமாக்கிக் கொண்ட ஒரு பொறுப்பு நிறுவனமும் கூட்டுக்குழுமமும் ஆகும். இந்நிறுவனம் கலிபோர்நியாவை அடிப்படையாகக் கொண்டு இயங்கி வருகின்றது. கூகுளின் இணையமைப்பாளர்களான இலாரி பேச்சு, சேர்சி பிரின் ஆகிய இருவரும் இந்நிறுவனத்திற்குத் தலைமை தாங்குகின்றனர். இதன் முதன்மைச் செயல் அதிகாரியாகப் பேச்சும் தலைவராகப் பிரினும் பணியாற்றுகின்றனர். பேச்சுக்குப் பதிலாக, கூகுள் நிறுவனத்தின் முதன்மைச் செயல் அதிகாரியாகச் சுந்தர் பிச்சை பொறுப்பேற்றுள்ளார்.\n"}
{"id": "257210", "url": "https://ta.wikipedia.org/wiki?curid=257210", "title": "அஷ்பகுல்லா கான்", "text": "அஷ்பகுல்லா கான்\n\nஅஷ்பகுல்லா கான் (\"Ashfaqulla Khanju\", ) 22 அக்டோபர் 1900 - 19 டிசம்பர் 1927 1926ல் நடந்த ககோரி ரயில் கொள்ளை போன்றவற்றால் அதிகம் அறியப்பட்ட ஒரு இந்திய விடுதலைப் போராளி.\n\nSection::::இளமைப்பருவம்.\nஅஷ்பகுல்லா கான் 22 அக்டோபர் 1900ல் உத்திரபிரதேச மாநில சாசகான்பூரில் ஷபிகுல்லா கான் மற்றும் மஜ்ஹூருன் நிசா ஆகியோருக்கு மகனாகப் பிறந்தார்.\n\n"}
{"id": "257215", "url": "https://ta.wikipedia.org/wiki?curid=257215", "title": "சினியோல்ச்சு", "text": "சினியோல்ச்சு\n\nசினியோல்ச்சு \"(Siniolchu)\" என்பது இந்திய நாட்டின் சிக்கிம் மாநிலத்தில் உள்ள உயர்ந்த மலைகளில் ஒன்றாகும். இம்மலை 6888 மீட்டர்கள் அல்லது 22,598 அடிகள் ஓங்கி உயர்ந்து குறிப்பாக பார்ப்பதற்கு மிகவும் அழகாகக் காணப்படுகிறது. ஆங்கில நாட்டைச் சேர்ந்த மலையேறும் வல்லுநர் டக்ளசு வில்லியம் பிரெசுபீல்டு இம்மலையைக் குறித்துக் கூறுகையில், மலைகளின் கட்டமைப்பு இலக்கணத்தை வெற்றி கொண்டுள்ள ஒர் அற்புதமான மலை என்றும் உலகத்திலேயே காண்பதற்குக் கிடைத்த மிகவும் எழிலான வெண்பனி மலையென்றும் குறிப்பிட்டுள்ளார். உலகிலேயே உயரத்தில் மூன்றாவதா்வும் மாநிலத்தில் முதலாவதாக்வும் இருக்கும் கஞ்சன்சங்கா மலைக்கு அருகில் இருக்கும் பச்சை ஏரிக்கு அருகாமையில் சினியோல்ச்சு மலை அமைந்துள்ளது. \n\n1936 ஆம் ஆண்டில் செருமன் மலையேற்ற வீரர்கள் கார்ல் வெயின் மற்றும் ஆடி கோட்நெர் ஆகியோர் உச்சிக்குச் சென்று வெற்றி கண்டனர். பின்னர் சிக்கிமின் எவரெஸ்டு மலையேற்ற வீரர் சோனம் கியாட்சோ வெற்றிகரமாக உச்சியை சென்றடைந்தார். \n"}
{"id": "257229", "url": "https://ta.wikipedia.org/wiki?curid=257229", "title": "கண்ணிமைமுடிச் சாயம்", "text": "கண்ணிமைமுடிச் சாயம்\n\nகண்ணிமைமுடிச் சாயம் (அல்லது) மஸ்காரா (\"Mascara\") ஒரு ஒப்பனைப் பொருள். பொதுவாக இது கண்களை மேம்படுத்த உதவும். இது கண்ணிமை முடிகளை (eyelashes) நீளமாக்கவோ, கருப்பாகவோ, தடிப்பாகவோ காட்டும். பொதுவாக இது திரவ வடிவில், அணிச்சல் அல்லது களிம்பு வடிவில் இருக்கும். இது நிறமிகள் ( pigments), எண்ணெய் பொருள்கள் (oils), மெழுகுகள் (waxes) மற்றும் காப்பீட்டு வேதிப்பொருள்கள் (preservatives) ஆகியவற்றினால் ஆனது. \n\nSection::::சொற்பிறப்பியல்.\n“மஸ்காரா” என்ற வார்த்தை எங்கிருந்து வந்ததென என்பதில் தெளிவில்லை. இருந்தபொதிலும் 'திரை (mask)' அல்லது 'சாயம் (stain)' எனப்பொருள்படும், ஸ்பானிஷ் வார்த்தையான \"மஸ்காரா(mascara)\"விலிருந்து வந்திருக்கலாம் மற்றும் 'திரை' எனப்பொருள் கொடுக்கும் இத்தாலிய வார்த்தையான \"மஸ்சேரா (maschera)\"விலிருந்தும் வந்திருக்கலாம் எனக் கருதப்படுகிறது.\n"}
{"id": "257231", "url": "https://ta.wikipedia.org/wiki?curid=257231", "title": "அரசினர் ஆடவர் கலைக் கல்லூரி, நந்தனம்", "text": "அரசினர் ஆடவர் கலைக் கல்லூரி, நந்தனம்\n\nஅரசினர் ஆடவர் கலைக் கல்லூரி, நந்தனம் (\"Government Arts College for Men, Nandanam\"), சென்னையின் நந்தனம் பகுதியில் அமைந்துள்ள தன்னாட்சி பெற்ற அரசு ஆடவர் கலைக் கல்லூரி ஆகும். இக்கல்லூரி 18ஆம் நூற்றாண்டின் மத்தியில் \"மதரசா\" பள்ளியாகத் துவக்கப்பட்டது. 1901இல் இசுலாமிய மாணவர்களை இலக்காகக் கொண்டு கல்லூரியாக மேம்படுத்தப்பட்டது. இந்நிலை 1948ஆம் ஆண்டிலிருந்து அரசுக் கல்லூரியாக அனைத்து சமயத்தினரும் கற்கும் விதமாக உருமாறியது. \n\nSection::::பாடத் திட்டங்கள்.\nஇக்கல்லூரியில் கலை, அறிவியல் மற்றும் வணிகத் துறைகளில் பட்டப்படிப்பு மற்றும் பட்ட மேற்படிப்பு பாடத்திட்டங்கள் வழங்கப்படுகின்றன. கலைத்துறை பட்டப்படிப்புகளில் தமிழ் இலக்கியம், ஆங்கில இலக்கியம், வரலாறு, பொருளியல் மற்றும் புதியதாக துவங்கப்பட்டுள்ள வணிக மேலாண்மையில் பட்டப்படிப்புகள் உள்ளன. அறிவியல் துறையில் கணினியியல், கணிதம், இயற்பியல், வேதியியல், தாவரவியல் & உயிரித் தொழில்நுட்பம், மற்றும் விலங்கியல் என ஆறு பட்டப்படிப்புக் கல்வித்திட்டங்கள் உள்ளன. வணிகத்துறையில் வணிக இளங்கலைப் பட்டமும் நிறுவன செயலர் பணிக்கான கல்வித்திட்டமும் கற்பிக்கப்படுகின்றன. மேற்படிப்பு கல்வித்திட்டங்களில் வணிக/அறிவியல் முதுகலை திட்டங்களைத் தவிர நீர் வேளாண்மையிலும் பாடத்திட்டம் உள்ளது. புதியதாக கணிதத்திலும் கணி அறிவியலிலும் முதுகலைப் பட்டப்படிப்பு பாடங்களை வழங்கத் தொடங்கியுள்ளது. விலங்கியல் துறை முனைவர் பட்டத்திற்கான ஆய்வுகளை வழங்குகின்றது. \n"}
{"id": "257234", "url": "https://ta.wikipedia.org/wiki?curid=257234", "title": "வள்ளல் (திரைப்படம்)", "text": "வள்ளல் (திரைப்படம்)\n\nவள்ளல் 1997ஆவது ஆண்டில் ராஜ்கபூர் இயக்கத்தில் வெளியான ஒரு இந்தியத் தமிழ்த் திரைப்படமாகும். இது குடும்பக் கதையை பின்னணியாகக் கொண்ட நகைச்சுவைத் திரைப்படமாகும். இப்படத்தில் சத்யராஜ், மீனா, மனோரமா, மணிவண்ணன், கவுண்டமணி, செந்தில் ஆகியோர் முக்கிய கதாபாத்திரங்களில் நடித்திருந்தனர்.\n"}
{"id": "257236", "url": "https://ta.wikipedia.org/wiki?curid=257236", "title": "கங்தோ மலை", "text": "கங்தோ மலை\n\nகங்தோ மலை \"(Kangto)\" என்பது கிழக்கு இமயமலையில் உள்ள ஒரு மலைப்பகுதியாகும். இம்மலை கங்கார்டோ ரைசு என்றும் அழைக்கப்படுகிறது. சீன இந்திய எல்லைப் பகுதியில் இம்மலை அமையப்பெற்றுள்ளது. \nகங்தோ 7060 மீட்டர்கள் அல்லது 23,163 அடிகள் உயரம் கொண்ட மலையாக விளங்குகிறது. அருணாச்சல பிரதேச மாநிலத்தில் உள்ள மலைகளில் மிகவும் உயர்ந்த மலை கங்தோ மலையாகும். சீனா இம்மலையை தெற்கு திபெத்தின் ஒரு அங்கம் என்று சட்ட விரோதமாக கோரி வருகிறது. காங்தோ மலை அமைந்திருக்கும் சர்ச்சைக்குரிய இப்பகுதி திபெத் நாட்டில் கொனா என்ற பகுதியில் இருக்கிறது. \n\n"}
{"id": "257237", "url": "https://ta.wikipedia.org/wiki?curid=257237", "title": "கண்ணிமைச் சாயை", "text": "கண்ணிமைச் சாயை\n\nகண்ணிமைச் சாயை (\"Eye shadow\") ஓர் ஒப்பனைப் பொருள் ஆகும், இது கண் புருவத்திற்குக் கீழே கண்ணின் இமையில் பூசப்படும் ஒப்பனை ஆகும். இது ஒப்பனை செய்பவரின் கண்ணைத் தனித்தும், கவர்ச்சியாகவும் எடுத்துக்காட்டும்.\n\nகண்ணிமைச் சாயை ஒருவரின் கண்ணுக்கு ஆழத்தினையும், புதிய பரிமாணத்தினையும் சேர்க்கிறது, கண்ணின் நிறத்தினையும் பூர்த்திசெய்கிறது, அல்லது கண்ணின் கவனத்தினை ஈர்க்கிறது. கண்ணிமைச் சாயை பல்வேறு நிறங்களிலும், வடிவங்களிலும் வருகிறது. இது பொதுவாக தூள் அல்லது தாள் தகடு (mica) வடிவில் இருப்பினும் திரவ, கரிக்கோல் அல்லது நுரை வடிவிலும் காணப்படுகிறது.\n\nஉலக நாகரிகங்கள் அனைத்திலும் கண்ணிமைச் சாயை பயன்படுத்தப்படுகிறது. பெரும்பாலும் பெண்களால் பயன்படுத்தப்படுகிறது. சிலநேரங்களில் ஆண்களும் உபயோகப்படுத்தினாலும், மேற்கத்திய நாகரிகத்தில் இது பெண்களின் ஒப்பனைப் பொருளாகவே பார்க்கப்படுகிறது.\n\nகண் நிழல் பயன்பாடு எந்த தொடக்க மிகவும் அஞ்சினார் பணிகளில் ஒன்றாகும். அது எப்போதும் நீங்கள் ஏற்ப வண்ணங்களையும் பயன்படுத்த என்பதை நினைவில் கொள்ள மிகவும் முக்கியமானது. நீங்கள் இலகுவான நிழல் ஒரு பிட் எடுத்து மற்றும் இருண்ட நிழல் மீது இது பொருந்தும் பின்னர் கலத்தல் உண்மையில் நம்பிக்கை இல்லை என்றால். இருண்ட நிழல் ஒளி நிழல் இருந்து ஒரு வழி துடைப்பது இயக்கம் பயன்படுத்தவும். இந்த வழியில் நீங்கள் எளிதாக சில பெரிய கலப்பது செய்ய முடியும்.\n\n"}
{"id": "257238", "url": "https://ta.wikipedia.org/wiki?curid=257238", "title": "இமயமலை சின்னான்", "text": "இமயமலை சின்னான்\n\nஇமயமலை சின்னான் அல்லது இமயமலை கொண்டைக் குலாத்தி (Himalayan bulbul (Pycnonotus leucogenys) என்பது ஒரு வகை சின்னான் பறவையாகும். இப்பறவை இந்தியத் துணைக்கண்டத்தின் சில பகுதிகளிலும், ஆப்கானித்தான், பூட்டான், நேபாளம், பாகித்தான், தாசிகித்தான், பக்ரைன் போன்ற இடங்களில் காணப்படுகிறது. இப்பறவை பக்ரைன் நாட்டின் தேசியப் பறவையாகும்.\nSection::::விளக்கம்.\nஇப்பறவையின் கன்னம் வெள்ளையாகவும், மீசை இன்றியும், வாலின் அடியில் பிற சின்னான்களைப் போல சிவப்பு நிறத்துக்கு பதில் மஞ்சள் நிறத்திலும் இருக்கும்.\n"}
{"id": "257241", "url": "https://ta.wikipedia.org/wiki?curid=257241", "title": "ஒப்பிசு ஓப்பின் எக்சு.எம்.எல்", "text": "ஒப்பிசு ஓப்பின் எக்சு.எம்.எல்\n\nஒப்பிசு ஓப்பின் எக்சு.எம்.எல் அல்லது அலுவலக திறந்த எக்சு.எம்.எல் (ஆங்கிலம்: Office Open XML/OOXML/OpenXML) என்பது மைக்ரோசாப்ட்டினால் முன்வைக்கப்பட்ட, அலுவலக ஆவணங்களை (அட்டவணைத்தாள், சொற்செயலி, வரைபடங்கள், நிகழ்த்தல்கள்) பிரதிப்படுத்த உருவாக்கப்பட்ட எக்சு.எம்.எல் அடிப்படையிலான கோப்பு வடிவம் ஆகும். இந்தக் கோப்பு வடிவம் முதலில் Ecma (as ECMA-376) சீர்தரமாகவும், பின்னர் ISO and IEC (as ISO/IEC 29500) சீர்தரமாகவும் வெளிவந்துள்ளது. இது சீர்தரமாக ஆக்கப்பட்ட முறை, இதன் நுட்பக் குறைபாடுகள், இதை மைக்ரோசாப்ட் நிறைவேற்றும் பயன்படுத்தும் முறை தொடர்பாக கடுமையான விமர்சங்கள் முன்வைக்கப்பட்டுள்ளன. \n\nஇன்று உலகில் மிக அதிகமாகப் பயன்படுத்தப்படும் அலுவலக ஆவணகக் கோப்பு வடிவம் இதுவாகும்.\n\n\nSection::::விமர்சனங்கள்.\nமைக்ரோசாப்ட் நிறுவனம் தமது மிகவும் பரவலாகப் பயன்படுத்தப்படும் ஒப்பிசு மென்பொருட்களில் ஒப்பிசு ஓப்பின் எக்சு.எம்.எல்லை திறந்த சீர்தரத்துக்கு ஏற்ப நிறைவேற்றவில்லை. மாற்றாக தனியுரிமை கொண்ட கூறுகளையும், பல தற்காலிகக் கூறுகளையும் கொண்டு நிறைவேற்றி உள்ளார்கள். ஒவ்வொரு ஒப்பிசு மென்பொருள் வெளியீடும், வேறு வேறு ஓப்பின் எக்சு.எம்.எல் சீர்தரங்களை நிறைவேற்றுகிறது. இதனால் interoperability தடைபட்டுள்ளது.\n\nSection::::அரச பயன்பாடு.\nபல நாடுகளில் விண்டோசு இயங்கு தளம், ஒப்பிசு அலுவலக மென்பொருள் ஆகியன பரவலாக பயன்படுத்தப்பட்டு வருகின்றன. ஆனால் அண்மைக் காலமாக பிரான்சு, ஐக்கிய இராச்சியம் உட்பட்ட பல நாடுகள் திறந்த ஆவண வடிவத்தை] பயன்படுத்துவதைச் சட்டமாக்கி உள்ளன. \n"}
{"id": "257246", "url": "https://ta.wikipedia.org/wiki?curid=257246", "title": "நெம்யங்கு மலை", "text": "நெம்யங்கு மலை\n\nநெம்யங்கு மலை \"(Nemjung)\" என்பது நேபாள நாட்டின் இமயமலைப் பகுதியில் உள்ள ஒரு மலைப்பகுதியாகும். நேபாளத் தலைநகர் காட்மாண்டூவில் இருந்து வடமேற்காக சுமார் 150 கிலோமீட்டர் அல்லது 93 மைல்கள் தொலைவில் நெம்யங்கு மலை அமைந்துள்ளது. மேலும் இம்மலை ஏழாயிரமடி சிகரங்கள் வகைப்பாட்டில் அடங்கும் மலையான மனசுலு மலைக்கு வடமேற்கில் 25 கிலோமிட்டர் தொலைவில் இருக்கிறது. இம்மலையின் அதிகபட்ச உயரம் 7140 மீட்டர்கள் அல்லது 23,425 அடிகளாகும்.\n\n1983 ஆம் ஆண்டு சப்பான் நாட்டைச் சேர்ந்த ஒரு மலையேற்றக்குழு நெம்யங்கு மலையில் ஏறி வெற்றிகண்டது. அதன்பின்னர் 1994 ஆம் ஆண்டில் இங்கிலாந்து நாட்டைச் சேர்ந்த மலையேற்றக் குழுவினர் மற்றும் 2009 ஆம் ஆண்டில் பிரான்சு நாட்டைச் சேர்ந்த குழுவினர்கள் பலமுயற்சிகள் மேற்கொண்டனர். 2009, அக்டோபர் 30 இல் ஒசாமுதனாபே தலைமையிலான சப்பானியக்குழு அதுவரையிலும் வெற்றி கொள்ள முடியாமலிருந்த மேற்கு முகடு மற்றும் மேற்கு முகப்பகுதியின் வழியாக நெம்யங்கு மலையின் உச்சியை அடைந்து வெற்றி கண்டனர்.\n"}
{"id": "257248", "url": "https://ta.wikipedia.org/wiki?curid=257248", "title": "மஞ்சள் கண் சிலம்பன்", "text": "மஞ்சள் கண் சிலம்பன்\n\nமஞ்சள் கண் சிலம்பன் (yellow-eyed babbler) என்பது ஒருவகைப் பறவையாகும். இப்பறவை தெற்காசியாவில் காணப்படுகிறது.\n\nSection::::விளக்கம்.\nஇப்பறவைகள் சின்னான் பறவையைவிட சற்று சிறியதாகும். வால் சற்று நீளமானது. இதன் மேல்பகுதி பாக்கு நிறத்திலும்,அடிப்பகுதி வெள்ளையாகவும், கண்ணும், இமைகளும், மஞ்சள் நிறமாகவும், இருக்கும். இவை சிறு கூட்டமாக புல்வெளிகளிலும், புதர்களிலும் திரியக்கூடியவை.\n"}
{"id": "257249", "url": "https://ta.wikipedia.org/wiki?curid=257249", "title": "நீர்த்தடம்", "text": "நீர்த்தடம்\n\nநீர்த்தடம் அல்லது ஈரநிலம் (ஆங்கிலம்:Wetland) என்பது, ஆண்டுக்கு குறைந்தது ஆறு மாதம், ஒரு குறிப்பிட்ட நிலப்பகுதியில் இயற்கையாகவோ, செயற்கையாகவோ நீர் நிற்கும், நீர்சார் நிலப்பகுதியைக் குறிக்கிறது.. மிக முக்கியமாக தண்ணீர்த்தடங்களில் காணப்படும் தனித்துவமான உயிச்சூழல்களும், நீர் தாவரங்களும் மற்ற நிலங்களிலிருந்து தண்ணீர்த்தடங்களை வேறுபடுத்திக் காட்டுகின்றன. அதிகம் ஆழமில்லாத நிலப்பகுதிகளில் தொடர்ச்சியாகவோ, ஆண்டில் ஒரு சில காலப் பகுதிகளோ தண்ணீர் நிற்கின்ற கரையோரங்களும் தண்ணீர்த்தடங்கள் என அறியப்படுகின்றன. தண்ணீர்த்தடங்களில் காணப்படுகின்ற நீரானது கடல் நீராகவோ, நன்னீராகவோ இருக்கலாம். தண்ணீர்த்தடங்கள் பல்லுயிரினங்களுக்கு வசிப்பிடமாகவும் விளங்குகின்றது. அண்டார்ட்டிக்காவைத் தவிர உலகில் மற்றுமுள்ள அனைத்துக் கண்டங்களிலும் தண்ணீர்த்தடங்கள் அமைந்திருக்கின்றன. அமேசான் ஆற்றுப் படுகைகளிலும், மேற்கு சைபீரிய சமவெளிகளிலும், தென்னமெரிக்காவின் பந்தனால் பகுதிகளிலுமே மிகப் பெரிய தண்ணீர்த்தடங்கள் காணப்படுகின்றன.\n\nசிறியதும் பெரியதுமான தடாகங்கள், ஆறுகள், அருவிகள், அழிமுகங்கள், கழிமுகத்து நிலங்கள், கண்டல் பகுதிகள், பவளப்பாறைகள் நிறைந்த பகுதிகள், சதுப்பு நிலங்கள், தாழ்ந்த பரப்பில்லுள்ள நெல்வயல்கள், அணைக்கட்டுகள், வெள்ளப்பெருக்கினால் நீரினால் மூடப்பட்டுக் கிடக்கும் சமதளப் பகுதிகள், நீர் சூழ்ந்த காட்டுப்பகுதிகள், அலையாத்திக் காட்டுப் பகுதிகள் என அனைத்துமே தண்ணீர்த்தடங்கள் என்ற பகுப்பில் அடங்கும்.\n\nஐநாவின் ஆயிரமாண்டு சூழலமைப்பு மதிப்பீட்டின் படி புவியின் மற்ற உயிர்ச்சூழல் பகுதிகளை விட தண்ணீர்த்தடங்களில் தான் மிக அதிகமான அளவில் சுற்றுச்சூழல் சீர்கேடுகள் தென்படுவதாக அறிவித்திருக்கின்றது.\n\nSection::::தண்ணீர்த்தட உயிரிகள்.\nஇருவாழ்விகளான தவளையினங்களில் பல, ஈரநிலங்களில் தான் வாழ்கின்றன. ஈரநிலத்தை விட்டு விலகி வாழும் தவளை இனங்கள் கூட, தங்கள் முட்டைகளை இட, இந்த ஈரநிலங்களையே நாடி வந்து, தங்கள் இனத்தைப் பெருக்குகின்றன.\n"}
{"id": "257250", "url": "https://ta.wikipedia.org/wiki?curid=257250", "title": "காட்டுச் சிலம்பன்", "text": "காட்டுச் சிலம்பன்\n\nகாட்டுச் சிலம்பன் அல்லது காட்டு பூணியல் (jungle babbler) அல்லது பூணில் என்பது ஒருவகைப் பறவையாகும். இது இந்தியத் துணைக்கண்டத்தில் காணப்படுகிறது.\nSection::::விளக்கம்.\nஇது மைனாவைவிட சற்று சிறியது. தவிட்டு நிறமும், வால் சற்று நீண்டும் இருக்கும். எப்போதும் ஏழெட்டு பறவைகளாக திரியும் இதனால் ஆங்கிலத்தில் செவன் சிஸ்டர்ஸ் என்று அழைப்பதும் உண்டு.\nSection::::வாழ்வியல்.\nகாடுகள் நகர்ப்புறங் களில்கூடத் தென்படும் இவை, எப்போதும் ஒலி எழுப்பிக்கொண்டவாறே இருக்கும். இரையை உண்ணும்போதுகூட, ஒலி எழுப்பிக்கொண்டே உண்ணும் இப்பறவைகள் பொதுவாக சிறு பூச்சிகள், தானியங்கள், தேன் மற்றும் சிறு பழங்களை உண்டு வாழ்கின்றன.. பொதுவாக 16.5 வருடங்கள் வரை கூட உயிர் வாழ்கின்றன. கொண்டைக் குயில், அக்கக்கா குருவி போன்ற பறவைகள் தங்களின் முட்டைகளை, காட்டுச் சிலம்பன் பறவைகளின் கூடுகளில் இட்டுச் சென்றுவிடும். குஞ்சு பொறித்த பின்னர், தன்னுடைய குஞ்சுகள் அல்ல என்பதை உணராமல், அவற்றுக்கும் சேர்த்து பெற்றோர் பறவைகள் இரை தேடி எடுத்து வரும். ஒவ்வொரு முறையும், இரை தேடி இவை சோர்ந்து போகும் என்பதால், இதர பறவைகள் இந்தக் குஞ்சுகளுக்கு இரை கொண்டுவந்து கொடுக்கும்.\n"}
{"id": "257251", "url": "https://ta.wikipedia.org/wiki?curid=257251", "title": "நில்கிரி இமால்", "text": "நில்கிரி இமால்\n\nநில்கிரி இமால் (\"Nilgiri Himal\") என்பது நேபாள நாட்டின் அன்னபூர்ணா திண்மப் பாறைத் தொகுதியில் உள்ள மூன்று சிகரங்களின் வீச்சு ஆகும். இம்மலை வீச்சில் 7061 மீட்டர் உயரமான வடக்கு நில்கிரி, 6940 மீட்டர் உயரம் கொண்ட மத்திய நில்கிரி, 6839 மீட்டர் உயரம் கொண்ட தெற்கு நில்கிரி ஆகிய மூன்று மலைகள் காணப்படுகின்றன.\n\nஅக்டோபர் மாதம் 1962 ஆம் ஆண்டில் நெதர்லாந்து நாட்டைச் சார்ந்த இமயமலை மலையேற்றக்குழு, முதன்முதலாக இம்மலையை ஏறி வெற்றி கண்டது. பிரெஞ்சு நாட்டைச் சார்ந்த லியோனெல் தெர்ரே இக்குழுவின் தலைவராக இருந்து வழிநடத்தினார். முறையே 1978 மற்றும் 1979 ஆம் ஆண்டுகளில் வடக்கு நில்கிரி மலையையும் மத்திய நில்கிரி மலையையும் சப்பான் மலையேற்றக்குழுவினர் மலையுச்சியை ஏறி வெற்றி கண்டனர்.\n\n"}
{"id": "257259", "url": "https://ta.wikipedia.org/wiki?curid=257259", "title": "ஜான் பாஸ்டல்", "text": "ஜான் பாஸ்டல்\n\nஜான் பாஸ்டல் என்பவர் ஒரு அமெரிக்க கணினி அறிவியல் மேதை ஆவார். இணையம் என்னும் வடிவத்திற்கு வித்திட்டவர் இவரேயாவார். இவர் இணையத்தின் கடவுளாக அறியப்படுகின்றார். உலகெங்கும் உள்ள கணினிச் செயதிகளை இணைக்கும் வழி முறைகளை கண்டுபிடிப்பதில் முதல் செயல் வடிவத்தைகொடுத்தார். முக்கியமாக இவர் கொடுக்கும் தகவலை பதில் அளிப்பது என்ற அமைப்பில் கண்டுபிடித்தார். இவர் ஆகஸ்ட் ஆறாம் தேதி 1943 வருடத்தில் அமொிக்காவில் பிறந்தார். இவர் இயற்பியல் படித்து கணினி இனையதளத்தை வடிவமைப்பதில் சிறப்பாக செயல்பட்டார். 1998 அக்டோபர் 16 ம் நாள் இறந்தார்.\n\n"}
{"id": "257260", "url": "https://ta.wikipedia.org/wiki?curid=257260", "title": "பொண்ணு வீட்டுக்காரன்", "text": "பொண்ணு வீட்டுக்காரன்\n\nபொண்ணு வீட்டுக்காரன் 1999ஆவது ஆண்டில் பி. வாசுவின் இயக்கத்தில் வெளியான ஒரு இந்தியத் தமிழ்த் திரைப்படமாகும். சத்யராஜ், பிரீத்தா விஜயகுமார் ஆகியோர் முக்கிய கதாபாத்திரங்களில் நடித்த இப்படத்தில் விஜய் ஆதிராஜ், கவுண்டமணி, விஜயகுமார், ராதாரவி ஆகியோர் துணைக்கதாபாத்திரங்களில் நடித்திருந்தனர். இத்திரைப்படம் 1999 சனவரி மாதத்தில் வெளியானது.\n\n\nSection::::பாடல்கள்.\nஇப்படத்திற்கு இளையராஜா இசையமைத்திருந்தார்.\n"}
{"id": "257261", "url": "https://ta.wikipedia.org/wiki?curid=257261", "title": "குச்சவெளி பிரதேச செயலாளர் பிரிவு", "text": "குச்சவெளி பிரதேச செயலாளர் பிரிவு\n\nகுச்சவெளி பிரதேச செயலாளர் பிரிவு திருகோணமலை மாவட்டத்தில் உள்ள 11 பிரதேச செயலாளர் பிரிவுகளுள் ஒன்று. இப்பிரதேச செயலாளர் பிரிவின் வடக்கு எல்லையில் முல்லைத்தீவு மாவட்டமும், மேற்கு எல்லையை அண்டி பதவிசிறிபுர, கொமரங்கடவெலை, மொரவெவ, ஆகிய பிரதேச செயலாளர் பிரிவுகளும், தெற்கில் திருகோணமலை நகரமும் சூழலும் பிரதேச செயலாளர் பிரிவும் அமைந்துள்ளன. 438 சதுர கிலோமீட்டர் பரப்பளவு கொண்ட இந்தப் பிரதேச செயலாளர் பிரிவில் 24 கிராம அலுவலர் பிரிவுகள் உள்ளன.\n\n2012 ஆம் ஆண்டின் மக்கள்தொகை மதிப்பீட்டின்படி, மொத்த மக்கள்தொகை 33,100 ஆகும். முசுலிம் மக்களைப் பெரும்பான்மையாகக் கொண்ட இப்பிரிவில், 21,307 முசுலிம்களும், 10,553 இலங்கைத் தமிழரும், 1,193 சிங்களவரும், 40 இந்திய வம்சாவளித் தமிழரும் வாழ்கின்றனர். திருகோணமலை மாவட்டத்தில் உள்ள குறைவான மக்கள் அடர்த்தி கொண்ட பிரதேச செயலாளர் பிரிவுகளுள் ஒன்றான இப்பிரிவின் மக்கள் அடர்த்தி சதுர கிலோமீட்டருக்கு 76 பேர்.\n\nSection::::கிராம அலுவலர் பிரிவுகள்.\nஇப்பிரதேச செயலாளர் பிரிவிலுள்ள 24 கிராம அலுவலர் பிரிவுகளின் பட்டியல் பின்வருமாறு:\n\n"}
{"id": "257268", "url": "https://ta.wikipedia.org/wiki?curid=257268", "title": "பொன்ராஜ் வெள்ளைச்சாமி", "text": "பொன்ராஜ் வெள்ளைச்சாமி\n\nபொன்ராஜ் வெள்ளைச்சாமி (\"Ponraj Vellaichamy\") இந்திய நடுவண் மற்றும் மாநில அரசுகளின் பொதுக் கொள்கைத் தயாரிப்பாளர் ஆவார். இவர் இந்திய முன்னாள் குடியரசுத்தலைவர் ஆ. ப. ஜெ. அப்துல் கலாமின் அறிவியல் ஆலோசகராகப் பணியாற்றியவர். அப்துல் கலாமுடன் இணைந்து மாற்றத்திற்கான விஞ்ஞாபனம் (\"Manifesto for Change\") என்ற புத்தகத்தை 2014 இல் எழுதியுள்ளார்.\n\nSection::::நூலாக்கப் பணிகள்.\nஅப்துல் கலாம் கடைசியாக எழுதி முடிக்காமல் விட்டுச் சென்ற புயலைத் தாண்டினால் தென்றல் என்ற நூலை எழுதி முடிக்கும் பணியை பொன்ராஜ் மேற்கொண்டார்.\n\nஅப்துல் கலாம் முதன்மை ஆசிரியராக பணியாற்றிய நூறுகோடித் துடிப்புகள் (\"Billion Beats\") என்ற மாதாந்திர இதழின் ஆசிரியர் குழுவிலும் இணைந்து பொன்ராஜ் பணியாற்றினார்.\n\nஇந்தியாவின் குறிப்பிட்ட 15 மாநிலங்களின் வளர்ச்சியைத் திட்டமிட, அப்துல் கலாம் தொகுத்து வழங்கிய வளமைக்கான வழிகள் என்னும் தொகுப்பின் இணை ஆசிரியராகவும் பணியாற்றினார்.\n\nSection::::அரசியல் நுழைவு.\nஅரசியலில் ஈடுபட்டு பணியாற்ற இருப்பதாக 27 பிப்ரவரி 2016 அன்று பொன்ராஜ் அறிவித்தார்.\n"}
{"id": "257269", "url": "https://ta.wikipedia.org/wiki?curid=257269", "title": "குண்டலி ஆறு", "text": "குண்டலி ஆறு\n\nகுண்டலி ஆறு (Kundali River), மராட்டியத்தில் அமைந்துள்ள மேற்குத் தொடர்ச்சி மலைப்பரப்பில் உள்ள குண்டலி மலையில் தோன்றும் ஆறு ஆகும். இது பீமா ஆற்றின் மேல் பாசனப்பரப்பில் பாய்கிறது.   \n"}
{"id": "257270", "url": "https://ta.wikipedia.org/wiki?curid=257270", "title": "பதவிசிறிபுர பிரதேச செயலாளர் பிரிவு", "text": "பதவிசிறிபுர பிரதேச செயலாளர் பிரிவு\n\nபதவிசிறிபுர பிரதேச செயலாளர் பிரிவு திருகோணமலை மாவட்டத்தில் உள்ள 11 பிரதேச செயலாளர் பிரிவுகளுள் ஒன்று. இப்பிரதேச செயலாளர் பிரிவின் வடக்கு எல்லையில் முல்லைத்தீவு மாவட்டமும், மேற்கு எல்லையை அண்டி வவுனியா, அனுராதபுரம் ஆகிய மாவட்டங்களும், கிழக்கில் குச்சவெளி பிரதேச செயலாளர் பிரிவும், தெற்கில் கொமரங்கடவலை பிரதேச செயலாலர் பிரிவும் அமைந்துள்ளன. 152 சதுர கிலோமீட்டர் பரப்பளவு கொண்ட இந்தப் பிரதேச செயலாளர் பிரிவில் 10 கிராம அலுவலர் பிரிவுகள் உள்ளன.\n\n2012 ஆம் ஆண்டின் மக்கள்தொகை மதிப்பீட்டின்படி, மொத்த மக்கள்தொகை 11,858 ஆகும். எறத்தாழ முழுவதும் சிங்களவர்களையேகொண்ட இப்பிரிவில், ஒரு முசுலிமும், 10 இலங்கைத் தமிழரும், 11,846 சிங்களவரும் வாழ்கின்றனர். திருகோணமலை மாவட்டத்தில் உள்ள குறைவான மக்கள் அடர்த்தி கொண்ட பிரதேச செயலாளர் பிரிவுகளுள் ஒன்றான இப்பிரிவின் மக்கள் அடர்த்தி சதுர கிலோமீட்டருக்கு 78 பேர்.\n"}
{"id": "257271", "url": "https://ta.wikipedia.org/wiki?curid=257271", "title": "மலபார் போலீஸ்", "text": "மலபார் போலீஸ்\n\nமலபார் போலீஸ் என்பது 1999ஆவது ஆண்டில் பி. வாசுவின் இயக்கத்தில் வெளியான திகில் கலந்த நகைச்சுவைத் தமிழ்த் திரைப்படமாகும். சத்யராஜ், குஷ்பூ, அப்பாஸ், மும்தாஜ் ஆகியோர் முக்கிய கதாபாத்திரங்களில் நடித்திருந்தனர். இப்படம் சாந்தி வாசுதேவன் தயாரிப்பில் எஸ். ஏ. ராஜ்குமார் இசையமைப்பில் 1999 ஆகஸ்டு 6 அன்று வெளியானது.\n\n"}
{"id": "257273", "url": "https://ta.wikipedia.org/wiki?curid=257273", "title": "கல்யாண கலாட்டா", "text": "கல்யாண கலாட்டா\n\nகல்யாண கலாட்டா 1998 ஆவது ஆண்டில் ராஜ்கபூர் இயக்கத்தில் வெளியான ஒரு இந்தியத் தமிழ்த் திரைப்படமாகும். இப்படத்தில் சத்யராஜ், மந்த்ரா, குஷ்பூ ஆகியோர் முக்கிய கதாபாத்திரங்களில் நடித்திருந்தனர். யுவன் சங்கர் ராஜாவின் இசையமைப்பில், பி. லெனின், வி. டி. விஜயன் படத்தொகுப்பில் ராஜரத்னத்தின் ஒளிப்பதிவில் உருவான இத்திரைப்படம் 1998 ஆகஸ்டு 1 அன்று வெளியானது.\n\n"}
{"id": "257284", "url": "https://ta.wikipedia.org/wiki?curid=257284", "title": "மொசாம்பிக் கால்வாய்", "text": "மொசாம்பிக் கால்வாய்\n\nமொசாம்பிக் கால்வாய் \"(Mozambique Channel)\" என்பது கை போலத் தோற்றமளிக்கும் இந்தியப்பெருங்கடலின் சிறுபகுதியாகும். மடகாசுக்கருக்கும், மொசாம்பிக்குக்கும் இடையில் 1000 மைல்கள் (1600 கிமீ) நீளமும், குறுக்காக 260 மைல்கள் (419 கிமீ) உடன் விரிந்து செல்கிறது. மொசாம்பிக் கடற்கரையோரத்தில் இதன் அதிகபட்ச ஆழம் 3292 மீட்டர்கள் (10,800 அடிகள்) ஆழத்துடன் சுமார் 143 மைல்கள் (230 கிமீ) தூரம் வரைக்கும் நீண்டிருக்கிறது. இக்கால்வாயின் வடக்குப் பகுதியில் ஒரு வெப்ப நீரோட்டம், தென்னாப்பிரிக்காவின் கிழக்குக் கடற்கரையில் உள்ள அகுலாசு நீரோட்டத்தை நோக்கி பாய்கிறது. \n\nSection::::பரப்புபெல்லை.\nபன்னாட்டு நீரியல் வரைவு நிறுவனம் (IHO) மொசாம்பிக் கால்வாயின் பரப்பெல்லையை பின்வருமாறு விவரிக்கிறது:\nவடக்கு: உரோவுமா ஆற்று முகத்துவாரத்தில் தொடங்கி (10°28′தெ 40°26′கி) கிராண்ட் கொமோர் தீவின் வடமுனை நோக்கி ஒரு கோடாகவும், கொமோரோ தீவின் வடக்கில் இருந்து மடகாசுகரின் வடமுனையான (11°57′தெ 49°17′கி) கேப்டி ஆம்பர் வரையிலும் மொசாம்பிக் கால்வாயின் வடக்கு எல்லை விரிந்து கிடக்கிறது.\n\nகிழக்கு: மடகாசுகரின் மேற்கு கடற்கரை\n\nதெற்கு: கேப் செயிண்ட் மேரி நகரில் தொடங்கி மடகாசுகரின் தென்பகுதி வழியாக பொண்டொ தொ அவுரா (26°53′தெ 32°56′கி). மொசாம்ப்பிக் நாட்டின் தெற்கு பெருநிலப்பகுதி \n\nமேற்கு: தென்னாப்பிரிக்காவின் பெருநிலப்பகுதி என்று சர்வதேச நீரியல் வரைவு நிறுவனம் வரையறை செய்திருந்தாலும் மொசாம்பிக் கால்வாயின் மிகச்சரியான மேற்கு எல்லையாகக் தென்னாப்பிரிக்கக் கடற்கரை கருதப்படுகிறது.\n\n\n\nSection::::வரலாறு.\nஇரண்டாம் உலகப்போரின் மடகாசுகர் போரின் மோதல் மொசாம்பிக் கால்வாய்ப் பகுதியில் நிகழ்ந்தது.\n\n"}
{"id": "257288", "url": "https://ta.wikipedia.org/wiki?curid=257288", "title": "தவிட்டிச் சிலம்பன்", "text": "தவிட்டிச் சிலம்பன்\n\nதவிட்டிச் சிலம்பன் (\"common babbler\") என்பது ஒரு சிலம்பன் வகைப் பறவையாகும். இதை சாதா சிலம்பன், நாட்டுப் பூணியல் என்றும் அழைப்பர்.\nSection::::விளக்கம்.\nஇது காட்டுச் சிலம்பனைவிட சற்று நீண்ட வாலுடையது. சற்று மெலிந்தது. அதைப்போலவே ஆறேழாக திரியக்கூடியது. இது காட்டுச் சிலம்பனைவிட சற்று அடர் தவிட்டு நிறத்தில் இருக்கும்.\n"}
{"id": "257292", "url": "https://ta.wikipedia.org/wiki?curid=257292", "title": "மல்கர் ராவ் ஓல்கர்", "text": "மல்கர் ராவ் ஓல்கர்\n\nமல்கர் ராவ் ஓல்கர் (16 மார்ச்சு 1693 – 20 மே 1766)  மராட்டிய பேரரசின் குறிப்பிடத்தக்க மன்னர் ஆவார். மல்கர் ராவ், மராத்தா வழியில் வந்து, மத்திய இந்தியாவிலுள்ள மல்வாவின் முதல் சுபேதர் ஆவார். ஓல்கர் வம்சத்தில் வந்த இந்தூரின் முதல் அரசரும் இவரே. மராத்தா அரசை வட இந்திய பகுதிகளில் கொண்டு சேர்த்தவரும், பேஷ்வாக்களிடம் இருந்து இந்தூரை ஆள்வதற்காக பெற்றவரும் இவரே.\n\nSection::::இறப்பு.\n1766-ம் ஆண்டு மே 20-ம் நாள் ஆலம்பூரில் இறந்தார். இவருக்கு பிறகு இவருடைய மருமகள், அகில்யாபாய் ஓல்கர் ஆட்சியில் அமர்ந்தார். மல்கர் ராவுடைய கல்லறை மத்திய பிரதேசத்திலுள்ள ஆலம்பூரில் உள்ளது.\n\n"}
{"id": "257297", "url": "https://ta.wikipedia.org/wiki?curid=257297", "title": "சிராக்ஸ்", "text": "சிராக்ஸ்\n\nசிராக்ஸ் அல்லது ஜெராக்ஸ் (xerox)\nசிராக்ஸ் அல்லது ஜிஎன்பது அமொிக்க அகில உலக தகவல் மேற்படுத்தும் நிறுவனமாகும். இந்த நிறுவனம் வர்ணங்கள் மற்றும் கறுப்பு மற்றும் வெள்ளை அச்சு இயந்திரங்களை உருவாக்குதல், அவற்றை உலகலாவிய அளவில் விற்பனை செய்தல், மேலும் அலுவலக சம்பந்தமான அனைத்து உபயோகப் பொருட்களையும் உருவாக்கி விற்பனை செய்தல் போன்ற பணிகளில் ஈடுபட்டு வருகின்றது. இது முதல்முதலில் ரேக்கோஸ்டார், நியுயார்க் பகுதியில் 1906 ஆம் ஆண்டு தொடங்கப்பட்டது. ஊர்சுலா பர்ன்ஸ் (Ursula M. Burns, பிறப்பு: 20 செப்டம்பர் 1958) என்பவர் ஜெராக்ஸ் நிறுவனத்தின் தலைவராகவும், முதன்மை செயல் அதிகாரியாகவும் உள்ளார். பார்ச்சூன் 500 என்னும் நிறுவனத்திற்கான தலைமையை ஏற்றுள்ள அமெரிக்க-ஆப்பிரிக்க முதல் பெண் இவர்தான். \n\nSection::::வரலாறு.\nஹலேட் நகல்பட நிறுவனம் 1906 ல் உண்மையான பட காகிதங்கள் மற்றும் அதனை சார்ந்த உபயோகப்பொருட்களைத் தயாரித்தது. 1938 ல் செஸ்டர் கார்லசன் என்பவர் மின்னணு, மின் உருளைகள் (drum), அச்சு மைப்பெட்டி (Toner) என்பவற்றைப் பயன்படுத்தித் தயாரித்தார்.\n"}
{"id": "257298", "url": "https://ta.wikipedia.org/wiki?curid=257298", "title": "பெரிய மனுஷன்", "text": "பெரிய மனுஷன்\n\nபெரிய மனுஷன் குரு தனபால் இயக்கத்தில் 1997ஆவது ஆண்டில் வெளியான ஒரு இந்தியத் தமிழ்த் திரைப்படமாகும். சத்யராஜ், ரவளி ஆகியோர் முக்கிய கதாபாத்திரங்களில் நடித்த இத்திரைப்படத்திற்கு தேவா இசையமைத்திருந்தார். ஜி. சீதாலட்சுமி தயாரித்த இப்படம் 1997 அக்டோபர் 30 அன்று தீபாவளி திருநாளில் வெளியானது.\n\n\nSection::::தயாரிப்பு.\nஇப்படத்தில் சுருதிக்குப் பதிலாக ரவளி நடித்திருந்தார்.\n\nSection::::பாடல்கள்.\nஇப்படத்திற்கு தேவா இசையமைத்திருந்தார். 1997ஆவது ஆண்டில் வெளியான இத்திரைப்படத்தின் பாடல்களை கவிஞர்கள் வாலி, காளிதாசன், பழனி பாரதி ஆகியோர் எழுதியிருந்தனர்.\n"}
{"id": "257299", "url": "https://ta.wikipedia.org/wiki?curid=257299", "title": "சென்னை - பெங்களூர் ஈரடுக்கு விரைவி", "text": "சென்னை - பெங்களூர் ஈரடுக்கு விரைவி\n\nசென்னை - பெங்களூர் ஈரடுக்கு விரைவி (\"Chennai - Bangalore AC Double Decker Express\") என்பது சென்னையையும் பெங்களூரையும் இணைக்கும் அதிவிரைவு தொடர்வண்டி ஆகும். இதுவே தென்னிந்தியாவின் முதல் குளிரூட்டப்பட்ட ஈரடுக்கு விரைவி ஆகும்.\n\nSection::::சிறப்புக் கூறுகள்.\nஅனைத்துப் பயணியர் பெட்டிகளும் மூன்று நிலைகளைக் கொண்டுள்ளன. நடைமேடைக்கு இணையாகவும், சற்றே கீழாகவும், மேலாகவும் இவை உள்ளன. ஒவ்வொருப் பகுதியிலும் மெத்தென்ற, குறைந்தளவில் சாயக்கூடிய, இருக்கைகள் பொருத்தப்பட்டுள்ளன. தவிரவும் இத்தொடருந்தில் புவியிடங்காட்டி-சார்ந்த பயணியர் தகவல் அறிவிப்பு அமைப்பு பொருத்தப்பட்டுள்ளது; இதன் மூலம் தொடருந்தின் நிகழ்நிலை அமைவிடம், விரைவு மற்றும் அடுத்த நிலையத்திற்கான தொலைவு ஆகியன பயணிகளுக்கு வழங்கப்படுகின்றன.\n\n\nSection::::பெட்டிகள் வரிசை.\nஇந்தத் தொடர்வண்டியில் 10 குளிரூட்டப்பட்ட இருக்கைப் பெட்டிகளும் 2 செலுத்து பெட்டிகளும் உள்ளன (மொத்தம்12 பெட்டிகள்) \n"}
{"id": "257300", "url": "https://ta.wikipedia.org/wiki?curid=257300", "title": "சேனாதிபதி (திரைப்படம்)", "text": "சேனாதிபதி (திரைப்படம்)\n\nசேனாதிபதி என்பது எம். ரத்தினக்குமார் இயக்கத்தில் 1996ஆம் ஆண்டில் வெளியான ஒரு இந்தியத் தமிழ்த் திரைப்படமாகும். இவர் பாரதிராஜாவிடம் உதவி இயக்குநராகப் பணியாற்றியவர். மேலும் பாரதிராஜா இயக்கிய கருத்தம்மா, கிழக்குச் சீமையிலே படங்களுக்கு திரைக்கதையையும் எழுதியுள்ளார். இப்படத்தில் சத்யராஜ், சௌந்தர்யா மற்றும் சுகன்யா ஆகியோர் முக்கிய கதாபாத்திரங்களில் நடித்திருந்தனர். இத்திரைப்படம் மலர் பாலு, கே. தண்டபாணி ஆகியோர் தயாரிப்பில் தேவாவின் இசையமைப்பில் நவம்பர் 10, 1996-ல் வெளியானது.\n"}
{"id": "257304", "url": "https://ta.wikipedia.org/wiki?curid=257304", "title": "இலித்தியம் குளோரேட்டு", "text": "இலித்தியம் குளோரேட்டு\n\nஇலித்தியம் குளோரேட்டு \"(Lithium chlorate)\" என்பது LiClO என்ற மூலக்கூறு வாய்ப்பாடு கொண்ட வேதிச் சேர்மம் ஆகும். மற்ற குளோரேட்டுகள் போலவே இலித்தியம் குளோரேட்டும் ஆக்சிசனேற்றியாகவும் நிலைப்புத்தன்மை இல்லாமலும் காணப்படுகிறது. வினைத்திறன் மிகுந்த உலோக வேதிப் பொருட்கள் அல்லது கந்தகம் மற்றும் கரிமப் பொருட்களுடன் சேர்க்கும்போது இது வெடிக்கும் பொருளாக மாறவும் வாய்ப்புள்ளது.\n\nசெறிவு மிகுந்த சூடான இலித்தியம் ஐதராக்சைடுடன் குளோரினைச் சேர்த்து வினைப்படுத்துவதன் மூலம் இலித்தியம் குளோரேட்டைத் தயாரிக்கலாம்.\n\n3 Cl + 6 LiOH → 5 LiCl + LiClO + 3 HO\n\nதண்ணீரில் மிக நன்றாகக் கரையக்கூடிய சேர்மமாக இலித்தியம் குளோரேட்டு உள்ளது. மேலும் இது ஆறு எலக்ட்ரான்களை வெளியேற்றும் வகை ஆக்சிசனேற்றியாகச் செயல்படுகிறது.. அமிலம், மின்வினையூக்கிகள், ஏற்றவொடுக்க இடைப்பொருட்கள் ஆகியன இதன் மின்வேதியல் ஒடுக்கத்தை எளிமையாக்குகின்றன. இத்தைகைய தனிப்பண்புகளால் இலித்தியம் குளோரேட்டு முக்கியத்துவம் வாய்ந்த ஆக்சிசனேற்றியாக உயராற்றல் அடர்த்தியோட்ட மின்கலன்களில் பயன்படுத்தப்படுகிறது. மின்கலன் ஆதாரம் = <http://www.google.com/patents/US20140170511\n"}
{"id": "257324", "url": "https://ta.wikipedia.org/wiki?curid=257324", "title": "திருச்சிராப்பள்ளி - திருவனந்தபுரம் இண்டர்சிட்டி அதிவிரைவு வண்டி", "text": "திருச்சிராப்பள்ளி - திருவனந்தபுரம் இண்டர்சிட்டி அதிவிரைவு வண்டி\n\nதிருச்சிராப்பள்ளி - திருநெல்வேலி இன்டர்சிட்டி விரைவுவண்டி (Tiruchirappalli – Tirunelveli Intercity Express) ஓர் அதிவிரைவு வண்டி ஆகும், இத்தொடருந்து இந்தியாவின் தமிழ்நாடு மாநிலத்தில் திருச்சிராப்பள்ளி மாநகரத்தினையும், திருநெல்வேலி மாநகரத்தினையும் மதுரை வழியே இணைக்கிறது. இந்த தொடருந்து 2012-2013 இரயில்வே நிதிநிலை அறிக்கையின் போது அறிமுகப்படுத்தப்பட்டது. தொடருந்து எண் 22627/22628, இது அன்று முதன்முதலாக இயக்கப்பட்டது.. அன்று முதல் தினமும் இயக்கப்படுகிறது.\n\nSection::::பெட்டிகள் அமைப்பு.\nஇந்த தொடருந்தில் 15 பெட்டிகள் உள்ளன, 1 குளீருட்டப்பட்ட பெட்டி(CC),ஆறு இரண்டாம் நிலை உட்காரும் பெட்டி (2S), ஆறு பொது பெட்டி (UR/GS), ஒரு சரக்கு பெட்டி (SLR), மற்றும் மாற்றுத்திறனாளிகளுக்கு ஒரு இரண்டாம் நிலை பெட்டியும் (SLRD) உள்ளன.\n\nSection::::அட்டவணை.\n 22627/திருச்சிராப்பள்ளி - திருநெல்வேலி அதிவிரைவு இன்டர்சிட்டி வண்டி\n\n. இந்தத் தொடருந்து திண்டுக்கல் சந்திப்பு, விருதுநகர் சந்திப்பு, சாத்தூர், கோவில்பட்டி மற்றும் வாஞ்சிமணியாச்சி சந்திப்பு ஆகிய நிலையங்களில் நின்று செல்கின்றன.\n\n\n"}
{"id": "257326", "url": "https://ta.wikipedia.org/wiki?curid=257326", "title": "பன்னாட்டுத் தாய்மொழி நாள்", "text": "பன்னாட்டுத் தாய்மொழி நாள்\n\nபன்னாட்டுத் தாய்மொழி நாள் (\"International Mother Language Day\") பெப்ரவரி 21 அன்று உலகம் முழுவதும் கொண்டாடப்பட்டு வருகின்றது. 1952 இல் இந்த நாளன்று அன்றைய கிழக்கு பாகித்தான் தலைநகர் தாக்காவில் வங்காள மொழியை ஆட்சி மொழியாக அறிவிக்கக் கோரி நடத்தப்பட்ட போராட்டத்தின் போது உயிர்நீத்த நான்கு மாணவர்களின் நினைவாக இந்நாள் உலகளாவிய முறையில் மொழி தொடர்பாக நினைவு கூறப்படும் சிறப்பு நாளாகக் கொண்டாடப்படுகிறது.\n\nவங்காள தேச அரசாங்கத்தின் முயற்சிகள், அனைத்துலக அமைப்புகளது ஆதரவுகள் காரணமாக ஐக்கிய நாடுகள் கல்வி, அறிவியல், பண்பாட்டு நிறுவனத்தால் (யுனெசுக்கோ) அமைப்பின் 1999, பெப்ரவரி 21 பொது மாநாட்டின் 30 ஆவது அமர்வில் இந்நாளை அனைத்துலக தாய் மொழிநாளாக அறிவித்தது. பல்வேறு சமூகங்களின் மொழி, பண்பாட்டுத் தனித்தன்மைகளைப் பேணுவதுடன் அவற்றுக்கிடையிலான ஒற்றுமையையும் உருவாக்கும் எண்ணத்தோடு இந்த நாளை யுனெசுக்கோ அறிவித்தது. 2000 ஆம் ஆண்டு முதல் இந்த நாளானது உலகம் முழுவதும் கொண்டாடப்பட்டு வருகின்றது. 2013 ஆம் ஆண்டின் அனைத்துலகத் தாய்மொழி நாளை ஒட்டி யுனெசுக்கோ பாரிசில் \"தாய்மொழிகளும் நூல்களும் - எண்ணிம நூல்களும் பாடநூல்களும்\" (“Mother tongues and books - including digital books and textbooks”) என்னும் தலைப்பில் கருத்தரங்கம் நடத்தப்பட்டது\n\nSection::::வரலாறு.\n1999 ஆம் ஆண்டில் பிப்ரவரி 21 ஆம் திகதியை பன்னாட்டு தாய்மொழி தினமாக யுனெஸ்கோ அமைப்பு அறிவித்தது. முதல் உலகம் முழுவதிலும்  2000 ஆம் ஆண்டு முதல் பிப்ரவரி 21 ஆம் திகதி பன்னாட்டு தாய்மொழி தினமாக அனுஷ்டிக்கப்படுகிறது.\n\n1947 ஆம் ஆண்டில் கிழக்கு பாக்கித்தான் (தற்போது வங்காளதேசம்), மேற்கு பாக்கித்தான் (தற்போது பாக்கித்தான்) ஆகிய இரு வெவ்வேறு பகுதிகள் இணைக்கப்பட்டு பாக்கித்தான் உருவாக்கப்பட்டது. இந்தியாவுக்கு இடையில் பிரிக்கப்பட்ட இரு பகுதிகளும் கலாச்சாரம், மொழி போன்றவற்றில் ஒன்றுக்கொன்று மிகவும் வித்தியாசப்பட்டன. கிழக்கு பாக்கித்தானில் (வங்களாதேசம்) பெரும்பான்மை மக்களால் வங்காள மொழி பேசப்பட்டாலும் 1948 ஆம் ஆண்டின் அப்போதைய பாக்கித்தான் அரசு உருது மொழியை பாக்கிஸ்தானின் ஒரே தேசிய மொழியாக அறிவித்தது. இதற்கு கிழக்கு பாக்கித்தான் மக்களால் எதிர்ப்பு தெரிவிக்கப்பட்டது. கிழக்கு பாக்கித்தான் மக்கள் அவர்களது தாய் மொழியான வங்காள மொழியை குறைந்தபட்சம் தேசிய மொழிகளில் ஒன்றாக அறிவிக்க வேண்டுமென்று கோரினார்கள். தாக்கா பல்கலைக்கழக மாணவர்கள் பொது மக்களின் ஆதரவுடன், பாரிய பேரணிகளையும் கூட்டங்களையும் ஏற்பாடு செய்தனர். போராட்டத்தை முடக்குவதற்காக பாக்கித்தான் அரசாங்கம் பொதுக் கூட்டத்தையும் பேரணிகளையும் தடை செய்தது. 1952 ஆம் ஆண்டு பிப்ரவரி 21 ஆம் திகதி நடைப்பெற்ற பேரணியில் காவல் துறையின் துப்பாக்கிச் சூட்டினால் சலாம், பர்கட், ரபீக், ஜபார் மற்றும் ஷபியூர் ஆகிய மாணவர்கள் கொல்லப்பட்டனர். மேலும் நூற்றுக்கணக்கானோர் காயமடைந்தனர்.  தாய்மொழிக்காக தங்கள் உயிரைத் தியாகம் செய்த இந்த சம்பவம் வரலாற்றில் பதியப்பட்ட அரிய சம்பவங்களில் ஒன்றாகும். அன்றிலிருந்து வங்காளதேசத்தினர் பன்னாட்டு தாய்மொழி தினத்தை துக்க நாளாக அனுஷ்டிக்கின்றனர். உயிர்நீத்த தியாகிகளை கௌரவிப்பதற்காக ஷாஹித் மினார் நினைவு சின்னத்திற்கு சென்று தியாகிகளுக்கு தங்கள் ஆழ்ந்த துக்கத்தையும் நன்றியையும் தெரிவிக்கின்றனர். வங்காளதேசத்தில் பன்னாட்டு தாய்மொழி தினம் தேசிய விடுமுறை தினமாகும். 1998 ஆம் ஆண்டு சனவரி 9 அன்று கனடாவில் வசிக்கும் வங்காள தேசத்தினரான ரபீகுல் இஸ்லாம் என்பவர் அன்றைய ஐ.நா பொதுச் செயலாளரான கோபி அன்னான் உலக மொழிகளை அழிவிலிருந்து காப்பாற்ற பன்னாட்டு தாய்மொழி தினத்தை அறிவிக்குமாறு கடிதம் மூலம் வேண்டுகோள் விடுத்தார். தாக்கா படுகொலைகளை நினைவுகூரும் வகையில் பிப்ரவரி 21 ஆம் திகதியை பன்னாட்டு தாய்மொழி தினமாக அறிவிக்க வேண்டுமென முன்மொழிந்தார்.\n\nSection::::விருதுகள்.\nபார்சிலோனாவில் லிங்குவாபாக்ஸ் நிறுவனம் மொழியியல் பன்முகத்தன்மையைப் பாதுகாத்தல், மொழியியல் சமூகங்களின் புத்துயிர் பெறுதல் மற்றும் பன்மொழியை மேம்படுத்தல் ஆகியவற்றில் சிறப்பான சாதனைகளுக்கான லிங்வாபாக்ஸ் பரிசை வழங்குகின்றது.\n\n2014 ஆம் ஆண்டில் வங்காளதேச ஹெரிடேஜ் அண்ட் எத்னிக் சொசைட்டி ஆஃப் ஆல்பர்ட்டா (BHESA) பன்னாட்டு தாய்மொழி தினத்தில் கல்வி, சமூக பணி மற்றும் சமூக சேவை போன்ற துறைகளில் சிறப்பான சாதனைகளுக்கான ஏகுஷே ஹெரிடேஜ் விருதை அறிவிக்கிறது.\n\n2015 ஆம் ஆண்டில் அறிமுகப்படுத்தப்பட்ட ஆல்பர்ட்டாவின் மஹினூர் ஜாஹித் மெமோரியல் ஃபவுண்டேஷன் (எம்.ஜே.எம்.எஃப்) கல்வி, விளையாட்டு, இளைஞர் நடவடிக்கைகள், இலக்கியம் மற்றும் சமூக சேவை ஆகிய துறைகளில் இளைஞர்களை ஊக்குவிக்கும் முகமாக ஆல்பர்ட்டா குடியிருப்பாளர்களுக்கான ஏகுஷே இளைஞர் விருதை வழங்குகிறது.\n"}
{"id": "257345", "url": "https://ta.wikipedia.org/wiki?curid=257345", "title": "டாணே தொடருந்து நிலையம்", "text": "டாணே தொடருந்து நிலையம்\n\nடாணே தொடருந்து நிலையம், மகராஷ்டிர மாநிலத்து நகரமான டாணேயில் அமைந்துள்ளது. இது மும்பை புறநகர் ரயில்வேயின் வழித்தடத்தில் உள்ளது.\n\nSection::::தொடர்வண்டிகள்.\nஇந்த நிலையத்தில் நின்று செல்லும் தொடர்வண்டிகளில் சில:\n"}
{"id": "257348", "url": "https://ta.wikipedia.org/wiki?curid=257348", "title": "வில்லாதி வில்லன்", "text": "வில்லாதி வில்லன்\n\nவில்லாதி வில்லன் 1995ஆவது ஆண்டில் வெளியான அதிரடி கதையைத் கொண்ட இந்தியத் தமிழ்த் திரைப்படமாகும். சத்யராஜ் இப்படத்தை இயக்கியதுடன் இப்படத்தில் மூன்று முக்கிய வேடங்களிலும் நடித்திருந்தார். நக்மா, ராதிகா ஆகியோர் இதர முக்கிய கதாபாத்திரங்களில் நடித்திருந்தனர். இது சத்யராஜ் இயக்கிய முதல் திரைப்படமும், ஒரே திரைப்படமும் ஆகும். இத்திரைப்படம் சத்யராஜ் நடித்த 125ஆவது திரைப்படமாகும். இது சிறப்பான வரவேற்பு பெற்ற திரைப்படமாகும்.\n"}
{"id": "257353", "url": "https://ta.wikipedia.org/wiki?curid=257353", "title": "செந்தர இரும்புப் பாதை", "text": "செந்தர இரும்புப் பாதை\n\nசெந்தர இருப்புப் பாதை (\"standard gauge\") அல்லது செந்தரப் பாட்டை பரவலாகப் பயன்படுத்தப்படும் இருப்புப் பாதை அகலமாகும். இது சில நேரங்களில் ஜார்ஜ் ஸ்டீபென்சன் நினைவாக இசுடீபென்சன் பாதை என்றும் , பன்னாட்டு இருப்புப் பாதை அல்லது வழமை பாதை என்றும் அறியப்படுகின்றது. உலகின் 60% இருப்புப் பாதைகள் இந்த அகலத்தில் அமைந்துள்ளன. உருசியா, உசுபெகிசித்தான், பின்லாந்து தவிர அனைத்து அதிவிரைவு தொடர்வண்டிகள் இந்த செந்தரப் பாட்டையில் அமைந்துள்ளன. \nஇரண்டு இருப்புப் பாதைகளின் உட்புற விளிம்புகளுக்கிடையேயானத் தொலைவு 1,435 மில்லி மீட்டராக வரையறுக்கப்பட்டுள்ளது; ஐக்கிய அமெரிக்காவிலும் கனடாவிலும் இது 4 அடி  அங்; ஆக வரையறுக்கப்படுகின்றது (இது 1,435 மிமீயாகும்).\nஇது UIC பாட்டை, அல்லது UIC இருப்புப் பாதை என்றும் ஐரோப்பிய ஒன்றியத்திலும் உருசியாவில் ஐரோப்பிய பாட்டை என்றும் and Russia, குயின்சுலாந்தில் சீரான அளவி என்றும் அறியப்படுகின்றது.\nSection::::இந்தியா.\nஇந்தியாவில் அதிவிரைவு நகரிய தொடருந்து அமைப்புகள் மட்டுமே செந்தரப் பாதை அகலத்தைப் பின்பற்றுகின்றன; அவையாவன: நம்ம மெட்ரோ, சென்னை மெட்ரோ, தில்லி மெட்ரோ (இரண்டாம் கட்ட கட்டமைப்பிலிருந்து), குட்கான் மெட்ரோ, ஐதராபாத் மெட்ரோ, ஜெய்பூர் மெட்ரோ, கொச்சி மெட்ரோ, கொல்கத்தா மெட்ரோ கொல்கத்தா அமிழ் தண்டூர்தி, இலக்னோ மெட்ரோ, மும்பை மெட்ரோ, நவிமும்பை மெட்ரோ.\n\nஇந்திய இரயில்வேயின் நெடுந்தொலைவு தொடருந்துகள் இந்திய அகலப் பாதை அளவியைப் பயன்படுத்துகின்றன. பெரும்பாலும் கட்டமைக்கப்படும் புதிய பாதைகளும் மெட்ரோ தொடருந்துப் பாதைகளும் இத்தரத்தில் உள்ளன.\n"}
{"id": "257354", "url": "https://ta.wikipedia.org/wiki?curid=257354", "title": "பெரிய வெள்ளை சிலம்பன்", "text": "பெரிய வெள்ளை சிலம்பன்\n\nபெரிய வெள்ளை சிலம்பன் அல்லது பெரிய வெள்ளை பூணியல் (large grey babbler (Turdoides malcolmi) என்பது இந்தியாவில் வறண்ட இடங்களில் காணப்படுகிறது. குறிப்பாக தக்கானத்தில் மிகுதியாகக் காணப்படும் ஒரு பறவையாகும்.\nSection::::விளக்கம்.\nஇப்பறவையின் உடல் சாம்பல் தவிட்டு நிறமுடையது. இதன் நெற்றியும், வாலின் வெளிப்புறமும் வெள்ளை நிறமுடையவை.\n"}
{"id": "257356", "url": "https://ta.wikipedia.org/wiki?curid=257356", "title": "சாமா (பறவை)", "text": "சாமா (பறவை)\n\nசாமா (white-rumped shama) என்பது காட்டில் வாழும் குண்டு கரிச்சான் பறவையாகும். இப்பறவை இந்தியத் துணைக்கண்டத்திலும், தென்கிழக்கு ஆசியாவிலும் காணப்படுகிறது. இப்பறவையைச் சிலர் கூண்டில் வளர்பதும் உண்டு. இது ஒரு பாடும் பறவை ஆகும்.\n\nSection::::விளக்கம்.\nஇப்பறவையின் மேற்பகுதி கறுப்பாக இருக்கும. வயிற்றுப் புறம் பழுப்பு நிறத்தில் இருக்கும்.\n"}
{"id": "257359", "url": "https://ta.wikipedia.org/wiki?curid=257359", "title": "வால்டர் வெற்றிவேல்", "text": "வால்டர் வெற்றிவேல்\n\nவால்டர் வெற்றிவேல் பி. வாசுவின் இயக்கத்தில் 1993ஆவது ஆண்டில் வெளியான ஒரு இந்தியத் தமிழ்த் திரைப்படமாகும். இப்படத்தில் சத்யராஜ், சுகன்யா, ரஞ்சிதா ஆகியோர் முக்கிய கதாபாத்திரங்களில் நடித்திருந்தனர். இளையராஜா இசையமைப்பில் வெளியான இத்திரைப்படம் 1993 சனவரி 14 அன்று வெளியானது.\n\n200நாட்களைக் கடந்து வெற்றிகரமாக ஓடிய இத்திரைப்படம், தொண்ணூறுகளில் வெளியான சத்யராஜ் திரைப்படங்களில் அதிக வசூல் ஈட்டிய திரைப்படமாகும். ரசிகர்களிடம் சிறப்பான வரவேற்பு பெற்ற இத்திரைப்படம் பெரும் வெற்றி பெற்ற திரைப்படமாகும். தமிழில் வெற்றி பெற்றதைத் தொடர்ந்து சிரஞ்சீவி நடிப்பில் \"எஸ். பி. பரசுராம்\" என தெலுங்கிலும், கோவிந்தாவின் நடிப்பில் \"குத்தார்\" என இந்தியிலும் மறுஆக்கம் செய்யப்பட்டது.\n"}
{"id": "257360", "url": "https://ta.wikipedia.org/wiki?curid=257360", "title": "அகலப் பாதை", "text": "அகலப் பாதை\n\nஅகலப் பாதை (\"Broad gauge\") தொடர்வண்டிப் போக்குவரத்தில் செந்தர இருப்புப் பாதையை விட () அகலமான இருப்புப் பாதை ஆகும்.\nஉருசியா, இந்தியா, அயர்லாந்து மற்றும் ஐபீரியா தொடர்வண்டி இருப்புப் பாதைகள் அகலப் பாதையானவை. இவ்வகலப் பாதைகள் துறைமுகங்களில் மின்தூக்கிகள் நகரவும் பயன்படுத்தப்படுகின்றன. \nSection::::இந்தியா.\nஇந்தியா, பாக்கித்தான், வங்காள தேசம், இலங்கை, அர்கெந்தீனா, சிலி நாடுகளில் பரவலாகப் பயன்படும் இருப்புப்பாதை அளவிலான அகலப் பாதையாகும். ஐக்கிய அமெரிக்காவின் சான் பிரான்சிஸ்கோ வளைகுடா பகுதியில் இயங்கும் \"வளைகுடா பகுதி விரைவுக் கடப்பி\" (Bay Area Rapid Transit) இந்த அகலப் பாதையைப் பயன்படுத்துகின்றது. இந்த அளவிலான அகலப் பாதை \"இந்தியப் பாதை\" எனவும் அறியப்படுகின்றது. வட அமெரிக்காவில் இந்த அகலப் பாதை \"டெக்சாசு பாதை\" எனப்படுகின்றது. இதுவே உலகில் பயன்படுத்தப்படும் மிகவும் அகலமான இருப்புப் பாதை ஆகும்.\n"}
{"id": "257364", "url": "https://ta.wikipedia.org/wiki?curid=257364", "title": "ஆலன் ஜோ. பார்டு", "text": "ஆலன் ஜோ. பார்டு\n\nஆலன் யோசப் பார்டு (\"Allen Joseph Bard\", பிறப்பு: 18 திசம்பர் 1933) ஓர் அமெரிக்க வேதியியலாளர். இவர் ஆசுட்டீனில் உள்ள டெக்சாசு பல்கலைக்கழக மின்வேதியியல் மைய இயக்குனரும் ஏக்கர்மேன்-வெல்ச் உயராய்வுக் கட்டில் வேதியியல் பேராசிரியரும் ஆவார். இவர் மின்வேதி அலகீட்டு நுண்ணோக்கியின் கண்டுபிடிப்பாளரும் மின்வேதி ஒளிர்வின் இணைக் கண்டுபிடிப்பாளரும் ஆவார். குறைக்கடத்தி மின்வாயிகள் சார்ந்த ஒளிமின் வேதியியல் ஆய்வுக்கு முதன்மையான பங்களிப்பைச் செய்துள்ளார். இவர் ஒரு துறைநூலின் இணையாசிரியரும் ஆவார்.\n\nSection::::இளம்பருவமும் கல்வியும்.\nஆலன் ஜோ. பார்டு 1933 திசம்பர் 18இல் நியூயார்க் நகரத்தில் பிறந்தார். இவர் பிராங்சு அறிவியல் உயர்நிலைப்பள்ளியில் பயின்றார். நியூயார்க் நகரக் கலூரியில் 1955இல் பட்டம் பெற்றார். பிறகு இவர் ஆர்வார்டு பல்கலைக்கழகத்தில் சேர்ந்து 1956இல் முதுவர் பட்டமும் 1958இல் முனைவர்ப்பட்டமும் பெற்றார்.\n\nSection::::சொந்த வாழ்க்கை.\nஇவர் பிரான் பார்டைத் திருமணம் செய்து கொண்டார். இவர்களுக்கு எட், சாரா என இருமக்கள் உண்டு. அலெக்சு, மாரி, இரேச்சல், ட்ய்லான் என நான்கு பேரன், பேத்திகள் உள்ளனர்.\n\nSection::::விருதுகள்.\nஇவர் 2002இல் பிரீசுட்லீ விருதைப் பெற்றார். மேலும் 2008இல் வேதியியலுக்கான வுல்ஃப் விருதினைப் பெற்றார். இவர் அமெரிக்கக் கலை, அறிவியல் கல்விக்கழகத்தில் 1990இல் ஆய்வு உறுப்பினராகத் தேர்ந்தெடுக்கப்பட்டார். 1982இல் தேசிய அறிவியல் கல்விக்கழக உறுப்பினராகத் தேர்வு செய்யப்பட்டார்.\n\n"}
{"id": "257369", "url": "https://ta.wikipedia.org/wiki?curid=257369", "title": "கட்டளை (திரைப்படம்)", "text": "கட்டளை (திரைப்படம்)\n\nகட்டளை 1993ஆவது ஆண்டில் லியாகத் அலிகான் இயக்கத்தில் வெளியான ஒரு இந்தியத் தமிழ்த் திரைப்படமாகும். சத்யராஜ், பானுப்ரியா ஆகியோர் முக்கிய கதாபாத்திரங்களில் நடித்த இத்திரைப்படத்திற்கு இளையராஜா இசையமைத்திருந்தார். இப்படம் வால்டர் வெற்றிவேல் திரைப்படத்தின் வெற்றியைத் தொடர்ந்து வெளியானது.\n\n\nSection::::பாடல்கள்.\nஇளையராஜா இசையமைத்த இத்திரைப்படத்தில் இடம்பெற்ற பாடல்களை கவிஞர் வாலி எழுதியிருந்தார்.\n"}
{"id": "257371", "url": "https://ta.wikipedia.org/wiki?curid=257371", "title": "கைலாசவடிவு சிவன்", "text": "கைலாசவடிவு சிவன்\n\nகைலாசவடிவு சிவன் (\"Kailasavadivoo Sivan\") என்பவர் இந்திய விண்வெளித் துறையின் அறிவியலாளர் ஆவார். விக்ரம் சாராபாய் விண்வெளி நடுவத்தின் இயக்குநராக 2015 ஆம் ஆண்டு சூன் முதல் நாளிலிருந்து பொறுப்பேற்றுள்ளார். பி .எஸ். எல். வி திட்டத்தில் முக்கியப் பணி ஆற்றினார். கடந்த 33 ஆண்டுகளாக இந்தியாவிலிருந்து ஏவப்பட்ட செயற்கைக் கோள்களில் சிவனின் பங்களிப்பு இருந்தது. ராக்கட்டின் அமைப்பு தொடர்பாக சித்தாரா என்னும் பெயரில் மென்பொருளை உருவாக்கினார். இந்திய விண்வெளி ஆய்வு மையத்தின் தலைவராக 2018 சனவரி 12 ஆம் தேதியில் பதவியேற்றார்.\n\nSection::::இளமைக் காலம்.\nசிவனின் சொந்த ஊர் நாகர்கோவிலுக்கு அண்மையில் உள்ள வல்லங்குமாரவிளை என்னும் சிற்றூர் ஆகும். தமிழ் வழியில் பள்ளிக் கல்வியை கற்ற இவர் கணினியில் இளம் அறிவியல் பட்டமும் பின்னர் சென்னையில் உள்ள எம்.ஐ டி.யில் ஏரோநாட்டிகல் பொறியியலும் படித்தார். பெங்களுரில் இந்தியன் அறிவியல் நிறுவனத்தில் முதுஅறிவியல் பட்டம் பெற்றார். 2006 ஆம் ஆண்டில் மும்பை இந்திய தொழில் நுட்பக் கழகத்தில் விண்வெளிப் பொறியியலில் முனைவர் பட்டம் பெற்றார். 1982 ஆம் ஆண்டில் இந்திய விண்வெளி ஆராய்ச்சி நிறுவனத்தில் முதன்முதலாகப்\nபணியில் சேர்ந்தார்.\n\n"}
{"id": "257373", "url": "https://ta.wikipedia.org/wiki?curid=257373", "title": "கல்யாண் சந்திப்பு தொடருந்து நிலையம்", "text": "கல்யாண் சந்திப்பு தொடருந்து நிலையம்\n\nகல்யாண் சந்திப்பு தொடருந்து நிலையம், மகாராஷ்டிராவில் உள்ள கல்யாணில் உள்ளது. இது மத்திய ரயில்வேயின் கட்டுப்பாட்டில் உள்ளது. மும்பையில் இருந்து 54 கி.மீ தொலைவில் அமைந்துள்ளது. இது மும்பை புறநகர் ரயில்வேயில் உள்ள முக்கியமான நிலையம்.\n\nSection::::தொடர்வண்டிகள்.\nஇதன் வழியாக செல்லும் அனைத்து விரைவுவண்டிகளும் இங்கு நின்று செல்லும்.\n"}
{"id": "257378", "url": "https://ta.wikipedia.org/wiki?curid=257378", "title": "யாத்கிர் தொடருந்து நிலையம்", "text": "யாத்கிர் தொடருந்து நிலையம்\n\nயாத்கிர் தொடருந்து நிலையம், கர்நாடகத்தின் யாத்கிர் மாவட்டத்தில் உள்ள யாத்கிரில் உள்ளது.. இதை யாதகிரி (ಯಾದಗಿರಿ) என்று கன்னடத்தில் அழைப்பர். இதன் நிலையக் குறியீடு YG ஆகும்.\n"}
{"id": "257383", "url": "https://ta.wikipedia.org/wiki?curid=257383", "title": "கோமரங்கடவல பிரதேச செயலாளர் பிரிவு", "text": "கோமரங்கடவல பிரதேச செயலாளர் பிரிவு\n\nகோமரங்கடவல பிரதேச செயலாளர் பிரிவு (\"Gomarankadawala Divisional Secretariat\") திருகோணமலை மாவட்டத்தில் உள்ள 11 பிரதேச செயலாளர் பிரிவுகளுள் ஒன்று. இப்பிரதேச செயலாளர் பிரிவின் வடக்கு எல்லையில் பதவிசிறீபுர பிரதேச செயலாளர் பிரிவும், மேற்கு எல்லையை அண்டி அனுராதபுரம் மாவட்டமும், கிழக்கில் குச்சவெளி பிரதேச செயலாளர் பிரிவும், தெற்கில் மொரவெவ பிரதேச செயலாளர் பிரிவும் அமைந்துள்ளன. 288 சதுர கிலோமீட்டர் பரப்பளவு கொண்ட இந்தப் பிரதேச செயலாளர் பிரிவில் 10 கிராம அலுவலர் பிரிவுகள் உள்ளன.\n\n2012 ஆம் ஆண்டின் மக்கள்தொகை மதிப்பீட்டின்படி, மொத்த மக்கள்தொகை 7,339 ஆகும். எறத்தாழ முழுவதும் சிங்களவர்களையே கொண்ட இப்பிரிவில், ஒரு முசுலிமும், 25 இலங்கைத் தமிழரும், 7,313 சிங்களவரும் வாழ்கின்றனர். திருகோணமலை மாவட்டத்தில் உள்ள குறைவான மக்கள் அடர்த்தி கொண்ட பிரதேச செயலாளர் பிரிவுகளுள் ஒன்றான இப்பிரிவின் மக்கள் அடர்த்தி சதுர கிலோமீட்டருக்கு 25 பேர்.\n"}
{"id": "257384", "url": "https://ta.wikipedia.org/wiki?curid=257384", "title": "பாம்பெர்கெர் மறுசீராக்கல் வினை", "text": "பாம்பெர்கெர் மறுசீராக்கல் வினை\n\nபாம்பெர்கெர் மறுசீராக்கல் வினை \"( Bamberger rearrangement)\" என்பது N- பீனைல் ஐதராக்சிலமைன்கள் வலிமையான நீர்த்த அமிலங்களுடன் ஈடுபடும் ஒரு வகை வேதிவினையாகும். இவ்வினையின் போது அவை மறுசீரமைப்பு அடைந்து 4 – அமினோபீனால்களைத் தருகின்றன. இவ்வினையை செருமன் வேதியியலாளர் யூகென் பாம்பெர்கெர் (1857 – 1952) கண்டறிந்த காரணத்தால் அவர் பெயரால் அழைக்கப்படுகிறது.\n\nநைட்ரோ பென்சீன்களை ரோடியம் அல்லது துத்தநாகத்தைப் பயன்படுத்தி ஒடுக்க வினைக்கு உட்படுத்தும் தொகுப்பு வினையின் மூலம் N- பீனைல் ஐதராக்சிலமைன்கள் தயாரிக்கப்படுகின்றன\n\nSection::::வினைவழி முறை.\nபாம்பெர்கெர் மறுசீராக்கல் வினைக்கான வினைவழிமுறையின் முதல்படிநிலை N- பீனைல் ஐதராக்சிலமைனின் ஒருபுரோட்டானேற்ற வினையில் 1 தொடங்குகிறது. N- புரோட்டானேற்றம் நடைபெறல் அனுகூலமாக இருந்தாலும் உற்பத்தி எதுவும் அங்கு நிகழ்வதில்லை. 2 எனவே ஆக்சிசன் அணு O புரோட்டானேற்றம் அடைந்து 3 இதனால் நைட்ரீனியம் அயனி உருவாகிறது. 4 இந்த இடைநிலை அயனி மின்னணு மிகுபொருளான தண்ணீருடன் வினைபுரிந்து தேவையான 4 – அமினோபீனால் உருவாகிறது 5\n\n"}
{"id": "257385", "url": "https://ta.wikipedia.org/wiki?curid=257385", "title": "கந்தளாய் பிரதேச செயலாளர் பிரிவு", "text": "கந்தளாய் பிரதேச செயலாளர் பிரிவு\n\nகந்தளாய் பிரதேச செயலாளர் பிரிவு திருகோணமலை மாவட்டத்தில் உள்ள 11 பிரதேச செயலாளர் பிரிவுகளுள் ஒன்று. இப்பிரதேச செயலாளர் பிரிவின் வடக்கு எல்லையில் தம்பலகாமம், கிண்ணியா ஆகிய பிரதேச செயலாளர் பிரிவுகளும், மேற்கு எல்லையை அண்டி அனுராதபுரம் மாவட்டமும், கிழக்கில் சேருவிலை பிரதேச செயலாளர் பிரிவும், தெற்கில் பொலநறுவை மாவட்டமும் அமைந்துள்ளன. 404 சதுர கிலோமீட்டர் பரப்பளவு கொண்ட இந்தப் பிரதேச செயலாளர் பிரிவில் 23 கிராம அலுவலர் பிரிவுகள் உள்ளன.\n\n2012 ஆம் ஆண்டின் மக்கள்தொகை மதிப்பீட்டின்படி, மொத்த மக்கள்தொகை 46,641 ஆகும். பெரும்பான்மை சிங்களவர்களைக் கொண்ட இப்பிரிவில், 5,108 முசுலிம்களும், 1,534 இலங்கைத் தமிழரும், 37,448 சிங்களவரும், 2,478 இந்திய வம்சாவளித் தமிழரும் வாழ்கின்றனர். திருகோணமலை மாவட்டத்தில் மிதமான மக்கள் அடர்த்தி கொண்ட பிரதேச செயலாளர் பிரிவுகளுள் ஒன்றான இப்பிரிவின் மக்கள் அடர்த்தி சதுர கிலோமீட்டருக்கு 115 பேர்.\n"}
{"id": "257386", "url": "https://ta.wikipedia.org/wiki?curid=257386", "title": "கிண்ணியா பிரதேச செயலாளர் பிரிவு", "text": "கிண்ணியா பிரதேச செயலாளர் பிரிவு\n\nகிண்ணியா பிரதேச செயலாளர் பிரிவு திருகோணமலை மாவட்டத்தில் உள்ள 11 பிரதேச செயலாளர் பிரிவுகளுள் ஒன்று. இப்பிரதேச செயலாளர் பிரிவின் வடக்கு எல்லையில் நகரமும், சூழலும் பிரதேச செயலாளர் பிரிவும், மேற்கு எல்லையை அண்டி தம்பலகாமம், கந்தளாய் ஆகிய பிரதேச செயலாளர் பிரிவுகளும், கிழக்கில் மூதூர் பிரதேச செயலாளர் பிரிவும், தெற்கில் கந்தளாய் பிரதேச செயலாளர் பிரிவும் அமைந்துள்ளன. 165 சதுர கிலோமீட்டர் பரப்பளவு கொண்ட இந்தப் பிரதேச செயலாளர் பிரிவில் 31 கிராம அலுவலர் பிரிவுகள் உள்ளன.\n\n2012 ஆம் ஆண்டின் மக்கள்தொகை மதிப்பீட்டின்படி, மொத்த மக்கள்தொகை 64,451 ஆகும். பெரும்பான்மை முசுலிம்களைக் கொண்ட இப்பிரிவில், 58,447 முசுலிம்களும், 2,522 இலங்கைத் தமிழரும், 19 சிங்களவரும், 3,445 இந்திய வம்சாவளித் தமிழரும் வாழ்கின்றனர். திருகோணமலை மாவட்டத்தில் கூடிய மக்கள் அடர்த்தி கொண்ட பிரதேச செயலாளர் பிரிவுகளுள் ஒன்றான இப்பிரிவின் மக்கள் அடர்த்தி சதுர கிலோமீட்டருக்கு 391 பேர்.\n"}
{"id": "257387", "url": "https://ta.wikipedia.org/wiki?curid=257387", "title": "மொரவெவ பிரதேச செயலாளர் பிரிவு", "text": "மொரவெவ பிரதேச செயலாளர் பிரிவு\n\nமொரவெவ பிரதேச செயலாளர் பிரிவு திருகோணமலை மாவட்டத்தில் உள்ள 11 பிரதேச செயலாளர் பிரிவுகளுள் ஒன்று. இப்பிரதேச செயலாளர் பிரிவின் வடக்கு எல்லையில் கொமரங்கடவெல பிரதேச செயலாளர் பிரிவும், மேற்கு எல்லையை அண்டி அனுராதபுர மாவட்டமும், கிழக்கில் குச்சவெளி, நகரமும் சூழலும் பிரதேச செயலாளர் பிரிவுகளும், தெற்கில் தம்பலகாமம் பிரதேச செயலாளர் பிரிவும் அமைந்துள்ளன. 329 சதுர கிலோமீட்டர் பரப்பளவு கொண்ட இந்தப் பிரதேச செயலாளர் பிரிவில் 10 கிராம அலுவலர் பிரிவுகள் உள்ளன.\n\n2012 ஆம் ஆண்டின் மக்கள்தொகை மதிப்பீட்டின்படி, மொத்த மக்கள்தொகை 7,946 ஆகும். பெரும்பான்மை சிங்களவர்களைக் கொண்ட இப்பிரிவில், 1,300 முசுலிம்களும், 888 இலங்கைத் தமிழரும், 5,750 சிங்களவரும், 3 இந்திய வம்சாவளித் தமிழரும் வாழ்கின்றனர். திருகோணமலை மாவட்டத்தில் மிகக்குறைந்த மக்கள் அடர்த்தி கொண்ட பிரதேச செயலாளர் பிரிவான இப்பிரிவின் மக்கள் அடர்த்தி சதுர கிலோமீட்டருக்கு 24 பேர் மட்டுமே.\n"}
{"id": "257388", "url": "https://ta.wikipedia.org/wiki?curid=257388", "title": "மூதூர் பிரதேச செயலாளர் பிரிவு", "text": "மூதூர் பிரதேச செயலாளர் பிரிவு\n\nமூதூர் பிரதேச செயலாளர் பிரிவு திருகோணமலை மாவட்டத்தில் உள்ள 11 பிரதேச செயலாளர் பிரிவுகளுள் ஒன்று. இப்பிரதேச செயலாளர் பிரிவின் வடக்கு எல்லையில் திருகோணமலை குடாவும், மேற்கு எல்லையை அண்டி கிண்ணியா, சேருவிலை ஆகிய பிரதேச செயலாளர் பிரிவுகளும், கிழக்கில் இந்துப் பெருங்கடலும், தெற்கில் சேருவிலை பிரதேச செயலாளர் பிரிவும் அமைந்துள்ளன. 195 சதுர கிலோமீட்டர் பரப்பளவு கொண்ட இந்தப் பிரதேச செயலாளர் பிரிவில் 42 கிராம அலுவலர் பிரிவுகள் உள்ளன.\n\n2012 ஆம் ஆண்டின் மக்கள்தொகை மதிப்பீட்டின்படி, மொத்த மக்கள்தொகை 56,379 ஆகும். பெரும்பான்மை முசுலிம்களைக் கொண்ட இப்பிரிவில், 34,984 முசுலிம்களும், 20,935 இலங்கைத் தமிழரும், 444 சிங்களவரும், 4 இந்திய வம்சாவளித் தமிழரும் வாழ்கின்றனர். திருகோணமலை மாவட்டத்தில் கூடிய மக்கள் அடர்த்தி கொண்ட பிரதேச செயலாளர் பிரிவுகளுள் ஒன்றான இப்பிரிவின் மக்கள் அடர்த்தி சதுர கிலோமீட்டருக்கு 289 பேர்.\n"}
{"id": "257389", "url": "https://ta.wikipedia.org/wiki?curid=257389", "title": "சேருவிலை பிரதேச செயலாளர் பிரிவு", "text": "சேருவிலை பிரதேச செயலாளர் பிரிவு\n\nசேருவிலை பிரதேச செயலாளர் பிரிவு திருகோணமலை மாவட்டத்தில் உள்ள 11 பிரதேச செயலாளர் பிரிவுகளுள் ஒன்று. இப்பிரதேச செயலாளர் பிரிவின் வடக்கு எல்லையில் மூதூர் பிரதேச செயலாளர் பிரிவும், மேற்கு எல்லையை அண்டி கந்தளாய் பிரதேச செயலாளர் பிரிவும், கிழக்கில் ஈச்சிலம்பத்தை பிரதேச செயலாளர் பிரிவும், இந்துப் பெருங்கடலும், தெற்கில் பொலநறுவை மாவட்டமும் அமைந்துள்ளன. 311 சதுர கிலோமீட்டர் பரப்பளவு கொண்ட இந்தப் பிரதேச செயலாளர் பிரிவில் 17 கிராம அலுவலர் பிரிவுகள் உள்ளன.\n\n2012 ஆம் ஆண்டின் மக்கள்தொகை மதிப்பீட்டின்படி, மொத்த மக்கள்தொகை 13,546 ஆகும். பெரும்பான்மை சிங்களவர்களைக் கொண்ட இப்பிரிவில், 2,426 முசுலிம்களும், 1,816 இலங்கைத் தமிழரும், 9,293 சிங்களவரும், 3 இந்திய வம்சாவளித் தமிழரும் வாழ்கின்றனர். திருகோணமலை மாவட்டத்தில் குறைவான மக்கள் அடர்த்தி கொண்ட பிரதேச செயலாளர் பிரிவுகளுள் ஒன்றான இப்பிரிவின் மக்கள் அடர்த்தி சதுர கிலோமீட்டருக்கு 44 பேர்.\n"}
{"id": "257395", "url": "https://ta.wikipedia.org/wiki?curid=257395", "title": "உரோச்சட்டர் தேவாலயம்", "text": "உரோச்சட்டர் தேவாலயம்\n\nஉரோச்சட்டர் தேவாலயம் (\"Rochester Cathedral\") என்பது கென்ட் மாவட்டத்தில் உள்ள இங்கிலாந்தின் இரண்டாவது மிகப் பழமையான தேவாலயம் ஆகும். இது கி.பி. 604 இல் யூஃது ஆயரால் நிறுவப்பட்டது. தற்போதைய ஆலயத்தின் வேலைப்பாடுகள் கி.பி. 1080 இல் பிரெஞ்சுத் துறவி குண்டல்ப் அவர்களின் காலத்திலிருந்தே துவங்கப்பட்டுள்ளது. நார்மன் கட்டிடக்கலையில் அமைக்கப்பட்ட ஆலயத்தின் நடுக்கூடம், நிலவரை, ரோமானிய வழிப்பாணியில் அமைந்த கட்டிட முகப்பும் இவ்வாலயத்தின் சிறப்பம்சங்கள். பின்னர் தோன்றிய கோதிக் கட்டிடக்கலையும் இவ்வாலயத்தை அழகுபடுத்தியுள்ளது. இவ்வாலயத்தினுள் அமைந்துள்ள நூலகத்தின் முதன்மை வாயிற்கதவு (முன்னனுமதி பெற்றே பார்க்க முடியும்) 14 ஆம் நூற்றாண்டில் எழுப்பப்பட்ட இங்கிலாந்தின் சில பழமையானக் கதவுகளில் ஒன்று. டெஃடுசு ரோஃப்பின்சசு என்ற மிகப்பழமையான ஆங்கில சட்ட நூல், இங்குள்ள துறவிகளாலே எழுதப்பட்டது.\n\nSection::::வரலாறு.\nகி.பி. 42 இல் உரோமானியர்கள், உரோச்சட்டர் பகுதிகளை தங்கள் கட்டுபாட்டில் கொண்டுவந்து, துரோபிரிவே என்று பெயரிட்டனர். கி.பி. 407 இல் உரோமானியர்கள் வெளியேறிய பின்னர் நிலவிய குழப்ப நிலையை பயன்படுத்தி, சூட்டுகள், கென்ட் கடற்கரை வழியாக மெட்வே பகுதிக்குள் நுழைந்தனர். பின்னர் அய்லஃசபோர்ட் என்ற இடத்தில் பிரித்தானியர்களை தோற்கடித்து, மேற்கு கென்டில் இருந்த சாக்சன்களுடன் இணைத்து கென்ட் இராச்சியத்தை நிறுவினர். இதன் பின்னர் உரோச்சட்டரை சுற்றிய பகுதிகள் செஃடர்வரா லாதே (\"lathe of Cesterwara\") என்று அழைக்கப்பட்டது.\n\nகி.பி. 604 இல், கேன்டர்பரி பேராயர் அகுத்தினார், உரோச்சட்டரில் ஒரு பேராலயத்தை எழுப்பும் பணிக்காக இறைப்பணியாளர் யூஃதுவை அனுப்பினார். இதற்கான நிலத்தை கென்ட் இராச்சியத்தின் மன்னர் ஏத்தல்பர்ட் வழங்கினார். பின்னர் அகுத்தினார் யூஃதுவை உரோச்சட்டரின் முதல் ஆயராக நியமித்தார்.\n\nநோர்மானியர்களின் படையெடுப்பிற்குப் பின்னர் கி.பி. 1077 இல் உரோச்சட்டர் ஆயராக குண்டல்ப் பொறுப்பேற்றார். கி.பி. 1080 இல், சுமார் 450 வருடம் பழமையான உரோச்சட்டர் ஆலயத்தின் கிழக்குப் பகுதியில், புதிய ஆலயத்தை எழுப்பி புனித அந்திரேயா திருத்தூதருக்காய் அர்ப்பணித்தார். கி.பி. 1130 இல் ஆலயத்தின் பணிகள் நிறைவடைந்தது.\n\nகி.பி. 1137 இல் நிகழ்ந்த தீவிபத்தில் உரோச்சட்டர் பேராலயம் பெரிதும் சேதமடைந்தது.\n\nகி.பி. 1227 இல் நோர்மானியர்களால் அமைக்கப்பட்ட பாடகர்கள் இருக்கையிடம் புதுப்பிக்கப்பட்டது. கி.பி. 1343 இல், ஆயர் கமோ தி கைத் (\"Hamo de Hythe\") ஆலய கோபுரத்தை உயர்த்தி, நான்கு மணிகளைத் தொங்கவிட்டார்.\n\n"}
{"id": "257397", "url": "https://ta.wikipedia.org/wiki?curid=257397", "title": "உரோச்சட்டர் கோட்டை", "text": "உரோச்சட்டர் கோட்டை\n\nஉரோச்சட்டர் கோட்டை (\"Rochester Castle\") இங்கிலாந்தின் கென்ட் மாவட்டத்தில் அமைந்துள்ள மெட்வே பகுதியில் உள்ள உரோச்சட்டர் எனும் சிற்றூரில் அமைந்துள்ளது. இது இங்கிலாந்தின் மிகவும் உயரமான நார்மன் கட்டடக்கலையில் கட்டப்பட்ட நார்மன் அரண் ஆகும். இது உரோமைப் பேரரசின் இலண்டன் சுவர் கட்டும் காலத்தில் மெட்வே ஆற்றைக் கடக்கும் உரோமானியர்களைப் பாதுகாக்கக் கட்டப்பட்டது.\n\n"}
{"id": "257401", "url": "https://ta.wikipedia.org/wiki?curid=257401", "title": "கிறிஸ்டோபர் மக்கென்ட்லஸ்", "text": "கிறிஸ்டோபர் மக்கென்ட்லஸ்\n\nகிறித்தோபர் ஜான்சன் மக்கென்ட்லசு (\"Christopher Johnson McCandless\", 12 பெப்ரவரி 1968 - ஆகத்து 1992) அமெரிக்காவில் வாழ்ந்த ஒரு சாகசக்காரர் ஆவார். எளிய வாழ்க்கை வாழ்வதற்காக 1992ம் ஆண்டு ஏப்ரல் மாதத்தில் அலாஸ்காவிலுள்ள காட்டுப்பகுதிக்குத் தனியே சென்றார். நான்கு மாதங்களுக்குப் பிறகு அவருடைய உடல் டெனாலி தேசியப் பூங்காவில் சுஷனா ஆற்றின் கிழக்குக் கரையில் கண்டெடுக்கப்பட்டது.\n\nமக்கென்ட்லஸ் பற்றிய ஒரு முழு நீள கட்டுரை தி நியூயார்க்கர் பத்திரிகையில் பிப்ரவரி 8, 1993 இதழில் வெளியானது. மக்கென்ட்லஸின் பயணத்தைப் பற்றிய கதையை 1996ல், ஜான் கிராகொயர் எனும் மலையேற்ற சாகசக்காரர் Into the Wild (இன் டு த வைல்ட் / காட்டுக்குள்) என்ற பெயரில் வெளியிட்டார். மக்கென்ட்லஸின் பயணத்தை அடிப்படையாகக் கொண்ட Into the Wild (இன் டு த வைல்ட் / காட்டுக்குள்) என்ற ஆங்கிலத் திரைப்படம் 2007ம் ஆண்டு வெளிவந்தது.\n"}
{"id": "257423", "url": "https://ta.wikipedia.org/wiki?curid=257423", "title": "காதற்கடிதம்", "text": "காதற்கடிதம்\n\nகாதற்கடிதம் (\"Love letter\") என்பது காதல் உணர்வுகளை எழுத்து வடிவத்தில் வெளிப்படுத்தி எழுதும் கடிதம் ஆகும். ஒருவர் தான் காதலிப்பவரிடம் இதனை நேரடியாகக் கொடுப்பார். அல்லது அஞ்சல் வழியாகவோ புறா மூலமாகவோ நண்பர் மூலமாகவோ அனுப்புவார். சில வேளைகளில் காதற்கடிதத்தை மறைவான ஓரிடத்தில் ஒளித்து வைத்து விடுவதுமுண்டு. முதன்முறையாகக் காதலைத் தெரிவிப்பதற்காக மட்டுமன்றி, மனைவிக்கோ காதலிக்கோ கூடக் காதற்கடிதத்தை எழுதுவதுண்டு. காதற்கடிதம் எழுதும் வழக்கம் தற்போது குறைந்து வருவதாகக் கூறப்படுகின்றது.\n\n\n"}
{"id": "257424", "url": "https://ta.wikipedia.org/wiki?curid=257424", "title": "டேவிட் பால்டிமோர்", "text": "டேவிட் பால்டிமோர்\n\nடேவிட் பால்டிமோர் (\"David Baltimore\", பிறப்பு 7 மார்ச் 1938) ஓர் அமெரிக்க உயிரியலாளரும் பல்கலைக்கழக ஆட்சியாளரும் ஆவார். இவர் 1975 இல் மருத்துவம் அல்லது உடலியங்கியலுக்கான நோபல் பரிசு பெற்றார். 1997 முதல் 2006 வரை கலிபோர்னியா தொழில்நுட்ப நிறுவனத்தின் தலைவராக இருந்தார். இப்போது அங்கு தகைமைத் தலைவராகவும் இராபெர்ட் ஆந்திரூசு மிலிக்கன் கட்டில் உயிரியல் பேராசிரியராகவும் இருக்கிறார். இவர் 1990முதல் 1991வரை இராக்பெல்லெர் பல்கலைக்கழகத் தலைவராகவும் இருந்துள்ளார். 2007இல் அமெரிக்க அறிவியல் மேம்பாட்டுக்கழகத்தின் தலைவரானார். முனைவர் பால்டிமோர் உலக அறிவியலில் பெருந்தாக்கத்தை விளைவித்துள்ளார். குறிப்பாக நோயெதிர்ப்பியல், நச்சுயிரியல், புற்றுநோய் ஆய்வு, உயிரித் தொழில்நுட்பம், மீளிணைவு டி. என். ஏ. ஆய்வு ஆகிய புலங்களில் ஆய்வாளராகவும் ஆட்சியாளராகவும் கல்வியாளராகவும் அறிவியல் சார்ந்த பொதுக்கொள்கையாளராகவும் பெரும்பங்களித்துள்ளார். இவர் பல முனைவர்பட்ட, முதுமுனைவர்பட்ட மாணவர்களை வழிநடத்தியுள்ளார். இவர்களில் பலர் பல்வேறு புலங்களில் பெயர்பெற்ற ஆய்வாளர்களக உள்ளனர். நோபல் பரிசு மட்டுமன்றி, இவர் பல விருதுகளைப் பெற்றுள்ளார். 1999இல் தேசிய அறிவியல் பதக்கம் பெற்றார். இவர் தற்போது பரிந்துரையாளர் வாரியத்தில் இருக்கிறார்.\n\n\nSection::::சொந்த வாழ்க்கை.\nபால்டிமோர் 1968இல் மரு. அலைசு எசு. ஃஉவாங்கை மணந்தார். இவர்களுக்கு ஒரு மகள் உண்டு.\n\n"}
{"id": "257426", "url": "https://ta.wikipedia.org/wiki?curid=257426", "title": "அகில்யாபாய் ஓல்கர்", "text": "அகில்யாபாய் ஓல்கர்\n\nமகாராணி அகில்யா பாய் ஓல்கர் (31 மே 1725 – 13 ஆகத்து 1795),  ஓல்கர் வம்சத்தின் பேரரசியாவார். இவர் மராட்டியப் பேரரசின் இந்தூர் அரசை ஆட்சி செய்தவராவார். இவர் அகமத்நகரிலுள்ள சாம்கெட் என்னும் நகரின், இச்சோண்டி கிராமத்தில் பிறந்தவர் ஆவார். இவர் ஆட்சியில் தலைநகரத்தை இந்தோரின் தெற்கில் நருமதையில் அமைந்துள்ள மகேசுவருக்கு மாற்றினார்.\n\nSection::::ஆட்சிப் பகுதி.\nஅகில்யாபாயின் கனவர் காண்டே ராவ் ஓல்கர், கும்பர் போரில் 1754-ல் உயிரிழந்தார். 12 ஆண்டுகளுக்குப் பிறகு இவருடைய மாமனார் மல்கர் ராவும் காலமானார். அதன்பிற்கு ஓராண்டு கழித்து இந்தூர் அரசியாக முடிசூட்டப்பட்டார். இவர் தன்னுடையா அரசை வழிப்பறிக் கொள்ளையர்களிடம் இருந்து காக்க பாடுபட்டார். இவர் தன்னுடைய போர்படையை வழிநடத்துவதிலும் தன்னுடைய வீரத்தை காட்டினார். இவர் துகோசி ஓல்கரை தன்னுடைய தளபதியாக நியமித்தார். இவரது 30 ஆண்டு ஆட்சிக்காலத்தில் முறையான நிர்வாகமும், நல்லதொரு ஆட்சியுமாக நடத்தினார், இவர் வாழும்போது மரியாதையுடனும், இறந்த பிறகு துறவிபோலவும் கருதப்பட்டார். \nSection::::கட்டிய கோயில்கள் மற்றும் கோட்டைகள்.\nஅகில்யாபாய் கட்டிடக்கலைநுட்பத்தில் ஆர்வமுள்ளவராக இருந்தார். இவர் இந்தோர், மகேசுவர் பகுதிகளில் பல கோயில்களை நிறுவினார். இவருடைய ஆட்சிப்பகுதியில் மட்டுமின்றி பல்வேறு இடங்களில் கோயில்கள், தர்மசாலை எனப்படும் ஓய்வு விடுதிகள் ஆகியவற்றை உருவாக்கினார். கிழக்கே இந்துக்களின் முக்கிய தளமான குசராத்திலுள்ள துவாரகை முதல், கங்கை நதிக்கரையிலுள்ள காசி விசுவநாதர் கோயில் வரையிலும், உஜ்ஜையின், நாசிக், விஷ்ணுபாத் கோயில், கயா மற்றும் பாராலி பைஜ்னாத் ஆகிய மகாராட்டிரப் பகுதியிலும் தனது கோயில்களை கட்டினார். சோமநாதபுரத்தில் பாழடைந்த சிவன் கோயிலை மீண்டும் கட்டி குடமுழுக்கு செய்தார். அரசர்களில் அக்பரை குறிப்பிடுவது போல, பேரரசிகளில் முக்கியமானவர் இவரென குறிப்பிடப்படுகிறது.\nSection::::இந்திய அரசின் மரியாதை.\nஇந்திய அரசு அகில்யாபாய் ஓல்கருக்கு மரியாதை அளிக்கும் விதமாக இந்தோர் விமான நிலையத்திற்கு, தேவி அகில்யாபாய் ஓல்கர் விமான நிலையம் என பெயர் சூட்டியுள்ளது. அதுமட்டுமின்றி, 1999-ம் ஆண்டு ஆகத்து 25-ம் நாள் இவருடைய படத்தை அஞ்சல் தலையில் பொறித்து மரியாதை செய்துள்ளது.\n\n\n\n"}
{"id": "257443", "url": "https://ta.wikipedia.org/wiki?curid=257443", "title": "மன்னர் மானியம் (இந்தியா)", "text": "மன்னர் மானியம் (இந்தியா)\n\nமன்னர் மானியம் (Privy Purse in India) என்பது இந்திய விடுதலைக்கு முன்பு பிரித்தானிவின் இந்தியப் பேரரசின் கீழ், சுதேச சமஸ்தான மன்னர்களுக்கும், அவர்தம் வாரிசுகளுக்கும், இந்தியப் பிரிவினைக்குப்பின் இந்திய அரசால் ஆண்டுதோறும் வழங்கப்பட்ட உதவித் தொகையாகும். \n\nமன்னர் மானியம் எனும் உதவித் தொகை வழங்குவது, இந்திய அரசியலமைப்பில் செய்த 26வது திருத்தத்தை, 1971ஆம் ஆண்டில் இந்திய நாடாளுமன்றத்தின் இரு அவைகளில் நிறைவேற்றிய பின்னர், இந்திய அரசால் நிறுத்தப்பட்டது.\n\nSection::::வரலாறு.\nஇந்திய விடுதலைக்கு முன்னர் 1947இல் 560 சுதேச சமஸ்தானங்கள் ஆங்கிலேயே அரசுக்கு ஆண்டுதோறும் திறை செலுத்திக் கொண்டு, தத்தம் பகுதிகளை ஆட்சி செய்து கொண்டிருந்தன. அவற்றில் தமிழ்நாட்டில் புதுக்கோட்டை சமஸ்தானமும் ஒன்றாகும். 15 ஆகஸ்டு 1947இல் இந்திய விடுதலைக்குப் பின்னர், இந்திய அரசின் உள்துறை அமைச்சராக இருந்த சர்தார் வல்லபாய் படேலின் முயற்சியால் அனைத்து சுதேச சமஸ்தானங்களின் ஆட்சிப் பகுதிகள் இந்திய அரசின் கீழ் இணைந்தன.\n\nதங்கள் ஆளும் பகுதியை இந்தியாவுடன் இணைத்தமைக்காக 565 சுதேச மன்னர்களுக்கு மானியத்தொகையாக இந்திய அரசு ஆண்டுதோறும் ரூபாய் 5000 முதல் இரண்டு இலட்சம் வரை வழங்கப்பட்டது. பெரிய சுதேச மன்னர்களாக ஹைதராபாத் நிஜாம், மைசூர், திருவாங்கூர், பரோடா, ஜெய்பூர் மற்றும் பாட்டியால மன்னர்களுக்கு பத்து இலட்சம் ரூபாய் வரை மன்னர் மானியம் வழங்கப்பட்டது.\n\nSection::::ஒழிப்பு.\n1969இல் மன்னர் மானிய ஒழிப்பு சட்ட மசோதா அரசு நாடாளுமன்றத்தில் கொண்டுவந்த போது ஒரு வாக்கு வித்தியாசத்தின் நாடாளுமன்ற மாநிலங்களவையில் தோற்றது. \"இந்திய அரசியல் அமைப்பு (26வது திருத்தம்) சட்டம், 1971\" (The Constitution (Twenty-sixth Amendment) Act, 1971) 1971இல் நாடாளுமன்றத்தின் இரு அவைகளில் நிறைவேற்றப்பட்டதால் இந்திய அரசு மன்னர் மானியம் வழங்குவது நிறுத்தப்பட்டது.\n"}
{"id": "257446", "url": "https://ta.wikipedia.org/wiki?curid=257446", "title": "மல்லுவேட்டி மைனர்", "text": "மல்லுவேட்டி மைனர்\n\nமல்லுவேட்டி மைனர் என்பது மனோபாலாவின் இயக்கத்தில் 1990ஆவது ஆண்டில் வெளியான ஒரு நகைச்சுவை தமிழ்த் திரைப்படமாகும். சத்யராஜ், சீதா, ஷோபனா ஆகியோர் முக்கிய கதாபாத்திரங்களில் நடித்திருந்தனர். பி. கலைமணியின் தயாரிப்பில்.இளையராஜாவின் இசையமைப்பில் உருவான இத்திரைப்படம் 1990 அக்டோபர் 17 அன்று வெளியானது.\n\n"}
{"id": "257453", "url": "https://ta.wikipedia.org/wiki?curid=257453", "title": "மதுரை வீரன் எங்க சாமி", "text": "மதுரை வீரன் எங்க சாமி\n\nமதுரை வீரன் எங்க சாமி என்பது 1990ஆவது ஆண்டில் வெளியான ஒரு இந்தியத் தமிழ்த் திரைப்படமாகும். இப்படத்தில், சத்யராஜ், ரூபினி ஆகியோர் முக்கிய கதாபாத்திரங்களில் நடித்திருந்தனர். இது எதிர்பார்த்த அளவிற்கு வெற்றிபெறவில்லை. வணிக ரீதியாகவும் இப்படம் தோல்வியைச் சந்தித்தது. இப்படத்தில் கவுண்டமணி நடித்த \"பலூன் கந்தசாமி\" கதாபாத்திரம் பலராலும் பாராட்டப்பட்டது.\n\n"}
{"id": "257455", "url": "https://ta.wikipedia.org/wiki?curid=257455", "title": "பழுப்புநிறச் சேற்று மீன்", "text": "பழுப்புநிறச் சேற்று மீன்\n\nபழுப்பு நிறச் சேற்று மீன் (ஆங்கிலம்: \"Brown mudfish\"; \"Neochanna apoda\") என்பது கேலக்சிட் குடும்பத்தைச் சேர்ந்த நியூசிலாந்தைச் சேர்ந்த அகணிய உயிரி ஆகும். இது வடக்குத் தீவின் தென்மேற்கிலுள்ள ஈரநிலங்களில் காணப்படுகிறது. மேலும் தெற்குத் தீவின் மேற்குக் கரையின் மேற்பகுதியிய்லும் காண்னப்படுகிறது. இது பொதுவாக 100-130 மிமீ வரையில் வளரக்கூடியது மேலும் குறைந்தது இது 7 ஆண்டுகள் உயிர் வாழக்கூடியது.\n\nநீயூசிலாந்து இயற்கைப் பாதுகாப்புத் துறை இம்மீன் இனத்தைக் \"குறைந்துவருபவை\" என்று பகுத்துள்ளதுஇது பன்னாட்டு இயற்கைப் பாதுகாப்புச் சங்கத்தினால் \"அச்சுறுத்தப்பட்ட இனமாக\" அறிவிக்கப்பட்டுள்ளது.\n\n"}
{"id": "257457", "url": "https://ta.wikipedia.org/wiki?curid=257457", "title": "பிரம்மா (திரைப்படம்)", "text": "பிரம்மா (திரைப்படம்)\n\nபிரம்மா என்பது கே. சுபாஷ் இயக்கத்தில் 1991ஆவது ஆண்டில் வெளியான தமிழ்த் திரைப்படமாகும். இப்படத்தில் சத்யராஜ், குஷ்பூ, பானுப்ரியா ஆகியோர் முக்கிய கதாபாத்திரங்களில் நடித்திருந்தனர். தீபாவளியன்று வெளியான இப்படம் சிறப்பான வரவேற்பை பெற்று நூறு நாட்களைக் கடந்து ஓடிய வெற்றித் திரைப்படமாக அமைந்தது. தமிழில் வெற்றிபெற்றதைத் தொடர்ந்து இப்படம் இதே பெயரில் மோகன் பாபு நடிப்பில் தெலுங்கிலும், கோவிந்தாவின் நடிப்பில் இந்தியிலும் மறுஆக்கம் செய்யப்பட்டது.\n\n\nSection::::தயாரிப்பு.\nதொடக்கத்தில் இப்படத்தின் ஜெனீபர் கதாபாத்திரத்தில் கனகா நடிப்பதாக இருந்தது. ஆனால் நடிக்க தேதி கிடைக்காததால் இப்பாத்திரத்தில் குஷ்பூ நடித்திருந்தார்.\n\nSection::::வெளியீடு.\nரசிகர்களிடம் சிறப்பான வரவேற்பை பெற்ற இத்திரைப்படம் வணிக ரீதியாகவும் சிறப்பான வெற்றியைப் பெற்றது.\n"}
{"id": "257459", "url": "https://ta.wikipedia.org/wiki?curid=257459", "title": "செல்லத்துரை சுதர்சன்", "text": "செல்லத்துரை சுதர்சன்\n\nசெல்லத்துரை சுதர்சன் இலங்கைத் தமிழ் கவிஞரும் விமர்சகரும் ஆய்வாளரும் ஆவார். குடியேற்றக் கால இலங்கையின் இலக்கிய ஆவணங்களைத் தேடியெடுத்துப் பதிப்பிக்கும் முயற்சியில் ஈடுபட்டுவருகிறார். மறுமலர்ச்சி இதழ்களைத் தேடியெடுத்து அவ்விதழில் வெளிவந்த கவிதைகளைப் பதிப்பித்துள்ளார். முழுமை பெறாதிருந்த உடுப்பிட்டி சிவசம்புப் புலவர் எழுதிய பிரபந்தங்களைக் கண்டுபிடித்துப் பெருந்திரட்டாகத் தொகுத்துள்ளார்.\n\nSection::::கல்வி.\nஇவர் யாழ்ப்பாண மாவட்டத்திலுள்ள வசாவிளானைப் பிறப்பிடமாகக் கொண்டவர். இவர் வசாவிளான் றோமன் கத்தோலிக்கக் கல்லூரியில் தனது தொடக்கக் கல்வியைப் பெற்றார். இடைநிலை, உயர்நிலைக் கல்வியை உடுப்பிட்டி அமெரிக்கன் மிசன் கல்லூரியில் பெற்றார். பேராதனைப் பல்கலைக்கழகத்தில் தமிழைச் சிறப்புத் துறையாகப் பயின்று இளங்கலைப் பட்டத்தையும் அதே பல்கலைக்கழகத்தில் முதுகலைப் பட்டத்தையும் பெற்றுக்கொண்டார். இவர் உடுப்பிட்டியில் வசித்து வருகின்றார். பேராதனைப் பல்கலைக்கழகத்தில் தமிழ்த்துறை விரிவுரையாளராகப் பணியாற்றுகிறார்.\n\n\n\n"}
{"id": "257460", "url": "https://ta.wikipedia.org/wiki?curid=257460", "title": "பங்காரப்பேட்டை", "text": "பங்காரப்பேட்டை\n\nபங்காரப்பேட்டை (Bangarapet), கருநாடகத்தின் கோலார் மாவட்டத்தில் அமைந்துள்ள நகரம் ஆகும். இந்நகரம் பங்காரப்பேட்டை வட்டத்தின் தலைநகராகவும் விளங்குகிறது. பெங்களூரையும் தங்க வயல்களையும் இணைப்பதன் பொருட்டு இந்நகரம் உருவானது. இந்நகரம் அரிசி வணிகத்துக்குப் பெயர் பெற்றது. \n"}
{"id": "257462", "url": "https://ta.wikipedia.org/wiki?curid=257462", "title": "புதர்ச்சிட்டு", "text": "புதர்ச்சிட்டு\n\nபுதர்ச்சிட்டு (pied bush chat) என்பது குருவியளவு உள்ள ஒரு பறவையாகும். இது மேற்காசியா, நடு ஆசியா, இந்தியத் துணைக்கண்டம், தென்கிழக்காசியா ஆகிய பகுதிகளில் காணப்படுகிறது. இப்பறவை இணை இணையாகச் கிராமப் புறங்களில் சுற்றக்கூடியது.\nSection::::விளக்கம்.\nஇப்பறவைகளில் ஆண்பறவை நல்ல கறுப்பு நிறம் உடையதாகவும், அடித்தொண்டை, அடிவயிறு, இறக்கைப் பகுதிகளில் ஒளிரும் வெண் பட்டை உடையதாகவும் இருக்கும. பெண்பறவை மண் நிறம் கொண்டதாகவும், தொடைப் பகுதி துரு நிறம் கொண்டதாகவும் உள்ளது.\nSection::::வாழ்க்கை.\nஇப்பறவையின் இனப்பெருக்கக் காலம் பெரும்பாலும் பிப்பிரவரி முதல் ஆகத்து மாதம் வரையிருக்கும், ஆனால் மார்ச்சு சூன் மாதங்களுக்கிடையே உச்ச காலமாக இருக்கும். ஆண்பறவைகள் கிளை உச்சிகளில் இருந்துகொண்டு கீச்சென்ற குரலில் குயின்றுகொண்டு இருக்கும்.\nஇதன் குரலை இணைத்துள்ள ஒலிக்கோப்பின்வழி கேட்கலாம். \n\nஇதன் கூடு பொந்துகளில் காய்ந்த புல் முதலானவற்றால் கட்டப்பெற்றிருக்கும். கூட்டில் 2-5 முட்டைகள் இடும்\n"}
{"id": "257463", "url": "https://ta.wikipedia.org/wiki?curid=257463", "title": "புரோமித்தியம்(III) ஆக்சைடு", "text": "புரோமித்தியம்(III) ஆக்சைடு\n\nபுரோமித்தியம்(III) ஆக்சைடு \"(Promethium(III) oxide)\" என்பது PmO என்ற மூலக்கூற்று வாய்ப்பாடுடன் கூடிய ஒரு வேதிச் சேர்மம் ஆகும். பொதுவாகப் பரவலாகக் காணப்படும் புரோமித்தியம் சேர்மமாக, புரோமித்தியம்(III) ஆக்சைடு காணப்படுகிறது.\nSection::::படிக அமைப்பு.\nபுரோமித்தியம்(III) ஆக்சைடு முக்கியமான மூன்று படிகவமைப்புகளில் காணப்படுகிறது:\n<small> a,b,c (நானோ மீட்டர்| நா.மீ) என்பவை அணிக்கோவை அளபுருக்கள்,Z என்பது அணிக்கோவை தளத்தின் ஒரு அலகுக்கூட்டில் உள்ள அணுக்களின் எண்ணிக்கை, எக்சு கதிர் படிகவியல் தரவுகளில் இருந்து பெறப்பட்டது. \n\nதாழ்வெப்பநிலை எளிய கனசதுரவடிவ அமைப்பானது 750 முதல் 800 பாகை வெப்பநிலைக்கு சூடுபடுத்தும்போது ஒற்றைச்சரிவு வடிவமைக்கு மாறுகிறது. ஆக்சைடை உருகவைத்தால் மட்டுமே இம்மாற்றம் மீட்சியடைகிறது. சுமார் 1740 பாகை வெப்பநிலைக்கு சூடாக்கினால் ஒற்றைசரிவு அமைப்பில் இருந்து அறுகோண கட்டுமான அமைப்புக்கு மாற்றவியலும். \n"}
{"id": "257466", "url": "https://ta.wikipedia.org/wiki?curid=257466", "title": "ஆரப் புதர்ச்சிட்டு", "text": "ஆரப் புதர்ச்சிட்டு\n\nஆரப் புதர்ச்சிட்டு (Saxicola torquatus) என்பது புதர்ச்சிட்டுகளில் ஒருவகைப் பறவையாகும்.\n\nSection::::விளக்கம்.\nஇப்பறவைகளில் ஆண்பறவையின் கழுத்து கறுப்பு நிறமாகவும், மார்பு செம்மஞ்சள் கலந்த தவிட்டு நிறத்திலும், வெள்ளை நிற ஆரம்போன்ற கழுத்துப் பட்டையும் கொண்டிருக்கும். பெண்பறவைகள் புதர்ச்சிட்டை ஒத்திருந்தாலும், முதுகுபுறத்தில் வரிகள் இருக்கும்.\n"}
{"id": "257468", "url": "https://ta.wikipedia.org/wiki?curid=257468", "title": "தம்பலகாமம் பிரதேச செயலாளர் பிரிவு", "text": "தம்பலகாமம் பிரதேச செயலாளர் பிரிவு\n\nதம்பலகாமம் பிரதேச செயலாளர் பிரிவு திருகோணமலை மாவட்டத்தில் உள்ள 11 பிரதேச செயலாளர் பிரிவுகளுள் ஒன்று. இப்பிரதேச செயலாளர் பிரிவின் வடக்கு எல்லையில் மொரவெவ பிரதேச செயலாளர் பிரிவும், மேற்கு எல்லையை அண்டி அனுராதபுர மாவட்டமும், கிழக்கில் கிண்ணியா, திருகோணமலை நகரமும் சூழலும் பிரதேச செயலாளர் பிரிவுகளும், தெற்கில் கந்தளாய் பிரதேச செயலாளர் பிரிவும் அமைந்துள்ளன. 226 சதுர கிலோமீட்டர் பரப்பளவு கொண்ட இந்தப் பிரதேச செயலாளர் பிரிவில் 12 கிராம அலுவலர் பிரிவுகள் உள்ளன.\n\n2012 ஆம் ஆண்டின் மக்கள்தொகை மதிப்பீட்டின்படி, மொத்த மக்கள்தொகை 28,356 ஆகும். பெரும்பான்மை முசுலிம்களைக் கொண்ட இப்பிரிவில், 16,164 முசுலிம்களும், 4,701 இலங்கைத் தமிழரும், 7,476 சிங்களவரும், வாழ்கின்றனர். திருகோணமலை மாவட்டத்தில் மிதமான மக்கள் அடர்த்தி கொண்ட பிரதேச செயலாளர் பிரிவுகளுள் ஒன்றான இப்பிரிவின் மக்கள் அடர்த்தி சதுர கிலோமீட்டருக்கு 125 பேர்.\n"}
{"id": "257470", "url": "https://ta.wikipedia.org/wiki?curid=257470", "title": "கருஞ்சிட்டு", "text": "கருஞ்சிட்டு\n\nகருஞ்சிட்டு அல்லது இந்திய ராபின் (Indian robin) என்பது சிட்டுவகையைச் சேர்ந்த ஒரு பறவை ஆகும். இப்பறவை இந்தியத்துணைக் கண்டத்தில் வங்கதேசம், பூட்டான், இந்தியா, நேபாளம், பாகிஸ்தான், இலங்கை ஆகியப் பகுதிகளில் காணப்படுகிறது.\nஇப்பறவை பொதுவாகக் கிராமப்புறங்களில் காணப்படும். பாதையோரப் புதர்களிலும், கற்களிலும் அமர்ந்துகொண்டு வாலை ஆட்டியபடி இருக்கும்.\nSection::::விளக்கம்.\nஇப்பறவைகளில் ஆண் பறவை தவிட்டு நிறமும் ஒளிரும் கறுப்பு நிறமும் கொண்டது இதன் வாலின் அடிப்புறத்தில் செந்தவிட்டு நிறம் இருக்கும. பெண்பறவை சாம்பல் கலந்த தவிட்டு நிறமுடையது. செந்தவிட்டு நிற வாலடிப்புறத்தை\nஉடையது.\n"}
{"id": "257471", "url": "https://ta.wikipedia.org/wiki?curid=257471", "title": "வெருகல் - ஈச்சிலம்பத்தை பிரதேச செயலாளர் பிரிவு", "text": "வெருகல் - ஈச்சிலம்பத்தை பிரதேச செயலாளர் பிரிவு\n\nவெருகல் - ஈச்சிலம்பத்தைப் பிரதேச செயலாளர் பிரிவு திருகோணமலை மாவட்டத்தில் உள்ள 11 பிரதேச செயலாளர் பிரிவுகளுள் ஒன்று. இப்பிரதேச செயலாளர் பிரிவின் வடக்கிலும், மேற்கிலும் சேருவிலை பிரதேச செயலாளர் பிரிவும், கிழக்கில் இந்துப் பெருங்கடலும், தெற்கில் பொலநறுவை மட்டக்களப்பு மாவட்டங்களும் அமைந்துள்ளன. 71 சதுர கிலோமீட்டர் பரப்பளவு கொண்ட இந்தப் பிரதேச செயலாளர் பிரிவில் 9 கிராம அலுவலர் பிரிவுகள் உள்ளன.\n\n2012 ஆம் ஆண்டின் மக்கள்தொகை மதிப்பீட்டின்படி, மொத்த மக்கள்தொகை 11,332 ஆகும். பெரும்பான்மை தமிழர்களைக் கொண்ட இப்பிரிவில், 3 முசுலிம்களும், 11,283 இலங்கைத் தமிழரும், 30 சிங்களவரும், 12 இந்திய வம்சாவளித் தமிழரும் வாழ்கின்றனர். திருகோணமலை மாவட்டத்தில் மிதமான மக்கள் அடர்த்தி கொண்ட பிரதேச செயலாளர் பிரிவுகளுள் ஒன்றான இப்பிரிவின் மக்கள் அடர்த்தி சதுர கிலோமீட்டருக்கு 160 பேர்.\n"}
{"id": "257473", "url": "https://ta.wikipedia.org/wiki?curid=257473", "title": "தெற்கு தெரு மச்சான்", "text": "தெற்கு தெரு மச்சான்\n\nதெற்கு தெரு மச்சான் என்பது 1992ஆவது ஆண்டில் மணிவண்ணன் இயக்கத்தில் வெளியான ஒரு இந்தியத் தமிழ்த் திரைப்படமாகும். சத்யராஜ், பானுப்ரியா ஆகியோர் முக்கிய கதாபாத்திரங்களில் நடித்த இத்திரைப்படத்தை கே. பிரபாகரன் தயாரித்திருந்தார். தேவா இசையமைத்த இத்திரைப்படம் 1992 ஏப்ரல் 13 அன்று வெளியானது. இது நூறு நாட்களைக் கடந்து வெற்றிகரமாக ஓடிய திரைப்படமாகும்.\n"}
{"id": "257485", "url": "https://ta.wikipedia.org/wiki?curid=257485", "title": "ஹரிவான்ஷ் லால் பூன்ஜா", "text": "ஹரிவான்ஷ் லால் பூன்ஜா\n\nஹரிவான்ஷ் லால் பூன்ஜா (13 1910 அக்டோபர் , பிரிட்டிஷ் இந்தியாவில் (அல்லது பின்னர், பஞ்சாப்)-லக்னோ செப்டம்பர் 6, 1997, இந்தியா). இவர் பாப்பாஜி என்று அழைக்கப்பட்டார். இரமண மகரிசியின் \"தன் விசாரனை\" (Self Enquiry) முறையினை பின் பற்றி பின்பு அதனை போதித்து வந்துள்ளார்.\n\nSection::::வாழ்க்கை வரலாறு.\nபூன்ஜா சரஸ்வத் பிராமண குடும்பத்தில் பிறந்தவராவார். இப்போதுள்ள பாக்கிஸ்தானில், மேற்கு பஞ்சாப் மாகானத்தில், குஜ்ரன்வாலாவில் பிறந்தார். அவரது தாயார் சுவாமி ராம தீர்த்தா சகோதரி ஆவார்.\n\nSection::::இரமண மகரிசியுடன் சந்திப்பு.\nஓரு நாள் அவர் லைலாபூரில் இருந்த போது ஓரு சாது அவரது வீட்டிற்கு வந்துள்ளார். அவரிடம் பூன்ஜா உங்களால் எனக்கு கடவுளை காட்ட இயலுமா, அல்லது எனக்கு கடவுளை காட்ட கூடியவரை காட்ட முடியுமா என்று வினவியுள்ளார். அதற்கு அந்த சாது தென்னிந்தியாவில் உள்ள திருவண்ணாமலையில் உள்ள இரமண மகரிசியை பார்க்குமாறு அறிவுறுத்தியுள்ளார்.\n\n1944ல் வாய்ப்பு கிடைத்தவுடன் அவர் திருவண்ணாமலை வந்து இரமண மகரிசி பார்த்து எனக்கு கடவுளைக் காட்ட முடியுமா என்று வினவினார். அதற்கு பின் வருமாறு பதிலளித்துள்ளார்:\n\nகடவுளை என்னால் காட்ட இயலாது, எனெனில் கடவுள் என்பவர் காணக்கூடிய பொருள் அல்ல கடவுள் என்பவர் உள்ளது. காணும் பொருளினை தேடுவதை விடுத்து தேடுபவர் யாரெனெக் காண் என்றார்.\n"}
{"id": "257486", "url": "https://ta.wikipedia.org/wiki?curid=257486", "title": "பங்காளி (திரைப்படம்)", "text": "பங்காளி (திரைப்படம்)\n\nபங்காளி என்பது கே. சுபாஷ் இயக்கத்தில் 1992ஆவது ஆண்டில் வெளியான ஒரு இந்தியத் தமிழ்த் திரைப்படமாகும். அதிரடி கலந்த நகைச்சுவைத் திரைப்படமான இதில் சத்யராஜ், பானுப்ரியா, கவுண்டமணி, மனோரமா ஆகியோர் முக்கிய கதாபாத்திரங்களில் நடித்திருந்தனர். இப்படத்தில் சத்யராஜ் இரு வேடங்களில் நடித்த இப்படத்திற்கு இளையராஜா இசையமைத்திருந்தார்.\n\nSection::::கதைச் சுருக்கம்.\nசத்யராஜ் இரு வேடங்களில் நடித்திருந்தார்.\n"}
{"id": "257494", "url": "https://ta.wikipedia.org/wiki?curid=257494", "title": "கோட்டயம் தொடருந்து நிலையம்", "text": "கோட்டயம் தொடருந்து நிலையம்\n\nகோட்டயம் தொடருந்து நிலையம், கேரளத்திலுள்ள கோட்டயத்தில் அமைந்துள்ளது. இது தென்னக இரயில்வேயின் கட்டுப்பாட்டில் உள்ளது. இங்கிருந்து புது தில்லி, மும்பை, சென்னை, பெங்களூர், ஐதராபாத்து, கோயம்பத்தூர், போப்பால், புனே, மங்களூர் போன்ற ஊர்களுக்கு தொடர்வண்டிப் போக்குவரத்து வசதி உண்டு. \n\nகுமரகம், வாகமண், காஞ்சிரப்பள்ளி போன்ற தலங்களுக்கு செல்வோர் இங்கு இறங்கி செல்லலாம். சபரிமலைக்கு செல்வோரும் பயன்படுத்துகின்றனர்.\n"}
{"id": "257499", "url": "https://ta.wikipedia.org/wiki?curid=257499", "title": "பிஎஸ்என்எல் தொலைபேசி இணைப்பு முறைகேடு வழக்கு", "text": "பிஎஸ்என்எல் தொலைபேசி இணைப்பு முறைகேடு வழக்கு\n\nபிஎஸ்என்எல் தொலைபேசி இணைப்பு முறைகேடு வழக்கு என்பது தயாநிதி மாறன் மத்திய அமைச்சராக இருந்தபோது (2004 - 2007 காலகட்டம்) பிஎஸ்என்எல் அதிவேக இணைப்புகளை தனது குடும்ப நிறுவனமான சன் டிவிக்கு பயன்படுத்தியதாக அவர்மீது தொடரப்பட்ட வழக்காகும். இந்திய அரசுக்கு 1.78 கோடி உரூபாய் இழப்பு ஏற்பட்டதாக இந்த வழக்கினைத் தொடர்ந்த சிபிஐ குற்றஞ்சாட்டுகிறது.\n\n\n"}
{"id": "257500", "url": "https://ta.wikipedia.org/wiki?curid=257500", "title": "யாழ்ப்பாண இராச்சியப் போர்கள்", "text": "யாழ்ப்பாண இராச்சியப் போர்கள்\n\nஇக்கட்டுரையின் நோக்கத்துக்காக யாழ்ப்பாண இராச்சியப் போர்கள், என்பது குடியேற்றவாதக் காலத்துக்கு முன்னர் யாழ்ப்பாண மன்னர் காலத்திலும், குடியேற்றவாதக் காலத்தில் பிரித்தானியர் யாழ்ப்பாணத்தைக் கைப்பற்றும் வரையில் இடம்பெற்ற போர்கள் பற்றியது ஆகும். யாழ்ப்பாண மன்னர் காலத்தில், தென்பகுதி இராச்சியமான கோட்டேயில் இருந்தும், பின்னர் இந்தியாவின் சில பகுதிகளில் காலூன்றியிருந்த போர்த்துக்கேயர் தரப்பில் இருந்தும் படையெடுப்புக்கள் நிகழ்ந்துள்ளன. போர்த்துக்கேயர் யாழ்ப்பாணத்தைக் கைப்பற்றிய பின்னர், அவர்களை வெளியேற்றும் நோக்குடன் தஞ்சாவூரில் இருந்தும், கண்டி இராச்சியத்தில் இருந்து படையெடுப்புக்கள் நிகழ்ந்தன. இறுதியில் ஒல்லாந்தர் யாழ்ப்பாணத்தின்மீது படையெடுத்து போர்த்துக்கேயரை வெளியேற்றினர். இதன் பின்னர் 140 ஆண்டுகளுக்குப் பின்னர் பிரித்தானியர் யாழ்ப்பாணத்தைத் தாக்கி அதனைக் கைப்பற்றினர்.\n\n\n"}
{"id": "257502", "url": "https://ta.wikipedia.org/wiki?curid=257502", "title": "மகுடம் (திரைப்படம்)", "text": "மகுடம் (திரைப்படம்)\n\nமகுடம் என்பது 1992ஆவது ஆண்டில் வெளியான ஒரு இந்தியத் தமிழ்த் திரைப்படமாகும். இப்படத்தை பிரதாப் போத்தன் எழுதி இயக்கியிருந்தார். இத்திரைப்படத்தில் சத்யராஜ், பானுப்ரியா, கௌதமி ஆகியோர் முக்கிய கதாபாத்திரங்களில் நடித்திருந்தனர். இது இசைஞானி இளையராஜாவின் இசையமைப்பில் உருவான திரைப்படமாகும்.\n"}
{"id": "257503", "url": "https://ta.wikipedia.org/wiki?curid=257503", "title": "கோட்டை இராச்சியத்தின் யாழ்ப்பாணப் படையெடுப்பு", "text": "கோட்டை இராச்சியத்தின் யாழ்ப்பாணப் படையெடுப்பு\n\nகோட்டே இராசதானியின் யாழ்ப்பாணப் படையெடுப்பு என்பது, 1450 ஆம் ஆண்டில் கோட்டே இராச்சியத்தின் சார்பாகச் செண்பகப்பெருமாள் யாழ்ப்பாண அரசின் மீது நடத்திய படையெடுப்பைக் குறிக்கும். தொடர்ந்து இடம்பெற்ற போரில் அக்காலத்தில் யாழ்ப்பாணத்தை ஆண்ட கனகசூரிய சிங்கையாரியன் போரில் தோல்வியுற, யாழ்ப்பாணம் கோட்டே அரசின் ஆட்சியின் கீழ் வந்தது. கோட்டே அரசன் ஆறாம் பராக்கிரமபாகுவின் வளர்ப்பு மகனான செண்பகப்பெருமாளே கோட்டே அரசின் பிரதிநிதியாக யாழ்ப்பாணத்தை நிர்வாகம் செய்தான்.\n\nSection::::படையெடுப்பின் பின்னணி.\n15ம் நூற்றாண்டில் யாழ்ப்பாண அரசு வலிமை பெற்று விளங்கியது. பாக்கு நீரிணைப் பகுதியில் கடல் ஆதிக்கமும், மன்னர்ப் பகுதியில் முத்துக்குளிப்பு உரிமையும் பெற்றிருந்த யாழ்ப்பாண அரசுக்குக் குறிப்பிடத்தக்க வருவாய் கிடைத்தது. தெற்கே புத்தளம் வரை யாழ்ப்பாண அரசின் ஆதிக்கம் இருந்தது. இக்காலத்தில், யாழ்ப்பாண அரசு தென்னிலங்கை அரசுகளின் மீது செல்வாக்குச் செலுத்தக்கூடிய நிலையிலும் இருந்தது. தென்னிந்தியாவில் விசயநகர ஆதிக்கம் ஏற்பட்டபோது, பாக்கு நீரிணையில் அவர்களின் ஆதிக்கம் ஏற்பட்டது. இதனால், யாழ்ப்பாண அரசின் வருமானம் வீழ்ச்சியுற்றதுடன், விசயநகரப் பேரரசுக்குத் திறை செலுத்த வேண்டிய நிலைமையும் உருவானது. இந்தப் பொருளாதார வீழ்ச்சி யாழ்ப்பாண அரசின் வலிமையைப் பெருமளவுக்குக் குறைத்துவிட்டது. இதே காலப்பகுதியில் வலிமை குன்றியிருந்த தென்னிலங்கை அரசு, ஆறாம் பராக்கிரபாகுவின் ஆட்சியின் கீழ் வலிமை பெறலாயிற்று.\n\nஆறாம் பராக்கிரமபாகுவுக்கு ஆண் வாரிசு இல்லை. இதனால், மலையாள நாட்டிலிருந்து வந்து கோட்டை இராச்சியத்தில் பணிபுரிந்து வந்தவனும், போர்க்கலைகளில் வல்லவனுமான பணிக்கன் ஒருவனுக்கும், சிங்கள அரச குலத்துப் பெண்ணொருத்திக்கும் பிறந்த இரண்டு ஆண் பிள்ளைகளைப் பராக்கிரமபாகு வளர்ப்புப் பிள்ளைகளாக ஏற்றுக்கொண்டதாகச் சொல்லப்படுகிறது. திறமை கொண்ட வீரர்களாக வளர்ந்த இவர்களில் மூத்தவனே சிங்களத்தில் \"சப்புமால் குமாரயா\" என அழைக்கப்படும் செண்பகப் பெருமாள். ஆறாம் பரக்கிரமபாகு, தனது மகள் வழிப் பிறந்தவனான செயவீரன் என்பவனை தனக்குப் பின் அரசனாக்க எண்ணினான். இதற்கு செண்பகப் பெருமாள் தடையாக இருக்கக்கூடும் என்பதை உணர்ந்த அரசன், அமைச்சர்களின் ஆலோசனைப்படி, செண்பகப் பெருமாளைக் கோட்டை இராச்சியத்துக்கு வெளியே அனுப்ப முடிவு செய்தான். இதற்கு இணங்க யாழ்ப்பாண அரசின் மீது படையெடுத்துச் செல்லுமாறு செண்பகப் பெருமாளுக்குப் பணித்தான்.\n\nSection::::படையெடுப்பு.\nசெண்பகப் பெருமாளின் யாழ்ப்பாணப் படையெடுப்பு இரண்டு கட்டங்களாக இடம்பெற்றது. முதலில் யாழ்ப்பாண அரசின் கீழ் இருந்த அதன் தென்பகுதிப் பெருநிலப் பரப்பில் அமைந்திருந்த வன்னிச் சிற்றரசுகளைத் தாக்கிவிட்டுக் கோட்டை இராச்சியத்துக்கு மீண்டான். மீண்டும் இரண்டாவது தடவையாக வட பகுதி நோக்கிப் படையெடுத்துச் சென்ற அவன், கடுமையான போருக்குப் பின்னர் யாழ்ப்பாணத்தைக் கைப்பற்றிக்கொண்டான். இப்போரில் அக்காலத்தில் யாழ்ப்பாணத்தை ஆண்ட கனகசூரிய சிங்கையாரியனுக்கு என்ன நடந்தது என்பதை, இப் போர் பற்றிக் கூறும் சிங்கள நூல்கள் குறிப்பிடவில்லை. அவன் இறந்திருக்கலாம் என்றும் சில அறிஞர்கள் கருதுகிறார்கள். ஆனால், அவன் தனது மனைவி, மக்களுடன் திருக்கோவிலூருக்குத் தப்பிச் சென்றதாக வைபவமாலை கூறுகிறது.\n\nSection::::போரின் தாக்கங்கள்.\nயாழ்ப்பாணத்தை வென்ற செண்பகப் பெருமாள் கோட்டை இராச்சியத்துக்கு மீண்டான். ஆறாம் பராக்கிரமபாகு, கோட்டை இராச்சியத்தின் சார்பாளனாக யாழ்ப்பாணத்தை ஆளும்படி பணித்து செண்பகப் பெருமாளை மீண்டும் யாழ்ப்பாணத்துக்கே அனுப்பினான். \n\nஇந்த நிகழ்வு, யாழ்ப்பாண இராச்சியத்தின் மீது ஏற்பட்ட தாக்கங்கள் குறித்துப் பல்வேறுபட்ட கருத்துக்கள் உள்ளன. குறிப்பாக, இப்போருக்குப் பின்னரே யாழ்ப்பாண அரசின் தலைநகரம், சிங்கைநகரில் இருந்து நல்லூருக்கு மாற்றப்பட்டதாகச் சில வரலாற்றாளர்கள் கருதுகின்றனர். வைபவமாலையில் உள்ள தனிப்பாடல் ஒன்று, புவனேகவாகுவே நல்லூர் நகரையும், நல்லூர்க் கந்தசாமி கோயிலையும் கட்டுவித்ததாகக் கூறுகிறது. நல்லூர்க் கோயில் கட்டியமும் நல்லூரைக் கட்டியவனாக சிறீசங்கபோதி புவனேகவாகு என்பவனையே குறிப்பிடுகிறது. செண்பகப் பெருமாள் பிற்காலத்தில் கோட்டை இராச்சியத்தின் மன்னனாக முடிசூட்டிக் கொண்ட பின்னர் அவன் சிறீசங்கபோதி புவனேகவாகு என அழைக்கப்பட்டான் என்பது குறிப்பிடத்தக்கது. இதற்கு மாறாக நல்லூர் யாழ்ப்பாண அரசின் தொடக்ககாலத்தில் இருந்தே தலைநகராக இருப்பதாகவும், நல்லூரும், சிங்கைநகரும் ஒன்றே என்ற கருத்தும் பல ஆய்வாளரிடையே நிலவுகிறது.\n\nஇதை விட, இப்போருடன் ஆரியச்சக்கரவர்த்தி வம்ச அரசாட்சி முடிவுக்கு வந்துவிட்டதாகவும், பின்னர் வந்த அரசர்கள் எவரும் ஆரியச்சக்கரவர்த்தி என்னும் பட்டப்பெயரைக் கொண்டிருக்கவில்லை என்று சிலர் வாதிடுகின்றனர்.\n\n\n"}
{"id": "257507", "url": "https://ta.wikipedia.org/wiki?curid=257507", "title": "பாரதிய கிசான் சங்கம்", "text": "பாரதிய கிசான் சங்கம்\n\nபாரதிய கிசான் சங்கம் (Bharatiya Kisan Sangh) (BKS), (மொழிபெயர்ப்பு: இந்திய விவசாயிகள் சங்கம்), ராஷ்டிரிய சுயம்சேவாக் சங்கத்த்தின் இணைப்பு பெற்ற இந்திய விவசாயிகள் அமைப்பாகும். பாபுராவ் தெங்காடியின் வழிகாட்டுதலின் பேரில், \"பகு சாகிப் பாஸ்குடே\" என்பவரால் 1978ஆம் ஆண்டில் அரசியல் சார்பற்ற அமைப்பாக, பாரதிய கிசான் சங்கத்தை மத்தியப்பிரதேசத்தில் பதிவு அமைக்கப்பட்டது. அனைத்து இந்திய மாநிலங்களில் இதன் கிளைகள், இரண்டு கோடி விவசாய உறுப்பினர்களைக் கொண்டுள்ளது. 2005இல் பாரதிய கிசான் சங்கத்தின் பொதுச்செயலராக பிரபாகர கேல்கரும், தலைவராக அனிருத்தர முர்குடே என்பவரும் செயல்படுகின்றனர்.\n\n\n"}
{"id": "257509", "url": "https://ta.wikipedia.org/wiki?curid=257509", "title": "தென் சீனப் புலி", "text": "தென் சீனப் புலி\n\nதென் சீனப் புலி (\"South China tiger\"; \"Panthera tigris amoyensis\") என்பது தென் சீன மாவட்டங்களை தாயகமாகக் கொண்ட புலித் துணையினமாகும். இது பன்னாட்டு இயற்கைப் பாதுகாப்புச் சங்கத்தினால் \"மிக அருகிய இனமாக\" வகைப்படுத்தப்பட்டது. 1996 முதல் இது இயலிடத்தில் அற்றுவிட்ட இனமாக உள்ளது. புலித் துணையினங்களில் இதுவே மிக ஆபத்தை எதிர்கொள்ளும் இனமாகவுள்ளது. ஒருசில புலிகள் மட்டுமே காணப்படுகின்றன.\n\n"}
{"id": "257511", "url": "https://ta.wikipedia.org/wiki?curid=257511", "title": "கரட்டடிபாளையம்", "text": "கரட்டடிபாளையம்\n\nகரட்டடிபாளையம் (\"Karattadipalayam\") என்பது ஈரோடு மாவட்டத்தைச் சேர்ந்த கோபிசெட்டிபாளையம் வட்டத்தில் உள்ள ஒரு கிராமம். இது லக்கம்பட்டி பேரூராட்சியச் சேர்ந்த கிராமம். கோபி கலை மற்றும் அறிவியல் கல்லூரி இங்கு தான் இடம்பெற்றுள்ளது.\n"}
{"id": "257514", "url": "https://ta.wikipedia.org/wiki?curid=257514", "title": "அப்னர் கோட்டை", "text": "அப்னர் கோட்டை\n\nஅப்னர் கோட்டை (\"Upnor Castle\") இங்கிலாந்தின் கென்ட் மாவட்டத்தின் மெட்வே பகுதியில் முதலாம் எலிசபத்து இராணியின் கட்டளையால் கி.பி. 1559 இல் கட்டப்பட்ட ஒரு கோட்டையாகும். 1623 இல் இந்தக் கோட்டையில் பல்வேறு அளவுகளில், 23 வகையான துப்பாக்கிகள் வைக்கப்பட்டிருந்தன. 1667 டச்சுத் தாக்குதலை இந்தக் கோட்டையிலிருந்து சமாளிக்க முடியாமல் பல போர்க்கப்பல்கள் சேதமாகின. டச்சுக்காரர்கள் அரச சார்லசு என்ற கப்பலை சிறைப்பிடித்து ஒல்லாந்து நாட்டிற்கு எடுத்து சென்றனர். டச்சுத் தோல்வியை அடுத்து, கோட்டையைப் பலப்படுத்த அதே ஆண்டில் அரச உத்தரவு பிறப்பித்தது. டச்சு ஆதிக்கத்திற்குப் பிறகு 1668 இல், நூற்றுக்கணக்கான பீப்பாய்களில் வெடிமருந்துகள் சேமித்து வைக்கும் கிடங்காக இந்த கோட்டை மாற்றப்பட்டது.\n\n"}
{"id": "257515", "url": "https://ta.wikipedia.org/wiki?curid=257515", "title": "வைனைல்", "text": "வைனைல்\n\nவேதியியலில், வைனைல் அல்லது வினைல் (\"Vinyl\") அல்லது எத்தீனைல் (\"Ethenyl\") என்பது −CH=CH என்ற கட்டமைப்பைக் கொண்ட ஓர் அற்கீனைல் தொழிற்பாட்டுக் கூட்டம் ஆகும். எத்தீன் மூலக்கூற்றிலிருந்து (HC=CH) ஒரு நீரிய அணு அகற்றப்பட, வைனைல் தொழிற்பாட்டுக் கூட்டம் கிடைப்பதாகக் கருதலாம்.\n\nதொழின்முறை முக்கியத்துவம் பெற்ற வைனைல் சேர்மமான பொலிவைனைல் குளோரைட்டும் வைனைல் என்றே பொதுவாக அழைக்கப்படுகின்றது.\n\nSection::::தாக்கங்கள்.\nபொதுவாக, வைனைல் ஏலைடுகளில் கருநாட்டப் பதிலீட்டுத் தாக்கங்கள் நடைபெறுவதில்லை. ஆயினும், கிறினாட்டின் வினைப்பொருளுடன் வைனைல் ஏலைடுகள் தாக்கமடையும்.\n\n"}
{"id": "257519", "url": "https://ta.wikipedia.org/wiki?curid=257519", "title": "இலித்தியம் பெராக்சைடு", "text": "இலித்தியம் பெராக்சைடு\n\nஇலித்தியம் பெராக்சைடு (Lithium peroxide) என்பது Li2O2. என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். வெண்மை நிறத்துடன் உள்ள இத்திண்மம் நீருறிஞ்சா தன்மையுடன் காணப்படுகிறது. குறைவான அடர்த்தியின் காரணமாக இலித்தியம் பெராக்சைடு விண்கலங்களில் உள்ள வளிமண்டல கார்பன் டை ஆக்சைடை நீக்க உதவுகிறது.\n\nSection::::தயாரிப்பு.\nஇலித்தியம் ஐதராக்சைடுடன் ஐதரசன் பெராக்சைடு வினைபுரிவதால் இலித்தியம் பெராக்சைடு உருவாகிறது. இவ்வினை நிகழும்போது முதலில் இலித்தியம் ஐதரோ பெராக்சைடு தோன்றுகிறது:.\n\nஇந்த இலித்தியம் ஐதரோ பெராக்சைடும் கூட இலித்தியம் பெராக்சைடு ஒருபெராக்சோநீரேற்று முந்நீரேற்று என விவரிக்கப்படுகிறது (Li2O2•H2O2•3H2O). இம்முந்நீரேற்று வடிவச் சேர்மத்தை நீர்நீக்கம் செய்தால் நீரிலியான பெராக்சைடு உப்பு கிடைக்கிறது.\n\nSection::::வினைகள்.\n450 பாகை செல்சியசு வெப்பநிலையில் Li2O2 சிதைவடைந்து இலித்தியம் ஆக்சைடைக் கொடுக்கிறது.\n\nஎக்சு கதிர் படிகவுருவியல் ஆய்வு மற்றும் அடர்த்தி செயல்பாட்டுக் கோட்பாட்டு ஆய்வுகளின் வழியாக திண்மநிலை இலித்தியம் பெராக்சைடின் கட்டுமான அமைப்பு கண்டறியப்பட்டது. ஈத்தேன் அமைப்புக்கு நேரெதிரான \" Li6O2 துணை அலகுகளில் O-O பிணைப்பு நீளம் 1.5 Å கொண்டதாக இச்சேர்மம் காணப்படுகிறது.\n\nSection::::பயன்கள்.\nஎடை முக்கியத்துவம் பெறும் இடங்களில் இலித்தியம் பெராக்சைடும் முக்கியத்துவம் பெறுகிறது. உதாரணமாக விண்கலங்களில் உள்ள கார்பன் டை ஆக்சைடை உறிஞ்சி ஆக்சிசனை வெளியேற்றி காற்றைத் தூய்மைப்படுத்த இலித்தியம் பெராக்சைடு உதவுகிறது.\n\nஇலித்தியம் ஐதராக்சைடு உறிஞ்சும் அளவைவிட அதிகமான கார்பன் டை ஆக்சைடை உறிஞ்சுகிறது என்பதுடன் வினையில் ஆக்சிசனை வெளிவிடுகிறது , மற்ற காரவுலோக பெராக்சைடுகள் போல இல்லாமல் நீரை உறிஞ்சாமலும் இருக்கிறது என்பது போன்ற காரணங்கள் இதன் கூடுதல் சிறப்பாகும்.\n\nமுன்னோடி இலித்தியம் காற்று மின்கலன்களில் இலித்தியம் பெராக்சைடின் பின்னோக்கு வினை அடிப்படையாக இருக்கிறது. வளிமண்டலத்தில் உள்ள ஆக்சிசனைப் பயன்படுத்தி, இருப்பிலிருக்கும் ஆக்சிசனை வெளியேற்றி மின்கலனின் அளவையும் எடையையும் காப்பதில் பின்னோக்கு வினை பயனாகிறது\nகாற்று உட்புகும் சூரிய மின்கலன்களுடன் இணைந்த இலித்தியம் காற்று மின்கலன்களின் வெற்றியை ஒகையோ மாநிலப் பல்கலைக்கழகம் சமீபத்தில் அறிவித்துள்ளது. ஒரு கருவியில் இரண்டு செயல்பாடுகள் ( சூரிய மின்கலன்) தனித்தனி கருவிகளைக் காட்டிலும் சிக்கனமாகவும் செயல்திறனுடனும் இருக்குமென எதிர்பார்க்கப்படுகிறது.\n\n\n"}
{"id": "257524", "url": "https://ta.wikipedia.org/wiki?curid=257524", "title": "சண்டி வீரன் (திரைப்படம்)", "text": "சண்டி வீரன் (திரைப்படம்)\n\nசண்டி வீரன் (\"Chandi Veeran\") 2015 இல் வெளியான ஓர் இந்தியத் தமிழ் திரைப்படமாகும். இத்திரைப்படத்தின் இயக்குநர் சற்குணம்; தயாரிப்பாளர் பாலா. அதர்வா, ஆனந்தி முக்கிய கதாபாத்திரங்களில் நடித்துள்ளனர்.\n\n"}
{"id": "257527", "url": "https://ta.wikipedia.org/wiki?curid=257527", "title": "உடன் பிறப்பு (திரைப்படம்)", "text": "உடன் பிறப்பு (திரைப்படம்)\n\nஉடன் பிறப்பு () என்பது 1993ஆவது ஆண்டில் வெளியான தமிழ்த் திரைப்படமாகும். பி. வாசு இயக்கிய இத்திரைப்படத்தில் சத்யராஜ், ரகுமான், சுகன்யா, கஸ்தூரி ஆகியோர் முக்கிய கதாபாத்திரங்களில் நடித்திருந்தனர். ராமநாதன் தயாரிப்பில், இளையராஜா இசையமைப்பில் உருவான இத்திரைப்படம் 1993 ஆகஸ்டு 15 அன்று வெளியானது.\n"}
{"id": "257540", "url": "https://ta.wikipedia.org/wiki?curid=257540", "title": "புது மனிதன்", "text": "புது மனிதன்\n\nபுது மனிதன் 1991ஆவது ஆண்டில் மணிவண்ணன் இயக்கத்தில் வெளியான தமிழ்த் திரைப்படமாகும். சத்யராஜ், பானுப்ரியா, சரத்குமார் ஆகியோர் முக்கிய கதாபாத்திரங்களில் நடித்த இத்திரைப்படம் தேவாவின் இசையமைப்பில் உருவான திரைப்படமாகும். இது 1991 மார்ச் 22 அன்று வெளியானது.\n"}
{"id": "257541", "url": "https://ta.wikipedia.org/wiki?curid=257541", "title": "தேவி அகில்யாபாய் ஓல்கர் வானூர்தி நிலையம்", "text": "தேவி அகில்யாபாய் ஓல்கர் வானூர்தி நிலையம்\n\nதேவி அகில்யாபாய் ஓல்கர் வானூர்தி நிலையம் , இந்தோரில் உள்ள ஒரு பொது மக்கள் பயன்படுத்தக்கூடிய வானூர்தி நிலையாமாகும். மத்தியப் பிரதேசத்தின் உள்ள இவ்வானூர்தி நிலையம் இந்தோருக்கு 8 கிமீ. மேற்கே அமைந்துள்ளது. இந்திய வானூர்தி நிலையங்கள் ஆணையத்தின் கணக்குப்படி, இது இந்திய வானூர்தி நிலையங்களின் தரவரிசைப்படி, வானூர்திகள் மேலாண்மையிலும், பராமரிப்பிலும் இந்திய அளவில் 20-வது இடத்தில் உள்ளது. \n\nஇவ்வானூர்தி நிலையத்திற்கு, மராட்டியப் பேரரசின் ஓல்கர் வம்சத்தைச் சார்ந்த பேரரசி அகில்யாபாய் ஓல்கர் நினைவால் பெயர் சூட்டப்பட்டுள்ளது.\n\n2008 முதல் ஹஜ் புனித பயனத்திற்கு இந்தோரிலிருந்து செல்பவர்கள் இவ்வானூர்தி நிலையத்தை பயன்படுத்தி வருகின்றனர். \n\nSection::::வரலாறு.\nஓல்கர் அரசு, நெவில் வின்சென்ட் உடனும் டாடா குழுமத்தினருடனும் கூட்டாய்வு செய்து, பிசாசன் இடத்தில் வானூர்தி நிலையம் அமைக்க 1935-ம் ஆண்டு முடிவு செய்தனர்.  இந்தோரிலிருந்து குவாலியர் Aவரையிலுமான வானூர்தி சேவை சூலை 1948-ல் துவங்கியது. ஏப்ரல் 1950-ம் ஆண்டு மத்திய நிதி மேலாண்மை அடிப்படையில் இவ்வானூர்தி நிலையம் இந்திய அரசிடம் ஒப்படைக்கப்பட்டது. பெரிய வானூர்திகள் பயனிப்பதற்கு ஏதுவாக 1966-ம் ஆண்டு 5600 அடிகள் கொண்ட புதிய வானூர்தி தளம்  15 இலட்சம் செலவில் உருவாக்கப்பட்டது. இரவு நேரங்களில் தரையிறங்குவதற்கும் வழிவகை செய்யப்பட்டது.\n\n"}
{"id": "257542", "url": "https://ta.wikipedia.org/wiki?curid=257542", "title": "கனகசூரிய சிங்கையாரியனின் யாழ்ப்பாண மீட்புப் போர்", "text": "கனகசூரிய சிங்கையாரியனின் யாழ்ப்பாண மீட்புப் போர்\n\nகனகசூரிய சிங்கையாரியனின் யாழ்ப்பாண மீட்புப் போர் என்னும் இக்கட்டுரை, 1450ல் கோட்டை இராச்சியத்தின் படைகளிடம் தோல்வியுற்றுத் தப்பிச்சென்ற யாழ்ப்பாண அரசன் கனகசூரிய சிங்கையாரியன், 17 ஆண்டுகளின் பின்னர் மீண்டும் யாழ்ப்பாணத்தைக் கைப்பற்றுவதற்காக நடத்திய போரைக் குறிக்கும். இப்போர் 1467ல் இடம்பெற்றது.\n\nSection::::பின்னணி.\nதோல்வியுற்ற யாழ்ப்பாணத்து அரசன், மனைவி, பிள்ளைகளுடன் தமிழ்நாட்டில் உள்ள திருக்கோவிலூருக்குத் தப்பிச் சென்றதாக யாழ்ப்பாண வைபவமாலை கூறுகிறது. சில பிற்பட்ட சிங்கள மூலங்களை அடிப்படையாகக் கொண்டு கனகசூரிய சிங்கையாரியன் போரில் இறந்துவிட்டதாகச் சிலர் கருதினாலும், வைபவமாலையினதும், வேறு சான்றுகளினதும் அடிப்படையில் அரசன் தப்பியோடினான் என்பதே பெரும்பான்மைக் கருத்தாக உள்ளது. \n\nயாழ்ப்பாண வைபவமாலைக் கூற்றுப்படி, திருக்கோவிலூர் சென்ற கனகசூரியன், தனது இரண்டு ஆண் மக்களையும், கல்வி கற்பதற்காகத் திருக்கோவிலூரில் அரச குடும்பத்தினரிடம் சேர்ப்பித்து, தனது மனைவியுடன், காசி முதலிய தலங்களுக்கு யாத்திரை சென்றான். பல ஆண்டுகளுக்குப் பின்னர் திரும்பிவந்த அரசன், போர்க்கலையிலும், கல்வியிலும் சிறந்தவர்களாகவும், இழந்த இராச்சியத்தை மீட்பதில் அக்கறை கொண்டவர்களாகவும் இருப்பதைக் கண்டு மகிழ்ந்தான். அங்கிருந்து எல்லோருமாக மதுரைக்குச் சென்று, பாண்டிநாட்டுச் சிற்றரசர்களிடம் இருந்து ஆயுதங்களும் படைகளும் பெற்றுக்கொண்டு போருக்கு ஆயத்தமானார்கள்.\n\nகோட்டை இராச்சியத்தில் 1460களின் பிற்பகுதியில் இடம்பெற்ற நிகழ்வுகளும், கனகசூரிய சிங்கையாரியன் மீண்டும் யாழ்ப்பாணத்தைக் கைப்பற்றுவதற்கான சூழ்நிலைகளை உருவாக்கின. ஆறாம் பராக்கிரமபாகு 1467ல் இறக்குமுன்னர், தனது மகள் வழிப் பேரன் செயவீர பரக்கிரமபாகுவுக்கு முடிசூட்டினான். இதை அறிந்த செண்பகப் பெருமாள், யாழ்ப்பாணத்தில் இருந்த தனது படைகளைத் திரட்டிக்கொண்டு, கோட்டை இராச்சியத்தின்மீது படையெடுத்து அதனைக் கைப்பற்றிக்கொண்டு சிறீசங்கபோதி புவனேகவாகு என்னும் பெயருடன் அரியணையில் அமர்ந்தான். இதைத் தொடர்ந்து கோட்டை இரச்சியத்தில் கலகங்கள் ஏற்பட்டதால் அவன் உடைய முழுக் கவனத்தையும் அங்கேயே செலுத்தவேண்டி ஏற்பட்டது.\n\nSection::::கனகசூரியன் யாழ்ப்பாணத்தை மீளக் கைப்பற்றுதல்.\nசெண்பகப் பெருமாள் பற்றியோ, கோட்டை இராச்சியத்து நிகழ்வுகள் பற்றியோ வைபவமாலை எதுவும் குறிப்பிடவில்லை. மாறாக, விசயவாகு என்னும் சிங்களவன் தானே அரசன் எனத் தலைப்பட்டுப் 17 ஆண்டுகள் அரசாண்டதாகக் குறிப்பிடுகிறது. படைகளுடன் யாழ்ப்பாணத்துக்கு வந்த கனகசூரியனும் அவனது மகன்களும், விசயவாகு எதிர்பாராதவகையில், மேற்கு வாசல் வழியாக நல்லூருக்குள் நுழைந்ததாகவும், அங்கே கடுஞ் சண்டை இடம்பெற்று விசயவாகு கொல்லப்பட்டான் என்பதும் வைபவமாலையின் கூற்று. விசயபாகு என்பவன், செண்பகப் பெருமாள் கோட்டைக்குச் செல்வதற்கு முன்பு, யாழ்ப்பாணத்தை ஆள நியமிக்கப்பட்டவன் ஆகலாம். என்ற கருத்தும் உண்டு.\n\nSection::::போரின் விளைவுகள்.\nஇப்போரின் முக்கியமான விளைவு, யாழ்ப்பாணம் கோட்டை இராச்சியத்தின் பிடியில் இருந்து விடுபட்டு மீண்டும் தமிழ் மன்னர்களின் ஆளுகைக்குள் வந்தது எனலாம். அத்துடன், போருக்குப் பின்னர், கோட்டை இராச்சியத்துக்கு ஆதரவாக இருந்தவர்கள் மீது கடுமையான நடவடிக்கைகள் எடுக்கப்பட்டன. பல சிங்களக் குடிகள் யாழ்ப்பாணத்தை விட்டு நீங்கிக் கண்டி, கோட்டை போன்ற இராச்சியப் பகுதிகளில் குடியேறின. சிலர் கருதுவதுபோல் ஆரியச்சக்கரவர்த்தி வம்சத்தின் ஆட்சி முடிந்து போயிருந்தால், புதிய அரச மரபின் தொடக்கமாகவும் இது இருக்கக்கூடும்.\n\n\n"}
{"id": "257554", "url": "https://ta.wikipedia.org/wiki?curid=257554", "title": "காந்தி பவன்", "text": "காந்தி பவன்\n\nகாந்தி பவன் (The Gandhi Bhawan), மகாத்மா காந்தி தொடர்பான படிப்புகளை பயில சண்டிகர் நகரத்தில் அமைந்த மையமாகும். காந்தியம் தொடர்பான அனைத்து நூல்களை கொண்டது. குளத்தின் நடுவில் அமைந்த \"கூட்ட அரங்கம்\" கட்டடக் கலைக்கு எடுத்துக் காட்டாக விளங்குகிறது.\n"}
{"id": "257557", "url": "https://ta.wikipedia.org/wiki?curid=257557", "title": "கட்டீல்", "text": "கட்டீல்\n\nகட்டீல் அல்லது கட்டீலு (Kateel or Kateelu), (துளு/கன்னடம்: ಕಟೀಲು) கர்நாடகம் மாநிலத்தின் தட்சின கன்னடம் மாவட்டத்தில் அமைந்த கோயில் நகரமாகும். பெங்களூரிலிருந்து 347 கி.மீ தொலைவிலும், மங்களூரிலிருந்து 29 கி.மீ தொலைவிலும், உடுப்பியிலிருந்து 45 கி.மீ தொலைவிலும் அமைந்துள்ளது. கட்டீலில் ஓடும் \"நந்தினி ஆற்றங்கரை\" தீவின் நடுவில் அமைந்த துர்கா பரமேஸ்வரி கோயில் புகழ்பெற்றது.\n\nSection::::பெயர்க்காரணம்.\nதுளு மொழியில் \"கட்டி\" எனும் சொல்லிற்கு \"நடுவில்\" என்றும், \"இல்\" என்பதற்கு \"நிலப்பரப்பு\" என்று பொருள். கனககிரி மலையில் பிறக்கும் \"நந்தினி ஆறு\" கடலில் கலக்கும் நடுவே அமைந்த இடம் என்பதால் கட்டீல் எனப்படுகிறது.\n\n"}
{"id": "257570", "url": "https://ta.wikipedia.org/wiki?curid=257570", "title": "நந்தகுமார் (சட்டமன்ற தொகுதி)", "text": "நந்தகுமார் (சட்டமன்ற தொகுதி)\n\nநந்தகுமார் (\"Nandakumar\") என்பது இந்தியாவின் மேற்கு வங்காளம் மாநிலத்திலிருக்கும் தம்லுக் நாடாளுமன்ற தொகுதிக்குள் 2011 ஆம் ஆண்டு உருவாக்கப்பட்ட ஒரு சட்டமன்றத் தொகுதி ஆகும்.. தொகுதி மறுசீரமைப்பின்படி நர்கத் தொகுதி இல்லாமற்போனது. நந்தகுமார் சட்டமன்ற தொகுதியில் 2011 ஆம் ஆண்டு நடந்த தேர்தலில் திரிணமூல் காங்கிரசைச் சேர்ந்த சுகுமார் தே 50.94 சதவிகித வாக்குகள் பெற்று வெற்றி பெற்றார்.\n"}
{"id": "257572", "url": "https://ta.wikipedia.org/wiki?curid=257572", "title": "சுமாத்திராப் புலி", "text": "சுமாத்திராப் புலி\n\nசுமாத்திராப் புலி (\"Sumatran tiger\"; \"Panthera tigris sumatrae\") என்பது இந்தோனேசியாவின் சுமாத்திரா தீவை வாழ்விடமாகக் கொண்ட அரிதான புலித் துணையினமாகும். 1998 இல் புலிகளின் எண்ணிக்கை 441 - 679 ஆகக் காணப்பட்டதால் இவை பன்னாட்டு இயற்கைப் பாதுகாப்புச் சங்கத்தினால் மிக அருகிய இனமாக வகைப்படுத்தப்பட்டது. இவற்றின் பெருக்கம் குறைந்து காணப்படுகின்றது.\n\n"}
{"id": "257576", "url": "https://ta.wikipedia.org/wiki?curid=257576", "title": "இந்தோசீனப் புலி", "text": "இந்தோசீனப் புலி\n\nஇந்தோசீனப் புலி (\"Indochinese tiger\"; \"Panthera tigris corbetti\") என்பது தென்கிழக்காசியாவின் இந்தோசீனப் பகுதியில் காணப்படும் புலித் துணையினமாகும். 2007 இல் இதன் எண்ணிக்கை 1,500 இற்கும் குறைவாகக் காணப்பட்டது. இதனால் பன்னாட்டு இயற்கைப் பாதுகாப்புச் சங்கம் இவற்றை அருகிய இனமாக வகைப்படுத்தியது. இவை வாழும் எல்லைப் பகுதியில் மட்டுப்படுத்தப்பட்ட அனுமதி இருப்பதால், எண்ணிக்கையில் சிறு ஏற்றத்தாழ்வு இருக்கலாம்.\n\n"}
{"id": "257579", "url": "https://ta.wikipedia.org/wiki?curid=257579", "title": "முத்துப்பட்டி பாறை ஓவியங்கள்", "text": "முத்துப்பட்டி பாறை ஓவியங்கள்\n\nமுத்துப்பட்டி பாறை ஓவியங்கள், மதுரைக்கு அண்மையில் உள்ள முத்துப்பட்டி அல்லது கரடிப்பட்டி என்று அழைக்கப்படும் ஊரில் உள்ள சிறிய மலையொன்றின் குகை ஒன்றில் காணப்படும் தொன்மையான ஓவியங்களைக் குறிக்கும். பாறைச் சுவர்களில் வரையப்பட்டிருந்த ஓவியங்களிற் பல காலத்தின் நிமித்தம் அழிந்துவிட்டன, சில ஓவியங்களே இன்று எஞ்சியுள்ளன.\n\nSection::::வடிவங்கள்.\nஇங்குள்ள ஓவியங்களுள் ஒன்று ஒரு மனித உருவம் ஆகும். சிவப்பு நிறத்தில் கோட்டுருவமாக வரையப்பட்டுள்ள இந்த உருவம் வட்டவடிவமான மிகச் சிறிய தலையையும், ஒற்றைக் கோட்டினால் அமைந்த கழுத்தையும், அகன்ற உடம்பையும் பருத்த இரண்டு கால்களையும் கொண்டுள்ளது. உடலின் இரு பக்கங்களிலும் உள்ள கைகள் ஒற்றைக் கோட்டினால் வரையப்பட்டுள்ளன. உடலிலும், கால்களிலும் அவற்றுக்குக் குறுக்காக வரிவரியாகக் கோடுகள் காணப்படுகின்றன. இந்த உருவத்தை விட, இதற்கு அருகே மேலும் சிறிய மனித உருவங்களைக் குறிக்கும் ஓவியங்கள் சிவப்பு நிறக் கோட்டுருவங்களாக வரையப்பட்டுள்ளன. ஆனால் இவை தெளிவாக இல்லை. \n\nSection::::காலம்.\nசில ஆய்வாளர்கள் இந்த ஓவியங்கள் வரலாற்றுக்கு முந்திய காலத்தைச் சேர்ந்தவை என்று கூறினாலும், இவை வரையப்பட்டுள்ள முறை, சிவப்பு நிறத்தின் பயன்பாடு, விலங்கு உருவங்கள் காணப்படாமை என்பவற்றை அடிப்படையாக வைத்து இந்த ஓவியங்கள் வரலாற்றுக் காலத்துக்கு உரியது என்று சிலர் கூறுகின்றனர்.\n\n\n"}
{"id": "257580", "url": "https://ta.wikipedia.org/wiki?curid=257580", "title": "சீகார்ப் பூங்குருவி", "text": "சீகார்ப் பூங்குருவி\n\nசீகார்ப் பூங்குருவி (Malabar whistling thrush) அல்லது அக்காக்குருவி, மலபார் விசிலடிச்சான் என்பது ஒரு பறவையாகும். இது இந்தியத் தீபகற்பத்தில் கிழக்குத் தொடர்ச்சி மலைகள் , மேற்கு தொடர்ச்சி மலைகள் போன்ற பகுதிகளில் காணப்படுகின்றது.\n\nSection::::விளக்கம்.\nஇப்பறவை மிக அழகான பறவையாகும். இது மைனாவைவிடப் பெரியதாகவும், புறாவைவிட சற்று சிறியதாகவும் காணப்படும். இதன் உடல் நிறம் மயில் நீலநிறத்தில் இருக்கும். இதனுடைய அலகும், கால்களும் கரிய நிறம் கொண்டன.\n"}
{"id": "257582", "url": "https://ta.wikipedia.org/wiki?curid=257582", "title": "சுகாசினி கைதர்", "text": "சுகாசினி கைதர்\n\nசுகாசினி கைதர் (Suhasini Haidar) இந்தியாவைச் சேர்ந்த ஊடகவியலாளர். சி.என்.என்-ஐ.பி.என். செய்தித் தொலைக்காட்சியில் பணியாற்றிய இவர், தற்போது தி இந்து நாளிதழில் ஆசிரியராகப் பணியாற்றி வருகிறார். பாக்கித்தான், சிறீலங்கா, லிபியா, லெபனான், சிரியா போன்ற நாடுகளில் தங்கி அந்நாடுகளில் நிலவிய பதற்றமான சூழ்நிலைகள் பற்றி விவரமாகச் செய்திகளைச் சேகரித்து தொலைக்காட்சி வழியாகப் பரப்பினார்.\n\nஇந்திய அரசியலாளர் சுப்பிரமணியன் சாமியின் மகளான சுகாசினி, நதீம் கைதர் என்பவரை மணந்து கொண்டார்.\n\n\n"}
{"id": "257583", "url": "https://ta.wikipedia.org/wiki?curid=257583", "title": "வங்காளதேசத்தில் சமயசார்பின்மையினருக்கு எதிரான தாக்குதல்கள்", "text": "வங்காளதேசத்தில் சமயசார்பின்மையினருக்கு எதிரான தாக்குதல்கள்\n\n2013 தொடக்கம் வங்காளதேசத்தில் சமயசார்பின்மையினருக்கு, குறிப்பாக இறைமறுப்பாளர்களுக்கு எதிரான கோரமான வன்முறைத் தாக்குதல்கள் அதிகரித்து உள்ளன. இதனால் பல எழுத்தாளர்கள், வலைப்பதிவாளர்கள் கொல்லப்பட்டும், காயப்படுத்தப்பட்டும் உள்ளார்கள். இத் தாக்குதல்களை பல்வேறு இசுலாமவாத அமைப்புகள் முன்னெடுத்து வருகின்றன.\n\nவங்காளதேசம் சமயசார்ப்பற்ற நாடாக தொடர்வதை விரும்புவோர்களுக்கும், அதை இசுலாமிய நாடாக மாற்ற விரும்புவோர்களுக்கும் எதிரான இக்கட்டான நேரத்தில் இத் தாக்குதல்கள் நடைபெறுகின்றன.\n\n"}
{"id": "257585", "url": "https://ta.wikipedia.org/wiki?curid=257585", "title": "இலித்தியம் நாற்குளோரோ அலுமினேட்டு", "text": "இலித்தியம் நாற்குளோரோ அலுமினேட்டு\n\nஇலித்தியம் நாற்குளோரோ அலுமினேட்டு \"(Lithium aluminium chloride)\" என்பது LiAlCl என்ற மூலக்கூற்று வாய்ப்பாடு கொண்ட இலித்தியத்தின் குளோரோ அலுமினேட்டு உப்பாகும். ஆங்கிலத்தில் இதைச் சுருக்கமாக LAC என்பார்கள். \n\nதையோனைல் குளோரைடில் இடப்பட்ட இலித்தியம் நாற்குளோரோ அலுமினேட்டு கரைசல் நீர்மநிலை எதிர்மின் முனையாகவும் சில மின்கலன்களில் மின்பகுளியாகவும் பயன்படுகிறது. உதாரணம் இலித்தியம் – தையோனைல் குளோரைடு மின்கலன். இலித்தியம் நாற்குளோரோ அலுமினேட்டுடன் தையோனைல் குளோரைடு, கந்தக டைஆக்சைடு மற்றும் புரோமின் சேர்த்து மற்றொரு வகையான எதிர்மின் முனை – மின்பகுளி மின்கலன் உருவாக்கப்படுகிறது. \n\nஇலித்தியம் புரோமைடு, இலித்தியம் பெர்குளோரேட்டு, இலித்தியம் நான்குபுளோரோ போரேட்டு மற்றும் இலித்தியம் அறுபுளோரோபாசுப்பேட்டு முதலிய சேர்மங்களும் இலித்தியம் மின்கல மின்பகுளிகளாகப் பயன்படும் மற்ற இலித்தியம் உப்புகளாகும். இலித்தியம் குளோரைடு, இலித்தியம் அயோடைடு, இலித்தியம் குளோரேட்டு, இலித்தியம் நைட்ரேட்டு, இலித்தியம் அறுபுளோரோ ஆர்சனேட்டு, இலித்தியம் அறுபுளோரோ சிலிக்கேட், இலித்தியம் பிசுயிமைடு அல்லது முப்புளோரோ மீத்தேன்சல்பனைல் மற்றும் முப்புளோரோ மீத்தேன்சல்போனேட்டு முதலியன பொதுவாகப் பயன்படும் இலித்தியம் சேர்மங்களாகும்.\n"}
{"id": "257590", "url": "https://ta.wikipedia.org/wiki?curid=257590", "title": "சாம்பற் சிட்டு", "text": "சாம்பற் சிட்டு\n\nசாம்பற் சிட்டு அல்லது பட்டாணிக் குருவி ( great tit) (Parus major) என்பது வெள்ளைச்சிட்டு வகையைச் சேர்ந்த ஒரு பறவையாகும். இப்பறவை ஐரோப்பா, மத்தியகிழக்கு, மைய மற்றும் வட ஆசியா, வட ஆப்ரிக்காவின் சில பகுதிகள் ஆகிய இடங்களில் காணப்படுகிறது.\nSection::::விளக்கம்.\nஇப்பறவை சிட்டுக்குருவி அளவே இருக்கும். இவை வெகு சுறுசுறுப்பாக காணப்படும். இதன் அலகுகள் குருவியின் அலகைப்போல குட்டையாக காணப்படும். தலையுச்சி ஒளிரும் கறுப்பு நிறத்தில் இருக்கும். கன்னம் மற்றும் வயிற்றுப் பகுதியில் வெள்ளையாக இருக்கும். முதுகு சாம்பல் நிறத்திலும், \n"}
{"id": "257592", "url": "https://ta.wikipedia.org/wiki?curid=257592", "title": "மஞ்சள் கன்னச் சிட்டு", "text": "மஞ்சள் கன்னச் சிட்டு\n\nமஞ்சள் கன்னச் சிட்டு (yellow-cheeked tit) என்பது வெள்ளைச் சிட்டு வகையைச் சேர்ந்த ஒரு பறவையாகும். இப்பறவை வங்கதேசம், பூட்டான், சீனா, ஆங்காங், இந்தியா, லாவோஸ், பர்மா, நேபாளம், தாய்லாந்து, வியட்னாம் ஆகிய நாடுகளில் காணப்படுகிறது.\nSection::::விளக்கம்.\nஇபபறவை சற்று மெல்லிய கறுப்பும், வெள்ளையும் கலந்த நிறத்திலும் வயிற்றுப் புறத்திலும், கன்னப்பகுதியிலும் மஞ்சள் நிறத்தில் இருக்கும்.\n"}
{"id": "257595", "url": "https://ta.wikipedia.org/wiki?curid=257595", "title": "கார்பன் ஒருசல்பைடு", "text": "கார்பன் ஒருசல்பைடு\n\nகார்பன் ஒருசல்பைடு \"(Carbon monosulphide)\" என்பது CS என்ற மூலக்கூற்று வாய்ப்பாடு கொண்ட கார்பனின் சல்பைடு உப்பாகும். இது கார்பன் மோனோசல்பைடு என்ற பெயரிலும் அழைக்கப்படுகிறது. ஈரணு மூலக்கூறான இச்சேர்மம் கார்பனோராக்சைடின் கந்தக வழிப்பொருளாகும். இச்சேர்மம் திண்மநிலை அல்லது திரவநிலை ஆகியவிரு நிலைகளிலும் நிலைப்புத்தன்மையற்று காணப்படுகிறது. ஆய்வகங்களிலும் விண்மீன்களிடை ஊடகத்திலும் வாயுநிலையில் கார்பன் ஒருசல்பைடு காணப்படுவதாக அறியப்படுகிறது. இதனுடைய மூலக்கூறு, கார்பன் ஓராக்சைடைப் போல கார்பன் மற்றும் கந்தகத்திற்கு இடையில் முப்பிணைப்பைக் கொண்டுள்ளது. அகநிலையில் இது நிலைப்புத் தன்மை கொண்டிருக்கவில்லை ஆனால் பல்லுறுப்பியாக மாற முனைகிறது. இதன் எதிரொளியாகத்தான் C-S ஒற்றைப் பிணைப்புகள் அதிக நிலைப்புத்தன்மையுடன் காணப்படுகின்றன.\n\n(CS) என்ற மூலக்கூற்று வாய்ப்பாடு கொண்ட பல்லுறுப்பிகள் அறியப்படுகின்றன. தாண்டல் உலோக அணைவுச் சேர்மங்கள் சிலவற்றில் கார்பன் ஒருசல்பைடு ஈனிகளாக உள்ளதாகவும் கண்டுரைக்கப்பட்டுள்ளது\n"}
{"id": "257596", "url": "https://ta.wikipedia.org/wiki?curid=257596", "title": "வெ. அ. சுந்தரம்", "text": "வெ. அ. சுந்தரம்\n\nவெள்ளலூர் அண்ணாச்சாமி சுந்தரம் (\"Vellalore Annaswamy Sundaram\", 2 பிப்ரவரி 1896 – 11 மார்ச்சு 1967), இந்திய விடுதலை இயக்கத்தின் போது மகாத்மா காந்தியுடன் துணை நின்றவர். மதன் மோகன் மாளவியாவின் நம்பிக்கை பெற்றவர். பனாரஸ் இந்து பல்கலைக்கழகத்தின் செயலராக இருந்தவர்.\n\nSection::::இளமை வாழ்க்கை.\nகோயமுத்தூர் நகரத்தை ஒட்டிய \"வெள்ளலூர்\" கிராமத்தைச் சார்ந்த அண்ணாசாமி அய்யருக்கு பிறந்தவர் சுந்தரம். சென்னை பச்சையப்பன் கல்லூரியில் பயிலும் போது மகாத்மா காந்தியின்பால் ஈர்க்கப்பட்ட சுந்தரம், கல்வியை இடையில் நிறுத்தி விட்டு டிசம்பர், 1914இல் இந்திய தேசிய காங்கிரஸ் கட்சியில் இணைந்து இந்திய விடுதலை இயக்கத்தில் நேரடியாகப் பங்கெடுத்தவர்.\n\nSection::::இந்திய விடுதலை இயக்கம்.\n1917இல் வங்காளப் பிரிவினைக்கு எதிரான போராட்டத்திலும், 1925இல் வைக்கம் சத்தியாக்கிரகப் போராட்டத்திலும், 1930இல் உப்புச் சத்தியாக்கிரகப் போராட்டத்திலும் மற்றும் 1930 & 1931ஆம் ஆண்டுகளில் ஒத்துழையாமை இயக்கங்களில் கலந்து கொண்டு பல முறை சிறை சென்றவர்.\n\nSection::::காந்தியின் தூதுவராக.\nமகாத்மா காந்தி லண்டன் நகர வட்ட மேசை மாநாட்டில் கலந்து கொள்வதற்கு முன், இந்திய விடுதலை குறித்தான காந்தியின் இந்திய விடுதலை இயக்க செய்திகளை ஐரோப்பிய நாடுகளில் பரப்ப 1931ஆம் ஆண்டில் ஏழு மாதம் ஐரோப்பிய நாடுகளுக்கு சுற்றுப் பயணம் மேற்கொண்டார். இத்தாலி, சுவிட்சர்லாந்து, வாடிகன், ஜெர்மனி, பிரான்சு, இங்கிலாந்து, செக்கோஸ்லோவோகியா, போன்ற ஐரோப்பிய நாடுகளில் காந்தியின் இந்திய விடுதலை இயக்கச் செய்திகளை அந்நாட்டு தலைவர்களிடம் விவரித்து, இறுதியாக லண்டன் வட்ட மேசை மாநாட்டிற்கு காந்திக்கு உதவியாக இருந்தார்.\n\nSection::::பனாரசு இந்துப் பல்கலைக்கழகத்தில்.\n1916ஆம் ஆண்டில் மதன் மோகன் மாளவியா, வாரணாசியில் ஒரு புதிய பல்கலைக்கழகம் நிறுவ மேற்கொண்ட முயற்சியில், சுந்தரம் மாளவியாவின் நேர்முக உதவியாளாராகவும், பல்கலைக்கழக கட்டிட நன்கொடை வசூலிக்கும் குழுவின் செயலராகவும் இருந்து நாடு முழுவதுமிருந்து நன்கொடைகள் வசூலித்துக் கொடுத்தார். 1926இல் பனாரசு இந்து பல்கலைக்கழகம் துவங்கிய பின், அதன் செயலராக 1956ஆம் ஆண்டு முடிய முப்பது ஆண்டுகள் பணிபுரிந்தார்.\n\n"}
{"id": "257597", "url": "https://ta.wikipedia.org/wiki?curid=257597", "title": "தமிழகத்தில் கண்டறியப்பட்ட பாறை ஓவியங்கள்", "text": "தமிழகத்தில் கண்டறியப்பட்ட பாறை ஓவியங்கள்\n\nதமிழகத்தில் கண்டறியப்பட்ட பாறை ஓவியங்கள், தமிழகத்தின் பல்வேறு இடங்களிலும் காணப்படும் குகைச் சுவர்களிலும், பிற பாறை மேற்பரப்புக்களிலும், பழங்கால மனிதர்களால் வரையப்பட்ட தொன்மையான ஓவியங்களைக் குறிக்கும். அண்மைக் காலங்களில் தமிழ்நாட்டில் பரவலாகக் கண்டுபிடிக்கப்படும் பாறை ஓவியங்கள் தமிழ்நாட்டின் தொன்மையைக் குறிக்கும் சான்றுகளாக அமைகின்றன. இது மட்டுமன்றி, தமிழ்நாட்டில் தொல்பழங்காலத்தில் வாழ்ந்த மக்களின் கலை ஈடுபாடு, சமூக வாழ்க்கை போன்றவற்றை அறிந்துகொள்வதற்கான வாய்ப்புக்களையும், இவ்வோவியங்கள் வழங்குகின்றன. \n\nதமிழ்நாட்டில் அதன் தொன்மையைக் காட்டும் ஏராளமான தொல்பொருட்கள் கிடைத்துள்ளன. குறிப்பாக, இந்தியாவிலேயே மிக அதிகமான கல்வெட்டுக்கள் கண்டுபிடிக்கப்பட்ட மாநிலமாகத் தமிழ்நாடு விளங்குகிறது. எனினும், 1970 வரை தமிழ்நாட்டில் குறிப்பிடத்தக்க பாறை ஓவியங்கள் எதுவும் இல்லை என்ற நிலையே நிலவியது. 1970களில் தர்மபுரி மாவட்டத்தைச் சேர்ந்த மல்லபாடியில் சென்னைப் பல்கலைக்கழகத் தொல்லியல் துறையினரால் கண்டுபிடிக்கப்பட்ட பாறை ஓவியம் முக்கியமான ஒரு கண்டுபிடிப்பாக அமைந்தது. தொடர்ந்து, தமிழ்நாட்டின் 30க்கு மேற்பட்ட இடங்களில் பாறை ஓவியங்கள் கண்டுபிடிக்கப்பட்டுள்ளன.\nSection::::தமிழ்நாட்டில் கண்டுபிடிக்கப்பட்ட பாறை ஓவியங்கள்.\nதமிழகத்தில் பாறை ஓவியங்கள் பற்றிய ஆய்வு கி.பி.1980க்குப் பின்னரே தோன்றியது. அதன் பயனாகத் தென் ஆற்காடு, வட ஆற்காடு, தருமபுரி, நீலகிரி, தேனி, திண்டுக்கல், மதுரை ஆகிய மாவட்டங்களில் பல்வேறு இடங்களில் பாறை ஓவியங்கள் கண்டு பிடிக்கப்பட்டன.\n\nஇராயக்கோட்டை #கெட்டூர்\n\nSection::::தமிழ்நாட்டில் பாறை ஓவியங்கள் உள்ள இடங்கள்.\nமேற்கண்ட பாறை ஓவியங்கள் கண்டெடுக்கப்பட்ட இடங்களின் சூழல்களை வைத்து, தமிழக வரலாற்றுக்கு முந்தைய கால பாறை ஓவியங்களின் சிறப்பியல்புகளை ஆராயலாம்.\n\nSection::::தமிழ்நாட்டுப் பாறை ஓவியங்களின் காலம்.\nஉலகின் பிற பகுதிகளில் 30,000 ஆண்டுகளுக்கு முந்தியது வரையான பாறை ஓவியங்கள் கண்டுபிடிக்கப்பட்டுள்ளன. இந்தியாவில் கண்டுபிடிக்கப்பட்ட பாறையோவியங்கள் 5000 ஆண்டுகளுக்கு முற்பட்டவை அல்ல. ஆனால், தமிழ்நாட்டில் இதுவரை கண்டுபிடிக்கப்பட்ட பாறை ஓவியங்கள் பிற்பட்ட காலத்துக்கு உரியவையாகக் கருதப்படுகிறது. ஆர். வெங்கட்ராமன் போன்ற சில ஆய்வாளர்கள் தமிழ்நாட்டுப் பாறையோவியங்களிற் சில வரலாற்றுக்கு முந்திய காலத்துக்கு உரியவை எனக் குறிப்பிட்டிருந்தாலும், வேறு சிலர் இதை மறுத்து, வரலாற்றுக்கு முந்தியகாலப் பாறையோவியங்கள் எதுவும் இன்னும் தமிழ்நாட்டில் கண்டுபிடிக்கப்படவில்லை என்கின்றனர்.\n\n\n"}
{"id": "257603", "url": "https://ta.wikipedia.org/wiki?curid=257603", "title": "செயற்கை நகங்கள்", "text": "செயற்கை நகங்கள்\n\nசெயற்கை நகங்கள் (Artificial nails), போலி நகங்கள், அலங்கார நகங்கள், மேம்பட்ட நகங்கள், அல்லது நகங்களின் நீட்சிகள் என்றறியப்படுகின்றது, மேலும் இது நகங்களைச் சுற்றி அலங்கார நகங்களாக அமைகின்றது. சில செயற்கை நகங்கள் உண்மையான நகங்களாகவே தோற்றமளித்தாலும் சில செயற்கை நகங்கள் தெளிவாகவே உண்மையான நகங்களிடமிருந்து வித்தியாசப்படும் வகையில் உள்ளது. \n\nசெயற்கை நகங்கள் பல்வேறு பொருள்களினால் தயாரிக்கப்படுகின்றது. செயற்கை நகங்கள் அக்ரிலிக் பிசின் (Acrylic resin), பல்லுறுப்பி பிசின்(Polymer resin), கண்ணாடியிழைப் பிளாஸ்ட்டிக்கு(Fiber glass) போன்றவற்றினால் செய்யப்படுகின்றது.\n\n\nநேர்மையான முறையில் பொருத்தப்பட்டிருக்கும் என்று நிகழ்வு, கள்ள நகங்கள் பொதுவாக ஆபத்தான இல்லை. எனினும் நீண்ட சுமையில் பயன்பாடு மற்றும் ineffectively பொருத்தப்பட்டு நகங்கள் உண்மையிலேயே ஆணி தள்ளியிருப்பது சிறிய சத்திரத்திற்கு சாதாரண ஆணி வளர்ச்சி தீங்கு செய்ய முடியாது. உருவகப்படுத்தப்பட்ட நகங்கள் சம்பந்தம் மிகவும் பரவலாக அறியப்பட்ட பிரச்சினை என்று பொய்யான மற்றும் சாதாரண ஆணி இடையே உருவாக்கலாம் என்று ஒரு பாக்டீரியா நோய் ஆகும்.\n\nSection::::சுகாதார விளைவுகள்.\nகள்ள நகங்கள் வழக்கமான ஆணி மேற்பரப்பில் இணைக்கும் போது கட்டத்தில், உற்பத்தி நகங்கள் காயம் சிறிய வகையான அதன் ஆணி படுக்கையில் இருந்து ஆணி பிரிவு பற்றி கொண்டு வர முடியும் ஒரு நிறுவனம் மேற்பரப்பில் எதிராக ஒரு ஆணி அரிப்பு போன்ற பாதுகாப்பான ஏதாவது இருந்து நடக்க முடியும். இந்த நுண்ணுயிரிகள் மற்றும் ஒட்டுண்ணி வரலாமோ ஒரு நோய் அமைக்க ஒதுக்குப்புறமான பகுதியில் நுழைய அனுமதிக்கிறது. உண்மை ஒரு சில சிகிச்சைமுறை மையங்கள் ஏனெனில் நோயாளிகளுக்கு பரவும் முடியும் இது நோய் தூண்டுவதாக ஆபத்து போலி விரல் அவர்களின் பிரதிநிதிகளிடமும் அனுமதிக்க மாட்டார்கள் என்று கூறப்படும். அகால பிறந்த குழந்தைகள் ஒரு சில passings 1990 களின் பிற்பகுதியில் ஒரு உதவியாளர் மூலம் குழந்தைகளுக்கு அனுப்பப்பட்டு ஒரு அக்ரிலிக் ஆணி மாசு faulted. நீங்கள் மலட்டு நடைமுறைகள் பின் எடுக்க முடியாது என்று ஒரு சுவையற்ற ஆணி வரவேற்புரை மூலம் இணைக்கப்பட்டுள்ளது நகங்கள் போது நோய் இதேபோல் ஒரு ஆபத்து இருக்க முடியும்.\n\nஅக்ரிலிக் நகங்கள் செய்ய பயன்படுத்தப்படும் fixings இன் combustibility பற்றி கவலை உள்ளது. அதை அவர்கள், மேலும் அரவணைப்பு மற்றும் சமையல், அதனால் சாத்தியமான தீ ஆபத்துகள் இருந்து ஒரு மூலோபாய தூரம் பராமரிக்க போது பற்றியெரியுமென்றும் இருந்து முடி straighteners, dryers அல்லது முடி curlers இருந்து முடிந்த அளவுக்கு தவிர்க்கப்பட என்று முன்மொழியப்பட்டது. [3]\n\nஒரு வார்த்தை தொடர்பான நன்மைக்காக கண்ணோட்டத்தில், தங்கள் முழு வேலை மாற்றத்திற்கு நடுவே, போலி நகங்கள் இருந்து கலவை நீராவி வழங்கப்படுகிறது யார் நிலையம் தொழிலாளர்கள் நக அபாயங்கள் உள்ளன இருக்க முடியும். மெத்தில் methacrylate பயன்பாடு தடை செய்யப்பட்டுள்ளது என்று போதிலும், எத்தில் methacrylate உற்பத்தி நகங்கள் பயன்படுத்தி வருகின்றன மீது வைத்து, மற்றும் தொடர்பு ஒவ்வாமையின், ஆஸ்த்துமா மற்றும் hypersensitivities கண்களில் மற்றும் மூக்கு பற்றி கொண்டு வர முடியும். [4] ஆணி வரவேற்புரை தொழிலாளர்கள் கூடுதலாக தன்மையையும் எதிர்கொள்ள உதாரணமாக, டொலுவீன், dibutyl PHTHALATE, மற்றும் ஃபார்மால்டிஹைடு க்கான பயன்படுத்தி பல்வேறு இரசாயனங்கள் நகங்கள்.\n\nசெயற்கை நகங்களை பொருத்தோவோர்கள் தொடர்ச்சியாக அதில் ஈடுபடும்பொழுது மீத்தேல் மெத்தாகிரைலேட், எதில் மெத்தாகிரைலேட்டினால் ஏற்படும் அழற்சி, ஈழை நோய்க்கு(ஆஸ்துமா) ஆட்படுகின்றனர். மேலும் அவர்கள் தொலுயீன், இருபியூற்றைல் தலேற்று‎, பார்மல்டிஹைடைட் போன்ற வேதிபொருள்களுக்கும் ஆட்படுகின்றனர்.\n"}
{"id": "257605", "url": "https://ta.wikipedia.org/wiki?curid=257605", "title": "மிலிட்டரி (திரைப்படம்)", "text": "மிலிட்டரி (திரைப்படம்)\n\nமிலிட்டரி என்பது 2003ஆவது ஆண்டில் வெளியான ஒரு இந்தியத் தமிழ்த் திரைப்படமாகும். சத்யராஜ், ரம்பா ஆகியோர் முக்கிய கதாபாத்திரங்களில் நடித்த இத்திரைப்படத்தை சுராஜ் இயக்கினார். இவர் ஏற்கனவே, சத்யராஜ் நடித்த குங்குமப்பொட்டுக்கவுண்டர் திரைப்படத்தை இயக்கியவர் ஆவார். இப்படத்தை \"மெட்டி ஒலி\" எஸ். சித்திக் தயாரித்திருந்தார். தேவா இசையமைத்த இத்திரைப்படம் 2003 பிப்ரவரி 28 அன்று வெளியானது. இது மலையாளத்தில் வெளியான \"ஹிட்லர்\" திரைப்படத்தின் மறுஆக்கமாகும்.\n"}
{"id": "257612", "url": "https://ta.wikipedia.org/wiki?curid=257612", "title": "இருபியூட்டைல் தாலேட்டு", "text": "இருபியூட்டைல் தாலேட்டு\n\nஇருபியூட்டைல் தாலேட்டு (\"dibutyl phthalate\", டிபிபி (\"DBP\")) என்பது பொதுவாகப் பயன்படும் நெகிழி. இது பசை அல்லது அச்சு மைகளுக்குக் கூட்டுப்பொருளாகப் பயன்படுகின்றது. இது ஆல்ககால் ஈதர், பென்சீன் போன்ற கரைப்பான்களில் கரையக்கூடியது. இருபியூட்டைல்ல் தாலேட்டு எக்டோபாராசிடிசைட்டாகவும் பயன்படுகிறது.\n\nSection::::சட்டக் கட்டுபாடுகள்.\nSection::::ஐரோப்பிய ஒன்றியம்.\nநகப் பூச்சு உட்பட இந்த வேதிப்பொருளைப் பயன்படுத்தும் ஒப்பனைப் பொருட்கள் ஐரோப்பிய ஒன்றியத்தில் ஐரோப்பியச் சட்டப்படி (76/768/EEC 1976) தடைசெய்யப்பட்டன.\n\n1999இலிருந்து ஐரோப்பிய ஒன்றியத்தில், குழந்தைகளின் பொம்மைப் பொருள்களில் இதனைப் பயன்படுத்துவது தடைசெய்யப்பட்டுள்ளது.\n\nSection::::அமெரிக்கா.\n2006 நவம்பரில் 'கலிபோர்னியா 65 (1986)' கூற்றுப்படி இருபியூற்றைல் தலேற்று கருவளர்ச்சிக் குறைபாட்டுக் காரணியாக ஐயப்படும் பட்டியலில் சேர்க்கப்பட்டது. இது நாளமில்லாச் சுரப்பிகளைப் பிளப்பதாகச் சந்தேகிக்கப்படுகிறது. இதனால் 2006இலிருந்து அனைத்து முதன்மைத் தயாரிப்பாளர்களும் நகப்பூச்சில் இதனைச் சேர்ப்பதைத் தவிர்த்தனர். \n\nநுகர்வோர் தயாரிப்புப் பாதுகாப்பு மேம்படுத்தல் சட்டப் (CPSIA) பிரிவு 108இன்படி, 1000ppm அல்லது அதற்கும் அதிகமான இருபியூற்றைல் தலேற்றுச் செறிவு கொண்ட குழந்தைகளுக்கான விளையாட்டுப் பொம்மைகள் தடை செய்யப்பட்டன.\n\nSection::::உற்பத்தி.\nஇது என்-பியூட்டனால் (n-Butanol) பெத்தலிக்கு நீரிலியுடன் சேரும்போது ஏற்படும் விளைவுகளினால் உற்பத்திசெய்யப்படுகிறது. இது அமெரிக்காவின் ஈஸ்ட்மென் வேதியியல் நிறுவனத்தால் தயாரிக்கப்பட்டது, மார்ச் 2011இலிருந்து இந்த நிறுவனம் இருபியூற்றைல் தலேற்று, ஈரெத்தைல் தலேற்று (diethyl phthalate) உற்பத்தியிலிருந்து வெளியேறுவதாக அறிவித்தது.\n\nSection::::சிதைவுறச் செய்தல்.\nவெள்ளை அழிவிப் பூஞ்சை பாலிபோரசு பருமாலிசு (Polyporus brumalis) இதனைச் சிதைக்கிறது. \n\n"}
{"id": "257616", "url": "https://ta.wikipedia.org/wiki?curid=257616", "title": "இதர பிற்படுத்தப்பட்ட வகுப்பினர்", "text": "இதர பிற்படுத்தப்பட்ட வகுப்பினர்\n\nஇதர பிற்படுத்தப்பட்ட வகுப்பினர் (Other Backward Class (OBC)) என்போர் சமூகத்திலும் கல்வியிலும் பின்தங்கியுள்ளதாக இந்திய அரசு இனங்கண்டுள்ள பல்வேறு சாதியினரைக் குறிக்கும்.  பட்டியல் சாதியினர், பட்டியல் பழங்குடியினர் என்பது போன்று இந்திய மக்கள் தொகையைப் பல்வேறு வகைகளாகப் பகுக்கும் முறைகளில் இதுவும் ஒன்று. \n\n1980 இல் மண்டல் ஆணைக்குழு அளித்த அறிக்கையின் படி, நாட்டின் மொத்த மக்கள் தொகையில் இதர பிற்படுத்தப்பட்ட வகுப்பினர் 52% இருந்தனர். இந்திய அரசு, மண்டல் ஆணைக்குழுவின் பரிந்துரைகளின்படி, கல்வி நிறுவனங்கள் மற்றும் அரசுப் பணியிடங்களில் இதர பிற்படுத்தப்பட்ட வகுப்பினர்களுக்கு 27% இட ஒதுக்கீடு வழங்கியுள்ளது.\n\n\n"}
{"id": "257619", "url": "https://ta.wikipedia.org/wiki?curid=257619", "title": "பவானித் தீவு, விசயவாடா", "text": "பவானித் தீவு, விசயவாடா\n\nபவானித் தீவு (Bhavani Island) என்பது இந்திய நாட்டின் ஆந்திரப்பிரதேச மாநிலத்தில் உள்ள விசயவாடா நகரின் அருகில் பாயும் கிருட்டினா நதியின் மத்தியில் அமைந்துள்ள ஒரு தீவாகும். பிரகாசம் குறுக்கணையின் நீரோட்டத்திற்கு எதிர்த் திசையில் இத்தீவு அமைந்துள்ளது. 133 ஏக்கர் பரப்பளவில் அமைந்துள்ள இத்தீவு மிகப்பெரிய ஆற்றுத் தீவுகளில் ஒன்றாக கருதப்படுகிறது.\n\nSection::::பெயர்க் காரணம்.\nதுர்கா தேவி தெய்வத்தின் இருப்பிடம் கனகதுர்கா கோவிலாகும். துர்கா தேவிக்கு பவானி என்று வேறு பெயரும் இருக்கிறது. இத்துர்கா தேவி வாழும் கோவிலுக்குப் பக்கத்தில் இத்தீவு அமைந்துள்ளதால் பவானித் தீவு எனப்பெயர் பெற்றது.\n\nSection::::சுற்றுலா மேம்பாடு.\nஆந்திரப் பிரதேச சுற்றுலா வளர்ச்சி கழகம் பவானித் தீவை ஒரு சுற்றுலாத்தளமாக மாற்றும் திட்டத்திற்கு அடிகோலி முயற்சி மேற்கொண்டது. சில்பரமம் என்ற கலை மற்றும் கைத்தொழில் கிராமம் உருவாக்குதலையும் இத்திட்டத்தின் ஒரு பகுதியாக சேர்த்துக் கொண்டது. கொண்டப்பள்ளி பொம்மை தயாரிப்பாளர்கள் போல உள்ளூரில் உள்ள பாரம்பரியக் கைவினைக் கலைஞர்கள், நெசவாளர்கள் ஆகியோருக்கு இத்திட்டம் பெரும் உதவியாக இருந்தது.பவானித் தீவின் உள்கட்டமைப்பு வசதிகளை மேம்படுத்தும் திட்டங்களில் ஆந்திரப் பிரதேச சுற்றுலா வளர்ச்சி கழகம் ஈடுபட்டது. கிராமப்புற அருங்காட்சியகம், விளையாட்டுகள், தங்கும் குடில்கள், ஆற்றங்கரைப் பூங்காக்கள் மற்றும் கயிற்றுப் பாதைகள் போன்ற செயல்பாடுகள் மூலம் சுற்றுலாப் பயனிகளைக் கவர்ந்திழுப்பதில் கவனம் செலுத்தியது.\n"}
{"id": "257621", "url": "https://ta.wikipedia.org/wiki?curid=257621", "title": "நகப் பூச்சு", "text": "நகப் பூச்சு\n\nநகப் பூச்சு (Nail polish) ஒரு அரக்கு ஆகும், இது மனிதனின் கைவிரல் நகங்களினையோ, கால்விரல் நகங்களினையோ அலங்கரிப்பதற்காகவோ அல்லது பாதுகாப்பதற்காகவோ பூசப்படுகிறது. இது அலங்காரத்திற்காக மட்டுமின்றி நக உதிர்தலையும், விரிசலையும் தவிர்க்கிறது. இது ஆர்கானிக் பல்லுறுப்பிகளுடன் பல்வேறு கூட்டுப்பொருளால் ஆனது. மீண்டும் மிண்டும் 'நகப் பூச்சு' பூசுதல் நகங்களை பலவீனமாக்கும்.\n\nபழங்காலத்திலிருந்தே மக்கள் மருதாணி மூலம் தங்கள் கை விரல் மற்றும் நகங்களை அழகுபடுத்திவருகின்றனர்.\n"}
{"id": "257623", "url": "https://ta.wikipedia.org/wiki?curid=257623", "title": "பையப்பனஹள்ளி மெட்ரோ நிலையம்", "text": "பையப்பனஹள்ளி மெட்ரோ நிலையம்\n\nபையப்பனஹள்ளி மெட்ரோ நிலையம், பெங்களூருவில் உள்ள நம்ம மெட்ரோவின் கிழக்கு-மேற்கு வழித்தடத்தின் கிழக்கு முனையம் ஆகும்.\n\nமெட்ரோ நிலையத்திலிருந்து, கசுதூரிநகர் வரையிலும் மேம்பால இணைப்பு கொண்டுவருவதற்கான முயற்சிகள் நடந்து வருகின்றன. இம்மேம்பாலத்தை கட்டுவதற்கு ஆணையாளர் அனுமதி அளித்துள்ளார்.\n\nஆரம்பத்தில், நம்ம மெட்ரோவில் கழிவறை வசதிகள் ஏதுமில்லாமல் இருந்தது; பயணிகளின் வேண்டுகோளுக்கு இணங்க இங்கும் இந்திராநகர் மெட்ரோ நிலையத்திலும் கழிவறை வசதி 2013-ம் ஆண்டு சூன் 21-ம் தேதி முதல் தொடங்கப்பட்டது.\n\nSection::::வாகன நிறுத்துமிடம்.\nபையனப்பஹள்ளி நிலையம் சுமார் 2600 சதுர மீட்டர் பரப்பளவில் வாகன நிறுத்துமிடத்தைக் கொண்டுள்ளது. இது 2015-ம் ஆண்டு வரை மத்திய வாகன நிறுத்துமிட சேவையாளர் வாயிலாக செயல்படுகிறது. இவ்விடத்தில் சுமார் 100 நான்கு சக்கர வாகனங்களும், 150 இரு சக்கர வாகனங்களும் நிறுத்தமுடியும்.\n"}
{"id": "257624", "url": "https://ta.wikipedia.org/wiki?curid=257624", "title": "ஆலம்பாடி பாறை ஓவியங்கள்", "text": "ஆலம்பாடி பாறை ஓவியங்கள்\n\nஆலம்பாடி பாறை ஓவியங்கள், விழுப்புரம் மாவட்டத்தில் திருக்கோவிலூரில் இருந்து 20 கிலோமீட்டர் தொலைவில் அமைந்துள்ள ஆலம்பாடி என்னும் இடத்தில் உள்ள பாறை ஓவியங்கள் ஆகும். ஆலம்பாடி ஊரின் மேற்குப்புறத்தில் அமைந்த இயற்கைப் பாறைகளின் மேற்பரப்பில் ஓவியங்கள் வரையப்பட்டுள்ளன. \n\nஇவை மான், மாடு, பன்றி போன்ற விலங்குகளைக் குறிக்கும் ஓவியங்களாகக் காணப்படுகின்றன. விலங்குகளின் உள்ளுறுப்புக்களைக் காட்டும் எக்ஸ் - கதிர் வடிவம் எனும் பாணியில் வரையப்பட்ட ஓவியங்கள் இங்கு உள்ளன. தமிழ்நாட்டிலுள்ள பாறை ஓவியங்களில் இவ்வாறான ஓவியங்கள் இவ்விடத்திலேயே முதல் முதலாகக் கண்டுபிடிக்கப்பட்டன. இவ்வோவியங்கள் கோட்டுரு முறையில் வரையப்பட்டுள்ளன. இங்கு சில இடங்களில் காணப்படும் இரட்டைப் படைப் பூச்சு, பழைய ஓவியத்தின் மீது மீண்டும் கோடுகள் வரையப்பட்டதைக் காட்டுவதாகக் கருதப்படுகிறது.\n\nஇது அரசின் பாதுகாக்கப்பட்ட நினைவுச் சின்னம் ஆகும்.\n\nSection::::காலம்.\nஇங்கே காணப்படும் ஓவியங்கள் வெவ்வேறு காலகட்டங்களைச் சேர்ந்தவை. இவற்றுள் இடைக்கற்காலம் அல்லது அதற்கு முந்திய காலப் பகுதியைச் சேர்ந்த ஓவியங்களும், புதியகற்காலம்/செப்புக்காலத்தைச் சேர்ந்த ஓவியங்களும் அடங்கும்.\n\n\n"}
{"id": "257628", "url": "https://ta.wikipedia.org/wiki?curid=257628", "title": "அதிசயம் (பூங்கா)", "text": "அதிசயம் (பூங்கா)\n\nஅதிசயம் () என்பது மதுரை - திண்டுக்கல் தேசிய நெடுஞ்சாலை 7 இல், மதுரையிலிருந்து 12 km தொலைவில் பரவை என்னுமிடத்தில் அமைந்துள்ள பொழுதுபோக்கு பூங்கா ஆகும். இப்பூங்கா இடத்தில் அமைந்துள்ளது. இங்கு பல்வேறு இராட்டினங்களும் நீர் விளையாட்டுகளும் அமைந்துள்ளன.\n"}
{"id": "257629", "url": "https://ta.wikipedia.org/wiki?curid=257629", "title": "சைபீரியப் புலி", "text": "சைபீரியப் புலி\n\nசைபீரியப் புலி (\"Siberian tiger\"; \"Panthera tigris altaica\") என்பது தூர கிழக்கு உரசியப் பகுதியில் சிறிதளவிலும் சிக்கோட் மலைப்பகுதியில் பிரதானமாகவும் காணப்படும் ஒரு புலித் துணையினமாகும். 2005 இல் 331–393 வளர்ந்த புலிகள் அப்பகுதியில் காணப்பட்டன. பாதுகாப்பு செயற்பாடுகளினால் இவற்றின் எண்ணிக்கை ஒரு தசாப்தத்திற்கு மேலாக அப்படியே காணப்பட்டன. ஆயினும் 2005 இன் பின் மேற்கொள்ளப்பட்ட கணக்கெடுப்பு உரசியப் புலிகளின் எண்ணிக்கையில் வீழ்ச்சியைக் காட்டியது. 2015 இல் 100 குட்டிகள் உட்பட, சைபீரியப் புலி எண்ணிக்கை 480–540 என தூர கிழக்கு உரசியப் பகுதியில் வளர்ந்துள்ளது.\n\n"}
{"id": "257633", "url": "https://ta.wikipedia.org/wiki?curid=257633", "title": "சமய நல்லிணக்கம், இந்தியா", "text": "சமய நல்லிணக்கம், இந்தியா\n\nசமய நல்லிணக்கம் அல்லது மத நல்லிணக்கம் (Religious harmony in India) இந்தியா பல்வேறு சமய நம்பிக்கைகள் கொண்ட மக்கள் வாழும் நாடு. இந்திய மக்கள் பிற சமய மக்களின் நம்பிக்கைகளை மதித்து, ஒருவருக்கொருவர் அன்பு செலுத்தி ஒற்றுமையுடன் வாழ, இந்திய அரசியலமைப்புச் சட்டம் ஊக்கமும் ஆக்கமும் அளிக்கிறது. ஒவ்வொரு இந்தியனும் தனக்குப் பிடித்தமான சமயத்தை தேந்தெடுக்கவும், அதனை பின்பற்றி வாழவும் உரிமை வழங்கியுள்ளது. சிறுபான்மையின சமய மக்கள், தங்களுக்குரிய இறை வழிபாட்டு இடங்களை கட்டிக் கொண்டு வழிபடவும் உரிமை வழங்குகிறது.\n\nSection::::ரிக் வேதம்.\nரிக் வேதம் சமய நல்லிணக்கத்தைப் பற்றி கூறுமிடத்து, அறிவாந்தோர் உண்மையான ஒரே மறைபொருளை பலவிதங்களில் விளக்குகின்றனர் எனக் கூறுகிறது.\n\nSection::::சமய நல்லிணக்க நாள்.\nராஜீவ் காந்தி பிறந்த நாளான ஆகஸ்டு திங்கள், இருபதாம் நாளை சமய நல்லிணக்க நாளாக இந்தியாவில் கடைப்பிடிக்கப்படுகிறது. அந்நாளில் அனைத்து அரசு மற்றும் கல்வி நிறுவினங்களில் சமயம், மொழி மற்றும் சாதி நல்லிணக்க உறுதிமொழி அனைவராலும் எடுக்கப்படுகிது. இதனையும் காக\n\n\n"}
{"id": "257635", "url": "https://ta.wikipedia.org/wiki?curid=257635", "title": "அணைப்பட்டி பாறை ஓவியங்கள்", "text": "அணைப்பட்டி பாறை ஓவியங்கள்\n\nஅணைப்பட்டி பாறை ஓவியங்கள், தமிழ்நாட்டின் மதுரை மாவட்டத்தில் உள்ள அணைப்பட்டி என்னும் ஊரில் அமைந்துள்ள சித்தர் மலையில் உள்ள குகையொன்றில் தீட்டப்பட்டுள்ள பாறை ஓவியங்கள் ஆகும். இக்குகைக்கு அருகில் சமணக் குகை ஒன்றும் உள்ளது. இங்குள்ள ஓவியங்களில் குதிரை, மான் என்பன உள்ளிட்ட விலங்கு உருவங்களும், மனித உருவமும், வண்டியொன்றின் உருவமும் தீட்டப்பட்டுள்ளன. ஒரு ஓவியத்தில் குதிரை மீது ஏதோ இருக்கும் காட்சி வரையப்பட்டுள்ளது. குதிரை மீது இருப்பது மனிதனாக இருக்கலாம் என்று கருதப்படுகிறது. ஓவியம் சிவப்பு நிறத்தில் வரையப்பட்டுள்ளது.\n\nSection::::காலம்.\nஇது வரலாற்றுக் காலத்துக்கு முந்தியதாக இருக்கக்கூடும் என்ற கருத்தும், இல்லை, இது வரலாற்றுக் காலத்துக்கு உரியது என்ற கருத்தும் நிலவுகிறது.\n\n\n"}

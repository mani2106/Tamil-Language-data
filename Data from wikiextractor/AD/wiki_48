{"id": "297561", "url": "https://ta.wikipedia.org/wiki?curid=297561", "title": "காஞ்சிபுரம் சுப்பிரமணியர் கோயில்", "text": "காஞ்சிபுரம் சுப்பிரமணியர் கோயில்\n\nகாஞ்சிபுரம் சுப்பிரமணியர் கோயில் (குமரகோட்டம்) புராணப் பெயர் செனாதீச்வரம் என்று அறியப்பட்ட இது, காஞ்சியிலுள்ள முருகன் கோயில்களில் ஒன்றாகும். கந்தபுராணம் தோன்றிய தலமும், கந்தபுராணம் அரங்கேறிய தலமும் இதுதான். (\"கந்தபுராணம் அரங்கேறிய கல் மண்டபம் தற்போது கச்சியப்பர் நூலகமாக உள்ளது.\") மேலும், அருணகிரிநாதர், பாம்பன் சுவாமிகள் ஆகியோரின் பாடல் கொண்ட இக்கோவில் குறிப்புகள், காஞ்சிப் புராணத்தில் தனிப்படலமாகச் சொல்லப்பட்டுள்ளது. \n\n\nSection::::சிறப்பு நாட்கள்.\nதிருவிழா: ஆண்டுதோறும் வைகாசி 11ம்நாள் பிரம்மோற்சவத்தில் வள்ளியுடன் சேர்ந்த சுப்பிரமணியருக்கும், ஐப்பசி கந்த சஷ்டியில் தேவசேனாவுடன் முருகனுக்கும் திருமணம் நடக்கிறது. கந்தசஷ்டி திருவிழாவின் போது இந்தக் கோயிலை 108 முறை சுற்றி தங்கள் கோரிக்கைக்காக பக்தர்கள் வேண்டுவார்கள். வைகாசி விசாகப் பெருவிழாவும், திருக்கார்த்திகையும் இங்கு சிறப்பு. இது தவிர செவ்வாய், வெள்ளி, பரணி, கார்த்திகை, பூசம், சஷ்டி முதலியன இங்கு சிறப்பான நாட்களாகும்.\n\nவேண்டுவன: நாக ஸ்கந்த வழிபாட்டிற்காக இந்த விக்கிரகம் அமைக்கப்பட்டுள்ளது. இவரை வழிபட்டால் திருமணத் தடை, நாக தோஷம் விலகும் என்பது தொன்மை (ஐதீகம்).\n\nநேர்த்திக்கடன்: பிரார்த்தனை நிறைவேறியதும் நாக ஸ்கந்தருக்கு பாலபிஷேகம் செய்து வழிபாடு செய்கின்றனர்.\n\nSection::::தல பெருமை.\nஇத்தலத்தின் நுழைவாயிலில் காட்சிதரும் விநாயகப் பெருமானின் பேர்ருவத்தை தரிசித்து ஆசிபெற்ற பின்பு ஆலயத்திற்குள் செல்கின்றனர். மூலவர் சுப்ரமண்ய சுவாமி ருத்ராட்ச மாலையுடனும், கையில் கமண்டலமும் கொண்டு தரிசனம் தருகிறார். இடப்புறமும், வலப்புறமும் வள்ளி, தெய்வானை தேவியர்கள் தனித்தனி சந்நிதிகள் கொண்டுள்ளனர். அனந்தசுப்ரமண்யர் என்கிற நாகசுப்ரமண்யரின் உலாத் திருமேனி இத்தலத்தின் சிறப்பு மூர்த்தமாகும். மேலும், இவரது வலக்கரம் அபயமாகவும், இடக்கரம் ஊரு முத்திரையும் கொண்ட எழில் தோற்றத்துடன் உள்ளது.\n\nநாகசுப்ரமண்யரின் திருமேனிக்கு ஐந்து தலை நாகம் குடை பிடிப்பது போல் நின்றுள்ளதோடு, வள்ளி-தெய்வானை உலாத் திருமேனிகளுக்கு மூன்று தலை நாகம் குடை பிடிப்பது போலும் காட்சிதருகிறது. மேலும், சந்தான கணபதி திருவுருவமும் அழகுற அமைக்கப்பட்டுள்ளது. காஞ்சி ஏகாம்பரநாதர் கோயிலுக்கும், காஞ்சி காமாட்சியம்மன் கோயிலுக்கும் நடுவில் இக்கோயில் தாபிக்கப்பட்டுள்ளதால் இது சோமசகந்தரை பூர்த்திசெய்வது போல் அமைந்துள்ளது.\n\nSection::::தல சிறப்பு.\nSection::::தேவசேனாபதீச்சரம்.\nஇக்கோயில் மூலத்தானத்தின் மூலவராக தேவசேனாபதீச்வரர் எழுந்தருளியுள்ளார். (\"முருகப் பெருமானின் கருவறையின் எதிரில் தனி கட்டிடமாக உள்ளது.\") சிவலிங்க ஸ்வரூபமாக மூலத்தானத்து மேல் விமானத்தில், முருகனும், திருமாலும் இவ்விறைவனை வணங்கும் சிற்பமாக வடிவமைத்துள்ளனர். குமரக்கோட்டத்துக்குள், உருகும் உள்ளப் பெருமாள் சந்நிதி, முருகப்பெருமானின் பள்ளியறைக்கு அடுத்து அமைந்துள்ளது. (\"மூலவர்: உருகு உள்ள மூலப் பெருமாள். தாயார்கள்: ஸ்ரீதேவி, பூதேவி மற்றும் மார்க்கண்டேய முனிவர்.\")\n\nSection::::தல வரலாறு.\nமூலவர் முருகப்பெருமான் ஜபமாலை, கமண்டலம் ஏந்தி படைப்புக் கோலமூர்த்தியாகக் காட்சிதருகிறார். பிரமனுக்குப் பிரணவத்தின் பொருள் தெரியாதபோது அவனைக் குட்டிச் சிறையிலிட்டுப் பின்பு அவனுடைய தொழிலாகிய படைப்புத் தொழிலை தான் மேற்கொண்ட திருக்கோல காட்சி. முருகப்பெருமானை கவனியாது அலட்சியம் செய்த பிரமனிடம் தர்க்கம் (சண்டை) செய்ய; அவரிடமிருந்து உரிய பதில் வராததால் பிரமனை சிறைப் பிடிக்கிறார் முருகன். விடுவிக்க கோரி ஈசனின் கட்டளையை எடுத்துரைத்த நந்தி தேவனையும் திருப்பி அனுப்பி விடுகிறார். இறைவன் நேரில் சென்று எடுத்துரைத்து பிரமனை விடுவிக்க செய்கிறார். தந்தையின் கட்டளையை மீறியதற்கு பிராயச்சித்தம் வேண்டி சிவலிங்கம் அமைத்து வழிப்பட்டார். அச்சிவலிங்கமே தேவசேனாதீச்வரர் என்பது மூலத்தில் அறியப்பட்டது.\n\nபிரளய பெருவெள்ளத்தில் அடித்து செல்லப்பட்ட மார்க்கண்டேய முனிவர், திருமாலைக் கண்டு உலகத்து பொருட்களெல்லாம் எங்கே போயின என வினவ; எனது வயிற்றுக்குள் அடக்கம் என்று கூறிய திருமாலை இகழ்ந்தார் முனிவர். இதனால் மனம் வருந்திய திருமால் பிலாகாசத்து அன்னையை வழிபட்டு, பின்னர் இங்கு வந்து ஈசனருகில் சந்நிதி கொண்டார். என்றும் அன்புடயன் ஆனதால் உருகும் உள்ளத்தான் எனும் திருநாமம் கொண்டாரென்பது இத்தல வரலாறாக உள்ளது.\n\nSection::::தல விளக்கம்.\nகுமரகோட்ட தல விளக்கத்தில் அறிவது, முருகப்பெருமானார் தாருகன் முதலாம் அசுரரை அழித்துத் தேவரை வாழ்வித்தபின் திருக்கயிலையில் அம்மை அப்பரை வணங்கி அருள்விளையாடல்களைப் புரிந்துகொண்டிருந்தனர். பிரமன் தேவர் குழாங்களுடன் சிவபிரானை வணங்கச் செல்லும்பொழுதும் மீளும் பொழுதும் முருகப் பெருமானை மதியாது சென்றனன். அவனது அகந்தையை நீக்கக் கருதிய கருணையொடும் குமரப்பிரானார் வேதனை அடைந்து ஒருவாறு வணங்கிய வேதனை ‘வேதம் வல்லையோ’ என வினவினர். ஓம் மொழிப் பொருளின் உண்மைகாணாது மயங்கிய பிரமனைக் குட்டிச் சிறையி லிட்டுப் பிரம கோலத்துடன் படைத்தற்றொழிலை மேற்கொண்டனர் தேவசேனாதிபதி.\n\nதேவர் முறையீட்டிற்குத் திருச்செவி சாத்திய சிவபிரானார் நந்தியை விடுத்தபோது முருகப்பெருமான் பிரமனைச் சிறைவீடு செய்யாமையின் தாமே போந்து பிரமனை விடுவித்தனர். பிரமன் வேற்கடவுள் கருணையால் நல்லறிவு பெற்றேனென வணங்கித் தன் இருக்கை சார்ந்து படைப்புத் தொழிலை மேற்கொண்டனன். சிவபிரான் மடித்தலத்திலிருந்து முருகப்பெருமான் ஓம்மொழிப் பொருளைத் தந்தையார்க்கு வெளிப்படுத்தி அவரருளைப் பெற்றனர். ஆயினும் தந்தையார் பணியாகிய பிரமனைச் சிறைவீடு புரியாமையான் நேர்ந்த பிழைதீரத் தம்பெயரால் தேவசேனாபதீசர் எனச் சிவலிங்கம் இருத்திப் போற்றினர்.\n\nமுருகப்பெருமான் மான்தோலுடையும், தருப்பை அரைநாணும், திருக்கரங்களில் உருத்திராக்க வடமும், கமண்டலமும் விளங்க நினைப்பவர் பிறப்பறுதற்கு ஏதுவாகிய குமரக்கோட்டத்துள் முனிவரர் போற்றத் தேவசேனாபதீசர் திருமுன்பு மேற்கு நோக்கிய திருக்கோலத்துடன் நின்றருள் புரிவர். அவர்தம்மை வணங்குவோர் இன்பமுத்தியை எளிதிற் பெறுவர். அடியவரை மயக்கும் குற்றத்தினின்றும் எஞ்ஞான்றும் தவிரவும் மார்க்கண்டேயரை வஞ்சகப் படுத்த முயன்ற பிழை தீரவும் தேவசேனாபதீசப் பெருமானை வணங்கி ‘உருகும் உள்ளக்கோயிலான்’ என்னும் திருப்பெயருடன் திருமால் குமரகோட்டத்தில் முருகப்பெருமான் அருளையும் பெற்று விளங்குகின்றனர். குமரகோட்டம் என்னும் இத்தலம் காஞ்சிக்கு நடுநாயகமாய் விளங்குகின்றது.\n\nSection::::அமைவிடம்.\nதமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரம் நடுப்பகுதியில் (பெரிய காஞ்சிபுரம் (சிவகாஞ்சி) மேலாண்டை இராசவீதி எனப்படும் மேற்கு இராசவீதியில் உள்ளது. மேலும் தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்திலிருந்து காஞ்சி கச்சபேசுவரர் கோயில் வழியாக காஞ்சி சங்கர மடம் செல்லும் வழியிலும், மற்றும் காஞ்சிபுரம் காமாட்சியம்மன் கோவிலின் தென்மேற்கு திசையிலும், அருகிலும் இக்கோவில் அமைக்கப்பட்டுள்ளது.\n\n"}
{"id": "297571", "url": "https://ta.wikipedia.org/wiki?curid=297571", "title": "மெல்லிழைக் காகிதம்", "text": "மெல்லிழைக் காகிதம்\n\nமெல்லிழைத் தாள் அல்லது மெல்லிழைக் காகிதம் (\"Tissue paper\") என்பது குறைந்த எடையுள்ள நேர்த்தியாக செய்யப்பட்ட ஒரு தாள் ஆகும். இது மறுசுழற்சிக்கு உட்பட்ட ஒரு காகிதக் கூழில் இருந்து தயாரிக்கப்படுகிறது.\n\nSection::::தன்மைகள்.\nஉரிஞ்சும் ஆற்றல், மெலிந்த எடை, தடிப்பு, பேரளவு, வெண்மை, நீட்டம், காட்சி மற்றும் ஆறுதல் ஆகியவை குறிப்பிடத்தக்க தன்மைகள் ஆகும்.\n"}
{"id": "297582", "url": "https://ta.wikipedia.org/wiki?curid=297582", "title": "பார்த்தலோமியோ டயஸ்", "text": "பார்த்தலோமியோ டயஸ்\n\nபார்த்தலோமியோ டயஸ் (\"Bartholomew Diaz\"; c. 1451 – 29 மே 1500), போர்த்துகல் அரசகுடும்ப பெருமானும் கடல்வழி தேடலாய்வாளரும் ஆவார். 1488ஆம் ஆண்டில் ஆபிரிக்காவின் தென்கோடி முனையைச் சுற்றிக்கொண்டு முதன்முதலாக அத்திலாந்திக்கிலிருந்து இந்தியப் பெருங்கடலை அடைந்தார். இவ்வாறு பயணித்த முதல் ஐரோப்பியராக அறியப்படுகின்றார்.\n\n1487இல் போர்த்துகல்லின் இரண்டாம் ஜான் அரசர் டயசை கிறித்தவர்களின் பழங்கதை அரசர் பிரெசுடர் ஜான் இருந்த கிழக்கத்திய நிலப்பகுதியைக் கண்டறிந்து வருமாறு பணித்தார். 1488இல் பார்த்தலோமியோவும் அவரது மாலுமிகளும் ஆப்பிரிக்காவின் மேற்குக் கடலோரமாகச் சென்று கொண்டிருந்தபோது புயலொன்றில் சிக்கிக் கொண்டனர். இதனால் தென்னாப்பிரிக்காவின் கடல்முனையொன்றில் இறங்க வேண்டியதாயிற்று. இந்த முனைக்கு அப்பால் செல்லவியலாது போனது. இதனால் அம்முனையை அவர்கள் \"புயல்களின் முனை\" எனப் பெயரிட்டனர். போர்த்துகல் திரும்பிய அவர்களை வரவேற்ற அரசர் இது போர்த்துகேய நாடுகாண் பயணர்களுக்கான வெற்றியை நிலைநிறுத்தும் \"நன்னம்பிக்கை முனை\" என மறுபெயரிட்டார். உண்மையிலேயே பிரெசுடர் ஜான் என்ற அரசர் இல்லாமையால் அவர்களால் அவரது நாட்டைக் கண்டறிய இயலவில்லை; ஆனால் அத்தலாந்திக்கிலிருந்து இந்தியப் பெருங்கடல் சென்றடைய வழி கண்டுபிடித்திருந்தனர்; இது ஆசியாவின் பல்வேறு நிலப்பகுதிகளை கண்டறிய மிக மதிப்புள்ளதாக ஆயிற்று.\n\nபெட்ரோ ஆல்வாரெசு காப்ரால் தலைமையில் பிரேசிலை நோக்கி சென்ற பிறிதொரு கடற்பயணத்தில் புயலொன்றின்போது கடலிலேயே இவர் மாண்டார். இவருக்கான சிலை தென்னாப்பிரிக்காவின் கேப் டவுனில் உள்ளது.\n\n"}
{"id": "297584", "url": "https://ta.wikipedia.org/wiki?curid=297584", "title": "ஐவிரலி", "text": "ஐவிரலி\n\nஐவிரலி (\"Bryonia\") என்பது ஒரு பூக்கும் தாவரம் ஆகும். இது பூசணி போன்ற (Cucurbitaceae) வகையைக் குடும்பத்தைச் சேர்ந்தது ஆகும். இத்தாவரத்தின் பூர்வீகம் ஐரோவாசியாவாக இருந்தாலும் வடக்கு ஆப்பிரிக்கா, கேனரி தீவுகள், மற்றும் தெற்கு ஆசியா பகுதில் அமைந்துள்ள நாடுகளிலும் காணப்படுகிறது. இது ஒரு மூலிகைத் தாவரம் ஆகும்.\n"}
{"id": "297585", "url": "https://ta.wikipedia.org/wiki?curid=297585", "title": "புளிமா", "text": "புளிமா\n\nபுளிமா (அறிவியல் பெயர் : \"BUCHANANIA AXILLARIS\"), (ஆங்கில பெயர் : \"Buchanan's Mango\") என்பது பூக்கும் தாவரம் ஆகும். இதன் விதைகள் மூலிகை மருந்தாகப் பயன்படுகிறது.\n"}
{"id": "297587", "url": "https://ta.wikipedia.org/wiki?curid=297587", "title": "தொலை கிழக்கு", "text": "தொலை கிழக்கு\n\nதொலை கிழக்கு (\"Far East\") அல்லது தூரக் கிழக்கு என்பது புவியியல்படி கிழக்காசியா (வடகிழக்கு ஆசியா உட்பட), உருசியத் தொலை கிழக்கு (வடக்காசியாவின் அங்கம்), தென்கிழக்காசியாவைக் குறிக்க ஐரோப்பியர்கள் பயன்படுத்தும் சொல்லாகும். சில நேரங்களில் பொருளியல், பண்பாட்டுக் காரணங்களுக்காக தெற்கு ஆசியா நாடுகளும் இந்த வரையறையில் உட்படுத்தப்படுகின்றன.\n\n1960களிலிருந்து, இப்பகுதி பன்னாட்டு ஊடகங்களில் \"கிழக்காசியா\" என்ற சொல்லே பெரும்பாலும் பயன்படுத்தப்படுகின்றது. தொலைக்கிழக்கு என்றப் பயன்பாடு தற்காலத்தில் பழமையானதாகவும் புண்படுத்துவதாகவும் இனத்தைக் குறிப்பதாகவும் கருதப்படுகின்றது. \"தொலை கிழக்கு\" என்பது ஐரோப்பியர் நோக்கிலிருந்து பிறந்ததாகும்; இதன்படி தென்மேற்கு ஆசியா அல்லது \"மத்திய கிழக்கு நாடுகள்\" \"அண்மைக் கிழக்கு\" எனப்படுகின்றது. \n\nதொலைகிழக்கு என்ற சொல் 12ஆம் நூற்றாண்டிலிருந்து ஐரோப்பியர்களால் பயன்படுத்தப்படுகின்றது. இதே காரணங்களுக்காக சீன மக்கள் 19ஆவது, இருபதாம் நூற்றாண்டுகளில் மேற்கத்திய நாடுகளை \"தொலை மேற்கு\" \"டாய்ச்சி ()\" என்றழைத்தனர்; அரபுநாடுகளுக்கு மேற்கிலிருந்து அனைத்து நாடுகளுமே தொலை மேற்கு நாடுகளாம்.\n\n\"தொலை கிழக்கு\" என்ற சொல் ஐரோப்பாவிலிருந்து இவை மிகவும் கிழக்கில் உள்ளபோதும், பண்பாட்டின்படி மேற்கத்திய நாடுகளான ஆத்திரேலியா, நியூசிலாந்துக்குப் பயன்படுத்தப்படுவதில்லை. \n"}
{"id": "297588", "url": "https://ta.wikipedia.org/wiki?curid=297588", "title": "காஞ்சிபுரம் மாசாத்தன்தளீசுவரர் கோயில்", "text": "காஞ்சிபுரம் மாசாத்தன்தளீசுவரர் கோயில்\n\nகாஞ்சிபுரம் மாசாத்தன்தளீசுவரர் கோயில் (மாசாத்தன்தளி) என்று அறியப்பட்ட இது, காஞ்சியிலுள்ள சிவக் கோயில்களில் ஒன்றாகும். மேலும், இக்கோவில் குறிப்புகள், காஞ்சிப் புராணத்தில் தனிப்படலமாகச் சொல்லப்பட்டுள்ளது.\n\n\nSection::::தல வரலாறு.\nஇறைவன் திருமாலின் மோகினி வடிவில் மயங்கியபோது தோன்றிய சாத்தனார், காஞ்சியை அடைந்து சிவலிங்கப் பிரதிட்டை செய்து வழிபட்டார். அத்தலமே மாசாத்தான்தளி எனப்பட்டது.\n\nSection::::அமைவிடம்.\nதமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரம் நடுப்பகுதியில் (பெரிய காஞ்சிபுரம் (சிவகாஞ்சி) மேலாண்டை இராசவீதி எனப்படும் மேற்கு இராசவீதியில் வணிப வைசியர் தர்ம பரிபாலன சத்திரத்தையொட்டியுள்ள மண்டபத்தில் உள்ளது. மேலும் தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்திலிருந்து காஞ்சி கச்சபேசுவரர் கோயில் வழியாக காஞ்சி சங்கர மடம் செல்லும் வழியில், இக்கோவில் அமைக்கப்பட்டுள்ளது.\n\n"}
{"id": "297597", "url": "https://ta.wikipedia.org/wiki?curid=297597", "title": "விழுந்தி", "text": "விழுந்தி\n\nவிழுந்தி (அறிவியல் பெயர் : \"Cadaba fruticosa\"), என்பது பூக்கும் தாவர வகையில் கேபிரிசியா (Capparaceae) என்ற குடும்பத்தைச் சேர்ந்தது ஆகும். இத்தாவரம் ஓர் இட வாழ்வியாகும். இந்திய துணைக் கண்டபகுதியில் அமைந்துள்ள இந்தியா, வங்காளதேசம், பாக்கித்தான், இலங்கை, இந்தோசீனா மேலும் மியான்மர் போன்ற நாடுகளில் காணப்படுகிறது. இவை வாழிடத்தில் கூடாரமாக வளரும் தன்மை கொண்டது ஆகும். இத்தாவரம் வெகுவாக அழிக்கப்பட்டு வருகிறது. இந்திய நாட்டில் தமிழ்நாடு மாநிலத்தில் 2000 ஆண்டுகளாகச் சித்த மருத்துவத்தில் பயன்படுத்தப்பட்டு வருகிறது. இதன் இலைகள் கொண்டு வெண்மேகம் என்ற நோய்க்கு மருந்தாகப் பயன்படுத்தப்படுகிறது. \n\n"}
{"id": "297599", "url": "https://ta.wikipedia.org/wiki?curid=297599", "title": "கேப் மூவலந்தீவு", "text": "கேப் மூவலந்தீவு\n\nகேப் மூவலந்தீவு (\"Cape Peninsula\", ) ஆப்பிரிக்கக் கண்டத்தின் மிகவும் தென்மேற்கு முனையில் அத்திலாந்திக்குப் பெருங்கடலுள் நீண்டுள்ள, பொதுவாக பாறைகளாலான மூவலந்தீவு ஆகும். இந்த மூவலந்தீவின் தென்முனையில் கேப் முனையும் நன்னம்பிக்கை முனையும் உள்ளன. வடக்குப் பகுதியில் மேசை மலை, கேப் டவுனை நோக்கியவாறுள்ளது. இந்த மூவலந்தீவு தெற்கில் கேப் முனையிலிருந்து வடக்கில் மூய்யெ முனைவரை 52 கிமீ நீளம் உள்ளது.\nகடந்த 5 மில்லியன் ஆண்டுகளில் இந்த மூவலந்தீவு தீவாக இருந்தும் இல்லாமலும் இருந்து வந்துள்ளது; பனிக்காலத்தில் உலகளாவிய வெப்பசு சுழற்சிக் காலங்களில் கடல்மட்டம் உயரும் போதும் தாழும் போதும் தீவாகவும் மூவலந்தீவாகவும் இருந்துள்ளது. கடைசியாக சுமார் 6000 ஆண்டுகளுக்கு முன்பாக இது தீவாக இருந்தது. பின்னர் இது பெருநிலப்பகுதியுடன் கடலில் இருந்து உருவான மணற்பாங்கான பகுதி இதனை இணைத்தது; இந்த மணற்பாங்கான பகுதி \"கேப் சமவெளி\" எனப்படுகின்றது. கேப் மூவலந்தீவு, கேப் சமவெளியின் ஊர்களும் சிற்றூர்களும் தற்போது கேப் டவுன் பெருநகர நகராட்சியின் அங்கமாக உள்ளன.\n\nநன்னம்பிக்கை முனை சிலநேரங்களில் அத்திலாந்திக்கும் இந்தியப் பெருங்கடலும் சந்திக்கும் இடமாகக் கருதப்படுகின்றது. எனவே மூவலந்தீவின் மேற்கு கடலோரம் \"அத்திலாந்திக்கு கடற்கரை\" எனவும் கிழக்கு புறம் \"பால்சு விரிகுடா கடற்கரை\" எனவும் குறிப்பிடப்படுகின்றது. கேப் முனையில்தான் (அல்லது நன்னம்பிக்கை முனையில்) தெற்கிலுள்ள கடல் மேற்கில் அத்திலாந்திக்காகவும் கிழக்கில் இந்தியப் பெருங்கடலாகவும் பிரிகின்றது. இருப்பினும், பன்னாட்டு நீரப்பரப்பிற்குரிய அமைப்பு வரையறுத்துள்ள பெருங்கடல் எல்லைகளின்படி தென் கிழக்கில் ஏறத்தாழ 200 கிமீ (120 மை) தொலைவிலுள்ள கேப் அகுல்யாசில் இவ்விரு பெருங்கடல்களும் சந்திக்கின்றன.\n\nஇதேபோல, கேப் முனை ஆப்பிரிகாவின் மேற்கு கடலோரமாக செல்லும் குளிர்ந்த பெங்குயெலா நீரோட்டமும் நிலநடுக்கோட்டிலிருந்து கிழக்கு கடலோரமாகச் செல்லும் வெப்பமான அகுல்யாசு நீரோட்டமும் \"சந்திக்கும் புள்ளி\" நிலையான இடத்தில் இல்லை. தெற்குநோக்கிச் செல்லும் அகுல்யாசு நீரோட்டம் கிழக்கு கடலோரத்திலிருந்து கிழக்கு இலண்டன் மற்றும் எலிசபெத் துறைமுகம் இடையே வெளியே திரும்பி கண்டத் திட்டு விளிம்பையொட்டி கேப் அகுல்யாசிற்கு தெற்கே 250 கிமீ (155 மைல்கள்) தொலைவிலுள்ள அகுல்யாசு கரையின் தெற்கு முனைவரை செல்கிறது. அங்கிருந்து \"மேற்கு காற்று நீரோட்டம்\" எனப்படும் தெற்கு அத்திலாந்திக்கு, தெற்கு இந்திய, தென்முனைப் பெருங்கடல் நீரோட்டங்களால், கிழக்குப் புறமாக உடனே திருப்பப்படுகின்றது. பெங்குயெலா நீரோட்டம், தெற்கு ஆப்பிரிக்காவின் மேற்கு கரையோரமாக அத்திலாந்திக்குப் பெருங்கடலின் ஆழ்பகுதியிலிருந்து கனிமவளம் மிக்க குளிர்ந்தநீரை மேலெழுப்புகின்றது. கடல்மட்டத்தை எட்டியபின்னர் வடக்குமுகமாக ஓடுவதால் கோரியோலிசு விளைவும் காற்றும் உண்டாகின்றது. எனவே பெங்குயெலா நீரோட்டம் கேப் முனையிலிருந்து கிளம்பி வடக்குமுகமாக பாய்கின்றது. எனவே பெங்குயெலா, அகுல்யாசு நீரோட்டங்கள் எங்கும் சந்திப்பதில்லை.\n"}
{"id": "297600", "url": "https://ta.wikipedia.org/wiki?curid=297600", "title": "கோரோசனை", "text": "கோரோசனை\n\nகோரோசனை (அறிவியல் பெயர் : \"CALCULUS BOVIS\"), என்பது பசு மாட்டின் பித்தப்பையில் இருந்து எடுக்கப்படும் பித்தம் ஆகும். பிச்சு என்றும் வழங்கப்படும். இது சித்த மருத்துவத்தில் குழந்தைகளின் சளி தொல்லைகளை நீக்க பயன்படும் கோரோசனை மாத்திரை செய்ய பயன்படுத்தப்படுகிறது. \n"}
{"id": "297609", "url": "https://ta.wikipedia.org/wiki?curid=297609", "title": "காஞ்சிபுரம் அனந்த பத்மநாபேசர் கோயில்", "text": "காஞ்சிபுரம் அனந்த பத்மநாபேசர் கோயில்\n\nகாஞ்சிபுரம் அனந்த பத்மநாபேசர் கோயில் (அனந்த பத்மநாபேசம்) என விளங்கும் இது, காஞ்சியிலுள்ள சிவக் கோயில்களில் ஒன்றாகும். மேலும், இக்கோவில் குறிப்புகள், காஞ்சிப் புராணத்தில் தனிப்படலமாகச் சொல்லப்பட்டுள்ளது.\n\n\nSection::::தல வரலாறு.\nகயிலாயத்தில் இறைவனும் இறைவியும் ஏதேனும் ஓர் விளையாட்டை விளையாடலாம் என்றெண்ணி ஓர் விளையாட்டை விளையாடினர். அப்போது அங்கிருந்த திருமாலை அவ்விளையாட்டிற்குரிய நடுவராக நியமித்துவிட்டு விளையாட்டைத் தொடர்ந்தனர். விளையாட்டின் இறுதியில் அம்பிகையே வெற்றி பெற்றாள். ஆனால் தான் தான் வெற்றி பெற்றதாக இறைவன் கூறினார். நடுவராக இருந்த திருமாலோ இருவருடைய மாறுபாடான நிலைமையைக் கண்டு, தன் நடுநிலைமை மாறி இறைவனே வெற்றி பெற்றதாக கூறினார். அம்பிகை சினங்கொண்டு திருமாலை \"பாம்பாகப் போவக்கடவாய்\" என்று சபித்தார். நடுக்கமுற்று பிழையுணர்ந்து திருமால் வேண்ட, மனம் இரங்கிய அம்பிகை காஞ்சியில் சென்று சிவலிங்கம் தாபனம் செய்து வழிபாடாற்றுமாறு பணித்தாள். திருமாலும் அவ்வாறே இத்தலத்திற்கு வந்து 'அனந்த பத்மநாபன்' என்னும் திருநாமத்தில் பெருமானை பிரதிட்டை செய்து வழிபட்டுச் சாப விமோசனம் பெற்றார் என்பது இத்தல வரலாறு.\n\nSection::::அமைவிடம்.\nதமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரம் நடுப்பகுதியில் (பெரிய காஞ்சிபுரம் (சிவகாஞ்சி) லிங்கப்பையர் தெருவில் உள்ளது. மேலும் தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்திலிருந்து வழியாக காஞ்சி சங்கர மடம் கடந்து சற்று சென்றால் இக்கோவில் அமைக்கப்பட்டுள்ளது.\n\n"}
{"id": "297610", "url": "https://ta.wikipedia.org/wiki?curid=297610", "title": "தர்மகீர்த்தி", "text": "தர்மகீர்த்தி\n\nதர்மகீர்த்தி (Dharmakīrti) (கி பி 7-ஆம் நூற்றாண்டு) இந்திய பௌத்த அறிஞர். இந்திய தத்துவ தர்க்கவியல் தர்சனத்தை அறிமுகப்படுத்திய பௌத்த துறவியாவார். மேலும் துவக்ககால பௌத்த அணுவாதக் கோட்பாட்டை கொள்கையை நிறுவிய கொள்கையாளர். இவரது பௌத்த அணுவாதக் கோட்பாட்டின் படி பொருட்கள் எல்லாம் கண நேரம் இருப்பதாக கருதப்படுகிறது. இவர் எழுதிய நூல் \"ஹேது-பிந்து\" ஆகும்.\n\nSection::::தொன்ம வரலாறு.\nகி பி ஏழாம் நூற்றாண்டில் சுமத்திரா தீவில் பிறந்த தர்மகீர்த்தி சைலேந்திரன் என்ற பெயரில் இளவரசராக வாழ்ந்தவர்.ஸ்ரீவிஜயம் பகுதியில் அறிஞராகவும், கவிஞராகவும் விளங்கிய இவர் பின்னர் இந்தியாவின் நாலந்தா பல்கலைக்கழகத்தில் பௌத்த இயல் ஆசிரியராகப் பொறுப்பு ஏற்றுக் கொண்டார்.\nபௌத்த சமய தத்துவங்களில் சிறந்து விளங்கியவரும், காஞ்சிபுரத்தில் பிறந்தவரும், பௌத்த சமய துவக்க கால தர்க்க தத்துவ அறிஞராகவும் விளங்கிய திக்நாகரின் புகழ் பெற்ற பௌத்த தத்துவங்களுக்கு மீள் விளக்க உரைகள் எழுதியவர். \nஇவரை எதிர்த்து வாதிட்ட குமரிலபட்டரை நாலந்தா பல்கலைக்கழகத்திலிருந்து வெளியேற்றியவர்.\n\n\n"}
{"id": "297612", "url": "https://ta.wikipedia.org/wiki?curid=297612", "title": "திண்ணாகர்", "text": "திண்ணாகர்\n\nதிக்நாகர் (\"Dignāga\") அல்லது திண்ணாகர் (\"Diṅnāga\") \"யோகாசாரம்\" எனும் பௌத்த சமயப் பிரிவை முன்மொழிந்த பௌத்த அறிஞர். திண்ணாகர் கி.பி 480 முதல் 540 வரை வாழ்ந்ததாக கருதப்படுபவர். இவரைப் பற்றிய வரலாற்றுக் குறிப்புகள் குறைவே. பௌத்த தர்க்கவியலை வடிவமைத்த முன்னோடி என்று அறியப்படும் திண்ணாகர் தமிழ்நாட்டின் காஞ்சிபுரம் நகரத்திற்கு அருகில் இருந்த சிம்மவாக்தம் எனும் கிராமத்தில் பிறந்தார் என்று சொல்லப்படுகிறது. நாகதத்தர் என்ற பௌத்த குருவிடம் சீடராக இருந்து பின்னர் வசுபந்து எனும் பௌத்த குருவிடம் பௌத்த இயலை கற்றவர். இவரது தர்க்கவியல் நூல்களுக்கு தர்மகீர்த்தி பௌத்த அறிஞர் விளக்க உரைகள் எழுதியுள்ளார்.\n\n\n"}
{"id": "297614", "url": "https://ta.wikipedia.org/wiki?curid=297614", "title": "காகிதக் கூழ்", "text": "காகிதக் கூழ்\n\nகாகிதக் கூழ் (Paper pulp) என்பது குப்பைக் காகிதம், இழைப் பயிர்கள் அல்லது மரம் ஆகியவற்றிலிருந்து மரநாரிழைகளைப் பிரித்து இயக்கமாகவோ அல்லது வேதியாகவோ ஒரு வகை மரநார் இழையாக்கப்பட்டப் பொருளைத் (lignocellulosic fibrous material) தயாரிப்பது ஆகும். 45% மரமறுப்பு ஆலைத் தூள், 21% மரக்கட்டைகள் மற்றும் பிசிருகள், 32% மறுசுழற்சிக் காகிதம் ஆகியவை காகிதக் கூழாக்கத்திற்கு தேவையான மரயிழை ஆதாரங்கள் ஆகும் (கனடா, 2014). காகிதக் கூழ் உலகளவில் மிகுதியாகக் கிடைக்கக்கூடிய மூலப்பொருட்களில் ஒன்றாகும்.\n"}
{"id": "297619", "url": "https://ta.wikipedia.org/wiki?curid=297619", "title": "இசுலாமில் இயேசு", "text": "இசுலாமில் இயேசு\n\nஇசுலாம் மதத்தில் பார்வையில் இயேசு ஒரு இறைவாக்கினாராவார். இயேசு, அவரது தாய் மரியா வயிற்றில் புனிதமான குழந்தையாக உருவானதை புனித நூலான குரான் விளக்குகிறது. இயேசு இயற்கையாக மரணம் அடைந்தாரென்றும், இறுதி உலக தீர்ப்பின் போது மீண்டும் உயிருடன் வருவாரென்றும் இசுலாம் பாரம்பரியம் நம்புகிறது. கிறித்த மதத்தின் மூவொரு இறைவன் கொள்கையை இசுலாம் நிராகரிக்கிறது.\nSection::::இயேசுவின் வாழ்க்கை.\nSection::::பிறப்பு.\nகுரானில் இயேசுவை பற்றிய செய்தி, அவரது பிறப்பு அவரது தாய் மரியாவிற்கு, மதகுருவும் திருமுழுக்கு யோவானின் தந்தையுமான செக்கரியாவின் கீழ் எருசலேம் தேவாலயத்தில் தொண்டாற்றிக் கொண்டிருக்கும் போது முன்னறிவிக்கப்பட்டதிலிருந்து தொடங்குகிறது. மரியா தன் கன்னிதன்மையில் இயேசுவை கருத்தரித்தை குரான் விளக்குகிறது. கடவுள் தேவதூர் கபிரியேல் வாயிலாக ஈசாவின்(இயேசு) பிறப்பை முன்னறிவிப்பதை குரான் விளக்குகிறது. தேவதூர் மரியாளிடம் \"நீ ஒரு மகனை பெற்றெடுப்பாய். அவருக்கு இயேசு என பெயரிடுவீர். அவர் மிகப்பெரிய இறைவாக்கினராய் இருப்பார்.\" என்றார். அதற்கு மரியா, \"இது எப்படி நிகழும் நான் கன்னிபெண்ணாயிற்றே!\" என்றாள். அதற்கு தேவதூதர், \" அல்லாஹ், நினைத்தால் முடியாத காரியம் உண்டோ. இதோ செக்கரியாவின் மனைவி தன் முதிர்ந்த வயதில் ஒரு மகனை கருத்தரித்திருக்கிறாள்.\" என்றார்.\n"}
{"id": "297622", "url": "https://ta.wikipedia.org/wiki?curid=297622", "title": "புள்ளிக்காட்டி", "text": "புள்ளிக்காட்டி\n\nபுள்ளிக்காட்டி (Scoreboard) என்பது விளையாட்டுப் போட்டியில் விளையாடும் அணிகளின் எண்ணிக்கை புள்ளிகளைக் குறித்து காட்சிப்படுத்தும் ஒரு பலகை அல்லது கருவியாகும். இதனால் அனைவருக்கும் விளையாட்டின் தற்போதைய நிலவரத்தை அறிந்து கொள்ள முடிகிறது. புள்ளிக்காட்டி பல இடங்களில் ஒரு எழுதுபலகையாக இருந்தாலும், எண்முறையியல் உலகில், தற்கால நவீனத் தொலைக்காட்சி, மற்றும் பிற எண்முறை மின்னணுக் கருவிகளாக மாறியுள்ளது.\n"}
{"id": "297624", "url": "https://ta.wikipedia.org/wiki?curid=297624", "title": "நாயகி (திரைப்படம்)", "text": "நாயகி (திரைப்படம்)\n\nநாயகி (\"Nayaki\"), நடிகை திரிசாவின் பழைய மேலாளர் கிரிதர் தயாரித்து கோவர்தன் ரெட்டி இயக்கியிருக்கும் இந்தியத் திரைப்படமாகும். இப்படம் தமிழ் மற்றும் தெலுங்கில் உருவாகுகிறது. இப்படத்தில் முதல் முறையாக திரிசா ஒரு பாடலைப் பாடுகிறார்.\n"}
{"id": "297627", "url": "https://ta.wikipedia.org/wiki?curid=297627", "title": "நடத்தை விதிகள்", "text": "நடத்தை விதிகள்\n\nநடத்தை விதிகள் (Conduct Rules) என்பது மக்களாட்சியில் தேர்தல் தொடங்கும் முன் செயல்படுத்தப்படும் ஒரு சிறப்பு அரசியல் நடைமுறையாகும். இந்த நடைமுறை அல்லது விதிமுறைகள் பெரும்பாலும் தேர்தல் தேதி அறிவித்து, தேர்தல் முடியும் வரை செயல்படுத்தப்படும்.\n\nநடத்தை விதிகள் அமலாகும் பொழுது, அரசு மற்றும் அரசு சார்ந்த நிறுவனங்களில் பணிபுரியும் ஊழியர்கள், ஆசிரியர்கள், சீருடை பணியாளர்கள் மற்றும் அரசு உதவி பெறும் கல்விக்கூட ஆசிரியர்கள் மற்றும், ஊழியர்களின் சட்ட பூர்வமான குடும்ப உறுப்பினர்களை வகைப்படுத்தல், அசையும் மற்றும் அசையா சொத்துகள் வாங்குதல் மற்றும் விற்பனை செய்தல், கூட்டுறவு சங்கங்களில் பங்கேற்றல், அரசு தொடர்பற்ற தனிப்பட்ட தொழில் அல்லது வேலை செய்தல், ஏலச் சீட்டு கட்டுதல், வரதட்சனை, கொடை, பரிசுகள் வாங்குதல், பணியில் இருக்கும் போது உயர்கல்வி பயிலல், வெளிநாடுகளுக்குச் செல்ல கடவுச் சீட்டு வாங்குதல், அலுவல் நேரங்களில் ஆர்ப்பாட்டம் (Demonstration) செய்தல், சங்க சந்தா வசூலித்தல், முதலீடுகள் செய்தல் மற்றும் கடன் வாங்குதல்; கொடுத்தல், வேலை நிறுத்தத்தில் பங்கெடுத்தல், அரசியல் கட்சியில் சேர்தல் மற்றும் தேர்தலில் பங்கெடுத்தல், சாதி சங்கங்களில் உறுப்பினராதல், இருதார திருமணம் புரிதல், பாலியல் வன்கொடுமையில் ஈடுபடல், போதைதரும் மருந்துகள்/பானங்கள் அருந்துதல், அரசியல் கட்சிகள் மற்றும் இந்திய இறையாண்மைக்கு எதிரான இயக்கங்களில் நேரடியாகவோ அல்லது மறைமுகமாகவோ பங்கெடுத்தல் போன்றவை குறித்தான செயல்பாட்டு அல்லது நடத்தை விதிமுறைகள் விரிவாக அரசு ஊழியர்கள், ஆசிரியர்கள் மற்றும் சீருடைப் பணியாளர்களுக்கு அறிவுறுத்தப்படுகிறது."}
{"id": "297629", "url": "https://ta.wikipedia.org/wiki?curid=297629", "title": "நேர்காணல்", "text": "நேர்காணல்\n\nநேர்காணல் (Interview) என்பது கேள்விகள் கேட்டு பதில்களைப் பெறும் ஒரு உரையாடல் ஆகும். நேர்காணல் என்பது பொதுவாக கேள்விகள் கேட்கும் ஒருவரும் பதில்கள் தருபவர் ஒருவருமாக ஒன்றுக்கு ஒன்று உரையாடலாகவே இருக்கும். நேர்காணல் பல்வேறு துறையில் பல்வேறு வகையில் காணப்படுகின்றன.\n\nசெய்திக்கு மூலமாக இருப்பவரை அல்லது தானே செய்தியாகும் ஒருவரை நேர்காணல் கொள்வது செய்தி திரட்டுவதில் முக்கியமான ஒன்றாகும். செய்தியாளராக இருப்பவர் நேர்காணல் கொள்வதில் திறனுடையவராக இருக்க வேண்டும். நேர்காணல்கள் இல்லாமல் செய்திகள் இல்லை எனுமளவிற்கு செய்திகளில் நேர்காணல்கள் முக்கியத்துவம் பெறுகிறது.\n\nSection::::விளக்கம்.\nநேர்காணல் என்பது ஒருவரோடு தொடர்பு கொண்டு அவர் மூலமாக விவரங்களைக் கேட்டுப் பெறுவதாகும். இது நேரிலோ அல்லது தொலைபேசி வழியாகவோ அல்லது கடிதம் வழியாகவோ அல்லது புதிய தகவல் தொடர்பு சாதன வழியாகவோ இருக்கலாம். ஆக்ஸ்போர்டு ஆங்கில அகராதி நேர்காணல் (Interview) என்பதற்கு “மனிதர்கள் நேருக்கு நேராகச் சந்தித்தல்; அதாவது கூட்டம் நடத்தக் காணுதல், செய்தித்தாளில் பணியாற்றுகின்ற ஒருவரும் வெளியிடுவதற்காகத் தகவல்களைத் தர அவர் தேடும் ஒருவரும் கூடிப் பேசுதல்” என்று பொருள் தருகிறது.\n\nSection::::நோக்கம்.\nநேர்காணல் ஒவ்வொன்றும் ஏதாவது ஒரு நோக்கத்துடன் நடத்தப் பெறும். நோக்கமற்ற நேர்காணல் பொழுது போக்குப் பேச்சு போலாகிவிடும். நேர்காணல் செய்பவர் நேர்காணலின் நோக்கம் குறித்துத் தெளிவாக இருக்க வேண்டும். பொதுவாக நேர்காணல் நடத்துவதற்கான நோக்கங்கள் சில உள்ளன. அவை;\n\n\nSection::::நேர்காணல் வகைகள்.\nநேர்காணல்கள் எப்படி வேண்டுமானாலும் அமையலாம். இருப்பினும் பொதுவாக நேர்காணல்கள் கீழ்காணும் தலைப்புகளின் கீழ் வகைப்படுத்தப்படுகிறது.\n\n\nSection::::நேர்காணல் செய்தல்.\nநேர்காணல் கொள்ளப்படுபவரிடமிருந்து நேர்காணல் செய்பவர் பல தகவல்களை வெளிக் கொண்டு வரும் தனித்திறனுடையவராக இருக்க வேண்டும். அவரிடம் நம்பிக்கையை ஏற்படுத்த வேண்டும். அவர் தனிப்பட்டு “இதனை வெளியிட வேண்டாம்” (Off the record) என்று கூறும் செய்திகளை வெளியிட்டு விடக் கூடாது.பொதுவாக நேர்காணலுக்கு திட்டமிடுதல், இணங்க வைத்தல், தெளிவாக அறிதல், தொடர் முயற்சி எனும் நான்கு முக்கிய பங்குகள் இருக்க வேண்டும்.\n\nSection::::பயன்கள்.\nநேர்காணலினால் பல நன்மைகள் கிடைத்தாலும் அவை கீழ்காணும் முக்கியப் பயனைக் கொண்டுள்ளது.\n\nSection::::செய்யக் கூடியதும்- செய்யக் கூடாததும்.\nநேர்காணலில் செய்யக் கூடியதும், செய்யக் கூடாததும் என்பதைச் செய்தியாளர் கவனத்தில் கொள்ள வேண்டும்.\n\n\n\nSection::::நேர்காணல் கட்டுரை எழுதுதல்.\nநேர்காணல் கட்டுரையை இப்படித்தான் எழுத வேண்டும் என்கிற நிலை இல்லை. இருப்பினும் கட்டுரை சுவையாக அமைவது செய்தியாளரின் எழுத்துத் திறமையில்தான் உள்ளது. பொதுவாக நேர்காணல் கட்டுரை எழுதுவதில் இரண்டு முறைகள் பின்பற்றப்படுகின்றன.\n\nSection::::கேள்வி பதில் வடிவம்.\nநேர்காணல் குறித்த ஒரு சிறிய முன்னுரை கொடுத்துவிட்டு, நேர்காணல் நடந்தது நடந்தபடியே கேள்வி, பதில்களாக சொற்களைக் கூட மாற்றாமல் அப்படியே எழுதுவிடுவது.\n\nSection::::கட்டுரை வடிவம்.\nநேர்காணலை கட்டுரை வடிவில் எழுதுவதில் எழுதுகின்ற பொழுது, எழுதுபவர் மிகவும் சுதந்திரமாகக் கட்டுரையை அமைத்துக் கொண்டு நேர்காணல் தந்தவர், சூழ்நிலை போன்றவைகள் பற்றி விவரித்து, இடையிடையே நேர்காணல் தந்தவர் சொன்ன மேற்கோள்கள் கொடுத்து கட்டுரை அமைக்கலாம். செய்தியாளர் கவனித்தவற்றுடன் கருதுபவைகளையும் எழுதலாம். இருப்பினும் கட்டுரை எழுதுவதில் சில வழிகாட்டல்களையும் கடைப்பிடிக்க வேண்டும்.அவற்றில்,\n\n\nஆகியவை அவசியம் இருக்க வேண்டும்.\n"}
{"id": "297632", "url": "https://ta.wikipedia.org/wiki?curid=297632", "title": "காணொளிக்காட்சி", "text": "காணொளிக்காட்சி\n\nகாணொளிக்காட்சி (Videoconference) அல்லது காணொளிக் காட்சியரங்கம் என்பது இருவழி காணொளி மற்றும் ஒலி பரிமாற்றத்தை ஏற்படுத்தும் ஒரு தொலைத்தொடர்பு தொழினுட்பமாகும். இதனைத் தோற்றக் கூட்டாக்கல் (visual collaboration) எனவும் சொல்வர். இது ஒரு பன்பொருள்.\n\nதனியாட்களின் தொடர்பாக மட்டும் அல்லாமல் பலயிடங்களின் தொடர்பு ஏற்படுத்தப்பட்ட காட்சியரங்கமாக இருப்பதால், இது காணொளிப்பேசி அழைப்புகளில் இருந்து வேறுபட்டது.\n"}
{"id": "297647", "url": "https://ta.wikipedia.org/wiki?curid=297647", "title": "பசளி", "text": "பசளி\n\nபசளி (\"Spinach\"; \"Spinacia oleracea\") என்பது உண்ணக்கூடிய பூக்கும் தாவரம் ஆகும். \"அமராந்தேசியா\" குடும்பத்தைச் சேர்ந்த இது, நடு ஆசியா, தென்மேற்கு ஆசியா ஆகிய இடங்களைத் தாயகமாகக் கொண்டது.\n\nஇது ஓர் ஆண்டுத் தாவரம் (குறைவாக ஈராண்டுத் தாவரமாகவும் காணப்படும்) ஆகும். 30 செ.மீ வரை இது வளரக்கூடியது.\n\n"}
{"id": "297657", "url": "https://ta.wikipedia.org/wiki?curid=297657", "title": "ஐக்கிய அமெரிக்காவின் முதல் சீமாட்டி", "text": "ஐக்கிய அமெரிக்காவின் முதல் சீமாட்டி\n\nஐக்கிய அமெரிக்காவின் முதல் சீமாட்டி (\"First Lady of the United States\", FLOTUS), அமெரிக்கக் குடியரசுத் தலைவரின் மனைவிக்கு, அவரது பணிக்காலத்துடன் இணைந்து, வழமையாக வழங்கப்படும் முறைசாரா பட்டமாகும். வரலாற்றில், குடியரசுத் தலைவருக்கு மனைவி இல்லாவிடினோ அல்லது அவரது மனைவியால் இப்பொறுப்பேற்க இயலாவிடினோ, தனது பெண் உறவினர் அல்லது நண்பரை வெள்ளை மாளிகை நிகழ்வுகளை ஒருங்கிணைக்கக் கேட்டுக் கொள்கிறார்.\n\nஇந்தப் பொறுப்பு அலுவல்முறையில் அமையாதது; எந்த அலுவல்முறை பொறுப்புகளும் வழங்கப்படவில்லை. இருப்பினும், வழமையாக கூட்டரசில் முதல் சீமாட்டிகள் கூடுதலாகத் தென்படும் இடத்தில் உள்ளனர். கடந்த நூற்றாண்டுகளில் முதல் சீமாட்டியின் பங்கு தெளிவுற்று வந்துள்ளது. முதலும் முடிவுமாக முதல் சீமாட்டி வெள்ளை மாளிகையின் அழைப்பாளர் ஆவார். அரசின் அலுவல்முறையான விருந்துகளையும் விழாக்களையும் ஒருங்கிணைப்பது இவரே; மற்ற அரசுகள் வழங்கும் விருந்துகளிலும் விழாக்களிலும் குடியரசுத் தலைவருடனோ அல்லது அவருக்கு மாற்றாகவோ வருகை புரிவதும் இவரேயாகும்.\n\nSection::::தற்போதுள்ள முதல் சீமாட்டிகள்.\nதற்போதைய முதல் சீமாட்டியாக மிசெல் ஒபாமா உள்ளார். தற்போது வாழ்ந்துவரும் முன்னாள் முதல் சீமாட்டிகளாக நால்வர் உள்ளனர்: ஜிம்மி கார்ட்டரின் மனைவி ரோசலின் கார்ட்டர்; ஜார்ஜ் ஹெர்பெர்ட் வாக்கர் புஷ் மனைவி பார்பரா புஷ்; பில் கிளின்டன் மனைவி இலரி கிளின்டன்; மற்றும் ஜார்ஜ் வாக்கர் புஷ் மனைவி இலாரா புஷ்.\n\n"}
{"id": "297658", "url": "https://ta.wikipedia.org/wiki?curid=297658", "title": "ஜீவநதி (சிற்றிதழ்)", "text": "ஜீவநதி (சிற்றிதழ்)\n\nஜீவநதி (\"Jeevanathy\") யாழ்ப்பாணத்திலிருந்து மாதாந்தம் வெளிவரும் தமிழ் இலக்கியச் சிற்றிதழ் ஆகும்.\n\nஜீவநதியின் வைகாசி, 2012 இதழ் ஆத்திரேலியச் சிறப்பிதழாக வெளியிடப்பட்டுள்ளது.\n\nSection::::முதலாவது இதழ்.\nஆகத்து 5, 2007 அன்று ஜீவநதியின் முதலாவது இதழ் வெளியாகியது.\nSection::::நடப்பிக்கை.\nஜீவநதியின் முதன்மை ஆசிரியர் கலாமணி பரணீதரன் ஆவார். துணை ஆசிரியர் வெற்றிவேல் துசியந்தன் ஆவார். பதிப்பாசிரியர் த. கலாமணி ஆவார். ஆலோசகர்களாகத் தெணியான், கி. நடராசா ஆகியோர் உள்ளனர்.\n\nSection::::உள்ளடக்கம்.\nசிறுகதைகள், கவிதைகள், இலக்கியக் கட்டுரைகள், நேர்காணல்கள், புதுப் புனல், கலை இலக்கிய நிகழ்வுகள், திறனாய்வுக் கட்டுரைகள், பேசும் இதயங்கள் போன்றவை இச்சஞ்சிகையில் வெளிவருகின்றன.\n\n\nSection::::ஜீவநதி வெளியீடுகள்.\nஜீவநதி பிரசுரப் பணியிலும் ஈடுபட்டு வருகின்றது. ஜீவநதி வெளியீடுகளாக வெளிவந்த நூல்கள் கீழே தரப்பட்டுள்ளன.\n\n"}
{"id": "297665", "url": "https://ta.wikipedia.org/wiki?curid=297665", "title": "நான்சி ரேகன்", "text": "நான்சி ரேகன்\n\nநான்சி டேவிசு ரேகன் (\"Nancy Davis Reagan\", பிறப்பு: ஆன் பிரான்செசு ராபின்சு; சூலை 6, 1921 – மார்ச் 6, 2016) ஐக்கிய அமெரிக்காவின் 40வது குடியரசுத் தலைவராக இருந்த ரானல்ட் ரேகனின் மனைவி ஆவார். இவர் 1981 முதல் 1989 வரை ஐக்கிய அமெரிக்காவின் முதல் சீமாட்டியாக இருந்துள்ளார்.\n\nநான்சி நியூயார்க் நகரத்தின் மன்ஹாட்டனில் பிறந்தார். அவரது பிறப்பிற்குப் பிறகு பெற்றோர்கள் மணமுறிவுற்றனர். அவரது அன்னை நடிப்புத் தொழிலில் ஈடுபட நான்சி தனது அத்தை, மாமாவுடன் மேரிலாந்தில் வளர்ந்தார். நான்சியும் ஆலிவுட் சென்று 1940களிலும் 1950களிலும் நடிகையாக விளங்கினார். \"டோனோவன் மூளை\", \"நைட் இன்டு மார்னிங்\", \"ஹெல்கேட்ஸ் ஆஃப் நேவி\" போன்ற படங்களில் நடித்துள்ளார்.\n\n1952இல் அப்போது வெள்ளித்திரை நடிகர்கள் சங்கத் தலைவராக இருந்த ரானால் ரேகனை திருமணம் புரிந்தார். இவர்களுக்கு இரு குழந்தைகள் பிறந்தன: ரான் ரேகன், பேட்டி டேவிசு. ரேகன் 1967 முதல் 1975 வரை கலிபோர்னியாவின் ஆளுநராகப் பொறுப்பேற்றபோது நான்சி கலிபோர்னியாவின் முதல் சீமாட்டியாக விளங்கினார். வளர்ப்பு தாத்தாப்பாட்டி திட்டத்தில் இணைந்தார்.\n\nதனது கணவர் தேர்ந்தெடுக்கப்பட்டதை அடுத்து சனவரி 1981இல் நான்சி ரேகன் ஐக்கிய அமெரிக்காவின் முதல் சீமாட்டி ஆனார். வெள்ளை மாளிகை பீங்கான் கோப்பைகளை மாற்ற முயற்சித்தற்காக நான்சி விமரிசிக்கப்பட்டார். இதேபோல உயர்குடி நாகரிகப்பாணியும் கவனத்தை ஈர்த்ததுடன் விமரிசனங்களை வரவழைத்தது. தனது கணவர் குடியரசுத் தலைவராக இருந்தபோது போதை மருந்துகளுக்கு எதிராக \"ஜஸ்ட் சே நோ\" இயக்கத்தை நிறுவினார்.\n\nதனது கணவரை பாதுகாப்பதில் மிகுந்த அக்கறை காட்டினார். 1981இல் தன் கணவர் மீதான கொலை முயற்சியை அடுத்து குடியரசுத் தலைவர் நிகழ்ச்சி நிரல்களை திட்டமிட இவர் 1988இல் சோதிடர்களை நியமித்தது பெரும் சர்ச்சைக்குள்ளானது. ரானல்ட் ரேகன் மீது இவருக்கு மிகுந்த தாக்கம் இருந்தது. அவரது தனிப்பட்ட முடிவுகளிலும் தொடர்பாடல் முடிவுகளிலும் இவரது குறுக்கீடு இருந்தது.\n\n1989இல் ரேகன் வெள்ளை மாளிகையை விட்டு வெளியேறினர். 1994இல் ஆல்சைமர் நோயால் பாதிக்கப்பட்ட தனது கணவரின் உடல்நலத்தைப் பேணுவதில் நான்சி முழுநேரமும் ஈடுபட்டார். 2004ஆம் ஆண்டில் ரானல்ட் ரேகன் மறைந்தார். ரேகன் நூலகத்தில் மிகவும் செயற்பாட்டுடன் விளங்கிய நான்சி தனது மரணம் வரை குருத்தணு ஆய்வை ஆதரித்தும் பேசியும் வந்தார்.\n\nSection::::மரணம்.\nநான்சி மார்ச் 6, 2016 அன்று லாசு ஏஞ்செல்சில் உள்ள பெல் ஏர் வீட்டில் மரணமடைந்தார்.குருதி விம்மு இதயத் திறனிழப்பால் உயிரிழந்தார். அவருக்கு 94 அகவைகள் முடிவுற்றிருந்தன. மார்ச் 11 அன்று அவரது கணவரின் கல்லறைக்கு அடுத்து ரானல்ட் ரேகன் குடியரசுத் தலைவருக்கான நூலகத்தில் புதைக்கப்பட உள்ளார்.\n\n\n"}
{"id": "297668", "url": "https://ta.wikipedia.org/wiki?curid=297668", "title": "காஞ்சிபுரம் கச்சி மயானேசுவரர் கோயில்", "text": "காஞ்சிபுரம் கச்சி மயானேசுவரர் கோயில்\n\nகாஞ்சிபுரம் கச்சி மயானேசுவரர் கோயில் (கச்சி மயானம்) என அறியப்பட்ட இது, தேவார வைப்புத்தலமாகும். மற்றும், காஞ்சியிலுள்ள சிவக் கோயில்களில் ஒன்றாக உள்ள இவ்விறைவரை மயான லிங்கேசர் எனும் பெயராலும் அழைக்கப்படுகிறது. மேலும், பண்டாசுரனை அழிக்க வேள்வி செய்த அத்தீக்குண்டமே தற்போது கோயிலுள் இருக்கும் சிவகங்கைத் தீர்த்தமாக உள்ள. இக்கோவில் குறிப்புகள், காஞ்சிப் புராணத்தில் தனிப்படலமாகச் சொல்லப்பட்டுள்ளது.\n\n\nSection::::தல பெருமை.\nஇக்கோயில் மூலத்தானத்தின் மூலவராக, கச்சி மயானேசுவரர் எழுந்தருளி அருள் புரிகின்றார். இவருக்கு மயான லிங்கேசுவரர் எனும் மற்றொரு பெயருமுண்டு. கோட்ட (கோஷ்ட) மூர்த்தங்களான பிரமன், துர்க்கை, லிங்கோத்பவர் ஆகிய மூர்த்தங்களும் விநாயகரும் அழகாக உள்ளனர். மேலும், இத்தலத்தில் சிவபெருமான் நெருப்பாக வடிவங்கொண்டு பண்டகன் என்னும் அசுரனை வதம் செய்ததாக தொன்மைத்தகவல் (ஐதீகம்) உள்ளது.\n\nஇக்கோயிலின் மேற்கு திசையிலுள்ள 16 கால் மண்டபத்தில் சிவபெருமானின் அடிமுடி தேடிய விசுணு, பிரமன் ஆகியோரின் தோற்றங்களை வராகம் அன்னப்பறவையுடன் ஓவியம் தீட்டப்பட்டுள்ளது. அதோடு, பஞ்ச (ஐந்து) மயானங்களுள் ஒன்றான இங்கு, தேவர்களை சமிதையாகக் கொண்டு, சிவபெருமான் யாகம் செய்ததாக தொன்மைத்தகவல் (ஐதீகம்).\n\n\nSection::::தல வரலாறு.\nமுன்பொருமுறை பண்டாசுரன் பிரமன், திருமால் மற்றுமுள்ள தேவர்கள் அனைவருடைய உடலுள் புகுந்துகொண்டு, அவர்களுடைய வீரியத்தைக் கவர்ந்து கொண்டு அவர்களை வலிமையிழக்கச் செய்தான். இதனால் பண்டாசுரனை ஒடுக்க எண்ணிய இறைவன் காஞ்சியில் சோதிபிழம்பாய்த் தோன்றி, குண்டமமைத்து நெய்யை நிரப்பி, தத்துவங்களைத் தருப்பையாகவும், முக்குணங்களை வேதிகைகளாகவும் கொண்டு அம்பிகையோடு வேள்வி செய்தார். இவ்வேள்வியில் பிரமன் முதலான அனைத்து உயிர்களையும் இட்டார்; அனைத்து உயிர்களும் தீயில் ஒடுங்கின. அப்போது பண்டாசுரன் எதிரே வந்து நிற்க, அவனையும் தீயிலிட்டார். பின் அத்தீயானது இலிங்க வடிவமாகி 'மயானலிங்கம்' என வழங்களாயிற்று. என்பது இத்தல வரலாறு.\n\nSection::::தல பதிகம்.\nதிருநாவுக்கரசரின் 6-ஆம் திருமுறையில் 97-வது பதிகத்தின் 10-வது பாடலில் இவ்வைப்புத் தலத்தை பற்றிய குறிப்புள்ளது. இப்பதிகம் அப்பர் திருப்புகலூரில் தங்கியிருந்த போது அருளிச்செய்ததாகும்.\n\n\n\nஇறைவன் மைபூசிய கண்ணளாம் உமையம்மையும் தானுமாகிக் கச்சி மயானத்து வாழ்பவனும் நீண்ட சடையினனும் ஆவான் அவ்வளவே ஆம் தனையன் அல்லன், அவன் எப்பொருளையும் தன்பொருட்டு ஏற்க இசைதலை உடையான் அல்லன், உலக பொருள்களில் ஒருவன் அல்லன், ஒரூர்க்கே உரியனல்லன், யாதொரு பொருளும் தனக்கு உவமையாதல் இல்லாதவன், அதனால் அவனுடைய அத்தன்மையையும் அந்நிறத்தையும் அவ்வடிவதையும் அவன் திருவருளையே கண்ணாகப் பெற்றுக் காணலாமேயல்லாமல் மற்றப் பொருள்கள் போலப் பிறரொருவர் இன்னவகையுட்பட்டவன், இன்ன நிறத்தையுடையவன், இன்ன வடிவத்தையுடையவன் என்றிவனைச் சொல்லோவியமாகவோ, எழுத்தோவியமாகவோ எழுதிக் காட்டல் இயலாது.\n\nSection::::அமைவிடம்.\nதமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரம் தென்மேற்கு பகுதியில் (பெரிய காஞ்சிபுரம் (சிவகாஞ்சி) திருக்கச்சியேகம்பம் - எனப் பழைய சமய நூல்களில் குறிக்கப்படும் காஞ்சிபுரம் ஏகாம்பரநாதர் கோயில் உட்புறத்தில் கொடிமரத்திற்கு வலப்புறம் மேற்கு நோக்கி தனி சந்நிதியாக இச்சந்நிதி உள்ளது. மேலும், தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்திலிருந்து காஞ்சி சங்கர மடம் வழியாக கடந்து சற்று சென்றால் (கச்சிமயானம், திருவேகம்ப உட்புறம்) இக்கோவில் அமைந்துள்ளது.\n\n"}
{"id": "297670", "url": "https://ta.wikipedia.org/wiki?curid=297670", "title": "கேப் முனை", "text": "கேப் முனை\n\nகேப் முனை (\"Cape Point\") ஆப்பிரிக்காவின் தென்மேற்குக் கோடியில் தென்னாப்பிரிக்காவின் கேப் மூவலந்தீவின் தென்கிழக்கு கோடியில் கடலுள் நீட்டிக்கொண்டிருக்கும் மலையின் முனையாகும். இது மலைப்பாங்கான அழகான பகுதியாகும்; வடக்கு-தெற்காக ஏறத்தாழ முப்பது கி.மீ தொலைவிற்கு அமைந்துள்ளது. இந்த மூவலந்தீவின் வடக்கு கோடியில் கேப் டவுன் நகரமும் மேசை மலையும் அமைந்துள்ளன. இந்த முனை , நன்னம்பிக்கை முனைக்கு கிழக்கே ஏறத்தாழ 2.3 கிலோமீட்டர்கள் (1.4 மைல்கள்) உள்ளது. இந்த இரு பாறையாலான முனைகளும் நன்றாக அறியப்பட்டாலும் இவை இரண்டுமே ஆபிரிக்க பெருநிலத்தின் தெற்குக் கோடிமுனை இல்லை; ஆப்பிரிக்காவின் மிகுந்த தெற்கிலுள்ள தென்முனை கேப் அகுல்யாசு ஆகும். இது இங்கிருந்து கிழக்கு-தென்கிழக்கில் ஏறத்தாழ தொலைவில் உள்ளது.\nSection::::கலங்கரை விளக்கம்.\nபுதிய கலங்கரைவிளக்கம் இரண்டு காரணங்களுக்காக குறைந்த உயரத்தில் (கடல்மட்டத்திலிருந்து 87 மீற்றர்கள்; 285.5 அடி) அமைக்கப்பட்டுள்ளது: அமைந்துள்ள பழைய கலங்கரைவிளக்கம் கப்பல்களால் 'மிகவும் முன்பாகவே' காணக்கூடியதாக இருந்ததால், அவை முனைக்கு மிகவும் அருகில் வந்தன. இரண்டாவதாக பெரும்பாலும் உயர்ந்த மட்டத்தில் பனிமூட்டம் இருப்பதால் பழைய கலங்கரைவிளக்கம் கப்பல்களுக்குத் தெரியாமல் உள்ளது. ஏப்ரல் 18, 1911இல் போர்த்துக்கேய கப்பல் \"எஸ்எஸ் லுசிதானியா\" இதே காரணத்திற்காக கேப் முனைக்கு தெற்கே பெல்லோசு பாறையில் மோதி உடைந்தது. எனவேதான் கலங்கரை விளக்கை இடம் மாற்றவேண்டியத் தேவை ஏற்பட்டது.\n"}
{"id": "297675", "url": "https://ta.wikipedia.org/wiki?curid=297675", "title": "சிவலிங்கம் (நக்சலைட்)", "text": "சிவலிங்கம் (நக்சலைட்)\n\nஅன்பு என்கிற சிவலிங்கம் (பிறப்பு 1942) என்பவர் ஒரு நக்சலைட் ஆவார். இவர் வேலூர் மாவட்டம் ஜோலார்பேட்டைக்கு அருகில் உள்ள வக்கனாம்பட்டி என்னும் சிற்றூரைச் சேர்ந்தவர். திருப்பத்தூர் அருகே கடந்த 1980ஆம் ஆண்டு ஓடும் காரில் வெடிகுண்டு வீசி 3 போலீசார் உள்ளிட்ட 6 பேர் கொல்லப்பட்ட வழக்கில் சிவலிங்கத்துக்கு 5 ஆயுள் தண்டனை மற்றும் 10 ஆண்டு கடுங்காவல் தண்டனை விதிக்கப்பட்டது.\nSection::::வழக்கு விவரம்.\n1980 காலகட்டத்தில் தமிழகத்தில் நக்சலைட் இயக்கம் தீவிரமாக செயல்பட்டது. குறிப்பாக வேலூர் மாவட்டம், தென்னாற்காடு மாவட்டம், தர்மபுரி மாவட்டங்களில் நக்சலைட் ஆதிக்கம் அதிகமாக இருந்தது. அந்த காலகட்டத்தில் வேலூர் மாவட்டத்தில் செயல்பட்டுவந்த சிவலிங்கம் தலைமையிலான குழுவினர் 1978இல், மத்தூரில் அப்பாசாமி ரெட்டியார் என்பவரை கொலை செய்தது, மடவாளம் இரட்டை கொலை வழக்கு, ஏலகிரிமலை ரெட்டியார் கொலை என, சிவலிங்கம்மீது 11 கொலை, கொள்ளை, கடத்தல் வழக்குகள் பதியப்பட்டன. இதனால் நக்சசலைட்டுகளான சிவலிங்கம், பழனி, மகாலிங்கம் உள்ளிட்டோரை காவல்துறையினர் தேடிவந்தனர்.\nவேலூர் மாவட்டம் திருப்பத்தூர் வட்ட காவல் ஆய்வாளர் பழனிச்சாமி தலைமையிலான காவலர்கள் 1980ஆம் ஆண்டு ஆகத்து 6ஆம் தேதி அதிகாலை ஏலகிரி மலையடிவாரத்தில் பதுங்கி இருந்த நக்சலைட் சிவலிங்கம், பெருமாள், ராஜப்பா, செல்வம், சின்னதம்பி ஆகியோரை பிடித்தனர்.\n\nதிருப்பத்தூர் நகர காவல் நிலையத்தில் இவர்களிடம் முதல் கட்ட விசாரணை முடித்துவிட்டு அனைவரையும் வேறு ஒரு தனி இடத்துக்கு காரில் அழைத்துச் சென்றபோது, வக்கணம்பட்டி என்ற இடத்தின் அருகே சென்றபோது மறைத்து வைத்திருந்த வெடிகுண்டை வெடிக்கச் செய்து ஓடும் காரில் இருந்து சிவலிங்கம் தப்பினார் என்று கூறப்படுகிறது.\nஇந்தில் ஆய்வாளர் பழனிச்சாமி, தலைமைக் காவலர் ஏசுதாஸ், முருகேசன், நக்சலைட்டுகள் பெருமாள், ராஜப்பா, செல்வம் ஆகியோர் உயிரிழந்தனர். படுகாயங்களுடன் நக்சலைட் சின்னதம்பி மீட்கப்பட்டார்.\n\nSection::::ஆபரேசன் அஜந்தா.\nவேலூரில் நடந்த ஆய்வாளர் பழனிச்சாமியின் இறுதி ஊர்வலத்தில் அப்போதைய முதல்வர் எம். ஜி. ஆர் கலந்துகொண்டார். தமிழ்நாட்டில் நக்சலைட்டுகளை ஒழிக்க பழனிச்சாமியின் மகள் அஜந்தா பெயரில் ‘ஆபரேஷன் அஜந்தா’ தொடங்க உத்தரவிட்டார் இந்த நடவடிக்கை வால்டர் தேவாரம் தலைமையில் நடைபெற்றது. இதில் பல நக்சலைட்டுகள் கொல்லப்பட்டனர் என்பது குறிப்படத்தக்கது.\nSection::::வழக்கும், தண்டனையும்.\nகாவல்துறையினர் உள்ளிட்ட நக்சலைட்டுகள் கொல்லப்பட்ட வழக்கை இந்த வழக்கை சிபிசிஐடி போலீசார் விசாரித்தனர். இதற்கிடையில் தலைமறைவான நக்சலைட் சிவலிங்கம் கடந்த 2009ஆம் ஆண்டு திருவள்ளூர் அருகே கியூ பிரிவு போலீஸாரால் கைது செய்யப்பட்டார்.\nஇதையடுத்து இந்த வழக்கு விசாரணை வேலூர் முதலாவது கூடுதல் அமர்வு நீதிமன்றத்தில் நடந்தது இந்த வழக்கில் நக்சலைட் சிவலிங்கத்துக்கு 5 ஆயுள் தண்டனை மற்றும் வெடிகுண்டு பயன்படுத்திய குற்றத்துக்காக 10 ஆண்டு கடுங்காவல் சிறை தண்டனை விதிக்கப்பட்டது. \nஇந்த தீர்ப்பு அறிவிக்கப்பட்டபின் சிவலிங்கம் செய்தியாளர்களிடம், \"அஜந்தா நடவடிக்கையில் 29 பேர் கொல்லப்பட்டனர். காவல்துறையின் முதல் தகவல் அறிக்கையில் எனது பெயர் பல ஆண்டுகளுக்குப்பின் சேர்க்கப்பட்டது. திருப்பத்தூர் காவல் நிலையத்தில் கைகளைக் கட்டிய நிலையில் காரில் ஏற்றினர் அப்படி இருக்கும்போது வெடிகுண்டை எப்படி வீச முடியும் என்பதற்கு பதிலில்லை \" என்று கூறினார்.\n"}
{"id": "297680", "url": "https://ta.wikipedia.org/wiki?curid=297680", "title": "சௌத்திராந்திகம்", "text": "சௌத்திராந்திகம்\n\nசௌத்திராந்திகம் ஈனயான பௌத்த சமயத்திலிருந்து பிரிந்த இரண்டு முதன்மைப் பிரிவுகளில் ஒன்று. மற்றொன்று \"வைபாடிகம்\" ஆகும். இப்பிரிவை உருவாக்கியவர் குமாரலப்தர் ஆவார். குமாரலப்தர் நாகார்ஜுனர் காலத்தவர். பிடக சூத்திரத்தைப் பின்பற்றியதால் \"சௌத்திராந்திகர்\" எனப்பெயர் பெற்றனர். புலால் உண்ண தலைப்பட்ட பௌத்தப் பிரிவினர் சௌத்திராந்திகர்கள் என்பதை சிவஞான சித்தியாரின் பரபக்கத்தாலும் அறியலாம். \n\nSection::::தத்துவம்.\nஇவர்கள் காட்சிப் பொருள் உண்மைவாதிகள் (Realists). பொருட்கள் யாவும் கணத் தன்மையின; எனினும் தொடர்ந்தும் விரைந்தும் சுழன்று கொண்டிருப்பதால் கணத்தன்மை (நொடிப் பொழுது-க்ஷணநேரம்) என்ற எண்ணம் எழுவதில்லை. எல்லாப் பொருள்களும் கணப்பொழுதுடைய தர்மங்களாகப் பகுக்கப்பட்டுள்ளன. கணத்தன்மை மட்டுமே உண்மை \"யத்சத்தத் க்ஷணிகம்\" என்பதே சௌத்திராந்திகர்களின் முடிவான சித்தாந்தம் ஆகும். இதனால் சௌத்திராந்திகர்களை ஆதிசங்கரர் க்ஷணிக விஞ்ஞானவாதிகள் என அழைத்தார். தற்போது இப்பிரிவை பின்பற்றும் பௌத்தர்கள் எவருமில்லை.\n\n\nSection::::உசாத்துணை.\nஇந்தியத் தத்தவக் களஞ்சியம், தொகுதி - 1, மெய்யப்பன் பதிப்பகம், சிதம்பரம்\n"}
{"id": "297686", "url": "https://ta.wikipedia.org/wiki?curid=297686", "title": "வைபாடிகம்", "text": "வைபாடிகம்\n\nவைபாடிகம் அல்லது வைபாசிகம் பௌத்தப் பிரிவிலிருந்து பிரிந்த இரண்டு பிரிவுகளில் ஒன்று. மற்றொன்று சௌத்திராந்திகம் ஆகும். பௌத்த சமய திரிபிடகத்தின் ஒன்றான அபிதம்ம பிடகத்தை அடிப்படையாகக் கொண்டது வைபாடிகம். இப்பிடகத்தின் உரையினை மேற்கோளாகக் கொண்டமையால் இப்பிரிவுக்கு வைபாடிகம் எனப் பெயராயிற்று. இப்பிரிவை பின்பற்றும் பௌத்தர்கள் தற்போது எவருமில்லை.\n\n\nSection::::உசாத்துணை.\nஇந்தியத் தத்தவக் களஞ்சியம், தொகுதி - 1 (பக்கம் - 274) மெய்யப்பன் பதிப்பகம், சிதம்பரம் 608001\n"}
{"id": "297687", "url": "https://ta.wikipedia.org/wiki?curid=297687", "title": "மத்தியமிகம்", "text": "மத்தியமிகம்\n\nமத்தியமிகம் மகாயானம் பௌத்தத்திலிருந்து பிரிந்த ஒன்பது பிரிவுகளில் மாத்தியமிகம் மற்றும் யோகசாரம் சிறப்பாக கருதப்படுகிறது. மத்தியமிக பௌத்தப் பிரிவை நாகார்ஜுனர் தோற்றுவித்தார்.\n\nSection::::கொள்கை.\nஉலகம் ஒரு மாயத் தோற்றம். அது உள் பொருளோ எனில் இல்லை. இல்பொருளோ எனில் இல்லை. உண்மை இன்மை இரண்டிற்கும் இடைப்பட்ட ஒருவித ஓரக்கொள்கை உடையவர்கள். எனவே இவர்களை \"மாயாவாதிகள்\" என மாணிக்கவாசகர் அழைத்தார்.\n\n\nSection::::உசாத்துணை.\nஇந்தியத் தத்தவக் களஞ்சியம், தொகுதி - 1 , மெய்யப்பன் பதிப்பகம், சிதம்பரம் 608001\n"}
{"id": "297693", "url": "https://ta.wikipedia.org/wiki?curid=297693", "title": "யோகசாரம்", "text": "யோகசாரம்\n\nயோகசாரம் மகாயான பௌத்தத்தின் ஒன்பது பிரிவில் சிறப்பாக கருதப்படும் இரண்டு உட்பிரிவுகளில் ஒன்றாகும். மற்றொன்று மாத்தியமிகம் ஆகும். யோகசாரப் பிரிவை நிறுவியவர் \"அசங்கர்\" மற்றும் வசுபந்து எனும் உடன் பிறந்தவர்கள் ஆவர்.யோகசார நெறியில் உள்ளத்தில் உருகிப் புத்தரின் அருளைப் பெற்று உய்ய வழி காண்பது \"யோகசாரத்தின் கொள்கை\" ஆகும். \n\nSection::::கொள்கைகள்.\nயோகசார பௌத்தர்கள் கருத்துப் பொருள் உண்மைவாதிகள் (Idealists). உள்ளத்தின் விரிவே உலகமாகத் தோன்றுகிறது. சர்வம் புத்திமயம் ஜெகத் என்பது யோகசாரத்தின் கொள்கை. \n\nபுற உலகை பொய்யெனத் தள்ளும் யோகசாரா விஞ்ஞானவாதிகள் மனோ விஞ்ஞானமாகிய கந்த விஞ்ஞானத்தையும், அது அடங்கியிருக்கும் வியாபகப் பொருளாகிய ஆலய விஞ்ஞானத்தையுமே உள்பொருளெனக் கொண்டவர்கள். இவ்விரண்டும் முறையே சீவாத்மா பரமாத்மாவுடன் ஒப்பிடத்தக்க வகையில் அமைந்துள்ள இத்தத்துவம் உலகம் சூனியமயம் என்பதை எதிரொலித்த இத்தத்துவத்தை பின்னர் ஆதிசங்கரர் கையாண்டதால் பிற்காலத்தவர் ஆதிசங்கரரை பிரசன்ன பௌத்தர், அதாவது வாழும் புத்தர் என நகையாடினர்.\n\nSection::::பௌத்தத்தின் ஆறு அணிகலங்கள்.\nபுத்தரின் உபதேசங்களை மக்கள் முன்னிலையில் விளக்கி பெருமை சேர்த்த அறுவரில் யோகசாரம் கொள்கை நிறுவிய வசுபந்துவும் ஒருவர். மற்றவர்கள் நாகார்ஜுனர், ஆரியதேவர், அசங்கர், திக்நாகர் மற்றும் தர்மகீர்த்தி ஆவர். இந்த அறுவரை பௌத்த சமயத்தில் அணிகலன்களாக குறிப்பர். \n"}
{"id": "297696", "url": "https://ta.wikipedia.org/wiki?curid=297696", "title": "சௌத்திராந்திக யோகசாரம்", "text": "சௌத்திராந்திக யோகசாரம்\n\nசௌத்திராந்திக யோகசாரம் பௌத்த சமயத்தின் ஈனயானத்தின் பழமையான பிரிவான சௌத்திராந்திகம் மற்றும் மகாயனத்தின் உட்பிரிவான யோகசாரம் ஆகியவற்றின் தத்துவங்களை இணைத்து புதிதாக நிறுவப்பட்ட பௌத்த சமயப் பள்ளிகளில் ஒன்றாகும். இதனை நிறுவியவர் இரண்டாம் புத்தர் என்று அழைக்கப்பட்ட வசுபந்து ஆவார். \n\nபின்னாட்களில் வசுபந்துவின் சௌத்திராந்திக-யோகசார தத்துவத்தின் தூண்களாக விளங்கியவர்கள் தருமபாலர், திக்நாகர் மற்றும் தர்மகீர்த்தி ஆவர்.\n\n\n"}
{"id": "297698", "url": "https://ta.wikipedia.org/wiki?curid=297698", "title": "மின் நிலையம்", "text": "மின் நிலையம்\n\nமின் நிலையம் (Power station) என்பது மின் உற்பத்தி செய்யும் ஒரு அரசு அல்லது தனியார் கூடம் ஆகும்.\n\nமின் நிலையங்கள் பலவகைப்படும். அவை\n\n"}
{"id": "297704", "url": "https://ta.wikipedia.org/wiki?curid=297704", "title": "அகுல்யாசு முனை", "text": "அகுல்யாசு முனை\n\nஅகுல்யாசு முனை அல்லது கேப் அகுல்யாசு (\"Cape Agulhas\", }}, \"ஊசிகளின் முனை\") தென்னாப்பிரிக்காவில் மேற்கு கேப்பில் உள்ள பாறைகளாலான தலைநிலமாகும். \n\nஇது ஆப்பிரிக்கக் கண்டத்தின் புவியியல்படியான தென்முனையாகும். இங்கிருந்துதான் பன்னாட்டு நீர்பரப்பிற்குரிய அமைப்பு வரையறுத்துள்ள அத்திலாந்திக்கையும் இந்தியப் பெருங்கடலையும் பிரிக்கும் அலுவல்முறை கோடு துவங்குகின்றது.\n\nஇந்த முனை கப்பல் மாலுமிகளிடையே பெரும் ஆபத்தானப் பகுதியாக அறியப்படுகின்றது. இந்த முனைக்கு அருகில் உள்ள ஊர் \"ல'குல்யாசு\" எனப்படுகின்றது.\n\nSection::::புவியியல்.\nஅகுல்யாசு முனை ஓவர்பெர்கு பகுதியில் அமைந்துள்ளது. கேப் டவுனிலிருந்து தென்கிழக்கே 170 கிலோமீற்றர்கள் (105 மைல்கள்) தொலைவில் உள்ளது. இந்த முனைக்கு போர்த்துக்கேய மாலுமிகள் \"காபொ டாசு அகுல்யாசு\"—போர்த்துக்கேய மொழியில் \"ஊசிகளின் முனை\"—எனப் பெயரிட்டனர்; 1500ஆம் ஆண்டுவாக்கில் இங்கு திசைமானி காட்டுகின்ற காந்த வடபுலமும் உண்மை வடக்கும் ஒன்றிப் பொருந்தியிருந்தன. \nஇந்த அகுல்யாசு முனை தென்னாப்பிரிக்காவின் மேற்கு கேப் மாகாணத்தின் ஓவர்பெர்கு மாவட்டத்தில் அகுல்யாசு முனை நகராட்சியில் உள்ளது. சிறிய வானூர்தி நிலையம் ஆண்ட்ரூசு பில்ட்சு அருகிலுள்ளது. \n\nஅகுல்யாசு முனையின் தெற்கே ஆப்பிரிக்காவின் கிழக்குக் கடலோரமாக தெற்கு நோக்கி ஓடுகின்ற அகுல்யாசு நீரோட்டம் இந்தியப் பெருங்கடலுள் திரும்புகின்றது. இவ்வாறு திரும்பும்போது பெரும் கடல் எதிர்ச்சுழல்களை உருவாக்குகின்றது. அகுல்யாசு வட்டங்கள் எனப்படும் இவை தெற்கு அத்திலாந்திக்கு பெருங்கடலுள் சுழன்று பெருமளவு வெப்பத்தையும் உப்பையும் பக்கத்து பெருங்கடலுக்கு எடுத்துச் செல்கின்றது. இது உலகளாவிய வெப்பச் சலனம் மற்றும் உப்பு சுழற்சிக்கு முதன்மையான காரணிகளில் ஒன்றாக உள்ளது. \n\nநன்றாக அறியப்பட்ட நன்னம்பிக்கை முனை போல் அல்லாது அகுல்யாசு முனை சுற்றுலாவிற்கு பொருத்தமானதல்ல; மெதுவாக வளையும் கடலோரமும் பாறைகளாலான கடற்கரையும் கொண்டது. சரியான முனையை கண்டுபிடிக்கவியலாத நிலையில் அளவியல் அறிவிப்பு ஒன்று முனையின் இருப்பிடத்தை அடையாளப்படுத்துகிறது. கடற்கரையை ஒட்டியுள்ள கடல் ஆழமில்லாதுள்ளது. தென்னாப்பிரிக்காவில் மீன் பிடிக்க இதுவே சிறந்த இடமாகும்.\n\nஅகுல்யாசு முனையிலுள்ள பாறைகள் மேசை மலை குழுமத்தைச் சேர்ந்தவை; இவை மேசை மலை மணற்பாறைகள் எனப்படுகின்றன. இவை மேசை மலை, கேப் முனை, நன்னம்பிக்கை முனை மலைமுகடுகளை உருவாக்கிய நிலவியல் நிகழ்வுகளுடன் தொடர்புள்ளவை.\n\nSection::::வானிலை.\nஇங்குள்ள வானிலை மிகவும் மிதமானது. வெப்பநிலையும் மழைப்பொழிவும் மிக உயர்ந்தோ மிகத் தாழ்ந்தோ இல்லாதுள்ளது. இதனை நிர்வகிக்கும் தென்னாப்பிரிக்க தேசியப் பூங்காக்கள் அறிக்கைப்படி சராசரி மழைப்பொழிவு ஆண்டுக்கு 400–600 மிமி ஆக உள்ளது. இந்த மழை பெரும்பாலும் குளிர்மாதங்களில் பெய்கின்றது. அகுல்யாசு முனை வானிலை தரவுகள் கிடைக்கின்றன,சராசரி வானிலை:\n\n"}
{"id": "297707", "url": "https://ta.wikipedia.org/wiki?curid=297707", "title": "மீன் மழை", "text": "மீன் மழை\n\nமீன் மழை அல்லது விலங்கு மழை என்பது வானிலையில் ஒரு அரிதான நிகழ்வு ஆகும். பறக்க இயலாத விலங்குகள் மழையின்போது வானில் இருந்து மழையுடன் சேர்ந்து விழுவது ஆகும். இது போன்ற சம்பவங்கள் வரலாறு முழுவதும் பல நாடுகளில் நடந்ததாக தகவல்கள் உள்ளன. இது எதனால் ஏற்படுகிறது என்றால், ஒரு கருத்தின்படி குறைந்த காற்றழுத்த தாழ்வு மண்டலத்தின்போது கூடவே வேகமாக மாறும் வானிலை மாற்றத்தின்போது ஏற்படும் நீர்ப்பீச்சு என்பதுதான் காரணம் என்கின்றனர் ஆய்வாளர்கள். அதாவது கடல் அல்லது ஏரி போன்றவற்றின் மேற்பரப்பில் திடீரென்று காற்று சூடாகும்போது அது விரைந்து மேலெழும்பும். இவ்வாறு காற்று மேலெழும்பும்போது அந்த வெற்றிடத்தை நோக்கி கடல்நீர் எழும்பிவரும். இவ்வாறு கடல்நீர் உறிஞ்சப்படுகையில் அதனுடன் சேர்த்து அப்பகுதியில் வாழும் தவளைகள், மீன்கள், சிப்பிகள் போன்றவை என எல்லாம் நீருடன் சேர்ந்து மேலெழும்பி காற்றுடன் பயணப்பட்டு சிறிது தொலைவில் கடலிலோ அல்லது கடற்கரை நகரங்களிலோ மழையாய் பொழியும். எனினும், இது இந்த நிகழ்வு குறித்த அறிவியலாளர்களின் அணுமானமே, இதற்கு இதுவரை அறிவியலில் சான்று இன்னும் கணப்படவில்லை.\n\nSection::::வரலாறு.\nபறக்கமுடியாத உயிரினங்கள் மற்றும் பொருட்கள் மழையாக பொழிந்தது குறித்து வரலாறு முழுவதும் தகவல் வருகிறது. முதல் நூற்றாண்டில், உரோம இயற்கையியலாளர் மூத்த பிளினி மீன், தவளை மழை குறித்து பதிவுசெய்துள்ளார். 1794 இல், பிரெஞ்சு படைவீரர்கள் இம்மாதிரியான மழையை பிரெஞ்சு நகரான லீல் அருகில் உள்ள லலெய்ன் என்ற இடத்தில் கண்டதாக பதிவுசெய்துள்ளனர். 18 ஆம் நூற்றாண்டில் நடு அமெரிக்கா நாடான ஹொண்டுராஸ் நாட்டில் கனமழைக்காலத்தில் ஒவ்வொரு ஆண்டும் மீன்மழை என்பது பெய்ததாக தகவல் உண்டு. இந்த நீர்ப்பீச்சு கடலில் மட்டுமல்ல, மிகப் பெரிய ஏரிகளிலும்கூட ஏற்படும் 1939 ஆம் ஆண்டு சூன் 17 அன்று ஈரான் நாட்டிலுள்ள டாப்ரெஜ் என்ற நகரில் விநோதமாக தவளை மழை பெய்தது. இந்த தவளை மழைக்கு அந்த நகரை ஒட்டிய ரிஜாயே ஏரியில் ஏற்பட்ட நீர்ப்பீச்சுதான் காரணம் என்பர்.\n"}
{"id": "297709", "url": "https://ta.wikipedia.org/wiki?curid=297709", "title": "மேசை மலை", "text": "மேசை மலை\n\nமேசை மலை (\"Table Mountain\", கோய்கோய் மொழி: \"ஹோரிக்வாகோ\", ஆபிரிக்கான மொழி: \"டாபெல்பெர்கு\") தென்னாப்பிரிக்காவின் கேப் டவுன் நகரத்திற்கு அருகிலுள்ள, முதன்மையான அடையாளச் சின்னமாக உருவாகியுள்ள தட்டைப் பரப்பு மலை ஆகும். இது கேப் டவுன் கொடியிலும் மற்ற அரசு சின்னங்களிலும் இடம் பெற்றுள்ளது. குறிப்பிடத்தக்க சுற்றுலா ஈர்ப்புள்ள இந்த மலையில் வருகையாளர்களுக்காக தொங்கூர்திகள் அமைக்கப்பட்டுள்ளன; மலைநடை செல்வோருக்கும் தடங்கள் அடையாளப்படுத்தப்பட்டுள்ளன. மேசை மலைத் தேசியப் பூங்காவின் அங்கமாக இந்த மலை உள்ளது. \n\n"}
{"id": "297712", "url": "https://ta.wikipedia.org/wiki?curid=297712", "title": "நிக்கல் சல்பைடு", "text": "நிக்கல் சல்பைடு\n\nநிக்கல் சல்பைடு \"(Nickel sulfide)\" என்பது NiS என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். கருப்பு நீறத் திண்மமாகக் காணப்படும் இச்சேர்மத்தை நிக்கல்(II) உப்புகளுடன் ஐதரசன் சல்பைடு சேர்த்து சூடுபடுத்துவதால் உருவாக்கலாம். மில்லெரைட்டு கனிமம் உட்பட நிக்கல் சல்பைடுகளின் பல வகைகள் அறியப்படுகின்றன. இக்கனிமத்தின் மூலக்கூற்று வாய்பாடும் NiS என்றே குறிக்கப்படுகிறது. பயனுள்ள ஒரு தாதுவதாக செயல்படுவதை அடுத்து இவை கந்தக நீக்கல் வினைகளில் விளைபொருளாகவும் உருவாகின்றன. சில சமயங்களில் இவை வினையூக்கிகளாகவும் பயன்படுகின்றன. விகிதச் சமமில்லா அளவுகளிலான நிக்கல் சல்பைடு வடிவங்களும் காணப்படுகின்றன. உதாரணம்: NiS மற்றும் NiS.\n\nSection::::கட்டமைப்பு.\nஇச்சேர்மத்துடன் தொடர்புடைய பல சேர்மங்களைப் போல நிக்கல் சல்பைடும் நிக்கல் ஆர்சனைடு நோக்குருவை ஏற்றுள்ளது. இக்கட்டமைப்பில் நிக்கல் எண்முக வடிவமைப்பிலும் சல்பைடு மையங்கள் முக்கோணப்பட்டகத் தளவடிவமைப்பிலும் காணப்படுகின்றன\n\nஇரண்டு வகையான பல்லுருவத் தோற்றங்களை நிக்கல் சல்பைடு கொண்டிருக்கிறது. ஆல்பா வடிவம் அறுகோண அலகுக் கூட்டையும் பீட்டா வடிவம் சாய்சதுர அலகுக் கூட்டையும் பெற்றுள்ளன. பெருமளவில் கண்ணாடி தயாரிக்கும் போது சிறிய அளவிலான நிக்கல் சல்பைடு அரைகுறையாகத் தோன்றுகிறது. பலப்படுத்தப்பட்ட சன்னல் கண்ணாடிச் சட்டங்களில் ஏற்படும் விரிசல்கள் , நிக்கல் சல்பைடின் ஆல்பா மற்றும் பீட்டா வடிவ மாற்றங்களின் போது நிகழும் குறைபாட்டாலேயே ஏற்படுகின்றன என்று நம்பப்படுகிறது\n\nSection::::தயாரிப்பு.\nகரைதிறன் அடிப்படையில் உலோகங்களை பிரித்தெடுப்பது என்ற தொடக்கக்கால பாரம்பரியமான பண்பறி பகுப்பாய்வு திட்டமுறையில் கருப்பு நிறத்துடனான இத்திண்ம நிக்கல் சல்பைடு வீழ்படிவாக்குதலும் ஒரு முக்கிய அங்கமாக உள்ளது. இவ்வினைக்கான சமன்பாடு இவ்வாறு எழுதப்படுகிறது:\n\nNiCl2 மற்றும் Na2S சேர்மங்களில் இருந்து பெறப்படும் திண்மநிலை இடப்பெயர்ச்சி வினைகள் மற்றும் தனிமங்களின் உயர் வெப்பநிலை வினைகள் உட்பட பல கட்டுப்படுத்தப்பட்ட தயாரிப்பு முறைகள் தொடர்ந்து உருவாக்கப்பட்டன. \n\nSection::::தோற்றம்.\nநிக்கல் சல்பைடுவின் மூலக்கூற்று வாய்ப்பாடையே கொண்டிருக்கும் மில்லெரைட்டு கனிமத்தின் கட்டமைப்பு, செயற்கை முறையில் விகிதச்சம அளவுகளில் தயாரிக்கப்படும் நிக்கல் சல்பைடுவின் கட்டமைப்பில் இருந்து மாறுபடுகிறது. தாழ்வெப்பநிலை நீர்வெப்ப முறைத் திட்டங்களால் இயற்கையாக கார்பனேட்டு பாறை குழிவுகளிலும் பிற நிக்கல் கனிமங்களுடன் உடன் விளைபொருளாகவும் மில்லெரைட்டு கனிமம் உருவாகிறது. \n"}
{"id": "297715", "url": "https://ta.wikipedia.org/wiki?curid=297715", "title": "வசுபந்து", "text": "வசுபந்து\n\nவசுபந்து (Vasubandhu) கி பி 4 முதல் 5-ஆம் நூற்றாண்டில் வாழ்ந்த காந்தார நாட்டு மகாயான பௌத்த துறவியும் அறிஞரும் ஆவார். இவரை இரண்டாம் புத்தர் என்று பௌத்தர்கள் அழைப்பர். பௌத்தர்களின் மும்மணிகளில் (திரிபிடகம்) ஒன்றான \"அபிதம்மத்தை\" அடிப்படையாகக் கொண்டு, தனது உடன் பிறந்தவரும், பௌத்த துறவியுமான ஆசங்காவுடன் இணைந்து யோகசாரம் எனும் தத்துவப்பள்ளியையும் (School of Philosophy) நிறுவியவர்.\n\nபின்னர் ஈனயானத்தின் பழமைப் பிரிவான சௌத்திராந்திகம் மற்றும் மகாயனத்தின் உட்பிரிவான யோகசாரம் ஆகியவற்றின் தத்துவங்களை இணைத்து புதிதாக சௌத்திராந்திக யோகசாரம் தத்துவப்பள்ளியை நிறுவியவர்.\n\nபுத்தரின் உபதேசங்களுக்கு விளக்க உரை வழங்கிய ஆறு அறிஞர்களில் (ஆறு அணிகலன்களில்) வசுபந்துவும், அவரது உடன்பிறந்தவரான ஆசங்காவும் முக்கியமானவர்கள் ஆவர். முதலாம் சந்திரகுப்தர் காலத்தில் வாழ்ந்தவர்.\n\nவசுபந்துவின் சௌத்திராந்திக-யோகசார தத்துவப் பள்ளியின் தூண்களாக தருமபாலர், திக்நாகர் மற்றும் தர்மகீர்த்தி விளங்கினார்கள்.\n\nகிழக்கு ஆசிய நாடுகளில் குறிப்பாக சீனா மற்றும் ஜப்பான் நாட்டு மக்களால் வசுபந்து நன்கு அறியப்பட்டவர். ஜப்பான் நாட்டின் நரா நகரத்தில் உள்ள கொபுஜி பௌத்த விகாரையில், கி பி 1208-ஆம் ஆண்டில் செய்த 186 செண்டி மீட்டர் உயரமுள்ள வசுபந்துவின் மரச் சிற்பம் உள்ளது.\n\n\n"}
{"id": "297718", "url": "https://ta.wikipedia.org/wiki?curid=297718", "title": "காஞ்சிபுரம் பணாமணீசுவரர் கோயில்", "text": "காஞ்சிபுரம் பணாமணீசுவரர் கோயில்\n\nகாஞ்சிபுரம் பணாமணீசுவரர் கோயில் (பணாமணீசம்) என அறியப்பட்ட இது, காஞ்சியிலுள்ள சிவக் கோயில்களில் ஒன்றாகும். மேலும், வாசுகி - வழிபடுவதுபோல சுவாமிக்கு அருகிலே உள்ள. இக்கோவில் குறிப்புகள், காஞ்சி புராண படலத்துள் உட்கோயில்களாகச் சொல்லப்பட்டுள்ளது.\n\n\nSection::::தல வரலாறு.\nதிருப்பாற்கடலைக் கடைந்தபொழுது வாசுகிப் பாம்பு விஷத்தைக் கக்கி உலகைத் துன்புறுத்திய தன் தோசத்தைப் போக்கிக் கொள்ள, அனந்த தீர்த்தத்தை உண்டாக்கி, அதன் கரையில் சிவலிங்கத்தை நிறுவி, தன்னிடத்துள்ள மாணிக்கத்தைச் சுவாமிக்குச் சார்த்தி வழிபட்டு தன் தோசத்தைப் போக்கிப், பேறு பெற்றது. பாம்பின் மணியாகிய மாணிக்கத்தை கொண்டு வழிபட்டமையால், இவ்விறைவர் \"பணாமணீசர்\" என்று பெயர் பெற்றாரென்பது இத்தல வரலாறாக அறியப்பட்டது.\n\n\n\n\n\nSection::::அமைவிடம்.\nதமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரம் தென்கிழக்கு பகுதியில் (சிறிய காஞ்சிபுரம் (விஷ்ணுகாஞ்சி) திருவள்ளுவர் தெருவருகே உள்ள ஐயங்கார்பாளையத் தெருவில் கிழக்கு பார்த்த சந்நிதியாக இச்சந்நிதி உள்ளது. மேலும், தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்திலிருந்து 3 கிலோமீட்டர் தொலைவில் இக்கோவில் அமைந்துள்ளது.\n\n"}
{"id": "297720", "url": "https://ta.wikipedia.org/wiki?curid=297720", "title": "மகாபிரஜாபதி கௌதமி", "text": "மகாபிரஜாபதி கௌதமி\n\nமகாபிரஜாபதி கௌதமி (Mahāpajāpatī Gotamī) பௌத்த சமயத்தின் முதல் பெண் துறவி இவரேயாகும். கௌதம புத்தரால் துறவற தீட்சை வழங்கப்பட்டவரும், புத்தரின் முதன்மையான பத்து சீடர்களில் ஒருவருமாக இருந்தார்..\n\nஇவர் புத்தரின் அன்னையான மாயாவின் உடன் பிறந்த தங்கை ஆவார். புத்தர் பிறந்த சில நாட்களில் மாயாதேவி இறந்து விட்டதால், இவரே புத்தரின் வளர்ப்புத் தாயாக இருந்தார். இவர் மகனின் பெயர் நந்தன் ஆகும். பின்னாட்களில் நந்தனும் புத்தரின் பத்து முதன்மைச் சீடர்களில் ஒருவராக விளங்கினார். \n\nமகாபிரஜாபதி கௌதமி தனது 120-ஆம் வயதில் பரிநிர்வாணம் அடைந்தவர்.\nகௌதம புத்தரின் தந்தை சுத்தோதனரின் இறப்பிற்குப் பின்னர், மகாபிரஜாபதி கௌதமி துறவறம் மேற்கொள்ள முடிவு செய்து, புத்தரிடம் தனக்கு துறவற தீட்சை வழங்கி சங்கத்தில் சேர்த்துக் கொள்ள வேண்டினார். சங்கத்தில் பெண் துறவிகளை சேர்ப்பதில்லை என்ற காரணத்தினால், புத்தர் இவருக்கு துறவற தீட்சை வழங்க மறுத்து விட்டார். ஆனால் துறவறம் மேற்கொள்ளத் தளராத மனம் கொண்ட கௌதமி வைசாலி நகரத்திற்குச் சென்று தன் தலை முடியை நீக்கி மஞ்சள் ஆடை அணிந்து கொண்டார். \n\nபெரும் எண்ணிகையிலான சாக்கியப் பெண்கள் இவரைத் தொடர, புத்தரை மீண்டும் அணுகி துறவற தீட்சை வேண்டினார். புத்தரின் முதன்மைச் சீடரான ஆனந்தர் பரிந்தரைத்தன் பேரில் மகாபிரஜாபதி கௌதமிக்கு புத்தர் துறவற தீட்சை வழங்கினார்.\n\nபின்னாளில் மகாபிரஜாபதி கௌதமி புத்தரின் முதன்மைச் சீடர்களில் ஒருவராக விளங்கினார்.\n"}
{"id": "297723", "url": "https://ta.wikipedia.org/wiki?curid=297723", "title": "கரேன் ஆம்சுட்ராங்", "text": "கரேன் ஆம்சுட்ராங்\n\nகரேன் ஆம்சுட்ராங் ( Karen Armstrong 14, நவம்பர் 1944) பிரித்தானிய எழுத்தாளர் மற்றும் நூலாசிரியர் ஆவார்.\nஇலண்டனில் வாழும் இவர் மதங்களை ஒப்பாய்வு செய்து நூல்கள் எழுதியுள்ளார். உரோமன் கத்தோலிக்க மத சகோதரியாக இருந்த இவர், பழமைவாதத்தைக் கைவிட்டு தாராள சிந்தனையுடன் கிறித்தவ மதக் கொள்கையைக் கடைப் பிடித்தார்.\n\nஇசுலாம் வரலாறு, முகமது நபி வரலாறு, கடவுளின் வரலாறு, செருசலம், யூதம், கிறித்தவம், இசுலாம் ஆகியவற்றின் அடிப்படைவாதம் போன்ற பல நூல்களை எழுதியுள்ளார். உலகில் இக்காலத்தில் ஏற்படும் சிக்கல்களைத் தீர்க்க இரக்கமும் அருளும் கொண்டு மக்கள் வாழவேண்டும் என்று பரப்புரை செய்து வருகிறார்.\n\nSection::::மேலும் படித்தறிய.\nhttp://www.theguardian.com/profile/karenarmstrong\n"}
{"id": "297730", "url": "https://ta.wikipedia.org/wiki?curid=297730", "title": "புதுவை முரசு (இதழ்)", "text": "புதுவை முரசு (இதழ்)\n\nபுதுவை முரசு என்பது புதுவையில் இருந்து வெளிவந்த ஒரு இதழாகும். இவ்விதழ் 10.11.1930 இல் இருந்து சில ஆண்டுகள் வெளிவந்துள்ளது. சுயமரியாதையை பரப்புவதே நோக்கம் என முதல் இதழ் தலையங்கத்தில் கூறப்பட்டுள்ளது.\nSection::::இதழ் ஆசிரியர்கள்.\nஇதழ் துவக்கியபோது தேங்காய்த்திட்டு க. இராமகிருட்டிணன் முதல் ஏழு இதழ்களுக்கு ஆசிரியராக இருந்துள்ளார். இதற்கு அடுத்து குத்தூசி குருசாமி 29.12.1930வரை ஆசிரியராக இருந்துள்ளார். அரசு பணிக்கு அவர் சென்றதால் 11.12.1931 முதல் 18.1.1932வரை ஆசிரியர் பெயர் இல்லாமல் இதழ் வெளிவந்துள்ளது. இடையில் நான்கு இதழ்கள் வெளிவராது போன நிலையில் மீண்டும் 29.12.1931 முதல் இதழ் வெளிவந்துள்ளது பின்னர் பூவாளூர் பொன்னம்பலம் ஆசிரியராக இருந்துள்ளார்.\n\nSection::::இதழில் எழுதியோர்.\nஇவ்விதழில் பாரதிதாசன், புதுவை சிவப்பிரகாசமும் பிழைதிருத்திக் கொடுத்தும், கட்டுரைகள், கவிதைகளைத் தொடர்ந்து எழுதியும் வந்துள்ளனர். மேலும் சாமி சிதம்பரனார், ம. சிங்காரவேலர், மாயவரம் சி. நடராசன், நாகை என். பி. காளியப்பன், செல்வி நீலாவதி, குஞ்சிதம், பூவாளூர் அ. பொன்னம்பலனார், எஸ். இராமநாதன், சித்தர்காடு இராமையா, சாத்தான்குளம் அ. இராகவன், நாகர்கோயில் பி. சிதம்பரம் பிள்ளை, காரைக்குடி சொ. முருகப்பா, ஊ. பு. அ. சௌந்தரபாண்டியன் போன்ற பலரின் சொற்பொழிவுகள், எழுத்துகள் ஆகியவை இடம் பெற்றன.\n\nSection::::இதழ் தொகுப்பு வெளியீடு.\nஇவ்விதழின் தொகுப்பு \"புதுவை முரசு இதழ் தொகுப்பு\" என்ற பெயரில் ஆறு தொகுதிகளாக வாலாச வல்லவன் என்பவரை தொக்குப்பாசிரியராக கொண்டு தமிழ்க் குடியரசு பதிப்பகம், சி.என்.கே. சந்து, சேப்பாக்கம், சென்னை. என்ற பதிப்பகத்தால் வெளியிடப்பட்டது.\n"}
{"id": "297735", "url": "https://ta.wikipedia.org/wiki?curid=297735", "title": "வியட்நாம் வீடு சுந்தரம்", "text": "வியட்நாம் வீடு சுந்தரம்\n\nவியட்நாம் வீடு சுந்தரம் என அழைக்கப்படும் கே. சுந்தரம் (1941 - ஆகத்து 6, 2016) ஓர் இந்தியத் திரைப்பட இயக்குநர், நடிகர், மற்றும் திரைக்கதை ஆசிரியர் ஆவார். தமிழின் முன்னணி நடிகர்கள் பலருக்கும் திரைக்கதை எழுதியுள்ள இவர் நடிகர் சிவாஜி கணேசனின் விருப்பமான கதையாசிரியர் ஆவார். கௌரவம் உள்ளிட்ட சுமார் பத்திற்கும் மேற்பட்ட திரைப்படங்களை இயக்கியள்ள இவர் சிறப்பான குடும்பக் கதைகளுக்காக அறியப்படுகிறார். இவரது கதைகள் தமிழ் மட்டுமின்றி இதர மொழிகளிலும் படமாக்கப்பட்டுள்ளன. தொலைக்காட்சித் தொடர்களிலும் நடித்து வந்தார்.\n\nSection::::மறைவு.\nவியட்நாம்வீடு சுந்தரம் 2016 ஆகத்து 6 அதிகாலை தனது 76வது அகவையில் சென்னை, தியாகராயர் நகரில் உள்ள அவரது வீட்டில் காலமானார்.\n\n\n"}
{"id": "297745", "url": "https://ta.wikipedia.org/wiki?curid=297745", "title": "காஞ்சிபுரம் எமதரும லிங்கேசுவரர் கோயில்", "text": "காஞ்சிபுரம் எமதரும லிங்கேசுவரர் கோயில்\n\nகாஞ்சிபுரம் எமதரும லிங்கேசுவரர் கோயில் (எமதரும லிங்கேசம்) என அறியப்பட்ட இது, காஞ்சியிலுள்ள சிவக் கோயில்களில் ஒன்றாகும். மேலும், இக்கோவில் குறிப்புகள், காஞ்சி புராண படலத்துள் உட்கோயில்களாகச் சொல்லப்பட்டுள்ளது.\n\n\nSection::::தல வரலாறு.\nஇங்கே எமதர்மர் சிவலிங்கத்தைப் பிரதிட்டை செய்து வழிபட்டார். மகிழ்ந்த இறைவன் எமதருமனுக்கு காட்சி தந்து, தென்றிசைக்கு கடவுளாகும் காவலையும் தந்து, அத்துடன் \"தம்மை வணங்கும் அடியார்களையும் தண்டிக்கலாகாது\" என பணித்தார் என்பது இத்தல வரலாறு.\n\n\n\nSection::::அமைவிடம்.\nதமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரத்தின் தென்மேற்கு பகுதியில் வேகவதி ஆற்றின் கரையில் பிள்ளையார்பாளையம் தாயார் குளத்தின் மேற்குக் கரையில் எமதரும லிங்கேசம் காயாரோகணத்தின் அருகில் உள்ளது மேலும், தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்தின் தென்மேற்கு 2 கிலோமீட்டர் தொலைவில் இக்கோவில் அமைந்துள்ளது.\n\n"}
{"id": "297746", "url": "https://ta.wikipedia.org/wiki?curid=297746", "title": "இந்தியக் குள்ளநரி", "text": "இந்தியக் குள்ளநரி\n\nஇந்தியக் குள்ளநரி (\"Indian Jackal\") அல்லது இமாலயக் குள்ளநரி என்பது நாய் குடும்பத்தைச் சேர்ந்த பொன்னிறக் குள்ளநரி இனத்தின் துணையினங்களில் ஒன்றாகும். இது ஓநாய் போன்ற தோற்றம் கொண்டதாக இருந்தாலும் இதன் தாடையை வைத்து இனங்காண முடியும். இவை தென்கிழக்கு ஆசியப் பகுதிகளிலும், ஆசியா மைனர், மத்திய கிழக்கு நாடுகள் தெற்கு ஆசியா, இந்தியா போன்ற நாடுகளில் காணப்படுகிறது.\n\nSection::::விளக்கம்.\nஇந்தியக் குள்ளநரிகள் தோள், காது, கால்கள் போன்றவற்றில் அதிக வெள்ளையும், கருப்பும் கலந்த முடிகளுடன் காணப்படுகின்றன. ஆனாலும் இதன் நிறம் மஞ்சளும், சிகப்பும், கலந்த சாம்பல் போன்ற மண் நிறத்தில் உள்ளது. மேற்கு வங்காளத்தில் காணப்படும் இவ்வகையான நரிகள் கொஞ்சம் கருப்பு கலந்ததாக உள்ளது. இவற்றில் ஆண் நரி கொஞ்சம் பெரியதாக உள்ளது. குறைந்தது 100 சென்டி மீட்டர்கள் உயரம் கொண்டவை. இவை 8 முதல் 11 கிலோ எடை கொண்டவையாக உள்ளன.\n\nநகரங்கள் அல்லது கிராமங்களுக்கு அருகில் தாழ்வான ஒதுக்குப் புறமான பகுதிகளில் பதுங்கி வாழும் தன்மைகொண்டது. இந்தியாவில் கேரளா மாநிலத்தில் வயநாடுக்குட்பட்ட தேயிலைத் தோட்டங்களில் இவை காப்பிக் கொட்டைகளை உட்கொண்டு வாழ்கின்றன.\n"}
{"id": "297747", "url": "https://ta.wikipedia.org/wiki?curid=297747", "title": "பாஷ்மினா ஆடு", "text": "பாஷ்மினா ஆடு\n\nபாஷ்மினா ஆடு என்பது திபெத் பீடபூமியைச் சுற்றியுள்ள பகுதிகளான திபெத் மற்றும் இந்தியாவின் காசுமீர் பகுதியைச் சேர்ந்த லடாக்கில் காணப்படும் ஒரு ஆட்டினமாகும். இமய மலையை ஒட்டிய பனி படர்ந்த பகுதிகளில் இந்த ஆடுகள் வாழ்கின்றன. குளிரைத் தாங்குவதற்கு ஏற்ப மென்மையான அடர் ரோமங்கள் இந்த ஆடுகளுக்கு உள்ளன. இந்த ஆட்டின் ரோமங்கள் 12-14 மைக்ரான் தடிமனில் மிக மென்மையாக இருப்பதால் இந்த ஆட்டின் ரோமங்களில் இருந்து செய்யப்படும் பாஸ்மினா சால்வைகளும், கம்பளங்களும் அதன் மென்மைத் தன்மைக்கு உலகப் புகழ்பெற்றவை. தற்போது இந்த ஆடுகளின் எண்ணிக்கை வேகமாகக் குறைந்து வருகிறது. இந்த இன ஆடுகள் அழியாமல் இருப்பதற்கான முயற்சியைக் காஷ்மீரின் ஷெர்-இ-காஷ்மீர் பல்கலைக்கழகத்தின் விலங்கியல் துறை எடுத்து, குளோனிங் முறையில் பாஷ்மினா ஆட்டை இந்தப் பல்கலைக்கழகத்தில் உருவாக்கினார்கள். கடந்த 2012-ம் ஆண்டு மார்ச் 9-ம் தேதி அன்று குளோனிங் முறையில் இந்த ஆடு உருவாக்கப்பட்டது. இந்த ஆட்டிற்கு \"நூரி\" எனப் பெயர் வைத்துள்ளார்கள்.\n"}
{"id": "297749", "url": "https://ta.wikipedia.org/wiki?curid=297749", "title": "பால்மானி", "text": "பால்மானி\n\nபால்மானி (Lactometer) என்பது பாலின் அடர்த்தியினைக் காணப் பயன்படும் ஒரு கருவியாகும். விட்டம் குறைந்த (3 மி.மீ )ஒரு மெல்லிய குழாய் உள்ளது.இதன் மேல் பகுதி மூடப்பட்டுள்ளது. அடியில் சற்று அதிக விட்டமும் குறைந்த நீளமும் உடைய ஒரு பகுதியுள்ளது. இதன் அடிப்பகுதியில் பாதரசம் அல்லது ஈயக்குண்டுகளால் நிரப்பப்பட்ட ஒரு சிறிய பகுதியும் உள்ளது. இந்த அமைப்பு நீர்மங்களில் இது செங்குத்தாக மிதக்க உதவுகிறது. பொருட்களின் மிதத்தல் விதியினை அடிப்படையாகக் கொண்டு இக்கருவி வடிவமைக்கப்பட்டுள்ளது. குறுகிய விட்டமுள்ள பகுதியில் அடர்த்தியினைக் காட்ட உதவும் அளவுகள் கொண்ட தாள் ஒட்டப்பட்டுள்ளது.\n\nதூய நீரில் மூழ்கும் அளவு W என்றும் அதுபோல் தூய நல்ல பாலில் மூழ்கும் அளவு M என்றும் குறிக்கப்பட்டுள்ளன. இவ்விரு அளவுகளுக்கும் இடையே சில அளவுகள் இருக்கும். பாலில் கலந்துள்ள நீரின் அளவைப் பொருத்திருக்கிறது. பொதுவாகப் பால் பண்ணைகளில் இக்கருவி பயன்படுகிறது.\n"}
{"id": "297751", "url": "https://ta.wikipedia.org/wiki?curid=297751", "title": "இந்தியாவில் வேளாண்மைக் காப்பீடு", "text": "இந்தியாவில் வேளாண்மைக் காப்பீடு\n\nஇந்தியாவில் வேளாண்மை வறட்சி மற்றும் வெள்ளம் போன்ற அழிவுகளால் அதிகளவில் பாதிக்கப்படுகின்றது. இவ்வாறான இயற்கைப் பேரழிவுகளில் இருந்து விவசாயிகளைப் பாதுகாக்கவும், அடுத்த வேளாண்மைக் காலத்தில் அவர்களது கடன் தகுதியை உறுதி செய்யவும், இந்திய அரசு நாடு முழுவதும் பல வேளாண்மைத் திட்டங்களை அறிமுகம் செய்துள்ளது.\n\nSection::::பிரதம மந்திரி பயிர் காப்பீடு யோசனை.\n\"பிரதம மந்திரி பயிர் காப்பீடு யோசனை\" (\"Pradhan Mantri Fasal Bima Yojana\", பிரதம மந்திரி பசல் பீமா யோசனை) என்ற பிரதமரின் புதிய வேளாண் பயிர் காப்பீடு திட்டத்தின் கீழ் பயனாளிகளுக்கு இழப்பீட்டை சரியாகவும், விரைவாகவும் கிடைக்கச் செய்ய 17 ஆயிரத்து 500 கோடி ரூபாய் மதிப்பீட்டில், கர்நாடக மாநிலம் பெலகாவியில் பிரதமர் மோடி 2016 பெப்ரவரி 18 அன்று தொடங்கி வைத்தார். கரும்பு மற்றும் வாழை உள்ளிட்ட தோட்டக்கலைப் பயிர்களுக்கு 5 சதவிகிதமும், காரிஃப் பருவத்தில் பயிரிடப்படும் உணவுப்பயிர்கள், எண்ணெய் வித்துக்கள் உள்ளிட்ட பயிர்களுக்கு 2 சதவிகிதம், ராபி பருவத்தில் பயிரிடப்படும் பயிர்களுக்கு 1.5 சதவிகிதம் என காப்புப்படி அறிவிக்கப்பட்டுள்ளது. \n\n"}
{"id": "297754", "url": "https://ta.wikipedia.org/wiki?curid=297754", "title": "மௌத்கல்யாயனர்", "text": "மௌத்கல்யாயனர்\n\nமௌத்கல்யாயனர் (Maudgalyāyana) (கி மு 568 - 484) கௌதம புத்தரின் முதன்மைப் பத்து சீடர்களில் ஆனந்தருக்கு அடுத்து இரண்டாவதாக விளங்கியவர். கௌதம புத்தருக்கு இடது கையாக விளங்கியவர்.\n\nவேதியர் குடியில் பிறந்த இவரின் தாயார் பெயர் மொக்கலீ ஆகும். புத்தத்தன்மை பெற்றவர்களில் சுபூதி மற்றும் சாரிபுத்திரர் உடன் இவரும் ஒருவராவார். தெய்விக ஆற்றல் பெற்ற புத்தரின் சீடர்களில் ஒருவர். மற்றவர் சாரிபுத்திரர் ஆவார்.\n\nகௌம புத்தரின் மகன் ராகுலனுக்கு குருவாக அமைந்தவர்.\n\nவயது முதிர்வின் போது புத்தரிடமிருந்து விடை பெற்று, தான் பிறந்த மகதத்தின் கோலிதா கிராமத்திற்கு திரும்பிச் செல்கையில் காலசிலா நகரத்தில் உள்ள ஒரு குகை அருகே கள்வர்களின் வாளால் கொல்லப்பட்டார்.\n\n"}
{"id": "297755", "url": "https://ta.wikipedia.org/wiki?curid=297755", "title": "சீமை மிளகாய்", "text": "சீமை மிளகாய்\n\nசீமை மிளகாய் (அறிவியல் பெயர் : \"Capsicum annuum\") இது ஒரு பூக்கும் தாவர வகையைச் சார்ந்த மிளகாய் குடும்ப செடியாகும். இதன் பூர்வீகம் தென் அமெரிக்கா மற்றும் வட அமெரிக்காப் பகுதியாகும். இவை குடைமிளகாய் மற்றும் சாத மிளகாயைப் போல கார சுவையைப்பெற்றுள்ளது. இவை பெரும்பான்மையாக அமெரிக்காவில் பல பகுதிகளிலும் பயிரிடப்படுகிறது. அனைத்துவிதமான சமையலிலும் இவை பயன்படுத்தப்படுகிறது.\n"}
{"id": "297758", "url": "https://ta.wikipedia.org/wiki?curid=297758", "title": "சுந்தன்", "text": "சுந்தன்\n\nபாலி மொழியில் எழுதப்பட்ட பௌத்த மகாபரிநிர்வாண சூத்திரங்களில், சுந்தன் (Cunda) ஒரு இரும்பு கொல்லன் என்றும், கௌதம புத்தர் இறுதியாக பவா நகரத்தின் சுந்தனிடமிருந்தே உணவு பெற்று உண்டார் என்றும்; அதன் பின்னர் புத்தர் கடும் வயிற்று நோயால் அவதிப்பட்டு, சில நாட்களில் புத்தர் மகா பரிநிர்வாணம் அடைந்தார் என்று கூறுகிறது. பின்னர் சுந்தன், புத்தரின் உபாசகர்களில் ஒருவராக விளங்கினார்.\n\nசுந்தன் வழங்கிய உணவால் புத்தருக்கு வயிற்று நோய் ஏற்பட்டது எனக் கருதிய அவரது சீடர்கள் சுந்தன் மீது கடும் கோபம் கொண்டனர். இதனை அறிந்த புத்தர், சுந்தன் அளித்த இறுதி உணவாலேயே தான் மகாபரிநிர்வானம் அடையப் போகவதாக கூறி, தனக்கு இறுதி உணவு வழங்கிய சுந்தனுக்கு தனது சார்பாக நன்றி கூறி, சுந்தனை சமாதானப்படுத்துமாறு ஆனந்தரை அழைத்து கூறினார். \n\nதேரவாத பௌத்த நூல்களில் சுந்தன் வழங்கிய கெட்டுப் போன பன்றி இறைச்சியை புத்தர் உண்டதால்தான், வயிற்று நோயால் புத்தர் பரிநிர்வானம் அடைந்தார் எனக் கூறுகிறது. \n\nபுத்தர் மகாபரிநிர்வானம் அடையக் காரணமான சுந்தன் பௌத்த சமயத்தில் தனி இடம் பெற்றார். பல பௌத்த நாடுகளில் விகாரைகளில் சுந்தனின் சிற்பங்கள் உள்ளது. தாய்லாந்து நாட்டின் ஆயுத்தாய நகர விகாரையில் சுந்தன் பன்றி இறைச்சி சமைக்கும் ஓவியம் உள்ளது.\n"}
{"id": "297761", "url": "https://ta.wikipedia.org/wiki?curid=297761", "title": "அனாதபிண்டிகன்", "text": "அனாதபிண்டிகன்\n\nஅனாதபிண்டிகன் (Anathapindika) என்ற சமசுகிருத சொல்லிற்கு ஆதரவற்றோருக்கும் ஏழைகளுக்கும் உணவளிப்பவன் எனப் பொருளாகும். அனாதபிண்டிகண் புத்தரின் சாதாரணச் சீடர்களின் தலைமையானவர் ஆவார். இவரது இயற் பெயர் சுத்தாத்தன் ஆகும். இவர் பெரும் செல்வந்தன். புத்தரை துவக்க காலத்திலிருந்தே ஆதரவு அளித்தவன். \n\nசிராவஸ்தி நகரத்திற்கு வெளியே ஜேடவனம் என்ற பெரும் பூங்காவை கோசல மன்னர் பசனேதியிடமிருந்து 1.8 மில்லியன் தங்கக் காசுகள் விலை கொடுத்து, கௌதம புத்தர் தியானிப்பதற்கும், மக்களுக்கு உபதேசிப்பதற்காகவும் வழங்கியவர்.\nஇறுதி வரை புத்தர் செல்லுமிடங்களுக்கு எல்லாம் பின் தொடர்ந்து, புத்தரின் உபாசகர்களில் ஒருவராக இருந்தவர். இவரது கொடைத் தன்மைக் குறித்து திரிபிடகங்களில் ஒன்றான வினயபிடகம் Vin.ii.155-6-இல் விரிவாக கூறப்பட்டுள்ளது.\n\n\n"}
{"id": "297766", "url": "https://ta.wikipedia.org/wiki?curid=297766", "title": "பிக்குணி நந்தா", "text": "பிக்குணி நந்தா\n\nஇளவரசி சுந்தரி பிக்குணி நந்தா கௌதம புத்தரின் ஒன்று விட்ட சகோதரியும், மகாபிரஜாபதி கௌதமியின் மகளும் ஆவார். கபிலவஸ்துவில் கி மு ஆறாம் நூற்றாண்டில் பிறந்த சாக்கிய இளவரசி ஆவார். புத்தர் ஞானம் அடைந்த பின்னர் அவரது பெண் சீடர்களில் ஒருவராக விளங்கியவர்.பின்னாட்களில் இவரது அன்னை மகாபிரஜாபதி கௌதமியும், இவரது உடன் பிறந்த சகோதரர் நந்தனும் புத்தரின் முதன்மைச் சீடர்களில் ஒருவராக விளங்கியவர்கள். \n\nபிக்குணி நந்தா ஆழ்நிலை தியானங்களில் வல்லவர்.\n"}
{"id": "297768", "url": "https://ta.wikipedia.org/wiki?curid=297768", "title": "காட்டெருது குதிப்பு", "text": "காட்டெருது குதிப்பு\n\nகாட்டெருது குதிப்பு என்பது அமெரிக்கக் காட்டெருதுகளை வேட்டையாட, அமெரிக்க பழங்குடிகள் வரலாற்றுக்காலந்தொட்டு பயன்படுத்திவந்த ஒரு வேட்டை முறையாகும்.\n\nSection::::வேட்டை முறை.\nவேட்டைக்காரர்கள் தாங்கள் எண்ணிய திசையில் ஒரு குறிப்பிட்ட இடத்தைநோக்கி மலையில் காட்டெருதுக் கூட்டத்தைத் துரத்திச் செல்வார்கள். அந்த எருதுக்கூட்டம் வேறு வழியின்றி அந்த மலைச் சரிவில் தலை குப்புற விழ ஆரம்பிக்கும். மலையின் கீழ் வேட்டைக்கார்ர்களின் இன்னொரு குழு காத்திருக்கும் கீழே விழுந்து காயம்பட்ட எருதுகளை எளிதாக்க் கொன்று எடுத்துச் செல்வார்கள் இவ்வாறு எளிதாக இந்த வேட்டையை எளிமையாக நடத்தினார்கள். இந்த வேட்டை முறை சுமார் 12,000 ஆண்டுகள் முதல் இருந்ததாக அறியப்படுகிறது. குதிரைகளின் பயன்பாடு வந்த பிறகு கூட்டமாக எருதுகளை வேட்டையாட வேண்டிய அவசியம் இல்லாமல் போனது. கிபி 1500 வரை மிகுதியாக நடந்த வேட்டை நிகழ்வாக இது இருந்தது. இதேபோல் கலைமான் போன்ற மேய்ச்சல் மந்தை விலங்குகளும் வேட்டையாடப்பட்டன, எந்தக் கருவிகளையும் பயன்படுத்தாமல், பெரிய அளவில் போராட்டங்களை நடத்தாமல் வேட்டையை எளிமையாக நடத்த பழங்குடியினர் கண்டுபிடித்த ஒரு சிறப்பான முறை என நம்பப்டுகிறது..\n\nகாட்டெருது குதிப்பு குன்று முனைகளை கற்குவைகளைக் கொண்டு அடையாளப்படுத்தி வைத்திருப்பார்கள். அதை அடைய மலையில் சில குறிபான்களையும் அமைத்து இருப்பார்கள் இந்தப்பாதைகள் சில பல மைல் நீண்டு இருக்கும்.\n\nஇன்று எருது குதிப்பு இடங்கள் பாரம்பரியச் சின்னங்களாகப் பாதுகாக்கப்பட்டுவருகின்றன. இந்த இடங்களில் பூர்வக்குடி மக்களின் எருது வேட்டை குறித்த ஓவியங்கள், அவர்கள் பயன்படுத்திய பொருட்கள், அவர்களின் இருப்பிடங்கள், வரலாறு போன்றவை காட்சிக்கு வைக்கப்பட்டுள்ளன.\nSection::::வெளி இணைப்புகள்.\nஇது அந்தக் கால வேட்டை\n"}
{"id": "297772", "url": "https://ta.wikipedia.org/wiki?curid=297772", "title": "நந்தன், பௌத்தம்", "text": "நந்தன், பௌத்தம்\n\nநந்தன், பௌத்த பிக்கு (Nanda (Buddhist), கௌதம புத்தரின் ஒன்று விட்ட சகோதரனும், சுத்தோதனர் - மகாபிரஜாபதி கௌதமி இணையரின் மகனும் ஆவார். இவரது சகோதரி இளவரசி நந்தா ஆவார்.\n\nபுத்தர் ஞானம் அடைந்த பின் மகாபிரஜாபதி கௌதமி மற்றும் பிக்குணி நந்தாவும் புத்தரின் சீடர்களாகிய பின்னர் இவரும் புத்தரின் சீடராகி பின் முதன்மைச் சீடர்களில் ஒருவராக விளங்கினார்.\n\nபுத்தர் ஞானம் அடைந்து ஏழ ஆண்டுகள் கழித்து, தான் பிறந்த கபிலவஸ்து அரண்மனைக்குச் சென்றார். மூன்றாம் நாள் புத்தர் அரண்மனையை விட்டு திரும்புகையில், அப்போது நந்தாவிற்கு ஜனபத நாட்டு இளவரசி கல்யாணியுடன் திருமனம் நடந்து சில மாதங்களே ஆகியிருந்த நிலையில், நந்தா புத்தரை தொடர்ந்து சென்று புத்தரிடம் துறவற தீட்சை பெற்று சீடரானர். \n\n"}
{"id": "297773", "url": "https://ta.wikipedia.org/wiki?curid=297773", "title": "சுத்தோதனர்", "text": "சுத்தோதனர்\n\nசுத்தோதனர் (Suddhodana) (சமசுகிருதம்: (Śuddhodana) கௌதம புத்தரின் தந்தையும், சாக்கிய குல கபிலவஸ்துவின் மன்னராவார். இவரது பட்டத்தரசிகள் மாயா மற்றும் மகாபிரஜாபதி கௌதமி ஆவர். மாயா மூலமாக சித்தார்த்தனை பெற்றார். சித்தார்த்தன் பிறந்த சில நாட்களில் மாயா இறந்துவிட, கௌதமியை மணந்து நந்தன் ஆண் குழந்தையும், நந்தா என்ற பெண் குழந்தையும் பெற்றார். \n\nதன் மகன் சித்தார்த்தன் பின்னாட்களில் துறவியாகி விடுவார் என சோதிடர் கூற, சித்தார்த்தனை அரண்மனையை விட்டு அகலாதிருக்க ஏற்பாடுகள் செய்தார் சுத்தோதனர். பின்னர் சித்தார்த்தனுக்கு யசோதரையுடன் திருமணமாகி ராகுலனை ஈன்ற பின்னர், சித்தார்த்தன் அரண்மனையைத் துறந்து, ஞானம் வேண்டி துறவறம் மேற்கொண்டார்.\nஞானம அடைந்த சித்தார்த்தன் ஏழு ஆண்டுகள் கழித்து கபிலவஸ்து அரண்மனை வந்த சித்தார்த்தனை மன்னர் சுத்தோதனர் வரவேற்று சாக்கிய நாட்டின் மன்னராக பட்டம் ஏற்க வேண்டினார். \nசுத்தோதனரின் கோரிக்கையை ஏற்க மறுத்து புத்தர் அரண்மனையை விட்டுச் சென்றுவிட்டார்.\nபின்னர் நான்கு ஆண்டுகள் கழித்து, சுத்தோதனர் மரணப் படுக்கையில் இருக்கும் போது, புத்தர் மீண்டும் கபிலவஸ்துவிற்கு வந்து, சுத்தோதனருக்கு ஞானத்தை உபதேசித்தார்.\n\n"}
{"id": "297782", "url": "https://ta.wikipedia.org/wiki?curid=297782", "title": "பன்னாட்டுக் கதிரியல் மாநாடு", "text": "பன்னாட்டுக் கதிரியல் மாநாடு\n\nபன்னாட்டுக் கதிரியல் மாநாடு (\"International congress of Radiology\") என்பது கதிரியல் துறை மருத்துவர்கள் கூடி எண்ணங்களைப் பரிமாறிக் கொள்ள வாய்பான ஒரு மாநாடாகும். இந்த அமைப்பின் முதல் மாநாடு 1925-ல் இலண்டன் மாநகரில் நடைபெற்றது. மூன்றாண்டுகளுக்கு ஒரு முறை கூடிற்று. அடுத்த இரண்டாவது மாநாடு 1928-ல் ஸ்டாக்கோமில் நடந்தேறியது. 1953 -ம் வருடம் வரையிலும் மாநாட்டினை ஏற்பாடு செய்யும் நாட்டின் கதிரியல் கழகம் பொறுப்பேற்றது.\n\nஇரண்டாவது மாநாட்டில் (1928)மூன்று புதுக் கழகங்கள் தோற்றுவிக்கப்பட்டன.அவையாவன,\n\nஇராண்ஜனால் எக்சு கதிர்கள் கண்டுபிடிக்கப்பட்ட சில நாள்களிலேயே அவை மருத்துவத்தில் பெரிதும் பயன்படத் தொடங்கின. பலநாடுகளிலும் கதிரியல் கழகங்கள் தோன்றின. முதல் உலகப் போரின் முடிவில் எக்சு கதிர்களின் செறிவை அளவிட பல அலகுகள் பரிந்துரைக்கப்பட்டாலும் ஒருமித்தக் கருத்து எட்டப்படவில்லை.\n\n1940-ல் செருமனியின் பெர்லின் நகரில் கூடவிருந்த மாநாடு போர்காரணமாக்க் கூடமுடியாமற்போயிற்று. இந்த சமயம் பழைய மாநாடு பற்றிய பல தகவல்களும் தொலைந்து போயின.\n\n1953 க்குப் பிறகு எல். எசு. டெய்லரின் சீரிய முயற்சியால் மாநாடு பத்துயிர் பெற்றது. இன்றளவும் சிறப்பாகச் செயல்பட்டு வருகிறது.\n"}
{"id": "297783", "url": "https://ta.wikipedia.org/wiki?curid=297783", "title": "காஞ்சிபுரம் முக்கால ஞானேசுவரர் கோயில்", "text": "காஞ்சிபுரம் முக்கால ஞானேசுவரர் கோயில்\n\nகாஞ்சிபுரம் முக்கால ஞானேசுவரர் கோயில் (முக்கால ஞானேசம்) என அறியப்பட்ட இது, காஞ்சியிலுள்ள சிவக் கோயில்களில் ஒன்றாகும். மேலும், இம்மூலவரை திரிகால ஞானேஸ்வரர் என்றும் அழைக்கப்படும் இக்கோவில் குறிப்புகள், காஞ்சி புராண படலத்துள் உட்கோயில்களாகச் சொல்லப்பட்டுள்ளது.\n\n\nSection::::தல வரலாறு.\nமுனிவர்கள் சிலர், முக்காலத்தையும் உணர்ந்தறியும் ஞானத்தைப் பெறும்பொருட்டு, சிவலிங்கம் பிரதிட்டை செய்து வழிபாடாற்றிய தலம். என்பது இத்தல வரலாறு.\n\n\nSection::::அமைவிடம்.\nதமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரத்தின் நடுப்பகுதியில் காஞ்சிபுரம் பேருந்து நிலையத்தினுள்ளே இக்கோயில் உள்ளது. மேலும், தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்தின் உட்புறத்தில் மேற்கு பார்த்த சன்னதியாக இக்கோவில் அமைந்துள்ளது.\n\n"}
{"id": "297787", "url": "https://ta.wikipedia.org/wiki?curid=297787", "title": "சிவப்பு தாழ்வாரம்", "text": "சிவப்பு தாழ்வாரம்\n\nசிவப்பு தாழ்வாரம் (Red Corridor) என்பது இந்தியாவில் குறிப்பாக பிகார், ஜார்கண்ட், சத்தீஸ்கர், ஒரிசா, தெலங்கானா மற்றும் ஆந்திரப் பிரதேச மாநிலங்களில் நக்சலைட் - மாவோயிஸ்ட் போராளிகளால் அரசுக்கும், பொது மக்களுக்கும் பெரிதும் அச்சுறுத்தல்கள் ஏற்படும் பகுதிகளை சிவப்பு தாழ்வாரம் எனப்படுகிறது. \n\nபழங்குடி மக்கள் அதிகம் வாழும் சத்தீஸ்கர் மாநிலத்திலும், சுரங்கத் தொழிலாளர்கள் அதிகம் கொண்ட ஜார்கண்ட், மாநிலத்திலும், வேளாண் கூலித் தொழிலாளர்கள் அதிகம் கொண்ட தெலுங்கானா, ஆந்திரப் பிரதேசம், ஒரிசா போன்ற மாநிலங்களில் அரசுக்கு எதிரான நக்சலைட்டு - மாவோயிஸ்டு போராளிகளின் நடவடிக்கைகள் அதிகம் உள்ளது.\n\nஇப்பகுதிகளில் நிலவும் ஏழ்மை, கல்லாமை, அறியாமை, சுரண்டல், தீண்டாமை போன்ற காரணங்களால் அப்பாவி மக்கள் நக்சலைட்டு - மாவோயிஸ்டு போராளிகளால் எளிதில் வயப்படுகின்றனர்.\n\nஅரசுக்கு எதிரான அனைத்து வகையான நக்சலைட்டு அமைப்புகளை சட்டவிரோத அமைப்புகள் என இந்திய அரசின் சட்டங்கள் விளக்குகிறது.\nசூலை 2011 ஆண்டில் வெளியிட்ட இந்திய அரசின் அறிவிக்கையின் படி, இந்தியாவின் 83 மாவட்டங்கள் சிவப்பு தாழ்வாரமாக, அதாவது நக்சலைட்டு மற்றும் மாவோயிஸ்டு போராளிகளால் பாதிக்கப்பட்ட பகுதிகளாக அறிவிக்கப்பட்டுள்ளது. \n\nSection::::பாதிக்கப்பட்ட மாவட்டங்கள்.\nநக்சலைட்டு- மாவோயிஸ்ட் போராளிகளால் பாதிக்கப்பட்டுள்ள எழுபத்து எட்டு இந்திய மாவட்டங்களின் விவரம்; \n"}
{"id": "297789", "url": "https://ta.wikipedia.org/wiki?curid=297789", "title": "அசிதர்", "text": "அசிதர்\n\nஅசிதர் (Asita) கி மு ஆறாம் நூற்றாண்டில் இந்தியாவில் வாழ்ந்த கடும் நேன்பு நோற்கும் துறவியாவார். கபிலவஸ்துவின் இளவரசர் சித்தார்த்தன் வருங்காலத்தில் மிகப்பெரிய பேரரசராகவோ அல்லது புத்தராகவோ விளங்குவார் என முன்பே கணித்துக் கூறியவர். இவரை \"காலதேவலா\" என்றும் அழைப்பர். \n\nகௌதம புத்தரின் முதன்மைப் பத்து சீடர்களின் ஒருவரான காத்தியாயனர் இளமையில் உச்சையினி நகரத்தில் அசிதரிடம் வேத பாடங்கள் பயின்றவர்.\n"}
{"id": "297801", "url": "https://ta.wikipedia.org/wiki?curid=297801", "title": "எச். ராஜா", "text": "எச். ராஜா\n\nஎச். ராஜா (\"H. Raja\", பிறப்பு:செப்டம்பர் 29, 1957) ஓர் இந்திய அரசியல்வாதி ஆவார். இவர் தமிழ்நாட்டின், தஞ்சாவூர் மாவட்டத்தில், உள்ள மெலட்டூரில் பிறந்தார். 2001 ஆம் ஆண்டு நடந்த சட்டமன்ற தேர்தலில், காரைக்குடி தொகுதியிலிருந்து, தமிழக சட்டமன்றத்திற்குத் தேர்ந்தெடுக்கப்பட்டார். தற்போது பாரதீய ஜனதா கட்சியின் தேசியச் செயலாளராக உள்ளார்.\n\nSection::::இளம் பருவம்.\nஇவர் தமிழகத்தின், தஞ்சாவூர் மாவட்டம், மெலட்டூர் கிராமத்தைச் சேர்ந்தவர். இவர் காரைக்குடி அழகப்பா தொடக்கப்பள்ளியில் கல்வி பயின்றார்.\n\nSection::::கல்வி.\nஇவர் மதுரை காமராசர் பல்கலைக் கழகத்தில் பட்டம் பெற்றவர். மேலும் பட்டயக் கணக்கறிஞர் கல்வியும் பெற்று செயலாற்றுகிறார். இவர் சட்டக் கல்வியும் பயின்றவராவார்.\n\nSection::::அரசியல் வாழ்க்கை.\nஇவர் ஆர். எஸ். எஸ் அமைப்பில் உறுப்பினராக இருந்தவர். பின்பு 2014 பாஜக கட்சியின் தேசிய செயலாளராக நியமிக்கப்பட்டார். இவர் தற்போது இந்திய இரயில்வே துறையில், பயணிகள் வசதிகள் மேம்பாட்டு குழு தலைவராகப் பதவி வகிக்கின்றார்.\n\n\nSection::::சர்ச்சைகள்.\nதன் அரசியல் எதிர் செயற்பாட்டார்களை \"தேச விரோதிகள்\" என்பதும், கேள்வி எழுப்பிய பத்திரிக்கையாளரையும், மேலும் அரசை விமர்சிப்பவர்கள் தேச விரோதிகள் என்றும் தெரிவித்தார். இடதுசாரி தலைவரான டி.ராஜா மீது தனிப்பட்ட முறையில் விமர்சித்ததாக தான் சார்ந்த கட்சியின் வெங்கையா நாயுடுவின் கண்டனத்திற்கு உள்ளானார்.\n\nபெரியார் சிலை தொடர்பில் இவர் தெரிவித்த கருத்துக்கள் அதற்கான வினை மற்றும் எதிர்வினை தமிழகத்தில் பெரும் சர்ச்சையை ஏற்படுத்தியது.\n\nநடிகர் விஜயின் மெர்சல் திரைப்படத்தில் சரக்கு மற்றும் சேவைவரி தொடர்பான வசனங்களில், இவரின் கருத்து சர்ச்சை ஆனதை \nதொடர்ந்து திரைப்படம் வர்த்தக ரீதியில் வெற்றிப்படமானது.\n\nசாரணிய இயக்க தேர்தலில் போட்டியிட்டு 52 வாக்குகள் மட்டுமே படுதோல்வி அடைந்தார். இதனால் தேர்தல் முறையாக நடைபெறவில்லை என குற்றம் சாட்டினார்.\n\n"}
{"id": "297808", "url": "https://ta.wikipedia.org/wiki?curid=297808", "title": "காஞ்சிபுரம் மதங்கீசுவரர் கோயில்", "text": "காஞ்சிபுரம் மதங்கீசுவரர் கோயில்\n\nகாஞ்சிபுரம் மதங்கீசுவரர் கோயில் (மதங்கேசம்) என்றழைக்கப்படும் இது, காஞ்சியிலுள்ள சிவக் கோயில்களில் ஒன்றாகும். மேலும், நந்திவர்ம பல்லவன் காலத்தியது. மிகவும் பழமையான இக்கோவில் குறிப்புகள், காஞ்சி புராண படலத்துள் உட்கோயில்களாகச் சொல்லப்பட்டுள்ளது.\n\n\nSection::::தல வரலாறு.\nமதங்க முனிவர் இப்பெருமானை வழிபட்டு ஐம்புலன்களையும் அடக்கியாளும் ஆற்றலைப் பெற்றார் என்று இத்தல வரலாற்றில் சொல்லப்படுகிறது.\n\nSection::::தல விளக்கம்.\nமதங்கேசம் எனும் இது, ஐம்புலக் குறும்புகளை அடக்கவேண்டி மதங்க முனிவர் அருச்சித்த மதங்கேசர் கோயில் மதங்கேசர் தெரு மிசின் மருத்துவமனைக் கெதிரில் மேற்கு நோக்கிய திருமுன்பொடும் விளங்குகின்றது. பல்லவர்காலச் சிற்பங்கள் அமைந்து அரசியலால் காக்கப்படுகிறது.\n\n\nSection::::அமைவிடம்.\nதமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரத்தின் நடுப்பகுதியில் மதங்கீஸ்வரர் கோயில், பெரிய காஞ்சிபுரத்தில் ஆசுபிடல் ரோடு மிசின் மருத்துவமனைக்கு வடகிழக்கில் சாலைக்கு வடவண்டையில் உள்ளது. மேலும், தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்தின் கிழக்கு திசையில், மேற்கு பார்த்த சன்னதியாக இக்கோவில் அமைந்துள்ளது.\n\n"}
{"id": "297811", "url": "https://ta.wikipedia.org/wiki?curid=297811", "title": "தி ஐலண்டு (இலங்கை)", "text": "தி ஐலண்டு (இலங்கை)\n\nதி ஐலண்டு (\"The Island\") இலங்கையின் ஆங்கில தினசரி செய்தித்தாள்களில் ஒன்றாகும். இது உப்பாலி நியூசுபேப்பர்சால் பதிப்பிக்கப்படுகின்றது. சிங்கள மொழி செய்தித்தாள் \"திவைனா\" உடன் வெளியிடப்படும் \"தி ஐலண்டு\" 1981இல் நிறுவப்பட்டது. இதன் ஞாயிறு பதிப்பு, \"சண்டே ஐலண்டு\", 1991இலிருந்து வெளிவரத் தொடங்கியது. தினசரிப் பதிப்பு நாளொன்றுக்கு 70,000 பிரதிகளும் ஞாயிறு பதிப்பு 103,000 பிரதிகளும் விற்பனையாகின்றன. இதன் நிறுவனர் உபாலி விசயவர்த்தென ஆவார்.\n\n"}
{"id": "297814", "url": "https://ta.wikipedia.org/wiki?curid=297814", "title": "மைக்கேல் பாமர் (அரசியல்வாதி)", "text": "மைக்கேல் பாமர் (அரசியல்வாதி)\n\nமைக்கேல் அந்தோணி பால்மர் ( \"Michael Anthony Palmer\", 14 சூலை 1968) சிங்கப்பூர் சேர்ந்த வழக்கறிஞரும் முன்னாள் அரசியல்வாதியும் ஆவார். இவர் 2006 முதல் 2012 வரை சிங்கப்பூரின் ஆளும் கட்சியான மக்கள் செயல் கட்சி (PAP) நாடாளுமன்ற உறுப்பினராக இருந்துள்ளார். அக்டோபர் 2011 முதல் திசம்பர் 2012 வரை சிங்கப்பூர் நாடாளுமன்ற அவைத்தலைவராக பொறுப்பாற்றியுள்ளார். மக்களின் சங்கக் கட்சியின் பணியாளர் ஒருவருடனான திருமணமல்லா உறவு வெளிபடுத்தபட்டதை அடுத்து 2012இல் தமது பதவியைத் துறந்தார்.\n\n"}
{"id": "297821", "url": "https://ta.wikipedia.org/wiki?curid=297821", "title": "கம்பன் புகழ் விருது", "text": "கம்பன் புகழ் விருது\n\nகம்பன் புகழ் விருது என்பது அகில இலங்கைக் கம்பன் கழகம் உலகளாவியத் தமிழ்ப்பணி செய்த சான்றோர் ஒருவருக்கு ஆண்டு தோறும் வழங்கிவரும் விருது ஆகும். \n\nவி.ரி.வி. பவுண்டேஷன் நிறுவியுள்ள வி.ரி.வி. தெய்வநாயகம்பிள்ளை நினைவு அறக்கட்டளை வழங்கும் இக் 'கம்பன்புகழ் விருது' ஒவ்வொரு ஆண்டும் கொழும்புக் கம்பன் விழாவில் கேடயம், பொன்னாடை, ரூபா ஒரு இலட்சம் பொற்கிழி ஆகியவற்றுடன் வழங்கப்படுகிறது.\n\n"}
{"id": "297826", "url": "https://ta.wikipedia.org/wiki?curid=297826", "title": "இமாச்சலப் பிரதேச துடுப்பாட்ட வாரிய அரங்கு", "text": "இமாச்சலப் பிரதேச துடுப்பாட்ட வாரிய அரங்கு\n\nஇமாச்சலப் பிரதேச துடுப்பாட்ட வாரிய அரங்கு (Himachal Pradesh Cricket Association Stadium அல்லது HPCA Stadium) என்பது இந்தியாவில் தரம்சாலா நகரில் அமைந்திருக்கும் ஒரு துடுப்பாட்ட அரங்கம்.இமாச்சலப் பிரதேச துடுப்பாட்ட அணி மற்றும் இந்தியன் பிரீமியர் லீகின் கிங்சு இலெவன் பஞ்சாபு அணி ஆகியவற்றின் உள்ளகத் துடுப்பாட்டக் களமாக இது விளங்குகிறது.அத்துடன் 2013 ம் ஆண்டு முதல் ஒருநாள் பன்னாட்டுத் துடுப்பாட்டப் போட்டிகளும் , 2015ம் ஆண்டு முதல் பன்னாட்டு இருபது20 துடுப்பாட்டப் போட்டிகளும் ஆகியவையும் இடம்பெறுகின்றன.\n"}
{"id": "297829", "url": "https://ta.wikipedia.org/wiki?curid=297829", "title": "நிலாவாரை", "text": "நிலாவாரை\n\nநிலாவாரை (\"Senna alexandrina\") பூக்கும் தாவர வகையைச் சேர்ந்த இத்தாவரம் அலங்காரத் தாவரமாகவும், மூலிகை மருத்துவத்திற்கும் பயன்படுகிறது. எகிப்தின் நைல் நதிபாயும் நுபியா என்ற பகுதியை இது பூர்விகமாகக் கொண்டுள்ளது. மேலும் இந்தியா, சோமாலியா, மற்றும் சூடான் நாட்டின் கர்த்தூம் என்ற இடத்திலும் காணப்படுகிறது. இதன் இலைகள் பேதி மருந்தாகப் பயன்படுகிறது. புதர் தாவரம்போல் வளரும் இவை 05 முதல் 1 அடி உயரம் மட்டுமே வளர்ந்து பச்சை இலைகளுடன் பல கிளைகளாக உருவாகிறது.\n\n"}
{"id": "297832", "url": "https://ta.wikipedia.org/wiki?curid=297832", "title": "ஓட்டமாவடி தேசிய பாடசாலை", "text": "ஓட்டமாவடி தேசிய பாடசாலை\n\nஇலங்கையின் கிழக்கு மாகாணம், மீன்பாடும் தேன்நாடாம் மட்டக்களப்பு மாவட்டத்தின் கல்குடாத் தேர்தல் தொகுதியின் ஓட்டமாவடி பிரதேசத்தில் 1917 ம் ஆண்டு ஆரம்பிக்கப்பட்ட மட்/ஓட்டமாவடி தேசிய பாடசாலை எதிர்வரும் 2017ம் ஆண்டு நூற்றாண்டு நிறைவைக் கொண்டாடவுள்ளது.\n\nSection::::பாடசாலைக் கீதம்.\nஅருளன்பு பண்பினில் இறைவா!\nஉன்னை மிகைப்பவர் யாருண்டு\nஎம்மையும் உன்னருங் கருணையினால் - II\nநீ உயர்த்திட வேண்டும் - எம்\nஇறையவனே! இறையவனே!\n\nஓட்டமாவடி நகர் வாழும் - எங்கள் \nகலையகம் கல்வியில் சிறந்திடவே\nகூட்டுறவாகவே உனை வேண்டி -II\nஎம் கரங்களை உயர்த்தினோம் \nஅருள் புரிவாய்! அருள் புரிவாய்!\n\nவர்த்தகம், கலை இசை, விஞ்ஞானம்\nநல்ல சித்திரம் புவியியல் வளர் கணிதம்\nதமிழோடு சிங்களம், அறபு நெறி -II\nஉயர் ஆங்கிலம் இவைதனில் \nசிறந்திடவே! சிறந்திடவே!\n\nஇரு மொழி பல இனம் வாழ் ஈழம்\nஇங்கு ஓரன்னை பெற்றிட்ட சேய்களென\nஒற்றுமையுடன் பலம் பொருந்திடவே - உன்\nஅருளினை வேண்டினோம் இறையவனே!\n"}
{"id": "297843", "url": "https://ta.wikipedia.org/wiki?curid=297843", "title": "கணிதத்துக்கான வுல்ஃப் பரிசு", "text": "கணிதத்துக்கான வுல்ஃப் பரிசு\n\nகணிதவியல் வுல்ஃப் பரிசு (\"Wolf Prize in Mathematics\") ஒவ்வோராண்டும் வழங்கப்படுகின்றது. இப்பரிசை இசுரவேல் வுல்ஃப் அறக்கட்டளை வழங்குகிறது. இது வுல்ஃப் அறக்கட்டளை உருவாக்கிய ஆறு வுல்ஃப் பரிசுகளில் ஒன்றாகும். இப்பரிசுகள் 1978 இல் இருந்து வழங்கப்படுகின்றன; பிற வுல்ஃப் பரிசுகள் வேளாண்மை, வேதியியல், மருத்துவம், இயற்பியல், கலைகள் ஆகிய துறைகளில் வழங்கப்படுகின்றன. ஏபல் பரிசு உருவாக்கப்படுவதற்கு முன் இதுவே கணிதவியலின் நோபல் பரிசுக்கு இணையானதாக இருந்தது. மேலும் இதில் களப்பதக்கங்கள் நான்காண்டுகட்கு ஒருமுறை நாற்பது அகவைக்கும் சிறியவர்களுக்கு வழங்கப்படுகிறது.\n\n"}
{"id": "297849", "url": "https://ta.wikipedia.org/wiki?curid=297849", "title": "சுபூதி", "text": "சுபூதி\n\nசுபூதி (Subhūti) (பாலி: सुभूति; \n"}
{"id": "297855", "url": "https://ta.wikipedia.org/wiki?curid=297855", "title": "காத்தியாயனர்", "text": "காத்தியாயனர்\n\nகாத்தியாயனர் (Kātyāyana) கௌதம புத்தரின் முதன்மைப் பத்து சீடர்களில் ஒருவர். இவரது பெயர் பல்வேறாக சமசுகிருதம், பாலி, தாய், சிங்கள, மொழிகளில் குறிக்கப்பட்டுள்ளது. பாலி மொழியில் கச்சாயனர் அல்லது மகா கச்சாயனர் என குறிக்கப்பட்டுள்ளது.\n\nதிரிடவச்சா - சண்டிமா இணையருக்கு உச்சையினி நகரத்தில் பிறந்த காத்தியாயனர், குரு அசிதரின் குருகுலத்தில் வேத சாத்திரங்களைப் பயின்றவர். பின்னர் புத்தர் ஞானம் அடைந்த பின் அவரின் நெருங்கிய தோழராகவும், சீடராகவும் இருந்தவர். \n\nஅவந்திதேசம், உஜ்ஜைன், மாளவம் போன்ற மத்திய இந்தியப் பகுதி மக்களை பௌத்த சமயத்திற்கு மாற்றியவர். தாமரை சூத்திரம் (Lotus Sutra) அத்தியாயம் 6-இல் காத்தியாயனர், சாரிபுத்திரர், மகாகாசியபர், சுபூதி, ஆனந்தர், உபாலி, நந்தன், மௌத்கல்யாயனர் ஆகிய சீடர்களுக்கு புத்தர் தர்மம் குறித்து அருளிச் செய்தார் எனக் குறிப்பிட்டுள்ளது.\n\nதாய்லாந்து நாட்டின் விகாரையில் பௌத்த மரபுப் படியான காத்தியானரின் சிலை உள்ளது. \n\n"}
{"id": "297856", "url": "https://ta.wikipedia.org/wiki?curid=297856", "title": "ஓமான் துடுப்பாட்ட அணி", "text": "ஓமான் துடுப்பாட்ட அணி\n\nஓமான் தேசியத் துடுப்பாட்ட அணி (\"Oman national cricket team\") பன்னாட்டுத் துடுப்பாட்டப் போட்டிகளில் ஓமான் சுல்தானகத்தின் சார்பாக விளையாடும் அணியாகும். ஓமான் துடுப்பாட்ட வாரியம் பன்னாட்டுத் துடுப்பாட்ட அவையின் (ICC) இணைநிலை உறுப்பினராக 2000இல் ஏற்கப்பட்டது; 2014இல் துணைநிலைத் தகுதியை எட்டியது. இந்த தேசிய அணி பட்டியல்-அ மற்றும் இருபது20 துடுப்பாட்டப் போட்டிகளில் பங்கெடுத்து வருகின்றது.\n\nஓமானின் முதல் போட்டித்தர ஆட்டங்கள் 2002இல் நிகழ்ந்தன.அது முதல் தேர்வுநிலை அல்லாத பெரும்பாலான ஆசியத் துடுப்பாட்ட அவை போட்டிகளில் விளையாடி வருகின்றது. 2004ஆம் ஆண்டில் ஆசிய ஒருநாள் கோப்பையில் இரண்டாவதாக வந்தது. ஆ.து.அ இருபது20 கோப்பையை இருமுறை வென்றுள்ளது. உலகக் கிண்ணப் போட்டிகளில் இருமுறை தகுதிநிலைச் சுற்றுக்களில் பங்கேற்றுள்ளது; இருமுறையும் அடுத்தநிலைச் சுற்றுகளுக்கு முன்னேறவில்லை. 2005ஆம் ஆண்டில் ஒன்பதாவது நிலையையும் 2009 உலக்க் கிண்ண தகுநிலைப் போட்டியில் 11ஆவதாகவும் வந்தது. Oman has also participated in the qualification process for the உலக இருபது20 தகுநிலைக்கும் முயன்று தோல்வியுற்றது. 2012இல் 15ஆவது நிலையில் இருந்தது. \n\nஓமானில் பெரும்பாலும் இந்தியா, பாக்கித்தானிலிருந்து புலம் பெயர்ந்தவர்கள் துடுப்பாட்டத்தில் பங்கேற்கின்றனர். 2010இல் தேசிய லீக் போட்டிகளில் விளையாடிய 780 விளையாட்டு வீரர்களில் 100 பேரே உள்நாட்டு அரபிகளாவர். இது தேசிய அணியிலும் பிரதிபலிக்கின்றது. அராபியர்களிடையே துடுப்பாட்டத்தை பரவலாக்க அவர்களுக்கு சங்கங்கள் நிலையிலும் தேசிய அணியிலும் இட ஒதுக்கீடு செய்யப்பட்டுள்ளது. \n\nசூலை 2015இல் நமீபியா துடுப்பாட்ட அணியை 2015 உலக இருபது20 தகுநிலை ஆட்டத்தில் வென்று பன்னாட்டு இருபது20 தகுதியையும் இந்தியாவில் நடைபெறும் 2016 T20 உலகக் கிண்ணதில் பங்கேற்கும் தகுதியையும் பெற்றது.\n"}
{"id": "297861", "url": "https://ta.wikipedia.org/wiki?curid=297861", "title": "இயற்பியல் வுல்ஃப் பரிசுகள்", "text": "இயற்பியல் வுல்ஃப் பரிசுகள்\n\nஇயற்பியல் வுல்ஃப் பரிசு (Wolf Prize in Physics) ஒவ்வோராண்டும் இசுரவேல் நாட்டு வுல்ஃப் அறக்கட்டளையால் தரப்படுகிறது. இந்த அறக்கட்டளை 1978 இல் இருந்து வழங்கிவரும் ஆறு வுல்ஃப் பரிசுகளில் இதுவும் ஒன்று. மற்ற வுல்ஃப் பரிசுகள் வேளாண்மை, வேதியியல், கணிதவியல், ம்ருத்துவம், க்லைகள் ஆகிய புலங்களில் வழங்கப்படுகின்றன.\n\nஇயற்பியல், வேதியியல் வுல்ஃப் பரிசுகள் அவ்வப்புலங்களில் தரப்படும் நோபல் பரிசுகளுக்குப் பிறகான மிகச்சிறந்த பரிசுகளாக மதிக்கப்படுகின்றன. The prize in physics has gained a reputation for identifying future winners of the Nobel Prize – from the 26 prizes awarded between 1978 and 2010, fourteen winners have gone on to win the Nobel Prize, five of those in the following year.\n\n"}
{"id": "297867", "url": "https://ta.wikipedia.org/wiki?curid=297867", "title": "வேதியியல் வுல்ஃப் பரிசுகள்", "text": "வேதியியல் வுல்ஃப் பரிசுகள்\n\nவேதியியல் வுல்ஃப் பரிசுகள் (Wolf Prize in Chemistry) ஒவ்வோராண்டும் இசுரவேல் நாட்டின் இசுரவேல் அறக்கட்டளையால் தரப்படுகின்றன. இந்த அறக்கட்டளை 1978 இல் இருந்து ஆறு வுல்ஃப் பரிசுகளை நிறுவி ஒவ்வோராண்டும் வழங்கி வருகிறது; மற்ற வுல்ஃப் பரிசுகள் வேளாண்மை, கணிதவியல், மருத்துவம், இயற்பியல், கலைகள் ஆகிய புலங்களில் வழங்கப்படுகின்றன.\n\n"}
{"id": "297875", "url": "https://ta.wikipedia.org/wiki?curid=297875", "title": "சிராவஸ்தி", "text": "சிராவஸ்தி\n\nசிராவஸ்தி (Shravasti) கௌதம புத்தர் காலத்தில் மகத நாட்டில், பண்டைய இந்தியாவின் பெரிய ஆறு நகரங்களில் ஒன்றாக விளங்கியது. இந்நகரம் மகத நாட்டில் இருந்தது.\n\nதற்போது இந்நகரம் உத்தரப் பிரதேசம் மாநிலத்தின் சிராவஸ்தி மாவட்டத்தில் அமைந்துள்ளது.\n\nகங்கைச் சமவெளியில், லக்னோவிலிருந்து வடகிழக்கில் 170 கிலோ மீட்டர் தொலைவில், இந்திய - நேபாள நாடுகளின் எல்லைக்கு அருகில், மேற்கு \"ரப்தி\" ஆற்றின் அருகே அமைந்துள்ளது. இந்நகரம் கௌதம் புத்தருடன் நெருங்கிய தொடர்புடையது.\n\nகௌதம புத்தர் சிராவஸ்தி நகரத்தின் ஜேடவனத்தில் இருபத்து நான்கு முறை சாதுர்மாஸ்ய விரதங்களை மேற்கொண்டார்.\n\nஇந்நகரத்திற்கு அருகில் \"சகேத்-மகேத்\" கிராமத்தில் (Sahet-Mahet) கௌதம புத்தர் தொடர்புடைய தொன்மை வாய்ந்த பல பௌத்த விகாரைகள் காணப்படுகிறது.\n\nவேத காலத்தில் கி மு ஆறாம் நூற்றாண்டு முதல் கி பி ஆறாம் நூற்றாண்டு முடிய, சிராவஸ்தி நகரம் கோசல நாட்டின் தலைநகராக விளங்கியது.\n\nசமண சமயத்தின் மூன்றாம் தீர்த்தங்கரரான சம்பவநாதரின் பிறப்பிடமாக சிராவஸ்தி நகரம் கருதப்படுகிறது. நாகார்ஜுனரின் கூற்று படி, கி பி ஐந்தாம் நூற்றாண்டில் மகத நாட்டின் தலைநகராக இருந்த ராஜகிரகத்தின் மக்கள் தொகையை விட சிராவஸ்தி நகரம் ஒன்பது இலட்சம் மக்கள் தொகையுடன் விளங்கியது.\n\nபுத்தர் தியானம் செய்வதற்கும், மக்களுக்கு நல் அறங்களை உபதேசிப்பதற்கும் அனாதபிண்டிகன் என்ற பெரும் வணிகன் தேஜ வனத்தில் அமைத்த பூங்கா ஒன்றை தற்போது தொல்லியல் ஆராய்ச்சித் துறையின் அகழ்வாராய்ச்சி மூலம் கண்டெடுக்கப்பட்டது.\n\nகௌதம புத்தர் வைசாலி நகரத்தை விட்டு சிராவஸ்தி நகரத்தில் வந்து தங்கியிருந்த காலத்தில், அனாதபிண்டிகன், விசாகா முதலியவர்கள் புத்தருக்கு உதவினார்கள்.\n\nசிராவஸ்தி நகரில் தங்கியிருந்த காலத்தில் புத்தர் நான்கு பௌத்த தரும நிக்காயங்களை அருளிச் செய்தார்.\n\nசீன பௌத்த யாத்திரிகன் யுவான் சுவாங் சிராவஸ்தி நகரத்தின் கட்டிட இடிபாடுகளை பதிவு செய்துள்ளார்.\n\nதாய்லாந்து, தென் கொரியா, இலங்கை, மியான்மர், திபெத் மற்றும் சீனா நாட்டு பௌத்தர்கள் சிராவஸ்தி நகரத்தில் புத்தகயா போன்று இங்கும் பௌத்த மடாலயங்களை நிறுவியுள்ளனர்.\n\n"}
{"id": "297881", "url": "https://ta.wikipedia.org/wiki?curid=297881", "title": "காஞ்சிபுரம் ஐராவதேசர் கோயில்", "text": "காஞ்சிபுரம் ஐராவதேசர் கோயில்\n\nகாஞ்சிபுரம் ஐராவதேசர் கோயில் (ஐராவதேசம்) என்றழைக்கப்படும் இது, காஞ்சியிலுள்ள சிவக் கோயில்களில் ஒன்றாகும். மேலும், பல்லவர்கள் கட்டிய கோவிலாக கருதப்படும் இக்கோவில் குறிப்புகள், காஞ்சி புராண படலத்துள் உட்கோயில்களாகச் சொல்லப்பட்டுள்ளது.\n\n\nSection::::தல வரலாறு.\nஇத்தல இவ்விறைவனை ஐராவதம் வழிபட்டு, இந்திரனைத் தாங்குகின்ற வரம் பெற்றது, தேவர்கள் திருப்பாற்கடலைக் கடைந்த காலத்தில் அக்கடலில் தோன்றிய வெள்ளை யானையாகிய ஐராவதம் இந்திரனைத் தாங்குதற்குப் பூஜித்த தலமாக இத்தல வரலாற்றில் சொல்லப்படுகிறது.\n\nSection::::தல விளக்கம்.\nஐராவதேசம் எனும் இது, நான்கு தந்தங்களையுடைய ஐராவதம் என்னும் வெள்ளையானை, சிவலிங்கம் நிறுவி ஐராவதேசர் என்னும் அப்பெருமானைப் பூசனை புரிந்து யானைகட்குத் தலைமையாகவும், இந்திரன் ஊர்தியாம் நிலைமையையும் பெற்றது. இத்தலம் இராஜவீதியும் நெல்லுக்காரத் தெருவும் கூடுமிடத்தில் மேற்கு நோக்கிய திருமுன்பொடும் விளங்குகின்றது.\n\n\nSection::::அமைவிடம்.\nதமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரத்தின் தென்மேற்குப் பகுதியில் மேலாண்டை இராசவீதி எனப்படும் மேற்கு ராஜவீதியின் கச்சபேஸ்வரர் கோவிலுக்கு வடகிழக்கு தெங்கோடியில் சாலைக்கு கீழ்பால் இக்கோவில் தாபிக்கப்பட்டள்ளது. மேலும், தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்தின் தென்மேற்கு திசையில், மேற்கு பார்த்த சன்னதியாக இக்கோவில் அமைந்துள்ளது.\n\n"}
{"id": "297883", "url": "https://ta.wikipedia.org/wiki?curid=297883", "title": "உப்பலவன்னா", "text": "உப்பலவன்னா\n\nஉப்பலவன்னா (Uppalavannā) கௌதம புத்தரின் பெண் சீடர்களின் தலைமைப் பிக்குணி ஆவார்.\n\nஅழகில் சிறந்த உப்பலவன்னா சிராவஸ்தி நகரத்தின் பெரும் தனவணிகனின் மகள். கௌதம புத்தர் சிராவஸ்தி நகரத்திற்கு வருகை தந்த போது அவரின் சீடரானார்.\n\nபுத்தரிடம் நேரடி உபதேசம் பெற்று, தியானத்தில் மேலோங்கி பிக்குணிகளில் அருக நிலைக்கு உயர்ந்தவர்.\n\n\n"}
{"id": "297884", "url": "https://ta.wikipedia.org/wiki?curid=297884", "title": "விசாகா", "text": "விசாகா\n\nவிசாகா (Viśākhā), கௌதம புத்தரின் நேரடி பெண் சீடர்களில் ஒருவர். தியான யோகங்களில் வல்லவர். தனது 120-வது வயதில் மறைந்தவர். இவரது எலும்பு மற்றும் சாம்பல் வைத்து சிராவஸ்தி நகரத்தில் ஸ்தூபி ஒன்று கட்டப்பட்டுள்ளது.\n\n\n"}
{"id": "297887", "url": "https://ta.wikipedia.org/wiki?curid=297887", "title": "பரிநிர்வாணம்", "text": "பரிநிர்வாணம்\n\nபௌத்த சமயத்தில் பரிநிர்வாணம் (\"parinirvana\") என்ற சொல் முதலில் பயன்படுத்தப்பட்டது. பொதுவாக பரிநிர்வாணம் என்ற சொல் உடல் இறப்பிற்கு பின்னர் பிறவிச் சுழற்சியிலிருந்து விடுபட்டு \"பிறவா நிலையை அடைவதே\" ஆகும்.\n\nபுத்தர் பரிநிர்வாணம் அடைந்த நாளை கிழக்கு ஆசிய நாடுகளில் மகாயான பௌத்தர்கள் சிறப்பாக கொண்டாடுகின்றனர்.\n\nSection::::புத்தரின் மகாபரிநிர்வாணக் காட்சி.\nகௌதம புத்தர் குசிநகரில் தமது 80வது அகவையில் படுத்த கோலத்தில் மகாபரிநிர்வாணம் அடைந்தார். அப்பரிநிர்வாணக் காட்சி குசிநகரில் சிற்பமாக செதுக்கி வைக்கப்பட்டுள்ளது.\n"}
{"id": "297890", "url": "https://ta.wikipedia.org/wiki?curid=297890", "title": "காஞ்சிபுரம் மாண்டகன்னீசுவரர் கோயில்", "text": "காஞ்சிபுரம் மாண்டகன்னீசுவரர் கோயில்\n\nகாஞ்சிபுரம் மாண்டகன்னீசுவரர் கோயில் (மாண்டகன்னீசம்) என்றழைக்கப்படும் இது, காஞ்சியிலுள்ள சிவக் கோயில்களில் ஒன்றாகும். மேலும், காமாட்சி அம்மன் தபசு செய்யும் இடமாக அறியப்பட்ட இக்கோவில் குறிப்புகள், காஞ்சி புராண படலத்துள் உட்கோயில்களாகச் சொல்லப்பட்டுள்ளது.\n\n\nSection::::தல வரலாறு.\nமாண்டகன்னி முனிவர் காஞ்சியில் தம் பெயரில் சிவலிங்கம் பிரதிட்டை செய்து வழிபட்டு தேவமகளிர் ஐவருடனும் இம்மண்ணுலகில் போகத்தை நன்கு அனுபவித்து, அதன்பின்பு வெறுப்புற்று, இறுதியில் முத்திப்பேற்றை அடைந்தார். மேலும், மாண்டுகன்னி முனிவர் அம்மையில் தேவருலகில் அரம்பையரோடு வாழும்பகத்தை இம்மையில் இப்பிறப்பிற்றானே அவ்வரம் பையரோடு கூடி அனுபவிக்க வேண்டி பூஜித்த தலம் என்பது வரலாறு.\n\nSection::::தல விளக்கம்.\nமாண்டகன்னீசம் எனும் இது, அழகிய காதர் என்னும் பொருள் தரும் மாண்ட கன்னி முனிவர் ‘மாண்ட கன்னீசர்’ எனப் பெரிய சிவலிங்கம் நிறுவிப் போற்றித் திருவருள் வலத்தால் விண்ணுலகத்தில் வைத்து நுகரவேண்டிய தேவபோகத்தை இந்திரனும் (போகியும்) நாணுமாறு இக்காஞ்சியில் ஐந்து அரம்பையரைக் கொணர்ந்து மணந்து நுகர்ந்து வாழ்ந்தனர். அவர் நாளும் நீராடிய நீர்நிலை ‘ஐயரம்பையர் தீர்த்தம்’ என்றானது. முனிவர் நெடுங்காலம் போகம் நுகர்ந்து உவர்த்து முடிவில் முத்தியைப் பெற்றனர்.\n\n\n\n\n\n\nSection::::அமைவிடம்.\nதமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரத்தின் மேற்குப் பகுதியில் ஒக்கப்பிறத்தான் குளத்திற்கு கீழ்ப்பக்கம், மாண்டுகண்ணீஸ்வரர் கோவில் தெருவில், இக்கோவில் தாபிக்கப்பட்டள்ளது. மேலும், தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்தின் மேற்கு திசையில், கச்சபேசுவரர் கோயிலின் வடமேற்கு திசையில் கிழக்கு பார்த்த சன்னதியாக இக்கோவில் அமைந்துள்ளது.\n\n"}
{"id": "297893", "url": "https://ta.wikipedia.org/wiki?curid=297893", "title": "அனுருத்தர்", "text": "அனுருத்தர்\n\nஅனுருத்தர் (\"Anuruddha\") கௌதம புத்தரின் முதன்மைப் பத்து சீடர்களில் ஒருவர். மேலும் இவர் புத்தரின் ஒன்று விட்ட தம்பியாவார்.\n\nபுத்தர் கயாவில் ஞானம் அடைந்த பின்னர், ஆனந்தர், தேவதத்தன் பாட்டியா மற்றும் உபாலியுடன் சென்று புத்தரிடம் துறவற தீட்சை பெற்றவர் அனுருத்தர்.\n\nபுத்தர் பரிநிர்வாணம் அடைந்த போது அவருடன் இருந்த சில முதன்மைச் சீடர்களில் அனுருத்தரும் ஒருவர். பின்னர் முதல் பௌத்த அறிஞர்களின் மாநாட்டை கூட்டுவதில் அனுருத்தர் பெரும் பங்கு வகித்தவர். இவர் நூற்றி ஐம்பது ஆண்டுகள் வரை வாழ்ந்தவர்.\nபுத்த ஜாதக கதைகளில் அனுருத்தர் புத்தரின் மறு பிறப்பாகக் கருதப்படுகிறார்.\n\n"}
{"id": "297903", "url": "https://ta.wikipedia.org/wiki?curid=297903", "title": "மாண்டவி விரைவுவண்டி", "text": "மாண்டவி விரைவுவண்டி\n\nமாண்டவி விரைவுவண்டி, இந்திய இரயில்வே இயக்கும் விரைவுவண்டி, இது மும்பையிலுள்ள சத்ரபதி சிவாஜி முனையத்தில் இருந்து கிளம்பி, கோவாவில் உள்ள மட்காவ் என்ற இடத்துக்கு சென்று திரும்பும். இந்த வண்டி 765 கி.மீ. தொலைவுக்கு பயணிக்கிறது. பயண நேரம் 11 மணி 35 நிமிடங்கள் ஆகும்.\n\n\n"}
{"id": "297915", "url": "https://ta.wikipedia.org/wiki?curid=297915", "title": "கொச்சுவேலி - தேராதூன் அதிவிரைவுவண்டி", "text": "கொச்சுவேலி - தேராதூன் அதிவிரைவுவண்டி\n\n12287/22659 கொச்சுவேலி - தேராதூன் அதிவிரைவுவண்டி (Kochuveli - Dehradun SF Express), இந்திய இரயில்வே இயக்கும் அதிவிரைவுவண்டியாகும். இந்த வண்டி கேரளத்தின் தலைநகரான திருவனந்தபுரத்தில் உள்ள கொச்சுவேலி என்ற இடத்தில் இருந்து கிளம்பி, தேராதூன் வரை சென்று திரும்பும்.\n\n"}
{"id": "297923", "url": "https://ta.wikipedia.org/wiki?curid=297923", "title": "குருதிக் குழாய் வரைவி", "text": "குருதிக் குழாய் வரைவி\n\nகுருதிக் குழாய் வரைவி (\"angiography\") என்பது இதயத்தின் மேலுள்ள குருதிக் குழாய்களில் அடைப்பு ஏதேனும் உள்ளதா எனக்கண்டறியும் ஒரு பரிசோதனையாகும்.பொதுவாக மாரடைப்பு ஏற்பட்ட பிறகு அல்லது நெஞ்சு வலியினால் பாதிக்கப்பட்ட நோயாளிகளுக்கு இப்பரிசோதனை மேற்கொள்ளப்படுகிறது.\n\nஆஞ்சியோகிராம் தொடை அல்லது மணிக்கட்டின் அருகேயுள்ள தமனியின் வாயிலாக செய்யப்படுகிறது. 1.5 மிமீ முதல் 2.௦.மிமீ விட்டமுடைய நுண்ணிய குழாய்கள் மகாதமனியின் உள்ளே செலுத்தப்படுகின்றன. பின்னர் இக்குழாய்களின் வழியாக ரேடியோ கான்ட்ராஸ்ட் மருந்து செலுத்தப்படுகின்றது. அச்சமயம் எக்சு கதிர் கொண்டு இதயம் படம் பிடிக்கப்படும். இதன் மூலம் இதய இரத்தக்குழாய்களில் அடைப்பு ஏதேனும் இருப்பின் அவை துல்லியமாக அறியப்படுகின்றன.\n\n"}
{"id": "297924", "url": "https://ta.wikipedia.org/wiki?curid=297924", "title": "புதிய பிரான்சு", "text": "புதிய பிரான்சு\n\nபுதிய பிரான்சு (\"New France\", ) 1534இல் இழ்சாக் கார்ட்டியே செயின்ட் லாரன்சு ஆறுவழியே வந்தடைந்ததிலிருந்து 1763இல் இப்பகுதியை பெரிய பிரித்தானியாவிற்கும் எசுப்பானியாவிற்கும் விட்டுக் கொடுக்கும்வரை வட அமெரிக்காவில் பிரான்சின் குடியேற்றமாக இருந்த நிலப்பகுதியாகும். 1712இல் உச்சநிலையில் இருந்தபோது (உத்ரெக்ட் உடன்பாட்டிற்கு முன்னதாக), \"புதிய பிரான்சின்\" ஆட்பகுதி நியூபவுண்ட்லாந்து முதல் ராக்கி மலைத்தொடர் வரையிலும் அட்சன் விரிகுடாவிலிருந்து மெக்சிகோ வளைகுடா வரையிலும் பரவியிருந்தது; அக்காலத்தில் இது \"பிரான்சிய வட அமெரிக்கப் பேரரசு\" என்றும் \"இராயல் நியூ பிரான்சு\" என்றும் அறியப்பட்டது.\n"}
{"id": "297929", "url": "https://ta.wikipedia.org/wiki?curid=297929", "title": "ஜெகதல்பூர்", "text": "ஜெகதல்பூர்\n\nஜெகதல்பூர் (Jagdalpur) இந்தியாவின் சத்தீஸ்கர் மாநிலத்தின் பஸ்தர் கோட்டத்தில் உள்ள பஸ்தர் மாவட்டத்தின் நிர்வாகத் தலைமையிட நகரமும், மாநகராட்சியுமாகும். இதன் அருகில் உள்ள பெரிய நகரம் விசாகப்பட்டினம், ஜெகதல்பூரிலிருந்து 307 கிமீ தொலைவில் உள்ளது. \n\nஜெகதல்பூர் நகரம் துணி வணிகத்தில் ஒரு பெரிய முனையாகும். எனவே இந்நகரத்தை சின்ன இந்தூர் என அழைப்பர். பஸ்தர் கோட்டத்தில் மட்டுமல்லாமல், ஒரிசா மற்றும் தென்னிந்தியாவின் பெரிய துணி சந்தையாக ஜெகதல்பூர் விளங்குகிறது.\n\nSection::::சுற்றுலா.\nசத்தீஸ்கர் மாநிலத்தின் சுற்றுலாத் தலைநகராக ஜெகதல்பூர் விளங்குகிறது.\nஜெகதல்பூர் பசுமையான இயற்கை காடுகள் சூழ்ந்த மலை அருவிகள், குகைகள், இயற்கைப் பூங்காக்கள், இயற்கை ஆதாரங்கள், மூலிகைச் செடி கொடிகள், உணர்ச்சி பொங்கும் திருவிழாக்கள் கொண்ட நகரமாகும். \nமேலும் இந்நகரத்தின் அருகில் கங்கேர் கட்டி தேசியப் பூங்கா, கோட்டும்சர் குகை, கைலாச குகைகள் சுற்றுலா பயணிகளை கவரதக்க வகையில் உள்ளது.\n\nSection::::மக்கள் தொகையியல்.\n2011-ஆம் ஆண்டின் மக்கள்தொகை கணக்கெடுப்பின்படி, 48 வார்டுகள் கொண்ட ஜெகதல்பூர் மாநகராட்சியின் மொத்த மக்கள்தொகை 1,25,463 ஆகும். மக்கள்தொகையில் 6 வயதிற்குட்பட்டோர் 14,185 ஆகவுள்ளனர். பாலின விகிதம் 1000 ஆயிரம் ஆண்களுக்கு 961 பெண்கள் வீதம் உள்ளனர். எழுத்தறிவு 84.91% ஆகவுள்ளது. மக்கள்தொகையில் இந்துக்கள் 81.80 %, இசுலாமியர்கள் 5.32%, கிறித்தவர்கள் 9.44%, சீக்கியர்கள் 1.27%, சமணர்கள் 1.81%, பௌத்தர்கள் 0.21% மற்றவர்கள் 0.15% ஆகவுள்ளனர். \n\nSection::::தொழில்.\nஜெகதல்பூர் நகரத்திலிருந்து 16 கி மீ தொலைவில் நிறுவப்பட்ட 21,000 கோடி மதிப்புள்ள நகர்னார் இரும்பு ஆலை திசம்பர் 2016 முதல் செயல்பட உள்ளது. \nஜெகதல்பூரிலிருந்து இருபது கிலோ மீட்டர் தொலைவில் உள்ள் 19,500 கோடி மதிப்பிலான டாடா நிறுவனத்தின் இரும்பாலை ஆண்டுக்கு 5.5 மில்லியன் டன் இரும்பு தளவாட உற்பத்தி செய்கிறது.\n\nSection::::போக்குவரத்து.\nSection::::சாலைகள்.\nஜெகதல்பூர் பேருந்து நிலையத்திலிருந்து மாநிலத்தின் அனைத்து நகரங்களுக்கும் மற்றும் அருகில் உள்ள ஒரிசா, தெலுங்கானா, மத்தியப் பிரதேசம், ஜார்கண்ட் மாநிலங்களின் நகரங்களுக்கும் செல்ல அரசு மற்றும் தனியார் பேருந்து வசதிகள் உள்ளது. \n\nSection::::தொடருந்து.\nஜகதல்பூர் தொடருந்து நிலையம், சத்தீஸ்கர் மாநிலத்தின் ராய்ப்பூர், துர்க் நகரங்களையும், ஒரிசாவின் புவனேஸ்வர், கட்டக், கோராபுட் நகரங்களையும், ஆந்திராவின், விஜயநகரம், விசாகப்பட்டினம் நகரங்களையும், மேற்கு வங்காளத்தின் ஹவுரா நகரத்தை இணைக்கும் ஒற்றை இருப்புப்பாதை கொண்டுள்ளது.\n\nSection::::திருவிழாக்கள்.\nஜெகதல்பூர் நகரத்தில் கொண்டாடப்படும் முக்கியத் திருவிழாக்களில் நவராத்திரி, இரத யாத்திரை, மகாசிவராத்திரி, ஆடி அமாவாசை, தை அமாவாசை, மகாளய அமாவாசை, மாங்கனித் திருவிழாவும் அடங்கும்.\n\nSection::::தட்ப வெப்பம்.\nமார்ச் முதல் மே மாதம் வரை கடும் கோடைகாலமும்; சூன் முதல் செப்டம்பர் வரை மழைக்காலமும்; நவம்பர் முதல் பிப்ரவரி முடிய குளிர்காலமும் கொண்டது ஜெகதல்பூர் நகரம். \n\n\n\n"}
{"id": "297932", "url": "https://ta.wikipedia.org/wiki?curid=297932", "title": "பிரான்சிய இராச்சியம்", "text": "பிரான்சிய இராச்சியம்\n\nபிரான்சிய இராச்சியம் (\"Kingdom of France\", ) மேற்கு ஐரோப்பாவில் தற்கால பிரான்சுக்கு முன்பாக நடுக்காலத்திலும் துவக்க நவீனக் காலத்திலும் இருந்து வந்த முடியாட்சியாகும். ஐரோப்பாவின் மிகவும் வல்லமை மிக்க நாடுகளில் ஒன்றாக விளங்கியது. நடுக்காலத்தின் பிற்பகுதியிலும் நூறாண்டுப் போர்களுக்கு பின்பும் உலக வல்லமை கொண்டிருந்தது. தவிரவும் துவக்க குடியேற்றவாத நாடுகளில் பிரான்சிய இராச்சியமும் ஒன்றாகும்; வட அமெரிக்காவில் குறிப்பிடத்தக்க உடமைகளைக் கொண்டிருந்தது.\n\n843ஆம் ஆண்டில் ஏற்பட்ட வெர்துன் உடன்பாட்டின்படி கரோலிஞ்சியப் பேரரசின் மேற்குப் பாதி, மேற்கு பிரான்சியாவாக (\"பிரான்சியா ஆக்சிடென்டலிசு\") இந்த இராச்சியம் உருவானது. கரோலிஞ்சிய வம்சவழியில் வந்தோர் 987ஆம் ஆண்டு வரை ஆட்சியில் இருந்தனர். 987இல் இயூ கெப்பே அரசராகத் தேர்ந்தெடுக்கப்பட்டார்; இவர் கெப்பேசிய வம்சத்தை நிறுவினார். இப்பகுதி இடைக்காலத்தில் \"பிரான்சியா\" எனவும் ஆட்சியாளர் \"ரெக்சு பிரான்கோரம்\" (\"பிராங்குகளின் அரசர்\") எனவும் அறியப்பட்டனர். 1190இல் தம்மை முதன்முதலாக \"ராய் டெ பிரான்சு\" (\"பிரான்சின் அரசர்\") என அழைத்துக் கொண்டவர் பிலிப் II ஆகும். பிரான்சு கெப்பேசியர்களால் தொடர்ந்து ஆளப்பட்டு வந்தது; அவர்களது பயிற்சியில் வந்த வெலுவா, பூர்பூன்களும் 1792ஆம் ஆண்டில் பிரெஞ்சுப் புரட்சியால் முடியாட்சி வீழ்த்தப்பட்டவரையில் ஆண்டு வந்தனர்..\n\nஇடைக்காலத்து பிரான்சில் அதிகாரம் பகிரப்பட்டு நிலக்கிழாரிய முடியாட்சியாக விளங்கியது. பிரிட்டனியிலும் தற்போது எசுப்பானியாவில் உள்ள காட்டலோனியாவிலும் பிரான்சிய அரசரின் அதிகாரம் மிகவும் குறைவாக இருந்தது. லொர்ரைன், புரொவென்சு பகுதிகள் புனித உரோமைப் பேரரசின் மாநிலங்களாக இருந்தன. துவக்கத்தில் சமய சார்ப்பற்றவர்களாலும் சமய குருக்களாலும் தேர்ந்தெடுக்கப்பட்டு வந்த அரசர், பின்னாளில் அரசரின் மகனுக்கே முடி சூட்டும் கொள்கை நிறுவப்பட்டது; இது சாலிக் சட்டத்தின் மூலம் முறையாக்கப்பட்டது. இடைக்காலத்தின் பிற்பகுதியில் இங்கிலாந்து அரசர்கள் பிரான்சிய அரியணைக்கு உரிமை கோரினார்கள். இதனால் நூறாண்டுப் போர் என அறியப்பட்ட சண்டைகள் 1337 முதல் 1453 வரை நடந்து வந்தன. தொடர்ந்து பிரான்சு இத்தாலியிலும் தனது ஆட்சியை விரிவாக்க முயன்றது; ஆனால் இதற்காக 1494–1559 காலத்தில் நடைபெற்ற இத்தாலியப் போர்களில் எசுப்பானியாவிடம் தோற்றது.\n\nநவீனக் காலத்தின் துவக்கத்தில் பிரான்சில் அதிகாரம் மெதுவாக மையப்படுத்தப்பட்டு வந்தது. பிரெஞ்சு மொழி மற்ற மொழிகளை ஒதுக்கி அலுவல்மொழியானது; அரசர் முழுமையான முடியாட்சியைத் தழுவினார். இருப்பினும் நிர்வாகத்துறை, வரிவிதிப்பு, சட்டம், நீதித்துறை, சமயப் பிரிவுகள், உள்ளூர் தனிச்சிறப்புகளால் காலங்காலமாக வந்த, பிராந்திய வேறுபாடுகளைக் கொண்டிருந்தது. சமயத்துறையில் பெரும்பாலான கத்தோலிக்கர்களுக்கும் சிறுபான்மை சீர்திருத்தவாதிகளுக்கும் இடையே பிளவுபட்டிருந்தது. 1562க்கும் 1598க்கும் இடையே நடந்த சமயப் போர்களுக்குப் பிறகு சீர்திருத்தவாதிகள் ஏற்றுக் கொள்ளப்பட்டனர். கூட்டாக புதிய பிரான்சு என அறியப்பட்ட வட அமெரிக்காவின் பல பகுதிகளுக்கு பிரான்சு உரிமை பாராட்டியது. 1763இல் பெரிய பிரித்தானியாவுடனான போரில் இப்பகுதிகளில் பெரும்பாலானவற்றை இழந்தது. அமெரிக்க விடுதலைப் போரில் பிரான்சின் குறுக்கீடு புதிய ஐக்கிய அமெரிக்க நாடுகள் உருவாகக் காரணமாக அமைந்தது. \n\nபிரான்சிய இராச்சியம் 1791இல் எழுதப்பட்ட அரசியலமைப்பை ஏற்றுக்கொண்டது; ஆனால் ஓராண்டு கழித்து இந்த இராச்சியம் அழிக்கப்பட்டு முதல் பிரெஞ்சுக் குடியரசு உருவானது. 1814இல் மற்ற பேரரசுகளால் முடியாட்சி மீட்கப்பட்டது; இது 1848இல் பிரெஞ்சுப் புரட்சியால் வீழ்த்தப்பட்டது. \n\n"}
{"id": "297935", "url": "https://ta.wikipedia.org/wiki?curid=297935", "title": "ஜோன்ஸ் மகலியா", "text": "ஜோன்ஸ் மகலியா\n\nஜோன்ஸ் மகலியா, இந்தியத் திரைப்பட இயக்குனரும் தயாரிப்பாளரும் ஆவார். இவர் அசாமிய மொழித் திரைப்படங்களை இயக்கியும் தயாரித்தும் உள்ளார். இவர் முதலில் தயாரித்து, இயக்கிய தூரணிர் ரங் என்ற திரைப்படம் 1979ஆம் ஆண்டில் வெளியானது. இவரது அடுத்த திரைப்படமான பகாகர் துபரீயா என்ற திரைப்படம் பெருவெற்றி பெற்றது.\n\nஇவர் போடோ மொழியிலும் ஒரு திரைப்படத்தை இயக்கியுள்ளார். மகாசமர் என்ற திரைப்படமே இவர் இயக்கிய இறுதித் திரைப்படம்.\n\nSection::::வாழ்க்கைக்குறிப்பு.\nஇவர் இந்திய மாநிலமான அசாமின் சோணித்பூர் மாவட்டத்தில் உள்ள திப்லோஙா என்ற ஊரில், 1946ஆம் ஆண்டின் நவம்பர் முதலாம் நாளில் பிறந்தார். இவரது பெற்றோர் பூயாங் மகலியா, நுமலி மகலியா ஆகியோர் ஆவர். இவர் சூத்தியா உயர்நிலைப்பள்ளியில் படித்து, பின்னர் குவாஹாட்டியில் உள்ள ஆரிய வித்யாபீடம் என்ற கல்லூரியில் பட்டப்படிப்பை முடித்தார். இவரது மகன் ஜெர்ரி மகலியா இசையமைப்பாளராகி உள்ளார். ஜோன்ஸ் 2016ஆம் ஆண்டின் பிப்ரவரி ஆறாம் நாளில் இறந்தார்.\n\nSection::::திரைத்துறை.\nஇவர் ஒன்பது ஆவணப்படங்களையும் தயாரித்தார். பின்னர், பிரதிகாத் என்ற அசாமிய நாடகத்தை தூர்தர்ஷனில் வழங்கினார்.\n\n"}
{"id": "297937", "url": "https://ta.wikipedia.org/wiki?curid=297937", "title": "குருதிக்குழாய்ச் சீரமைப்பு", "text": "குருதிக்குழாய்ச் சீரமைப்பு\n\nஆஞ்சியோபிளாஸ்டி (அல்லது பலூன் ஆஞ்சியோபிளாஸ்டி) (\"Angioplasty\" )என்பது ரத்த நாளங்களில் ஏற்படும் அடைப்பை சரிசெய்ய நாளத்தின் ஊடாக (நாளத்தின் உட்புறம்) செய்யப்படும் ஓர் அறுவை சிகிச்சையாகும்.\nSection::::பயன்கள்.\nஆஞ்சியோபிளாஸ்டி சிகிச்சை இதய தமனி(கொரோனரி), மூளை தமனி (கரோடிட்), சிறுநீரக தமனி (ரீனல்), பிற தமனிகள் மற்றும் சிரைகளில் மேற்கொள்ளப்படுகிறது.\n\nSection::::செய்முறை.\nதொடை அல்லது மணிக்கட்டு தமனி வாயிலாக ரத்த குழாய்கள் அணுகப்படுகின்றன. சிகிச்சை மேற்கொள்ளப்படவேண்டிய நாளத்தில் 2 முதல் 2.5 மிமீ விட்டமுள்ள குழாய் நிலைநிறுத்தப்படுகிறது.அதன் வாயிலாக 0.௦14\" விட்டமுடைய நுட்பமான ஒயர் அடைப்பை தாண்டி நிலைநிறுத்தப்படுகிறது. இந்த ஒயரின் மேலாக பலூன் ஒன்று செலுத்தப்பட்டு அடைப்பின் ஊடே விரிவடைக்கப்படுகிறது. தேவையிருப்பின் ஸ்டென்ட் பொருத்தப்பட்டு அடைப்பு முற்றிலும் நீக்கப்படுகிறது.\nSection::::குறிப்பு.\nஆஞ்சியோபிளாஸ்டி மற்றும் ஸ்டென்ட் பொருத்தப்பட்ட நோயாளிகள் குறித்த காலத்திற்கு ஆஸ்பிரின் மற்றும் குலோபிடோக்ரேல் மாத்திரைகள் எடுத்துக்கொள்வது முற்றிலும் அவசியம்."}
{"id": "297938", "url": "https://ta.wikipedia.org/wiki?curid=297938", "title": "சம்பவநாதர்", "text": "சம்பவநாதர்\n\nசம்பவநாதர் (Sambhavanath) சமண சமயத்தின் மூன்றாவது தீர்த்தங்கரர் ஆவார். இச்வாகு குல மன்னர் ஜிடாரி - அரசி சுசேனா இணையருக்கு சூரிய வம்சத்தில் சிராவஸ்தி நகரத்தில் பிறந்தவர் சம்பவநாதர். இவரது நினைவிடம் சிராவஸ்தி நகரத்தில் உள்ளது.\n"}
{"id": "297944", "url": "https://ta.wikipedia.org/wiki?curid=297944", "title": "அகமதாபாத் பி.ஆர்.டி.எஸ்", "text": "அகமதாபாத் பி.ஆர்.டி.எஸ்\n\nஅகமதாபாத் பி.ஆர்.டி.எஸ் எனப்படுவது இந்திய மாநிலமான குஜராத்தின் அகமதாபாத்தில் இயங்கும் பேருந்து போக்குவரத்து வசதி ஆகும். இதை அகமதாபாத் நகராட்சிக்கு சொந்தமான அகமதாபாத் ஜனமார்க் என்ற நிறுவனம் இயக்குகிறது. இந்த திட்டம் 2009ஆம் ஆண்டின் அக்டோபரில் தொடங்கப்பட்டது. இந்த வகைப் பேருந்துகளில் நாள்தோறும் 1,32,000 பயணிகள் பயணிக்கின்றனர்.\n\nSection::::வழித்தடங்கள்.\nஅகமதாபாத் நகரப் பேருந்துகள் சென்றுவரும் வழித்தட விவரங்களை கீழே காணவும்.\n\n"}
{"id": "297945", "url": "https://ta.wikipedia.org/wiki?curid=297945", "title": "பூரணர்", "text": "பூரணர்\n\nபூரணர் கௌதம புத்தரின் முதன்மைப் பத்துச் சீடர்களில் ஒருவர். இவர் புத்தத்தன்மை பெற்று அருகன் நிலைக்கு உயர்ந்தவர். இவரது இயற்பெயரான பூரணமைத்திரேயினிபுத்திர என்பதை பூரணர் என்ற பெயரில் அறியப்படுகிறார். பாலி மொழி நூல்களில் புன்னா என அறியப்படுகிறார். புத்தரின் கொள்கைகளையும், தருமங்களை நாடு முழுவதும் விளக்கி கூறியவர். \nசம்யுத்த நிகாயம், அத்தியாயம் 35, சூத்திரம் எண் 88-இல் பூரணரின் துறவற நெறிகளை விளக்குகிறது \n\n\n\n"}
{"id": "297946", "url": "https://ta.wikipedia.org/wiki?curid=297946", "title": "போரிவலி", "text": "போரிவலி\n\nபோரிவலி, இந்திய நகரமான மும்பையின் புறநகர்ப் பகுதியாகும். இது மும்பை விமான நிலையத்தில் இருந்து 18 கி.மீ தொலைவில் அமைந்துள்ளது.\n\nபோரிவலியில் இருந்து மும்பை புறநகர் ரயில்வேயின் மூலம் மற்ற இடங்களுக்கு தொடர்வண்டிகளில் சென்று வரலாம்.\n"}
{"id": "297948", "url": "https://ta.wikipedia.org/wiki?curid=297948", "title": "ஐதரபாத் எம்.எம்.டி.எஸ்", "text": "ஐதரபாத் எம்.எம்.டி.எஸ்\n\nஐதரபாத் எம்.எம்.டி.எஸ் என்னும் புறநகர ரயில்வே, ஐதரபாத்தில் இயங்குகிறது. இதை தெலுங்கானா அரசும், தென்மத்திய ரயில்வேயும் இணைந்து நடத்துகின்றன.\n\n"}
{"id": "297950", "url": "https://ta.wikipedia.org/wiki?curid=297950", "title": "சப்தரி மாவட்டம்", "text": "சப்தரி மாவட்டம்\n\nசப்தரி மாவட்டம், நேபாள மாநில எண் 2-இல் உள்ள எட்டு மாவட்டங்களில் ஒன்றாகும். இதன் தலைமையகமாக ராஜ்பிராஜ் என்ற நகரம் தேர்ந்தெடுக்கப்பட்டுள்ளது. இந்த மாவட்டத்தின் பரப்பளவு 1,363 சதுர கி.மீ. இங்கு 639,284 மக்கள் வசிக்கின்றனர்.\n"}
{"id": "297951", "url": "https://ta.wikipedia.org/wiki?curid=297951", "title": "காஞ்சிபுரம் அக்னீசுவரர் கோயில்", "text": "காஞ்சிபுரம் அக்னீசுவரர் கோயில்\n\nகாஞ்சிபுரம் மாண்டகன்னீசுவர கோயில் (வன்னீசம்) என்றழைக்கப்படும் இது, காஞ்சியிலுள்ள சிவக் கோயில்களில் ஒன்றாகும். மேலும், இவ்விறைவரை வன்னீசர் எனும் மற்றொரு பெயருடனும் வழங்கப்படுகிறது. இது, ஒக்கப்பிறந்தான் குளத்திற்கு தெங்கரையில் கிழக்கு பார்த்த சன்னதியாக அறியப்பட்ட இக்கோவில் குறிப்புகள், காஞ்சி புராண படலத்துள் உட்கோயில்களாகச் சொல்லப்பட்டுள்ளது.\n\n\nSection::::தல வரலாறு.\nஅக்னி தேவன் தன்னுடைய மூன்று சகோதரரும் தேவர்கட்கும் ஆவிகளைத் தாங்கும் வன்மையற்று இறந்துபோகத் தானும் பயந்து சிலநாள் சகோர தீர்த்தத்தில் ஒளிந்திருந்து தேவர்களால் வெளிப்பட்டு அவர்கள் வேண்டிக்கொண்ட வண்ணம் ஆவியைத் தாங்கும் வல்லமையைப் பெற பூஜித்தனன்.\nஅக்னிப் (வன்னி, நெருப்பு) பகவான் இப்பெருமானை வழிபட்டு - முனிவர்கள், தேவர்களால் தரப்படும் அவியுணவுகளைச் சுமக்கும் வல்லமையை பெற்றார் என்பது வரலாறாகும்.\n\nSection::::தல விளக்கம்.\nவன்னீசம் (வன்னி-அக்கினி.) எனும் இது, அக்கினிதேவன் தமையன்மார் மூவர் வேள்வி அவியைச் சுமக்கலாற்றாது இறந்தனர். அது கண்டஞ்சிய அக்கினி ஐயரம்பையர்த்தீர்த்தத்தைப் புகலடைந்து சகோதரனாக ஏற்றுக் காக்கவேண்டி அதனுள் மறைந்து கரந்தனன். தேவர் எங்கும் தேடி முடிவில் (ஒக்கப்பிறந்தான் குளம்) சகோதர தீர்த்தக்கரையை அடைந்து அதன்கண் வாழும் மீன்கள் காட்டிக்கொடுக்கக் கண்டு கூவி அழைக்கும் தேவர்களை முன் போகவிட்டுப் பின்பு மீன்களைத் தூண்டிலிற் படுகெனச் சாபமிட்ட அக்கினி அக்குளக்கரையில் வன்னீசரைத் தாபித்துப் பூசித்து அவிசுமக்கும் ஆற்றலைப் பெற்றேகினன். இவ்விரு தலங்கள் மாண்டகன்னீசர் தெருவில் உள்ள ஒக்கப்பிறந்தான் குளக்கரையில் உள்ளன.\n\n\n\n\n\n\nSection::::அமைவிடம்.\nதமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரத்தின் மேற்குப் பகுதியில் மாண்டுகண்ணீஸ்வரர் கோவில் தெருவிலுள்ள ஒக்கப்பிறந்தான்குளம் - (சகோதரதீர்த்தம்) இக்குளத்தின் முன்புள்ள கன்னியம்மன் கோயிலுக்குப் பின்னால், இக்கோவில் தாபிக்கப்பட்டள்ளது. மேலும், தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்தின் மேற்கு திசையில், கச்சபேசுவரர் கோயிலின் வடமேற்கு திசையில் கிழக்கு பார்த்த சன்னதியாக இக்கோவில் அமைந்துள்ளது.\n\n"}
{"id": "297953", "url": "https://ta.wikipedia.org/wiki?curid=297953", "title": "இந்தியாவில் உள்ள கேந்திரிய வித்தியாலயா பள்ளிகள்", "text": "இந்தியாவில் உள்ள கேந்திரிய வித்தியாலயா பள்ளிகள்\n\n\"கேந்திரிய வித்தியாலயா\" எனப்படும் பள்ளிகளை இந்திய அரசு நடத்துகிறது. இந்தியாவில் 1066 பள்ளிகளும், வெளிநாடுகளில் 3 மூன்று பள்ளிகளும் உள்ளன.\n\nமாநில வாரியாக கேந்திரிய வித்தியாலயா பள்ளிகளின் பட்டியல் கீழே தரப்பட்டுள்ளது. இந்த பட்டியலில் ஒன்றியப் பகுதிகளில் உள்ள பள்ளிகளும் சேர்க்கப்பட்டுள்ளன.\n\n\n\n\n\n\n\n"}
{"id": "297954", "url": "https://ta.wikipedia.org/wiki?curid=297954", "title": "தர்சன் அரங்கநாதன்", "text": "தர்சன் அரங்கநாதன்\n\nதர்சன் அரங்கநாதன் (\"Darshan Ranganathan\", சூன் 4, 1941 – சூன் 4, 2001) ஓர் இந்தியக் கரிமவேதியியலாளர். இவர் உயிர்க்கரிம வேதியியலில் பெரும்பணி ஆற்றியுள்ளார். இதில் \"புரத மடிப்பு குறித்த முன்னோடி ஆய்வுக்காக\" மிகவும் பெயர்பெற்றார். இவர் \"மீமூலக்கூறு தொகுப்பு, மூலக்கூறு வடிவமைப்பு, அரிய உயிரியல் நிகழ்வுகளின் வேதியியல் ஒப்புருவாக்கம், செயல்முனைவுக் கலப்பு பெப்டைடுகளின் தொகுப்பு, மீநுண்குழல்களின் தொகுப்பு ஆகிய ஆய்வுகளுக்காகப் பெரிதும் மதிக்கப்படுகிறார்.\"\n\nSection::::வாழ்க்கை.\nஇவர் வித்யாவதி மார்கனுக்கும் சாந்தி சுவரூப்புக்கும் 1941 ஜூன் 4 இல் பிறந்தார். இவர் தில்லியில் அடிப்படைக் கல்வி கற்றார். இவர் தில்லி பல்கலைக்கழகத்தில் 1967 இல் வேதியியலில் முனைவர் பட்டம் பெற்றார். தில்லி மிராண்டா கல்லுரியில் விரிவுரையாளராகச் பணியில் சேர்ந்தவர், பின்னாட்களில் அக்கல்லூரியின் வேதியியல் துறையின் தலைமையை ஏற்றுள்ளார். பிறகு லண்டனிலுள்ள ராயல் கழகத்தின் 'கண்காட்சி 1851’ ஆய்வுதவி பெற்று, முதுமுனைவர் பட்ட ஆய்விற்காக இலண்டன் இம்பீரியல் கல்லூரிக்கு சென்றுள்ளார், அங்கு இவர் டிரெக் பார்ட்டனிடம் ஆய்வு செய்துள்ளார்.\n\nஇவர் 1970 இல் கான்பூர் இந்தியத் தொழில்நுட்பக் கழகத்தில் ஆய்வைத் தொடங்கியுள்ளார். இதே கான்பூர் தொழில்நுட்பக்கழகத்தில் பேராசிரியராக இருந்த எஸ். அரங்கநாதனை மணந்தார். தன் கணவரோடு இணைந்து இவர் \"கரிம வினை இயங்கமைப்பில் உள்ள அறைகூவலான சிக்கல்கள்\" (1972), \"உயிர்த்தொகுப்புக் கலை: தொகுப்பு வேதியியலாளர்களுக்கான அறைகூவல்\" (1976), \"கரிம வினை இயங்கமைப்பில் உள்ள மேலுஞ்சில அறைகூவலான சிக்கல்கள்\" (1980) ஆகிய நூல்களை எழுதினார். மேலும் \"நடப்புக் கரிம வேதியியல் சுருக்கக் குறிப்புகள்\" இதழின் பதிப்பிலும் ஈடுபட்டார்.\n\nஇவர் உதவித் தொகைகளைப் பெற்று, அதன் அடிப்படையில் கான்பூரில் தனது ஆய்வைத் தொடர்ந்தார். அவரது கணவர் அங்கே பணியில் இருந்ததால் எழுதப்படாத நடைமுறை விதியால் புலப்பணியாளராக இவரால் சேர இயலவில்லை.\n\nஇவர் 1993 இல் திருவனந்தபுரத்தில் உள்ள அறிவியல் தொழில்நுட்பத் துறையிடை ஆய்வுக்கான தேசிய நிறுவனத்தின் மண்டல ஆய்வகத்திலும் 1998 இல் ஐதராபாதில் உள்ள இந்திய வேதியியல் தொழில்நுட்ப நிறுவனத்திலும் தன் ஆய்வைத் தொடர்ந்தார். அங்கே இவர் இணை இயக்குநர் ஆனார். இந்த ஆண்டுகளில் இவர் இசபெல்ல கார்பேவுடன் இணைந்து அமெரிக்கக் கப்பல் ஆராய்ச்சி ஆய்வகத்தில் கூட்டாகப் பணிபுரிந்தார்.\n\nஇவர் 1997 இல், உருவாகிய மார்பகப் புற்றால் 2001 இல் தன் பிறந்த நாளன்று இறந்தார்.\n\nஇவரது கணவர், இவரின் நினைவாக, 2001 இல் ஆண்டுக்கு இருமுறை அமைந்த விரிவுரைகளைப் பேராசிரியர் தர்சன் அரங்கநாதன் நினைவு விரிவுரை எனும் பெயரில் உருவாக்கினர். இதில் அறிவியல் தொழில்நுட்பத்தில் பெயர்பெற்ற பெண் அறிவியலாளர்கள் விரிவுரையாற்ற அழைக்கப்படுவர்.\n\nSection::::அறிவியல் பணி.\nஇவரது சிறப்பார்வம் இயற்கை உயிர்வேதி நிகழ்வுகளை ஆய்வகத்தில் மீட்டுருவாக்குவதி குவிந்திருந்தது. ஃஇஸ்ட்டாமைன், ஃஇஸ்ட்டாடைன் ஆகியவற்றில் இருந்து, அவற்றின் ஓர் உட்கூறான இமிடசோலைத் தன்னியக்கமுறையில் பிரித்தெடுப்பதற்கான நெறிமுறையை உருவாக்கினார். இது மருந்தாக்கத்துக்குப் பெரும்பங்காற்றியது. இவர் யூரியா சுழற்சியை ஆய்வகத்தில் ஒப்புருவாக்கம் செய்யும் வழிமுறையை உருவக்கினார். இவர் பின்னாட்களில் பல்வேறு புரதங்களைச் செய்வதிலும் தானே ஒருங்கிணையும் பெப்டைடுகளைக் கொண்டு மீநுண்குழல்களை உருவாக்குவதிலும் வல்லவரானார்.\n\n"}
{"id": "297955", "url": "https://ta.wikipedia.org/wiki?curid=297955", "title": "அசுரர் (இந்து சமயம்)", "text": "அசுரர் (இந்து சமயம்)\n\nஅசுரர்கள், () இந்துத் தொன்மவியல் வரலாற்றின்படி, அசுரர்கள் தேவர்கள் எனப்படும் சுரர்களின் ஒன்று விட்ட உடன்பிறந்தவர்கள் ஆவர். காசிபர் - திதி தேவி இணையருக்குப் பிறந்தவர்களே அசுரர்கள் ஆவார்.\nஅசுரர்கள் தீய குணங்கள் கொண்ட உயராற்றல் கொண்டவர்கள். அசுரர்களில் சில நற்குணம் கொண்டவர்கள் வருணனால் வழிநடத்தப்படும் ஆதித்தியர்கள் எனப்படுவர். இரணியாட்சன், இரணியன், இராவணன், சூரபத்மன், மகிசாசூரன் வாதபி போன்றோரை அசுரர்களுக்கு உதாரணமாகக் குறிப்பிடலாம். \n\n\"தானவர்கள்\" மற்றும் தைத்தியர்களும் அசுரர்கள் என அழைக்கபடுவர். அசுரர்களின் முதல் தலைவராக இருந்தவர் விருத்திராசூரன் ஆவார். அசுரர்களின் குலகுரு சுக்கிராச்சாரியார் ஆவார்.\n\nவேதங்களில் இரக்கமும் நற்செய்கைக போன்ற சத்துவ குணம் கூடியவர்களை தேவர்கள் என்றும், அசுரர்கள் முன்கோபம், வீண் புகழ்ச்சி போன்ற இராட்சத குணம் படைத்தவர்கள் என்றும், முனிவர்கள் இயற்றும் வேள்விகளை அழிப்பவர்கள் என்றும் இறைவர்களை கொடுமைப் படுத்துபவர்கள் என்றும் அறியப்படுகிறார்கள்.\n\nஇந்து சமயப் புராணங்கள், இதிகாசங்களில் அசுரர்களின் ஒரு பிரிவினர் இயற்கை ஆற்றல் மிக்க இயக்கர்கள் எனும் (யட்சர்கள் - யட்சினிகள்) என்றும், மனிதர்களை கொன்று உண்பவர்களை இராட்சதர்கள் என்றும் அழைக்கப்படுகிறார்கள்.\n\nSection::::இந்துத் தொன்மவியல்.\nSection::::விஷ்ணு வரலாறு.\nதிருப்பாற்கடலை தேவர்களுடன் அசுரர்களும் இணைந்து கடையும் போது வெளிப்பட்ட அமிர்தத்தை, விஷ்ணு பகவான் மோகினி வடிவம் எடுத்து அசுரர்களுக்கு அமிர்தம் வழங்காது தேவர்களுக்கு மட்டுமே வழங்கினார் என விஷ்ணு புராணம் கூறுகிறது. விஷ்ணு அவ்வபோது அவதாரம் எடுத்து அசுரர்களை கொன்றார் என விஷ்ணு புராணம் மற்றும் பாகவத புராணம் கூறுகிறது.\n\nSection::::சிவ புராணம்.\nஅசுரர்கள் சிவனை வழிபட்டு தவமியற்றி வரங்களை பெற்று, இறையுலகத்தை கைப்பற்றி\nஇறைவர்களை சிறை வைத்தனர் என சிவ புராணம் கூறுகிறது. இறைவர்களுக்கும் - முனிவர்களுக்கும் துன்பம் இழைத்த சும்பன் - நிசும்பன் மற்றும் சுந்தன் - உப சுந்தன் எனும் அசுர இரட்டையர்களை சிவ பெருமான் அழித்தார்.\n\nSection::::தேவி பாகவதம்.\nதேவி பாகவத்தில், பார்வதி துர்கை வடிவுடன் மகிசாசூரன் போன்ற கொடிய அசுரர்களை கொன்றார் என கூறுகிறது.\n\nSection::::பாகவத புராணம்.\nபாகவத புராணத்தில், கம்சன் ஏவிய அரக்கர்களை கிருட்டிணன் கொன்றார் என அறிய முடிகிறது.\n\nSection::::பௌத்தம்.\nபௌத்த சமயத்தில் குறிப்பாக மகாயான பௌத்தத்தில் அசுரர்கள் குறித்து அதிக செய்திகள் உள்ளன.\n\n"}
{"id": "297960", "url": "https://ta.wikipedia.org/wiki?curid=297960", "title": "கேமா", "text": "கேமா\n\nகேமா (Khema) புத்தரின் இரண்டு தலைமைப் பெண் சீடர்களில் ஒருவராவார். மற்றவர் உப்பலவன்னா\nகேமா மகத நாட்டின் மன்னன் பிம்பிசாரனின் பட்டத்தரசிகளில் ஒருவர். மகத அரசன் பிம்பிசாரனின் அனுமதியுடன் அழகில் சிறந்த கேமா கௌதம புத்தரை அணுகி துறவறம் பூண்டார்.\n\nதுறவறம் நன்கு பயின்று தன்னை அருக நிலைக்கு உயர்த்திக் கொண்டு, புத்தரின் பெண் சீடர்களில் தலைமைப் பிக்குணியாக திகழ்ந்தவர்.\n\n"}
{"id": "297963", "url": "https://ta.wikipedia.org/wiki?curid=297963", "title": "காராகும் பாலைவனம்", "text": "காராகும் பாலைவனம்\n\nகாராகும் பாலைவனம் (Karakum Desert), கருமணல் கொண்டதால் இப்பாலைவனத்திற்கு துருக்கி மொழியில் காரகும் பாலைவனம் எனப் பெயராயிற்று. நடு ஆசியா நாடான துருக்மெனிஸ்தானின் மொத்த பரப்பளவில் எழுபது விழுக்காடு (35,000 சதுர கிலோ மீட்டர்) பரப்பளவை காராகும் பாலைவனம் அடைத்துள்ளது.\n\nஇப்பாலைவனத்தில் மக்கள் தொகை அடர்த்தி 6.5 சதுர கிலோ மீட்டரில் ஒரு நபர் விகிதத்தில் உள்ளது. ஆண்டு சராசரி மழை அளவு 70 முதல் 150 மில்லி மீட்டராக உள்ளது.\n\nSection::::அமைவிடம்.\nகாஸ்பியன் கடலுக்கு கிழக்கே, ஏரல் கடலுக்கு வடக்கே, அமு தாரியா ஆறு மற்றும் கைசுல் - கும் பாலைவனத்திற்கு வடகிழக்கில் துருக்மெனிஸ்தானில் காராகும் பாலவனம் அமைந்துள்ளது.\n\nSection::::பொருளாதாரம் மற்றும் ஆதாரங்கள்.\nபாலைவனச் சோலைகள் மற்றும் சிறிதளவில் பருத்தி பயிரிடப்படுகிறது.\nதற்போது இங்கு கணிசமாக பாறை எண்ணெய் மற்றும் இயற்கை எரிவாயு கண்டெடுக்கப்பட்டுள்ளது.\n\nSection::::நரகத்திற்கான கதவு.\nகாராகும் பாலைவனப் பகுதியில் மீத்தேன் எரிவாயு எடுக்க 70 மீட்டர்கள் (130 அடிகள்) விட்டமும், 60 மீட்டர்கள் (200 அடிகள்) அகலமும், சுமார் 20 மீட்டர் (66 அடிகள்) ஆழத்தில் தோண்டிய மிகப் பெரிய பள்ளத்தாக்கில், இடைவிடாது தொடர்ந்து செம்மஞ்சள் நிறத்தில் மீத்தென் எரிவாயு தீச்சுவாலை தொடர்ந்து உமிழ்ந்தபடி இருப்பதால் இப்பகுதியை நரகத்திற்கான கதவு என உள்ளூர் மக்களால் அழைக்கப்படுகிறது.\n\nSection::::போக்குவரத்து.\nடிரான்ஸ்-காஸ்பியன் தொடருந்து சேவை உள்ளது.\n\n"}
{"id": "297965", "url": "https://ta.wikipedia.org/wiki?curid=297965", "title": "காஞ்சிபுரம் சௌனகேசர் கோயில்", "text": "காஞ்சிபுரம் சௌனகேசர் கோயில்\n\nகாஞ்சிபுரம் சௌனகேசர் கோயில் (சௌனகேசம்) என்றழைக்கப்படும் இது, காஞ்சியிலுள்ள சிவக் கோயில்களில் ஒன்றாகும். மேலும், இவ்விறைவரை திருக்காஞ்சீஸ்வரர் எனும் மற்றொரு பெயருடனும் வழங்கப்படுகிறது. இது, புத்தேரித் தெருவை அடுத்துள்ள கவுனசேகர் தெருவில் உள்ளது. கிழக்கு பார்த்த சன்னதியாக அறியப்பட்ட இக்கோவில் குறிப்புகள், காஞ்சி புராண படலத்துள் உட்கோயில்களாகச் சொல்லப்பட்டுள்ளது.\n\n\nSection::::தல வரலாறு.\nகவுனக முனிவர் தம்பெயரால் சிவலிங்கம் நிறுவி போற்றி மலநோய் நீங்க் முக்தி எய்தினர். சகோதர தீர்த்தம் அக்னிதேவன் தான் ஒளித்திருப்பதற்கு இக்குளத்தருகே வருணணை தன்னையொருவருக்கும் காட்டக்கூடாதென்றும் எனக்கு நீ சகோதரனல்லவா என்றும் பிரார்த்தித்து ஒளிந்திருந்தனராதலால் அக்குளம் சகோதர தீர்த்தமெனப் பெயர் பெற்றதென்பது வரலாறாகும்.\n\nSection::::தல விளக்கம்.\nசவுனகேசம் எனும் இது, சவுனக முனிவர் தம்பெயராற் சிவலிங்கம் நிறுவிப் போற்றி மலநோய் நீங்கி முத்தி எய்தினர். இக்கோயில் புத்தேரி தெருவை அடுத்துள்ள சவுனகேசர் தெருவில் உள்ளது.\n\n\nSection::::அமைவிடம்.\nதமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரத்தின் மேற்குப் பகுதியில் புத்தேரித் தெருவை அடுத்துள்ள கவுனசேகர் தெருவில் உள்ள தானப்ப நாயகன் தெருவில் இக்கோவில் தாபிக்கப்பட்டள்ளது. மேலும், தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்தின் மேற்கு திசையில், கச்சபேசுவரர் கோயிலின் மேற்கு திசையில் கிழக்கு பார்த்த சன்னதியாக இக்கோவில் அமைந்துள்ளது.\n\n"}
{"id": "297968", "url": "https://ta.wikipedia.org/wiki?curid=297968", "title": "யாதகிரி லெட்சுமி நரசிம்மர் கோவில்", "text": "யாதகிரி லெட்சுமி நரசிம்மர் கோவில்\n\nயாதகிரி நரசிம்மர் கோவில் (\"Yadagirigutta Temple\") தெலுங்கானாவில் உள்ள விஷ்ணுவின் நான்காம் அவதாரமான நரசிம்மர் கோவில் ஆகும்.இந்த கோவில் இந்தியாவில் தெலுங்கானா மாநிலதில் புவனா யாததிரி மாவட்டதில் உள்ள யாதகிரிகுட்டா எனும் சிறு நகரதில் உள்ள சிறுகுன்றில் உள்ளது. இந்த கோவில் ஐதராபாத் இருந்து 52 கி.மீ துரத்தில் உள்ளது.அதிக அளவு பக்தர்கள் கூட்டம் ஞாயிறு மற்றும் பொது விடுமுறை நாட்களில் வருவது உண்டு.\n\nSection::::வரலாறு.\nபுராண யாதகிரி நரசிம்மர் கோவில் புதிய யாதகிரி நரசிம்மர் கோவில் இருந்து 2 கி.மீ தொலைவில் உள்ளது. புராண யாதகிரி நரசிம்மர் கோவிலில் இரண்டு அதிசயங்கள் உள்ளன, ஒன்று ஹனுமானின் கால் அடி தடம் மற்றொன்று அங்கு உள்ள தெப்பகுளம். ஹனுமானின் கால் அடி தடம் ஹனுமான் இங்கிருந்து கிஷரா என்னும் இடத்தில் தாவிய போது வந்த தடம். இப்போதும் மாற்றம் அடையாது இருப்பது. அதே மாதிரி இங்கு உள்ள தெப்பத்தில் தண்ணீர் வற்றாமல் இருப்பது.\n\nதிரேதா யுகம் நடக்கும் போது யாத ரிஷி என்னும் முனிவர் வாழ்ந்து வந்தார். இவர் அனுமானின் அருள் பெற்று நரசிம்மரை நினைத்து தவம் செய்து வந்தார். இவரது தவத்தால் மகிழ்ந்த நரசிம்மர் இவர் முன் ஐந்து வடிவில் தோன்றினார். ஐந்து வடிவானது ஜ்வால நரசிம்மர், யோக நரசிம்மர், நரசிம்மர், உக்கிர நரசிம்மர், லெட்சுமி நரசிம்மர் ஆகும். இதனால் பிற்காலங்களில் பஞ்ச நரசிம்ம கோவில் என பெயர் பெற்றது. பதினெட்டு புராணங்களில் ஒன்றான ஸகந்த புராணத்தில் இந்த கோயிலை பற்றிய தகவல்கள் உள்ளது.\n\nஇன்னொரு புராணக்கதையின்படி நாராயணர் யாத ரிஷியின் தவத்தால் மகிழ்ந்து ஹனுமனை அனுப்பி முனிவருக்கு புனித இடத்தை காட்டியதாகவும் அங்கு இறைவன் லட்சுமி நரசிம்மர் வடிவில் முனிவர் முன் தோன்றியதாகவும் உள்ளது. அந்த இடம் இப்போதுள்ள கோவில் இருந்து 5 கி.மீ தொலைவில் உள்ளது. அங்கு முனிவர் பல காலங்கள் இறைவனை வழி பட்டுள்ளார். முனிவரின் முக்திக்கு பிறகு அங்குள்ள மக்கள் இறைவனைப் பற்றி அறிந்து அவரை வழிபட்டனர். ஆனால் மக்களின் முறையற்ற வழிபாட்டின் காரணமாக லட்சுமி நரசிம்மர் மலைக்குள் சென்று விட்டார். மக்கள் பல நாட்கள் இறைவனை தேடினார்கள். பல ஆண்டுகள் கழித்து ஒரு பக்தையின் கனவில் தோன்றி தான் இருக்கும் இடத்தை காட்டினார். அங்கு அவர்கள் சென்ற போது இறைவன் அவரின் ஐந்து உயரிய அவதாரங்களால் காட்சியளித்தார்.\n\nSection::::அமைப்பும் வழிபாடும்.\nஇந்த குடவரைக் கோவிலிலுள்ள கருவறை உச்சத்தில் உள்ள விமானம் விஷ்ணுவின் கையில் உள்ள தங்க சுதர்ஸன சக்கரம் ஆகும் (3 அடி X 3அடி ). கோவில் அலங்காரங்களும் பொருட்களும் 6 கி.மீ தொலைவில் இருந்தே அறியலாம். பல வருடங்களுக்கு முன் சக்கரம் பக்தர்களுக்கு வழிகாட்டிய போல் செயற்பட்டுள்ளது. இந்த கோவில் பல ரிஷிகளால் வழிபட்டுள்ளதால் ரிஷி ஆராதன ஷேத்திரம் என பெயர் உள்ளது.\n\nஇங்குள்ள நரசிம்மர் பக்தர்களுக்கு உள்ள தீராத நோயை தீர்ப்பதால் வைத்திய நரசிம்மர் என அழைக்கப்படுகிறார். அதைப்போல் தீய சக்திகளாலும், தீய கிரகங்களாலும் பிடிக்கப் பட்டவர்களை துன்பங்களை அகற்றி, காப்பாற்றி நல்வழி படுத்துபவராகவும் விளங்குகிறார். பல சமயங்களில் பக்தர்களின் கனவுகளில் நரசிம்மர் தோன்றி அவர்களுக்கு தேவையான மருத்துவ முலிகைகளை தருவதும், பக்தர்களை நோயை தீர்ப்பதும், அவர்களின் உடல் ஆரோக்கியத்திற்கு நல்லாசியும் வழங்குகிறார்.\n\nஒரு மண்டல (48 நாள்) விரத முறை மிக விசேஷமானது. இங்கு ஆராதனைகளும், பூஜைகளும் பாஞ்சராத்திரம் நெறிகளின்படி பின்பற்றப்படுகிறது. \n\n"}
{"id": "297972", "url": "https://ta.wikipedia.org/wiki?curid=297972", "title": "திக்லிபூர்", "text": "திக்லிபூர்\n\nதிக்லிபூர், இந்திய ஒன்றியப் பகுதியான அந்தமான் தீவுக்கூட்டத்தில் உள்ள வடக்கு அந்தமான் தீவில் உள்ள பெரிய நகரம் ஆகும். ஏரியல் விரிகுடாவிற்கு தெற்கில் , போர்ட் பிளேரில் இருந்து 290 கி.மீ தொலைவில், கல்போங் ஆற்றின் கரையில் கடல் மட்டத்திலிருந்து 43 மீட்டர் உயரத்தில் (141 அடி) இந்நகரம் அமைந்துள்ளது. திக்லிபூர் என்ற பெயரில் வட்டமும் உள்ளது. திக்லிபூர் வட்டத்தில் 42,877 மக்கள் வசிக்கின்றனர்.\n\nSection::::தொழில்.\nஇங்கு நெல், தென்னை, பாக்கு, வாழை ஆகியவை முக்கிய பயிர்கள்.\n"}
{"id": "297973", "url": "https://ta.wikipedia.org/wiki?curid=297973", "title": "ரங்கத்", "text": "ரங்கத்\n\nரங்கத், இந்திய ஒன்றியப் பகுதியான அந்தமான் தீவுக்கூட்டத்தின் நடு அந்தமான் தீவில் உள்ள கிராமம். இது வடக்கு மற்றும் மத்திய அந்தமான் மாவட்டத்துக்கு உட்பட்ட ரங்கத் வட்டத்தில் உள்ளது.\n\nஇங்கு 38,824 மக்கள் வாழ்கின்றனர். இவர்களில் பெரும்பாலானோர் வங்காளிகளும், தமிழர்களும் ஆவர். இந்த நகரத்தில் இருந்து 210 கி.மீ பயணித்து போர்ட் பிளேரையும், 70 கி.மீ பயணித்து மாயாபந்தரையும் அடையலாம்..\nSection::::ஊர்கள்.\nரங்கத் வட்டத்தில் உள்ள கிராமங்கள்\n\nSection::::அரசியல்.\nஇந்த ஊர் அந்தமான் நிக்கோபார் தீவுகள் மக்களவைத் தொகுதிக்கு உட்பட்டது.\n\n"}
{"id": "297987", "url": "https://ta.wikipedia.org/wiki?curid=297987", "title": "கார் நிக்கோபார் வான்படைத் தளம்", "text": "கார் நிக்கோபார் வான்படைத் தளம்\n\nகார் நிக்கோபார் வான்படைத் தளம் , இந்திய ஒன்றியப் பகுதியான அந்தமான் நிக்கோபார் தீவுக்கூட்டத்தைச் சேர்ந்த கார் நிகோபார் தீவின் இந்திய வான்படை பாசறையில் அமைந்துள்ளது.\n\nSection::::அமைப்பு.\nஇந்த நிலையம் கடல் மட்டத்தில் இருந்து 5 அடி உயரத்தில் உள்ளது. சிமெண்டில் அமைக்கப்பட்ட ஓடுபாதை உள்ளது. இந்த ஓடுபாதை 2717 மீட்டர் நீளம் கொண்டது.\n\nSection::::போக்குவரத்து.\nஇங்கிருந்து போர்ட் பிளேர் விமான நிலையத்துக்கு விமானங்கள் இயக்கப்படுகின்றன.\n"}
{"id": "297988", "url": "https://ta.wikipedia.org/wiki?curid=297988", "title": "வைப்பர் தீவு", "text": "வைப்பர் தீவு\n\nவைப்பர் தீவு, இந்தியாவின் அந்தமான் நிக்கோபார் தீவுகள் ஒன்றியப் பகுதியில் உள்ள தீவு. இது போர்ட் பிளேருக்கு அருகில் அமைந்துள்ளது. இங்கு பிரித்தானியர் ஆட்சிக் காலத்தில் கட்டப்பட்ட சிறைகள் உள்ளன.\n\nஇங்குள்ள சிறை இந்திய விடுதலைப் போராட்டத்தில் முக்கியப் பங்கு வகிக்கிறது.\n\nSection::::அரசியல்.\nஇந்த தீவு அந்தமான் நிக்கோபார் தீவுகள் மக்களவைத் தொகுதிக்கு உட்பட்டது.\n\n"}
{"id": "297992", "url": "https://ta.wikipedia.org/wiki?curid=297992", "title": "வடக்கின் மாபெரும் சமர் (துடுப்பாட்டம்)", "text": "வடக்கின் மாபெரும் சமர் (துடுப்பாட்டம்)\n\nவடக்கின் மாபெரும் சமர் (\"Battle of the North\") என்பது இலங்கையின் வடக்கே யாழ்ப்பாணத்தில் அமைந்துள்ள யாழ்ப்பாணம் மத்திய கல்லூரி, பரி யோவான் கல்லூரி ஆகிய பாடசாலைகளுக்கிடையே ஆண்டுதோறும் நடைபெறும் 3-நாள் துடுப்பாட்டப் போட்டி ஆகும். இப்பாடசாலைகளுக்கிடையே 1904 ஆம் ஆண்டில் முதலாவது போட்டி இடம்பெற்றது. இப்போட்டிகள் \"நீலங்களின் சமர்\" (\"Battle of the Blues\") எனவும் அழைக்கப்படுகிறது.\n\nSection::::ஒரு-நாள் போட்டிகள்.\n2003 ஆம் ஆண்டு முதல் இரு பாடசாலைகளும் ஆண்டுதோறும் 50-ஓவர்கள் கொண்ட மட்டுப்படுத்தப்பட்ட ஒருநாள் போட்டியில் விளையாடி வருகின்றன.\n"}
{"id": "298002", "url": "https://ta.wikipedia.org/wiki?curid=298002", "title": "நாடாளுமன்றக் குன்று", "text": "நாடாளுமன்றக் குன்று\n\nநாடாளுமன்றக் குன்று (\"Parliament Hill\", ), பொதுவழக்கில் தி ஹில், ஒன்ராறியோ மாகாணத்தின் ஒட்டாவாவில் நகரமையத்தில் ஒட்டாவா ஆற்றின் தென்கரையில் அமைந்துள்ள அரசு நிலப்பகுதி ஆகும். இதன் கோதிக் மறுமலர்ச்சிப் பாணிக் கட்டிடங்களில் கனடிய நாடாளுமன்றம் அமைந்துள்ளது. இங்கு பல முக்கியமானத் தேசியக் குறியீடுகளை கட்டிட வடிவமைப்பில் காணலாம். இதனைச் சுற்றிப் பார்க்க ஆண்டுதோறும் கிட்டத்தட்ட 3 மில்லியன் பார்வையாளர்கள் வருகின்றனர்.\n\n18ஆவது, 19ஆவது நூற்றாண்டுகளில் இந்நிலப்பகுதி படைத்துறையின் கட்டுப்பாட்டில் இருந்தது. 1859இல் ஐக்கிய இராச்சியத்தின் விக்டோரியா கனடா மாகாணத்தின் தலைநகரமாக பைடவுனை அறிவித்த பிறகு இதனை அரசு நிலமாக மேம்படுத்தும் பணிகள் துவங்கப்பட்டன. நாடாளுமன்றத்தின் பல விரிவாக்கங்களையும் துறைசார் கட்டிடங்களையும் 1916இல் தீவிபத்தில் அழிபட்ட மைய வளாகத்தையும் அடுத்து நாடாளுமன்றக் குன்று தற்போதுள்ள வடிவைக் கொண்டுள்ளது; 1927இல் அமைதிக் கோபுரம் கட்டப்பட்டது. 2002 முதல் விரிவான $1 பில்லியன் செலவுள்ள புதுப்பித்தல், சீரமைத்தல் பணிகள் மேற்கொள்ளப்பட்டு வருகின்றன; இது 2020 வரை தொடரும் என மதிப்பிடப்பட்டுள்ளது.\n\nஇந்தக் கட்டிடத் தொகுதியில் மூன்று வளாகங்கள் உள்ளன: மேற்கு வளாகம், கிழக்கு வளாகம் மற்றும் மைய வளாகம்.\n\n1916இல் ஏற்பட்ட தீ விபத்தொன்றில் மைய வளாகம் முழுமையாக அழிபட்டது; நூலகத்தை மட்டுமே காப்பாற்ற முடிந்தது. இந்தக் கட்டிடம் மீண்டும் கட்டப்பட்டு அமைதிக் கோபுரம் 1927இல் முடிவுற்றது. கட்டிடங்களின் கூரைகள் செப்பாலானவை; இவை காலப்போக்கில் பச்சையாக மாறியுள்ளன.\n\nஇவ்வளாகத்தைச் சுற்றிலும் பல சிலைகள் அமைக்கப்பட்டுள்ளன. பல முன்னாள் பிரதமர்களுக்கும் கனடாவில் பெண்களின் சம உரிமைகளுக்காக போராடிய 5 முதன்மைப் பெண்களுக்கும் இங்கு சிலைகள் உள்ளன. கனடா நிறுவப்பட்டு நூறாண்டுகள் நிறைவுபெற்றதை போற்றும் வகையில் நூற்றாண்டுத் தீ ஏற்றப்பட்டுள்ளது.\n\n"}
{"id": "298007", "url": "https://ta.wikipedia.org/wiki?curid=298007", "title": "மகாத்மா காந்தி தேசியப் பூங்கா", "text": "மகாத்மா காந்தி தேசியப் பூங்கா\n\nமகாத்மா காந்தி தேசியப் பூங்கா, இந்திய ஒன்றியப் பகுதியான அந்தமான் தீவுக்கூட்டத்தில் உள்ளது. இது போர்ட் பிளேரில் இருந்து 29 கி.மீ தொலைவில் அமைந்துள்ளது. இந்த பூங்கா 281.5 சதுர கி.மீ பரப்பளவில், பதினைந்து தீவுகளில் அமைந்துள்ளது. இங்கு நீர்மூழ்கல் உள்ளிட்டவை பொழுதுபோக்கு அம்சங்களாகும்.\n\n"}
{"id": "298008", "url": "https://ta.wikipedia.org/wiki?curid=298008", "title": "ஹிம்மத்நகர் வட்டம்", "text": "ஹிம்மத்நகர் வட்டம்\n\nஹிம்மத்நகர் வட்டம், இந்திய மாநிலமான குஜராத்தின் சாபர்காண்டா மாவட்டத்தில் உள்ளது.\n\nSection::::அரசியல்.\nஇந்த வட்டம் ஹிம்மத்நகர் சட்டமன்றத் தொகுதிக்கும், சாபர்காண்டா மக்களவைத் தொகுதிக்கும் உட்பட்டது.\n\n\n\n\n"}
{"id": "298013", "url": "https://ta.wikipedia.org/wiki?curid=298013", "title": "கனடாவின் உச்ச நீதிமன்றம்", "text": "கனடாவின் உச்ச நீதிமன்றம்\n\nகனடாவின் உச்ச நீதிமன்றம் (\"Supreme Court of Canada\", ) கனடாவின் மிகவும் உயரிய நீதிமன்றமாகும். கனடிய நீதி முறைமையில் மேல்முறையீடுகளுக்கான இறுதி நீதிமன்றமாகும். இந்த நீதிமன்றம் ஆண்டொன்றுக்கு மாகாண, ஆட்பகுதி மற்றும் கூட்டரசின் மேல் முறையீட்டு நீதிமன்றங்களின் தீர்ப்புகளால் தீர்வு கிடைக்காத 40 முதல் 75 வாதிகளுக்கு மேல்முறையீடு செய்ய அனுமதி வழங்குகின்றது. இதன் முடிவுகள் கனடியச் சட்டங்களின் இறுதி வெளிப்பாடாகவும் பயன்பாடாகவும் அனைத்து கீழ் நீதிமன்றங்களையும் கட்டுப்படுத்துவதாகவும் உள்ளன; இந்த தீர்ப்புகளுக்கு மேலோங்கும் வண்ணமோ செயலற்றதாக்கும் வண்ணமோ நாடாளுமன்றத்திலும் மாகாண சட்டப்பேரவைகளிலும் \"கனடிய உரிமை சுதந்திரப் பட்டயம்\" பிரிவு 33படி சட்டங்கள் இயற்றப்படலாம் (மீச்செல் பிரிவு).\n"}
{"id": "298027", "url": "https://ta.wikipedia.org/wiki?curid=298027", "title": "பெர்த்தா காசிரீஸ்", "text": "பெர்த்தா காசிரீஸ்\n\nபெர்த்தா காசிரீஸ் (Berta Isabel Cáceres Flores, ; 4 மார்ச் 1971, 1972, or 1973 – 3 மார்ச் 2016) என்பவர் நடு அமெரிக்க நாடான ஹொண்டுராஸ் நாட்டைச் சேர்ந்த ஒரு சுற்றுச்சூழல் செயற்பாட்டாளர் மற்றும் லென்கா பழங்குடியினத் தலைவர், மற்றும் ஹோண்டுராஸ் பாப்புலர் மற்றும் பழங்குடி அமைப்புகளின் கவுன்சிலின் (COPINH). இணை நிறுவனர் மற்றும் ஒருங்கிணைப்பாளர் ஆவார். பழங்குடி மக்களின் வாழ்வாதாரத்துக்கு அச்சுருத்தலாகவும், அவர்கள் புனிதமானது என்று கருதும் குவால்கர்க் ஆற்றின் குறுக்கே கட்ட திட்டமிடப்பட்ட அருவா ஜர்கா அணைத் திட்டத்தை எதிர்த்து பூர்வகுடி மக்களை ஒருங்கிணைத்து போராடி அணைத் திட்டத்தை தற்காலிகமாக நிறுத்தவைத்தார். இதற்காக 2015 ஆண்டு சுற்றுச்சூழல் பணிக்காக வழங்கப்படும் கோல்டுமேன் சுற்றுச்சூழல் விருதைப் பெற்றார்.\n\nஇவரின் சுற்றுச்சூழல் செயற்பாட்டால் அச்சுறுத்தலுக்கு உள்ளான இவர் மார்ச், 3, 2016 அன்று அடையாளம் தெரியாத நபர்களால் சுட்டுப் படுகொலை செய்யப்படார். உலகளாவிய சூழல் ஆர்வலர்களின் கருத்தின்படி காடுகள் மற்றும் ஆறுகளை பாதுகாக்கப் பாடுபடும் சுற்றுச்சூழல் ஆர்வலர்களுக்கு ஹொண்டுராஸ் நாடு உலகின் மிக ஆபத்தான நாடாக விளங்குகிறது.\nSection::::இதையும் காண்க.\nமேக்சிமா ஆக்கூன்யா த சாப்\nSection::::வெளி இணைப்புகள்.\nபெர்த்தா காசிரீஸ் படுகொ﻿லை எழுப்பும் சுற்றுச்சூழல் கேள்விகள்\n"}
{"id": "298028", "url": "https://ta.wikipedia.org/wiki?curid=298028", "title": "பார்த்திய எய்வு", "text": "பார்த்திய எய்வு\n\nபார்த்திய எய்வு என்பது பண்டைக்கால ஈரானிய மக்களான பார்த்தியர்களால் பிரபலமடைந்த ஒரு போர் உத்தி. இலகுகவச குதிரையின்மேல்  பார்த்திய வில்லாளிகள் முழு வீச்சில் பின்வாங்கும்போது,  உடலை திருப்பி பின்தொடரும் எதிரியை நோக்கி அம்பை எய்வர். இதை செயல்படுத்த சிறந்த குதிரையேற்ற திறன் தேவை, ஏனெனில் சவாரியாளர் கைகளில் வில் ஏந்தியிருப்பார். பார்த்தியர்களின் காலத்தில் அங்கவடி கண்டுபிடிக்கப்படவில்லை என்பதால், சவாரியாளர் தனது கால்களின் அழுத்தத்தால் மட்டுமே அவரின் குதிரையை வழிநடத்த இயலும். பின்வாங்குவது போல் நடிக்கும் போது, இந்த உத்தி எதிரியை நிலைகுலைய வைக்கும்.\n\nஇந்த உத்தியை  சாகர்கள், ஹீனர்கள், துருக்கியர்கள், அங்கேரியர்கள் மற்றும் மங்கோலியர்கள் உட்பட பெரும்பாலான ஐரோவாசிய நடோடிகள் பயன்படுத்தினர், இது மேலும் சசானிய குதிரைப்படைப் பிரிவுகளான கிளிபனாரி மற்றும் கட்டபிறாக்து ஆகியவற்றிலும் பயன்படுத்தப் பட்டது.\n\nகாரே போரில் இந்த உத்தி (பார்த்தியர்களால்) செயல்படுத்தப்பட்டது. இப்போரில் பார்த்திய எய்வு, ரோமானிய தளபதி கிரேசசை பார்த்தியர்கள் வெல்ல ஒரு முக்கிய காரணி ஆகும்.\n\n"}
{"id": "298033", "url": "https://ta.wikipedia.org/wiki?curid=298033", "title": "சிகோ மெண்டிஸ்", "text": "சிகோ மெண்டிஸ்\n\nபிரான்சிஸ்கோ ஆல்வெஸ் மெண்டீஸ் ஃபைஹோ (Francisco Alves Mendes Filho, சிகோ மெண்டிஸ் Chico Mendes என அறியப்படுபவர் (திசம்பர் 15, 1944 – திசம்பர் 22, 1988), பிரேசில் இரப்பர் தொழிலாளர் தொழிற்சங்க தலைவர் மற்றும் சூழலியலாளர். இவர் அமேசான் மழைக்காடுகள பாதுகாக்க போராடியவர், மனித உரிமைப் போராளி பிரேசில் நாட்டின் விவசாயிகள், பழங்குடிமக்கள் ஆகியோரின் உரிமைக்காக தன் வாழ்நாள் முழுக்க போராடியவர் ஆவார். திசம்பர் 22, 1988 அன்று அமேசான் காடுகளை அழித்துப் பால்பண்ணை நடத்துபவரின் மகனால் இவர் படுமொலை செய்யப்பட்டார். பிரேசில் உயிர் பன்மயப் பாதுகாப்பு நிறுவனத்துக்குச் சிகோ மெண்டிஸ் பெயர் பிரேசில் அரசால் வைக்கப்பட்டுள்ளது.\n"}
{"id": "298034", "url": "https://ta.wikipedia.org/wiki?curid=298034", "title": "ஜாலியின் தராசு", "text": "ஜாலியின் தராசு\n\nஜாலியின் தராசு () என்பது ஒரு சாதாரண வில் தராசு ஆகும். இதனைப் பயன்படுத்தி சிறு திண்மப் பொருட்களின் ஒப்படர்த்தியினைக் காணலாம்.\n\nஇங்கு ஒரு கம்பிச்சுருளின் மேல்பகுதி ஒரு நிறுத்துகையின் (\"Stand\") துணையடன் செங்குத்தாகத் தொங்கவிடப்பட்டுள்ளது. கம்பிச்சுருளின் அடிப்பகுதியில் ஒன்றன் கீழ் ஒன்றாக இரு தராசுத்தட்டுகள் தொங்கவிடப்பட்டுள்ளன. அடித்தட்டு நீரில் மூழ்கி இருக்கிறது. இதற்காக நிறுத்துகையில் ஒரு மேடையும் அதன்மேல் தண்ணீர் உள்ள முகவையும் உள்ளது. கம்பிச்சுருளின் பக்கம் நிறுத்துகையில் ஓர் அளவுகோல் உள்ளது. பொருளை மேல்தட்டில் வைத்து கம்பிச்சுருள் எவ்வளவு நீட்சியினைப் பெறுகிறது எனக்கண்டு, பின் பொருளினை அடித்தட்டில் வைத்து நீட்சியினைக் காண வேண்டும்.\n\nஇந்த அளவுகள் முறையே w , w' என்றால்:\n"}
{"id": "298047", "url": "https://ta.wikipedia.org/wiki?curid=298047", "title": "அமெரிக்காக்களில் பிரான்சியக் குடியேற்றம்", "text": "அமெரிக்காக்களில் பிரான்சியக் குடியேற்றம்\n\nஅமெரிக்காக்களில் பிரான்சிய குடியேற்றம் (\"French colonization of the Americas\") 16ஆம் நூற்றாண்டில் துவங்கியது. இது அடுத்த நூற்றாண்டுகளில் தொடர்ந்து பிரான்சு மேற்கு அரைக்கோளத்தில் தனது குடியேற்றப் பேரரசை நிறுவியது. வட அமெரிக்காவின் பெரும்பாலான கிழக்குப் பகுதிகளிலும் பல கரிபியன் தீவுகளிலும் தென் அமெரிக்காவிலும் தனது குடியேற்றங்களை பிரான்சு நிறுவியிருந்தது. இவற்றிலிருந்து மீன், சர்க்கரை, விலங்கு மென்மயிர்கள் ஏற்றுமதி செய்தது. \n\nஇப்புதிய உலகின் தங்கள் குடியேற்றங்களில் கோட்டைகளையும் குடியிருப்புகளையும் கட்டினர்;இவ்வாறு உருவான நகரங்கள் கனடாவில் கியூபெக், மொண்ட்ரியால் நகரங்கள்; ஐக்கிய அமெரிக்காவில் டிட்ராயிட், கிரீன் பே, விசுகான்சின், செயின்ட் லூயிஸ், கேப் கிரார்டோ, அலபாமாவின் மொபைல், மிசிசிப்பியின் பிலோக்சி, பாடன் ரூஜ் மற்றும் நியூ ஓர்லென்ஸ்; பிரேசிலில் போர்ட்-ஓ-பிரின்ஸ், எயிட்டியில் காப்-எயித்தியன், பிரெஞ்சு கயானாவில் கயேன் மற்றும் சாவோ லூயிசு ஆகும்.\n\nSection::::வட அமெரிக்கா.\nSection::::பின்னணி.\nபிரான்சியர்கள் அமெரிக்காக்களுக்கு முதலில் நாடுகாண் பயணிகளாகவே வந்தனர்; அமைதிப் பெருங்கடலுக்கான வழியைக் கண்டறிந்து பெருஞ்செல்வம் ஈட்ட விரும்பினர். பிரான்சின் முதலாம் பிரான்சிசுக் காலத்தில் பெரும் முயற்சிகள் எடுக்கப்பட்டன. 1524இல் இத்தாலியில் பிறந்த கியோவான்னி டா வெர்ரசானோவை புளோரிடாவிற்கும் நியூபவுண்ட்லாந்திற்கும் இடைப்பட்ட பகுதி வழியாக அமைதிப் பெருங்கடலுக்கு வழி தேடினார். வெர்ரசானோ புதிய எசுப்பானியாவிற்கும் ஆங்கிலேயர்களின் நியூபவுண்ட்லாந்திற்கும் இடைபட்ட பகுதியை \"பிரான்செஸ்கா\" என்றும் \"நோவா காலியா\" என்றும் பெயரிட்டு பிரான்சிய உரிமையை நிலைநாட்டினார்.\nSection::::குடியேற்றம்.\n1534இல் முதலாம் பிரான்சிசு நியூபவுண்ட்லாந்து, செயின்ட் லாரன்சு ஆற்றுத் தீரத்திலும் தேடலை மேற்கொள்ள இழ்சாக் கார்ட்டியேவை அனுப்பினார். இவர் காசுபெ மூவலந்தீவின் கரையில் சிலுவையை நாட்டி புதிய பிரான்சை நிறுவினார். இதனைத் தொடர்ந்து பிரான்சு வட அமெரிக்காவில் பல குடியேற்றங்களை நிறுவ முயன்றது; ஆனால் இம்முயற்சியில் வானிலை, நோய்கள், அல்லது பிற ஐரோப்பிய நாடுகளுடனான சண்டைகளால் பெரும் வெற்றி அடைய முடியவில்லை. 1541இல் கார்ட்டியே 400 குடியேறிகளுடன் கியூபெக்கின் காப்-ரூஜ்ஜில் முதல் குடியேற்றத்தை நிறுவ முயன்றார். ஆனால் மோசமான வானிலையாலும் முதல் நாடுகளின் தாக்குதலாலும் அடுத்த ஆண்டிலேயே தோல்வியுற்றது. 1564இல் தற்போதைய ஜாக்சன்வில், புளோரிடாவில் கரோலைன் கோட்டையை நிறுவினர். இதுவும் ஓராண்டுக்குள்ளேயே எசுப்பானியர்கள் கைப்பற்றினர். 1598இல் நோவா இசுகாட்டியாவில் சாபிள் தீவில் குற்றவாளிகளை குடியமர்த்தும் முயற்சியும் தோல்வியடைந்தது. கியூபெக்கிலும் அகாடியாவிலும் மேற்கொள்ளப்பட்ட முயற்சிகள் கடுமையான பனிக்காலம், நோய்களால் தோல்வியடைந்தது. 1608இல் சாமுவல் டெ சாம்பிளைய்ன் கியூபெக்கை நிறுவியதுடன் அமெரிக்கப் பேரேரிகளை ஆய்வு நடத்த துவங்கினார். 1634இல் ழான் நிகோல் தற்போதைய கிரீன் பேயை நிறுவினார். இது அமெரிக்காவில் மிகப்பழமையான ஐரோப்பியக் குடியேற்றங்களில் ஒன்றாகும். 1632இல் பவுல் டெ சோமெடி வில்-மாரியை (தற்போதைய மொண்ட்ரியால்) நிறுவினார். 17ஆவது நூற்றாண்டு இறுதியில் மெக்சிகோ வளைகுடா முதல் பேரேறிகள் வரை செயின்ட் லாரன்சு ஆற்றினூடே பல கோட்டைகள் மூலமாக பிணைப்பை ஏற்படுத்தினர். 1685இல் டெக்சாசில் செயின்ட் லூயி கோட்டையை நிறுவினர்; ஆனால் 1688இலேயே இதனை இழந்தனர். 1701இல் அன்டாய்ன் டெ லா மோத் காடிலாக் \"டிட்ராய்ட் கோட்டையை\" (தற்கால டிட்ராயிட்) நிறுவினார்;1718இல் நியூ ஓர்லென்ஸ் நிறுவப்பட்டது. 1719இல் பாடன் ரூஜ் நிறுவப்பட்டது.\n"}
{"id": "298053", "url": "https://ta.wikipedia.org/wiki?curid=298053", "title": "அட்சன் விரிகுடா", "text": "அட்சன் விரிகுடா\n\nஅட்சன் விரிகுடா (\"Hudson Bay\") கனடாவின் கிழக்கு நடுப்பகுதியில் உள்ள விரிகுடாக் கடல் ஆகும். இது உலகின் நான்காவது மிகப்பெரும் கடல் ஆகும்; இதன் பரப்பு 316,000 சதுர மைல்கள் (819,000 சதுர கிலோமீட்டர்கள்). வடக்குக் கடலோரமும் மேற்கு கடலோரமும் நூனவுட்டிற்கு உரிமையானது. தெற்கு கடலோரம் மானிட்டோபாவிற்கும் ஒன்ராறியோவிற்கும் இடையே பிரிபட்டுள்ளது. கிழக்குக் கடலோரம் கியூபெக்கிற்குச் சொந்தமானது. இது அத்திலாந்திக்குப் பெருங்கடலுடன் விரிகுடாவின் வடகிழக்கில் உள்ள அட்சன் நீரிணையால் இணைக்கப்பட்டுள்ளது. விரிகுடாவின் வடக்கில் உள்ள பாக்சு கால்வாய் இதை ஆர்க்டிக் பெருங்கடலுடன் இணைக்கிறது.\n\nஇதன் நீர் மிகப் பரந்த பரப்பில் பாய்கின்றது; ஏறத்தாழ பரப்பில் ஒன்ராறியோவின் பகுதிகள், கியூபெக், சஸ்காச்சுவான், ஆல்பர்ட்டா, பெரும்பாலான மானிட்டோபா, தென்கிழக்கு நூனவுட், மற்றும் வடக்கு டகோட்டா, தெற்கு டகோட்டா, மினசோட்டா, மொன்ட்டானா பகுதிகளுக்குப் பாய்கின்றது. அட்சன் விரிகுடாவின் தென்பக்க கிளை ஜேம்சு விரிகுடா எனப்படுகின்றது. \n\n1610இல் தனது கப்பல் \"டிசுகவரி\" மூலம் வந்து இந்த விரிகுடாவை கண்டறிந்த இங்கிலாந்தின் நாடுகாண் பயணி என்றி அட்சன் பெயரில் இது அழைக்கப்படுகின்றது.\n\n"}
{"id": "298056", "url": "https://ta.wikipedia.org/wiki?curid=298056", "title": "அசங்கர்", "text": "அசங்கர்\n\nஅசங்கர் தனது உடன் பிறந்தவரான வசுபந்துவுடன் இணைந்து யோகசாரம் எனும் மகாயான பௌத்த விஞ்ஞானவாத தத்துவப் பிரிவை நிறுவியவர். வசுபந்துவுடன் இணைந்து திரிபிடகத்தின் அபிதம்மத்தை விரிவாக விளக்கிய பௌத்த தத்துவ ஆசிரியர்.\n\nபண்டைய காந்தார நாட்டின் புருஷபுரம் எனும் தற்கால பாகிஸ்தானில் உள்ள பெசாவர் நகரத்தில் சத்திரிய தந்தைக்கும் வேதிய தாய்க்கும் கி பி நான்காம் நூற்றாண்டில் பிறந்தவர். துவக்கத்தில் சர்வாஸ்திவாத பௌத்தப் பிரிவில் இருந்தவர். பின்னர் மகாயான பௌத்தத்தில் இணைந்தவர்.\n\nSection::::படைப்புகள்.\nஅசங்கர் யோகசார தத்துவத்தை விளக்க யோகசார-பூமி-சாத்திரம் மற்றும் \"மகாயானசம்கிரகம்\" எனும் நூல்களை எழுதியுள்ளார். மேலும் \"அபிதர்ம-சமுச்சயம்\" எனும் நூலையும் எழுதியுள்ளார்.\n\n\n"}
{"id": "298059", "url": "https://ta.wikipedia.org/wiki?curid=298059", "title": "வீர் சாவர்க்கர் பன்னாட்டு வானூர்தி நிலையம்", "text": "வீர் சாவர்க்கர் பன்னாட்டு வானூர்தி நிலையம்\n\nவீர் சாவர்க்கர் பன்னாட்டு வானூர்தி நிலையம், இந்திய ஒன்றியப் பகுதியான அந்தமான் நிக்கோபார் தீவுக்கூட்டத்தில் உள்ள போர்ட் பிளேரில் அமைந்துள்ளது. இதை போர்ட் பிளேர் விமான நிலையம் என்றும் அழைக்கின்றனர். வினாயக் தாமோதர் சாவர்க்கர் என்ற இந்திய விடுதலைப் போராட்ட வீரரின் பெயர் இந்நிலையத்துக்கு சூட்டப்பட்டுள்ளது. இந்த நிலையத்தில் பொதுமக்கள் பயன்பாட்டுக்கான வானூர்திகள் வந்து செல்கின்றன.\n"}
{"id": "298062", "url": "https://ta.wikipedia.org/wiki?curid=298062", "title": "நியூபவுண்ட்லாந்து (தீவு)", "text": "நியூபவுண்ட்லாந்து (தீவு)\n\nநியூபவுண்ட்லாந்து (\"Newfoundland\") வட அமெரிக்கப் பெருநிலப்பகுதியின் கிழக்குக் கடலோரமாக உள்ள பெரிய கனடியத் தீவாகும். நியூஃபவுன்லாந்து மற்றும் லாப்ரடோர் மாகாணத்தின் பெரும்பாலான மக்கள் வாழும் தீவாகவும் உள்ளது. இந்தத் தீவு லாப்ரடோர் மூவலந்தீவிலிருந்து பெல் ஐல் நீரிணையாலும் கேப் பிரெடன் தீவிலிருந்து கபோட் நீரிணையாலும் பிரிக்கப்பட்டுள்ளது. செயின்ட் லாரென்சு ஆற்றின் முகத்துவாரத்தை அடைத்துக் கொண்டுள்ளதால் உலகின் மிகப் பெரும் கயவாயான செயின்ட் லாரன்சு வளைகுடா உருவாகியுள்ளது. நியூபவுண்ட்லாந்தின் பக்கத்துப் பகுதியாக பிரான்சிய கடல்கடந்த சமூகமான செயிண்ட் ப்யேர் அண்ட் மீகேலோன் உள்ளது.\n\nகனடாவின் 2006ஆம் ஆண்டு அலுவல்முறை கணக்கெடுப்பின்படி, நியூபவுண்ட்லாந்தின் 57% நபர்கள் பிரித்தானிய அல்லது ஐரிய மரபுவழியினராக கூறிக் கொள்கின்றனர்; 43.2% நபர்கள் குறைந்தது ஒரு ஆங்கிலப் பெற்றோரையும், 21.5% நபர்கள் ஒரு ஐரியப் பெற்றோரையும், 7% நபர்கள் குறைந்தது ஒரு இசுக்காட்டிய பெற்றோரையும் கொண்டுள்ளனர். தவிரவும் 6.1% பேர் குறைந்தது ஒரு பெற்றாராவது பிரான்சியராக கொண்டுள்ளனர். The island's total population as of the 2006 census was 479,105.\n\n"}
{"id": "298087", "url": "https://ta.wikipedia.org/wiki?curid=298087", "title": "உலக ஊக்க மருந்து தடுப்பு ஆணையம்", "text": "உலக ஊக்க மருந்து தடுப்பு ஆணையம்\n\nஉலக ஊக்கமருந்து தடுப்பு ஆணையம் (\"World Anti-Doping Agency\") ஊக்க மருந்து இல்லாத விளையாட்டு உலகை உருவாக்க வேண்டியதை கடமையாக கொண்டு பன்னாட்டு ஒலிம்பிக் குழுவின் தலைமையில் செயல்பட்டு வருகின்றது. இவ்வமைப்பு 1999 நவம்பர் 10 இல் சுவிட்சர்லாந்து, லோசான் நகரில் ஆரம்பிக்கப்பட்டது. 2002 முதல் இவ்வமைப்பின் தலைமையகம் கனடாவின் மொண்ட்ரியால் நகரத்தில் இயங்கி வருகின்றது. லோசான் அலுவலகம் ஐரோப்பாவின் பிராந்திய அலுவலகமாக இயங்கி வருகிறது. இவற்றை விட ஆசியா/ஓசியானியா, ஆப்பிரிக்கா, இலத்தீன் அமெரிக்கா ஆகிய பகுதிகளிலும் பிராந்திய அலுவலகங்கள் உள்ளன.\n\n2016 சனவரி 1-ம் தேதி மெல்டோனியத்தை தடைசெய்யப்பட்ட மருந்துகள் பட்டியலில் சேர்த்தது. உருசிய டென்னிஸ் வீராங்கனை மரியா சரப்போவா விதிமுறைகளுக்கு எதிரான அளவுக்கு அதிகமாக மெல்டோனியத்தை எடுத்துக் கொண்டது சோதனையில் உறுதியானதையடுத்து தற்காலிகமாக டென்னிஸ் போட்டிகளில் இருந்து நீக்கப்பட்டார்.\n\n"}
{"id": "298088", "url": "https://ta.wikipedia.org/wiki?curid=298088", "title": "லாப்ரடோர் மூவலந்தீவு", "text": "லாப்ரடோர் மூவலந்தீவு\n\nலாப்ரடோர் மூவலந்தீவு (\"Labrador Peninsula\") கனடாவின் கிழக்குப் பகுதியிலுள்ள பெரிய மூவலந்தீவு ஆகும். இதன் மேற்கே அட்சன் விரிகுடாவும் வடக்கில் அட்சன் நீரிணையும் கிழக்கில் லாப்ரடோர் கடலும் தென்கிழக்கில் செயின்ட் லாரன்சு வளைகுடாவும் எல்லைகளாக அமைந்துள்ளன. நியூஃபவுன்லாந்து மற்றும் லாப்ரடோர் மாகாணத்தின் அங்கமான லாப்ரடோர் இந்த மூவலந்தீவில்தான் உள்ளது. கியூபெக் மாகாணத்தின் சகுனே-லாக்-செயின்ட் ழான், கோட்-நோர்டு, நோர்டு-டு-கியூபெக் பகுதிகளும் இந்த மூவலந்தீவில் உள்ளன. இந்த மூவலந்தீவில் ஏறத்தாழ 150,000 (2006 கணக்கெடுப்பு) பேர் வாழ்கின்றனர். இதன் பரப்பு ஆகும்; இது உலகின் நான்காவது பெரிய மூவலந்தீவாக உள்ளது.\n"}
{"id": "298090", "url": "https://ta.wikipedia.org/wiki?curid=298090", "title": "லாப்ரடோர்", "text": "லாப்ரடோர்\n\nலாப்ரடோர் (\"Labrador\") கனடாவின் நியூஃபவுன்லாந்து மற்றும் லாப்ரடோர் மாகாணத்தின் வட பகுதியில் அமைந்துள்ள மண்டலமாகும். இம்மாகாணத்தின் பெருநிலப் பகுதியில் அமைந்துள்ள லாப்ரடோர், நியூபவுண்ட்லாந்திடமிருந்து \"பெல் ஐல் நீரிணை\"யால் பிரிக்கப்பட்டுள்ளது. அத்திலாந்திக்கு கனடாவின் வடகோடியில் அமைந்துள்ள பெரிய புவியியல் பகுதியாகவும் விளங்குகின்றது. \n\nலாப்ரடோர் மூவலந்தீவின் கிழக்குப் பகுதியில் லாப்ரடோர் அமைந்துள்ளது. இதன் மேற்கிலும் தெற்கிலும் கியூபெக் மாகாணம் உள்ளது. கனடியப் பகுதியான நூனவுட்டுடன் கில்லினிக் தீவு மூலமாக சிறு எல்லையைப் பகிர்ந்துள்ளது.\n\nலாப்ரடோரின் பரப்பளவு நியூபவுண்ட்லாந்து தீவின் பரப்பை விட இருமடங்காக இருந்தபோதிலும் இங்கு மாகாணத்தின் 8% மக்களே வசிக்கின்றனர். லாப்ரடோரின் முதற்குடி மக்களாக வடக்கு இனுவிட்டுகளும் தெற்கு இனுவிட்டு-மெடிசுகளும் இன்னு இனத்தவரும் உள்ளனர். 1940களிலும் 1950களிலும் இங்குள்ள இயற்கை வளங்கள் அறியப்படும்வரை முதற்குடி அல்லாதவர்கள் லாப்ரடோரில் தங்கி வாழ்ந்ததில்லை.\n\n"}
{"id": "298092", "url": "https://ta.wikipedia.org/wiki?curid=298092", "title": "கோல்டுமேன் சுற்றுச்சூழல் விருது", "text": "கோல்டுமேன் சுற்றுச்சூழல் விருது\n\nகோல்டுமேன் சுற்றுச்சூழல் விருது (\"Goldman Environmental Prize\") என்பது அமெரிக்காவின் கலிபோர்னியா மாநிலத்தில் அமைந்துள்ள முக்கிய நகரமான சான் பிரான்சிஸ்கோவைத் தலைமை இடமாகக்கொண்டு செயல்படும் ஒரு சூழலியல்அமைப்பு ஆகும். ஆப்பிரிக்கா, ஆசியா, ஐரோப்பாவின் தீவுப்பகுதி, வட அமெரிக்கா, தென் அமெரிக்கா, மத்திய அமெரிக்கா என உலகில் 6 முக்கிய பகுதிகளில் கிளைகளைக் கொண்டு செயல்பட்டுவருகிறது. இவ்விருதைப் பெறும் ஒவ்வொருவருக்கும் பாராட்டுப் பத்திரம் மட்டுமின்றி 1,75,000 அமெரிக்க டாலர்கள் பரிசாக வழங்கப்படுகிறது. இந்த விருது 1990 ஆம் ஆண்டு துவங்கப்பட்டு 2013 ஆண்டுவரை 79 நாடுகளைச் சேர்ந்த 157 நபர்களுக்கு 15.9 மில்லியன் அமெரிக்க டாலர்கள் வழங்கப்பட்டுள்ளது. \"பச்சை நோபல்\" என்று அழைக்கும் இப்பரிசை உலகச் சுற்றுச்சூழல் அமைப்பு வழங்குகிறது. 2015 ஆண்டுக்கான சுற்றுச்சூழல் விருதினைக் ஹொண்டுராஸ் நாட்டைச் சேர்ந்த சுற்றுச்சூழல் ஆர்வலர் பெர்த்தா காசிரீஸ் என்பவருக்கு வழங்கப்பட்டுள்ளது.\n"}
{"id": "298095", "url": "https://ta.wikipedia.org/wiki?curid=298095", "title": "கள்ளி முளையான்", "text": "கள்ளி முளையான்\n\nகள்ளி முளையான் (\"Caralluma umbellata\") அபோசினாசி (Apocynaceae) என்ற குடும்பத்தைச் சார்ந்த இந்த தாவரம் ஒரு பூக்கும் தாவரம் ஆகும்.\nஇத்தாவரத்தில் 150 வகைகள் உள்ளன. அரபு மொழியில் இத்தாவரத்தின் பொதுப்பெயருக்கான விளக்கம் \"சதை காயம்\" என்று அறியப்படுகிறது. ஆப்பிரிக்காப் பகுதியில் காணப்படும் இத்தாவரம் மூலிகை மருந்தாகப் பயன்படுகிறது.\n"}
{"id": "298096", "url": "https://ta.wikipedia.org/wiki?curid=298096", "title": "தகரை", "text": "தகரை\n\nதகரை (\"Senna tora\") இது ஒரு பூக்கும் தாவர வகையைச் சேர்ந்த மூலிகைத் தாவரம் ஆகும். காசல்பினிஒடிஸ் (Caesalpinioideae) என்ற துணைக்குடும்பத்தைச் சார்ந்தது என தாவரவியலாளர் லின்னேசியஸ் வகைப்படுத்திக் காட்டுகிறார். இத்தாவரத்தின் பெயர் சிங்கள மொழியிலிருந்து வந்ததாகக் கூறப்படுகிறது. இலங்கையில் இத்தாவரம் நிறைய இடங்களில் காணப்படுகிறது. இதன் பூர்வீகம் எதுவென்று தெரியாவிட்டாலும், தெற்கு ஆசியப் பகுதியாக இருக்கலாம் என்று கூறப்படுகிறது.\n"}
{"id": "298105", "url": "https://ta.wikipedia.org/wiki?curid=298105", "title": "கண்ணதாசன் எழுதிய திரைப்படப் பாடல்கள்", "text": "கண்ணதாசன் எழுதிய திரைப்படப் பாடல்கள்\n\nபுகழ்பெற்ற தமிழ்க் கவிஞர் கண்ணதாசன், தமிழ்த் திரைப்படங்களுக்காக சுமார் ஐயாயிரத்துக்கும் அதிகமான பாடல்களை எழுதியிருந்தார். அப்பாடல்கள் இங்கு பட்டியலிடப்பட்டுள்ளன.\n\nSection::::எழுதிய பாடல்கள்.\nஇது முழுமையான பட்டியல் அல்ல.\n"}
{"id": "298106", "url": "https://ta.wikipedia.org/wiki?curid=298106", "title": "செம்பிரண்டை", "text": "செம்பிரண்டை\n\nசெம்பிரண்டை (\"Cissus repens\") என்பது மழைக்காடுகளில் வளரும் ஒரு பூக்கும் தாவரம் ஆகும். இது கிரேப்ஸ் (Vitaceae) என்ற குடும்பத்தைச் சார்ந்த தாவரம் ஆகும். இவை பொதுவாக ஆசியா மற்றும் நில நடுக்கோட்டுக்கு அருகில் அமைந்துள்ள நாடுகளில் காணப்படுகின்றன. ஆஸ்திரேலியாவின் கேப் யோர்க் தீபகற்பம் குயின்ஸ்லாந்துதின் வெப்பமண்டல மழைக்காடுகள் போன்றவற்றில் இவை காணப்படுகின்றன. இதன் தண்டு கொடிபோல் சுருண்டு, இதன் இலைகள் இதய வடிவில் காணப்படுகிறது.\n"}
{"id": "298108", "url": "https://ta.wikipedia.org/wiki?curid=298108", "title": "சிர்க்கோனியம்(III) குளோரைடு", "text": "சிர்க்கோனியம்(III) குளோரைடு\n\nசிர்க்கோனியம்(III) குளோரைடு \"(Zirconium(III) chloride)\" என்பது ZrCl என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மம் ஆகும். கருநீல நிறத்துடன் காணப்படும் இச்சேர்மம் காற்றில் அதிக உணர்திறனுடன் வினைபுரிகிறது.\n\nSection::::தயாரிப்பு.\nசிர்க்கோனியம் நாற்குளோரைடை அலுமினியம் சேர்த்து குறைத்தல் வழியாக சிர்க்கோனியம்(III) குளோரைடு தயாரிக்கப்பட்டது. மாசு கலந்த இச்சேர்மத்தை ஓட்டோ ரஃப் மற்றும் வால்சுடீன் ஆகியோர் தயாரித்தனர். அடுத்து அலுமினியம் பயன்படுத்துவதால் உண்டாகும் மாசுக்கள் பிரச்சினை, ஒடுக்க வினைக்கு சிர்க்கோனியம் உலோகத்தைப் பயன்படுத்துவதால் நீக்கப்பட்டது.\n\nஅலுமினியத்தை சிர்க்கோனியம் நாற்குளோரைடுடன் சேர்த்து ஒடுக்கும் முகவராகப் பயன்படுத்தினால், வினையில் தொடர்ச்சியாக குளோரோவலுமினேட்டுகள் உருவாகின்றன.உதாரணமாக[Zr(AlCl)(AlCl)] and Zr(AlCl).\n\nசிர்க்கோனியம் முக்குளோரைடு போன்ற மூவாலைடுகள் ஒப்பீட்டளவில் எளிதில் ஆவியாவதில்லை. இதனால் வாயுநிலை ஆக்சிசன் ஒடுக்கியைச் சேர்ப்பதால் இம்மாசுச் சீர்கேட்டை தவிர்க்கலாம். உதாரணமாக, சிர்க்கோனியம் முக்குளோரைடை சிர்க்கோனியம் நாற்குளோரைடுடன் ஐதரசன் வாயுவைச் சேர்ப்பதன் மூலம் ஒடுக்க வினையில் தயாரிக்க முடியும்.\n\nSection::::கட்டமைப்பு.\nசில சிர்க்கோனியம் ஆலைடுகள் (ZrCl3, ZrBr3, and ZrI3) HfI3 சேர்மத்தை ஒத்த கட்டமைப்பைக் கொண்டுள்ளன. ஒரே மாதிரியான இடக்குழு (P63 / MCM) மற்றும் அலகில் 2 மூலக்கூறு அறுங்கோண அமைப்பையும் பெற்றுள்ளன. சிர்க்கோனியம் முக்குளோரைடின் காந்த ஏற்புத்திறன் ஒவ்வொரு Zr(III) மையத்தின் மீதும் இணையில்லா எலக்ட்ரான்களின் உலோக - உலோக இடைவினைகளை பரிந்துரைக்கிறது. ZrCl3 இன் காந்த திருப்புத் திறன் மதிப்பு (0.4 போர் மக்னட்டான்) உலோக ஆர்பிட்டால்களின் கணிசமான மேற்படிதலைக் குறிக்கிறது\n"}
{"id": "298111", "url": "https://ta.wikipedia.org/wiki?curid=298111", "title": "ருத்தேனியம் அறுபுளோரைடு", "text": "ருத்தேனியம் அறுபுளோரைடு\n\nருத்தேனியம் அறுபுளோரைடு \"(Ruthenium hexafluoride)\" என்பது RuF என்ற மூலக்கூற்று வாய்ப்பாடு கொண்ட கனிம வேதியியல் சேர்மமாகும். இதுவரை அறியப்பட்டுள்ள, ருத்தேனியம் மற்றும் புளோரின் ஆகிய இரு தனிமங்கள் மட்டும் இணைந்து உருவாகும் பதினேழு இரட்டைப் புளோரைடுகளில் இச்சேர்மமும் ஒன்றாகும். ருத்தேனியம் அறுபுளோரைடு, ருத்தேனியம்(VI) புளோரைடு என்றும் அழைக்கப்படுகிறது.\nருத்தேனியம் உலோகத்தை நேரடியாக புளோரின் வாயுக்கற்றை மற்றும் ஆர்கான் வாயுக்களுடன் 400 முதல் 450 பாகை செல்சியசு வெப்பநிலையில் வினைபுரியச் செய்வதால் ருத்தேனியம் அறுபுளோரைடு உருவாக்கப்படுகிறது. இவ்வினையில் உருவாகும் விளைபொருள் 10% அளவிற்கும் கீழாகவே உற்பத்தியளவை எட்டுகிறது.\n\nRu + 3 F → RuF \n\nSection::::பண்புகள்.\nஅடர் பழுப்பு நிறத்தில் ஒரு படிகத் திண்மமாக ருத்தேனியம் அறுபுளோரைடு காணப்படுகிறது. 54 பாகை செல்சியசு வெப்பநிலையில் இச்சேர்மம் உருகுகிறது. இச்சேர்மத்தின் கட்டமைப்பு -140 பாகை செல்சியசு வெப்பநிலையில் சாய்சதுர அமைப்பும் Pnma இடக்குழுவும் a = 9.313 Å, b = 8.484 Å, மற்றும் c = 4.910 Å என்ற அணிக்கோவை அளபுருக்களும் கொண்டுள்ளது. ஓர் அலகு கூட்டிற்குள் இருக்கும் நான்கு அனுபவக் குறியீட்டு அலகுகள் இச்சேர்மத்தில், பிரிநிலை மூலக்கூறுகள்) 3.68 கி.செ.மீ-3 என்ற அடர்த்தியைக் கொடுக்கின்றன.\n\nருத்தேனியம் அறுபுளோரைடு மட்டும் எண்முக மூலக்கூற்று வடிவமைப்பைக் (வாயுநிலை அல்லது திரவ நிலைக்கு ஏற்ற முக்கியமான வடிவம்) கொண்டுள்ளது. இவ்வமைப்பில் (Oh) இடக்குழுவும், Ru–F பிணைப்பின், பிணைப்பு நீளம் 1.818 Å ஆகவும் இருக்கிறது.\n\n\n"}
{"id": "298114", "url": "https://ta.wikipedia.org/wiki?curid=298114", "title": "உத்ரெக்ட்", "text": "உத்ரெக்ட்\n\nஉத்ரெக்ட் (\"Utrecht\", ; ) டச்சு மாகாணமான உத்ரெக்ட்டின் தலைநகரமும் மிகுந்த மக்கள் வாழும் நகரமும் ஆகும். இது இரான்ட்சுடாடு நகரத்தொகுதியின் கிழக்கு மூலையில் உள்ளது. நெதர்லாந்திலுள்ள நகராட்சிகளில் நான்காவது மிகப் பெரும் நகராட்சியாக விளங்குகின்றது. 2014ஆம் ஆண்டு கணக்கெடுப்பின்படி இதன் மக்கள்தொகை 330,772 ஆக இருந்தது. \n\nஉத்ரெக்ட்டின் தொன்மையான நகரமையம் பிந்தைய நடுக்காலத்துக் கட்டிடங்களையும் கட்டமைப்புகளையும் கொண்டுள்ளது. 8ஆம் நூற்றாண்டிலிருந்து இது நெதர்லாந்தின் சமய மையமாக விளங்குகின்றது. டச்சுப் பொற்காலம் வரை இதுவே நெதர்லாந்தின் மிகவும் முக்கியமான நகரமாக இருந்தது; நாட்டின் பண்பாட்டு மையமாகவும் மிகவும் மக்கள்தொகை மிகுந்த நகரமாகவும் ஆம்ஸ்டர்டம் முன்னேறியது. 1321க்கும் 1382க்கும் இடையே கட்டப்பட்ட டோம்கெர்க் பேராலயம் சுற்றுலாத் தலமாக விளங்குகின்றது. 1674இல் ஏற்பட்ட சூறாவளி ஒன்றில் இப்பேராலயத்தின் ஒரு பகுதி அழிபட்டது. இப்பகுதி மீண்டும் கட்டப்படவில்லை. எனவே இப்பகுதி பேராலயத்தின் மற்ற பகுதிகளிலிருந்து தனியாக உள்ளது.\n\nநெதர்லாந்தின் பெரியப் பல்கலைக்கழகமான உத்ரெக்ட் பல்கலைக்கழகம் இங்குள்ளது. தவிரவும் பல உயர் கல்வி நிறுவனங்கள் இந்நகரில் உள்ளன. நாட்டின் மையத்தில் இருப்பதால் இருப்பூர்தி, சாலைப் போக்குவரத்துக்கு மையச்சாக விளங்குகின்றது. பண்பாட்டு நிகழ்வுகளில் ஆம்சுட்டர்டாமை அடுத்து நாட்டின் இரண்டாமிடத்தில் உள்ளது.\n2012இல் \"லோன்லி பிளானட்\" உலகின் பாராட்டப்படாத இடங்களில் முதல் பத்து இடங்களுக்குள் உத்ரெக்ட்டை சேர்த்துள்ளது.\n\n"}
{"id": "298115", "url": "https://ta.wikipedia.org/wiki?curid=298115", "title": "கார நீராற்பகுத்தல்", "text": "கார நீராற்பகுத்தல்\n\nகார நீராற்பகுத்தல் \"(Alkaline hydrolysis)\" என்பது பொதுவாக கரிம வேதியியலில் அணுக்கருகவர் பதிலீட்டு வினை வகையைக் குறிக்கும். இவ்வகை வினைகளில் ஐதராக்சைடு அயனி தாக்குகின்ற மின்னணு மிகுபொருளாகச் செயல்படுகிறது.\n\nSection::::உதாரணம்.\nஎசுத்தர்கள் மற்றும் அமைடுகளின் கார நீராற்பகுத்தல் வினையில், மின்னணு மிகுபொருளான ஐதராக்சைடு அயனி அணுக்கருகவர் அசைல் பதிலீட்டு வினையின் போது கார்பனைல் கார்பனைத் தாக்குகிறது. ஓரிடத்தான் அடையாளங் காணும் சோதனைகள், இவ்வினையின் வினைவழி முறைக்கு வலு சேர்க்கின்றன. உதாரணமாக, எத்தில் புரொப்பியோனேட்டுடன் ஓர் ஆக்சிசன்–18 எனப்பெயரிடப்பட்ட ஈதாக்சி குழுவைச் சேர்த்து சோடியம் ஐதராக்சைடுடன் சூடுபடுத்தினால் உருவாகும் சோடியம் புரொப்பியோனேட்டில் ஆக்சிசன்–18 முற்றிலுமாக இருப்பதில்லை. ஆனால் வினையில் உருவாகும் எத்தனாலில் அது காணப்படுகிறது.\n\nSection::::பயன்கள்.\nசாக்கடைநீர் தூய்மையாக்கிகள் இம்முறையைப் பயன்படுத்திக் கொள்கின்றன. குழாய்களில் காணப்படும் மாசுப் பொருட்களை இம்முறையில் அவை கரைக்கின்றன.\n"}
{"id": "298126", "url": "https://ta.wikipedia.org/wiki?curid=298126", "title": "காஞ்சிபுரம் கற்கீசுவரர் கோயில்", "text": "காஞ்சிபுரம் கற்கீசுவரர் கோயில்\n\nகாஞ்சிபுரம் கற்கீசுவரர் கோயில் (கற்கீசம் இலட்சுமீசம்) என அறியப்படும் இது, காஞ்சியிலுள்ள சிவக் கோயில்களில் ஒன்றாகும். மேலும், இவ்விறைவரை கல்கீசர் எனும் மற்றொரு பெயருடனும் அழைக்கப்படுகிறது. இக்கோவில் குறிப்புகள், காஞ்சி புராண படலத்துள் உட்கோயில்களாகச் சொல்லப்பட்டுள்ளது.\n\n\nSection::::தல வரலாறு.\nகொடியவர்களை அழிப்பதற்காக யுகாந்திர காலத்தில் திருமால் கற்கியாகத் தோன்றி, காஞ்சிக்கு வந்து சிவலிங்கப் பிரதிட்டை செய்து வழிபட்டு எண்ணற்ற வரங்களைப் பெற்றார் என்பது வரலாறு.\n\nSection::::தல விளக்கம்.\nகற்கீசம் எனும் இது, ஊழி முடிவில் கொடியவர்களை அழித்தற் பொருட்டுத் திருமால் கற்கி (குதிரை) ஆக இருந்து வீரராக வேசத்திற்குத் தெற்கில் மண்ணி தீர்த்தக் கரையில் வணங்கி வரம்பெற்ற தலம் ஆகும். வீரராகவேசத்திற்கும் ஐயனார் கோயிலுக்கும் அடுத்துள்ள இச்சிவலிங்கத்தை வணங்கினோர் போக மோட்சங்களை பெறுவார்.\n\n\nSection::::அமைவிடம்.\nதமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரத்தின் மேற்குப் பகுதியில் பிள்ளையார்பாளையம் கிருஷ்ணராயர் தெருவில் சென்று வயல்வெளியில் இக்கோவில் தாபிக்கப்பட்டள்ளது. மேலும், தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்தின் மேற்கு திசையில், கச்சபேசுவரர் கோயிலின் மேற்கு திசையில் இக்கோவில் அமைந்துள்ளது.\n\n"}
{"id": "298130", "url": "https://ta.wikipedia.org/wiki?curid=298130", "title": "போதி மரம்", "text": "போதி மரம்\n\nபோதி மரம் (Bodhi Tree) (சமசுகிருதம்: बोधि) என்பதற்கு தமிழில் அரசமரம் எனப் பொருளாகும். இந்தியாவில் பிகார் மாநிலத்தின் புத்தகயாவில் உள்ள மகாபோதி கோயிலில் உள்ள போதி மரத்தை பௌத்தர்களால் மகாபோதி என அழைக்கப்படுகிறது. புத்தர் எந்த அரசமரத்தடியில் அமர்ந்து ஆறு ஆண்டு காலம் தியானம் செய்து ஞானம் அடைந்தாரோ, அந்த போதி (அரசமரம்) மரம் தற்போது புத்தகயாவில் \"போதி மண்டா\" எனப்படும் மகாபோதி கோயில் பாதுகாப்பாக காக்கப்பட்டு, அனைத்துலக பௌத்தர்களால் புனித மரமாக வணங்கப்படுகிறது.\n\nSection::::போதி நாள்.\nபோதி மரத்தடியில் புத்தர் ஞானம் அடைந்த நாளைப் போற்றி நினைவு கூரும் வகையில், ஒவ்வொரு ஆண்டும் டிசம்பர் எட்டாம் நாளைப் பன்னாட்டு பௌத்தர்கள் சிறப்பாகக் கொண்டாடுகிறார்கள்.\n\nSection::::போதி மர வரலாறு.\n \n\nபுத்தகயாவில் உள்ள மகாபோதி கோயிலில் அரசமரத்தை மகாபோதி என்பர்.\nபுத்தர் தாம் வாழ்ந்த காலத்திலேயே இப்போதி மரத்தை, பௌத்தர்களால் புனித மரமாக போற்றப்பட்டது. பேரரசர் அசோகர் இந்த போதி மரத்தை வணங்கியும், அதனைப் போற்றும் வகையிலும் ஒவ்வொரு ஆண்டும் கார்த்திகை மாதத்தில் விழா எடுத்தார்.\nஇப்போதி மரத்தை ஒட்டி \"போதிமந்த\" எனும் விகாரம் எழுப்பப்பட்டது. பௌத்த குரு \"சித்தகுத்தா\" தலைமையில் முப்பதாயிரம் பிக்குகள் இவ்விடத்தில் பௌத்தக் கல்வி பயின்றனர்.\n\nகி பி இரண்டாம் நூற்றாண்டில் இப்போதி மரத்தை புஷ்யமித்திர சுங்கன் என்ற மன்னராலும், கிபி ஆறாம் நூற்றாண்டில் சசாங்கன் என்ற மன்னராலும் இப்போதி மரம் வெட்டப்பட்டதாக கிபி ஏழாம் நூற்றாண்டில் இந்தியாவிற்கு வந்த சீன பௌத்தப் பயணி யுவான் சுவாங் தமது பயணக் குறிப்புகளில் குறித்துள்ளார். இப்போதி மரம் வெட்டப்படும் பொழுதெல்லாம் மீண்டும் அதே இடத்தில் புதிய அரச மரம் பௌத்தர்களால் நடப்பட்டு வந்தது. \n\nஆங்கிலேயேர் ஆட்சிக் காலத்தில் தொல்லியல் ஆய்வறிஞர் அலெக்சாண்டர் கன்னிங்காம் முயற்சியால் இப்போதி மரம் அமைந்த மகாபோதி கோயிலை இந்தியாவின் முதல் தொல்லியல் களமாக 1862-ஆம் ஆண்டில் இந்தியத் தொல்லியல் ஆய்வக பதிவேட்டில் பதிவு செய்யப்பட்டது.\n\n1876-இல் இப்போதி மரம் சூறாவளிக் காற்றில் அடியோடு முறிந்து விழுந்தது. அலெக்சாண்டர் கன்னிங்காம் அதே இடத்திலேயே புதிய அரச மரத்தை நட்டார்.\n\nSection::::மகாபோதி மரத்தின் கிளைகள்.\nபுத்தகயா மகாபோதி கோயிலின் போதி மரத்தின் விதைகளைக் கொண்டும், போதி மரத்தின் இளங்கன்றுகளைக் கொண்டும் உலகில் பல இடங்களில் புத்தர் காலத்திலிருந்தே போதி மரங்கள் நடப்பட்டது. அவைகளில் சில;\n\n\n\n\nSection::::இதனையும் காண்க.\nமகாபோதி கோயில்\n\n"}
{"id": "298138", "url": "https://ta.wikipedia.org/wiki?curid=298138", "title": "சல்பைடு", "text": "சல்பைடு\n\nசல்பைடு (\"sulphide\", \"Sulfide\", \"sulfanediide\" அல்லது \"sulfide(2−)\") என்பது Sஎன்ற மூலக்கூற்று வாய்ப்பாடு கொண்ட ஒரு கனிம வேதியியல் எதிர்மின் அயனியாகும். கந்தகத்தின் மிக எளிய எதிர்மின் அயனியான இது, சல்பைடு உப்புகளுக்கு நிறம் எதையும் கொடுப்பதில்லை. ஒரு வலிமையான காரமாக வகைபடுத்தப்பட்டுள்ள சல்பைடு சோடியம் சல்பைடு போன்ற மிகநீர்த்த கரைசல்களிலும் அரிக்கும் தன்மையும் தோலின் மீது பட்டால் பாதிப்பையும் ஏற்படுத்துகிறது.\n\nSection::::பெயரிடல் வழக்கு.\nமுறையான பெயர்களான சல்பானிலமைடு மற்றும் சல்பைட் (2-) என்பவை ஐ.யு.பி.ஏ.சி முறையில் ஏற்றுக்கொள்ளப்பட்ட பெயர்களாகும். பதிலீட்டு பெயரிடுமுறை மற்றும் கூடுகைப் பெயரிடுமுறை போன்ற முறைகள் வழியாகவும் இப்பெயர்கள் உறுதிப்படுத்தப்படுகின்றன. எனினும், சல்பைடு என்ற பெயர் ஐ.யு.பி.ஏ.சி இன் கூட்டமைவு பெயரிடும் முறையிலும் பயன்படுத்தப்படுகிறது. இம்முறையில் பிணைப்பின் இயல்பு எடுத்துக் கொள்ளப்படுவதில்லை. செலீனியம் இருசல்பைடு மற்றும் தைட்டானியம் சல்பைடு போன்றவை இப்பெயரிடும் முறைக்கு எடுத்துக்காட்டாகும். இச்சேர்மங்களில் சல்பைடு அயனிகள் காணப்படுவதில்லை.\n\nஅமிலமாக்கல் வினையின் போது ஐதரசன் சல்பைடை வெளியிடும் சேர்மங்களை விவரிக்கவும் அல்லது இருமெத்தில் சல்பைடு போன்ற ஒரு சேர்மம் கந்தகத்தை ஏதாவது ஒரு வடிவில் சேர்த்துக் கொள்ளும் நிலையை விவரிக்கவும் சல்பைடு என்ற பெயர் பயன்படுத்தப்படுகிறது, முறையான பெயரிடல் முறை சாராத பெயருக்கு ஐதரசன் சல்பைடு என்ற பெயரும் உதாரணமாகிறது. எனினும் இச்சிறிய பெயர் சல்பேன்களைக் குறிக்கின்ற ஐ.யு.பி.ஏ.சி முறை பெயராகப் பரிந்துரைக்கப்படுகிறது.\n\nSection::::வேதிப்பண்புகள்.\nஉயர்ந்த அளவு காரநீரில் கூட சல்பைடு மதிக்கத்தக்க செறிவில் காணப்படுவதில்லை. காரகாடித்தன்மை சுட்டெண் (pH) மதிப்பு <~ 15 (8 மோல் NaOH) கொண்டு கண்டறிய இயலாத நிலையில் இருக்கிறது.\n\nSection::::காரநிலை.\nமறுசேர்க்கை வினையின் மூலமாக ஒரு புரோட்டானை தன்வயமாக்கிக் கொள்ள சல்பைடு எதிர்மின் அயனியால் இயலும்.\n\nபுரோட்டானை (H) கிரகித்துக் கொள்ளும் இப்பண்பினாலேயே சல்பைடு காரத்தன்மையைப் பெறுகிறது. நீர்க்கரைசலில் சல்பைடின் காடித்தன்மை எண் மதிப்பு (pKb) சுழிக்கும் குறைவாக உள்ளது. இதனுடைய இணை அமிலம் பைசல்பைடு (SH)ஆகும். நீர்க்கரைசலில் பெரும்பாலான சல்பைடு அயனிகள் நடுநிலையாக்கப்படுகின்றன.\n\nSection::::வேதி வினைகள்.\nஅமிலங்களுடன் சேர்த்து சூடுபடுத்தும் போது சல்பைடானது ஐதரசன் சல்பைடாகவும் (H2S) ஒரு உலோக உப்பாகவும் மாற்றமடைகிறது. சல்பைடு ஆக்சிசனேற்றம் அடைந்து கந்தகம் அல்லது சல்பேட்டைக் கொடுக்கிறது. அயோடின், புரோமின், மற்றும் குளோரின் உள்ளிட்ட அலோகங்களால் கந்தகம் அல்லது உலோக உப்புகள் உருவாக்குதல் செயலால் உலோக சல்பைடுகள் அரிக்கப்படுகின்றன.\n\n8 MgS + 8 I → S + 8 MgI\n\nஒரு சல்பைடுடன் பொருத்தமான ஆக்சிகரணியைப் பயன்படுத்தி கந்தகத்தைத் தயாரிக்கலாம்.\n\n16 HNO + 24 HS → 16 NO + 3 S + 32 HO\n\nSection::::உலோக வழிப்பொருட்கள்.\nதாண்டல் உலோகங்களின் நேரயணி நீர்க்கரைசல்கள் சல்பைடு மூலங்களுடன் (H2S, NaHS, Na2S) வினைபுரிந்து திண்மநிலை சல்பைடுகளை வீழ்படிவாக்குகின்றன. இத்தகைய கனிம சல்பைடுகள் குறிப்பாகத் தண்ணீரில் குறைந்த கரைதிறனைக் கொண்டுள்ளன. இவற்றில் பல சேர்மங்கள் ஒரே மாதிரியான பகுதிப்பொருட்களைக் கொண்டுள்ளன. இப்பண்புடன் கூடிய சேர்மத்திற்கு முக்கிய உதாரணமாக அடர் மஞ்சள் நிற சேர்மமான (CdS) காட்மியம் மஞ்சளைக் குறிப்பிடுகிறார்கள். தூய்மையான வெள்ளியின் மீது மங்கச்செய்யும் கருமையாக உருவாவது Ag2S ஆகும். இவை சிலநேரங்களில் உப்புகளாகவும் அறியப்படுகின்றன. உண்மையில், தாண்டல் உலோக சல்பைடுகளில் சகப் பிணைப்பு காணப்படுவதால் இவை குறைக்கடத்திகளாகவும் ஆழ்நிறங்கள் கொண்டவையாகவும் விளங்குகின்றன. இவற்றில் பல சேர்மங்கள் நிறமிகளாகவும், சூரிய மின்கலங்களிலும், வினையூக்கிகளாகவும் நடைமுறை பயன்பாடுகளைக் கொண்டுள்ளன. கன உலோக சல்பைடுகளைக் கரைப்பதில் ஆசுபெர்கில்லசு நைகெர் எனப்படும் பூஞ்சை பெரும்பங்கு வகிக்கிறது.\n\nSection::::நிலவியல்.\nமிக முக்கியமான உலோகத் தாதுக்களாக சல்பைடுகள் காணப்படுகின்றன. அர்கெண்டைட் (வெள்ளி சல்பைடு), சின்னபார் (பாதரசம்) கலீனா (ஈயச் சல்பைடு) மாலிப்டினைட்டு (மாலிப்டினம் சல்பைடு) பெண்ட்லாண்டைட்டு (நிக்கல் சல்பைடு), ரீல்கார் ( ஆர்சனிக் சல்பைடு) மற்றும் சிடிப்னைட்டு (ஆண்டிமணி) , சிபேலரைட்டு (துத்தநாக சல்பைடு) மற்றும் பைரைட்டு (இரும்பு இருசல்பைடு), சால்கோபைரைட்டு (இரும்பு – செப்பு சல்பைடு) முதலியன குறிப்பிடத்தகுந்தவையாகும்.\n\nSection::::அரிப்பைத் தூண்டும் சல்பைடுகள்.\nநன்கு கரைந்துள்ள சல்பைடுகள் (HS, HS- மற்றும் S) போன்றவை எஃகு, மற்றும் செம்பு போன்ற பல உலோகங்களின் அரிக்கப்படுவதற்கு மிகவும் தீவிரமான காரணிகளாக உள்ளன. நீர்க்கரைசல்களில் உள்ள சல்பைடுகள் எஃகின் அழுத்த அரிப்பு விரிசலடைதலுக்குக் காரணமாகிறது. இவ்விரிசல் சல்பைடு அழுத்த விரிசலடைதல் என்ற பெயராலும் அழைக்கப்படுகிறது. சல்பைட் தாது ஆலைகள், ஆழமான எண்ணெய் கிணறுகள், புளிப்பு எண்ணெய் கொண்டுசெல்லும் குழாய்கள், அட்டைத்தாள் தொழிற்சாலைகள் போன்ற சல்பைடுகள் தொடர்பு தொழிற்சாலைகள் நிறுவுதலில் அரிப்புச் செயல்பாடு மிகமுக்கியக் கவனத்தைப் பெறுகிறது.\n\nநுண்ணுயிரி – தூண்டல் அரிப்பு அல்லது உயிரிவழி சல்பைடு அரிப்பு என்பவை சல்பேட்டு ஒடுக்கும் பாக்டீரியாக்களால் விளைகின்றன. இப்பாக்டீரியாக்கள் சல்பைடுகளை உற்பத்தி செய்து காற்றில் வெளிவிடுகின்றன. கந்தகத்தை ஆக்சிசனேற்றம் செய்யும் பாக்டீரியாக்கள் கந்தக அமிலத்தில் இச்சல்பைடுகளை ஆக்சிசனேற்றம் செய்கின்றன. உயிரிவழி கந்தக அமிலம் கழிவுநீர்ப் பொருட்களுடன் வினைபுரிந்து எடை இழப்பையும் இறுதியாக கழிவுநீர் குழாய்களில் உடைப்பையும் ஏற்படுத்துகின்றன. இச்சிக்கல் ஒரு உலகளாவிய சிக்கலாக பெருகி மிகுந்த பொருட்ச் செலவை ஏற்படுத்தி வருகிறது.\n\nசல்பைடுகள் ஆக்சிசனேற்ற வினைக்கு உட்பட்டு தயோசல்பேட்டு (S2O32−) என்னும் இடைநிலைச் சேர்மமாக மாறுகின்றன. இவ்விடைநிலைச் சேர்மங்கள் கந்தக அமில உற்பத்தி மூலம் எஃகின் குழிப்பரிப்புக்கு காரணமாக இருக்கின்றன.\n\nSection::::கரிம வேதியியல்.\nவழக்கமாக கரிம வேதியியலில், தயோ ஈதர் என்ற சொல் சற்று தெளிவற்றதாக இருப்பினும் சல்பைடுகள் C-S-C, என்ற தொடர்களில் அமைகின்றன. உதாரணமாக தயோ ஈதரான இருமெத்தில் சல்பைடு CH-S-CH எனப்படுகிறது. பாலிபினைலீன் சல்பைடு CHS.என்ற முற்றுறா வாய்ப்பாட்டைக் கொண்டுள்ளது. சில சமயங்களில் சல்பைடு என்பது –SH வேதிவினை குழுவைக் கொண்டுள்ள மூலக்கூறுகளைக் குறிப்பதாக கொள்ளப்படுகிறது. உதாரணமாக மெத்தில் சல்பைடை CH-SH என்றும் குறிக்க இயலும். அத்தகைய SH கொண்ட சேர்மங்களை தயோல் அல்லது மெர்கேப்டன் என அழைக்கப்படுகின்றன. அதாவது மெத்தெனெத்தியோல் அல்லது மெத்தில் மெர்கேப்டன்.\n\nSection::::இருசல்பைடுகள்.\nஇருசல்பைடு என்ற சொல்லின் வேறுபட்ட பொருள்களால் குழப்பங்கள் ஏற்படுகின்றன.மாலிப்டினம் இருசல்பைடில் (MoS2) ஆக்சிசனேற்ற நிலை எண் 4 கொண்ட மாலிப்டினத்துடன் (Mo). ஒருங்கிணைந்து தனித்தனியான சல்பைடு மையங்கள் உள்ளன. இரும்பு இருசல்பைடில் (பைரைட்டு FeS) S2, அல்லது −S–S− இரட்டை எதிர்மின்னயனிகள் முறையான ஆக்சிசனேற்ற எண் 2+ ஆக (பெர்ரசு அயனி: Fe2+) காணப்படுகின்றன. இருமெத்தில் இருசல்பைடின் வேதிப் பிணைப்பு CH-S–S-CH ஆகும். ஆனால் கார்பன் இருசல்பைடின் பிணைப்பில் S–S பிணைப்பு இல்லை. கார்பன் டை ஆக்சைடின் நேரியல் மூலக்கூறுக்கு ஒப்புமையான S=C=S பிணைப்பு உள்ளது. பெரும்பாலும் கந்தக வேதியியல் மற்றும் உயிர்வேதியியலில், இருசல்பைடு என்ற பயன்பாடு பெராக்சைடு −O–O− பிணைப்பின் கந்தக ஒப்புமையை குறித்துக் காட்டுகிறது. புரதங்களை உறுதிப்படுத்தலிலும் நொதிகளின் வினையூக்கச் செயல்பாடுகளிலும் இருசல்பைடு பிணைப்புகள் (−S–S−) முக்கியப்பங்கு வகிக்கின்றன.\n"}
{"id": "298140", "url": "https://ta.wikipedia.org/wiki?curid=298140", "title": "ஏ. எசு. பன்னீர்செல்வன்", "text": "ஏ. எசு. பன்னீர்செல்வன்\n\nஏ. எசு. பன்னீர்செல்வன் (A. S. Panneerselvan) என்பவர் இதழாளர், பத்தி எழுத்தாளர் ஆவார். ஆங்கில செய்தித்தாள் தி இந்துவில் \"வாசகர்களின் ஆசிரியர்\" என்னும் பொறுப்பில் இருந்து வருகிறார். பன்னாட்டு மற்றும் தேசிய இதழ்களில் கட்டுரைகள் இருநூற்றுக்கும் மேலாக எழுதியுள்ளார்.\n\nSection::::செயல்பாடுகள்.\nமனவியல் கல்வியில் முதுநிலைப் பட்டம் பெற்ற பன்னீர்செல்வன் 1984 இல் இலங்கைக்குப் பயணம் மேற்கொண்டு கொழும்பு, யாழ்ப்பாணம், அம்பாறை முதலிய பகுதிகளிலிருந்து அங்குள்ள நிலைமைகள் குறித்து செய்தித் தொகுப்புகளை அனுப்பினார். இதனால் இலங்கையில் வாழும் மக்கள் நிலைமைகளை இந்தியாவிலும் உலக நாடுகளிலும் அறிய முடிந்தது.\n\nSection::::பொறுப்புகளும் பதவிகளும்.\n1998 இல் ஆக்சுபோர்டு பல்கலைக்கழகத்தில் ராய்ட்டர் பெல்லோ பட்டம் பெற்றார். அவுட்லுக் என்னும் ஆங்கில கிழமை இதழில் பணிசெய்த பின் சன் நெட் ஒர்க் நிறுவனத்தில் சேர்ந்தார். அதில் மேலாண்மை இயக்குநர் பொறுப்பில் இருந்தார். பனோஸ் தென் ஆசியா நிறுவனத்தில் செயல் இயக்குநராகவும் ஊடக வளர்ச்சி உலக மன்றத்தில் செயல்குழு உறுப்பினராகவும் ஐ சி எப் ஜே என்னும் பன்னாட்டு இதழ் நிறுவனத்தில் ஆலோசனைக் குழு உறுப்பினராகவும் இருந்து வருகிறார். சென்னையில் உள்ள ஆசியப் பத்திரிக்கை கல்லூரியில் கற்பிக்கும் ஆசிரியராகவும் இருக்கிறார். பிரண்டுலைன் ஆங்கில இதழின் முயற்சியில் பிள்ளையார் சதுர்த்தியை முன்னிட்டு மக்களை ஈடுபடுத்தல் நோக்கில் ஒரு வீடியோ படத்தைப் பன்னீர்செல்வன் உருவாக்கினார். அமெரிக்க இங்கிலாந்து போன்ற நாடுகளில் பயணம் செய்து விரிவுரைகள் ஆற்றியுள்ளார்.\n\nSection::::மேலும் பார்க்க.\nhttp://www.thehindulfl.com/speakers/as-panneerselvam-readers-editor-of-the-hindu\n"}
{"id": "298159", "url": "https://ta.wikipedia.org/wiki?curid=298159", "title": "ஆத்தி (பேரினம்)", "text": "ஆத்தி (பேரினம்)\n\nஆத்தி \"பேரினம்\" (\"Bauhinia\"; என்பது 500 இற்கும் மேற்பட்ட பூக்கும் தாவர இனங்களின் ஒரு பேரினம் ஆகும். இது \"சீசால்பினியோடியே\" பூக்கும் தாவரத் துணைக்குடும்பத்தையும் பபேசியே குடும்பத்தையும் சேர்ந்ததாகும்.\n\nபல இனங்கள் பரவலாக வெப்ப வலயத்தில் \"ஓக்கிட் மரங்கள்\" என, குறிப்பாக இந்தியா, இலங்கை, வியட்நாம், தென்கிழக்கு சீனா ஆகிய இடங்களில் பயிரிடப்படுகின்றன.\n\n"}
{"id": "298162", "url": "https://ta.wikipedia.org/wiki?curid=298162", "title": "இரான்ட்சுடாடு", "text": "இரான்ட்சுடாடு\n\nஇரான்ட்சுடாடு (\"Randstad\", ) மேற்கு நெதர்லாந்திலுள்ள பெருநகரத் தொகுப்பாகும். இது நெதர்லாந்தின் மாகாணங்களான வடக்கு ஆலந்து, தெற்கு ஆலந்து, உத்ரெக்ட் மற்றும் பிளெவோலாந்துப் பகுதிகளை உள்ளடக்கியது. இதில் பெரிய நகரங்களான ஆம்ஸ்டர்டம், ஆர்லெம், லைடன், டென் ஹாக், டெல்ஃப்ட், ராட்டர்டேம், டோர்ட்ரெக்ட், கௌடா, உத்ரெக்ட், இல்வெர்சம், அல்மெரெ ஆகியன அடங்கியுள்ளன. இச்சொற்றொடரை முதன்முதலாக கேஎல்எம் வானூர்தி சேவை நிறுவனரான ஆல்பெர்ட் பிளெசுமான் பயன்படுத்தினார். வானிலிருந்து காண்கையில் இந்த நகரங்கள் ஒரு வட்டத்தில் அமைந்திருப்பதாகத் தோன்றியமையால் \"எல்லை நகரம்\" எனப் பொருள்படும்படி இராண்ட்சுடாடு எனப் பெயரிட்டார். இரான்ட்சுடாடு நெதர்லாந்தின் 20% பரப்பில் அமைந்துள்ளது. நெதர்லாந்தின் மக்கள்தொகையில் 40%க்கும் கூடுதலானவர்கள் இங்கு வசிக்கின்றனர். இப்பகுதியிலுள்ள நகரங்கள் ஒன்றிலிருந்து மற்றொன்றுடன் (டென் ஹாக் - ராட்டர்டேம்) முதல் (ஆம்ஸ்டர்டேம் - ராட்டர்டேம்) வரையிலான தொலைவுகளில் உள்ளன. வட்டத்தின் மையமான பகுதி \"கிரோன் ஆர்ட்\" எனப்படுகின்றது; இங்கு வெகு சிலரே வாழ்கின்றனர்.\n\n7,100,000 மக்கள்தொகை கொண்ட இரான்ட்சுடாடு ஐரோப்பாவின் மிகப் பெரும் பெருநகரத் தொகுப்பாக விளங்குகின்றது; அளவில் மிலன் பெருநகரப் பகுதியையும் சான் பிரான்சிஸ்கோ விரிகுடாப் பகுதியையும் ஒத்துள்ளது. இதன் பரப்பளவு ஏறத்தாழ 8,287 கிமீ² ஆகும்.\n\nஇப்பகுதியில் ஐரோப்பாவின் மிகப்பெரும் கடற் துறைமுகமான ராட்டர்டேமும் மிகப் பெரும் வானூர்தி நிலையமான ஸ்கைபோலும் உள்ளன.\n\n"}
{"id": "298164", "url": "https://ta.wikipedia.org/wiki?curid=298164", "title": "இராசேந்திரன் (நடிகர்)", "text": "இராசேந்திரன் (நடிகர்)\n\nஇராசேந்திரன் பரவலாக மொட்டை இராசேந்திரன் ஓர் இந்தியத் திரைப்பட நடிகர் ஆவார். 2003 ஆவது ஆண்டில் வெளியான பிதாமகன் திரைப்படத்தில் நடிப்பதற்கு முன்னர் வரை, தென்னிந்தியத் திரைப்படங்களில் சண்டைக் காட்சிகளில் நடித்துள்ளார். 2009 ஆம் ஆண்டில் வெளியான நான் கடவுள் திரைப்படத்தில் ஏற்ற எதிர் நாயகன் வேடத்தின் மூலமாக புகழ்பெற்றார். தற்போது துணை மற்றும் எதிர் வேடங்களில் நடித்து வருகிறார்.\n"}
{"id": "298171", "url": "https://ta.wikipedia.org/wiki?curid=298171", "title": "உத்ரெக்ட் உடன்பாடு", "text": "உத்ரெக்ட் உடன்பாடு\n\nஉத்ரெக்ட் உடன்பாடு (\"Treaty of Utrecht\") எனவும் உத்ரெக்ட்டின் அமைதி (\"Peace of Utrecht\") எனவும் அறியப்படுவது ஒற்றை ஆவணமாக இல்லாது தனித்தனியான அமைதி உடன்பாடுகளைக் குறிப்பிடுகின்றது; டச்சு நகரமான உத்ரெக்ட்டில் 1713ஆம் ஆண்டில் மார்ச்சு, ஏப்ரல் மாதங்களில் எசுப்பானிய மரபுரிமைப் போரில் ஈடுபட்ட பல ஐரோப்பிய அரசர்களிடையே இந்த உடன்பாடு ஏற்பட்டது. இவற்றில் எசுப்பானியா, பெரிய பிரித்தானியா, பிரான்சு, போர்த்துகல், சவாய் மற்றும் டச்சு குடியரசு முதன்மையானவர்களாவர். இந்த உடன்பாட்டால் மரபுரிமைப் போர் முடிவுக்கு வந்தது. \n\nஇந்த உடன்பாடுகள் ஒருபுறத்தில் பிரான்சின் பதினான்காம் லூயி, அவரது பேரன் எசுப்பானியாவின் பிலிப் V சார்பாளர்களுக்கும் மறுபுறத்தில் பெரிய பிரித்தானியாவின் ஆன், சார்தினியாவின் அமேடசு I, போர்த்துகல்லின் ஜான் V மற்றும் நெதர்லாந்தின் ஐக்கிய மாகாணங்களின் சார்பாளர்களுக்கும் இடையே ஏற்பட்டது. இந்த உடன்பாடுகளின்படி ஐரோப்பாவில் ஆதிக்க அரசியல் நடத்த விரும்பிய பிரான்சின் போர் முயற்சிகள் முடிவுக்கு வந்தன; தவிரவும் ஐரோப்பாவில் அதிகாரச் சமநிலையை நிறுவியது.\n\n"}
{"id": "298174", "url": "https://ta.wikipedia.org/wiki?curid=298174", "title": "சாலி பொலிலு", "text": "சாலி பொலிலு\n\nசாலி பொலிலு என்ற துளு மொழி திரைப்படத்தின் கதை மற்றும் இயக்குநர் வீரேந்திர செட்டி கவூர். தயாரிப்பாளர் பிரகாஷ் பண்டேஸ்வர். இத்திரைப்படத்தில் நடித்தவர்கள் தேவதாஸ் கபிகாடு, நவீன் டி பாட்டீல் (கதாநாயகன்), போஜராஜ் வமஞ்சூர், திவ்யஸ்ரீ (கதாநாயகி), அர்சுன் கபிகாடு, அரவிந்து போலார், சுந்தர் ராய் மந்தரா, சேத்தன் ராய் மானி, நவ்யா மற்றும் பத்மஜா ராவ். ஒளிப்பதிவாளர் உத்புல் வி நாயனார். இசையமைப்பாளர் வி. மனோகர். படத் தொகுப்பாளர் பி வி. மோகன்.\n\nரூபாய் மூன்று கோடி செலவில் தயாரிக்கப்பட்ட இப்படம், திரையரங்கில் காட்சிப்படுத்தப்படும் கால அளவு 155 நிமிடங்கள் (இரண்டரை மணி நேரம்) ஆகும்.\n\nஇத்திரைப்படம் முழு நகைச்சுவை கலந்த சமூகச் சீர்திருத்த காட்சிகளுடனும் நல்ல பொழுது போக்கு அம்சங்களுடனும் ரசிகர்களை ஈர்த்துள்ளது. துளு திரைப்படத்துறையில் இந்தப் படம் சாதனை புரிந்துள்ளது.\n\n31 அக்டோபர் 2014 அன்று வெளியிடப்பட்ட இந்தத் திரைப்படம் கர்நாடகா மாநிலத்தின் மங்களூரு திரையரங்கில் 500-வது நாளாக ஓடி சாதனை படைத்துள்ளது.கர்நாடகாவில் இதுவரை வேறு எந்த படமும் 500 நாட்கள் ஓடியதில்லை.\n\nஇத்திரைப்படம் வேறு இடங்களில் ஐந்து திரையரங்குகளில் 75 நாள்களும், மூன்று திரையரங்குகளில் நூறு நாள்களும் ஓடியுள்ளது.\n\nSection::::வசூலில் சாதனை.\nஇத்திரைப்படம் வெளி வந்த மூன்று வாரத்தில் ஒரு கோடி ரூபாய் வசூலித்து சாதனை படைத்தது.\n\nSection::::விருதுகள்.\nஇத்திரைப்படம் பல விருதுகளைப் பெற்றுள்ளது. அவற்றில் சில;\n\n"}
{"id": "298184", "url": "https://ta.wikipedia.org/wiki?curid=298184", "title": "எக்ஸோமார்ஸ் 2016", "text": "எக்ஸோமார்ஸ் 2016\n\nஎக்ஸோமார்ஸ் 2016 (\"ExoMars\") என்பது செவ்வாய் கிரகத்தைப் பற்றிய அறிவியல் பூர்வ ஆய்வு செய்ய ஐரோப்பிய ஒன்றியமும், ரஷ்யாவும் இணைந்து அனுப்பியுள்ள விண்கலம் ஆகும். இந்த ஆய்வினை ஐரோப்பாவின் விண்வெளி ஆய்வு நிறுவனமும், ரஷியாவின் விண்வெளி ஆய்வு நிறுவனமும் கூட்டு சேர்ந்து உருவாக்கியுள்ளன.\n\nSection::::வரலாறு.\nஇத்திட்டம் முதலில் அனைத்து நாடுகளின் கூட்டு முயற்சியின் மூலம் கோளில் தரையிறங்கும் வசதி, கோளைச் சுற்றிவரும் வாகனம், ஆராய்ச்சிக் கோள் என பலதரப்பட்ட ஒத்துழைப்பிற்குப்பின் துவங்கப்பட்டது. அதன் பின்னர் இதன் கூட்டுமுயற்சி செயல் இழந்த பின் அமெரிக்காவின் நாசாவும், ஐரோப்பாவின் விண்வெளி ஆராய்ச்சி நிறுவன ஐரோப்பா விண்வெளி ஆய்வு நிறுவனமும ஒப்பந்தத்தில் கையோப்பமிட்டன. இந்த திட்டத்திற்கு ஐரோப்பாவின் அமைச்சரவை 2005 ஆம் ஆண்டிலேயே அனுமதி வளங்கியது. அதன் பின்னர் ரஷ்யா நாட்டின் சோயூசு ராக்கட் மூலம் 2011 ஆம் ஆண்டு விண்வெளியில் செலுத்துவது என்று முடிவு செய்யப்பட்டது.\nஅதன் பின்னர் 2007 ஆம் ஆண்டு கனடா நாட்டைச் சார்ந்த நிறுவனம் இதனை முன்னெடுத்துச்செல்ல தயாரானது. கடேசியாக அசுடெம் (Astrium) என்ற ஐரோப்பிய நிறுவனம் திட்டத்தை முழுவதும் முடித்துக்கொடுத்தது. 2009 ஜூலை மாதம் செலுத்துவதற்கு தயாராக இருந்த போது ஜூன் மாதம் இந்த நிகழ்வு தடைப்பட்டது.\n"}
{"id": "298185", "url": "https://ta.wikipedia.org/wiki?curid=298185", "title": "இந்திய வாக்குப் பதிவு கருவி", "text": "இந்திய வாக்குப் பதிவு கருவி\n\nமின்னணு வாக்குப்பதிவு கருவிகள் (Electronic Voting Machine) 1999ல்இந்திய பொது மற்றும் மாநிலத் தேர்தல்களில் வாக்குப்பதிவு செய்ய சில பகுதிகளிலும், 2004லிருந்து முழுவதுமாக பயன்படுத்தப்பட்டு வருகின்றன. முந்தைய காகித வாக்குச்சீட்டு அமைப்பை ஒப்பிடுகையில் மின்னணு வாக்குப்பதிவு இயந்திரங்கள் வாக்களிக்க ஆகும் நேரம் மற்றும் முடிவு அறிவிக்க ஆகும் நேரம் ஆகிய இருநேரங்களையும் குறைக்கிறது. முன்பு மின்னணு வாக்குப் பதிவு இயந்திரங்கள் பாதுகாப்பற்றது என்ற நீருபிக்கப்படாத குற்றச்சாட்டுகள் இருந்தன. பிறகு தில்லி உயர் நீதிமன்றம் மற்றும் இந்திய உச்ச நீதிமன்றம் இந்த குற்றச்சாட்டுகளை புறந்தள்ளியது, இருப்பினும் அது மின்னணு வாக்குப் பதிவு இயந்திரங்களில் மாற்றங்களை மேற்கொள்ள வலியுறுத்தியது. மேலும் பல்வேறு அரசியல் கட்சிகளில் இருந்து வந்த கோரிக்கைகளின் காரணமாகவும். தேர்தல் ஆணையம் \"வாக்காளர் சரிபார்க்கும் காகித தணிக்கை சோதனை\" ( VVPAT ) அமைப்புகளை வாக்குப் பதிவு இயந்திரங்களில் அறிமுகப்படுத்த முடிவுசெய்தது. இந்திய பொதுத் தேர்தலில் ஒரு முன்னோடி. திட்டமாக 2014 பொதுத்தேர்தலில் மொத்தமுள்ள 543 பாராளுமன்றத் தொகுதிகளில் 8 தொகுதிகளில் வாக்காளர் சரிபார்க்கும் காகித தணிக்கை சோதனை ( VVPAT ) முறைமையை அறிமுகப்படுத்தியது..\n"}
{"id": "298188", "url": "https://ta.wikipedia.org/wiki?curid=298188", "title": "அகத்தியூர்", "text": "அகத்தியூர்\n\nஅகத்தியூர் \"(Akathiyoor)\" என்பது இந்தியாவின் கேரளா மாநிலத்தில் உள்ள திருச்சூர் மாவட்டத்தில் இருக்கும் ஒரு கணக்கெடுப்பில் உள்ள ஊர் ஆகும். \n\nSection::::மக்கள் தொகையியல்.\nஇந்திய நாட்டின் 2001 ஆம் ஆண்டு மக்கள் தொகைக் கணக்கெடுப்பின்படி அகத்தியூர் நகரத்தின் மக்கள் தொகை 5274 ஆகும். மக்கள்தொகையில் 47 சதவீதத்தினர் ஆண்கள் மற்றும் 53 சதவீதத்தினர் பெண்கள் ஆவர். சராசரியாக இந்தநகரத்தின் படிப்பறிவு 84% ஆகும். இச்சதவீதம் இந்தியாவின் தேசிய சராசரி படிப்பறிவு சதவீதமான 59.5% என்பதை விட அதிகமாகும். இதில் ஆண்களின் படிப்பறிவு சதவீதம் 48% ஆகவும் பெண்களின் படிப்பறிவு சதவீதம் 52% ஆகவும் இருந்தது. மக்கள் தொகையில் 10% எண்ணிக்கையினர் 6 வயதுக்கு உட்பட்டவர்கள் ஆவர்.\n"}
{"id": "298189", "url": "https://ta.wikipedia.org/wiki?curid=298189", "title": "அவிணிச்சேரி", "text": "அவிணிச்சேரி\n\nஅவிணிச்சேரி \"(Avinissery)\" என்பது இந்தியாவின் கேரளா மாநிலத்தில் உள்ள திருச்சூர் மாவட்டத்தில் இருக்கும் ஒரு கணக்கெடுப்பில் உள்ள ஊர் ஆகும். மாவட்டத் தலைநகரிலிருந்து ஒரே ஆறு கிலோமீட்டர் தொலைவில் திருச்சூர் மாவட்டத்தின் ஒரு கிராமப் பஞ்சாயத்தாகவும் இந்நகரம் விளங்குகிறது.\n\nSection::::புவியியல் அமைப்பு.\n10.481260° வடக்கு 76.1976000° கிழக்கு என்ற அடையாள ஆள்கூறுகளில் அவிணிச்சேரி பரவியுள்ளது.\n\nSection::::மக்கள் தொகையியல்.\nஇந்திய நாட்டின் 2011 ஆம் ஆண்டு மக்கள் தொகைக் கணக்கெடுப்பின்படி அவிணிச்சேரி நகரத்தின் மக்கள் தொகை 16,715 ஆகும். மக்கள்தொகையில் 50 சதவீதத்தினர் ஆண்கள் மற்றும் 50 சதவீதத்தினர் பெண்கள் ஆவர். சராசரியாக இந்தநகரத்தின் படிப்பறிவு 83% ஆகும். இச்சதவீதம் இந்தியாவின் தேசிய சராசரி படிப்பறிவு சதவீதமான 59.5% என்பதை விட அதிகமாகும். மக்கள் தொகையில் 12% எண்ணிக்கையினர் 6 வயதுக்கு உட்பட்டவர்கள் ஆவர். அருகில் இருக்கும் சேர்ப்பு, பெரிஞ்சேரி, அம்மாடம், வல்லச்சிறா மற்றும் ஒல்லூர் கிராமத்தினர்கள் போன்று இந்நகரத்தவர்களும் பொன் வேலை செய்யும் பொற்கொல்லர்களாக தொழில்புரிகின்றனர். இதனால். தமிழ் நாடு, மேற்கு வங்காளம், மற்றும் வடகிழக்கு இந்தியப் பகுதிகளில் இருந்து மக்கள் இப்பகுதிக்கு இடம்பெயர்ந்து வருகின்றனர். பிரபல மலையாளக் கவிஞர் முல்லானெழி, இந்திய தேசிய காங்கிரசு கட்சியின் தலைவர் வி.ஆர். கிருட்டிணன் எழுத்தச்சன் முதலானவர்கள் இக்கிராமத்தைச் சார்ந்தவர்கள் ஆவர்.\n"}
{"id": "298190", "url": "https://ta.wikipedia.org/wiki?curid=298190", "title": "வேண்மாநாடு", "text": "வேண்மாநாடு\n\nவேண்மாநாடு \"(Venmanad)\" என்பது இந்தியாவின் கேரளா மாநிலத்தில் உள்ள திருச்சூர் மாவட்டத்தில் இருக்கும் ஒரு கணக்கெடுப்பில் உள்ள ஊர் ஆகும். \n\nSection::::புவியியல் அமைப்பு.\n10°33′0″ வடக்கு 76°3′0″ கிழக்கு என்ற அடையாள ஆள்கூறுகளில் வேண்மாநாடு பரவியுள்ளது.\n\nSection::::மக்கள் தொகையியல்.\nஇந்திய நாட்டின் 2001 ஆம் ஆண்டு மக்கள் தொகைக் கணக்கெடுப்பின்படி வேண்மாநாடு நகரத்தின் மக்கள் தொகை 9,687 ஆகும். இத்தொகையில் 48 சதவீதத்தினர் ஆண்கள் மற்றும் 52 சதவீதத்தினர் பெண்கள் ஆவர். சராசரியாக இந்த நகரத்தின் படிப்பறிவு 86% ஆகும். இது இந்தியாவின் தேசிய சராசரி படிப்பறிவு சதவீதமான 59.5% என்பதை விட அதிகமாகும். இதில் ஆண்களின் படிப்பறிவு சதவீதம் 87% ஆகவும் பெண்களின் படிப்பறிவு சதவீதம் 85% ஆகவும் இருந்தது. வேண்மாநாட்டின் மக்கள் தொகையில் 11% எண்ணிக்கையினர் 6 வயதுக்கு உட்பட்டவர்கள் ஆவர்.\n"}
{"id": "298192", "url": "https://ta.wikipedia.org/wiki?curid=298192", "title": "கோலழி", "text": "கோலழி\n\nகோலழி \"(Kolazhy)\" என்பது இந்தியாவின் கேரளா மாநிலத்தில் உள்ள திருச்சூர் மாவட்டத்தில் இருக்கும் ஒரு கணக்கெடுப்பில் உள்ள ஊர் ஆகும். திருச்சூர் நகரத்தின் ஒரு முக்கியமான புறநகர் பகுதியாக இந்நகரம் விளங்குகிறது.\n\nSection::::புவியியல் அமைப்பு.\n10.571889° வடக்கு 76.217735° கிழக்கு என்ற அடையாள ஆள்கூறுகளில் கோலழி பரவியுள்ளது.\n\nSection::::மக்கள் தொகையியல்.\nஇந்திய நாட்டின் 2001 ஆம் ஆண்டு மக்கள் தொகைக் கணக்கெடுப்பின்படி கோலழி நகரத்தின் மக்கள் தொகை 8,445 ஆகும். இத்தொகையில் 49 சதவீதத்தினர் ஆண்கள் மற்றும் 51 சதவீதத்தினர் பெண்கள் ஆவர். சராசரியாக இந்த நகரத்தின் படிப்பறிவு 85% ஆகும். இது இந்தியாவின் தேசிய சராசரி படிப்பறிவு சதவீதமான 59.5% என்பதை விட அதிகமாகும். இதில் ஆண்களின் படிப்பறிவு சதவீதம் 86% ஆகவும் பெண்களின் படிப்பறிவு சதவீதம் 84% ஆகவும் இருந்தது. கோலழி நகரத்தின் மக்கள் தொகையில் 10% எண்ணிக்கையினர் 6 வயதுக்கு உட்பட்டவர்கள் ஆவர். திருச்சூரின் அணிகலனாக விளங்கும் இப்புறநகரத்திற்கு இடம்பெயர்ந்து குடியேறியவர்கள் பெரும்பாலும் அரசு மற்றும் தனியார் துறைகளில் பணிபுரியும் தொழிலாளர்கள் ஆவர்.\n"}
{"id": "298193", "url": "https://ta.wikipedia.org/wiki?curid=298193", "title": "சூண்டல்", "text": "சூண்டல்\n\nசூண்டல் \"(Choondal)\" என்பது இந்தியாவின் கேரளா மாநிலத்தில் உள்ள திருச்சூர் மாவட்டத்தில் இருக்கும் ஒரு கிராமம் ஆகும்\n\nSection::::புவியியல் அமைப்பு.\n10.617510° வடக்கு 76.094710°கிழக்கு என்ற அடையாள ஆள்கூறுகளில் சூண்டல் கிராமம் பரவியுள்ளது.\n\nSection::::மக்கள் தொகையியல்.\nஇந்திய நாட்டின் 2001 ஆம் ஆண்டு மக்கள் தொகைக் கணக்கெடுப்பின்படி சூண்டல் கிராமத்தின் மக்கள் தொகை 11,719 ஆகும். இம்மக்கள் தொகையில் 5478 ஆண்கள் மற்றும் 6241 பெண்கள் ஆவர். சூண்டல் கிராமம் திருச்சூரில் இருந்து சுமார் 20 கிலோ மீட்டர் தொலைவில் உள்ளது. பச்சைப் புல் துறைகளால் அகன்ற நிலப்பகுதியின் அழகானதொரு காட்சியை இங்குப் பார்க்க முடியும். கல்வி நிறுவனங்கள், மருத்துவமனைகள், வழிபாட்டிடங்கள் போன்ற சிறப்புகளால் இக்கிராமம் திருச்சூர் மாவட்டத்தில் புகழ்பெற்று விளங்குகிறது. நெல், தேங்காய், பாக்கு முதலியன இக்கிராமத்தின் பிரதான உற்பத்திப் பொருட்களாக உள்ளன. இக்கிராமத்திலிருந்து எட்டு கிலோமீட்டர் தொலைவில் குருவாயூர் அமைந்துள்ளது.\n"}
{"id": "298196", "url": "https://ta.wikipedia.org/wiki?curid=298196", "title": "நாகரூர்", "text": "நாகரூர்\n\nநாகரூர் \"(Nagaroor)\" என்பது இந்தியாவின் கேரளா மாநிலத்தில் உள்ள திருவனந்தபுரம் மாவட்டத்தில் இருக்கும் ஒரு கிராமம் ஆகும்.\n\nSection::::புவியியல் அமைப்பு.\n8°44′0″ வடக்கு 76°51′0″ கிழக்கு என்ற அடையாள ஆள்கூறுகளில் நாகரூர் கிராமம் பரவியுள்ளது.\n\nSection::::மக்கள் தொகையியல்.\nஇந்திய நாட்டின் 2001 ஆம் ஆண்டு மக்கள் தொகைக் கணக்கெடுப்பின்படி நாகரூர் கிராமத்தின் மக்கள் தொகை 14,854 ஆகும். இம்மக்கள் தொகையில் 6942 ஆண்கள் மற்றும் 7912 பெண்கள் ஆவர்.\n\nநாகரூரில் கிராம அலுவலகம், பதிவாளர் அலுவலகம், அஞ்சல் அலுவலகம் முதலான அரசு அலுவலகங்கள் காணப்படுகின்றன. \n"}
{"id": "298197", "url": "https://ta.wikipedia.org/wiki?curid=298197", "title": "நென்மேனிக்கரா", "text": "நென்மேனிக்கரா\n\nநென்மேனிக்கரா \"(Nenmenikkara)\" என்பது இந்தியாவின் கேரளா மாநிலத்தில் உள்ள திருச்சூர் மாவட்டத்தில் இருக்கும் ஒரு கணக்கெடுப்பில் உள்ள ஊர் ஆகும். \n\nSection::::புவியியல் அமைப்பு.\n10.4392° வடக்கு 76.268° கிழக்கு என்ற அடையாள ஆள்கூறுகளில் நென்மேனிக்கரா பரவியுள்ளது.\n\nSection::::மக்கள் தொகையியல்.\nஇந்திய நாட்டின் 2001 ஆம் ஆண்டு மக்கள் தொகைக் கணக்கெடுப்பின்படி நென்மேனிக்கரா நகரத்தின் மக்கள் தொகை 17,406 ஆகும். இத்தொகையில் 49 சதவீதத்தினர் ஆண்கள் மற்றும் 51 சதவீதத்தினர் பெண்கள் ஆவர். சராசரியாக இந்த நகரத்தின் படிப்பறிவு 83% ஆகும். இது இந்தியாவின் தேசிய சராசரி படிப்பறிவு சதவீதமான 59.5% என்பதை விட அதிகமாகும். இதில் ஆண்களின் படிப்பறிவு சதவீதம் 85% ஆகவும் பெண்களின் படிப்பறிவு சதவீதம் 80% ஆகவும் இருந்தது. நென்மேனிக்கராவின் மக்கள் தொகையில் 11% எண்ணிக்கையினர் 6 வயதுக்கு உட்பட்டவர்கள் ஆவர்.\n"}
{"id": "298200", "url": "https://ta.wikipedia.org/wiki?curid=298200", "title": "பாலுவாய்", "text": "பாலுவாய்\n\nபாலுவாய் \"(Paluvai)\" என்பது இந்தியாவின் கேரளா மாநிலத்தில் உள்ள திருச்சூர் மாவட்டத்தில் இருக்கும் ஒரு கணக்கெடுப்பில் உள்ள ஊர் ஆகும்.\n\nSection::::புவியியல் அமைப்பு.\n10.5572500° வடக்கு 76.045060° கிழக்கு என்ற அடையாள ஆள்கூறுகளில் பாலுவாய் பரவியுள்ளது.\n\nSection::::மக்கள் தொகையியல்.\nஇந்திய நாட்டின் 2001 ஆம் ஆண்டு மக்கள் தொகைக் கணக்கெடுப்பின்படி பாலுவாய் நகரத்தின் மக்கள் தொகை 7,206 ஆகும். இத்தொகையில் 45 சதவீதத்தினர் ஆண்கள் மற்றும் 55 சதவீதத்தினர் பெண்கள் ஆவர். சராசரியாக இந்த நகரத்தின் படிப்பறிவு 84% ஆகும். இது இந்தியாவின் தேசிய சராசரி படிப்பறிவு சதவீதமான 59.5% என்பதை விட அதிகமாகும். இதில் ஆண்களின் படிப்பறிவு சதவீதம் 85% ஆகவும் பெண்களின் படிப்பறிவு சதவீதம் 83% ஆகவும் இருந்தது. இரிங்கபுரோத்தின் மக்கள் தொகையில் 11% எண்ணிக்கையினர் 6 வயதுக்கு உட்பட்டவர்கள் ஆவர். குருவாயூர் நகராட்சியில் இந்நகரம் அமைந்துள்ளது. பாலுவாய் நகரத்தில் அமைந்துள்ள பாலுவாய் கன்னிமாடம் மற்றும் பள்ளி இந்நகரத்தின் ஒரு முக்கியமான அடையாளமாகும்.\n"}
{"id": "298203", "url": "https://ta.wikipedia.org/wiki?curid=298203", "title": "பாலிச்சேரி", "text": "பாலிச்சேரி\n\nபாலிச்சேரி \"(Palissery)\" என்பது இந்தியாவின் கேரளா மாநிலத்தில் உள்ள திருச்சூர் மாவட்டத்தில் இருக்கும் ஒரு கணக்கெடுப்பில் உள்ள ஊர் ஆகும்.\n\nSection::::புவியியல் அமைப்பு.\n10°28′25″ வடக்கு 76°13′10″ கிழக்கு என்ற அடையாள ஆள்கூறுகளில் பாலிச்சேரி பரவியுள்ளது.\n\nSection::::மக்கள் தொகையியல்.\nஇந்திய நாட்டின் 2001 ஆம் ஆண்டு மக்கள் தொகைக் கணக்கெடுப்பின்படி பாலிச்சேரி நகரத்தின் மக்கள் தொகை 7,950 ஆகும். இத்தொகையில் 48 சதவீதத்தினர் ஆண்கள் மற்றும் 52 சதவீதத்தினர் பெண்கள் ஆவர். சராசரியாக இந்த நகரத்தின் படிப்பறிவு 84% ஆகும். இது இந்தியாவின் தேசிய சராசரி படிப்பறிவு சதவீதமான 59.5% என்பதை விட அதிகமாகும். இதில் ஆண்களின் படிப்பறிவு சதவீதம் 86% ஆகவும் பெண்களின் படிப்பறிவு சதவீதம் 82% ஆகவும் இருந்தது. பாலிச்சேரியின் மக்கள் தொகையில் 11% எண்ணிக்கையினர் 6 வயதுக்கு உட்பட்டவர்கள் ஆவர்.\n"}
{"id": "298204", "url": "https://ta.wikipedia.org/wiki?curid=298204", "title": "பிரம்மகுலம்", "text": "பிரம்மகுலம்\n\nபிரம்மகுலம் \"(Brahmakulam)\" என்பது இந்தியாவின் கேரளா மாநிலத்தில் உள்ள திருச்சூர் மாவட்டத்தில் இருக்கும் ஒரு கணக்கெடுப்பில் உள்ள ஊர் ஆகும்.\n\nSection::::புவியியல் அமைப்பு.\n10.577180° வடக்கு 76.052840° கிழக்கு என்ற அடையாள ஆள்கூறுகளில் கர்தான் பரவியுள்ளது.\n\nSection::::மக்கள் தொகையியல்.\nபிரம்மகுலம் என்ற பெயர் பிரம்மா மற்றும் குலம் என்ற இரு சொற்களில் இருந்து உருவாக்கப்பட்டுள்ளது. பிரம்மா என்ற முதல் சொல்லானது பிரம்மா என்ற கடவுளுடன் தொடர்புடையது அல்லது பிரம்மாவை வழிபடுகின்ற பக்தரைக் குறிக்கின்றது. குலம் என்ற சொல் இதே கொள்கையைக் கொண்ட குழுவினர் அல்லது சமுதாயத்தைக் குறிக்கிறது. பிராமன்கள் ஆக்ரமித்த ஒரு பகுதி பிரம்ம குலம் என்றும் ஒரு சிலர் கூறுகின்றனர். எப்படியிருப்பினும் இப்பெயர் காரணம் குறிப்பிடுகின்ற பொருள் ஒன்றேயாகும். இச்சிறிய ஊரில் பல இந்துக் கோவில்களும் பிரச்சார வழிபாட்டிடங்களும் அமைந்துள்ளன. பிராமன்கள் குடும்பத்தினர் தொடர்ச்சியாக இவ்வூரில் வசித்து வருகின்றனர். தாங்களும் இவ்வூருக்கான பல்வேறு முக்கியத்துவம் வாய்ந்த செயல்பாட்டுகளில் ஈடுபட்டு வருவதாக குறிப்பிட்டு, கோவில்களுடன் தொடர்புடைய சமூகத்தினர் பலர் பிரம்ம குலம் என்ற பெயரை மாற்றுவது தொடர்பாக சர்ச்சைகளில் ஈடுபட்டு வருகின்றனர். \n\nஇந்திய நாட்டின் 2001 ஆம் ஆண்டு மக்கள் தொகைக் கணக்கெடுப்பின்படி பிரம்ம குலம் நகரத்தின் மக்கள் தொகை 13,026 ஆகும். இத்தொகையில் 47 சதவீதத்தினர் ஆண்கள் மற்றும் 53 சதவீதத்தினர் பெண்கள் ஆவர். சராசரியாக இந்தநகரத்தின் படிப்பறிவு 85% ஆகும். இது இந்தியாவின் தேசிய சராசரி படிப்பறிவு சதவீதமான 59.5% என்பதை விட அதிகமாகும். இதில் ஆண்களின் படிப்பறிவு சதவீதம் 86% ஆகவும் பெண்களின் படிப்பறிவு சதவீதம் 83% ஆகவும் இருந்தது. மக்கள் தொகையில் 11% எண்ணிக்கையினர் 6 வயதுக்கு உட்பட்டவர்கள் ஆவர்.\n\nSection::::சுற்றுலா.\nகுருவாயூர் கோவில், பவரட்டி தேவாலயம் போன்ற இடங்களுக்கு ஆன்மீகப் பயணம் செல்லும் வழியில், பல ஆன்மீக தலங்களுடன் பிரம்மகுலம அமைந்துள்ளது.\n"}
{"id": "298206", "url": "https://ta.wikipedia.org/wiki?curid=298206", "title": "மதுரை விட்டவாசல் மண்டபம்", "text": "மதுரை விட்டவாசல் மண்டபம்\n\nவிட்டவாசல் மண்டபம், மதுரை மீனாட்சி சுந்தரேஸ்வரர் கோயிலுக்கு எதிரில் உள்ள அம்மன் சன்னதி தெருவில் நகரா முரசு மண்டபத்திற்கு கிழக்கில் அமைந்த சிறு மண்டபம். விட்டவாசல் மண்டபத்தை 13 -ஆம் நுாற்றாண்டில் பாண்டிய மன்னர்கள் கட்டினர். மீனாட்சி அம்மன் கோயிலைச் சுற்றி இருந்த ஐந்து கோட்டை வாயில்களில் ஒன்றாக விட்டவாசல் இருந்தது. விட்டவாசல் மண்டபச் சுவரில் முனீசுவரர் காவல் தெய்வமாக காட்சி அளிக்கிறார். \n\nஆங்கிலேயே ஆட்சிக் காலத்தில் மதுரையில் 1857 -இல் மதுரை மாவட்ட ஆட்சியாளராக இருந்த ஜான் பிளாக்பேர்ன் காலத்தில், மதுரை நகரின் எல்லைகள் நாற்புறமும் விரிவுபடுத்தப்பட்ட போது, விட்டவாசல் மண்டபத்தை தவிர்த்து, கோயிலின் மற்ற கோட்டை வாசல் மண்டபங்கள் அகற்றப்பட்டது.\n\n1935-இல் மதுரை நகரச் செயற்பொறியாளராக இருந்த ஜி. எப். பிலிப் பெயரில், விட்டவாசல் மண்டபத்தில் கல்வெட்டு குறிப்பு உள்ளது. அக்கல்வெட்டுக் குறிப்பில், விட்டவாசல் மண்டபத்தை அதை யாரும் அகற்றவோ, ஆக்கிரமிக்கவோ, மாற்றம் செய்யவோ கூடாது என குறிக்கப்பட்டுள்ளது. இந்த கல்வெட்டுக் குறிப்பை மேற்கோள் காட்டி, தற்போது விட்டவாசல் மண்டபத்தில் உள்ள சில வணிகக் கடைகளை அகற்றக் கோரும் பொது நல வழக்கு நீதிமன்றத்தில் நிலுவையில் உள்ளது. \n\n"}
{"id": "298210", "url": "https://ta.wikipedia.org/wiki?curid=298210", "title": "காஞ்சிபுரம் திருஞானசம்பந்தர் கோயில்", "text": "காஞ்சிபுரம் திருஞானசம்பந்தர் கோயில்\n\nகாஞ்சிபுரம் திருஞானசம்பந்தர் கோயில் என அறியப்படும் இது, காஞ்சியிலுள்ள சிவக் கோயில்களில் ஒன்றாகும். மேலும், சம்பந்தர் நின்ற கோலத்தில் கைகளைக் குவித்து திருமேற்றளிநாதரை பார்த்து வணங்கும் நிலையில் உள்ள இக்கோவில் குறிப்புகள், காஞ்சி புராண படலத்துள் உட்கோயில்களாகச் சொல்லப்பட்டுள்ளது.\n\nSection::::தல வரலாறு.\nதிருமால் சிவசாரூபம் பெற வேண்டி தவம் இருந்தார். இறைவன் தோன்றி \"திருஞானசம்பந்தர் பாடலைக் கேட்டு அந்நிலையை அடையுமாறும், அதுவரை இங்கு அமர்ந்து இருக்குமாறு\" பணித்தார். அதன்படியே திருஞானசம்பந்தர் காஞ்சிக்கு வந்தபோது, இவ்வழியாக வந்தாரென்றும், அவர் திருமேற்றளிநாதரை பார்த்து இங்குநின்று பதிகம் (நம் தவக்குறைவினால் இப்பதிகம் நமக்குக் கிடைத்தில) பாடினார் என்றும், அதனைக் கேட்டுத் திருமால் சிவசாரூபம் பெற்றதாவும் காஞ்சிப் புராணம் கூறுகின்றது.\n\nSection::::தல விளக்கம்.\nமுன்னாளில் திருமால் சிவசாரூபம்பெற அத்தளியில் தவஞ்செய்தனர். சிவபிரானார் அவர்முன் தோன்றி ‘நீ விரும்பிய பேற்றை வைவச்சுத மனுவந்தரத்து இருபத்தெட்டாம் கலியுகத்தில் சீகாழிப் பதியில் அவதரிக்கும் நம் அடியவனாகிய திருஞானசம்பந்தன் அருள் செய்வான். அதனளவும் அங்கே தவஞ்செய்தி’ என்றருளி மறைந்தனர். அங்ஙனமே திருஞான சம்பந்தர் திருப்பதிகத்தால் திருமால் சிவசாரூபம் பெற்ற இடம் அத்தலம். திருநாவுக்கரசர் திருப்பதிகம் ஒன்றும், சுந்தரர் திருப்பதிகம் ஒன்றும் இத்தலத்திற்கு உள்ளன. திருஞானசம்பந்தர் பதிகத்திற்கு உருகிய திருமால் சிவலிங்கவடிவாய் ஓதஉருகீசர் என்னும் திருமுன்பொடும், சிவபிரான் திருமேற்றளிநாதர் என்னும் திருமுன்பொடும் விளங்குகின்றனர். தெருவின் கீழைக் கோடியில் திருஞான சம்பந்தர் எழுந்தருளியுள்ளனர். அவர் பாடலைக் கேட்ட முத்தீசர் சந்நிதியும் உள்ளது. திருஞான சம்பந்தர் பிள்ளையார் என்னும் பெருமையால் காஞ்சிபுரத்தில் மேலைப்பகுதி முழுவதும் பிள்ளையார் பாளையம் எனப் போற்றப்பெறும். உதியமரம் இருத்தலின் ஒதியடிமேடை என்பது பிரசித்தமாக வழங்கும் இடம் அதுவாகும்.\n\n\nSection::::அமைவிடம்.\nதமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரத்தின் மேற்குப் பகுதியில் பிள்ளையார்பாளையம் திருமேற்றளித் தெருவின் ஒரு கோடியில் மேற்றளீஸ்வரர் ஆலயம் அமைந்திருக்க. இத்தெருவின் மற்றொரு கோடியில் திருஞானசம்பந்தரின் ஆலயம் உள்ளது. மேலும், தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்தின் மேற்கு திசையில், கச்சபேசுவரர் கோயிலின் மேற்கு திசையில் இக்கோவில் அமைந்துள்ளது.\n\nSection::::உப தகவல்.\nதிருஞானசம்பந்தரின் மிகச்சிறியது, இக்கோயிலில் ஞானசம்பந்தர் சந்நிதி மட்டுமே உள்ளது. மூலத்திருமேனி திருமேற்றளிக் கோபுரத்தை நோக்கியவாறு திருஞானசம்பந்தர் கைகளைக் குவித்து வணங்கும் நிலையில் நின்ற கோலத்தில் உள்ளார். இவரின் உற்சவத் திருமேனி வலக்கை சுட்டிய விரலுடன் இடக்கையில் பொற்கிண்ணம் ஏந்திய நிலையில் பக்கத்தில் உள்ளது. இத்தெருவின் நடுவில் \"உற்றுக்கேட்ட முத்தீசர்\" ஆலயம் உள்ளது. ஞானசம்பந்தர் இத்தலம் வந்து பதிகம் பாடியபோது சிவபெருமான் அருகில் இருந்து கேட்பதற்காக இங்கு அமர்ந்ததாக வரலாறு.\n\nSection::::இவற்றையும் காண்க.\nதிருஞானசம்பந்தமூர்த்தி நாயனார்\n\n"}
{"id": "298222", "url": "https://ta.wikipedia.org/wiki?curid=298222", "title": "புறநாட்டுக்கரா", "text": "புறநாட்டுக்கரா\n\nபுறநாட்டுக்கரா \"(Puranattukara )\" என்பது இந்தியாவின் கேரளா மாநிலத்தில் உள்ள திருச்சூர் மாவட்டத்தில் இருக்கும் ஒரு கணக்கெடுப்பில் உள்ள ஊர் ஆகும். \n\nSection::::புவியியல் அமைப்பு.\n10.552785° வடக்கு 76.161296°கிழக்கு கிழக்கு 30.32146° என்ற அடையாள ஆள்கூறுகளில் புறநாட்டுக்கரா நகரம் பரவியுள்ளது.\n\nSection::::மக்கள் தொகையியல்.\nஇந்திய நாட்டின் 2001 ஆம் ஆண்டு மக்கள் தொகைக் கணக்கெடுப்பின்படி புறநாட்டுக்கரா நகரத்தின் மக்கள் தொகை 9,595 ஆகும். இத்தொகையில் 48 சதவீதத்தினர் ஆண்கள் மற்றும் 52 சதவீதத்தினர் பெண்கள் ஆவர். சராசரியாக இந்த நகரத்தின் படிப்பறிவு 85% ஆகும். இது இந்தியாவின் தேசிய சராசரி படிப்பறிவு சதவீதமான 59.5% என்பதை விட அதிகமாகும். இதில் ஆண்களின் படிப்பறிவு சதவீதம் 86% ஆகவும் பெண்களின் படிப்பறிவு சதவீதம் 83% ஆகவும் இருந்தது. புறநாட்டுக்கரா நகரத்தின் மக்கள் தொகையில் 10% எண்ணிக்கையினர் 6 வயதுக்கு உட்பட்டவர்கள் ஆவர்.\n\nSection::::கல்வி நிலையங்கள்.\nஇந்நகரில் இராத்திரிய சமசுகிருத சன்சுதான், கேந்திரிய வித்தியாலயா, சிறீ இராமகிருட்டிணா மடம் பள்ளி, சிறீ சாரதா மகளிர்மேல்நிலைப்பள்ளி முதலான எண்ணற்ற கல்வி நிலையங்கள் உள்ளன. அதாத் கிராமப்பஞ்சாயத்து எனப்படும் உள்ளாட்சி அமைப்பின் ஒரு பகுதியாக புறநாட்டுக்கரா நகரம் விளங்குகிறது. \n"}
{"id": "298224", "url": "https://ta.wikipedia.org/wiki?curid=298224", "title": "பேரகம்", "text": "பேரகம்\n\nபேரகம் (Perakam) என்பது இந்தியாவின் கேரளா மாநிலத்தில் உள்ள திருச்சூர் மாவட்டத்தில் இருக்கும் ஒரு கணக்கெடுப்பில் உள்ள ஊர் ஆகும். திருச்சூர் நகரத்தின் ஒரு முக்கியமான புறநகர் பகுதியாக இந்நகரம் விளங்குகிறது.\n\nSection::::புவியியல் அமைப்பு.\n10.6037400° வடக்கு 76.007440° கிழக்கு என்ற அடையாள ஆள்கூறுகளில் பேரகம் பரவியுள்ளது.\n\nSection::::மக்கள் தொகையியல்.\nஇந்திய நாட்டின் 2001 ஆம் ஆண்டு மக்கள் தொகைக் கணக்கெடுப்பின்படி பேரகம் நகரத்தின் மக்கள் தொகை 10,356 ஆகும். இத்தொகையில் 47 சதவீதத்தினர் ஆண்கள் மற்றும் 53 சதவீதத்தினர் பெண்கள் ஆவர். சராசரியாக இந்த நகரத்தின் படிப்பறிவு 84% ஆகும். இது இந்தியாவின் தேசிய சராசரி படிப்பறிவு சதவீதமான 59.5% என்பதை விட அதிகமாகும். இதில் ஆண்களின் படிப்பறிவு சதவீதம் 85% ஆகவும் பெண்களின் படிப்பறிவு சதவீதம் 84% ஆகவும் இருந்தது. பேரகம் நகரத்தின் மக்கள் தொகையில் 11% எண்ணிக்கையினர் 6 வயதுக்கு உட்பட்டவர்கள் ஆவர்.\n"}
{"id": "298225", "url": "https://ta.wikipedia.org/wiki?curid=298225", "title": "போட்டோர்", "text": "போட்டோர்\n\nபோட்டோர் \"(Pottore)\" என்பது இந்தியாவின் கேரளா மாநிலத்தில் உள்ள திருச்சூர் மாவட்டத்தில் இருக்கும் ஒரு கணக்கெடுப்பில் உள்ள ஊர் ஆகும். திருச்சூர் நகரிலிருந்து சுமார் 7 அல்லது 8 கிலோமீட்டர் தொலைவில் கோலாழி பஞ்சாயத்தின் ஒரு பகுதியாக போட்டோர் நகரம் அமைந்துள்ளது. \n\nSection::::புவியியல் அமைப்பு.\n10°34'25\" வடக்கு, 76°12'25\" கிழக்கு என்ற அடையாள ஆள்கூறுகளில் போட்டோர் நகரம் பரவியுள்ளது\n\nSection::::மக்கள் தொகையியல்.\nஇந்திய நாட்டின் 2001 ஆம் ஆண்டு மக்கள் தொகைக் கணக்கெடுப்பின்படி போட்டோர் நகரத்தின் மக்கள் தொகை 8,210 ஆகும். இத்தொகையில் 49 சதவீதத்தினர் ஆண்கள் மற்றும் 51 சதவீதத்தினர் பெண்கள் ஆவர். சராசரியாக இந்த நகரத்தின் படிப்பறிவு 85% ஆகும். இது இந்தியாவின் தேசிய சராசரி படிப்பறிவு சதவீதமான 59.5% என்பதை விட அதிகமாகும். இதில் ஆண்களின் படிப்பறிவு சதவீதம் 86% ஆகவும் பெண்களின் படிப்பறிவு சதவீதம் 84% ஆகவும் இருந்தது. போட்டோர் மக்கள் தொகையில் 10% எண்ணிக்கையினர் 6 வயதுக்கு உட்பட்டவர்கள் ஆவர்.\n"}
{"id": "298226", "url": "https://ta.wikipedia.org/wiki?curid=298226", "title": "மராத்தாக்கரா", "text": "மராத்தாக்கரா\n\nமராத்தாக்கரா \"(Marathakkara)\" என்பது இந்தியாவின் கேரளா மாநிலத்தில் உள்ள திருச்சூர் மாவட்டத்தில் இருக்கும் ஒரு கணக்கெடுப்பில் உள்ள ஊர் ஆகும். \n\nSection::::புவியியல் அமைப்பு.\n10°28′30″ வடக்கு 76°15′10″ கிழக்கு என்ற அடையாள ஆள்கூறுகளில் மராத்தாக்கரா பரவியுள்ளது.\n\nSection::::மக்கள் தொகையியல்.\nஇந்திய நாட்டின் 2001 ஆம் ஆண்டு மக்கள் தொகைக் கணக்கெடுப்பின்படி மராத்தாக்கரா நகரத்தின் மக்கள் தொகை 17,934 ஆகும். இத்தொகையில் 49 சதவீதத்தினர் ஆண்கள் மற்றும் 51 சதவீதத்தினர் பெண்கள் ஆவர். சராசரியாக இந்த நகரத்தின் படிப்பறிவு 81% ஆகும். இது இந்தியாவின் தேசிய சராசரி படிப்பறிவு சதவீதமான 59.5% என்பதை விட அதிகமாகும். இதில் ஆண்களின் படிப்பறிவு சதவீதம் 83% ஆகவும் பெண்களின் படிப்பறிவு சதவீதம் 79% ஆகவும் இருந்தது. மராத்தாக்கரா மக்கள் தொகையில் 12% எண்ணிக்கையினர் 6 வயதுக்கு உட்பட்டவர்கள் ஆவர்.\n"}
{"id": "298227", "url": "https://ta.wikipedia.org/wiki?curid=298227", "title": "வேதியியலின் வரலாறு", "text": "வேதியியலின் வரலாறு\n\nவேதியியலின் வரலாறு \"(History of chemistry)\" என்பது பண்டைய வரலாற்றில் தொடங்கி நிகழ்காலம் வரையிலான காலப்பகுதியைப் பிரதிபலிக்கிறது. கி.பி 1000 ஆண்டுகளில் வாழ்ந்த குடிமக்கள் பயன்படுத்திய பல்வேறு விதமான தொழில்நுட்பங்கள் முடிவில் வேதியியலின் பலவகைப் பிரிவுகளாக உருவாகியுள்ளன. தாதுக்களில் இருந்து உலோகங்களைப் பிரித்தெடுத்தல், மட்பாண்டங்கள் செய்தல் மற்றும் மெருகூட்டுதல், மதுவகைகளை நொதிக்கச் செய்தல், மருந்துக்காகவும் நறுமணத்திற்காகவும் தாவரங்களிலிருந்து வேதிப்பொருட்களைப் பிரித்தெடுத்தல், கொழுப்பை சோப்பாக மாற்றுதல் மற்றும் வெண்கலம் போன்ற உலோகக் கலவைகள் செய்தல் போன்ற செயல்களை உதாரணமாகக் கூறலாம்.\n\nவேதியியலின் முற்காலக் கொள்கையான இரசவாதம் என்ற கொள்கை பருப்பொருளின் இயற்கையையும் அதன் மாற்றங்களையும் விளக்குவதில் வெற்றி பெறவில்லை. எனினும் அவர்கள் மேற்கொண்ட சோதனைகள் மற்றும் பதிவு செய்த அச்சோதனைகளின் முடிவுகள் முதலியனவற்றிலிருந்து இரசவாதிகள் நவீன வேதியியலுக்கான புதிய தளம் அமைத்தனர் என்பது தெளிவாகிறது. இரசவாதம் மற்றும் வேதியியல் ஆகிய பிரிவுகளுக்கு இடையே உள்ள வேறுபாடுகளை 1661 ஆம் ஆண்டு இராபர்ட் பாயில் தன்னுடைய நூலில் தெளிவுபடுத்தினார். அதன்பின்னர் இவ்விரண்டிற்கும் இடையேயான முரண்பாடுகள் வெளிப்படத் தொடங்கின.\n\nஆற்றல் அழிவின்மை விதியை வெளியிட்ட அண்டோயின் இலவாய்சியரின் சோதனைகளுக்குப் பின்னர் வேதியியல் என்பது கவனமான அளவீடுகள் மற்றும் வேதியியல் நிகழ்வுகளின் அடிப்படையிலான அளவீடுகள் ஆகியவற்றால் நிறுவப்பட்ட ஒரு அறிவியல் பிரிவு என்ற நோக்கத்துடன் பயணித்தது. வேதியியலின் வரலாறு வெப்ப இயங்கியலின் வரலாற்றுடன், குறிப்பாக விலார்டு கிப்சின் ஆய்வுகளுடன் பிணைந்தே காணப்படுகிறது.\n\nSection::::பண்டைய வரலாறு.\nSection::::தொடக்கக்கால உலோகவியல்.\nஆரம்ப காலத்தில் மனிதர்களால் பயன்படுத்தப்பட்ட உலோகமாகப் பதிவு செய்யப்பட்டிருப்பது தங்கம் எனத் தெரிகிறது. அப்போது இத்தங்கத்தை இயற்கையில் தனித்து காணமுடிந்துள்ளது. பழைய கற்காலமான கி.மு 4000 ஆண்டுகளில் எசுப்பானிய குகைகளில் சிறிதளவு இயற்கைத் தங்கம் காணப்பட்டுள்ளது.\n\nவெள்ளி, செப்பு, வெள்ளீயம் மற்றும் விண்கல் இரும்பு முதலிய உலோகங்களும் இயற்கையில் கிடைத்துள்ளன. இவ்வுலோகங்களைக் கொண்டு சிறிய அளவில் உலோக வேலைப்பாடுகள் நடைபெற்றுள்ளன. கி.மு 3000 ஆண்டுகளில் விண்கல் இரும்பிலிருந்து தயாரிக்கப்பட்ட எகிப்திய ஆயுதங்கள் \"வானத்திலிருந்து வந்த குத்துவாள்கள்\" எனப் போற்றப்பட்டன.\n\nஒரு விவாதத்திற்கு எடுத்துக் கொண்டால், கட்டுப்பாட்டு முறையில் பயன்படுத்தப்பட்ட முதல் இரசாயன வினை தீ என்று கூறலாம். எனினும், பல நூற்றாண்டுகளுக்கும் தீ வெறுமனே ஒரு மாயசக்தி என்றே பார்க்கப்பட்டது. ஒரு பொருளை மற்றொரு பொருளாக மாற்றும் ஒரு மாயசக்தி (எரியும் மரம் அல்லது கொதிக்கும் நீர்) வெப்பம் மற்றும் ஒளியை உற்பத்தி செய்வதாகக் கருதப்பட்டது. பண்டைய சமூகத்தைப் பல வகைகளிலும் தீ பாதித்துள்ளது. அன்றாட வாழ்வின் சமையல் மற்றும் வாழ்விடத்தை ஒளியூட்டுதல் போன்ற எளிய அம்சங்கள் தொடங்கிச் செங்கல், மட்பாண்டம் மற்றும் கருவிகள் செய்வதற்காக உலோகங்களை உருக்குதல் போன்ற முன்னேறிய தொழில்நுட்ப அம்சங்கள் வரை இவ்வீச்சு இருந்தது.\n\nஆரம்ப கட்டங்களின் போது கண்ணாடி கண்டுபிடிப்பு மற்றும் உலோகங்களைத் தூய்மைப் படுத்துதல் போன்றவை படிப்படியாக வளர்ச்சி பெற்றிருக்கலாம்.எகிப்தியர்கள் உலோகங்களைத் தூய்மைப்படுத்தத் தொடங்கிய கி.மு.2900 ஆம் ஆண்டுகளிலேயே தங்கம் ஒரு விலைமதிப்பு மிக்க உலோகமாக மாறியது.\n\nSection::::வெண்கலக் காலம்.\nசில உலோகங்களை அவற்றின் தாதுக்களில் இருந்து பிரித்தெடுப்பதற்கு எளிமையாக சூடுபடுத்தினாலேயே பெறமுடியும். உதாரணம் ஈயம் மற்றும் வெள்ளீயம். உயர் வெப்பநிலையில் உருக்கிப் பிரித்தல் என்னும் முறையில் தாமிரம் பிரித்தெடுக்கப்படுகிறது. இப்பிரித்தெடுக்கும் தொழில்நுட்பம் கி.மு 5 மற்றும் ஆறாம் நூற்றாண்டுகளில் இருந்ததற்கான ஆதாரங்கள் கிடைக்கின்றன. செர்பியாவில் உள்ள மச்தான்பெக், யார்மோவாக் மற்றும் பிலோக்னிக் ஆகிய மூன்று தொல்லியல் தளங்களில் இவ்வாதாரங்கள் கிடைக்கின்றன. இன்றைய தினத்திற்கு உருக்கிப் பிரித்தெடுத்தல் முறையில் தாமிரம் பிரித்தெடுத்ததற்கான ஆதாரம் பெலோவாடு தொல்லியல் தளத்தில் கிடைத்துள்ளது. வின்கா நாகரிகத்தைச் சார்ந்த கி.மு 5500 ஆண்டுகளுக்கு முற்பட்ட செப்புக் கோடரியும் இவ்வாதாரத்தில் அடங்கும். ஆரம்ப காலத்தில் பயன்படுத்தப்பட்ட உலோகங்களின் பிற அடையாளங்கள் போர்த்துக்கல்லில் உள்ள பால்மெலா, எசுப்பானியாவில் உள்ள லாசு மில்லேரசு மற்றும் ஐக்கிய இராச்சியத்தில் உள்ள சுடோன்யெங்கு ஆகிய இடங்களில் கி.மு. மூன்றாம் நூற்றாண்டில் கிடைக்கின்றன. எனினும், வரலாற்றுக்கு முந்தைய காலங்கள் தொடர்பான ஆய்வுகள் அடிக்கடி மேற்கொள்ளப்படுவதால் தொடக்கம் தொடர்பான இறுதி முடிவைத் தெளிவாக வரையறுக்க முடியவில்லை. புதிய கண்டுபிடிப்புகள் மென்மேலும் தொடர்ச்சியாக நடந்து வருகின்றன.\n\nதொடக்கக் கால உலோகங்கள் தனித்தனியான உலோகங்களாகவே அறியப்பட்டன அல்லது கிடைத்தன. செப்பு மற்றும் வெள்ளீயம் உலோகங்களை இணைப்பதன் மூலம் வெண்கலம் என்ற ஒரு உயர்ந்த உலோகம் செய்ய முடியும் என்பதை பின்னர் அறிந்தனர். வெண்கலம் என்று உலோகக் கலவை, கி.மு 3500 காலத்திலிருந்து பயன்படுத்தப்பட்டதால் அக்க்காலம் வெண்கல வயது தொடங்கிய ஒரு பெரிய தொழில்நுட்ப மாற்றக் காலமாக அறியப்படுகிறது. வெண்கல வயதுக் காலம் மனித கலாச்சார வளர்ச்சியின் காலமாக இருந்துள்ளது. இக்காலத்தில் மிகவும் முன்னேறிய அளவில் உலோக வேலைகள் முறையாகவும் பரவலான பயன்பாட்டிலும் இருந்திருக்கிறது. இயற்கையாகவே தோன்றிய தாமிரத் தாதுக்களில் இருந்து செப்பையும் வெள்ளீயத்தையும் வெட்டி எடுத்தல் பின்னர் அவற்றை உருக்கி வெண்கலம் உருவாக்குதல் போன்ற தொழில்நுட்பங்களை வெண்கல வயதுக்காலம் உள்ளடக்கியிருந்துள்ளது. இயற்கையாகத் தோன்றும் தாதுக்களில் ஆர்சனிக் ஒரு பொதுவான மாசாக காணப்பட்டது. கி.மு 3000 ஆண்டுகளில் தாமிரம், வெள்ளீயம் தாதுக்கள் மேற்கு ஆசியாவில் அரிதாக காணப்பட்டுள்ளன. பண்டைய இந்தியாவிலும் உலோகவியல் மற்றும் இரசவாத துறைகளில் குறிப்பிடத்தக்க வளர்ச்சி இருந்துள்ளது.\n\nSection::::இரும்புக் காலம்.\nசெப்பு அல்லது வெள்ளீயத்தை அவற்றின் தாதுக்களில் இருந்து பிரித்தெடுப்பதைவிட இரும்பை அதன் தாதுவிலிருந்து பிரித்தெடுத்து பயன்படுத்தும் உலோகமாக மாற்றுவது மிகக் கடினமான செயல்முறையாகும். கி.மு 1200 வது ஆண்டில் இட்டிடெசு எனப்படும் பண்டைய அனடோலிய மக்களால் இத்தொழில்நுட்பம் கண்டறியப்பட்டதாகத் தெரிகிறது. இக்காலமே இரும்புக் காலத்தின் தொடக்கக் காலமாகும். பிளீசுடைன் மக்களின் வெற்றியில் இரும்பைப் பிரித்தெடுத்தல் மற்றும் பயன்படுத்தல் தொழில்நுட்பம் முக்கியப்பங்கு வகித்துள்ளது.\n\nமற்றபடி இரும்புக் காலம் என்பது பெரசு அல்லது இரும்பு உலோகவியலின் கண்டுபிடிப்பையே அடிப்படையாகக் கொண்டுள்ளது. இரும்பு உலோகவியலின் வளர்ச்சி வரலாற்றை கடந்தகால கலாச்சார மற்றும் நாகரீகங்களின் பல்வேறு கட்டங்களில் காணமுடிகிறது. மத்திய கிழக்கு மற்றும் கிழக்கு பிராந்தியத்திற்கு அருகில்காணப்பட்ட பண்டைய மற்றும் இடைக்கால பேரரசுகள் மற்றும் அரசுகளிலும், பண்டைய ஈரான், பண்டைய எகிப்து, பண்டைய நுபியா மற்றும் அனடோலியா (துருக்கி), பண்டைய நாக், கார்தேச், கிரேக்கர்கள் மற்றும் பண்டைய ஐரோப்பாவின் ரோமானியர்கள், இடைக்கால ஐரோப்பாவினர், பண்டைய மற்றும் இடைக்கால சீனா, பண்டைய மற்றும் இடைக்கால இந்தியா, பண்டைய மற்றும் இடைக்கால சப்பான், பகுதிகளில் இவ்வளர்ச்சியைக் காணமுடிகிறது.இரும்பு தொடர்புடைய அல்லது உலோகவியல் தொடர்பு சாதனங்களின் பல பயன்பாடுகள் மற்றும் நடைமுறைகள் பண்டைய சீனாவில் பயன்படுத்தப்பட்டுள்ளன. ஊது உலை கண்டுபிடிப்பு, வார்ப்பிரும்பு, நீர்ம இயங்கியல் சுத்தியல், மற்றும் இரட்டை இயக்க துருத்திகள் போன்ற கருவிகள் பண்டைய சீனாவில் நிறுவப்பட்டுள்ளன.\n\nSection::::பாரம்பரிய பழமையும் அணுவியலும்.\nபண்டைய எகிப்தியர்கள் கிமு 4000 ஆண்டுகளுக்கு முன்பே செயற்கை வேதியியலின் முன்னோடிகளாகத் திகழ்ந்தனர். கிமு 1000 ஆண்டளவிலேயே பண்டைய நாகரிக மக்கள் வேதியியலின் பல்வேறு துணைப் பிரிவுகளுக்கு அடிப்படையாக அமையும் தொழில்நுட்பங்களைப் பயன்படுத்தி உள்ளனர். இவற்றுள் கனிம மூலங்களில் இருந்து உலோகங்களைப் பிரித்து எடுத்தல், மட்பாண்டங்களை வனைந்து மெருகிடல், நொதிக்கவைத்துக் மதுவகைகள் தயாரித்தல், ஆடைகளுக்கும், நிறந்தீட்டலுக்கும் வேண்டிய வண்ணங்களைத் தயாரித்தல், மருந்துகளையும் வாசனைப் பொருட்களையும் செய்வதற்கு தாவரங்களில் இருந்து வேதிப் பொருட்களைப் பிரித்தெடுத்தல், பாற்கட்டிகளைச் செய்தல், ஆடைகளுக்கு நிறமூட்டல், தோலைப் பதப்படுத்துதல், கொழுப்பிலிருந்து சவர்க்காரம் உற்பத்திசெய்தல், கண்ணாடி உற்பத்தி, வெண்கலம் போன்ற கலப்புலோகங்களை உருவாக்குதல் போன்றவை அடங்கும்.\n\nஎப்பிகியூரசு (கிமு 341–270), டெமோகிறிடசின் அணுவியக் கோட்பாட்டைப் பின்பற்றியவர்.\n\nவேதியியல், தாதுப் பொருட்களில் இருந்து உலோகங்களைப் பிரித்து எடுப்பதற்கு வழி சமைத்த எரிதல் என்னும் தோற்றப்பாட்டில் இருந்து தோற்றம் பெற்றதாகக் கொள்ளலாம். அடிப்படையான கோட்பாடுகளைப் புரிந்து கொள்ளாவிட்டாலும் பொன்னின் மீதிருந்த பேராசை அதனை தூய்மையாக்கும் வழிமுறைகளைக் கண்டுபிடிக்க உதவியது. இது தூய்மையாக்குதல் என்றில்லாமல் ஒரு மாற்றம் என்றே அக்காலத்தில் எண்ணியிருந்தனர். அக்காலத்து அறிஞர்கள் பலர் மலிவான உலோகங்களைப் பொன்னாக மாற்றுவதற்கான வழிமுறைகள் உள்ளன என நம்பினர். இது இரசவாதம் தோன்றுவதற்கு அடிப்படை ஆகியதுடன், மூல உலோகங்களைத் தொட்டதும் பொன்னாக மாற்றக்கூடிய \"இரசவாதக்கல்\"லைத் தேடும் முயற்சிகளுக்கும் வித்திட்டது.\n\n"}
{"id": "298230", "url": "https://ta.wikipedia.org/wiki?curid=298230", "title": "இடச்சுக் குடியரசு", "text": "இடச்சுக் குடியரசு\n\n\"இடச்சுக் குடியரசு\"' (\"Dutch Republic\") ஐரோப்பாவில் 1581 முதல் 1795 வரை இருந்த குடியரசு ஆகும். இது அலுவல்முறையாக \"ஏழு ஐக்கிய நெதர்லாந்தின் குடியரசு\" என்றும் \"ஐக்கிய நெதர்லாந்தின் குடியரசு\" என்றும் \"ஏழு ஐக்கிய மாகாணங்களின் குடியரசு\" என்றும் அறியப்படுகின்றது. இது \"பதாவியக் குடியரசு\"க்கும் \"நெதர்லாந்து ஐக்கிய இராச்சியத்திற்கும்\" முன்பாக இருந்தது. நெதர்லாந்து இராச்சியத்தின் அங்கமாக இருக்கும் தற்கால நெதர்லாந்தின் முன்னோடியாக இருந்தது. இதன் மாற்றுப்பெயர்களாக \"ஐக்கிய மாகாணங்கள்\", \"பெல்ஜிய மாகாணங்களின் கூட்டமைப்பு\" \"பெல்ஜியக் கூட்டமைப்பு\" பயன்படுத்தப்படுகின்றன.\n\n"}
{"id": "298238", "url": "https://ta.wikipedia.org/wiki?curid=298238", "title": "எசுப்பானிய மரபுரிமைப் போர்", "text": "எசுப்பானிய மரபுரிமைப் போர்\n\nஎசுப்பானிய மரபுரிமைப் போர் (\"War of the Spanish Succession\") 1701 முதல் 1714வரை ஐரோப்பாவில் நடைபெற்ற போராகும். எசுப்பானியாவின் அரசர் இரண்டாம் சார்லசு வாரிசின்றி இறந்தபிறகு யார் அரியணை ஏறுவது என்பதைக் குறித்து இந்தப் போர் நடந்தது. பிரான்சு அரசரின் உறவினராகிய பிலிப்பு அரியணை ஏறவேண்டும் என விரும்பியது. இதனை பெரிய பிரித்தானியா, இடச்சுக் குடியரசு மற்றும் பிற நாடுகள் எதிர்த்தன.\n\nஇந்தப் போர் பெரும்பாலும் ஐரோப்பாவில் நிகழ்ந்தபோதும் மேற்கிந்தியத் தீவுகள், தென் அமெரிக்கா, வட அமெரிக்கக் குடியேற்றங்களிலும் சண்டைகள் நடந்தன. வட அமெரிக்காவில் இது பெரிய பிரித்தானியாவின் அரசியாக ஆன் இருந்ததால் \"ஆன் அரசி போர்\" எனப்பட்டது. இப்போரின் முடிவில் பிலிப்பு எசுப்பானியாவின் அரியணையில் ஏறினார்; பிரித்தானியாவும் நேசநாடுகளும் அவர் தாம் பிரான்சின் அரசராக வரக்கூடிய உரிமையை விட்டுக்கொடுப்பதாக உறுதியளித்ததால் அவரை ஏற்றுக்கொண்டன. ஆஸ்திரியாவிற்கு எசுப்பானிய இத்தாலி கிடைத்தது. பிரித்தானியாவிற்கு எசுப்பானியாவின் மயோர்க்காவும் ஜிப்ரால்ட்டரும் கிடைத்தன.\n\nSection::::பின்னணி.\n1690களின் பிந்தைய ஆண்டுகளில் எசுப்பானியாவின் இரண்டாம் சார்லசின் மோசமான உடல்நிலை ஐரோப்பிய அரசியலில் பல ஆண்டுகளாக விவாதிக்கப்பட்டு வந்தது. குழந்தைகள் இல்லாத அவரது மறைவிற்குப் பிறகு அடுத்த எசுப்பானிய அரசராக யார் முடி சூடுவார் என்பது விவாதப் பொருளாக இருந்து வந்தது. 17ஆம் நூற்றாண்டின் பிற்பகுதியில் ஐரோப்பாவில் எசுப்பானியாவின் ஆதிக்கம் குறைந்திருந்தபோதும், உலகளாவிய கூட்டமைப்பான எசுப்பானியப் பேரரசு உயிர்ப்புடன் இருந்தது. எசுப்பானியாவைத் தவிர, ஐரோப்பாவில் பலேரிக் தீவுகள், எசுப்பானிய நெதர்லாந்து, மிலன் பிரபுத்துவம், சிசிலி, நேப்பிள்சு இராச்சியம், சார்தீனியா, பினாலே கோமானாட்சி, டஸ்கன் கடலோர பிரெசைடி நாடுகளிலும் கடல்கடந்த பகுதிகளான பிலிப்பீன்சு, எசுப்பானிய மேற்கிந்தியத் தீவுகள், புளோரிடா, மற்றும் வட, தென் அமெரிக்காவின் பெரும்பான்மையான பகுதிகள், வட ஆபிரிக்காவின் பல நகரங்களில் இரண்டாம் சார்லசின் ஆட்சி இருந்தது. பேரரசு வீழ்ச்சிப்பாதையில் இருந்தபோதும் ஐரோப்பாவின் மிகப்பெரிய கடல்கடந்த குடியேற்றங்களைக் கொண்டிருந்தது.\n\nஇரண்டாம் சார்லசு 1665இல் எசுப்பானியாவின் நான்காம் பிலிப் மன்னரின் மறைவிற்குப் பிறகு அரியணை ஏறினார். உடல்வலிமை குன்றியும் குழந்தைப் பெறும் திறன் இல்லாமலும் இருந்தார். இவரே ஆப்சுபர்கு அரசமரபைச் சேர்ந்த கடைசி எசுப்பானிய ஆண்மகனாவார். மற்றவர்கள் எதிர்பார்த்திருந்ததை விட கூடிய நாட்கள் வாழ்ந்திருந்தார். இவருக்கு அடுத்து முடிசூட பூர்பூன் அரசர் பிரான்சின் பதினான்காம் லூயி, ஆத்திரியன் ஆப்சுபர்கு புனித உரோமைப் பேரரசர் லியோபோல்டு உரிமை நாட்ட விரும்பினர்; இருவருமே எசுப்பானியாவின் மூன்றாம் பிலிப்பு மன்னரின் பேரர்கள் மற்றும் நான்காம் பிலிப்பின் மாப்பிள்ளைகள் ஆவர். இருப்பினும், இவர்களது வாரிசுகள் எசுப்பானியாவின் மன்னரானால் பிரான்சோ ஆத்திரியாவோ பெரும் ஆதிக்கநிலை பெறும் வாய்ப்பிருந்தது. எனவே மற்ற ஐரோப்பிய நாடுகள் தங்கள் அதிகார சமநிலை பாதிக்கப்படுவதை விரும்பவில்லை.\n\nஎனவே அதிகார சமநிலையை பாதிக்காதவாறு தகுதியுடைய வாரிசுகளிடையே எசுப்பானிய இராச்சியத்தை பிரிக்க முயற்சிகள் நடைபெற்றன. பிரான்சு, ஆத்திரியா, பவேரியாவிடையே இப்பிரிவினை உரையாடல்கள் நடைபெற்றன. இது தோல்வியடையவே இரண்டாம் சார்லசு தனது மரணப்படுக்கையில் பிரான்சின் பதினான்காம் லூயியின் இரண்டாம் மூத்தப் பேரனும் ஆன்ஷூவின் பிரபுவுமான பிலிப்பை முழுமையான எசுப்பானியாவின் அரச வாரிசாக அறிவித்தார். பிலிப் எசுப்பானியாவை ஆண்டால், பதினான்காம் லூயிக்கு பெரும் பயன்கள் கிடைப்பதாகவிருந்தது; பிற நாடுகள் வலுவான பூர்பூன் அரசமரபு ஐரோப்பிய நிலைத்தன்மைக்கு அச்சுறுத்தலாக எண்ணினர். \nSection::::போர் மேலோட்டம்.\nலூயி XIV தனது பேரன் எசுப்பானிய அரியணையில் ஏறுவதை விரும்பினாலும் சில சர்ச்சைக்குரிய சில செயல்களைச் செய்தார்: எசுப்பானிய நெதர்லாந்திற்கு தனது துருப்புக்களை அனுப்பினார் (இது பிரான்சிற்கும் டச்சுக் குடியரசிற்கும் இடையே நடுநிலை பகுதியாக இருந்து வந்தது); எசுப்பானிய அமெரிக்க வணிகத்தில் ஆங்கிலேய, டச்சு வணிகர்களை விட ஆதிக்கம் செலுத்தலானார்; பிலிப்பின் பிரான்சு வாரிசுரிமையை நீக்க மறுத்தார் - இதனால் பின்னாளில் பிரான்சும் எசுப்பானியாவும் ஒரே மன்னராட்சியில் வலிமையான பேரரசாக விளங்கும் வாய்ப்பை ஏற்படுத்தினார். பதினான்காம் லூயியின் வளரும் ஓங்குபண்பை தடுக்க இங்கிலாந்து, இடச்சுக் குடியரசு, ஆத்திரியா – இவர்களுடன் புனித உரோமைப் பேரரசும் – இணைந்து பெரும் கூட்டணியை (1701) நிறுவின. இக்கூட்டணி புனித உரோமைப் பேரரசின் அரசர் லியோபோல்டின் கோரிக்கையை ஏற்று அவரது இரண்டாம் மகன், பெரும் கோமகன் சார்லசை முழுமையான எசுப்பானியாவின் அரசராக்க ஆதரவளித்தது. ஆப்சுபர்கு வாரிசை ஆதரிப்பதன் மூலம் பிரான்சின் அதிகாரத்தை மட்டுப்படுத்தவும் தங்கள் ஆட்பகுதி, அரசவம்ச பாதுகாப்பை உறுதி செய்யவும் இரண்டாம் சார்லசு காலத்தில் தங்கள் பெற்ற வணிக வாய்ப்புகளை மீட்கவும் வளர்க்கவும் எண்ணினர். ஆத்திரியக் கூட்டணிக்கு உதவியிருக்கக்கூடிய உருசியர்கள் சுவீடனுடன் மற்றொரு பெரும் போரில் ஈடுபட்டிருந்தனர்.\n\nஆங்கிலேயர்களும் டச்சு,ஆத்திரேயர்களும் மே 1702 அன்று முறையாக போர் அறிவிப்பை வெளியிட்டனர். 1708இல் மார்ல்பரோ பிரபுவும் சவாய் இளவரசரும் எசுப்பானிய நெதர்லாந்திலும் இத்தாலியிலும் வெற்றி கண்டனர். பதினான்காம் லூயியின் ஆதரவாளர் பவேரியா தோல்வியடைந்தது. பிரான்சு கைப்பற்றப்பட்டு தோல்வியுறும் தறுவாயில் கூட்டணி ஒற்றுமை முறிந்தது. எசுப்பானியாவில் பெரும் கூட்டணி தனது தோல்வியை தழுவியது. போர் இழப்புகள் கூடிவர, இலக்குகளில் ஒத்திசைவில்லாத நிலையில் 1710இல் பெரிய பிரித்தானியாவில் ஆட்சிக்கு வந்த டோரிகள் போரை முடிவுக்கு கொண்டுவருவதாக வாக்களித்திருந்தனர். பிரான்சிய, பிரித்தானியா அமைச்சர்கள் அமைதிக்கான உரையாடல்களை துவங்கினர்; 1712இல் பிரித்தானியா போரை நிறுத்தியது. டச்சு, ஆத்திரியா, செருமன் நாடுகள் தங்கள் நிலைகளை வலுவாக்க முயன்றபோதும் மார்ஷல் வில்லர்சால் தோற்கடிக்கப்பட்டதால் ஆங்கில-பிரான்சிய பேரத்தை ஏற்க வேண்டியதாயிற்று. உத்ரெக்ட் உடன்பாடு (1713) மற்றும் இராசுடாடு உடன்பாடுகளின்படி (1714) எசுப்பானியப் பேரரசு பெரிய, சிறிய நாடுகளிடையே பிரிக்கப்பட்டது. ஆத்திரியாவிற்கு எசுப்பானியாவின் முன்னாள் ஆட்புலங்களில் பெரும்பான்மையானவை கிடைத்தது; ஆனால் ஆன்ஷூ பிரபு எசுப்பானிய மூவலந்தீவையும் எசுப்பானிய அமெரிக்காவையும் தக்க வைத்துக் கொண்டார்; தனது பிரான்சு முடியரிமையைத் துறந்தார். எசுப்பானியாவின் ஐந்தாம் சார்லசாக முடி சூட்டிக் கொண்டார். ஐரோப்பிய அதிகாரநிலை உறுதி செய்யப்பட்டது.\n"}
{"id": "298258", "url": "https://ta.wikipedia.org/wiki?curid=298258", "title": "நிலவேளை", "text": "நிலவேளை\n\nநிலவேளை (\"Cleome gynandra\") அல்லது தைவேளை வெப்ப மண்டல காடுகளில் காணப்படுகிறது. இத்தாவரம் ஆப்பிரிக்காவை பூர்வீகமாகக்கொண்டது. இது ஒரு பூக்கும் தாவரம் ஆகும். 25 செ.மீ முதல் 60 செ.மீ வரை வளரும் தன்மைகொண்டது. இதன் ஒவ்வொரு கிளையிலும் 3 அல்லது 5 இலைகள் அமைந்துள்ளன. இதன் பூக்கள் வெள்ளையும், சிவப்பும் கலந்த கலவையாக உள்ளன. இதன் விதைகள் பழுப்பு நிறத்தில் காணப்படுகின்றன. இது ஒரு மூலிகைத்தாவரம் ஆகும்.\nSection::::பெயர்.\nஇத்தாவரமானது வேளை, நல்வேளை, அசகண்டர் ஆகிய பெயர்களைக் கொண்டது. இதன் மலர்கள் பகல் வேளையில் சிறிது தலை குனிந்திருக்கும், மாலை வேளையில் பிரகாசமாக மலர்ந்து சிரிக்கும். இதை வைத்து முற்காலத்தில் மாலை வேளையை மக்கள் அறிந்துகொள்வார்கள் என்பதால், ‘வேளை’ என்ற பெயர் உருவாகியிருக்கிறது. நல்ல மருந்தாகச் செயல்படுவதால், ‘நல்’ என்ற அடைமொழி சேர்ந்து ‘நல்வேளை’ என அழைக்கப்படுகிறது. \nSection::::விளக்கம்.\nஇது ஓராண்டு வளரும் செடி வகையாகும். இத்தாவரம் முழுவதும் பிசுபிசுப்பான ரோம வளரிகள் காணப்படும். நீள் முட்டை வடிவில் ஐந்து சிற்றிலைகளைக் கொண்டிருக்கும்.\n"}
{"id": "298263", "url": "https://ta.wikipedia.org/wiki?curid=298263", "title": "பிஞ்சூர் தோட்டம்", "text": "பிஞ்சூர் தோட்டம்\n\nபிஞ்சூர் தோட்டம் அல்லது யதவீந்திர தோட்டம் (Pinjore Gardens / Yadavindra Garden) இந்தியாவின் அரியானா மாநிலத்தின் பஞ்சகுல மாவட்டத்தில் பிஞ்சூர் கிராமத்தில் அமைந்துள்ளது. இத்தோட்டம் மொகலாயர் தோட்டக் கலைக்கு எடுத்துக்காட்டாக விளங்குகிறது. நூறு ஏக்கர் பரப்பளவு கொண்ட பிஞ்சூர் தோட்டத்தை பாட்டியாலா அரச குல மன்னர்களால் மறுசீரமைக்கப்பட்டது. இத்தோட்டம் காலை ஏழு மணி முதல் இரவு பத்து மணி வரை பார்வையாளர்களுக்காக திறந்து வைக்கப்படுகிறது.\n\nஇத்தோட்டம் சண்டிகரிலிருந்து 22 கிமீ தொலைவில் அம்பாலா - சிம்லா நெடுஞ்சாலையில் பிஞ்சூர் கிராமத்தில் அமைந்துள்ளது.\n\n17-ஆம் நூற்றாண்டில் மொகலாயப் பேரரசர் அவுரங்கசீப்பால் ஆதரித்து வளர்க்கப்பட்ட \"நவாப் பிதாய் கான்\" என்ற வல்லுனரால் இத்தோட்டம் வடிவமைக்கப்பட்டது.\n\nபாட்டியாலா நாட்டின் மன்னராக இருந்த \"யதவீந்திர சிங்\" நினைவைப் போற்றும் விதமாக, பாழாகிப் போயிருந்த பிஞ்சூர் தோட்டத்தை சீரமைத்து யதவீந்திர தோட்டம் எனப் பெயர் மாற்றம் செய்யப்பட்டது. \n\nSection::::அமைப்பு.\nதற்போதைய யதவீந்திரா தோட்டம் ஏழு அடுக்கு வரிசைகளுடன் கூடியது. உயரமான முதல் அடுக்கு வரிசையின் நுழைவாயிலில் இராசஸ்தான் - மொகலாயர் பாணியில் கட்டப்பட்ட \"சிஷ் மகால்\" என்ற பெரிய கண்ணாடி அரண்மனையும், இரண்டாவது அடுக்கு வரிசையில் சிவப்பு வண்னம் தீட்டப்பட்ட செங்கோட்டை அரண்மனையும், மூன்றாவது அடுக்கு வரிசையில் சைப்பிரஸ் மரங்கள், அடர்ந்த பூச்செடிகளின் வரிசைகள் மற்றும் பழத்தோட்டங்களைக் கொண்டுள்ளது. நான்காவது அடுக்கு வரிசையில் நீர் அரண்மனையும் (palace of water), சதுர வடிவ நீரூற்றுகளும், இளைப்பாற நீண்ட கல் படுக்கைகளும் உள்ளது. ஐந்தாவது அடுக்கு வரிசையில் மரத்தோட்டங்கள் கொண்டுள்ளது. இறுதியாக தாழ்வாக உள்ள வரிசையில் வட்ட வடிவ அரங்கம் அமைந்துள்ளது. அதனருகில் ஒரு சிறிய விலங்குக் காட்சிச்சாலை உள்ளது. \nSection::::போக்குவரத்து.\nபஞ்சாப் மற்றும் ஹரியானா மாநிலங்களின் தலைநகரான சண்டிகரிலிருந்து இருபது கிலோ மீட்டர் தொலைவில் உள்ள பிஞ்சூர் தோட்டத்திற்குச் செல்ல பேருந்து, தொடருந்து வசதிகள் உள்ளது. கல்கா தொடருந்து நிலையத்திலிருந்து ஐந்து கிலோ மீட்டர் தொலைவில் உள்ளது.\n\n"}
{"id": "298268", "url": "https://ta.wikipedia.org/wiki?curid=298268", "title": "ருத்தேனியம் ஐம்புளோரைடு", "text": "ருத்தேனியம் ஐம்புளோரைடு\n\nருத்தேனியம் ஐம்புளோரைடு \"(Ruthenium pentafluoride)\" என்பது RuF என்ற மூலக்கூற்று வாய்ப்பாடு கொண்ட கனிம வேதியியல் சேர்மமாகும். ஆவியாகக்கூடிய திண்மமான இசேர்மம் பச்சை நிறத்துடன் அரிதாகக் காணப்படுகிறது. ருத்தேனியம் மற்றும் புளோரின் ஆகிய இரு தனிமங்கள் மட்டும் இணைந்து உருவாகும் இரட்டைப் புளோரைடு வகைச் சேர்மத்திற்கு இதுவொரு எடுத்துக்காட்டாகும். நீராற்பகுத்தல் வினைகளால் இச்சேர்மம் எளிதாகத் தூண்டப்படுகிறது. பிளாட்டினம் ஐம்புளோரைடு போன்ற RuF நாற்படியாலான சமகட்டமைப்புடைய கட்டமைப்பை ருத்தேனியம் ஐம்புளோரைடும் பெற்றுள்ளது. நாற்படிகளுக்குள் உள்ள ஒவ்வொரு ருத்தேனியமும் எண்முக மூலக்கூற்று வடிவத்துடன் இரண்டு புளோரைடு ஈந்தணைவிப் பாலங்களுடன் அமைந்துள்ளன\n"}
{"id": "298269", "url": "https://ta.wikipedia.org/wiki?curid=298269", "title": "பென்சோடிரையீன்", "text": "பென்சோடிரையீன்\n\nபென்சோடிரையீன் \"(Benzotriyne)\" அல்லது வளைய[6] கார்பன் (cyclo[6]carbon) என்பது ஒரு கற்பிதநிலை வேதிச் சேர்மம் ஆகும். கார்பனின் புறவேற்றுமை வடிவமான இதன் மூலக்கூற்று வாய்ப்பாடு C6 ஆகும். இம்மூலக்கூறானது ஆறு கார்பன் அணுக்களால் ஆன ஒரு வளையம் ஆகும். ஒவ்வொரு கார்பன் அணுவும் ஒன்று விட்டு ஒன்றாக முப்பிணைப்பு மற்றும் ஒற்றை பிணைப்புகளுடன் அல்லது இரட்டைப் பிணைப்புகளுடன் இணைந்துள்ளன. எனவே இது வளைய[n] கார்பன் குடும்பத்தில் ஒரு சாத்தியமான ஆற்றல்மிகு உறுப்பினராகக் கருதப்படுகிறது. \n\nபென்சோடிரையீனை தொகுப்பு முறையில் தயாரிக்க சில முயற்சிகள் மேற்கொள்ளப்பட்டன. உலோக நீரிலிகளை காற்றில்லா வெப்பமூட்டம் முறையில் வினைப்படுத்துதல் ஒரு உதாரணமாகும். ஆனால் 2011 ஆம் ஆண்டு வரையில் இம்முயற்சியில் வெற்றி காண இயலவில்லை.\n"}
{"id": "298271", "url": "https://ta.wikipedia.org/wiki?curid=298271", "title": "குருச்சேத்திர மாவட்டம்", "text": "குருச்சேத்திர மாவட்டம்\n\nகுருச்சேத்திர மாவட்டம் (Kurukshetra district) (இந்தி:कुरुक्षेत्र जिला)\nவட இந்தியாவின் அரியானா மாநிலத்தின்\nஇருபத்து ஒன்று மாவட்டங்களில்\nஒன்றாகும். இந்த மாவட்டத்தின் நிர்வாகத் தலைமையிட நகரம் குருச்சேத்திரம் ஆகும்.\n\nSection::::இந்து தொன்மவியல்.\nசந்திர குல மன்னர் குரு என்பவர் இவ்விடத்தில் தவமிருந்ததாக கூறுவர்.\nகுருச்சேத்திரம் என்பதற்கு குருக்களின் நாடு என்பவர்.\n\nஇம்மாவட்டத்தின் குருச்சேத்திரம் என்ற இடத்தில் பாண்டவர்களுக்கும் - கௌரவர்களுக்கும் போர் நடந்ததாக வியாசரின் மகாபாரதம் காவியம் கூறுகிறது. மேலும் இதே இடத்தில் ஸ்ரீகிருஷ்ணர் அருச்சுனனுக்கு பகவத் கீதை அருளியதாக கருதப்படுகிறது.\n\nSection::::மாவட்ட வரலாறு.\nஅரியானாவின் கர்னால் மாவட்டத்தின் சில பகுதிகளைக் கொண்டு 1973-ஆம் ஆண்டில் புதிதாக குருச்சேத்திர மாவட்டம் துவக்கப்பட்ட்து.\n\nSection::::உட்கோட்டங்கள் & வட்டங்கள்.\nகுருச்சேத்திர மாவட்டம் தானேசுவரம் பெஹொவா என இரண்டு வருவாய் உட்கோட்டங்களைக் கொண்டது. தானேஸ்வரம் உட்கோட்டம் தானேசுவரம் மற்றும் சகாபாத் என இரண்டு வருவாய் வட்டங்களையும், லாத்வா மற்றும் பாபைன் என இரண்டு துணை வட்டங்களையும் கொண்டது.\nபெகாவா உட்கோட்டம் பெகாவா வருவாய் வட்டமும், இஸ்மாயில்பாத் என துணை வட்டமும் கொண்டது.\nபஞ்சாப்பை ஒட்டி அமைந்த இம்மாவட்டத்தில் சீக்கிய மக்கள் தொகை கணிசமாக கொண்டுள்ளது.\n\nSection::::மக்கள் தொகையியல்.\n2011 ஆம் ஆண்டு இந்திய மக்கள் தொகை கணக்கெடுப்பின் படி 1,530 சதுர கிலோ மீட்டர் பரப்பளவு கொண்ட இம்மாநிலத்தின் மொத்த மக்கள் தொகை 964,655 ஆக உள்ளது. கடந்த பத்தாண்டுகளில் (2001 - 2011) மக்கள் தொகை வளர்ச்சி விகிதம் ஆக 16.86% உயர்துள்ளது. மக்கள் தொகையில் ஆண்கள் \n510,976 மற்றும் பெண்கள் 453,679 ஆகவும் உள்ளனர். பாலின விகிதம் ஆயிரம் ஆண்களுக்கு 888 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டரில் 630 பேர் வீதம் வாழ்கின்றனர். இம்மாநிலத்தின் சராசரி படிப்பறிவு 76.31% ஆகவும், ஆண்களின் படிப்பறிவு 83.02% ஆகவும், பெண்களின் படிப்பறிவு 68.84% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 116,957 ஆக உள்ளது. நகரப்புற மக்கள் தொகை 28.95% ஆகவும்; கிராமப்புற மக்கள் தொகை 71.05% ஆகவும் உள்ளது.\nSection::::சமயம்.\nஇம்மாநிலத்தில் இந்து சமயத்தவரின் மக்கள்தொகை 805,175 (83.47 %) ஆகவும், இசுலாமியர் மக்கள்தொகை 15,970 (1.66 %) ஆகவும், கிறித்தவ சமயத்தினரின் மக்கள்தொகை 1,943 (0.20 %) ஆகவும், சமண சமய மக்கள்தொகை 375 (0.04 %) ஆகவும், பௌத்த சமய மக்கள் தொகை 214 (0.02 %) ஆகவும், சீக்கிய சமய மக்கள்தொகை 140,395 (14.55 %) ஆகவும், பிற சமயத்து மக்கள்தொகை 106 (0.01 %) ஆகவும் மற்றும் சமயம் குறிப்பிடாதவர்கள் மக்கள்தொகை 477 (0.05 %) ஆகவும் உள்ளது.\n\nSection::::மொழிகள்.\nஇம்மாநிலத்தின் ஆட்சி மொழியான இந்தி மொழி உடன் பஞ்சாபி மற்றும் அரியான்வி போன்ற வட்டார மொழிகளும் பேசப்படுகின்றன.\n\nSection::::கல்வி.\n1956-ஆம் ஆண்டில் நிறுவப்பட்ட குருச்சேத்திர பல்கலைக்கழகம் மற்றும் 1963-ஆம் ஆண்டில் நிறுவப்பட்ட மண்டல பொறியியல் தொழில் நுட்ப நிறுவனம் ஆகியன முக்கிய கல்வி நிறுவனங்களாகும்.\n\nSection::::பொருளாதாரம்.\nவேளாண்மையும் சுற்றுலாத் துறையும் இம்மாவட்டத்தின் முக்கிய பொருளாதார ஆதாரமாக உள்ளன.\n\n\n"}
{"id": "298274", "url": "https://ta.wikipedia.org/wiki?curid=298274", "title": "வட்ட நாற்கரங்களின் ஜப்பானியத் தேற்றம்", "text": "வட்ட நாற்கரங்களின் ஜப்பானியத் தேற்றம்\n\nவடிவவியலில் வட்ட நாற்கரங்களின் ஜப்பானியத் தேற்றப்படி (\"Japanese theorem for cyclic quadrilaterals\"), ஒரு வட்ட நாற்கரத்தினுள் அமையும் முக்கோணங்களின் உள்வட்ட மையங்கள் ஒரு செவ்வகத்தை உருவாக்கும்.\n\nஏதாவதொரு வட்ட நாற்கரத்தை அதன் மூலைவிட்டங்களைக் கொண்டு முக்கோணங்களாகப் பிரித்தால் நான்கு முக்கோணங்கள் கிடைக்கும். அந்நான்கு முக்கோணங்களின் உள்வட்ட மையங்களும் ஒரு செவ்வகத்தை அமைக்கும்.\n\n\n"}
{"id": "298275", "url": "https://ta.wikipedia.org/wiki?curid=298275", "title": "ஜிந்து மாவட்டம்", "text": "ஜிந்து மாவட்டம்\n\nஜிந்து மாவட்டம் வட இந்தியாவின் அரியானா மாநிலத்தின்\nஇருபத்து ஒன்று மாவட்டங்களில்\nஒன்றாகும். இந்த மாவட்டத்தின் நிர்வாகத் தலைமையிட நகரம் ஜிந்து ஆகும். ஹிசார் கோட்டத்தில் உள்ள இம்மாவட்டம் 1966-ஆம் ஆண்டில் துவக்கப்பட்டது.\n\nSection::::உட்கோட்டங்களும் மாவட்டங்களும்.\nஜிந்து மாவட்டம் மூன்று ஜிந்து, நர்வானா மற்றும் சபிதேன் என மூன்று வருவாய் உட்கோட்டங்களும், 1. ஜிந்து 2. ஜுலானா 3. நர்வானா 4. சபிதோன் என நான்கு வருவாய் வட்டங்களையும் கொண்டது.\n\nSection::::அரசியல்.\nஇம்மாவட்டம் ஜிந்து, ஜுலானா, சபிதேன், உச்சனா கலான் மற்றும் நர்வானா என ஐந்து சட்டமன்ற தொகுதிகளையும், இம்மாவட்டத்தின் பகுதிகள் ஹிசார், சோனிபட் மற்றும் சிர்சா நாடாளுமன்ற மக்களவைத் தொகுதிகளில் உள்ளது.\n\nSection::::மக்கள் தொகையியல்.\n2011 ஆம் ஆண்டு இந்திய மக்கள் தொகை கணக்கெடுப்பின் படி ஜிந்து மாவட்டத்தின் மொத்த மக்கள் தொகை 1,334,152 ஆக உள்ளது. கிராமப்புறங்களில் 77.10% மக்களும், நகரப்புறங்களில் 22.90% மக்களும் வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி விகிதம் 12.13% ஆக உயர்ந்துள்ளது. மக்கள் தொகையில் 713,006 ஆண்களும் மற்றும் 621,146 பெண்களும் உள்ளனர். பாலின விகிதம் ஆயிரம் ஆண்களுக்கு பெண்கள் 871 வீதம் உள்ளனர். 2,702 சதுர கிலோ மீட்டர் பரப்பளவு கொண்ட இம்மாநிலத்தில் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 494 மக்கள் வாழ்கின்றனர். இம்மாநிலத்தின் சராசரி படிப்பறிவு 71.44 ஆகவும், ஆண்களின் படிப்பறிவு 80.81 ஆகவும், பெண்களின் படிப்பறிவு 60.76 ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 168,554 ஆக உள்ளது. \nSection::::சமயம்.\nஇம்மாநிலத்தில் இந்து சமயத்தவரின் மக்கள் தொகை 1,276,669 (95.69 %) ஆகவும் இசுலாமிய சமய மக்கள் தொகை 23,016 (1.73 %) ஆகவும், கிறித்தவ சமயத்தினரின் மக்கள் தொகை 889 (0.07 %) ஆகவும், சமண சமய மக்கள் தொகை 2,594 (0.19 %) ஆகவும், பௌத்த சமய மக்கள் தொகை 172 (0.01 %) ஆகவும், சீக்கிய சமய மக்கள் தொகை 29,103 ஆகவும் (2.18 %) பிற சமயத்து மக்கள் தொகை 56 (0.00 %) ஆகவும் மற்றும் சமயம் குறிப்பிடாதவர்கள் மக்கள் தொகை 1,653 (0.12 %) ஆகவும் உள்ளது.\n\nSection::::மொழிகள்.\nஇம்மாநிலத்தின் ஆட்சி மொழியான இந்தி மொழியுடன், பஞ்சாபி மொழி மற்றும் வட்டார மொழிகளும் பேசப்படுகிறது.\n\nSection::::பொருளாதாரம்.\nவேளாண்மைத் தொழிலே இம்மாவட்டத்தின் முக்கிய பொருளாதார ஆதாரமாக உள்ளது.\n\n"}
{"id": "298278", "url": "https://ta.wikipedia.org/wiki?curid=298278", "title": "காஞ்சிபுரம் உற்றுக்கேட்ட முத்தீசர் கோயில்", "text": "காஞ்சிபுரம் உற்றுக்கேட்ட முத்தீசர் கோயில்\n\nகாஞ்சிபுரம் உற்றுக்கேட்ட முத்தீசர் கோயில் என அறியப்படும் இது, காஞ்சியிலுள்ள சிவக் கோயில்களில் ஒன்றாகும். மேலும், இக்கோவில் குறிப்புகள், காஞ்சி புராண படலத்துள் உட்கோயில்களாகச் சொல்லப்பட்டுள்ளது.\n\nSection::::தல வரலாறு.\nஇங்கு வந்து நின்று திருமேற்றளிநாதரை திருஞானசம்பந்தர் பாடியபோது, இறைவனார் அப்பாடல்களில் மயங்கி, அருகாமையிலிருந்து கேட்பதற்காக சற்றமுன்னால் வந்து அங்கிருந்து அப்பாடல்களை உற்றுக்கேட்டு இன்புற்றாராம். இதன் காரணமாகவே இச்சந்நிதி \"உற்றுகேட்ட முத்தீசர்\" என்று வழங்குகிறது.\n\nSection::::தல விளக்கம்.\nமூலத்திருமேனி திருமேற்றளிக் கோபுரத்தை நோக்கியவாறு கைகளைக் குவித்து வணங்கும் நிலையில் நின்ற கோலத்தில் உள்ளது. உற்சவத் திருமேனி ; வலக்கை சுட்டிய விரலுடன் இடக்கையில் பொற்கிண்ணம் ஏந்திய நிலையில் பக்கத்தில் உள்ளது இத்தெருவின் நடுவில் இடப்பால் ‘உற்றுக்கேட்ட முத்தீசர்’ ஆலயம் உள்ளது. ஞானசம்பந்தர் பாடியபோது சிவபெருமான் அருகில் இருந்து கேட்பதற்காக இங்கு அமர்ந்ததாகவும் - கேட்டதாகவும் வரலாறு. வீதியின் மேற்கோடியில் திருமேற்றளிக் கோயில் உள்ளது.\n\nSection::::அமைவிடம்.\nதமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரத்தின் மேற்குப் பகுதியில் பிள்ளையார்பாளையம் திருமேற்றளித் தெருவில் நடுவில் இடப்பால் ‘உற்றுக்கேட்ட முத்தீசர்’ கோவில் தாபிக்கப்பட்டள்ளது. மேலும், தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்தின் மேற்கு திசையில், காஞ்சிபுரம் திருமேற்றளீசுவரர் கோயிலின் கிழக்கு திசையில் இக்கோவில் அமைந்துள்ளது.\n\n\n"}
{"id": "298279", "url": "https://ta.wikipedia.org/wiki?curid=298279", "title": "பானிபத் மாவட்டம்", "text": "பானிபத் மாவட்டம்\n\nபானிபட் மாவட்டம் (Panipat district) (இந்தி:|पानीपत जिला}}) வட இந்தியாவின் அரியானா மாநிலத்தின்\nஇருபத்து ஒன்று மாவட்டங்களில்\nஒன்றாகும். இந்த மாவட்டத்தின் நிர்வாகத் தலைமையிட நகரம் பானிபட் ஆகும். ஹிசார் கோட்டத்தில் உள்ள இம்மாவட்டம் 1966-ஆம் ஆண்டில் துவக்கப்பட்டது\n\nSection::::மத்திய கால வரலாறு.\nஇம்மாவட்டத்தின் பானிபட் எனுமிடத்தில் முதலாம் பானிபட் போர், இரண்டாம் பானிபட் போர் மற்றும் மூன்றாம் பானிபட் போர்கள் நடைபெற்றதன் மூலம் இந்தியத் துணைக்கண்டத்தில் மொகலாயர் ஆட்சி வேறூன்றியது.\n\nSection::::வரலாறு.\nகர்னால் மாவட்டத்தின் சில பகுதிகளைக் கொண்டு 1 நவம்பர் 1989-ஆம் ஆண்டில் பானிபட் மாவட்டம் புதிதாக துவக்கப்பட்டது.\n24 சூலை 1991-ஆம் ஆண்டில் மீண்டும் கர்னால் மாவட்டத்துடன் இணைக்கப்பட்ட்து.\nபின்பு சூலை 1991-ஆம் ஆண்டில் மீண்டும் பானிபட் மாவட்டம் புதிதாக இயங்கத் தொடங்கியது.\n\nSection::::உட்கோட்டங்களும் வருவாய் வட்டங்களும்.\nபானிபட் மாவட்டம் பானிபட், சமல்கா என இரண்டு கோட்டங்களும்; பானிபட், சமல்கா மற்றும் இஸ்ரான என மூன்று வருவாய் வட்டங்களும் கொண்டது. \n\nSection::::அரசியல்.\nஇந்த மாவட்டம் பானிபட் மாவட்டம், பானிபட் கிராமப்புறம், பானிபட் நகரப்புறம் மற்றும் இஸ்ரானா, சமல்கா என நான்கு சட்டமன்ற தொகுதிகளை கொண்டுள்ளது. கர்னால் நாடாளுமன்ற மக்களவைத் தொகுதியில் பானிபட் மாவட்டம் உள்ளது.\n\nSection::::மக்கள் தொகையியல்.\n2011 ஆம் ஆண்டு இந்திய மக்கள் தொகை கணக்கெடுப்பின் படி பானிபட் மாவட்டத்தின் மொத்த மக்கள் தொகை ஆக 1,205,437 உள்ளது. கிராமப்புறங்களில் 53.95% மக்களும்; நகரப்புறங்களில் 56.05% மக்களும் வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி விகிதம் 24.60% ஆக உயர்ந்துள்ளது. மக்கள் தொகையில் 646,857 ஆண்களும் மற்றும் 558,580 பெண்களும் உள்ளனர். பாலின விகிதம் ஆயிரம் ஆண்களுக்கு 864 பெண்கள் வீதம் உள்ளனர். 1,268 சதுர கிலோ மீட்டர் பரப்பளவு கொண்ட இம்மாநிலத்தில் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 951 மக்கள் வாழ்கின்றனர். இம்மாநிலத்தின் சராசரி படிப்பறிவு 75.94% ஆகவும், ஆண்களின் படிப்பறிவு 83.71% ஆகவும், பெண்களின் படிப்பறிவு 67.00% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 169,662 ஆக உள்ளது. \n\nSection::::சமயம்.\nஇம்மாநிலத்தில் இந்து சமயத்தவரின் மக்கள் தொகை 1,083,936 (89.92 %) ஆகவும், இசுலாமிய சமய மக்கள் தொகை 86,622 (7.19 %) ஆகவும், கிறித்தவ சமயத்தினரின் மக்கள் தொகை 2,261 (0.19 %) ஆகவும், சமண சமய மக்கள் தொகை 4,647 (0.39 %) ஆகவும், பௌத்த சமய மக்கள் தொகை 289 (0.02 %) ஆகவும், சீக்கிய சமய மக்கள் தொகை 25,064 (2.08 %) ஆகவும், பிற சமயத்து மக்கள் தொகை 99 (0.01 %) ஆகவும் மற்றும் சமயம் குறிப்பிடாதவர்கள் மக்கள் தொகை 2,519 (0.21 %) ஆகவும் உள்ளது.\n\nSection::::மொழிகள்.\nஇம்மாநிலத்தின் ஆட்சி மொழியான இந்தி மொழியுடன், உருது, பஞ்சாபி மற்றும் வட்டார மொழிகளும் பேசப்படுகிறது.\n\n"}
{"id": "298289", "url": "https://ta.wikipedia.org/wiki?curid=298289", "title": "இரும்பு(III) சல்பைடு", "text": "இரும்பு(III) சல்பைடு\n\nஇரும்பு(III) சல்பைடு \"(Iron(III) sulfide)\" என்பது FeS என்ற மூலக்கூற்று வாய்ப்பாடு கொண்ட கனிம வேதியியல் சேர்மமாகும். இச்சேர்மம் பெர்ரிக் சல்பைடு அல்லது செசுகியுசல்பைடு என்ற பெயராலும் அழைக்கப்படுகிறது. இரும்பு சல்பைடு (FeS), பைரைட்டு (FeS2) போன்ற சல்பைட்டுகள் அறியப்பட்டுள்ள பிற சல்பைடுகளாகும். திண்மநிலையில் உள்ள இச்சேர்மம் கருப்புநிறத் தூளாகக் காணப்படுகிறது. ஆனால் சுற்றுப்புற வெப்பநிலையால் இது மஞ்சள் பச்சைத் தூளாக சிதைவடைகிறது. இயற்கையில் காணப்படாத இச்சேர்மம் ஒப்பீட்டளவில் நிலைப்புத்தன்மையற்ற ஒரு செயற்கைச் சேர்மமாகும்.\n\nSection::::தயாரிப்பு மற்றும் பண்புகள்.\nகுளிரூட்டப்பட்ட இரும்பு(III) குளோரைடு கரைசலுடன் சோடியம் சல்பைடு கரைசலைச் சேர்த்து இரும்பு(III) சல்பைடு தயாரிக்கப்படுகிறது. \n\nஇவ்வாறு தயாரிக்கப்படும் இரும்பு(III) சல்பைடு 20 பாகை செல்சியசு வெப்பநிலையில் சிதைவடைந்து இரும்பு சல்பைடு மற்றும் கந்தகமாக மாறுகிறது.\n\nஐதரோ குளோரிக் அமிலத்துடன் சேர்ந்து பெர்ரசு குளோரைடு, ஐதரசன் சல்பைடு மற்றும் கந்தகம் என சிதைவடைகிறது.:\n\nSection::::மேற்கோள்கள்.\n \n"}
{"id": "298290", "url": "https://ta.wikipedia.org/wiki?curid=298290", "title": "பீனைலார்சின் ஆக்சைடு", "text": "பீனைலார்சின் ஆக்சைடு\n\nபீனைலார்சின் ஆக்சைடு \"(Phenylarsine oxide)\" என்பது ஒரு கரிம உலோகச் சேர்மமாகும். இதனுடைய மூலக்கூற்று கட்டமைப்பு C6H5–As=O ஆகும். மையத்தில் உள்ள ஆர்சனிக் அணுவுடன் ஒரு பீனைல் தொகுதியும் ஓர் ஆக்சிசன் அணுவும் பிணைக்கப்பட்டுள்ளன.கரிமச்சேர்மங்களைப் பொருத்தவரை ஆர்சனிக் அணுக்கள் தயோல்களில் உள்ள கந்தக அணுக்கள் மீது உயர்நாட்டம் கொண்டவையாக இருக்கும். மிகக்குறிப்பாக, புரதம் கட்டமைப்புகளில் உள்ள விசினைல் சைசுடீன் எச்சங்களுடன் சேர்ந்து நிலைப்புத் தன்மை கொண்ட அணைவுச் சேர்மங்களாக உருவாகின்றன. இவ்விளைவு, ஈதல் தொகுதி-ஏற்பி பிணைப்பு ஆய்வுகளை மேற்கொள்வதில் மிகுந்த பயனளிப்பதாக உள்ளது. . நிறச்சாரல் படிவுமுறைப் பிரிகையில், பீனைலார்சின் ஆக்சைடின், பிசினின் மீதான இயக்கத்தைத் தடுப்பதிலும் இந்த பிணைப்பு ஈர்ப்பு மிகுந்த பயனுள்ளதாக இருக்கிறது. ஒற்றை சைசுடீன் எச்சங்களை விட அல்லது சைசுடீன் ( இணை சைசுடீன் எச்சங்கள் – இருசல்பைடு பாலம்) விசினைல் சைசுடீன் அமைப்புகளுக்கு இச்சேர்மம் உயர் தெரிவுத்திறம் மிக்கதாக விளங்குகிறது.\n"}
{"id": "298295", "url": "https://ta.wikipedia.org/wiki?curid=298295", "title": "சூரத் - ஜாம்நகர் இன்டர்சிட்டி விரைவுவண்டி", "text": "சூரத் - ஜாம்நகர் இன்டர்சிட்டி விரைவுவண்டி\n\n19059/19060 சூரத் - ஜாம்நகர் இன்டர்சிட்டி விரைவுவண்டி, இந்திய இரயில்வே இயக்கும் விரைவுவண்டியாகும். இது சூரத்தில் இருந்து கிளம்பி ஜாம்நகர் வரை சென்று திரும்பும்.\n\nSection::::நிறுத்தங்கள்.\nஇந்த வண்டி கீழ்க்காணும் இடங்களில் நிற்கும்.\n\n"}
{"id": "298296", "url": "https://ta.wikipedia.org/wiki?curid=298296", "title": "பிலாய் பவர் ஹவுஸ் தொடருந்து நிலையம்", "text": "பிலாய் பவர் ஹவுஸ் தொடருந்து நிலையம்\n\nபிலாய் பவர் ஹவுஸ் தொடருந்து நிலையம், இந்திய மாநிலமான சத்தீஸ்கரின் துர்க் மாவட்டத்தில் உள்ள பிலாய் நகரத்தில் அமைந்துள்ளது.\n\n"}
{"id": "298297", "url": "https://ta.wikipedia.org/wiki?curid=298297", "title": "தனித்தொகுதி", "text": "தனித்தொகுதி\n\nதனித்தொகுதி என்பது சட்டமன்றத்துக்கோ, நாடாளுமன்றத்துக்கோ அல்லது உள்ளாட்சி அமைப்புகளுக்கோ நடக்கும் தேர்தல்களில், சில குறிப்பிட்ட தொகுதிகள் தாழ்த்தபட்ட மக்களுக்கோ அல்லது பழங்குடியின மக்களுக்கோ ஒதுக்கப்பட்டு, அத்தொகுதியில் அவர்கள் மட்டுமே போட்டியிட ஒதுக்கப்பட்ட தொகுதிகளே தனித்தொகுதிகள் ஆகும்.\n\nSection::::ஆங்கிலேயர் ஆட்சிக்காலத்தில்.\n1919 - ஆண்டு பிரித்தானி இந்தியாவில், இயற்றப்பட்ட அரசியல் யாப்பில் இந்தியாவின் ஆட்சியதிகாரத்தில் இந்தியர்களும் பங்கேற்கலாம் என்ற வாய்ப்பை பிரித்தானிய அரசு தந்தது. இதை இரட்டை ஆட்சிமுறை என்பர். இதன்படி 1920இல் சென்னை மாகாணத்தின் முதல் தேர்தல் நடந்தது. இத்தேர்தலில் சட்டமன்றத்துக்கு 98 பேர் தேர்வானார்கள். இவர்கள் அல்லாது 29 நியமன உறுப்பினர்கள் ஆங்கிலேய ஆளுநரால் நியமிக்கப்பட்டனர், இந்த நியமன உறுப்பினர்களில் தலித் மக்களுக்கு 5 இடங்கள் ஒதுக்கப்பட்டன. வயது வந்தோர் அனைவரும் வாக்குரிமை பெற்றிருக்கவில்லை. ஒருவரின் சொத்து மதிப்பு அல்லது அவர் கட்டியுள்ள சொத்து வரியைப் பொறுத்தே வாக்குரிமை அளிக்கப்பட்டது.\n\nSection::::பூனா ஒப்பந்தம்.\n1932 - வட்ட மேஜை மாநாடுகளுக்குப்பின், அம்பேத்கரின் முயற்சியின் விளைவாக பிரித்தானிய அரசு ‘வகுப்புவாரிப் பிரதிநிதித்துவத்துக்கான ஆணை’யை 1932 ஆகஸ்ட் 16இல் வெளியிட்டது. இதன்படி இந்திய அளவில் 71 இடங்கள் தலித்துகளுக்கு ஒதுக்கப்பட்டன. இஸ்லாமியர்களுக்கும், சீக்கியர்களுக்கும் தரப்பட்ட இரட்டை வாக்குரிமை தலித்துகளுக்கும் நீட்டிக்கப்பட்டது. இதன்படி, தலித்துகள் தங்களின் சாதியைச் சேர்ந்த வேட்பாளருக்கு ஒரு வாக்கும், பொதுத்தொகுதி வேட்பாளருக்கு ஒரு வாக்கும் போடலாம் என்பது இதில் உள்ள சிறப்பு. தலித்துகளுக்கு இரட்டை வாக்குரிமை தரும் திட்டத்தை காந்தி கடுமையாக எதிர்த்தார். “தாழ்த்தப்பட்ட வகுப்பைச் சார்ந்த உறுப்பினரை தாழ்த்தப்பட்ட மக்கள் மட்டுமே கூடித் தேர்ந்தெடுக்கும் முறையானது, சமூக இணக்கத்துக்கு மாறாக, சமூகப் பிளவுக்கே வழிவகுக்கும்” என்று காந்தி செப்டம்பர் 18, 1932 இல் சாகும் வரை உண்ணாவிரதம் போராட்டம் நடத்தினார். காந்தியின் உண்ணாவிரதத்தைத் தொடர்ந்து, அம்பேத்கருடனான பேச்சுவார்த்தை நடந்தது. சமரச ஏற்பாடாக பூனா ஒப்பந்தம் ஏற்பட்டது. இதில், இரட்டை வாக்குரிமைக்கு பதிலாக தொகுதிகளின் எண்ணிக்கை இரட்டிப்பாகி 148 இடங்களானது.\n1935 - பிரிட்டிசாரின் புதிய அரசியல் யாப்பு வந்தது. அதன்படி அதுவரை நடப்பில் இருந்த இரட்டை ஆட்சிமுறை ஒழிக்கப்பட்டு மாநிலசுயாட்சி முறை ஏற்படுத்தப்பட்டது. இவ்வாறு நடத்தப்பட்ட முதல் தேர்தல் 1937இல் நடந்தது. இதில் 18% தலித்துகளுக்கு இடஒதுக்கீடு அறிவிக்கப்பட்டது.\n\nSection::::விடுதலைக்குப்பின்.\nவிடுதலைக்குப்பின் 1950இல் வயது வந்த எல்லோருக்கும் வாக்குரிமை தரும் ஜனநாயக நாடாக இந்தியா மலர்ந்து,\n1951-1952 ஆண்டு சுதந்திர இந்தியாவின் முதல் பொதுத்தேர்தல் நடந்தது. மொத்த நாடாளுமன்றத் தொகுதிகள்: 489. இதில் தலித்துகள் மற்றும் பழங்குடிகளுக்கான ஒதுக்கீடு 94 ஆகும். இந்த ஒதுக்கீட்டில் சில தொகுதிகளில் தலித், பழங்குடி வேட்பாளர்கள் மட்டுமே நிற்கும் முறையும் சில தொகுதிகளில் இரட்டை உறுப்பினர் முறையும் - அதாவது ஒரே தொகுதியில் பொது உறுப்பினர் ஒருவர், தலித், பழங்குடி உறுப்பினர் ஒருவர் எனத் தேர்ந்தெடுக்கும் முறையும் என இருவகையாகவும் இருந்தன. இவர்களுக்கான ஓட்டுகளை தலித்துகள், பழங்குடிகள், பொதுப் பிரிவினர் என்று எல்லோருமே அளிப்பார்கள். \nஇரட்டை உறுப்பினர் முறையில் குழப்பம் ஏற்படுவதாகக்கூறி 1961 இரட்டை உறுப்பினர் தொகுதி ஒழிக்கப்பட்டது. தனித் தொகுதிகள் இன்றைக்கு உள்ளதுபோல, அதாவது தனித்தொகுதிகளில் தாழ்த்தப்பட்டவர்கள் மட்டுமே தேர்தலில் போட்டியிட முடியும்; அனைத்துத் தரப்பினரும் அவர்களையே தேர்ந்தெடுக்க வேண்டும் என்ற முறை அமலுக்கு வந்தது.\n\nSection::::இந்தியாவில் தற்போது உள்ள தனித்தொகுதிகளின் எண்ணிக்கை.\n2016 - இந்திய மக்களவையில் உள்ள மொத்த இடங்கள்: 543. இதில் தனித் தொகுதிகள் 131 ஆகும்.\n\nSection::::தமிழ்நாட்டில் தற்போது உள்ள தனித்தொகுதிகள்.\nதமிழகச் சட்டப்பேரவையில் மொத்தம் உள்ள 235 இடங்கள் இதில் தனித் தொகுதிகள்: 46 ஆகும். இந்த தனித்தொகுதிகளில் தலித்துகளுக்கு: 44. பழங்குடியினருக்கு: 2 இடங்கள் என ஒதுக்கப்பட்டுள்ளன. தமிழகத்தில் மொத்தம் உள்ள 39 மக்களவைத் தொகுதிகளில் 7 தொகுதிகள் தனித் தொகுதிகள்.﻿﻿\n"}
{"id": "298298", "url": "https://ta.wikipedia.org/wiki?curid=298298", "title": "பெரிய பிரித்தானியாவின் அரசி ஆன்", "text": "பெரிய பிரித்தானியாவின் அரசி ஆன்\n\nஆன் (\"Anne\", 6 பெப்ரவரி 1665 – 1 ஆகத்து 1714) இங்கிலாந்து, இசுக்காட்லாந்து, அயர்லாந்தின் அரசியாக 8 மார்ச் 1702 அன்று அரியணை ஏறினார். மே 1, 1707இல் ஒன்றிணைப்புச் சட்டங்களின்படி அவரது ஆட்சியின் கீழிருந்த இங்கிலாந்து, இசுக்காட்லாந்து இராச்சியங்கள் இணைந்து, ஒற்றை இறைமையுள்ள நாடாக, பெரிய பிரித்தானியா என அறியப்பட்டது. ஆன் தொடர்ந்து பெரிய பிரித்தானியா மற்றும் அயர்லாந்தின் அரசியாக ஆண்டு வந்தார்.\n\nSection::::வாழ்க்கை வரலாறு.\nஇரண்டாம் யேம்சுக்கும் (1633-1701) ஆன் ஹைடுக்கும் மகளாக 1665ஆம் ஆண்டு பெப்ரவரி 6இல் பிறந்தார். 1683 சூலை 28 அன்று டென்மார்க்கின் அரசர் பிரெடிரிக்கின் மகனும் இளவரசனுமான ஜார்ஜை (1653-1708) திருமணம் புரிந்தார்.\n1705 மார்ச் 8இல் இங்கிலாந்து, இசுக்கொட்லாந்து, அயர்லாந்து குடியரசு இராச்சியங்களின் அரசியாக முடிசூடினார். 1707 மே 1இல் 'ஒன்றிணைப்புச் சட்டங்களின்படி' இங்கிலாந்து, இசுக்கொட்லாந்து இணைந்த பெரிய பிரித்தானியாவின் அரசியானார்.\n\n1714 ஆகஸ்டு 1 காலையில் ஆன் அரசி மரணமடைந்தார்.\n"}
{"id": "298302", "url": "https://ta.wikipedia.org/wiki?curid=298302", "title": "பிரித்தானியக் கொடித் தேற்றம்", "text": "பிரித்தானியக் கொடித் தேற்றம்\n\nயூக்ளிடிய வடிவவியலின் பிரித்தானியக் கொடித் தேற்றப்படி (\"British flag theorem\") \"ABCD\" செவ்வகத்தின் உட்புறமுள்ள ஒரு புள்ளி \"P\" எனில், அப்புள்ளியிலிருந்து செவ்வகத்தின் ஒரு சோடி எதிர்முனைகளின் தொலைவுகளின் வர்க்கங்களின் கூடுதலும் மற்றொரு சோடி எதிர்முனைகளின் தொலைவுகளின் வர்க்கங்களின் கூடுதலும் சமமாக இருக்கும்.\n\nஇத்தேற்றத்தின் கூற்றின் சமன்பாட்டு வடிவம்:\n\nசெவ்வகத்திற்கு வெளிப்புறமுள்ள புள்ளிகளுக்கும் இத்தேற்றத்தின் கூற்று உண்மையாகும். பொதுவாக, யூக்ளிடிய வெளியிலுள்ள ஏதேனுமொரு புள்ளிக்கும் அவ்வெளியில் உட்பதிந்த எந்தவொரு செவ்வகத்துக்கும் இத்தேற்றம் பொருந்தும். \"P\" என்ற புள்ளியிலிருந்து ஒரு இணைகரத்தின் ஒவ்வொரு சோடி எதிர் முனைகளுக்குள்ள தொலைவுகளின் வர்க்கங்களின் கூடுதலை ஒப்பிட்டால் அவை சமமாக இருக்காது. அக்கூடுதல்களின் வித்தியாசம் இணைகரத்தின் வடிவமைப்பை மட்டுமே சார்ந்திருக்கும். \"P\" புள்ளியின் தேர்வைச் சார்ந்ததிருக்காது.\n\nSection::::நிறுவல்.\n\"P\" இலிருந்து செவ்வகத்தின் பக்கங்கள் \"AB\", \"BC\", \"CD\", \"AD\" க்கு வரையப்படும் செங்குத்துக்கோடுகள் அப்பக்கங்களை முறையே \"W\", \"X\", \"Y\" , \"Z\" புள்ளிகளில் சந்திக்கின்றன. அப்புள்ளிகளை இணைக்கும் நாற்கரம் \"WXYZ\" ஒரு செங்குத்து மூலைவிட்ட நாற்கரம் ஆகும்.\n\nசெங்கோண முக்கோணம் \"AWP\" இல் பித்தேகோரசு தேற்றம் பயன்படுத்த: \nஇதேமுறையில் மற்ற மூன்று முனைகளின் தொலைகளின் வர்க்கங்கள் காண:\nஇவற்றின் மூலம் பின்வருமாறு தேற்ற முடிவினைக் காணலாம்:\n\nSection::::பெயர்.\n\"P\" இலிருந்து செவ்வகத்தின் முனைகளுக்கு வரையப்படும் கோட்டுத்துண்டுகளும், நிறுவலுக்காக வரையப்பட்ட செங்குத்துக்கோடுக்ளும் சேர்ந்து கிட்டத்தட்ட ஐக்கிய இராச்சியத்தின் கொடியின் வடிவை ஒத்தமைவதால், இத்தேற்றம் பிரித்தானியக் கொடித் தேற்றம் என்ற பெயரால் அழைக்கப்படுகிறது.\n"}
{"id": "298338", "url": "https://ta.wikipedia.org/wiki?curid=298338", "title": "சசி தேசுபாண்டே", "text": "சசி தேசுபாண்டே\n\nசசி தேசுபாண்டே (Shashi Deshpande 1938) என்பவர் பெண் எழுத்தாளர். 10 புதினங்கள் 2 குறு புதினங்கள் பல சிறுகதைகள் ஆங்கிலத்தில் எழுதியுள்ளார். இந்திய அரசின் பத்மசிறீ, சாகித்ய அகாடமி விருதுகள் பெற்றவர்.\n\nSection::::வாழ்க்கை.\nகருநாடக மாநிலத்தில் உள்ள தார்வாத் நகரில் பிறந்த சசி தேசு பாண்டே பொருளியல் மற்றும் சட்டம் ஆகியவற்றில் பட்டம் பெற்றார். பாரதிய வித்யா பவனில் இதழ்த் துறைக் கல்வியை முடித்தார். ஆன்லுக்கர் என்னும் ஆங்கல இதழில் சில மாதங்கள் வேலை செய்தார். மும்பையில் சில ஆண்டுகள் வாழ்ந்து விட்டு பெங்களூருவில் நிலையாக வசித்து வருகிறார். \nஇசைக் கேட்பதும் சீட்டாட்டம் ஆடுவதும் புத்தகம் படிப்பதும் இவருடைய பொழுது போக்குகள் ஆகும்\n\nSection::::இணைப்புரை.\nhttp://www.thehindu.com/todays-paper/tp-features/tp-youngworld/article3229122.ece\n"}
{"id": "298362", "url": "https://ta.wikipedia.org/wiki?curid=298362", "title": "எசுப்பானியாவின் இரண்டாம் சார்லசு", "text": "எசுப்பானியாவின் இரண்டாம் சார்லசு\n\nசார்லசு II (\"Charles II\",) (6 நவம்பர் 1661 – 1 நவம்பர் 1700) ஆப்சுபர்கு அரசமரபைச் சேர்ந்த கடைசி எசுப்பானிய அரசராவார். எசுப்பானிய நெதர்லாந்தும் (தெற்கு நெதர்லாந்து) அமெரிக்காக்களிலிருந்து எசுப்பானியக் கிழக்கிந்தியா வரை பரவியிருந்த எசுப்பானியாவின் கடல்கடந்த பேரரசும் இவரது ஆட்சியின் கீழ் இருந்தது. \"மயக்குபவர்\" (எசுப்பானியம்: \"el Hechizado\"), என்றழைக்கப்பட்ட சார்லசு அவரது உடல்,அறிவு, உளக் குறைபாடுகளுக்காக அறியப்பட்டார். பல தலைமுறைகளாக ஆப்சுபர்கு குடும்பத்திற்குள்ளேயே திருமணம் புரிந்து வந்தமையால் இக்குறைபாடுகள் இவருக்கு வந்திருக்கலாம் என அறிஞர்கள் கருதுகின்றனர். எனவே இவரது ஆட்சி பலவீனமாக இருந்தது.\n\n1700இல் குழந்தைகளின்றி வாரிசின்றி இறந்தார். அரியணை ஏறுவதற்கு உரிமையிருந்த அனைத்து ஆப்சுபர்கு வாரிசுகளும் இவருக்கு முன்னரே மரித்து விட்டனர். தனது உயிலில் தனக்குப் பின்னால் 16 வயதேயான ஆன்ஷூவின் பிரபு பிலிப்பை முடிசூட நியமித்தார்; இவர் பதினான்காம் லூயியின் முதல் மனைவியும் சார்லசின் ஒன்றுவிட்ட சகோதரியுமான மாரியா தெரசாவின் பேரனாவார். (எனவே பிரான்சை ஆண்ட பிரான்சிய அரசர் லூயி XIVயின் பேரனுமாவார்). ஐரோப்பாவின் ஏனைய நாடுகள் இதனால் வலுப்பெறும் பிரான்சிய-எசுப்பானிய உறவு அதிகாரச் சமநிலையை பாதிக்கும் எனக் கருதின. எனவே இவரது மறைவிற்குப் பிறகு எசுப்பானிய மரபுரிமைப் போர் ஏற்பட்டது.\n"}
{"id": "298376", "url": "https://ta.wikipedia.org/wiki?curid=298376", "title": "யமுனாநகர் மாவட்டம்", "text": "யமுனாநகர் மாவட்டம்\n\nயமுனாநகர் மாவட்டம் (Yamunanagar district) (இந்தி|यमुनानगर जिला) \nவட இந்தியாவின் அரியானா மாநிலத்தின் இருபத்து ஒன்று மாவட்டங்களில் ஒன்றாகும். இம்மாவட்டத்தின் நிர்வாகத் தலைமையிட நகரம் யமுனாநகர் ஆகும். இதன் பரப்பளவு 1756 சதுர கிலோ மீட்டர் ஆகும். இம்மாவட்டம் நவம்பர் 1989 - ஆம் ஆண்டில் புதிதாக துவக்கப்பட்டது.\n\nSection::::அமைவிடம்.\nஇம்மாவட்டத்தின் வடக்கில் இமாச்சலப் பிரதேசம், கிழக்கில் உத்தரப் பிரதேசம், தெற்கில் கர்னால் மாவட்டம், தென்மேற்கில் குருச்சேத்திர மாவட்டம் மற்றும் மேற்கில் அம்பாலா மாவட்டம் எல்லைகளாக அமைந்துள்ளது.\n\nSection::::மாவட்ட நிர்வாகம்.\nயமுனாநகர் மாவட்டம் ஜெகத்திரி, சச்ரௌலி மற்றும் பிலாஸ்பூர் என மூன்று வருவாய் வட்டங்களை கொண்டது.\nமேலும் யமுனாநகர் மாவட்டம் பிலாஸ்பூர், சதௌரா, முஸ்தபாபாத், ரதௌர், ஜகாதரி, மற்றும் சச்ரௌலி என ஆறு ஊராட்சி ஒன்றியங்களை கொண்டுள்ளது.\n\nSection::::அரசியல்.\nஇம்மாவட்டம் சடௌரா, ஜகாதரி, யமுனாநகர் மற்றும் ராதௌர் என நான்கு சட்டமன்ற உறுப்பினர் தொகுதிகளை உடையது. இம்மாவட்டம் அம்பாலா மக்களவைத் தொகுதியின் கீழ் வருகிறது.\n\nSection::::மக்கள் தொகையியல்.\n2011 ஆம் ஆண்டு இந்திய மக்கள் தொகை கணக்கெடுப்பின் படி யமுனாநகர் மாவட்டத்தின் மொத்த மக்கள் தொகை ஆக 1,214,205 உள்ளது. கிராமப்புறங்களில் 61.06% மக்களும்; நகரப்புறங்களில் 38.94% மக்களும் வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி விகிதம் 16.57% ஆக உயர்ந்துள்ளது. மக்கள் தொகையில் ஆண்களும் மற்றும் பெண்களும் உள்ளனர். பாலின விகிதம் ஆயிரம் ஆண்களுக்கு 877 பெண்கள் வீதம் உள்ளனர். 1,768 சதுர கிலோ மீட்டர் பரப்பளவு கொண்ட இம்மாநிலத்தில் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 687 மக்கள் வாழ்கின்றனர். இம்மாநிலத்தின் சராசரி படிப்பறிவு 77.99% ஆகவும், ஆண்களின் படிப்பறிவு 83.84% ஆகவும், பெண்களின் படிப்பறிவு 71.38% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 146,789 ஆக உள்ளது. \nSection::::சமயம்.\nஇம்மாவட்டத்தில் இந்து சமயத்தவரின் மக்கள் தொகை 984,929 (81.12 %) ஆகவும், இசுலாமிய சமய மக்கள் தொகை 138,569 (11.41 %) ஆகவும், சீக்கிய சமய மக்கள் தொகை 84,455 (6.96 %) ஆகவும், கிறித்தவ சமயத்தினரின் மக்கள் தொகை 3,646 (0.30 %) ஆகவும், சமண சமய மக்கள் தொகை 1,555 (0.13 %) ஆகவும், பௌத்த சமய மக்கள் தொகை 161 (0.01 %) மற்றும் சமயம் குறிப்பிடாதவர்கள் மக்கள் தொகை 764 (0.06 %) ஆகவும் உள்ளது.\n\nSection::::மொழிகள்.\nஅரியானா மாநிலத்தின் ஆட்சி மொழியான இந்தி மொழியுடன், பஞ்சாபி, உருது மற்றும் வட்டார மொழிகளும் இம்மாவட்டத்தில் பேசப்படுகின்றன்.\n\nSection::::பொருளாதாரம் & போக்குவரத்து.\nமாவட்டத்தின் முக்கிய பொருளாதாரம் கோதுமை, பார்லி மற்றும் கரும்பு வேளாண்மைத் தொழிலையே நம்பியுள்ளது. \nமேலும் குர்காவான் நகரத்தின் தொழிற்சாலைகள் இம்மாவட்டத்திலும் பரவியுள்ளதால் மாநிலத்தின் தொழில் வளர்ச்சி அடைந்த மாவட்டங்களில் யமுனாநகர் மாவட்டமும் ஒன்றாக உள்ளது.\n\nமாநிலத் தலைநகர் சண்டிகருடனும், தேசியத் தலைநகர் புதுதில்லியுடனும் சாலை, தொடருந்து இருப்புப்பாதைகளால் இணைக்கப்பட்டுள்ளது.\n\n"}
{"id": "298395", "url": "https://ta.wikipedia.org/wiki?curid=298395", "title": "எல்லெர்மான் குண்டுகள்", "text": "எல்லெர்மான் குண்டுகள்\n\nஎல்லெர்மான் குண்டுகள் \"(Ellerman bombs)\" என்பவை ஒரு வகையான நுண்ணிய சூரியப் பிழம்புகள் ஆகும். இருபதாம் நூற்றாண்டின் தொடக்கக் காலத்தில் பெர்டினாண்ட் எல்லெர்மான் என்பவர் குறிப்பாக சூரிய வெடிப்புகளை தொடர்ந்து ஆய்வு செய்தார் என்பதால், நுண்ணிய இச்சூரியப் பிழம்புகளுக்கு எல்லெர்மான் குண்டுகள் எனப்பெயரிடப்பட்டது. முதன்முதலில் 1917 ஆம் ஆண்டு கட்டுரை ஒன்றில் இவர் இதைப்பற்றி விவரித்துள்ளார். அவை பார்ப்பதற்கு தோராயமாக எதிரெதிர் மின்சுமை கொண்ட இரண்டு நகரும் இழைகளைப் போலத் தோற்றமளிக்கும் என்கிறார். பாய்ந்து செல்லும் இவ்விழைகள் இரண்டும் சூரிய ஒளிமண்டலத்தில் சந்திக்கின்றன என்றும் அவர் குறிப்பிட்டுள்ளார்.\n"}
{"id": "298397", "url": "https://ta.wikipedia.org/wiki?curid=298397", "title": "கர்னால் மாவட்டம்", "text": "கர்னால் மாவட்டம்\n\nகர்னால் மாவட்டம் (Karnal district) (இந்தி|करनाल जिला) வட இந்தியாவின் அரியானா மாநிலத்தின் இருபத்து ஒன்று மாவட்டங்களில் ஒன்றாகும். இம்மாவட்டத்தின் நிர்வாகத் தலைமையிடம் கர்னால் நகரம் ஆகும்.\n\nSection::::அமைவிடம்.\nயமுனை ஆற்றின் கிழக்கு கரையில், உத்தரப் பிரதேசத்தின் மேற்கு எல்லையில் கர்னால் மாவட்டம் அமைந்துள்ளது.\n2,520 சதுர கிலோ மீட்டர் பரப்பளவு கொண்ட இதன் வடமேற்கில் குருச்சேத்திர மாவட்டம், மேற்கில் ஜிந்த் மாவட்டம் மற்றும் கைத்தல் மாவட்டம், தெற்கில் பானிபத் மாவட்டம் மற்றும் உத்தரப் பிரதேசம் எல்லைகளாக கொண்டது.\n\nSection::::மாவட்ட நிர்வாகம்.\nகர்னால் மாவட்டம் கர்னால், இந்திரி, அசந்து என மூன்று வருவாய் உட்கோட்டங்களையும், கர்னால், நீலோகேடி மற்றும் கரௌண்டா என மூன்று வருவாய் வட்டங்களைக் கொண்டது.\n\nSection::::அரசியல்.\nகர்னால் மாவட்டம் கர்னால், நீலோகேடி, இந்திரி, கரௌண்டா மற்றும் அசந்து என ஐந்து சட்டமன்ற தொகுதிகளையும், கர்னால் மக்களவைத் தொகுதியும் கொண்டது.\nSection::::பொருளாதாரம்.\nநல்ல நீர் வளத்துடன் கூடிய மாவட்டம் என்பதால் கோதுமை, பார்லி, நெல் மற்றும் கரும்பு போன்ற வேளாண் பயிர்கள் பயிரிடப்படுகிறது.\n\nSection::::போக்குவரத்து.\nஅரியானா மாநிலத்தலைநகர் சண்டிகர் மற்றும் நாட்டின் தலைநகர் புதுதில்லியுடன் தரைவழிப் போக்குவரத்தும், இருப்புப்பாதை\nதொடருந்து போக்குவரத்துகள் கொண்டுள்ளது.\n\nSection::::மக்கள் தொகையியல்.\n2011 ஆம் ஆண்டு இந்திய மக்கள் தொகை கணக்கெடுப்பின் படி கர்னால் மாவட்டத்தின் மொத்த மக்கள் தொகை 1,505,324 ஆக உள்ளது. கிராமப்புறங்களில் 69.79% மக்களும்; நகரப்புறங்களில் % மக்களும் 30.21% வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி விகிதம் \n18.14% ஆக உயர்ந்துள்ளது. மக்கள் தொகையில் 797,712 ஆண்களும் மற்றும் 707,612 பெண்களும் உள்ளனர். பாலின விகிதம் ஆயிரம் ஆண்களுக்கு 887 பெண்கள் வீதம் உள்ளனர். 2,520 சதுர கிலோ மீட்டர் பரப்பளவு கொண்ட இம்மாநிலத்தில் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 597 மக்கள் வாழ்கின்றனர். இம்மாநிலத்தின் சராசரி படிப்பறிவு 74.73% ஆகவும், ஆண்களின் படிப்பறிவு 81.82% ஆகவும், பெண்களின் படிப்பறிவு 66.82% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 196,610 ஆக உள்ளது. \nSection::::சமயம்.\nஇம்மாவட்டத்தில் இந்து சமயத்தவரின் மக்கள் தொகை 1,341,002 (89.08 %) ஆகவும், இசுலாமிய சமய மக்கள் தொகை 31,650 (2.10 %) ஆகவும், சீக்கிய சமய மக்கள் தொகை 126,207 (8.38 %) ஆகவும், கிறித்தவ சமயத்தினரின் மக்கள் தொகை 2,049 (0.14 %) ஆகவும், சமண சமய மக்கள் தொகை 1,516 (0.10 %) ஆகவும், பௌத்த சமய மக்கள் தொகை 532 (0.04 %) ஆகவும், பிற சமய மக்கள் தொகை 49 (0.00 %) மற்றும் சமயம் குறிப்பிடாதவர்கள் மக்கள் தொகை 2,319 (0.15 %) ஆகவும் உள்ளது.\n\nSection::::மொழிகள்.\nஅரியானா மாநிலத்தின் ஆட்சி மொழியான இந்தி மொழியுடன், பஞ்சாபி, உருது மற்றும் வட்டார மொழிகளும் இம்மாவட்டத்தில் பேசப்படுகின்றன.\n\n"}
{"id": "298400", "url": "https://ta.wikipedia.org/wiki?curid=298400", "title": "எசுப்பானியாவின் ஐந்தாம் பிலிப்பு", "text": "எசுப்பானியாவின் ஐந்தாம் பிலிப்பு\n\nபிலிப்பு V (\"Philip V\", , ; 19 திசம்பர் 1683 – 9 சூலை 1746) எசுப்பானியாவின் அரசராக இருந்தவர். நவம்பர் 1, 1700 முதல் சனவரி 15, 1724 வரையும் பின்னர் செப்டம்பர் 6, 1724 முதல் சூலை 9, 1746 வரையும் இரு பதவிக்காலங்களில் அரசராக இருந்தார். முதல்முறை தனது மகன் லூயிக்காக பதவி துறந்தார்; ஆனால் அதே ஆண்டு அவர் மரணமடைந்ததால் மீண்டும் அரசராகப் பதவி ஏற்றார்.\n\nதாம் எசுப்பானியாவின் அரசராவதற்கு முன்பாக பிரான்சின் அரச குடும்பத்தில் முதன்மையான இடத்தில் இருந்தார். அரசர் பதினான்காம் லூயியின் பேரனாவார். அவரது தந்தை, லூயி, பெரும் கோமானுக்கு எசுப்பானியாவின் மன்னராவதற்கு முழுமையான மரபணுவழி உரிமை இருந்தது; ஆனால் அவரும் அவரது முதல் மகன் பர்கண்டி பிரபு, லூயியும் பிரான்சு அரியணை ஏற வாரிசுரிமைப் பெற்றிருந்ததால் எசுப்பானிய அரசர் இரண்டாம் சார்லசு பிலிப்பை தமது உயிலில் வாரிசாக அறிவித்தார். ஆனால் இவர் முடி சூடினால் பிரான்சும் எசுப்பானியாவும் இணைந்து ஒரே அரசரின் கீழாக வல்லரசு ஆகும் எனவும் ஐரோப்பிய அதிகார சமநிலை பாதிக்கப்படும் எனவும் மற்ற ஐரோப்பிய நாடுகள் இதைத் தடுக்க முயன்றன. பிலிப்பு அரசரானதும் அதனை எதிர்த்து இந்நாடுகள் 14-ஆண்டு எசுப்பானிய மரபுரிமைப் போர் நடந்தன; உத்ரெக்ட் உடன்பாடு மூலம் வருங்காலத்தில் பிரான்சும் எசுப்பானியாவும் இணையும் வாய்ப்பை தடுக்கும்வரை இப்போர் நடந்தது.\n\nபூர்பூன் அரசமரபிலிருந்து எசுப்பானியாவின் அரசராக பொறுப்பேற்ற முதல் நபராக பிலிப்பு இருந்தார். இரு பதவிக்காலங்களில் இவர் ஆட்சி புரிந்த 45 ஆண்டுகள், 21 நாட்கள் தற்கால எசுப்பானிய வரலாற்றில் நீண்ட ஆட்சிக்காலம் ஆகும். தவிரவும் எசுப்பானியாவின் மூன்று அரசர்களுக்கு தந்தையாக இருந்தார்.\n"}
{"id": "298402", "url": "https://ta.wikipedia.org/wiki?curid=298402", "title": "டேவிட் புரூக்சு (இதழாளர்)", "text": "டேவிட் புரூக்சு (இதழாளர்)\n\nடேவிட் புரூக்சு (David Brooks ஆகசுடு 11,1961) என்பவர் அமெரிக்க எழுத்தாளர், நூலாசிரியர், இதழாசிரியர் மற்றும் பத்தி எழுத்தாளர் ஆவார். நியூயார்க் டைம்ஸின் பத்தி எழுத்தாளராகத் தற்பொழுது உள்ளார். அரசியல், சமூக அறிவியல் ஆகிய தளங்களில் தம் எண்ணங்களையும் கருத்துகளையும் எழுதி வருகிறார். அமெரிக்கக் கலை மற்றும் அறிவியல் அகாதமியில் உறுப்பினராகவும் யேல் பல்கலைக்கழகத்தில் பயிற்றுவிக்கும் ஆசிரியராகவும் இருக்கிறார்.\n\nSection::::பணிகள்.\nடேவிட் புரூக்சு சிக்காகோ பல்கலைக்கழகத்தில் 1983 இல் படித்துப் பட்டம் பெற்றார். 1995 இல் தி வீக்லி ஸ்டாண்டர்ட் என்னும் பத்திரிகை தொடங்கப்பட்டபோது அதில் சேர்ந்தார். 2003 ஆம் ஆண்டில் நியூயார்க் டைம்சில் பத்தி எழுத்தாளாராக சேர்ந்தார். பேர் பெற்ற பத்திரிகைகளான நியூயார்க்கர், தி நியூயார்க் டைம்சு, வாசிங்க்டன் போஸ்ட் போன்றவற்றில் கட்டுரைகள் எழுதி வருகிறார். சில நூல்களும் எழுதியுள்ளார். தற்பொழுது அமெரிக்காவின் மேரிலாந்தில் வாழ்ந்து வருகிறார்.\n"}
{"id": "298404", "url": "https://ta.wikipedia.org/wiki?curid=298404", "title": "ஜாஜ்ஜர் மாவட்டம்", "text": "ஜாஜ்ஜர் மாவட்டம்\n\nஜாஜ்ஜர் மாவட்டம் (Jhajjar district) வட இந்தியாவின் அரியானா மாநிலத்தின் இருபத்து ஒன்று மாவட்டங்களில் ஒன்றாகும். இம்மாவட்டத்தின் நிர்வாகத் தலைமையிடம் ஜாஜ்ஜர் நகரமாகும். ரோதக் மாவட்டத்தின் சில பகுதிகளைக் கொண்டு 15 சூலை 1997-ஆம் ஆண்டில் புதிதாக ஜாஜ்ஜர் மாவட்டம் துவக்கப்பட்டது. \n\nபுதுதில்லியிலிருந்து இருபத்து ஒன்பது கிலோ மீட்டர் தொலைவில் இம்மாவட்டம் இருப்பதன் காரணமாக, இம்மாவட்டத்தின் பேரி மற்றும் பகதூர்கர் நகரங்கள் தொழில் துறையில் நன்கு வளர்ச்சி கண்டுள்ளன. \n\nஜாஜ்ஜர் மாவட்டத்தின் நிவாதா எனும் சிறு கிராமத்தில் பிந்தாவாஸ் பறவைகள் சரணாலயம் அமைந்துள்ளது.\n\nSection::::பொருளாதாரம்.\nஇம்மாவட்டம் 2408 மனைகளுடன் கூடிய \"பகதூர்கர்\" மற்றும் \"பேரி\" என இரண்டு தொழிற்பேட்டைகள் கொண்டது. ரூபாய் 3400 மில்லியன் மதிப்பிலான வெண் மண் ஓடுகள் (ceramics), கண்ணாடிகள், வேதியியல் பொறியியல், மின்சாரம் மற்றும் மின்னனு தொழிற்சாலைகள் கொண்டுள்ளது. மேலும் நாற்பத்தி எட்டு பெரிய மற்றும் நடுத்தர தொழிற்சாலைகளும், 2013 சிறு தொழிற்சாலைகளையும் கொண்டுள்ளது. \n\nஇம்மாவட்டத்தில் 648 சதுர கிலோ மீட்டர் பரப்பளவு வேளாண் நிலங்கள் நீர் பாசான வசதிகள் கொண்டிருப்பதால் கோதுமை, அரிசி, பார்லி பயிர்கள் பயிரிடப்படுகிறது.\n\nSection::::மாவட்ட நிர்வாகம்.\nஜாஜ்ஜர் மாவட்டம் ஜாஜ்ஜர், பகதூர்கர் மற்றும் பேரி என மூன்று வருவாய் உட்கோட்டங்களும்; ஜாஜ்ஜர், மதன்காய்ல், பேரி, பகதூர்கர் என நான்கு வருவாய் வட்டங்களும் கொண்டுள்ளது.\n\nSection::::அரசியல்.\nஇம்மாவட்டம் பகதூர்கட், பாதலி, ஜாஜ்ஜர், பேரி என நான்கு சட்டமன்ற தொகுதிகளையும், ரோத்தக் மக்களவை தொகுதியில் ஜாஜ்ஜர் மாவட்டம் உள்ளது.\n\nSection::::மக்கள் தொகையியல்.\n2011 ஆம் ஆண்டு இந்திய மக்கள் தொகை கணக்கெடுப்பின் படி ஜாஜ்ஜர் மாவட்டத்தின் மொத்த மக்கள் தொகை 958,405 ஆக உள்ளது. கிராமப்புறங்களில் 74.61% மக்களும்; நகரப்புறங்களில் 25.39% மக்களும் வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி விகிதம் 8.90% ஆக உயர்ந்துள்ளது. மக்கள் தொகையில் 514,667 ஆண்களும் மற்றும் 443,738 பெண்களும் உள்ளனர். பாலின விகிதம் ஆயிரம் ஆண்களுக்கு 862 பெண்கள் வீதம் உள்ளனர். 1,834 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 523 மக்கள் வாழ்கின்றனர். இம்மாநிலத்தின் சராசரி படிப்பறிவு 80.65% ஆகவும், ஆண்களின் படிப்பறிவு 89.31% ஆகவும், பெண்களின் படிப்பறிவு 70.73% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 120,051 ஆக உள்ளது. \n\nSection::::சமயம்.\nஇம்மாவட்டத்தில் இந்து சமயத்தவரின் மக்கள் தொகை 945,693 (98.67 %) ஆகவும், சீக்கிய சமய மக்கள் தொகை 1,042 (0.11 %) ஆகவும், இசுலாமிய சமய மக்கள் தொகை 8,247 (0.86 %) ஆகவும், கிறித்தவ சமயத்தினரின் மக்கள் தொகை 734 (0.08 %) ஆகவும், சமண சமய மக்கள் தொகை 645 (0.07 %) ஆகவும், பௌத்த சமய மக்கள் தொகை 105 (0.01 %) ஆகவும், பிற சமய மக்களின் தொகை 22 (0.00 %) ஆகவும், மற்றும் சமயம் குறிப்பிடாதவர்கள் மக்கள் தொகை 1,917 (0.20 %) ஆகவும் உள்ளது.\n\nSection::::மொழிகள்.\nசஜ்ஜர் மாவட்டத்தில் அரியானா மாநிலத்தின் ஆட்சி மொழியான இந்தி மொழியுடன், பஞ்சாபி, உருது மற்றும் வட்டார மொழிகளும் இம்மாவட்டத்தில் பேசப்படுகின்றன.\n"}
{"id": "298406", "url": "https://ta.wikipedia.org/wiki?curid=298406", "title": "கேரின் கருவி", "text": "கேரின் கருவி\n\nகேரின் கருவி (Hare's apparatus ) இராபர்ட் கேர் எனும் வேதியல் விஞ்ஞானியால் நீர்மங்களின் ஒப்படர்த்திக் காணபதற்காக வடிவமைக்கப்பட்ட ஒரு எளிய கருவியாகும்.\n\nஇக்கருவியில் பலகையிலான ஒரு சிறிய அடிப்பகுதியும் அதில் செங்குத்தாக அமைந்த பலகையுமுள்ளது.ஒரு யு (U tube ) வடிவக் குழாய் தலைகீழாக செங்குத்தான பலகையில் பொருத்தப்பட்டுள்ளது.யு வடிவக் குழாயின் உச்சிப் பகுதியில் ஒரு பக்கக் குழாய் உள்ளது.இந்தப் பக்கக் குழாயில் ரப்பர் குழாய் ஒன்று பொருத்தப்பட்டள்ளது.ரப்பபர் குழாயில் ஓர் இடுக்கி உள்ளது.இடுக்கியைப் பயன்படுத்தி குழாயில் நீர்மத்தின் உயரத்தினை நிலைநிறுத்த முடியும்.இரு கரங்களுக்குமிடையே ஒர் அளவுகோல் பொருத்தப்பட்டுள்ளது. யு வடிவக் குழாயின் திறந்த கரங்கள் சிறு முகவையிலுள்ள நீர்மங்களில் மூழ்கி இருக்குமாறு அமைக்கப்பட்டுள்ளன.\n\nசெயல்முறை.ஒரு முகவையில் ஒப்படர்த்திக் காணவேண்டிய நீர்மத்தினையும் அடுத்த முகவையில் நன்நீரையும் எடுத்துக் கொள்ள வேண்டும்.இடுக்கியைத் தளர்த்தி ரப்பர் குழாய் வழியாக சிறிது வளியினை அகற்றும் போது,யு வடிவக் குழாயின் இரு கரங்களிலும் நீர்மங்கள் மேலேறும்.இடுக்கியை பயன்படுத்தி நீர்மத் தம்பங்களை நிலைபெறச் செய்து கொள்ளவேண்டும்.குழாயில் நீர்மத்தின் உயரத்தினையும் நண்ணீரின் உயரத்தினையும் கவனமாக் குறித்துக் கொள்ள வேண்டும்.இந்த உயரங்கள் முறையே H1,H2 என்போம்.இவைகளின் அடர்த்தி d1 ,d2 என்றும் கொள்வோம்.வளிமண்டல அழுத்தம் P எற்றும் இருந்தால்,இரு நீர்மத் தம்பங்களின் மேலுள்ள காற்றின் அழுத்தம் ஒன்றுபோல் இருப்பதால்,நீர்மத்தின் மேலுள்ள வளி அழுத்தம் P- H1d1g க்குச் சமம்.இது போல் தண்ணீரின் மேலுள்ள கற்றின் அழுத்தம் P - H2d2g ஆகும்.இவ்விரண்டும் ஒரே அளவுகளாகும். எனவே,\n\nP -H1 d1 g = P - H2 d2 g. எனவே\n\nH1 d1 =H2 d2.\n\nஒப்படர்த்தி =நீரின் உயரம்\\நீர்மத்தின் உயரம்.\n\nபலமுறை இச்சோதனையினைச் செய்து சராசரி மதிப்பினைக் காணமுடியும்."}
{"id": "298407", "url": "https://ta.wikipedia.org/wiki?curid=298407", "title": "ரோத்தக் மாவட்டம்", "text": "ரோத்தக் மாவட்டம்\n\nரோத்தக் மாவட்டம் (Rohtak district) வட இந்தியாவின் அரியானா மாநிலத்தின் இருபத்து ஒன்று மாவட்டங்களில் ஒன்றாகும். இம்மாவட்டத்தின் நிர்வாகத் தலைமையிடம் ரோத்தக் நகரம் ஆகும்.\n\nSection::::அமைவிடம்.\nஅரியானா மாநிலத்தின் தென்கிழக்கில் அமைந்த ரோத்தக் மாவட்டத்தின் வடமேற்கில் தில்லியும், வடக்கில் சோனிபத் மாவட்டம் மற்றும் ஜிந்த் மாவட்டம் கிழக்கில் சஜ்ஜர் மாவட்டம் மற்றும் சோனிபத் மாவட்டம் மேற்கில் ஹிசார் மாவட்டம், பிவானி மாவட்டம் மற்றும் சிர்சா மாவட்டம் எல்லைகளாக அமைந்துள்ளது.\n\nSection::::மாவட்ட நிர்வாகம்.\nரோத்தக் மாவட்டம் ரோத்தக் மற்றும் மேஹம் என இரண்டு வருவாய் வட்டங்களாகவும், ரோத்தக், சம்பாலா மேஹம், லக்கன்-மஜ்ஜ்ரா மற்றும் கலாநௌர் என நான்கு ஊராட்சி ஒன்றியங்களையும் கொண்டது.\n\nSection::::பொருளாதாரம்.\nரோத்தக் மாவட்டத்தின் நிலப்பரப்பில் 83 விழுக்காடு வேளாண்மை நிலங்களாக இருப்பதால், இங்கு கோதுமை, கரும்பு, பருப்பு வகைகள், பார்லி மற்றும் நவதானியங்கள் பயிரிடப்படுகிறது. 42.19 விழுக்காடு மக்கள் வேளாண்மையும், அதனைச் சார்ந்த தொழில்களையும் நம்பியுள்ளனர். 7.68% மக்கள் குடிசைத் தொழில்களையும், பிறர் வேறு தொழில்களிலும் ஈடுபட்டுள்ளனர். \n\nSection::::ஜப்பானிய தொழில் நகரியம்.\nரோத்தக் நகரத்திலிருந்து 15 கிலோ மீட்டர் தொலைவில், தேசிய நெடுஞ்சாலை எண் 10-இல் அமைந்துள்ள மடினா கிராமத்தில் ஜப்பானிய பெருந் தொழில் மற்றும் வணிக நகரியம் அமைக்க திட்டமிடப்பட்டுள்ளது.\n\nSection::::போக்குவரத்து.\nபுதுதில்லியிலிருந்து 70 கிலோ மீட்டர் தொலைவில் உள்ள ரோத்தக் தொடருந்து நிலையம் இருப்புப்பாதை மற்றும் தேசிய நெடுஞ்சாலை எண் பத்து தரை வழியாக தில்லியையும் மற்றும் பஞ்சாபையும் இணைக்கிறது.\n\nSection::::மக்கள் தொகையியல்.\n2011 ஆம் ஆண்டு இந்திய மக்கள் தொகை கணக்கெடுப்பின் படி மாவட்டத்தின் மொத்த மக்கள் தொகை 1,061,204 ஆக உள்ளது. கிராமப்புறங்களில் 57.96% மக்களும்; நகரப்புறங்களில் 42.04% மக்களும் வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி விகிதம் 12.88% ஆக உயர்ந்துள்ளது. மக்கள் தொகையில் 568,479 ஆண்களும் மற்றும் 492,725 பெண்களும் உள்ளனர். பாலின விகிதம் ஆயிரம் ஆண்களுக்கு 867 பெண்கள் வீதம் உள்ளனர். 1,745 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் பரப்பளவில் மக்கள் வாழ்கின்றனர். இம்மாவட்டத்தின் சராசரி படிப்பறிவு 80.22% ஆகவும், ஆண்களின் படிப்பறிவு 87.65% ஆகவும், பெண்களின் படிப்பறிவு 71.72% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 129,330 ஆக உள்ளது. \nSection::::சமயம்.\nஇம்மாவட்டத்தில் இந்து சமயத்தவரின் மக்கள் தொகை 1,043,887 (98.37 %) ஆகவும், சீக்கிய சமய மக்கள் தொகை 3,916 (0.37 %) ஆகவும், இசுலாமிய சமய மக்கள் தொகை 8,185 (0.77 %) ஆகவும், கிறித்தவ சமயத்தினரின் மக்கள் தொகை 732 (0.07 %) ஆகவும், சமண சமய மக்கள் தொகை 3,491 (0.33 %) ஆகவும், பௌத்த சமய மக்கள் தொகை 200 (0.02 %) ஆகவும், பிற சமய மக்களின் தொகை 24 (0.00 %) ஆகவும், மற்றும் சமயம் குறிப்பிடாதவர்கள் மக்கள் தொகை 769 (0.07 %) ஆகவும் உள்ளது.\n\nSection::::மொழிகள்.\nஅரியானா மாநிலத்தின் ஆட்சி மொழியான இந்தி மொழியுடன், பஞ்சாபி, உருது மற்றும் வட்டார மொழிகளும் இம்மாவட்டத்தில் பேசப்படுகிறது.\n\n"}
{"id": "298410", "url": "https://ta.wikipedia.org/wiki?curid=298410", "title": "பஞ்சகுலா மாவட்டம்", "text": "பஞ்சகுலா மாவட்டம்\n\nபஞ்சகுலா மாவட்டம் (Panchkula district) (இந்தி:पंचकुला़ जिला): வட இந்தியாவின் அரியானா மாநிலத்தின் இருபத்து ஒன்று மாவட்டங்களில் ஒன்றாகும். இம்மாவட்டத்தின் நிர்வாகத் தலைமையிடம் \"பஞ்சகுலா\" நகரம் ஆகும். புகழ் பெற்ற பிஞ்சூர் தோட்டம் இம்மாவட்டத்தில் அமைந்துள்ளது.\nSection::::மாவட்ட நிர்வாகம்.\nஇம்மாவட்டம் \"பஞ்சகுலா\" மற்றும் \"கல்கா\" என இரண்டு வருவாய் வட்டங்களை கொண்டுள்ளது. மேலும் கல்கா, பஞ்சகுலா, ராய்ப்பூர் ராணி, பஞ்சகுலா மற்றும் பர்வாலா என ஐந்து நகரங்களை கொண்டது. பஞ்சகுலா நகரத்திற்கு வெளியே \"சண்டிமந்திர்\" பகுதியில் இராணுவப் பாசறை உள்ளது.\n\nSection::::அமைவிடம்.\nஅரியானா மாநிலத்தின் வடமேற்கே அமைந்துள்ள பஞ்சகுலா மாவட்டத்தின் கிழக்கே இமாச்சலப் பிரதேசத்தின் சிர்மௌர் மாவட்டம், தெற்கே அம்பாலா மாவட்டம், தென்மேற்கே பஞ்சாபின் மொகாலி மாவட்டம், மேற்கே சண்டிகர், வடமேற்கே மொகாலி மாவட்டம், எல்லைகளாக அமைந்துள்ளன.\n\nSection::::அரசியல்.\nஇம்மாவட்டத்தில் பஞ்சகுலா மற்றும் கல்கா என இரண்டு சட்டமன்ற தொகுதிகளை கொண்டது. இம்மாவட்டம் அம்பாலா நாடாளுமன்ற தொகுதிக்குட்பட்டது.\n\nSection::::பொருளாதாரம்.\nவேளாண் பொருளாதாரத்தை அடிப்படையாக கொண்ட இம்மாவட்டத்தில் கோதுமை, பார்லி, கரும்பு மற்றும் அரிசி இம்மாவட்டத்தின் முக்கிய வேளாண்மைப் பயிர்களாகும். \n\nSection::::மக்கள் தொகையியல்.\n2011 ஆம் ஆண்டு இந்திய மக்கள் தொகை கணக்கெடுப்பின் படி இம்மாவட்டத்தின் மொத்த மக்கள் தொகை 561,293 ஆக உள்ளது. கிராமப்புறங்களில் 44.19% மக்களும்; நகரப்புறங்களில் 55.81% மக்களும் வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி விகிதம் 19.83% ஆக உயர்ந்துள்ளது. மக்கள் தொகையில் \n299,679 ஆண்களும் மற்றும் 261,614 பெண்களும் உள்ளனர். பாலின விகிதம் ஆயிரம் ஆண்களுக்கு 873 பெண்கள் வீதம் உள்ளனர். 898 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 625 மக்கள் வாழ்கின்றனர். இம்மாவட்டத்தின் சராசரி படிப்பறிவு 81.88% ஆகவும், ஆண்களின் படிப்பறிவு 87.04% ஆகவும், பெண்களின் படிப்பறிவு 75.99% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 66,302 ஆக உள்ளது. \nSection::::சமயம்.\nஇம்மாவட்டத்தில் இந்து சமயத்தவரின் மக்கள் தொகை 490,702 (87.42%) ஆகவும், சீக்கிய சமய மக்கள் தொகை 40,951 (7.30%) ஆகவும், இசுலாமிய சமய மக்கள் தொகை 23,451 (4.18 %) ஆகவும், கிறித்தவ சமயத்தினரின் மக்கள் தொகை 2,583 (0.46%) ஆகவும், சமண சமய மக்கள் தொகை 1,626 (0.29%) ஆகவும், பௌத்த சமய மக்கள் தொகை 1,008 (0.18%) ஆகவும், பிற சமய மக்களின் தொகை 90 (0.02 %) ஆகவும், மற்றும் சமயம் குறிப்பிடாதவர்கள் மக்கள் தொகை 882 (0.16%) ஆகவும் உள்ளது.\n\nSection::::மொழிகள்.\nஅரியானா மாநிலத்தின் ஆட்சி மொழியான இந்தி மொழியுடன், பஞ்சாபி, உருது மற்றும் வட்டார மொழிகளும் இம்மாவட்டத்தில் பேசப்படுகிறது.\n\n"}
{"id": "298414", "url": "https://ta.wikipedia.org/wiki?curid=298414", "title": "அடையான்பாரா நீர்வீழ்ச்சி", "text": "அடையான்பாரா நீர்வீழ்ச்சி\n\nஅடையான்பாரா நீர்வீழ்ச்சி \"(Adyanpara Falls)\" இந்தியாவின் கேரளா மாநிலத்திலுள்ள நிலம்பூர் தாலுக்காவில் இருக்கும் குரும்பாலகோடு கிராமத்தில் அருவியாகக் கொட்டுகிறது. நிலம்பூர் நகரத்தில் இருந்து 14 கிமீ தொலைவில் இக்கிராமம் அமைந்திருக்கிறது. கண்ணுக்கினிய அழகிய இடமாக அமைந்து கேரளா மற்றும் பல்வேறு பகுதிகளில் இருந்து வரும் சுற்றுலா பயணிகளை தன்வசம் ஈர்க்கிறது. ஒரு பருவகால நீர்வீழ்ச்சியாக, கோடை காலத்தில் நீர் ஓட்டம் குறைந்து காணப்படுகிறது. எனவே கோடைக்காலத்தில் இவ்வருவியைச் சுற்றிப்பார்க்க வருகை தருவது பரிந்துரைக்கப்படுவதில்லை. பாறை மீது விழும் இந்த நீர்வீழ்ச்சியின் வீழ்ச்சியானது இயற்கையாக அடுத்தடுத்து விழும் தொடர் போல எழிலாக உள்ளது. \n"}
{"id": "298416", "url": "https://ta.wikipedia.org/wiki?curid=298416", "title": "அமர்யா நதி", "text": "அமர்யா நதி\n\nஅமர்யா நதி \"(Amarja river)\" என்பது இந்தியாவின் கர்நாடக மாநிலத்தில் இருக்கும் கலாபுராகி மாவட்டத்தில் பாய்கின்ற ஒரு நதியாகும். கொரால்லி கிராமத்தில் பிறக்கும் இந்நதி 50 – 60 கிலோமீட்டர்கள் பாய்ந்து பின்னர் குல்பர்கா மாவட்டம், கனகாபுரா கிராமத்தில் உள்ள சங்கம சேத்ராவில் பீமா நதியுடன் இணைகிறது. பீமா நதியும் அமர்யா நதியும் சங்கமமாகின்ற புள்ளி சங்கம சேத்ரா என்றழைக்கப்படுகிறது. இவ்விரு நதிகளும் சங்கமித்து சேருமிடத்தில் உள்ள தண்ணீர் மிகவும் அரிய புனிதநீராக கருதப்படுகிறது. இச்சங்கமத்தில் நிராடுபவர்களின் பாவங்கள் யாவும் தொலைந்து அவர்கள் விரும்பியதெல்லாம் கிடைக்கும் எனவும் நம்பப்படுகிறது. இச்சங்கமத்தில் உள்ள கோவிலில் நரசிம்ம சரசுவதி சுவாமி (தத்தாத்ரேயரின் இரண்டாவது அவதாரம்) தினந்தோறும் நீராடுவதாகவும் நம்பப்படுகிறது.\n"}
{"id": "298417", "url": "https://ta.wikipedia.org/wiki?curid=298417", "title": "ஆக்ரா கால்வாய்", "text": "ஆக்ரா கால்வாய்\n\nஆக்ரா கால்வாய் \"(Agra Canal)\" இந்தியாவின் ஒரு முக்கியமான நீர் பாசனத் திட்டமாகும். இக்கால்வாய் தில்லியிலுள்ள ஓக்லா என்னுமிடத்திலிருந்து தொடங்குகிறது, ஓக்லா தடுப்பணையில் தொடங்கும் ஆக்ரா கால்வாய், நிசாமுதீன் பாலத்தின் வழியாக நீரோட்டமாக பாய்கிறது. 1874 ஆம் ஆண்டு இக்கால்வாய் திறக்கப்பட்டது.\n\nஆரம்ப காலத்தில் குர்கான், மதுரா, ஆக்ரா மற்றும் பாரத்பூர் மாவட்டங்களுக்குச் செல்வதற்கான நீர்வழிப் போக்குவரத்திற்காக இக்கால்வாய் பயன்படுத்தப்பட்டது. 1904 ஆம் ஆண்டு முதல் நீர்வழிப்போக்குவரத்து நிறுத்தப்பட்டு தற்பொழுது நீர்ப்பாசனத்திற்காக மட்டும் பயன்படுகிறது. தற்பொழுது ஆக்ரா கால்வாய் குர்கான் மாவட்டத்தில் செல்வதில்லை ஆனால் முற்காலத்தில் குர்கான் மாவட்டத்தின் ஒரு பகுதியாக இருந்த பரிதாபாத் வழியாகச் செல்கிறது. \n\nதெற்கு தில்லிக்கு 10 கிலோமீட்டர் தொலைவிலுள்ள புறநகர் பகுதியான ஓக்லா என்னுமிடத்தில் யமுனை நதியிலிருந்து ஆக்ரா கால்வாய் நீரைப் பெறுகிறது. யமுனா நதிக்கு குறுக்காக மணலால் ஆன அடித்தளம் மீது சிற்றணை கட்டப்பட்ட இத்திட்டம் வட இந்தியாவில் மேற்கொள்ளப்பட்ட முதல் முயற்சியாக கருதப்படுகிறது. சுமார் 800 கஜம் நீளம் மற்றும் ஆற்றின் கோடைகால நீர் அளவிற்கு மேலே ஏழு அடி உயரும் கொண்டதாக இச்சிற்றணை அமைந்திருந்தது.\nஓக்லாவிலிருந்து இக்கால்வாய் காரி-நாடி மற்றும் யமுனா இடையிலான உயர் நிலத்தில் பாய்ந்து இறுதியாக ஆக்ராவுக்கு சுமார் 20 மைல் கீழே பேன்கங்கா நதியுடன் இணைகிறது. நீர் போக்குவரத்து வழிகள் மூலம் இக்கால்வாய் மதுரா மற்றும் ஆக்ராவுடன் இணைகிறது. ஆக்ரா, உத்தரப் பிரதேசத்திலுள்ள மதுரா, அரியானாவிலுள்ள பரிதாபாத், இராசத்தானிலுள்ள பாரத்பூர் போன்ற பகுதிகளில் சுமார் 1.5 இலட்சம் ஏக்கர் நிலப்பகுதிக்கு இக்கால்வாய் நீர்ப்பாசன வசதியை அளிக்கிறது.\n"}
{"id": "298418", "url": "https://ta.wikipedia.org/wiki?curid=298418", "title": "உதயமார்த்தாண்டபுரம் பறவைகள் சரணாலயம்", "text": "உதயமார்த்தாண்டபுரம் பறவைகள் சரணாலயம்\n\nஉதயமார்த்தாண்டபுரம் பறவைகள் சரணாலயம் (\"Udayamarthandapuram Bird Sanctuary\") என்பது இந்தியாவின் தமிழ்நாடு மாநிலத்தில் இருக்கும் திருவாரூர் மாவட்டத்தில் 45 கிமீ 2 (0.2 சதுர மைல்) பரப்பளவில் அமைந்துள்ள ஒரு பறவைகள் சரணாலயமாகும். இந்தியாவின் பாதுகாக்கப்பட்ட பகுதிகளில் ஒன்றான இச்சரணாலயம் 10 ° 26'59 வடக்கு 79 ° 27'58\" கிழக்கு என்ற அடையாள ஆள்கூறுகளில் அமைந்திருக்கிறது.\n\nSection::::விலங்கு வளம்.\nபிப்ரவரி மற்றும் மார்ச் மாதங்களில் அதிக எண்ணிக்கையில் இங்கு காணப்படும் ஊதா கானான் கோழி மற்றும் நத்தை குத்தி நாரைகள் முதலியன இச்சரணாலயத்தின் குறிப்பிடத்தக்க அம்சம் ஆகும். இவை தவிர இங்கு வெள்ளை அரிவாள் மூக்கன், இந்தியப் பாறை நாரை, வெண்கழுத்து நாரை, சாம்பல் நாரை, நாமக்கோழி, ஊதா நாரை, சிறிய நீர்க்காகம், துடுப்பு வாயன், செங்கால் நாரை முதலிய பறவைகள் இங்கு காணப்படுகின்றன.\n\nஉதயமார்த்தாண்டபுரம் பறவைகள் சரணாலயத்தில் காணப்படும் பறவை இனங்களின் சில பட்டியலிடப்பட்டுள்ளது: நத்தைகுத்தி நாரை, நீலத் தாழைக்கோழி, இரவுநாரை (Night Heron), பாம்புத் தாரா (Darter), கூழைக்கடா (Pelican), துடுப்பு வாயன் (Spoonbill), நாமக்கோழி (Coot), வெள்ளை ஐபிஸ், இந்திய பாறைகள் நாரை, வெள்ளை கழுத்து நாரை, சாம்பல்-ஹெரான், சிறிய நீர்க்காகம், மேலும் பல வகைப் பறவைகளும் இங்கு காணப்படுகின்றன. மேலும் சைபீரியா, உருசியா, திபெத் உள்ளிட்ட நாடுகளின் பறவைகளும், இந்த சரணாலயத்திற்கு வந்து செல்கின்றன. \n\nSection::::குறிப்பு.\n45 கி.மீ பரப்பளவில் அமைந்துள்ள உதயமார்தாண்டபுரம் பறவைகள் சரணாலயம் மேட்டூர் அணையிலிருந்து நீர் பெறுகின்ற ஓர் பாசன ஏரியால் பாசனவசதி பெறுகிறது. ஏப்ரல் மற்றும் ஆகத்து மாதங்களில் இவ்வேரி வறண்ட நிலையில் காணப்படுகிறது.\n\nசெப்டம்பர் முதல் டிசம்பர் வரையிலான காலத்தில் இச்சரணாலயத்தில் வசிக்கும் பறவைகளின் எண்ணிக்கை சுமார் 10,000 பறவைகளாக உயர்கிறது. நவம்பர் மற்றும் டிசம்பர் மாதங்கள் உதயமார்தாண்டபுரம் பறவைகள் சரணாலயத்தை பார்வையிட சிறந்த நாட்களாகும். \n"}
{"id": "298420", "url": "https://ta.wikipedia.org/wiki?curid=298420", "title": "மேங்குலுட்டன்", "text": "மேங்குலுட்டன்\n\nமேங்குலுட்டன் \"(Manglutan\") என்பது இந்தியாவைச் சேர்ந்த தெற்கு அந்தமான் தீவின் தெற்கு கடற்கரையில் அமைந்துள்ள அந்தமான் மாவட்டத்தில் இருக்கும் ஒரு கிராமம் ஆகும். இக்கிராமம் போர்ட் பிளேர் நகரத்திற்கு தென்மேற்கில் 14 மைல் (23 கிமீ) தொலைவில் பரவியுள்ளது. ஒரு பள்ளி, மருத்துவமனை, மற்றும் காவல் நிலையம் ஆகியன இவ்வூரின் முக்கிய அலுவலகங்களாக உள்ளன. 1960/1961 ஆம் ஆண்டுகளில் இவ்வூரில் 60 ஏக்கர் பரப்பளவில் மேங்குலுட்டன் ரப்பர் தோட்டம் உருவாக்கப்பட்டது. தனிக்கரி நீரோடை மேங்குலுட்டன் கிராமத்தில் பாய்கிறது.\n"}
{"id": "298422", "url": "https://ta.wikipedia.org/wiki?curid=298422", "title": "பாரத்மாலா", "text": "பாரத்மாலா\n\nபாரத்மாலா \"(Bharatmala)\" என்பது மோடி அரசாங்கத்தின் இலட்சியச் சாலை மேம்பாட்டுச் செயற்திட்டத்திற்குக் கொடுக்கப்பட்டுள்ள பெயராகும். இச்செயற்திட்டம் குசராத் மற்றும் இராசத்தான் மாநிலங்களில் தொடங்கி பஞ்சாப் சென்று பின்னர் சரம் போன்ற இமாலய மாநிலங்களான சம்மு காசுமீர், இமாச்சலப் பிரதேசம், உத்தராகண்டம் ஆகிய மாநிலங்களை இணைத்து பின்னர் உத்தரப் பிரதேசம், பீகார் தெராய் நிலப்பரப்பு வழியாகச் சென்று சிக்கிம், அசாம், அருணாசலப் பிரதேசம் மற்றும் மணிப்பூர், மிசோரம் மாநிலங்களின் வலதுபுறமாக இந்தியா – மியான்மர் எல்லை வரைக்கும் செல்கிறது.\n\nSection::::நிதி.\nஇச்சாலை மேம்பாட்டுச் செயற்திட்டத்திற்கு சுமார் ₹500 பில்லியன் அதாவது 7.4 பில்லியன் அமெரிக்க டாலர் செலவு பிடிக்கும் எனத் திட்டமிடப்பட்டுள்ளது..\n\nSection::::முன்னேற்றம்.\nசாலை போக்குவரத்து மற்றும் நெடுஞ்சாலை அமைச்சகம், ₹ 2.6 லட்சம் கோடி மதிப்புடைய பாரத்மாலா செயற்திட்டத்திற்கான ஒரு வரைவு அமைச்சரவை குறிப்பு தயார் செய்துள்ளது. ஆழ்ந்த சிந்தனையுடன் உருவாக்கப்பட்டுள்ள இச்செயற்திட்டத்தில் இந்தியா எல்லைப் பகுதிகள், கடலோர பகுதிகள், துறைமுகங்கள், மத மற்றும் சுற்றுலாத் தலங்கள் இவற்றுடன் 100 மாவட்டத் தலைமையிடங்கள் ஆகியனவற்றை இணைக்கும் 25,000 கி.மீ. நீளமுள்ள சாலை அமைப்பை எதிர்நோக்கும் விரிவானதொரு திட்டமாக விளங்குகிறது.\n\n"}
{"id": "298423", "url": "https://ta.wikipedia.org/wiki?curid=298423", "title": "சூரிய நியான்", "text": "சூரிய நியான்\n\nசூரிய நியான் \"(Solar neon)\" என்பது சூரியனில் உருவாக்கப்பட்டு சூரியக் காற்று வழியாக பூமிக்கு அனுப்பப்படும் அயனிகளாகும். சூரிய நியானை வேற்றாக்க முறை அதாவது வேறு வழிகளில் தயாரிக்கப்படும் நியானிலிருந்து வேறுபடுத்துவது யாதெனில், வேற்றாக்க முறை நியான் மிகுதியான ஓரிடத்தான்களைப் பெற்றிருக்கும் என்பதுவேயாகும். அணுக்கரு பிணைவு வினையின் வழியாக சூரிய நியான் நேரடியாக சூரியனில் உருவாக்கப்படுகிறது. வான் கோள்களில் இருக்கும் நியான், அணுக்கரு பிளவு வழியாக உருவாக்கப்படுகிறது.\n"}
{"id": "298429", "url": "https://ta.wikipedia.org/wiki?curid=298429", "title": "நீல்சு என்றிக்கு ஏபெல்", "text": "நீல்சு என்றிக்கு ஏபெல்\n\nநீல்சு என்றிக்கு ஏபெல் (\"Niels Henrik Abel\", ஆகத்து 5, 1802 – ஏப்ரல் 6, 1829) நோர்வீசிய கணிதவியலாளர் ஆவார். இவர் பல்வேறு துறைகளிலும் முன்னோடியாக பங்களித்துள்ளார். விகிதமுறா மூலங்களின் பொது ஐந்துபடிச்சமன்பாட்டிற்கு தீர்வு காண்பது இயலாதவொன்று என்பதற்கு முதன்முதலில் முழுமையான சான்றளித்தது இவரது மிகவும் குறிப்பிடத்தக்க பங்களிப்பாக கருதப்படுகின்றது. அவரது காலத்தில் இதுவே 250 ஆண்டுகளாக தீர்க்கப்படாத, முதன்மையான கணிதச் சிக்கலாகவும் இருந்து வந்தது. நீள்வட்டச்சார்பு, ஏபெல் சார்புகளை கண்டறிந்தவர். இத்தகைய சாதனைகள் புரிந்திருந்தாலும் அவரது வாழ்நாளில் ஏபெல் அங்கீகாரம் எதனையும் பெறவில்லை. மிகவும் வறியநிலையில் வாழ்ந்து கொண்டு தமது கண்டுபிடிப்புக்களை நிகழ்த்தினார். 26 அகவையிலேயே மறைந்தார்.\n\nதன் வாழ்நாளில் ஆறேழு ஆண்டுகளிலேயே பெரும்பாலானப் பணிகளை முடித்தார். இவரைக் குறித்தது பிரான்சியக் கணிதவியலாளர் ஹெர்மைட் கூறுகையில்: \"ஏபெல் ஐந்நூறு ஆண்டுகளுக்கான வேலையை கணிதவியலாளர்களுக்கு விட்டுச் சென்றுள்ளார்\" எனக் குறிப்பிட்டுள்ளார். மற்றொரு பிரான்சியக் கணிதவியலாளர், அத்ரியன்-மாரி லெஜாந்தர், கூறுகையில்: \"\"கெல் தெத் செல் து ஷென் நோர்வீஜியன்!\"\" (\"இளம் நோர்வீசியருக்கு எத்தகைய தலை!\") என வியந்தார்.\n\n"}
{"id": "298452", "url": "https://ta.wikipedia.org/wiki?curid=298452", "title": "ஆண்ட்ரூ வைல்சு", "text": "ஆண்ட்ரூ வைல்சு\n\nசர் ஆண்ட்ரூ ஜான் வைல்சு (\"Sir Andrew John Wiles\" , பிறப்பு: ஏப்ரல் 11, 1953) பிரித்தானிய கணிதவியலாளரும் ஆக்சுபோர்டு பல்கலைக்கழகத்தில் எண் கோட்பாட்டில் சிறப்பாய்வு செய்யும் அரச கழக ஆய்வுப் பேராசிரியரும் ஆவார். ஃபெர்மட்டின் கடைசி தேற்றத்திற்கு தீர்வு கண்டமைக்காக 2016ஆம் ஆண்டு இவருக்கு ஏபெல் பரிசு வழங்கப்பட்டது. ஏபெல் பரிசைத் தவிரவும் வைல்சு பல விருதுகளையும் பரிசுகளையும் பெற்றுள்ளார்.\n"}
{"id": "298467", "url": "https://ta.wikipedia.org/wiki?curid=298467", "title": "பெர்மாவின் தேற்றம்", "text": "பெர்மாவின் தேற்றம்\n\n17-ஆம் நூற்றாண்டின் கணிதவியலாளர் பியேர் டி பெர்மா பல தேற்றங்களைக் கண்டுபிடித்தார். பெர்மாவின் தேற்றம் (\"Fermat's theorem\") எனொஅது பின்வருவனவற்றுள் ஒன்றாக இருக்கலாம்:\n"}
{"id": "298475", "url": "https://ta.wikipedia.org/wiki?curid=298475", "title": "வாக்காளர் சரிபார்க்கும் காகித தணிக்கை சோதனை", "text": "வாக்காளர் சரிபார்க்கும் காகித தணிக்கை சோதனை\n\n\"வாக்காளர் சரிபார்க்கும் காகித தணிக்கை சோதனை\"(VVPAT) என்பது வாக்குச்சீட்டு இன்றி வாக்களிக்கும் அமைப்பில் வாக்காளர்கள் தாங்களகவே தங்களால் பதிவுசெய்யப்பட்ட வாக்குகளை சரிபார்க்கும் முறையாகும். வாக்குப்பதிவு செய்யப்பட்ட பின்பு சரிபார்க்கப்பட்ட காகித ஆவணம் அருகிலுள்ள கண்ணாடிப்பெட்டியில் விழுமாறு இருக்கும். இதன்மூலம் மின்னணு தேர்தல் கருவியில் ஏற்படும் செயலிழப்புகள், முறைகேடுகள் மற்றும் சேமிக்கப்பட்ட மின்னணு தேர்தல் முடிவுகளை தணிக்கை செய்ய ஏதுவாகிறது.\n\nவாக்காளர் சரிபார்க்கும் காகித தணிக்கை சோதனை முதலில் செப்டம்பர் 2013-ல் நாகலாந்து மாநிலத் தேர்தலில் நொக்சன் (சட்டமன்றத் தொகுதி)யில் பயன்படுத்தப்பட்டது.\n\nஇந்திய பொதுத் தேர்தலில் ஒரு முன்னோடி திட்டமாக 2014 பொதுத்தேர்தலில் மொத்தமுள்ள 543 பாராளுமன்றத் தொகுதிகளில் 8 தொகுதிகளில் வாக்காளர் சரிபார்க்கும் காகித தணிக்கை சோதனை ( VVPAT ) முறைமை அறிமுகப்படுத்தபட்டது.. அவை லக்னோ, காந்திநகர், பெங்களூரு தெற்கு, மத்தியசென்னை, ஜாதவ்பூர், ராய்ப்பூர், பாட்னா சாஹிப் மற்றும் மிசோரம் தொகுதிகளில் செயல்படுத்தப்பட்டது.\n"}
{"id": "298485", "url": "https://ta.wikipedia.org/wiki?curid=298485", "title": "காந்திநகர் மக்களவைத் தொகுதி", "text": "காந்திநகர் மக்களவைத் தொகுதி\n\n\"காந்திநகர் மக்களவைத் தொகுதி\" மேற்கு இந்தியாவிலுள்ள குசராத் மாநிலத்தின் 26 மக்களவைத் தொகுதிகளில் ஒன்றாக திகழ்கிறது.\n\nSection::::சட்டசபைத் தொகுதிகள்.\n2014ல் காந்திநகர் மக்களவைத் தொகுதி பின்வரும் ஏழு சட்டமன்றத் தொகுதிகளை கொண்டுள்ளது.\n\n"}
{"id": "298495", "url": "https://ta.wikipedia.org/wiki?curid=298495", "title": "நொக்சன் (சட்டமன்றத் தொகுதி)", "text": "நொக்சன் (சட்டமன்றத் தொகுதி)\n\n\"நொக்சன் சட்டமன்றத் தொகுதி\" இந்தியாவின் மாநிலமான நாகலாந்துவில் உள்ள ஒரு சட்டமன்றத் தொகுதியாகும்.\n\nஇந்தியாவில் முதன்முதலாக வாக்காளர் சரிபார்க்கும் காகித தணிக்கை சோதனை செப்டம்பர் 2013-ல் நாகலாந்து மாநிலத் தேர்தலில் இந்த சட்டமன்றத் தொகுதியில் பயன்படுத்தப்பட்டது.\n"}
{"id": "298497", "url": "https://ta.wikipedia.org/wiki?curid=298497", "title": "ஜாதவ்பூர் மக்களவைத் தொகுதி", "text": "ஜாதவ்பூர் மக்களவைத் தொகுதி\n\nஜாதவ்பூர் மக்களவைத் தொகுதி இந்தியாவிலுள்ள மேற்கு வங்காள மாநிலத்தின் ஒரு மக்களவைத் தொகுதி ஆகும். இது மேற்கு வங்காள மாநிலத்திலுள்ள தெற்கு 24 பர்கனா மாவட்டத்தின் ஏழு சட்டமன்றத் தொகுதிகளை உள்ளடக்கியது.\n\n"}
{"id": "298501", "url": "https://ta.wikipedia.org/wiki?curid=298501", "title": "பல்வல் மாவட்டம்", "text": "பல்வல் மாவட்டம்\n\nபல்வல் மாவட்டம் (Palwal district) (இந்தி: पलवल जिला) வட இந்தியாவின் அரியானா மாநிலத்தின் இருபத்து ஒன்று மாவட்டங்களில் ஒன்றாகும். இம்மாவட்டத்தின் நிர்வாகத் தலைமையிடம் பல்வல் நகரம் ஆகும்.\n\nSection::::அமைவிடம்.\nபல்வல் நகரம் தில்லியிலிருந்து அறுபது கிலோ மீட்டர் தொலைவில் தேசிய நெடுஞ்சாலை எண் 2-இல் அமைந்துள்ளது.\nபல்வல் மாவட்டம் வடக்கே பரிதாபாத் மாவட்டம், வடகிழக்கே உத்தரப் பிரதேசத்தின் கௌதம புத்தா நகர் மாவட்டம், கிழக்கில் உத்தரப் பிரதேசத்தின் கயிர் வட்டம், தெற்கே மதுரா மாவட்டம், மேற்கே மேவாத் மாவட்டம், வடமேற்கே குர்கான் மாவட்டம் எல்லைகளாக கொண்டுள்ளது.\n\nSection::::தொன்ம வரலாறு.\nபல்வல் நகரம் பாண்டவர்களின் நாடான இந்திரப்பிரஸ்தத்தின் ஒரு பகுதியாக விளங்கியது. \n\nSection::::மாவட்ட நிர்வாகம்.\nபல்வல் மாவட்டம் மூன்று வருவாய் உட்கோட்டங்களும் பல்வல், ஹொதல் மற்றும் ஹாத்தின் என மூன்று வருவாய் வட்டங்களை கொண்டுள்ளது. மூன்று நகராட்சி மன்றங்களும், நான்கு ஊராட்சி ஒன்றியங்களும், 282 ஊராட்சிகளும் கொண்டது.\n\nSection::::அரசியல்.\nஇம்மாவட்டத்தின் நான்கு சட்டமன்ற தொகுதிகள் பரிதாபாத் நாடாளுமன்ற மக்களவை தொகுதிக்கு உட்பட்டது.\n\nSection::::மக்கள் தொகையியல்.\n2011 ஆம் ஆண்டு இந்திய மக்கள் தொகை கணக்கெடுப்பின் படி மாவட்டத்தின் மொத்த மக்கள் தொகை 1,042,708 ஆக உள்ளது. கிராமப்புறங்களில் 77.31% மக்களும்; நகரப்புறங்களில் 22.69% மக்களும் வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி விகிதம் 25.76% ஆக உயர்ந்துள்ளது. மக்கள் தொகையில் 554,497 ஆண்களும் மற்றும் 488,211 பெண்களும் உள்ளனர். பாலின விகிதம் ஆயிரம் ஆண்களுக்கு 880 பெண்கள் வீதம் உள்ளனர். 1,359 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 767 மக்கள் வாழ்கின்றனர். இம்மாவட்டத்தின் சராசரி படிப்பறிவு 69.32% ஆகவும், ஆண்களின் படிப்பறிவு 82.66% ஆகவும், பெண்களின் படிப்பறிவு \n54.23% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 177,494 ஆக உள்ளது. \nSection::::சமயம்.\nஇம்மாவட்டத்தில் இந்து சமயத்தவரின் மக்கள் தொகை 826,342 (79.25%) ஆகவும், சீக்கிய சமய மக்கள் தொகை 3,971 (0.38%) ஆகவும், இசுலாமிய சமய மக்கள் தொகை 208,566 (20.00%) ஆகவும், கிறித்தவ சமயத்தினரின் மக்கள் தொகை 932 (0.09%) ஆகவும், சமண சமய மக்கள் தொகை 915 (0.09%) ஆகவும், பௌத்த சமய மக்கள் தொகை 345 (0.03%) ஆகவும், பிற சமய மக்களின் தொகை 20 (0.00%) ஆகவும், மற்றும் சமயம் குறிப்பிடாதவர்கள் மக்கள் தொகை 1,617 (0.16%) ஆகவும் உள்ளது.\n\nSection::::மொழிகள்.\nஅரியானா மாநிலத்தின் ஆட்சி மொழியான இந்தி மொழியுடன், பஞ்சாபி, உருது மற்றும் வட்டார மொழிகளும் இம்மாவட்டத்தில் பேசப்படுகிறது.\n\n"}
{"id": "298502", "url": "https://ta.wikipedia.org/wiki?curid=298502", "title": "மனோரஞ்சிதம்", "text": "மனோரஞ்சிதம்\n\nமனோரஞ்சிதம் (\"Artabotrys hexapetalus\") இந்தியாவில் காணப்படும் இத்தாவரம் ஒரு புதர் போன்று வளரும் தன்மை கொண்டது. இது ஒரு பூக்கும் தாவரம் ஆகும். இதன் பூவின் வாசனையால் புகழ்பெற்று விளங்குகிறது. இத்தாவரத்தின் தோன்றும் மலர் மஞ்சள் நிறம் கொண்டு வாசனை நிறைந்து உள்ளது. இதன் மலர்கள் முதலில் பச்சை நிறத்தில் தான் தோன்றும் பின்னர் நாள்பட மஞ்சள் நிறமாக மாறும். இத்தாவரம் 2 மீட்டர் உயரம் வரை வளரக்கூடியது.\n"}
{"id": "298511", "url": "https://ta.wikipedia.org/wiki?curid=298511", "title": "மேவாத் மாவட்டம்", "text": "மேவாத் மாவட்டம்\n\nமேவாத் மாவட்டம் (Mewat district) வட இந்தியாவின் அரியானா மாநிலத்தின் இருபத்து ஒன்று மாவட்டங்களில் ஒன்றாகும். இம்மாவட்டத்தின் நிர்வாகத் தலைமையிடம் மேவாத் நகரம் ஆகும். \nSection::::அமைவிடம்.\nமேவாத் மாவட்டத்தின் வடக்கில் குர்கான் மாவட்டம், மேற்கே ரேவாரி மாவட்டம், கிழக்கில் பரிதாபாத் மாவட்டம் மற்றும் பல்வல் மாவட்டம் எல்லைகளாக கொண்டது.\n\nSection::::மாவட்ட நிர்வாகம்.\nஇம்மாவட்டம் நூ, பிரோஸ்பூர் - ஜிர்கா, புனாஹானா மற்றும் தோரு என நான்கு வருவாய் வட்டங்களை கொண்டுள்ளது. மேலும் நூ, தோரு, நாகினா, பிரோஸ்பூர் ஜிர்கா மற்றும் புன்ஹானா என ஐந்து ஊராட்சி ஒன்றியங்கள் கொண்டது. இம்மாவட்டத்தில் 512 வருவாய் கிராமங்களும்; 197 கிராமப் பஞ்சாயத்துகளையும் கொண்டது.\n\nSection::::அரசியல்.\nஇம்மாவட்டம் நூ, பிரோஸ்பூர், ஜிர்கா மற்றும் புனஹானா என நான்கு சட்டமன்ற தொகுதிகளை கொண்டது. குர்கான் நாடாளுமன்ற மக்களவை தொகுதியில் இம்மாவட்டத்தின் நான்கு சட்டமன்ற தொகுதிகளும் அடங்கும். \n\nSection::::பொருளாதாரம்.\nவேளாண்மையும் வேளாண்மை சார்ந்த தொழிலே இம்மாவட்டத்தின் பொருளாதார ஆதாரமாகும். இம்மாவட்டத்தில் வாழும் \"மியோ இன\" மக்கள் (Meo people) வேளாண் தொழிலை மட்டும் செய்கின்றனர். கால்வாய் நீர் பாசனம் மூலம் நீர் ஆதாரத்தை பெறுகிறது இம்மாவட்டம். ஆரவல்லி மலைத்தொடர்களால் சூழப்பட்ட இம்மாவட்டத்தில் கால்நடை வளர்ப்பு, கால்நடை மேய்ச்சல், பால், பால் பொருட்கள் உற்பத்தி செய்தல் முக்கியத் தொழில்களாகும். பொருளாதாரம் மற்றும் தொழில் வளத்தில் மேவாத் மாவட்டம் அரியானா மாநிலத்தில் மிகவும் பின் தங்கிய நிலையில் உள்ளது.\n\nSection::::மக்கள் தொகையியல்.\n2011 ஆம் ஆண்டு இந்திய மக்கள் தொகை கணக்கெடுப்பின் படி மாவட்டத்தின் மொத்த மக்கள் தொகை 1,089,263 ஆக உள்ளது. கிராமப்புறங்களில் 88.61% மக்களும்; நகரப்புறங்களில் 11.39% மக்களும் வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி விகிதம் 37.93% ஆக உயர்ந்துள்ளது. மக்கள் தொகையில் 571,162 ஆண்களும் மற்றும் பெண்களும் உள்ளனர். பாலின விகிதம் ஆயிரம் ஆண்களுக்கு 518,101 பெண்கள் வீதம் உள்ளனர். 1,507 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 723 மக்கள் வாழ்கின்றனர். இம்மாவட்டத்தின் சராசரி படிப்பறிவு 54.08% ஆகவும், ஆண்களின் படிப்பறிவு 69.94% ஆகவும், பெண்களின் படிப்பறிவு 36.60% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 248,128 ஆக உள்ளது. \nSection::::சமயம்.\nஇம்மாவட்டத்தில் இந்து சமயத்தவரின் மக்கள் தொகை 221,846 (20.37%) ஆகவும், சீக்கிய சமய மக்கள் தொகை 592 (0.05%) ஆகவும், இசுலாமிய சமய மக்கள் தொகை 862,647 (79.20%) ஆகவும், கிறித்தவ சமயத்தினரின் மக்கள் தொகை 1,235 (0.1 %} ஆகவும், சமண சமய மக்கள் தொகை 1,453 (0.13%) ஆகவும், பௌத்த சமய மக்கள் தொகை 516 (0.0%) ஆகவும், பிற சமய மக்களின் தொகை 4 (0.00%) ஆகவும், மற்றும் சமயம் குறிப்பிடாதவர்கள் மக்கள் தொகை 970 (0.09%) ஆகவும் உள்ளது.\n\nSection::::மொழிகள்.\nஅரியானா மாநிலத்தின் ஆட்சி மொழியான இந்தி மொழியுடன், பஞ்சாபி, உருது மற்றும் வட்டார மொழிகளும் இம்மாவட்டத்தில் பேசப்படுகிறது.\n\n"}
{"id": "298513", "url": "https://ta.wikipedia.org/wiki?curid=298513", "title": "அலி அகமது உசேன் கான்", "text": "அலி அகமது உசேன் கான்\n\nஅலி அகமது உசேன் கான் (Ali Ahmed Hussain Khan மார்ச் 21, 1939 – மார்ச் 16, 2016) என்பவர் இந்தியாவின் ஒரு செனாய் இசைக்கலைஞர். இவர் கல்கத்தாவில் பிறந்தவர்.\n\nSection::::பின்னணி.\nஇவரின் தாத்தா வாசிர் அலி கான் இந்தியாவின் பாரம்பரிய இசைக்கருவியான செனாயை முதன்முதலில் பாங்கிங்காம் அரண்மனையில் வாசித்தவர். இவரின் தந்தையான அலி ஜான் கான் மாமா நசீர் உசேன் கான் மற்றும் இம்தாத் உசேன் கான் ஆகியோர் வாரனாசியில் புகழ்வாய்ந்த செனாய் இசைக்கலைஞர்களாக இருந்தனர். அலி அகமது உசேன் கான் உடல் நலக்குறைவால் மார்ச் 16, 2016 அன்று காலமானார்.\n\nSection::::வாழ்க்கை.\nஇவர் 1974 முதல் கல்கத்தாவின் சங்கீத ஆராய்ச்சி அகடாமியில் இசைவிருந்து படைத்தவர். 1973ஆம் ஆண்டு தில்லி விக்யான் பவனில் நடந்த தூர்தர்ஷன் தொலைக்காட்சி தொடக்க விழாவில் ஷெனாய் வாசித்தவர் என்ற பெருமைக்குரியவர். அகில இந்திய வானொலி மற்றும் தொலைக்காட்சியில் இவரது இசைநிகழ்ச்சிகள் தொடர்ந்து இடம்பெற்றன. \n\nSection::::நிகழ்ச்சிகள்.\nஅலி அகமது இந்தியாவிலும் வெளிநாடுகளிலும் பல இசை நிகழ்ச்சிகளை நடத்தியுள்ளார். இவர் ஐக்கிய இராச்சியம், செர்மனி, சுவிசர்லாந்து, நெதர்லாந்து, பிரான்சு, பெல்சியம், உருசியா, துனீசியா, தாய்லாந்து, சிங்கப்பூர், இந்தோனேசியா, பிலிபைன்சு போன்ற பல நாடுகளில் இருபது ஆண்டுகள் இசைநிகழ்ச்சிகளை நடத்தியுள்ளார். பல சந்தரபங்களில் இவர் அரசுக்களாலும் தனியாராலும் அழைக்கப்பட்டு இசை விழாக்களில் கலந்துகொண்டுள்ளார்.\n\n"}
{"id": "298517", "url": "https://ta.wikipedia.org/wiki?curid=298517", "title": "வாதக் காய்ச்சல்", "text": "வாதக் காய்ச்சல்\n\nவாதக் காய்ச்சல் (\"Rheumatic fever\") என்பது தொண்டையில் ஏற்படும் நோய்த்தொற்றின் விளைவாக உண்டாகும் ஓர் அழற்சி நோயாகும். இந்நோய் பொதுவாக இதயம், மூட்டுக்கள், தோல் மற்றும் மனித மூளையைப் பாதிக்க கூடியது.\n\nஸ்ட்ரெப்டோகாக்கஸ் பையோஜீன்ஸ் என்னும் நுண்ணுயிரி (பாக்டீரியா) தொண்டையில் ஏற்படுத்தும் அழற்சியின் பிறகு இரண்டு அல்லது நான்கு வாரங்கள் கழித்து இந்நோய் ஏற்படக்கூடும். சரியான சிகிச்சை அளிக்காவிட்டால் மூன்று சதவீதம் பேருக்கு இவ்விதமான வாதக் காய்ச்சல் வர வாய்ப்புண்டு. இக்கிருமியை அழிக்க நோய் எதிர்ப்பு மண்டலம் முயலும்போது, அது உடலின் திசுக்களையே பாதிப்புக்குள்ளாக்குவதால் இந்நோய் ஏற்படுகிறது.\n\n\n\nSection::::பாதிப்புகள்.\nஇந்நோய் இதய வால்வுகளை குறிப்பாக ஈரிதழ் வால்வினை நிரந்தர பாதிப்புக்குள்ளாக்குகிறது. வளரும் நாடுகளில் இதன் தீவிரம் மிகுதியாக உள்ளது. இதயத்தில் உள்ள ஈரிதழ், மூவிதழ் மற்றும் மகாதமனியின் வால்வுகளில் சுருக்கம் அல்லது கசிவு ஏற்படலாம்.\n\nSection::::சிகிச்சை.\nவாதக் காய்ச்சலால் பீடிக்கப்பட்ட நோயாளிகளுக்கு பெனிசிலின், ஆஸ்பிரின் மற்றும் ஸ்டீராய்டு மருந்துகள் கொடுக்கப்பட வேண்டும். வால்வு பாதிப்பு மிகுதியாக இருப்பின் அறுவைச்சிகிச்சைத் தேவைப்படலாம்.\n\nSection::::தடுப்பு முறை.\nதொண்டை அழற்சியால் நோய் பாதிப்புக்கு உள்ளானவர்கள் வாதக் காய்ச்சல் வராது தடுப்பதற்கு குறித்த காலம் வரை குறைந்த அளவில் பெனிசிலின் ஊசி அல்லது மாத்திரைகளை எடுத்துக்கொள்வது அவசியம்.\n"}
{"id": "298520", "url": "https://ta.wikipedia.org/wiki?curid=298520", "title": "கீழக்கரை கலங்கரை விளக்கம்", "text": "கீழக்கரை கலங்கரை விளக்கம்\n\nகீழக்கரை கலங்கரை விளக்கம் \"(Kilakkarai Lighthouse)\" இந்தியாவின் தமிழ்நாடு மாநிலத்தில் இருக்கும் கீழக்கரையில் அமைந்துள்ளது. 1979 ஆம் ஆண்டு அக்டோபர் 2 முதல் இக்கலங்கரை விளக்கம் செயற்பட்டு வருகிறது. இவ்வமைப்பிலான கலங்கரை விளக்கம் நிறுவப்படுவதற்கு முன்னர், இவ்விடத்தில் வேறு ஏதும் கலங்கரை விளக்கம் இருக்கவில்லை. முன்னதாக மீனவர்களுக்கு வழிகாட்ட ஒரேயொரு கொடிக் கம்பம் மட்டும் இங்கு இருந்தது. 2003 ஆம் ஆண்டு ஏப்ரல் 30 ஆம் நாள் இங்குள்ள ஒளி மூலம் மேம்படுத்தப்பட்டது.\n\n"}
{"id": "298524", "url": "https://ta.wikipedia.org/wiki?curid=298524", "title": "பரத்பூர் மாவட்டம்", "text": "பரத்பூர் மாவட்டம்\n\nபரத்பூர் மாவட்டம் (Bharatpur District) வட இந்தியாவின் இராஜஸ்தான் மாநிலத்தின் முப்பத்து இரண்டு மாவட்டங்களில் ஒன்றாகும். இம்மாவட்டத்தின் நிர்வாகத் தலைமையிடம் \"பரத்பூர்\" நகரம் ஆகும். இம்மாவட்டத்தில் அமைந்துள்ள கேவலாதேவ் தேசியப் பூங்காவை உலகப் பாரம்பரிய களமாக யுனேஸ்கோ நிறுவனம் அறிவித்துள்ளது.\nSection::::அமைவிடம்.\n5006 சதுர கிலோ மீட்டர் பரப்பளவு கொண்ட இம்மாவட்டத்தின் வடக்கில் அரியானாவின் குர்கான் மாவட்டம், கிழக்கில் உத்திரப் பிரதேசத்தின் மதுரா மாவட்டம் மற்றும் ஆக்ரா மாவட்டமும்; தெற்கில் தௌவுல்பூர் மாவட்டமும்; தென்கிழக்கில் கரௌலி மாவட்டமும்; தென்மேற்கில் தௌசா மாவட்டமும்; மேற்கில் அல்வார் மாவட்டமும் எல்லைகளாக அமைந்துள்ளது.\n\nஇம்மாவட்டத்தின் குறுக்கே பான் கங்கா ஆறு, ரூப்பரேல் ஆறு மற்றும் கம்பீர் ஆறுகள் பாய்கிறது.\n\nSection::::மாவட்ட நிர்வாகம்.\nபரத்பூர் மாவட்டம் பத்து உட்கோட்டங்களும்; வேய்ர், பூசாவர், பயானா, பரத்பூர், தீக், காமன், கும்கர், நட்பாய், நகர், பஹாரி, ரூப்வாஸ் என பதினொன்று வருவாய் வட்டங்களும் கொண்டது.\nSection::::மக்கள் தொகையியல்.\n2011 ஆம் ஆண்டு இந்திய மக்கள் தொகை கணக்கெடுப்பின் படி மாவட்டத்தின் மொத்த மக்கள் தொகை 2,548,462 ஆக உள்ளது. கிராமப்புறங்களில் 80.57% மக்களும்; நகரப்புறங்களில் 19.43% மக்களும் வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி விகிதம் 21.29% ஆக உயர்ந்துள்ளது. மக்கள் தொகையில் 1,355,726 ஆண்களும் மற்றும் 1,192,736 பெண்களும் உள்ளனர். பாலின விகிதம் ஆயிரம் ஆண்களுக்கு 880 பெண்கள் வீதம் உள்ளனர். 5,066 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 503 மக்கள் வாழ்கின்றனர். இம்மாவட்டத்தின் சராசரி படிப்பறிவு \n70.11% ஆகவும், ஆண்களின் படிப்பறிவு 84.10% ஆகவும், பெண்களின் படிப்பறிவு 54.24% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 436,165 ஆக உள்ளது. \nSection::::சமயம்.\nஇம்மாவட்டத்தில் இந்து சமயத்தவரின் மக்கள் தொகை 2,143,046 (84.09%) ஆகவும், சீக்கிய சமய மக்கள் தொகை 23,456 (0.92%) ஆகவும், இசுலாமிய சமய மக்கள் தொகை 371,286 (14.57%) ஆகவும், கிறித்தவ சமயத்தினரின் மக்கள் தொகை 1,576 (0.06% ) ஆகவும், சமண சமய மக்கள் தொகை 5,758 (0.23%) ஆகவும், பௌத்த சமய மக்கள் தொகை 899 (0.04%) ஆகவும், பிற சமய மக்களின் தொகை 18 (0.00 %) ஆகவும், மற்றும் சமயம் குறிப்பிடாதவர்கள் மக்கள் தொகை 2,423 (0.10%) ஆகவும் உள்ளது.\n\nSection::::மொழிகள்.\nஇராஜஸ்தான் மாநிலத்தின் ஆட்சி மொழியான இந்தி மொழியுடன், பஞ்சாபி, உருது மற்றும் வட்டார மொழிகளும் இம்மாவட்டத்தில் பேசப்படுகிறது.\n\nSection::::சுற்றுலா.\nகேவலாதேவ் தேசியப் பூங்காவில் 364 வகையான இந்தியா மற்றும் வெளிநாட்டுப் பறவைகள் குளிர்காலத்தின் போது வலசை வருகிறது. இப்பூங்கா பறவைகளின் சரணாலயமாக உள்ளது. \n\n"}
{"id": "298527", "url": "https://ta.wikipedia.org/wiki?curid=298527", "title": "தாமல் வராகீசுவரர் கோயில்", "text": "தாமல் வராகீசுவரர் கோயில்\n\nதாமல் வராகீசுவரர் கோயில் (வராகேசம்) என போற்றப்படும் இது, காஞ்சி மாவட்டத்திலுள்ள \"தாமல்\" கிராமத்தின் சிவக் கோயில்களில் ஒன்றாகும். மேலும், இத்திருக்கோயில் மிக மிகப் தொன்மையான கி.மு. ஐந்நூறு ஆண்டுகட்கு முந்தையது என்று சொல்லப்படுகிறது, மற்றும் இக்கோவில் குறிப்புகள், காஞ்சி புராண படலத்துள் உட்கோயில்களாகச் சொல்லப்பட்டுள்ளது.\n\n\nSection::::தல வரலாறு.\nஇரணியாட்சன் என்பவன் பூமியைச் சுருட்டிக்கொண்டு, பாதாலத்தில் போய்ஒளிந்து கொண்டான். திருமால் வராக (பன்றி) உருகொண்டு, இரணியாட்சனை அழித்து பூமியை நிலைபெறச் செய்தார். இதனால் திருமால் செருக்குற்றார். சிவபெருமான் வேடன் வடிவு கொண்டு செருக்குக் கொண்டிருந்த அவ்வராகத்தை அழித்து அதன் கொம்பை தன் மார்பில் அணியாக அணிந்து கொண்டார். தவறையுணர்ந்த திருமால் காஞ்சிக்கு வந்து இறைவனை பிழைப் பொறுத்தருள வேண்டி நின்றார் என்பது வரலாறு.\n\nSection::::அமைவிடம்.\nதமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரத்தின் மேற்குப் பகுதியில் தாமல் என்னும் கிராம குளத்தின் தென்கரையில் இக்கோவில் தாபிக்கப்பட்டள்ளது. மேலும், தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்தின் மேற்கு திசையில், சுமார் 14 கிலோமீட்டர் தொலைவிலுள்ள திருப்புட்குழி மணிகண்டீசுவரர் கோயிலை ஒரு கிலோமீட்டர் கடந்தால் இக்கோயிலை அடையலாம்.\n\n"}
{"id": "298528", "url": "https://ta.wikipedia.org/wiki?curid=298528", "title": "மகேந்திரகர் மாவட்டம்", "text": "மகேந்திரகர் மாவட்டம்\n\nமகேந்திரகர் மாவட்டம் (Mahendragarh district) வட இந்தியாவின் அரியானா மாநிலத்தின் இருபத்து ஒன்று மாவட்டங்களில் ஒன்றாகும். இம்மாவட்டத்தின் நிர்வாகத் தலைமையிடம் நர்னௌல் நகரம் ஆகும். \n\nSection::::அமைவிடம்.\nமகேந்திரகர் மாவட்டத்தின் வடக்கில் ரேவாரி மாவட்டம் மற்றும் பிவானி மாவட்டம்; கிழக்கில் ரேவாரி மாவட்டம் மற்றும் அல்வார் மாவட்டம்; தெற்கில் இராஜஸ்தானின் ஜெய்ப்பூர் மாவட்டம்; மேற்கில் இராஜஸ்தான் மாநிலத்தின் சீகர் மாவட்டம் மற்றும் சுன்சுனூ மாவட்டம் எல்லைகளாக அமைந்துள்ளது.\n\nSection::::பொருளாதாரம்.\nவறட்சி மிக்க பகுதியான இம்மாவட்டம், பொருளாதாரத்தில் மிகவும் பிந்தங்கியுள்ளது. பொருளாதாரத்தில் மிகவும் பிந்தங்கிய 250 இந்திய மாவட்டங்களில் இம்மாவட்டமும் ஒன்றாகும். இந்திய அரசின் பஞ்சாயத்து ராஜ் அமைச்சகத்தின் மானிய உதவி பெறும் இரண்டு அரியானா மாவட்டங்களில் இதுவும் ஒன்று.\n\nSection::::மாவட்ட நிர்வாகம்.\nமகேந்திரகர் மாவட்டம் நர்னௌல், நங்கல் சௌதாரி, கனினா மகேந்திரகர், மற்றும் அதோலி என ஐந்து வருவாய் வட்டங்களை கொண்டது. \n\nஇம்மாவட்டம் அதேலி, மகேந்திரகர், நர்னௌல், பிவானி-மகேந்திரகர் என நான்கு சட்டமன்ற தொகுதிகளை கொண்டுள்ளது. இந்நான்கு சட்டமன்ற தொகுதிகளும் பிவானி நாடாளுமன்ற மக்களவை தொகுதியின் கீழ் அமைந்துள்ளது.\nSection::::மக்கள் தொகையியல்.\n2011 ஆம் ஆண்டு இந்திய மக்கள் தொகை கணக்கெடுப்பின் படி மாவட்டத்தின் மொத்த மக்கள் தொகை 922,088 ஆக உள்ளது. கிராமப்புறங்களில் 85.59% மக்களும்; நகரப்புறங்களில் 14.41% மக்களும் வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி விகிதம் 13.48% ஆக உயர்ந்துள்ளது. மக்கள் தொகையில் 486,665 ஆண்களும் மற்றும் 435,423 பெண்களும் உள்ளனர். பாலின விகிதம் ஆயிரம் ஆண்களுக்கு 895 பெண்கள் வீதம் உள்ளனர். 1,899 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 486 மக்கள் வாழ்கின்றனர். இம்மாவட்டத்தின் சராசரி படிப்பறிவு 77.72% ஆகவும், ஆண்களின் படிப்பறிவு 89.72 % ஆகவும், பெண்களின் படிப்பறிவு 64.57 % ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 111,181 ஆக உள்ளது. \nSection::::சமயம்.\nஇம்மாவட்டத்தில் இந்து சமயத்தவரின் மக்கள் தொகை 913,251 (99.04 %) ஆகவும், சீக்கிய சமய மக்கள் தொகை 1,737 (0.19 %) ஆகவும், இசுலாமிய சமய மக்கள் தொகை 5,660 (0.61 %) ஆகவும், கிறித்தவ சமயத்தினரின் மக்கள் தொகை 301 (0.03 %) ஆகவும், சமண சமய மக்கள் தொகை 644 (0.07 %) ஆகவும், பௌத்த சமய மக்கள் தொகை 75 (0.01 %) ஆகவும், பிற சமய மக்களின் தொகை 15 (0.00 %) ஆகவும், மற்றும் சமயம் குறிப்பிடாதவர்கள் மக்கள் தொகை 405 (0.04 %) ஆகவும் உள்ளது.\n\nSection::::மொழிகள்.\nஅரியானா மாநிலத்தின் ஆட்சி மொழியான இந்தி மொழியுடன், பஞ்சாபி, உருது மற்றும் வட்டார மொழிகளும் இம்மாவட்டத்தில் பேசப்படுகிறது.\n\n"}
{"id": "298531", "url": "https://ta.wikipedia.org/wiki?curid=298531", "title": "ஆலிவலம்", "text": "ஆலிவலம்\n\nஆலிவலம் திருவாரூர் மாவட்டத்தில் உள்ள திருத்துறைப்பூண்டி வட்டாரத்தில் அமைந்துள்ள பூசலாங்குடி ஊராட்சியைச் சேர்ந்த சிற்றூர். இங்கு பெரும்பாலும் வேளாண்மையே முக்கியத் தொழிலாக உள்ளது. இவ்வூரில் ஒரு மாரியம்மன் கோவிலும் ஊராட்சி நடுநிலைப்பள்ளி ஒன்றும் உள்ளது. இங்கிருந்து 3 கிமீ தொலைவில் திருக்கொள்ளிகாடு பொங்குசனீசுவரர் கோயில் அமைந்துள்ளது.\n"}
{"id": "298532", "url": "https://ta.wikipedia.org/wiki?curid=298532", "title": "சிர்சா மாவட்டம்", "text": "சிர்சா மாவட்டம்\n\nசிர்சா மாவட்டம் (Sirsa district) வட இந்தியாவின் அரியானா மாநிலத்தின் இருபத்து ஒன்று மாவட்டங்களில் ஒன்றாகும். இம்மாவட்டத்தின் நிர்வாகத் தலைமையிடம் சிர்சா நகரம் ஆகும்.\n\n\"சிர்சா நகரம்\" புதுதில்லியிருந்து 250 கிலோ மீட்டர் தொலைவில் உள்ளது.\n\nSection::::அமைவிடம்.\nசிர்சா மாவட்டத்தின் வடக்கில் பதிண்டா மாவட்டம் (பஞ்சாப்), வடகிழக்கில்\nமான்சா மாவட்டம் (பஞ்சாப்), தென்கிழக்கில் பதேகாபாத் மாவட்டம், தென் மேற்கில் முக்த்சர் மாவட்டம் (பஞ்சாப்) எல்லைகளாக கொண்டது.\n\nSection::::பொருளாதாரம்.\nசிர்சா மாவட்டம், இந்தியாவின் 250 மிகவும் பின் தங்கிய மாவட்டங்களில் ஒன்றாகும்.\nஇந்திய அரசின் பஞ்சாயத்து ராஜ் அமைச்சகத்தின் ஊரக வளர்ச்சி திட்டங்களுக்கான மானிய உதவி பெறும் மாவட்டங்களில் ஒன்றாகும். \nSection::::மாவட்ட நிர்வாகம்.\nஇம்மாவட்டம் சிர்சா, தாப்வாலி, ரானியா மற்றும் எல்லனாபாத் என நான்கு வருவாய் வட்டங்களை கொண்டுள்ளது.\nஊரக வளர்ச்சிக்கான சிர்சா, தாப்வாலி, ரானியா, எல்லனாபாத், நாதுசரி சோப்டா, ஒதான் மற்றும் பராகுத்தா என ஏழு ஊராட்சி ஒன்றியங்களை உடையது.\nஇந்த மாவட்டம் காலன்வாலி, தாப்வாலி, ரானியா, சிர்சா மற்றும் எல்லனாபாத் என ஐந்து சட்டமன்ற தொகுதிகளையும், சிர்சா நாடாளுமன்ற மக்களவை தொகுதியும் கொண்டது.\n\nSection::::மக்கள் தொகையியல்.\n2011 ஆம் ஆண்டு இந்திய மக்கள் தொகை கணக்கெடுப்பின் படி மாவட்டத்தின் மொத்த மக்கள் தொகை 1295189 ஆக உள்ளது. கிராமப்புறங்களில் 975941 மக்களும்; நகரப்புறங்களில் 319248 மக்களும் வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி விகிதம் 24.64% ஆக உயர்ந்துள்ளது. மக்கள் தொகையில் \n682582 ஆண்களும் மற்றும் 612607 பெண்களும் உள்ளனர். பாலின விகிதம் ஆயிரம் ஆண்களுக்கு 897\nபெண்கள் வீதம் உள்ளனர். 4277 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் 303 வாழ்கின்றனர். இம்மாவட்டத்தின் சராசரி படிப்பறிவு 68.82% ஆகவும், ஆண்களின் படிப்பறிவு 76.43% ஆகவும், பெண்களின் படிப்பறிவு 60.40% ஆகவும் உள்ளது. தாழ்த்தப்பட்டவர்களின் எண்ணிக்கை 387381 ஆக உள்ளது. \nSection::::மொழிகள்.\nஅரியானா மாநிலத்தின் ஆட்சி மொழியான இந்தி மொழியுடன், பஞ்சாபி, உருது மற்றும் வட்டார மொழியான அரியான்வியும் இம்மாவட்டத்தில் பேசப்படுகிறது.\n\n"}
{"id": "298540", "url": "https://ta.wikipedia.org/wiki?curid=298540", "title": "உலக தூக்க நாள்", "text": "உலக தூக்க நாள்\n\nஉலக தூக்க நாள் (\"World Sleep Day\") ஆண்டுதோறும் மார்ச் மாதத்தின் இரண்டாவது முழுமையான வாரத்தின் வெள்ளிக்கிழமை அன்று கொண்டாடப்படுகிறது. இந்நிகழ்வு தூக்க மருத்துவத்துக்கான உலக அமைப்பினால் 2008 ஆம் ஆண்டு முதல் நினைவுகூரப்படுகிறது. ஆரோக்கியமான, சிறந்த தூக்கத்தின் பயன்களைக் கொண்டாடுவதும், தூக்கப் பிரச்சினைகள், மற்றும் அதற்கான மருத்துவம், கல்வி, சமூக நோக்கு ஆகியவற்றை சமூகத்தின் கவனத்திற்குக் கொண்டுவருவதும், தூக்கக் கோளாறுகளின் தடுப்பு மற்றும் அவற்றின் மேலாண்மையை ஊக்குவிப்பதும் இந்நிகழ்வின் நோக்கமாகும்.\n\nSection::::ஆண்டு நிகழ்வுகள்.\nஉலக தூக்க நாள் மார்ச் மாதத்தின் இரண்டாவது முழுமையான வாரத்தின் வெள்ளிக்கிழமை அன்று இடம்பெறுகிறது. (மார்ச் சம இரவு நாள்). முதலாவது தூக்க நாள் 2008 மார்ச் 14 அன்று கொண்டாடப்பட்டது. இந்நிகழ்வுகளில், தூக்கம் தொடர்புடைய விவாதங்கள், மற்றும் கல்விக் கண்காட்சிகள் ஆகியன இடம்பெறுகின்றன.\n"}
{"id": "298545", "url": "https://ta.wikipedia.org/wiki?curid=298545", "title": "சேட்வாய் கலங்கரை விளக்கம்", "text": "சேட்வாய் கலங்கரை விளக்கம்\n\nசேட்வாய் கலங்கரை விளக்கம் \"(Chetwai lighthouse)\" இந்திய நாட்டின் கேரளா மாநிலத்தில் இருக்கும் திரிச்சூர் மாவட்டத்திலுள்ள குருவாயூர் நகருக்கு அருகிலுள்ள சேட்டுவாவில் அமைந்துள்ளது. இக்கலங்கரை விளக்கம் 1986 ஆம் ஆண்டு செப்டம்பர் 29 இல் திறக்கப்பட்டது. 30 மீட்டர் உயரம் கொண்ட கற்காரையால் இது கட்டப்பட்டுள்ளது. தற்பொழுது கலங்கரை விளக்கம் அமைந்துள்ள இவ்விடத்தில் இதற்கு முன்னர் வேறு எந்தவிதமான கலங்கரை விளக்கமும் இல்லை. இக்கலங்கரை விளக்கத்தின் ஒளிமூலம் 2003 ஆம் ஆண்டு ஏப்ரல் மாதம் மாற்றப்பட்டது.\n\n"}
{"id": "298546", "url": "https://ta.wikipedia.org/wiki?curid=298546", "title": "மத்திய சதுக்கம், சென்னை", "text": "மத்திய சதுக்கம், சென்னை\n\nமத்திய சதுக்கம், சென்னை \"(Central Square, Chennai)\" என்பது, சென்னையில் உள்ள பூங்கா நகரில் வரவிருக்கும் முக்கிய குறுக்குச் சாலைகள் அமைக்கும் திட்டமாகும். ரிப்பன் கட்டிடத்தைச் சுற்றியுள்ள பகுதிகள், விக்டோரியா நகர அரங்கம், மூர் மார்க்கெட் வளாகம், தென்னக இரயில்வேயின் தலைமை இடமான சென்னை சென்ட்ரல் மற்றும் அரசு பொது மருத்துவமணை ஆகிய பகுதிகள் மத்திய சதுக்கம் திட்டத்தில் விரிவுபடுத்தப்படும் பகுதிகளாக உள்ளன. 4 பில்லியன் ரூபாய் செலவு பிடிக்கும் என இத்திட்டத்திற்கு மதிப்பிடப்பட்டுள்ளது. சென்னைப் பெருநகர் வளர்ச்சிக் குழுமம் மற்றும் சென்னை மெட்ரோ திட்டம் ஆகியன கூட்டாக இணைந்து மத்திய சதுக்கம், சென்னை, திட்டத்திற்கு தேவையான நிதியை வழங்குகின்றன.\nபூங்கா நகரிலுள்ள பூந்தமல்லி பிரதான சாலையின் நெரிசலை குறைப்பதும் நகரத்தின் பல்வேறு வாகனப் போக்குவரத்தையும் ஒருங்கிணைக்கவும் இந்த மத்திய சதுக்கம் என்ற திட்டம் இலக்காகக் கொண்டுள்ளது எனத் தெரிவிக்கப்படுகிரது. \n"}
{"id": "298547", "url": "https://ta.wikipedia.org/wiki?curid=298547", "title": "பனாமா நகரத்திலுள்ள இந்தியத் தூதரகம்", "text": "பனாமா நகரத்திலுள்ள இந்தியத் தூதரகம்\n\nபனாமா நகரத்தில் இந்தியத் தூதரகம் (\"Embassy of India in Panama City\") இந்தியக் குடியரசு சார்பாக தூதரக பணிக்காக அமைந்துள்ளது. பனாமாவுக்கான இந்திய தூதுவர் இத்தூதரகத்தின் தலைவராக இருக்கிறார். இத்தூதரகம் 10325, அவெனிடா பெடரிக்கோ பாய்டு, பெல்லா விசுடா, என்ற முகவரியில் இயங்குகிறது. பனாமா நகரத்திற்கு அருகில் பெல்லா விசுடா இருக்கிறது.\n\nபனாமாவில் இந்தியத் தூதரகம் 1973 ஆம் ஆண்டு முதல் செயல்படுகிறது. இந்தியா தனது தூதரகத்தை திறந்த முதலாவது மத்திய அமெரிக்க நாடு பனாமாவாகும்.\n"}
{"id": "298548", "url": "https://ta.wikipedia.org/wiki?curid=298548", "title": "துய்லியர் மலை", "text": "துய்லியர் மலை\n\nதுய்லியர் மலை \"(Mount Thuillier)\" என்பது நிக்கோபார் தீவுகளில் உள்ள மிக உயர்ந்த மலையாகும். இந்தியப் பெருங்கடலில் பெரிய நிக்கோபார் தீவின் மீது அமைந்துள்ள இம்மலை அந்தமான் கடலின் எல்லையாக உள்ளது. கடல் மட்டத்தில் இருந்து 642 மீட்டர் உயரத்தில் இம்மலை அமைந்துள்ளது.\nதுய்லியர் மலையின் நிலவியல் அமைப்பானது ஊடுருவும் சரளை அனற்பாறை போன்ற அமைப்பினைக் கொண்டுள்ளது. இதனுடன் சர்பண்டைன் போன்ற உருமாறிய கனிமங்கள் இணைந்து காணப்படுகின்றன.\nமேலோட்டு இயக்கச் செயற்பாடு காரணமாக இம்மலை தோன்றியிருக்கக் கூடும் என்று கருதப்படுகிறது. \n\n"}
{"id": "298549", "url": "https://ta.wikipedia.org/wiki?curid=298549", "title": "தணிகாச்சலம் சடகோபன்", "text": "தணிகாச்சலம் சடகோபன்\n\nதணிகாச்சலம் சடகோபன் \"(Thanikachalam Sadagopan)\" ஓர் இதயநோய் மருத்துவர் ஆவார். இவர் சிறீ இராமச்சந்திரா மருத்துவப் பல்கலைக்கழக, மருத்துவக் கல்வித் துறையின் முன்னாள் துணைவேந்தராக பணியாற்றியுள்ளார். சிறீ ராமச்சந்திரா பல்கலைக்கழகத்தின் தலைவர் பதவியிலும், இதய பராமரிப்பு மையத்தின் இயக்குனராகவும் சென்னை, இந்தியத் தொழில்நுட்பக்கல்வி நிறுவனத்தின் பயன்முறை இயந்திரவியல் துறையில் உயிர் மருத்துவப் பொறியியல் பிரிவில் இணை பேராசிரியராகவும் பணியாற்றியுள்ளார். இதய நோய்கள் தடுப்பு, ஆராய்ச்சியில் ஈடுபட்டு இப்பொருள் தொடர்பாக பல கட்டுரைகளை வெளியிட்டுள்ளார். தோல் நோய்களுக்குச் சிகிச்சையளிக்கப் பயன்படுத்தப்படும் ”நுனா கடுகு” என்ற சித்த மருந்து பற்றிய ஆய்வுகள் மேற்கொண்டார் . டஃப்சு பல்கலைக்கழகப் பள்ளியின் நோய் விபரவியல் ஆய்வு உள்ளிட்ட பல பன்னாட்டு பன்மைய மருந்துச் சோதனைகளிலும் இவர் ஈடுபட்டார். இந்திய மருத்துவக் கழகம் மருத்துவத் துறைக்காக வழங்கும் மிக உயரிய விருதான மரு. பி. சி. ராய் விருது இவருக்கு வழங்கப்பட்டது. மருத்துவத்துறையில் இவர் ஆற்றிய சீரிய பணிக்காக 2009 ஆம் ஆண்டு இந்திய அரசாங்கம் இவருக்கு நான்காவது உயரிய விருதான பத்மசிறீ விருதை வழங்கி கௌரவித்துள்ளது.\n\n\n"}
{"id": "298551", "url": "https://ta.wikipedia.org/wiki?curid=298551", "title": "ஜான் சாம்பர்சு", "text": "ஜான் சாம்பர்சு\n\nஜான் தாமசு சாம்பர்சு (\"John Thomas Chambers\" , பிறப்பு: ஆகத்து 23, 1949) சிஸ்கோ நிறுவனத்தின் தற்போதைய செயல் தலைவரும் முன்னாள் முதன்மை செயல் அலுவலரும் ஆவார்.\n\nSection::::இளமைக்காலம்.\nசாம்பர்சு ஆகத்து 23, 1949இல் ஒகையோவின் கிளீவ்லாந்தில் ஜான் டியூனர் \"ஜாக்\"கிற்கும் சூன் சாம்பர்சுக்கும் மகனாகப் பிறந்தார். இவரது தாய் ஓர் மனநல மருத்துவர்; தந்தை மகப்பேறு மருத்துவர். இவரது குடும்பம் மேற்கு வர்ஜீனியாவின் கன்ஹா நகரில் வசித்தனர்.\n\nசாம்பர்சுக்கு ஒன்பது அகவைகள் நிறைகையில் அவருக்கு எழுத்துமயக்கம் இருப்பது கண்டறியப்பட்டது. குணப்படுத்துபவரின் துணையுடன் இக்குறைபாட்டுடன் வாழக் கற்றுக்கொண்டார்.\nSection::::கல்வி.\nஇவர் மேற்கு வர்ஜீனியா பல்கலைக்கழகத்தில் அறிவியலிலும் வணிகம் மற்றும் சட்டத்திலும் இளங்கலைப் பட்டங்கள் பெற்றுள்ளார். இந்தியானாப் பல்கலைகழகத்தின் கெல்லி வணிகப் பள்ளியில் நிதியம் மற்றும் மேலாண்மையில் முதுகலை வணிக மேலாண்மை பட்டம் பெற்றுள்ளார். முன்னதாக, 1967 முதல் 1968 வரை டியூக் பல்கலைக்கழகத்தின் எட்மண்டு பொறியியல் பள்ளியிலும் படித்துள்ளார்; பட்டப்படிப்பை முடிக்கவில்லை.\nSection::::பணிவாழ்க்கை.\nமுதுகலை வணிக மேலாண்மைப் பட்டம் பெற்றபின்னர், தமது பணிவாழ்க்கையை தொழினுட்ப விற்பனைத் துறையில் ஐபிஎம் நிறுவனத்தில் துவங்கினார். 1976 முதல் 1983 வரை அங்கு பணி புரிந்தார். 1983இல் வாங் லாபரேட்டரீசில் சேர்ந்தார். அங்கு 1987இல் ஐக்கிய அமெரிக்க இயக்கத்திற்கு துணைத் தலைவராக முன்னேறினார். 1989இல் $2 பில்லியனாக இருந்த வாங்கின் இலாபம் 1990இல் $700 ஆக உயர்ந்தது. 1991இல், தமது 42ஆவது அகவையில் வாங் நிறுவனத்தை விட்டு விலகி சிஸ்கோவில் இணைந்தார். 1983இல் ஓர் புத்தாக்க நிறுவனமாக துவங்கிய சிஸ்கோவில் சாம்பர்சு உலகளாவிய விற்பனை மற்றும் இயக்கத் துறையில் மூத்த துணைத் தலைவராக சேர்ந்தார்.\n1990–1994 காலகட்டத்தில் மூத்த துணைத்தலைவராகவும்,1994–1995இல் செயல் துணைத் தலைவராகவும் முன்னேறினார். சனவரி 1995 முதல் முதன்மை செயல் அலுவலராகப் பொறுப்பேற்றார். இவரது பதவிக்காலத்தில் நிறுவனம் $70 மில்லியன் ஆண்டு வருமானத்திலிருந்து தற்போதைய வருமானமான $46 பில்லியனுக்கு முன்னேறியுள்ளது. நவம்பர் 2006இல் முதன்மை செயல் அலுவலராக இருப்பதுடன் நிறுவன வாரியத்தின் தலைவராகவும் தேர்ந்தெடுக்கப்பட்டார்.\n\nசூலை 27, 2015இல் சக் இராபின்சு சிஸ்கோவின் முதன்மை செயல் அலுவலராக அறிவிக்கப்பட்டார்.\nSection::::தனிவாழ்க்கை.\nசாம்பர்சுக்கும் மனைவி எலைனுக்கும் இரு மகன்கள் பிறந்துள்ளனர்; லிண்ட்சே, ஜான்.\nSection::::நூல்கள்.\nகீழ்க்காணும் நூல்களில் சாம்பர்சின் மேலாண்மை குறித்தும் தலைமைப் பண்புகள் குறித்தும் எழுதப்பட்டுள்ளன:\n"}
{"id": "298553", "url": "https://ta.wikipedia.org/wiki?curid=298553", "title": "சங்கம் குப்பி", "text": "சங்கம் குப்பி\n\nசங்கம் குப்பி (\"CLERODENDRON INERME\") இது லேமேசிஸ் (Lamiaceae) என்ற குடும்பத்தைச் சேர்ந்த பூக்கும் தாவர இனம் ஆகும். இவை ஆஸ்திரேலியா, மலேசியா, ஆசியா, பசிபிக் தீவுகள் போன்ற இடங்களில் காணப்படுகின்றன. இது மூலிகையாகப் பயன்படுத்தப்படுகிறது.\n"}
{"id": "298554", "url": "https://ta.wikipedia.org/wiki?curid=298554", "title": "தழுதாரை", "text": "தழுதாரை\n\nதழுதாரை (\"Clerodendrum phlomidis\", வாதமுடக்கி) இது ஒரு பூக்கும் தாவரம் ஆகும். இதன் குடும்பப் பெயர் லேமேசிஸ் (Lamiaceae) என்று அழைக்கப்படுகிறது. இது ஆயுர்வேத மருத்துவத்தில் மூலிகையாகப் பயன்படுத்தப்படுகிறது. இத்தாவரம் இந்தியா, இலங்கை மற்றும் ஆப்பிரிக்கா போன்ற நாடுகளில் மருத்துவ மூலிகையாகப் பயன்படுத்துகின்றனர்.\n"}
{"id": "298559", "url": "https://ta.wikipedia.org/wiki?curid=298559", "title": "சுக்னா ஏரி", "text": "சுக்னா ஏரி\n\nசுக்னா ஏரி, இந்திய ஒன்றியப் பகுதியான சண்டிகரில் உள்ளது. இது இமயமலையின் அடிவாரத்தில் அமைந்துள்ளது.\n\nஇந்த ஏரியின் மேற்கில் ராக் கார்டன் என்னும் தோட்டம் அமைந்துள்ளது.\n\nஇந்த ஏரியை ஒட்டியுள்ள பகுதிகள் காட்டுயிர் காப்பகமாக அறிவிக்கப்பட்டுள்ளன. இங்கு சைபீரிய வாத்து, கொக்கு உள்ளிட்ட பறவைகளைக் காணலாம். இந்த ஏரியை பாதுகாக்கப்பட்ட நீர்நிலையாக இந்திய அரசு அறிவித்துள்ளது.\n"}
{"id": "298571", "url": "https://ta.wikipedia.org/wiki?curid=298571", "title": "ரேவாரி மாவட்டம்", "text": "ரேவாரி மாவட்டம்\n\nரேவாரி மாவட்டம் (Rewari district) வட இந்தியாவின் அரியானா மாநிலத்தின் இருபத்து ஒன்று மாவட்டங்களில் ஒன்றாகும். இம்மாவட்டத்தின் நிர்வாகத் தலைமையிடம் ரேவார் நகரம் ஆகும். \n\nSection::::அமைவிடம்.\nரேவாரி மாவட்டத்தின் வடக்கில் சஜ்ஜர் மாவட்டம், வடகிழக்கில் குர்கான் மாவட்டம், கிழக்கில் மேவாத் மாவட்டம், தெற்கில் அல்வார் மாவட்டம், \nமேற்கில் மகேந்திரகர் மாவட்டம், வடமேற்கில் பிவானி மாவட்டம் எல்லைகளாக உள்ளது.\n\nSection::::மாவட்ட நிர்வாகம்.\nரேவாரி மாவட்டம் ரேவாரி, பாவல், கோஸ்லி மூன்று வருவாய் வட்டங்களும், தருகேரா, தஹினா, மனேதி மற்றும் நாகர் என நான்கு துணை வட்டங்களும் கொண்டது. \n\nSection::::வேளாண்மை.\nரேவாரி மாவட்டத்தின் முக்கிய பொருளாதாரம் வேளாண்மையே. ஆண்டு சராசரி மழை பொழிவு 569.6 மில்லி மீட்டராகும். முக்கிய விளைபயிர்கள் கோதுமை, அரிசி, கரும்பு, பார்லி, சோளம், ஆமணக்கு வித்துக்கள், பருப்பு வகைகள் ஆகும்.\nகால்நடை வளர்ப்பில் எருமை மற்றும் ஆடு முக்கிய இடம் பெறுகிறது. \n\nSection::::பொருளாதாரம்.\nபித்தளை உலோகப் பாத்திர உற்பத்தியில் இந்தியாவில் முதலிடம் வகிக்கிறது.\n\nSection::::மக்கள் தொகையியல்.\n2011 ஆம் ஆண்டு இந்திய மக்கள் தொகை கணக்கெடுப்பின் படி மாவட்டத்தின் மொத்த மக்கள் தொகை 900,332 ஆக உள்ளது. கிராமப்புறங்களில் 74.07% மக்களும்; நகரப்புறங்களில் 25.93% மக்களும் வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி விகிதம் 17.64% ஆக உயர்ந்துள்ளது. மக்கள் தொகையில் 474,335 ஆண்களும் மற்றும் 425,997 பெண்களும் உள்ளனர். பாலின விகிதம் ஆயிரம் ஆண்களுக்கு 898 898 பெண்கள் வீதம் உள்ளனர். 1,594 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 565 மக்கள் வாழ்கின்றனர். இம்மாவட்டத்தின் சராசரி படிப்பறிவு \n80.99% ஆகவும், ஆண்களின் படிப்பறிவு 91.44% ஆகவும், பெண்களின் படிப்பறிவு 69.57% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 113,893 ஆக உள்ளது. \n\nSection::::சமயம்.\nஇம்மாவட்டத்தில் இந்து சமயத்தவரின் மக்கள் தொகை 889,133 (98.76%) ஆகவும், சீக்கிய சமய மக்கள் தொகை 1,804 (0.20 %) ஆகவும், இசுலாமிய சமய மக்கள் தொகை 5,713 (0.63%) ஆகவும், கிறித்தவ சமயத்தினரின் மக்கள் தொகை 701 (0.08 %) ஆகவும், சமண சமய மக்கள் தொகை 1,525 (0.1%) ஆகவும், பௌத்த சமய மக்கள் தொகை 202 (0.02%) ஆகவும், பிற சமய மக்களின் தொகை 12 (0.00 %) ஆகவும், மற்றும் சமயம் குறிப்பிடாதவர்கள் மக்கள் தொகை 1,242 (0.14%) ஆகவும் உள்ளது.\n\nSection::::மொழிகள்.\nஅரியானா மாநிலத்தின் ஆட்சி மொழியான இந்தி மொழியுடன், பஞ்சாபி, உருது மற்றும் வட்டார மொழியான அரியான்வியும் இம்மாவட்டத்தில் பேசப்படுகிறது.\n"}
{"id": "298572", "url": "https://ta.wikipedia.org/wiki?curid=298572", "title": "கிறித்தோபர் மார்லொவ்", "text": "கிறித்தோபர் மார்லொவ்\n\nகிறிஸ்டோபர் மார்லொ, (Christopher Marlowe, திருமுழுக்கு 26 பெப்ரவரி 156430 மே 1593) கிட் மார்லொ எனவும் அறியப்படும் இவர் எலிசபத்தின் காலகட்டத்தில் வாழ்ந்த ஒப்புயர்வற்ற சிறந்த நாடக, கவிதை எழுத்தாளர் மற்றும் மொழிபெயர்ப்பாளர். குறிப்பிடத்தக்க முதல் துயர்நாடக ஏட்டாசிரியர் இவரே ஆவார். வில்லியம் ஷேக்ஷ்பியரும் இவரும் சமகாலத்தவர்கள். ஷேக்ஷ்பியர் இவருடைய சிந்தனைகளால் தாக்கமுற்றவர். இவ்விருவரும் எலிசபத்தின் காலகட்டத்தில் வாழ்ந்த குறிப்பிடத்தக்க மேலோங்கிய நாடகாசிரியர்கள் ஆவர். மார்லொவின் நாடகங்கள் ஐந்து சீர்களைக்கொண்டு சந்தமற்ற பாக்களாக அமையப்பெற்றவை. மருத்துவர் ஃபாஸ்டஸ் என்பது இவர் எழுதிய தலை சிறந்த நாடகங்களில் ஒன்றாகும்.\n\nSection::::இறப்பு.\n1593 மே 18 அன்று இவரை கைது செய்வதற்குப் பிடியாணை ஒன்று பிறப்பிக்கப்பட்டது. கைதுசெய்யப்பட்டதற்கான எவ்வித காரணங்களும் வெளிவரவில்லை, எனினும் தெய்வ நிந்தனைக்கான குற்றச்சாட்டாக இருக்கலாம் என பலரும் நினைத்தனர் (அதாவது மதக்கொள்கைக்கு எதிரான கீழ்த்தரமான கைப்பிரதியொன்றை இவர் எழுதியிருந்திருக்கக்கூடும் என நம்பினர்). மே 20 அன்று கமுக்க மன்ற குழுவிடம் விசாரணைக்காக கொண்டுசெல்லப்பட்டார். ஆனால் அவர் விசாரணைக்காக் கமுக்க மன்ற குழுவினரைச் சந்தித்ததற்கான சான்றுகள் ஏதும் கிடைக்கப்பெறவில்லை, இருப்பினும் எதிர்வாதத்திற்கு அனுமதி பெறும்வரை ஒவ்வொரு நாளும் விசாரணைக்குச் செல்லும்படி கட்டளையிடப்பட்டார். பத்து நாட்களுக்குப் பின்னர் இங்ரம் ஃப்ரைசர் என்பவரால் குத்திக்கொல்லப்பட்டார்.\n\nSection::::மார்லொவியக் கோட்பாடு.\nசிறந்த நாடக ஆசிரியரான மார்லொ, தான் மரித்துவிட்டதாக உலகை ஏமாற்றிப் பின்பு ஷேக்ஷ்பியர் என்ற பெயரைச் சூட்டிக்கொண்டு தன் எழுத்தால் உலகத்தை வசப்படுத்த தொடங்கினார் என்ற கோட்பாடு ஒன்று எழுந்தது. மரபுவழிக் கல்வியாளர்கள் ஷேக்ஷ்பியரின் படைப்புகளை மார்லொ உட்படப் பிறிதொருவர் எழுதியிருக்கக்கூடும் என்ற கருத்தை நிராகரிக்கின்றனர்.\n"}
{"id": "298587", "url": "https://ta.wikipedia.org/wiki?curid=298587", "title": "ரூபர்ட்சுலாந்து", "text": "ரூபர்ட்சுலாந்து\n\nரூபர்ட்சுலாந்து (\"Rupert's Land\") அல்லது இளவரசர் ரூபர்ட்டின் நாடு (\"Prince Rupert's Land\") பிரித்தானிய வட அமெரிக்காவில் அட்சன் விரிகுடாவை உள்ளடக்கிய நிலப்பகுதியாகும். இப்பகுதிக்கு 1670 முதல் 1870 வரை 200 ஆண்டுகளுக்கு அட்சன் விரிகுடா நிறுவனம் உரிமையாளராக இருந்தது. இங்கு வாழ்ந்த பல்வேறு தொல்குடிகள் இதனை எதிர்த்துவந்தபோதும் தனது உரிமையை இந்நிறுவனம் நிலைநாட்டியிருந்தது. இப்பகுதியின் பெரும்பகுதி கனடாவின் அங்கமாக இருந்தபோதும் சிறியதோர் பகுதி அமெரிக்க ஐக்கிய நாட்டில் உள்ளது. அட்சன் விரிகுடா நிறுவனத்தின் முதல் ஆளுநரும் முதலாம் சார்லசின் மருமகனுமான ரைன் இளவரசர் ரூபர்ட்டின் பெயரால் இப்பகுதி அறியப்படுகின்றது. திசம்பர் 1821இல் அட்சன் விரிகுடா நிறுவனத்தின் ஏகபோகம் ரூபர்ட்ச்லாந்திலிருந்து அமைதிப் பெருங்கடல் கடற்கரை வரை விரிவுபடுத்தப்பட்டது. \n\nகனடாவில் ரூபர்ட்சுலாந்தில் முழுமையான மானிட்டோபா, பெரும்பாலான சஸ்காச்சுவான், தெற்கத்திய ஆல்பர்ட்டா, தெற்கத்திய நூனவுட், மற்றும் வடக்கத்திய ஒன்ராறியோ, கியூபெக் பகுதிகளும் அடங்கும். தற்கால ஐக்கிய அமெரிக்காவில் மினசோட்டா, வடக்கு டகோட்டா மாநிலங்களின் பகுதிகளும் மொன்ட்டானா, தெற்கு டகோட்டா மாநிலங்களின் சிறிய பகுதிகளும் அடங்கும்.\n"}
{"id": "298589", "url": "https://ta.wikipedia.org/wiki?curid=298589", "title": "அபய் பிரசால் உள்விளையாட்டரங்கம்", "text": "அபய் பிரசால் உள்விளையாட்டரங்கம்\n\nஅபய் பிரசால் உள்விளையாட்டரங்கம் \"(Abhay Prashal Indoor Stadium)\" இந்தியாவில் உள்ள மத்தியப்பிரதேச மாநிலத்தில் இருக்கும் இந்தூரில் அமைந்துள்ள ஒரு உள்விளையாட்டு அரங்கமாகும். மேசைப்பந்தாட்டம், இறகுப்பந்தாட்டம் முதலிய விளையாட்டுகளுக்காக, மத்தியப் பிரதேச அரசு 3.5 ஏக்கர் நிலத்தை ஒதுக்கீடு செய்து இவ்வரங்கத்தை கட்டியுள்ளது. 1994 ஆம் ஆண்டு திசம்பர் மாதத்தில் அப்போதைய மத்தியப்பிரதேச முதல்வர் அர்ச்சுன் சிங் இவ்விளையாட்டரங்கத்தைத் திறந்து வைத்தார். 10000 பேர் அமர்ந்து பார்க்ககும் வசதியுடைய இவ்விளையாட்டு அரங்கத்தில் பல அரசியல் நிகழ்ச்சிகள், இசை நிகழ்ச்சிகள் மற்றும் இறகுப்பந்தாட்டம். கூடைப்பந்தாட்டம் மற்றும் டென்னிசு பந்தாட்டம் முதலிய நிகழ்ச்சிகள் நடைபெற்றுள்ளன.\n2012 ஆம் ஆண்டில் அபய் பிரசால் உள்விளையாட்டரங்கமானது அனைத்துலக மேசைபந்தாட்டக் கூட்டமைப்பின் பயிற்சி மையமாகத் தேர்ந்தெடுக்கப்பட்டது. தெற்கு ஆசியப் பகுதியில் இணையதள இணைப்பு வசதியுடன் இருக்கும் ஒரே மையமாக இப்பயிற்சி மையம் விளங்குகிறது. \n\n"}
{"id": "298591", "url": "https://ta.wikipedia.org/wiki?curid=298591", "title": "சீவகன், பௌத்தம்", "text": "சீவகன், பௌத்தம்\n\nசீவகன் (Jivaka Kumar Bhaccha) கி மு 540-இல் பண்டைய மகத நாட்டின் தலைநகரான ராஜகிரகத்தில் பிறந்தவர். சீவகன், மகத நாட்டு மன்னர்களான பிம்பிசாரன் மற்றும் அஜாதசத்ரு, மற்றும் கௌதம புத்தரின் சமகாலத்தவர் ஆவார். மகத நாட்டின் அரண்மனை மருத்துவர் ஆவார்.\n\nஇவர் ஆயுர்வேத மருத்துவத்திலும், யோகக் கலைகளில், தியானத்திலும் வல்லுனர் ஆவார். \n\nகௌதம புத்தரின் உபதேசங்களால் ஈர்க்கப்பட்ட சீவகன் புத்தரின் சீடரானார்.\n"}
{"id": "298592", "url": "https://ta.wikipedia.org/wiki?curid=298592", "title": "பல்ராம் சாக்கர்", "text": "பல்ராம் சாக்கர்\n\nபல்ராம் சாக்கர் (\"Balram Jakhar\" 23 ஆகசுடு 1923–3 பிப்பிரவரி 2016) ஒரு இந்திய அரசியல்வாதி ஆவார். நாடாளுமன்ற உறுப்பினராகவும், மக்களவைத் தலைவராகவும், நடுவணரசு அமைச்சராகவும், மத்தியப் பிரதேச மாநில ஆளுநராகவும் இருந்தவர்.\n\nSection::::வாழ்க்கைக் குறிப்பு.\nபஞ்சாப் மாநிலம் பெரோசுப்பூர் மாவட்டத்தில், பஞ்ச்கோசி கிராமத்தில் சாட் குடும்பத்தில் பிறந்த பல்ராம் சாக்கர் பள்ளிப் படிப்பை முடித்ததும் 1945 இல் லாகூர் போர்மன் கிறித்தவக் கல்லூரியில் சமசுக்கிருத மொழி பயின்று, புலமை அடைந்து பட்டம் பெற்றார். இந்தி உருது ஆங்கலம் ஆகியவற்றிலும் சரளமாகப் பேசக் கூடியவர்.\n\nSection::::அரசியல் வாழ்க்கை.\n1972 முதல் 1980 வரை பஞ்சாப் சட்டமன்ற உறுப்பினராக இருந்தார். இந்திய நாடாளுமன்ற மக்களவைத் தலைவராக 1980 முதல் 1989 வரை பதவி வகித்தார். 1991 இல் தேர்தலில் வெற்றி பெற்று நரசிம்ம ராவ் தலைமையில் வேளாண் துறை அமைச்சர் ஆனார். 2004 முதல் 2009 வரை மத்தியப் பிரதேச ஆளுநராக இருந்தார். நாடாளுமன்ற மக்களவைத் தலைவர் பொறுப்பில் இருந்தபோது கணினிமயமாக்கல், நூலகம், அருங்காட்சியகம் உருவாக்கல் ஆகியவற்றில் இவருடைய பங்கு பெரிதாகக் கருதப்படுகிறது. பண்ணை நிலங்களில் நவீன முறையில் தோட்டங்கள் அமைத்தார்.\n\nSection::::பதவிகள்.\nபாரத் கிரிசக் சமாஜ் என்னும் அமைப்பில் வாணாள் தலைவராக இருந்தார். ஜாலியன்வாலா பாக் நினைவு அறக்கட்டளை மேலாண்மைக் குழுவில் தலைவராக இருந்தார். மக்கள் நாடாளு மன்றம் நிருவாகம் என்னும் பெயரில் ஒரு நூலை ஆங்கிலத்தில் எழுதியுள்ளார். விளையாட்டிலும் விவசாயத்திலும் படிப்பதிலும் ஆர்வம் கொண்டவர். 1975 இல் உதயான் பண்டிட் என்னும் பட்டம் இவருக்கு வழங்கப் பட்டது.\n\n"}
{"id": "298593", "url": "https://ta.wikipedia.org/wiki?curid=298593", "title": "தேவதத்தன்", "text": "தேவதத்தன்\n\nதேவதத்தன் (Devadatta) (சமசுகிருதம் & பாலி: देवदत्त) சாக்கிய குல புத்தரின் நெருங்கிய உறவினரும் பத்து முதன்மைச் சீடர்களில் ஒருவராகவும் விளங்கியவர். . சாக்கிய நாட்டு இளவரசன் தேவதத்தன், புத்தரின் தாய்மாமன் சுப்பதத்தா - அமிதா இணையருக்கு பிறந்தவர். தேவதத்தனின் மனைவி பெயர் அமிதா. தேவதத்தனின் உடன் பிறந்த சகோதரி பத்தகச்சானா என்ற யசோதரையை மணந்தவரே சித்தார்தன் ஆவார். புத்தரின் நேரடி சீடர்களில் தேவதத்தனும் ஒருவராவார். \n\nமகத நாட்டு பேரரசர் பிம்பிசாரரின் மகனும் பட்டத்து இளவரசனும் ஆன அஜாதசத்ரு தேவதத்தன் மீது மரியாதை வைத்திருந்தான். ஒரு முறை புத்தரிடம் சென்று, தனக்கு பௌத்த சங்கத்தின் தலைமை பதவி ஏற்பதற்கு வசதியாக, தன்னை புத்தரின் அடுத்த வாரிசாக அறிவிக்கக் கோரினான். தேவதத்தனின் கோரிக்கையை ஏற்க மறுத்த புத்தரைக் கொல்ல முற்பட்டு, ஒரு முறை புத்தர் வரும் பாதையில் மலையிலிருந்து பெரும் பாறைகளை உருட்டி விட்டான். ஆனால் புத்தரைக் கொல்லும் முயற்சி தோல்வியில் முடிந்தது. \n\nஇதனால் மனம் உடைந்த தேவத்தன் தான் பிறந்த சாக்கிய குல பிக்குகளை ஒன்று சேர்த்து, புத்தரிடமிருந்து பிரிந்து தனி பௌத்த சங்கத்தைத் தோற்றுவித்தான். \n\n\n"}
{"id": "298594", "url": "https://ta.wikipedia.org/wiki?curid=298594", "title": "அகாடியா", "text": "அகாடியா\n\nஅகாடியா (\"Acadia\",) வட அமெரிக்காவின் வடமேற்குப்பகுதியிலிருந்த புதிய பிரான்சின் குடியேற்றப் பகுதியாகும். இதில் கியூபெக்கின் கிழக்குப் பகுதி, கடல்சார் மாநிலங்கள், தற்கால மேய்ன் முதல் கென்னபெக் ஆறு வரையான பகுதிகள் அடங்கியிருந்தன. 17வது, 18வது நூற்றாண்டுகளில் அகாடியாவின் தென்கோடி குடியேற்றங்களாக கென்னபெக் ஆற்றங்கரையிலிருந்த நோர்ரிட்சுவொக்கும் பெனோப்சுகாட் ஆற்றின் இறுதியிலிருந்த காஸ்டீனும் இருந்தன. பிரான்சிய அரசின் வரையறுப்பின்படி இதன் எல்லைகள் அத்திலாந்திக்கு கடற்கரையில் 40வது வடக்கு நிலநேர்க்கோட்டு வளையத்திலிருந்து 46வது நிலநேர்கோட்டு வளையம் வரையானது. பின்னர் இப்பகுதி பிரித்தானிய குடியேற்றங்களாக ஆனது; பின்னர் கனடிய மாகாணங்களாகவும் அமெரிக்க மாநிலங்களாகவும் பிரிக்கப்பட்டது. அகாடியாவில் வாபானக்கி கூட்டமைப்பு மக்களும் பிரான்சிலிருந்து வந்த குடியேறிகளும் வாழ்ந்தனர். இவ்விரு இனத்தவர்களும் ஒருவருக்குள் திருமணம் புரிந்து கொண்டனர். இவர்கள் \"மெதீசு\" எனப்பட்டனர்.\n"}
{"id": "298595", "url": "https://ta.wikipedia.org/wiki?curid=298595", "title": "அக்ரிமோட்டா அனல்மின் நிலையம்", "text": "அக்ரிமோட்டா அனல்மின் நிலையம்\n\nஅக்ரிமோட்டா அனல்மின் நிலையம் \"(Akrimota Thermal Power Station)\" என்பது இந்தியாவின் குசராத்து மாநிலம், கட்ச் மாவட்டத்தில் இருக்கும் லக்பத் தாலுக்காவில் உள்ள நானிச்செர் கிராமத்தில் இம்மின்நிலையம் அமைந்துள்ளது. பழுப்பு நிலக்கரியை அடிப்படையாகக் கொண்டு இவ்வனல் மின்நிலையம் செயல்படுகிறது.\n\nSection::::கொள்திறன்.\nஇம்மின் நிலையம் 250 மெகாவாட் (2x125 மெகாவாட்) மின் உற்பத்தித் திறனைக் கொண்டுள்ளது.\n"}
{"id": "298597", "url": "https://ta.wikipedia.org/wiki?curid=298597", "title": "துவாரன் மின் உற்பத்தி நிலையம்", "text": "துவாரன் மின் உற்பத்தி நிலையம்\n\nதுவாரன் வாயு அடிப்படை இ.சு.மி.நி. \"(Dhuvaran Gas Based CCPP)\" என்பது இந்தியாவின் குசராத்து மாநிலம், ஆனந்து மாவட்டத்தில் இருக்கும் காம்பாட் அல்லது காம்பே என்றழைக்கப்படும் நகரத்தில் இம்மின்னுற்பத்தி நிலையம் அமைந்துள்ளது. குசராத்து மாநில மின்சாரக்கழக நிறுவனத்திற்குரிய, வாயுவை அடிப்படையாகக் கொண்டு இயங்கும் இணைப்புச் சுழல் மின்னுற்பத்தி நிலையங்களில் இம்மின்னுற்பத்தி நிலையமும் ஒன்றாகும்.\n\nSection::::கொள்திறன்.\nஇம்மின் நிலையம் 219 மெகாவாட் மின் உற்பத்தித் திறனைக் கொண்டுள்ளது.\n"}
{"id": "298598", "url": "https://ta.wikipedia.org/wiki?curid=298598", "title": "அன்ஷுபா ஏரி", "text": "அன்ஷுபா ஏரி\n\nஅன்ஷுபா ஏரி, இந்திய மாநிலமான ஒடிசாவின் கட்டக் மாவட்டத்தில் உள்ள பங்கி என்ற ஊரில் அமைந்துள்ளது. சுமார் 141 ஹெக்டேர்கள் பரப்பளவில் அமைந்துள்ள இந்த நன்னீர் ஏரி, கட்டக்கில் இருந்து சுமார் 40 கி.மீ தொலைவில் உள்ளது. சாரந்தா மலைக்குன்றின் அடிவாரத்தில் மூங்கில் மரங்களும், மாமரங்களும் சூழ அமைந்துள்ளதுடன், குளிர்காலத்தில் பறவைகள் தங்குமிடமாகவும் உள்ளது. இங்கு சுற்றுலாப் பயணிகளுக்காக படகுகளும், மீன்பிடி வசதியும் செய்யப்பட்டுள்ளது.\n\n"}
{"id": "298600", "url": "https://ta.wikipedia.org/wiki?curid=298600", "title": "மந்தனா ஓவியங்கள்", "text": "மந்தனா ஓவியங்கள்\n\nமந்தனா ஓவியங்கள் (Mandana paintings) என்பவை இந்தியாவின்   இராஜஸ்தான் மற்றும் மத்தியப்பிரதேசத்தில் வீட்டின் தரை மற்றும் சுவர் ஆகிய இடங்களில் வரையப்படும் ஓவியமாகும். இவ்வோவியங்கள் வெறும் அழகுக்காக மட்டும் வரையப்படாமல் ஒரு வழிபாட்டு சடங்காக  வீட்டின் பாதுகாப்புக்காகவும், உடல் நலத்திற்காகவும், வீட்டில் இறைவனை வரவேற்கவும் விழாக்காலங்களில்  வரையப்படுவதாகும்.\nராஜஸ்தான் மாநிலத்தின் சவாய் மாதோபூர் பகுதிகளின் சிற்றூர்புரங்களில் இவ்வகை சுவரோவியங்கள் சிறப்பாக வரையப்படுகின்றன. பெரும்பாலும் இக்கலை நாட்டுப்புறப் பெண்களால் சரியாவும், சமச்சீராகவும், துல்லியமாக  வடிவமைத்து வளர்கப்பட்டுவருகிறது.  மாட்டுச் சாணம்,  ரதி என்னும் ஒரு உள்ளூர் களிமண்,  சுண்ணாம்புத் தூள் ஆகியவை வண்ணக் கலவைகள்  உருவாக்க பயன்படுகின்றன. பருத்தி, முடிக் கற்றை ஆகியவற்றை எழுதுகோலாக அல்லது தூரிகையாக பயன்படுத்துகின்றனர்.  இந்த ஓவியங்களில்  விநாயகர், மயில்கள், பலவகை வேலை செய்யும் பெண்கள், புலிகள், மலர்கள்  முதலியன இடம்பெறுகின்றன.\n"}
{"id": "298607", "url": "https://ta.wikipedia.org/wiki?curid=298607", "title": "நோனீன்", "text": "நோனீன்\n\nநோனீன் \"(Nonene)\" என்பது CH என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். C=C இரட்டைப் பிணைப்புகள் அமைவிடத்தைப் பொறுத்தும் மற்ற தொகுதிகள் கிளைகளாக இணைந்திருக்கும் இடத்தைப் பொறுத்தும் பல்வேறு அமைப்பு மாற்றீய சேர்மங்களுக்கான சாத்தியங்கள் இருக்கின்றன. புரொபீனின் முப்படிகள் தொழில் முறையில் மிகமுக்கியமான நோனீன்களாக கருதப்படுகின்றன. நோனைல்பீனால் தயாரிப்பில் பீனாலை ஆல்கைலேற்றம் செய்வதற்கு கிளைத் தொகுதிகள் பெற்றுள்ள நோனீன்கள் பயன்படுத்தப்படுகின்றன. துப்புரவாக்கிகள் தயாரிப்பதற்கு நோனைல்பீனால்கள் முன்னோடிகளா இருக்கின்றன. மேலும் இவை விவாதத்திற்குரிய மாசுக்களாகவும் கருதப்படுகின்றன.\n"}
{"id": "298621", "url": "https://ta.wikipedia.org/wiki?curid=298621", "title": "எப்டீன்", "text": "எப்டீன்\n\nஎப்டீன் \"(Heptene)\" என்பது CH என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். ஒலிபீன் அல்லது ஆல்க்கீன் என்று வகைப்படுத்தப்படும் இச்சேர்மம் வணிகரீதியில் மாற்றீயங்களின் கலவையாலான ஒரு நீர்மமாக அறியப்படுகிறது. உயவுப் பொருட்களில் ஒரு கூட்டுப் பொருளாகவும், வினையூக்கியாகவும் மற்றும் புறப்பரப்புச் செய்லியாகவும் எப்டீன் பயன்படுத்தப்படுகிறது. இவ்வேதிச் சேர்மத்தை எப்டிலீன் என்றும் அழைக்கிறார்கள்.\n"}
{"id": "298628", "url": "https://ta.wikipedia.org/wiki?curid=298628", "title": "நரசிம்ம புராணம்", "text": "நரசிம்ம புராணம்\n\nநரசிம்ம_புராணம் () (Sanskrit:) என்பது ஒரு உப புராணம் ஆகும். ஆர்.சி. ஹசார அவருடைய \"Studies in the Upapuranas\" ஆராய்ச்சியின் அடிப்படையில் நரசிம்ம புராணம் பல நூற்றாண்டுகளுக்கு முன் சமஸ்கிருதத்தில் எழுதப்பட்டதாகும். இந்த புராணம் பின் கி.பி 1300 ஆண்டு தெலுங்குக்கு மொழி மாற்றம் அடைந்தது\n\nSection::::உள்ளடக்கம்.\nஇரத்தினச் சுருக்கமாக நரசிம்ம புராணம் 68 காண்டங்களாகப் பிரசுரிக்கப்பட்டது. இந்தப் புராணம் விஷ்ணு புராணம், அக்னி புராணத்தை அடிப்படையாகக் கொண்டது. காண்டம் 36 முதல் 54 வரை விஷ்ணுவின் 10 அவதாரங்களை கூறுகிறது. 21 மற்றும் 22வது காண்டங்கள் சூரிய மற்றும் சந்திர வம்சத்தைப் பற்றி சுருக்கமாகக் கூறுகிறது. சூரிய வம்சம் புத்தர் வரையும் சந்திர வம்சம் சேமகா வரையும் கூறுகிறது.\n\n\n"}
{"id": "298630", "url": "https://ta.wikipedia.org/wiki?curid=298630", "title": "காஞ்சிபுரம் காமேசுவரர் கோயில்", "text": "காஞ்சிபுரம் காமேசுவரர் கோயில்\n\nகாஞ்சிபுரம் வராகீசுவரர் கோயில் (காமேசுவரம்) என விளங்கும் இது, காஞ்சிபுரத்திலுள்ள சிவக் கோயில்களில் ஒன்றாகும். மற்றும், மன்மதன் வழிபட்டு, எண்ணிய வரங்களைப் பெற்றமையால் இவ்விறைவர்க்கு மன்மதேசுவரர் எனும் பெயரும் உண்டு . மேலும், இக்கோவில் குறிப்புகள், காஞ்சி புராணப் படலத்துள் உட்கோயில்களாகச் சொல்லப்பட்டுள்ளது.\n\n\nSection::::தல வரலாறு.\nஇத்தல இறைவன் மனத்தில் தோன்றிய மன்மதன் இறைவனை வணங்கி, நான் உயிர்கள் பிறப்பிற்கு காரணமான ஆண், பெண் சேர்க்கையை உண்டாக்கி. இரதி தேவிக்கு இனியவனாய் ஈவோர் ஏற்போர்களுடைய உள்ளத்திலிருந்து அவற்றைச் (இச்சையைச்) செய்வித்து மூன்று உலகத்திலும் என் ஆணையைச் செலுத்தும் வரத்தை கொடுத்தருள வேண்டுமென்று வேண்டினான். இறைவனார் \"இதனை நீ காஞ்சியை அடைந்து, எம்மை வழிபட்டுப் பெறுவாயாக\" என்றுரைக்க, மன்மதன் அங்ஙனமே காஞ்சியை அடைந்து, சர்வ தீர்த்தக் கரையில் காமேசுவரன் என்னும் பெயரால் ஓர் [இலிங்கம்]] தாபித்து பூசித்து கேட்ட வரங்களைப்பெற்றான் என்பது வரலாறு. மேலும், இங்கு தானம் வாங்குவோர், காமனை நினைந்து வாங்கினால், ஆசையால் வாங்கும் குற்றத்தினின்றும் நீங்கப் பெறுவர் என்பது ஐதீகம்.\n\nSection::::அமைவிடம்.\nதமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரத்தின் மேற்குப் பகுதியில் காமேஸ்வரம், சர்வ தீர்த்தக் கரையில் இக்கோவில் தாபிக்கப்பட்டள்ளது. மேலும், தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்தின் தென்மேற்கு திசையில், 1 கிலோமீட்டர் தொலைவிலுள்ளது. மற்றும் காஞ்சி பேருந்து நிலையத்திலிருந்து, காஞ்சி கச்சபேசுவரர் கோயிலின் வழியாக காஞ்சி சங்கர மடத்தைக் கடந்து சற்று தொலைவு சென்றால் இக்கோயிலை அடையலாம்.\n\n"}
{"id": "298641", "url": "https://ta.wikipedia.org/wiki?curid=298641", "title": "தங்குதன் இருகுளோரைடு ஈராக்சைடு", "text": "தங்குதன் இருகுளோரைடு ஈராக்சைடு\n\nதங்குதன் இருகுளோரைடு ஈராக்சைடு (Tungsten dichloride dioxide) என்பது WOCl என்ற மூலக்கூறு வாய்ப்பாடு கொண்ட மஞ்சள் நிறத்திலுள்ள ஒரு கனிம வேதியியல் சேர்மமாகும். மற்ற தங்குதன் சேர்மங்களைத் தயாரிக்க இச்சேர்மம் ஒரு முன்னோடியாகப் பயன்படுத்தப்படுகிறது. தங்குதன் ஆலைடுகளைப் போலவே தங்குதன் ஆக்சி குளோரைடும் ஈரக்காற்றால் பாதிக்கப்படுகிறது, நீராற்பகுத்தல் வினைக்கும் உட்படுகிறது.\n\nSection::::தயாரிப்பு.\nதங்குதன் மூவாக்சைடு மற்றும் தங்குதன் அறுகுளோரைடு ஆகிய சேர்மங்கள் ஈதல் தொகுதி மறுபங்கீட்டு வினையினால் மூலம் தங்குதன் இருகுளோரைடு ஈராக்சைடாக மாறுகின்றன.\n\nஇரண்டு மண்டலக் குழாய் ஊது உலையைப் பயன்படுத்தி, இந்த திடப்பொருட்கள் மூடி முத்திரையிடப்பட்ட வெற்றிடக் குழாயில் 350 ° செல்சியசு வெப்பநிலைக்குச் சூடுபடுத்தப்படுகின்றன. பதங்கமாதல் முறையில், மஞ்சள்நிற வினைவிளைபொருள் வினைக்குழாயின் குளிர்ந்த பகுதியில் சேர்கிறது. இச்செயல்முறையில் ஏற்ற ஒடுக்கங்கள் ஏதும் நிகழ்வதில்லை. மற்றொரு மாற்றுத் தயாரிப்பு முறை தங்குதனின் ஆக்சைடாகுமையை உயர்த்திக் காட்டுகிறது.:\n\nமுன் வினையைப் போலவே இவ்வினையும் WOCl4 என்ற இடைநிலை உருவாக்கத்தின் மூலமாக நிகழ்கிறது.\n\nSection::::கட்டமைப்பு.\nதங்குதன் இருகுளோரைடு ஈராக்சைடானது, உருக்குலைந்த எண்முகத் தங்குதன் மையங்களால் ஆக்கப்பட்ட ஒரு பலபடியாகும். குறிப்பாக, பல் W-O பிணைப்புள்ளவற்றில், குறைந்த பிணைப்பு இடைவெளி கொண்ட இரண்டு W-O பிணைப்புகளால் அவற்றின் ஒற்றைப்படியானது அடையாளப்படுத்தப்படுகிறது. அதிலும் மிகமுக்கியமாக, தனி W-O பிணைப்புகளில் இவ்விரு நீளமான பிணைப்பு இடைவெளிகள் காணப்படுகின்றன.\n\nSection::::தங்குதனின் பிற ஆக்சி ஆலைடுகள் மற்றும் தொடர்புடைய ஆக்சி அலைகள்.\nWOCl4, WOCl3, WOCl2 உள்ளிட்ட எண்ணற்ற ஆக்சி ஆலைடுகளாக தங்குதன் உருவாகிறது. தொடர்புள்ள (WOBr4, WOBr3, WOBr2) புரோமைடுகளும் WO2I2 சேர்மம் என்றே அறியப்படுகின்றன\nSection::::வினைகள்.\nWOCl ஒரு இலூயிக் அமிலமாகும். WOClL வகையில் அமைந்த, கரையும் தன்மை கொண்ட கூட்டுப்பொருளாக உருவாகிறது. இங்குள்ள L ஆனது இருபிரிடின் மற்றும் இருமெத்தாக்சியீத்தேன் போன்ற வழங்கி ஈதல் தொகுதிகளாகும். பெரும்பாலும் பலபடியாக்க ஒடுக்கம் மூலமாக இத்தைகய அணைவுச் சேர்மங்களைத் தயாரிக்க முடிவதில்லை. ஆனால் WOCl4 சேர்மத்திலிருந்து அதன் தளப்பகுதியிலேயே தயாரிக்கப்படுகின்றன.\n\nSection::::மேற்கோள்கள்.\n \n"}
{"id": "298656", "url": "https://ta.wikipedia.org/wiki?curid=298656", "title": "1,3- பியூட்டேன்டையால்", "text": "1,3- பியூட்டேன்டையால்\n\n1,3- பியூட்டேன்டையால் \"(1,3-Butanediol)\" என்பது CHO என்ற மூலக்கூற்று வாய்ப்பாடு கொண்ட ஒரு கரிம வேதியியல் ஆல்ககால் ஆகும். இவ்வேதிச் சேர்மம் 1,3 பியூட்டைலின் கிளைக்கால், பியூட்டேன்-1,3 டையால் அல்லது 1,3-ஈரைதராக்சிபியூட்டேன் என்ற பெயர்களாலும் அறியப்படுகிறது. 1,3- பியூட்டேன்டையால், பொதுவாக உணவு மணமூட்டும் முகவர்களில் ஒரு கரைப்பானாகப் பயன்படுத்தப்படுகிறது. சில பாலியூரிதீன் மற்றும் பாலியெசுத்தர் பிசின்களில் பயன்படுத்தப்படும் ஒர் இணை ஒற்றைப்படியாகப் பயன்படுத்தப்படுகிறது. பியூட்டேன் டையாலின் அறியப்பட்டுள்ள நிலைப்புத் தன்மை கொண்டுள்ள நான்கு வகையான அமைப்பு மாற்றியங்களில் இதுவும் ஒன்றாகும். இரத்தச் சர்க்கரைக் குறைவைச் சுட்டும் முகவராக 1,3- பியூட்டேன்டையால் பயன்படுத்தப்படுகிறது. மேலும் இதை β-ஐதராக்சிபியூட்டைரேட்டாக மாற்றவியலும். மூளையின் வளர்சிதை மாற்றத்திற்குப் உதவும் வினைவேதிமமாக β-ஐதராக்சிபியூட்டைரேட்டு பயன்படுகிறது.\n"}
{"id": "298662", "url": "https://ta.wikipedia.org/wiki?curid=298662", "title": "மிசெல் ஒபாமா", "text": "மிசெல் ஒபாமா\n\nமிசெல் லவான் இராபின்சன் ஒபாமா (\"Michelle LaVaughn Robinson Obama\", சனவரி 17, 1964) அமெரிக்க வழக்கறிஞரும் எழுத்தாளரும் ஆவார். ஐக்கிய அமெரிக்காவின் 44வது குடியரசுத் தலைவரும் தற்போது பதவியில் உள்ளவருமான பராக் ஒபாமாவின் மனைவியும் முதல் ஆபிரிக்க-அமெரிக்க முதல் சீமாட்டியும் ஆவார். சிகாகோவின் தென்பகுதியில் வளர்ந்த மிசெல் பிரின்ஸ்டன் பல்கலைக்கழகத்திலும் ஆர்வர்டு சட்டப்பள்ளியிலும் படித்தவர். தனது துவக்க கால சட்டம்சார் பணியை \"சிட்லி ஆசுட்டீன்\" என்ற சட்டநிறுவனத்தில் துவங்கினார். இந்த நிறுவனத்தில் பணி புரிகையில்தான் பராக் ஒபாமாவைச் சந்தித்தார். பின்னர் சிகாகோ நகரத்தந்தை \"ரிச்சர்டு எம் டேலி\"யின் அலுவலகத்திலும் சிகாகோ பல்கலைக்கழகத்தின் மருத்துவ மையத்திலும் பணியாற்றியுள்ளார்.\n\n2007 , 2008களில் மிசெல் தனது கணவரின் குடியரசுத் தலைவர் தேர்தலுக்கானப் பரப்புரையில் துணை நின்றார். 2008, 2012ஆம் ஆண்டு மக்களாட்சிக் கட்சியின் தேசிய மாநாடுகளில் முதன்மை உரையாற்றினார். ஒபாமா இணையருக்கு இரு மகள்கள் உள்ளனர். மிசெல் ஒபாமா பெண்களுக்கான வழிகாட்டியாகவும் புதுப்பாங்கு சின்னமாகவும் விளங்குகின்றார். வறுமை உணர்திறன், ஊட்டச்சத்து, உடற்றிறன் பயிற்சிகள், மற்றும் நலவாழ்வு உணவு ஆகியவற்றிற்குப் பரப்புரை ஆற்றி வருகின்றார்.\n\n"}
{"id": "298665", "url": "https://ta.wikipedia.org/wiki?curid=298665", "title": "எர்க்குலிசின் பன்னிரு வேலைகள்", "text": "எர்க்குலிசின் பன்னிரு வேலைகள்\n\nஎர்க்குலிசின் பன்னிரு வேலைகள் (\"The twelve labours of Hercules\") என்பது கிரேக்க மற்றும் உரோமத் தொன்மவியலில் காணப்படும் கதாநாயகரான எர்க்குலிசிற்கு கொடுக்கப்பட்ட பன்னிரு பாரிய வேலைகளைக் குறிக்கும். இப்பன்னிரு வேலைகளும் யுரிசுதியசு எனும் கிரேக்க மன்னனால் எர்க்குலிசிற்கு வழங்கப்பட்டவையாகும். இவற்றைச் செய்து முடிக்க எர்க்குலிசிற்குப் பன்னிரு ஆண்டுகள் தேவைப்பட்டன. கி.மு. 600 ஆண்டளவில் பெய்சான்டர் (Peisander) எனும் கிரேக்கக் கவிஞரினால் இப்பன்னிரு வேலைகள் பற்றியதோர் கவிதைத் தொகுப்பொன்று எழுதப்பட்டது.\n\nSection::::பின்னணி.\nகிரேக்கத் தொன்மவியலில் கடவுள்களின் அதிபதியான சியுசு அல்கமீன் எனும் மானுடப் பெண்ணுடன் உறவு கொண்டார். இதன் விளைவாக எர்க்குலிசு பிறந்தார். சியுசு ஒரு மானுடப் பெண்ணுடன் உறவு கொண்டு குழந்தை ஒன்றைப் பெற்றமையை அறிந்து கோபம் கொண்ட எரா தெய்வம் (சியுசின் மனைவி) எர்க்குலிசு குழந்தயாக இருக்கும் போதே அவரைக் கொல்ல நினைத்தார். இதற்காக இரு கொடிய பாம்புகளை அனுப்பினார். எனினும் குழந்தையாக இருந்த எர்க்குலிசு தனது இரு வெற்றுக்கரங்களாலும் அப்பாம்புகளைக் கொன்றான். இதனால் எரா தெய்வத்தின் கோபம் மேலும் அதிகரித்தது. எர்க்குலிசு இளைஞனாகி திருமணம் செய்து ஆறு குழந்தைகளுக்குத் தந்தையான பின்னர் எரா தெய்வத்தின் சூழ்ச்சியினால் தனது மனைவியையும் ஆறு பிள்ளைகளையும் தன்னையறியாமலேயே கொன்றார். இப்பாவத்திற்கு விமோட்சனம் கிடைக்கும் பொருட்டு கிரேக்கத்தில் பைத்தியா (Pythia) என்னும் அப்பல்லோ கடவுளின் குறிசொல்பவர் இருந்த இடமான டெல்பிக்கு எர்க்குலிசு சென்றார். அங்கு பைத்தியாவிடம் பாவ விமோட்சனத்திற்காக யாது செய்யவேண்டுமென வினவினார். மகிசீனி இராச்சியத்தை ஆண்டு வரும் ஹேர்க்கியுலசின் மைத்துனனான யுரிசுதியசு மன்னனிடம் சென்று அவன் கூறும் பத்து பாரிய வேலைகளையும் நிறைவேற்றுமாறு பைத்தியா கூறினார். இதுவே எர்க்குலிசால் ஆற்றப்பட்ட பன்னிரு வேலைகளுக்குமான பின்னணியாகும்.\n\nSection::::வேலைகள்.\nஎர்க்குலிசால் ஆற்றப்பட்ட பன்னிரு வேலைகளும் கீழே ஒழுங்காகத் தரப்பட்டுள்ளன. \n\nஉண்மையிலேயே எர்குலிசிற்குப் பத்து வேலைகளே வழங்கப்பட்டன. அவற்றில் இரண்டாவது வேலையான \"ஒன்பது தலைகளைக் க்ண்ட லேர்னியன் ஐட்ராவை கொல்லல்\" மற்றும் ஐந்தாவது வேலையான \"ஓகியன் மாட்டுத்தொழுவங்களைச் சுத்தம் செய்தல்\" ஆகியவை கணக்கில் எடுக்கப்படவில்லை. அயோலஸ் என்பரின் உதவியுடனேயே லேர்னியன் ஐட்ராவை கொன்றதால் அவ்வேலை கணக்கில் எடுக்கப்படவில்லை. ஓகியன் மாட்டுத்தொழுவங்களைச் சுத்தம் செய்ததன் மூலம் எர்குலிசிற்கு சன்மானங்கள் கிடைத்தமையால் அவ்வேலையும் கணக்கில் எடுக்கப்படவில்லை. இவை இரண்டிற்கும் பதிலாக மேலதிகமாக இரு வேலைகள் கொடுக்கப்பட்டன. அவையே \"ஹெஸ்பிரிடீஸின் அப்பிள்களைத் திருடல்\" மற்றும் \"செர்பெரஸ் எனும் பாதாள உலகைக் காவல் செய்யும் நாயினைப் பிடித்து பூமியிற்குக் கொண்டுவருதல்\" ஆகியவையாகும்.\n\nSection::::முதலாம் வேலை:நீமியன் சிங்கம்.\nநீமியா (Nemea) எனும் இடத்தில் பெரிய கொடிய சிங்கம் ஒன்று அந்நகரத்தில் வாழும் மக்களை அச்சுறுத்திவந்தது. இரும்பாயுதங்களோ வெண்கலத்தினாலான ஆயுதங்களே கூரிய கற்களோ அதன் தோலைத் துளைக்க முடியாது. நீமியன் சிங்கத்தைக் கொன்று அதன் தோலை எடுத்து வருதலை முதலாவது வேலையாக யுரிசுதியசு மன்னன் எர்குலிசிற்குக் கொடுத்தான். \n\nநீமியா நகரத்திற்குச் சென்ற எர்க்குலிசு அங்கு மொலொர்கோசு எனும் ஆடு மேய்க்கும் மனிதனின் குடிசையில் தங்கினான். மொலொர்கோசின் மகனையும் அச்சிங்கமே கொன்றது என்பதை எர்க்குலிசு அறிந்தான். ஹேர்க்கியூலசின் பெருமைகளை அறிந்த மொலொர்கோஸ் தன்னிடமிருந்த ஒரேயொரு செம்மறி ஆட்டுக்கடாவினை எர்க்குலிசிற்குக் கொடுக்கத் தீர்மானித்தான். எனினும் அதனை மறுத்த எர்க்குலிசு அவரிடம் முப்பது நாட்கள் காத்திருக்குமாறு கூறினான். முப்பது நாட்களில் நீமியன் சிங்கத்தைக் கொன்று நான் திரும்பி வந்துவிட்டால் செம்மறி ஆட்டுக்கடாவினை சீயசிற்குப் பலியிடுமாறும் திரும்பி வராவிடில் சியுசு தெய்வத்திற்கு இறந்த தன்னையே பலியிடுமாறும் எர்க்குலிசு பதிலளித்தான்.\n\nட்ரீடோஸ் மலையில் நீமியன் சிங்கம் நிற்பதைக் கண்டுகொண்ட எர்க்குலிசு அதனை தனது அம்புகளால் தாக்கத் தொடங்கினான். எனினும் தனது அம்புகள் அம்மிருகத்தை எதுவும் செய்யாது என்பதைப் புரிந்து கொண்ட எர்க்குலிசு தனது கடத்தின் மூலம் அதனைத் தாக்கினான். தாக்கப்பட்ட சிங்கம் தனது குகைக்குள் வேகமாக ஓடியது. அச்சிங்கம் வசித்து வந்த குகை இரு வாயில்களைக் கொண்டிருந்தது. எர்க்குலிசு அவற்றில் ஒன்றைப் பெரிய வலைகளால் அடைத்தான். மற்றொரு வாயில் மூலம் குகையினுள் சென்ற எர்க்குலிசு சிங்கத்துடன் சண்டையிட்டு அதனைக் கொன்றான். சண்டையின் போது அவனின் ஒரு விரலை சிங்கம் கடித்தது. சிங்கத்தின் தோலை உரித்து தனது முதுகில் தாங்கியபடி மொலொர்கோசிடம் எர்க்குலிசு திரும்பினான். பின்னர் அவர்கள் இருவரும் முன்கூறியபடி செம்மறியாட்டை சியுசு தெய்வத்திற்குப் பலியிட்டனர். பிறகு எர்க்குலிசு சிங்கத்தின் தோலுடன் மகிசீனி இராச்சியத்திற்குத் திரும்பினான். எர்க்குலிசைக் ககண்டு யுரிசுதியசு மன்னன் வியந்ததுடன் மட்டுமின்றி பயமும் அடைந்தான். தனக்கு எந்நேரத்திலும் எர்க்குலிசினால் ஆபத்து வரக்கூடும் என்று நினைத்த யுரிசுதியசு மன்னன் தனது பாதுகாப்புக் கருதி அவன் ஒளிந்து கொள்வதற்காக ஓர் பெரிய வெண்கலச் சாடியினைச் செய்து வைத்தான். பிறகு அவர் எர்க்குலிசிடம் இனி வரும் வேலைகளின் கடினத்தன்மை அதிகமாகிக் கொண்டே இருக்கும் என்றான்.\n\nSection::::இரண்டாம் வேலை:லேர்னியன் ஐட்ரா.\nலேர்னா எனப்படும் ஏரியில் ஒன்பது தலைகளைக் கொண்ட ஐட்ரா ஒன்று வாழ்ந்து வந்தது. அதன் தலைகள் வெட்ட வெட்ட இரண்டு மடங்காக பெருகும் ஆற்றல் படைத்திருந்தன. அதன் உடல் நாயைப் போன்று அமைந்திருந்தது. அது வெளியிடும் மூச்சுக்காற்றும் நச்சுத்தன்மை வாய்ந்ததாகும். ஒன்பது தலைகளில் நடுவில் காணப்பட்ட தலை ஒருபோதும் அழியாத ஆற்றலைக் (Immortal) கொண்டிருந்தது. லேர்னியன் ஐட்ராவைக் கொல்வதே எர்க்குலிசிற்குக் கொடுக்கப்பட்ட இரண்டாவது வேலையாகும். \n\nதனது மருமகனான அயோலசுடன் இணைந்து தேரில் லேர்னா ஏரி இருந்த இடத்திற்கு எர்க்குலிசு சென்றான். அதீனா தெய்வத்தின் ஆலோசனைப்படி நெருப்பு அம்புகளால் ஐட்ராவின் எட்டுத்தலைகளையும் எர்க்குலிசு வீழ்த்தினான். இவ்வாறு எர்க்குலிசு ஐட்ராவுடன் மும்முரமாக சண்டையில் ஈடுபட்டுக்கொண்டிருந்த பொழுது எரா தெய்வம் அவனைக் கொல்வதற்காக கொடிய நண்டு ஒன்றை அனுப்பினாள். எனினும் தனது பலமான கால்களால் அந்நண்டின் ஓட்டை உடைத்து அதனை எர்க்குலிசு கொன்றான். பின்னர் அதீனா தெய்வம் வழங்கிய பொன் வாளால் ஐட்ராவின் அழியா சக்தி பெற்ற தலையை வெட்டினான். பின்னர் ஐட்ராவின் இரத்தத்தை தன்னுடைய சில அம்புகளின் முனையில் தோய்த்தெடுத்தான். எரா தெய்வம் எர்க்குலிசினால் கொல்லப்பட்ட ஐட்ரா மற்றும் நண்டு ஆக்ய இரண்டையும் வானில் இருவேறு விண்மீன் தொகுதிகளாக அமர்த்தினார். \n\nஇவ்வேலையை செய்து முடிப்பதற்கு எர்க்குலிசு அயோலசின் உதவியை நாடியதால் அது யுரிசுதியசு மன்னனால் கணக்கில் எடுக்கப்படவில்லை. இதற்குப் பதிலாக வேறொரு வேலை கொடுக்கப்பட்டது.\n\nSection::::மூன்றாம் வேலை:செரினியன் பெண்மான்.\nநீமியன் சிங்கம் மற்றும் லேர்னியன் ஐட்ரா ஆகிய இரண்டிடமும் இருந்து எர்க்குலிசு தப்பித்து விட்டதால் யுரிசுதியசு மன்னனும் எரா தெய்வமும் கோபம் கொண்டனர். யுரிசுதியசு மன்னன் எர்க்குலிசிற்கு மூன்றாவது வேலையாக செரினியன் பெண்மானைப் உயிருடன் பிடிக்குமாறு உத்தரவிட்டான்.\n\nஇம்மானானது மிகவும் வேகமாக ஓடக்கூடியது. கிரேக்கத் தொன்மவியலில் காணப்படும் வேட்டைத் தெய்வமான ஆர்ட்டிமிசு சிறுபிள்ளையாக இருந்தபோது அனோரஸ் ஆற்றின் அருகில் ஐந்து பெண்மான்கள் புல் மேய்ந்து கொண்டிருப்பதைப் பார்த்தார். அவை எருது போன்ற தோற்றத்தில் காணப்பட்டன. அவற்றின் கொம்புகள் தங்கத்தாலும் குளம்புகள் வெண்கலத்தினால் ஆனவையாகும். அவற்றில் நான்கைப் பிடித்து ஆர்ட்டிமிசு தனது தேரில் பூட்டினார். அவற்றில் ஐந்தாவது மானானது ஆர்ட்டிமிஸிடம் இருந்து தப்பித்து அர்காடியாவில் அமைந்துள்ள செரினியன் மலையில் வாழ்ந்து வந்தது. இம்மானை எர்க்குலிசிற்கு எதிராகப் பயன்படுத்துவதற்கு எரா தெய்வம் முன்னரே திட்டமிட்டிருந்தாள். இம்மானை வேட்டையாட சென்ற எவரும் உயிருடன் திரும்பியதில்லை. \n\nஒரு வருடமாக எர்க்குலிசு இம்மானைத் துரத்தியும் அது அகப்படவில்லை. இறுதியில் ஆர்ட்டிமீசின் மலையில் அம்மான் சென்று தஞ்சம் அடைந்தது. எர்க்குலிசு அம்மானின் முன்கல்களை தனது அம்பொன்றினால் இரத்தம் வராதவாறு சுற்றி இணைத்துக்கட்டி தனது முதுகில் தூக்கி வைத்தபடி மகசீனி இராச்சியத்திற்குத் திரும்பினான். \n\nஅப்போது எர்க்குலிசை ஆர்ட்டிமிசு தெய்வம் வழிமறித்தார். அம்மானைப் பிடித்ததற்கு மன்னிப்புக் கேட்ட எர்க்குலிசு தனக்கு வைக்கப்பட்டிருக்கும் வேலைகள் பற்றிக்கூறி அம்மானை மீண்டும் திருப்பியளிப்பதாக எர்க்குலிசு கூறவே அவன் மீது இரக்கம் கொண்ட ஆர்ட்டிமிசு எர்க்குலிசு அம்மானை எடுத்துச் செல்ல அனுமதியளித்தாள்.\n\nSection::::நான்காம் வேலை:எரிமான்தியன் காட்டுப்பன்றி.\nயுரிசுதியசு மன்னன் எரிமான்தியக் காட்டுப்பன்றியை உயிருடன் பிடித்தலை எர்க்குலிசிற்கு நான்காவது வேலையாகக் கொடுத்தான். எரிமான்தசு எனும் மலையின் உச்சியில் வசித்து வந்ததாதில் இக்காட்டுப்பன்றி எரிமான்தியன் காட்டுப்பன்றி எனும் பெயரைப் பெற்றது. மிகவும் கொடூரமான இக்காட்டுப்பன்றி அங்கு வாந்து வந்த மக்கள் அனைவரையும் கொடுமைப்படுதியதுடன் அதன்வழியில் வருகின்ற அனைத்தையும் தனது தந்தங்களால் முட்டிமோதுவதை வழக்கமாககொண்டிருந்தது. \n\nஎரிமான்தசு மலைக்குச் (Mount Erymanthos) செல்லும் வழியில் எர்க்குலிசு தன் பழைய நண்பன் போலசு எனும் குதிரை மனிதனை சந்தித்தான். அவனுடன் இரவுணவை பகிர்ந்து கொண்ட எர்க்குலிசு போலசிடம் எரிமான்தியன் காட்டுப்பன்றியைத் தோற்கடிப்பது பற்றிய ஆலோசனைகளைக் கேட்டபோது, ஆழமான பனிக்குழியொன்றில் வீழ்த்துவதன் மூலம் இலகுவாக அப்பன்றியைப் பிடித்துவிடலாம் எனப் போலசு கூறினான். அன்றைய இரவு உணவினை உண்டு முடிந்ததும் எர்க்குலிசு போலஸிடம் குடிப்பதற்கு வைன் தருமாறு கேட்டான். ஓர் சாடியினுள் இருந்த அந்த வைன் டயோனைசசின் பரிசு என்றும் அது அனைத்துக் குதிரை மனிதர்களுக்கும் சொந்தமானது என்றும் அதனால் எர்க்குலிசிற்கு வைன் கொடுக்க முடியாது என்றும் போலசு மறுப்புத் தெரிவித்தான். இதனால் கோபங்கொண்ட எர்க்குலிசு வைன் சாடியினைத் திறந்தான். அப்போது வைனிலிருந்து வந்த மணத்தினை நுகர்ந்த அனைத்துக் குதிரை மனிதர்களும் அவ்விடத்திற்கு வந்தனர். சிலர் கோபம் கொண்டு எர்க்குலிசு மீது பாறைகளாலும் மரக்கிளைகளாலும் தாக்கினர். இதனால் கோபங்கொண்ட எர்க்குலிசு லேர்னியன் ஐட்ராவின் நஞ்சு தோய்க்கப்பட்ட அம்புகளால் அவர்களில் சிலரைக் கொன்றான். சிலரை பல மைல் தூரம் துரத்திச் சென்றான். இதற்கிடையில் ஓர் அம்பிலேயே தன்னைபோன்ற குதிரை மனிதர்கள் கொல்லப்பட்டதைக் கண்டு வியந்த போலசு அம்பு பட்டு இறந்த ஒரு குதிரை மனிதனின் உடலில் இருந்த அம்பை எடுத்துப் பார்த்தான். பார்க்கும் போது அவ்வம்பு போலசின் காலில் விழவே அவன் உயிரிழந்தான். குதிரை மனிதர்களைத் துரத்திய பின்னர் போலசிடம் திரும்பிய எர்க்குலிசு போலஸ் உயிரிழந்திருப்பதைக் கண்டு அதிர்ச்சியடைந்து அவனை நிலத்தில் புதைத்தான்.\n\nபின்னர் எர்க்குலிசு காட்டுப்பன்றியைத் தேடிச்சென்றான். அங்கு அப்பன்றியைக் கண்டுகொண்ட அவன் தன்னால் முடியுமான அளவு சத்தத்தை எழுப்பி அப்பன்றியை மிரள வைத்து மலை முழுவதும் துரத்தினான். அகப்படாத அப்பன்றி இறுதியில் புதர் ஒன்றினுள் நுழைந்து கொண்டது. அப்புதரினுள் தனது ஈட்டியை நுழைத்த எர்க்குலிசு இறுதியில் ஆழமான பனிக்குழி ஒன்றினுள் விழவைத்து வலையினால் அதனை உயிருடன் பிடித்துத் தூக்கிக்கொண்டு மகசீனி இராச்சியத்திற்குத் திரும்பினான்.\n\nSection::::ஐந்தாம் வேலை:ஓகியன் தொழுவங்கள்.\nஓகியன் தொழுவங்களைச் சுத்தம் செய்தலை யுரிசுதியசு எர்க்குலிசிற்கு ஐந்தாம் வேலையாகக் கொடுத்தான். ஓசியஸ் என்பவர் ஒரு காலத்தில் கிரேக்கத்திலேயே அதிகமான கால்நடைகளைக் கொண்டிருந்த அரசராகக் காணப்பட்டார். \nஇவ்வேலையை ஒரு நாளிலேயே செய்து முடித்தல் வேண்டும் என்பது நியதியாகும். முப்பது வருடங்களாக சுத்தம் செய்யப்படாத இத்தொழுவங்களில் ஆயிரத்திற்கும் மேற்பட்ட மாடுகள், ஆடுகள், எருதுகள், குதிரைகள் மற்றும் வேறு சில கால்நடைகள் இருந்துவந்தன.\n\nஓகியசு மன்னனிடம் வந்த எர்க்குலிசு யுரிசுதியசு கொடுத்த வேலை பற்றி மன்னனுக்கு எதுவும் கூறாது மன்னனின் தொழுவங்களை தான் ஒரே நாளிலேயே சுத்தம் செய்து தருவதாகவும் அதற்கு பரிசாக ஓசியஸ் மன்னனிடம் காணப்படும் மாடுகளில் மிகச்சிறந்த 10 மாடுகளைத் தரவேண்டும் எனவும் கூறவே மன்னனும் அதற்கு இணங்கினான். இதற்கு அமைவாக எர்க்குலிசு மாட்டு தொழுவம் இடத்திற்கு சென்று அங்குள்ள ஒரு பகுதி சுவரினை உடைத்து மிகப் பெரிய துவாரம் ஒன்றை உருவாக்கினான். பின்னர் அத்துவாரத்திற்கு நேர் எதிரே மற்றொரு துவாரம் ஒன்றையும் உருவாக்கினான். பின்னர் அத்துவாரங்களினை நீர் ஊடறுத்து செல்வதற்காக ஓர் பெரிய நீரோடுபாதையை செய்ததுடன் தொழுவத்திற்கு அண்மையிலுள்ள இரு ஆறுகளை இடைமறித்து அவற்றை தொழுவத்தின் பக்கம் திருப்பினான். ஆற்று நீர் அனைத்தும் தொழுவத்தினுள் சென்றது. அவ்வாறு சென்ற ஆற்று நீரானது அத்தொழுவத்தில் 30 வருடங்களுக்கு மேலாகவும் தேங்கி நின்ற எச்சங்கள் யாவற்றையும் சேர்த்துக் கொண்டு மறு முனையினில் அமைக்கப்பட்ட துவாரத்தினூடாக சென்றது. ஒரு சில நிமிடங்களிலேயே அத்தொழுவம் சுத்தமானது. \n\nSection::::ஆறாம் வேலை:சிடிம்பதீலியன் பறவைகள்.\nஎர்க்குலிசின் பன்னிரு வேலைகளில் ஆறாவதாக அவனுக்குக் கொடுக்கபட்ட வேலை மிகக் கொடிய பறவைகளான சிடிம்பதீலியன் பறவைகள் கொல்வது அல்லது விரட்டி அடிப்பதாகும். இப்பறவைகள் சிடிம்பத்தோலசு எனும் நகரினை அண்மித்து அமைந்திருக்கும் ஏரி ஒன்றில் அருகிலுள்ள மரங்களில் ஆயிரக்கணக்காக கூட்டம் கூட்டமாக வாழ்ந்து வந்தன. இவை மனிதர்களையும் உண்ணக்கூடிய மிகவும் கொடிய பறவைகளாகக் கூறப்பட்டன. இவற்றின் அலகு வெண்கலத்தினாலும் இறகுகள் பலம் வாய்ந்த உலோகத்தினாலும் காணப்பட்டன.\n\nபறவைகள் வசித்து வந்த ஏரிப்பகுதியை எர்க்குலிசு வந்தடைந்தான். எந்தவித திட்டங்களோ முன்னேற்பாடுகளோ இன்றி வந்த அவனுக்கு அதீனா தேவதை தக்க தருணத்தில் வந்து உதவி செய்தாள். எர்க்குலசிற்கு அவள் க்ரொடோலா எனப்படும் இரு பாரிய தட்டுக்களை வழங்கினாள். இவற்றை இருகைகள் மூலம் தட்டுவதனால் பாரிய ஓசையை எழுப்ப முடியும். இத்தட்டுகள் கிரேக்கத் தொன்மவியலில் ஆயுதக் கடவுளான எப்பீசுடசால் செய்யப்பட்டவையாகும். அருகில் உள்ள மலையினில் ஏறிய எர்க்குலிசு அவ்விரு பாரியதடுக்களையும் தட்டி மரத்தில் இருந்த பறவைகளை வெளிவரச் செய்தான். பின்னர் தன்னுடைய கடம் மற்றும் அம்புகளைக் கொண்டு அப்பறவைகளைத் தாக்கினான். அவனது தாக்குதலினை எதிர்கொள்ள முடியாத பறவைகள் சில அவ்விடத்தைவிட்டு பறந்து சென்றதுடன் பல்வேறு பறவைகள் இறந்தும் போயின. \n\nSection::::ஏழாம் வேலை:கிரேட்டன் காளை.\nஹேர்க்கியூலிசின் ஏழாவது வேலை கிரேட்டன் காளையைப் பிடித்து வர வேண்டும் என்பதாகும். ஹேர்கியூல்சு கிரேட் தீவிற்கு பயணம் செய்தார். அத்தீவின் அரசன் மினோசு கிரேட்டன் காளையை ஹேர்கியூல்சுக்கு அளித்தான்.\n\n"}
{"id": "298668", "url": "https://ta.wikipedia.org/wiki?curid=298668", "title": "இந்திய சமூக ஜனநாயகக் கட்சி", "text": "இந்திய சமூக ஜனநாயகக் கட்சி\n\nஇந்திய சமூக ஜனநாயகக் கட்சி (எஸ். டி. பி. ஐ) ஓர் இந்திய அரசியல் கட்சியாகும். இது இசுலாமியர், தாழ்த்தப்பட்ட மற்றும் ஒடுக்கப்பட்ட சமூகத்திற்காக குரல் கொடுத்து வருகிறது.\n\nSection::::தமிழ்நாடு சட்டமன்றத் தேர்தல், 2016.\nதமிழ்நாடு சட்டமன்றத் தேர்தல், 2016 இல் திமுக கூட்டணியில் இந்திய சமூக ஜனநாயகக் கட்சி (எஸ்டிபிஐ) இணைந்து போட்டியிடும் என்று அறிவித்தது..பின்னர் ஏப்ரல் 7 அன்று திமுகவுடன் தொகுதி பங்கீடு குறித்து பேச்சுவார்த்தை உடன்பாடு எட்டாமல் கூட்டணியில் இருந்து விலகியது. எஸ்.டி.பி.ஐ கட்சியானது 30 தொகுதிகளில் தனித்து போட்டியிடும் என அக்கட்சியின் தமிழ் மாநில தலைவர் தெஹக்லான் பாகவி அறிவித்தார். 2016 தமிழக சட்டமன்ற தேர்தலில் போட்டியிட்ட அனைத்து தொகுதிகளிலும் வெற்றி வாய்ப்பை இழந்தது.\nSection::::கேரளா சட்டமன்றத் தேர்தல், 2016.\n2016 கேரளா சட்டமன்றத் தேர்தலில் கூட்டணி இல்லாமல் தனித்து 82 தொகுதிகளில் போட்டியிட்டது. போட்டியிட்ட அனைத்து தொகுதிகளிலும் வெற்றி வாய்ப்பை இழந்தது.\n"}
{"id": "298669", "url": "https://ta.wikipedia.org/wiki?curid=298669", "title": "துவாரன் அனல்மின் நிலையம்", "text": "துவாரன் அனல்மின் நிலையம்\n\nதுவாரன் அனல்மின் நிலையம் \"(Dhuvaran Thermal Power Station)\" என்பது இந்தியாவின் குசராத்து மாநிலம், ஆனந்து மாவட்டத்தில் இருக்கும் காம்பாட் அல்லது காம்பே என்றழைக்கப்படும் நகரத்தில் இயங்கும் மின்னுற்பத்தி நிலையம் ஆகும். குசராத்து மாநில மின்சாரக்கழக நிறுவனம் இந்த மின் உற்பத்தி நிலையத்தை நிர்வகிக்கிறது. குசராத் மாநில மின்சாரக்கழக நிறுவனத்தின் மூல நிறுவனமான குசராத் மின்சார வாரியத்தின் முதல் மின் உற்பத்தி நிலையம் இதுவேயாகும்.\n\nSection::::கொள்திறன்.\nஇம்மின் உற்பத்தி நிலையம் டிசம்பர் 2010 முதல் தன் செயற்பாட்டை நிறுத்திக் கொண்டது \n"}
{"id": "298670", "url": "https://ta.wikipedia.org/wiki?curid=298670", "title": "எசார் பாந்தெர் மின்னுற்பத்தி நிலையம்", "text": "எசார் பாந்தெர் மின்னுற்பத்தி நிலையம்\n\nஎசார் பாந்தெர் மின்னுற்பத்தி நிலையம் \"(Essar Bhander Power Plant)\" என்பது இந்தியாவின் குசராத்து மாநிலம், சூரத் மாவட்டத்தில் இருக்கும் அசீரா என்ற துறைமுக நகரத்திற்கு அருகில் அமைந்துள்ள வாயு அடிப்படையிலான அனல்மின் நிலையம் ஆகும். இம்மின்னுற்பத்தி நிறுவனம், எசார் ஆற்றல் பொதுத்துறை நிறுவனத்தால் இயக்கப்படுகிறது. \n\nSection::::கொள்திறன்.\n500 மெகாவாட் மின்னுற்பத்தித் திறன் கொண்ட இம்மின் உற்பத்தி நிலையம், அக்டோபர் 2008 முதல் செயற்படத் தொடங்கியது.\n"}
{"id": "298675", "url": "https://ta.wikipedia.org/wiki?curid=298675", "title": "தாகர்கள்", "text": "தாகர்கள்\n\nதாகர்கள், (இலத்தீன்: \"தாஹே\";  பண்டைய கிரேக்கம்: Δάοι, Δάαι, Δαι, Δάσαι \"தாவொய், தாய், தய், தசாய்\"; சமசுகிருதம்: \"தசா\"; சீனமொழி: \"தாயி\" 大益) பண்டைய மத்திய ஆசிய மக்கள் ஆவர். பாரிணி, ஃசான்தீ மற்றும் பிசூரி - பழங்குடிகளின் கூடுக்குழுவான தாகர்கள் வசித்த இடம், இப்போது துருக்மெனிஸ்தானில் உள்ளது. இந்த நிலப்பரப்பை தாகெஸ்தான், தாகிஸ்தான் மற்றும் திகிஸ்தான் என்று அழைக்கபட்டது.\n"}
{"id": "298677", "url": "https://ta.wikipedia.org/wiki?curid=298677", "title": "பாங்க்சி", "text": "பாங்க்சி\n\nபாங்க்சி என்பவர் இன்னாரென்று உறுதிப்படுத்தப்படாத, இங்கிலாந்தைச் சேர்ந்த சுவரோவியரும், அரசியற் செயற்பாட்டாளரும், திரைப்பட இயக்குனரும் ஆவார். 2008இல் நாளிதழ் ஒன்று நடத்திய புலனாய்வும், 2016இல் நிலவியல் தடவரைவு முறையில் நடந்த ஆய்வொன்றும் அவர் ராபின் கன்னிங்ஹாமாக இருக்கலாம் என்று சுட்டுகின்றன. நையாண்டி மிகுந்த அவரது தெரு ஓவியங்களும், அதிரடியான வாசகங்களும், தனித்துவமான துளைவழி படியெடுத்தல் பாணியில் அமைந்த சுவரோவியங்களைக் கசப்பு நகைச்சுவை கலந்து அளிப்பவை. இவரது அரசியல், சமூக விமர்சனப் படைப்புகள் உலகெங்கிலும் உள்ள தெருக்களிலும், சுவர்களிலும், பாலங்களிலும் இடம்பெற்றுள்ளன. பாங்க்சியின் படைப்புகள் ஓவியர்களும், இசைக்கலைஞர்களும் சேர்ந்து பங்களித்த \"பிரிஸ்டல் திரைமறைவுப் பண்பாட்டுச் செயற்பாடுகளின்\" பின்புலத்தில் பிறந்தவையாகும்.\n\nSection::::அரசியல், சமூகக் கருப்பொருட்கள்.\nசுவரோவியம் என்பது அடித்தட்டு வர்க்கத்தின் பழிவாங்கல் நடைமுறை அல்லது கெரில்லா போர்முறைகளில் ஒன்று என்றும், தம்மிலும் பெரிய, வலுவான எதிரியிடமிருந்து அதிகாரம், நிலப்பரப்பு, புகழ் ஆகியவற்றை பறித்துக்கொள்ள உதவுகிறது என்றும் பாங்க்சி கருத்துரைத்தார். \"உங்களிடம் தொடர்வண்டி நிறுவனம் ஒன்று சொந்தமாக இல்லையென்றால் அப்படியொன்றை வரைந்துகொள்ளுங்கள்\" என்று சொல்லும் பாங்க்சி இந்த \"வர்க்கப் போராட்டத்தில்\" ஒரு சமூக வர்க்கக் கூறு இருப்பதாகக் கருதுகிறார். பாங்க்சியின் படைப்புகளில் மையமாகக் குவிந்த அதிகாரத்தைக் கேலிசெய்யும் வேட்கை தெரிகிறது. அதிகாரம் இருப்பதுவும், தமக்கு எதிராகச் செயற்படுவதுவும் உண்மையே என்றாலும் அஃதொன்றும் அவ்வளவு செயற்திறன் கொண்டதல்ல; அதை எளிதில் ஏமாற்ற முடியும், ஏமாற்ற வேண்டும் என்பதை பொதுமக்களுக்கு தமது படைப்புகள் உணர்த்தும் என்றும் நம்புகிறார்.\n\nபோர் எதிர்ப்பு, மிகைநுகர்வு எதிர்ப்பு, பாசிச எதிர்ப்பு, ஏகாதிபத்திய எதிர்ப்பு, சர்வாதிகார எதிர்ப்பு, அரசுவேண்டாக் கொள்கை, மறுப்பியல், இருத்தலியல் போன்றன இவரது படைப்புகளில் காணலாகும் சமூக, அரசியல் கருப்பொருட்கள். பேராசை, வறுமை, இரட்டை நிலைப்பாடு, சலிப்பு, மனக்கசப்பு, அபத்த மனநிலை, சமுக அந்நியமாதல் போன்ற மாந்தர்நிலைக் கூறுகளையும் விமர்சிக்கிறார். பாங்க்சி பொதுவாக காட்சிப்புலம் சார்ந்த படிமங்களையே தனது படைப்புகளில் சார்ந்திருந்தாலும், அவரது பல நூல்களிலும் அரசியல் சார்ந்த கருத்துக்களைத் தெரிவித்துள்ளார். \"யாரெல்லாம் சுட்டுக்கொல்லப்பட வேண்டும்\" என்ற தனது பட்டியலைத் தொகுத்துச் சொல்லும்போது, \"பாசிசக் குண்டர்கள், மத அடிப்படைவாதிகள், இந்த மாதிரி யாரையெல்லாம் சுடவேண்டும் என்று உங்களுக்குச் சொல்பவர்கள்\" என்று பட்டியலிடுகிறார். தனது அரசியல் நிலைப்பாட்டைப் பற்றி வேடிக்கையாகச் சொல்லும்போது \" நான் இவ்வுலகின் நிலை கண்டு எந்த அளவுக்குத் துயருறுகிறேன் என்றால், நான் தின்னும் இரண்டாவது ஆப்பிள் பணியாரத்தைத் தின்று முடிக்க முடியவில்லை என்றால் பார்த்துக்கொள்ளுங்களேன்\" என்கிறார்.\"\n"}
{"id": "298678", "url": "https://ta.wikipedia.org/wiki?curid=298678", "title": "இலையடி பழச்செடி", "text": "இலையடி பழச்செடி\n\nஇலையடி பழச்செடி (\"Ruscus aculeatus\", \"butcher's-broom\" என்றும் அறியப்படும்) இது ஒரு பசுமைமாறா யுரேசிய புதர்ச்செடியாகும். இந்தப் புதரில் பச்சை நிற சிறிய மலர்கள் வசந்த காலத்தில் தோன்றும். பொதுவாக தாவரங்களின் தண்டுகளில் காம்புகள் தோன்றி பூத்துப் பழங்கள் தோன்றும். ஆனால் இந்த புதர்செடியில் இலைகளின் நடுவில் காம்புகள் தோன்றி பூத்து, காய்த்து பழுக்கின்றன. இதன் இலைகளே தண்டுகளாக செயல்படுகின்றன. அதாவது தண்டுகள் தட்டையாக இலைபோல இருக்கின்றன. பெரும்பாலும் இதன் விதைகள் பறவைகள் வழியாகவே பரவுன்றன, என்றாலும் கிழங்குகள் வழியாகவும் இந்தப் புதர்கள் பரவுகின்றன. இது தோட்டங்களிலும் வளர்க்கப்படுகின்றது அங்கிருந்தும் இது பரவுகிறது. இந்தச் செடியில் இருந்து மருந்துகளும் தயாரிக்கப்படுகின்றன.\n\n\n"}
{"id": "298679", "url": "https://ta.wikipedia.org/wiki?curid=298679", "title": "மிதுனம் (விண்மீன் குழாம்)", "text": "மிதுனம் (விண்மீன் குழாம்)\n\nமிதுனம் (Gemini) அல்லது இரட்டை என்பது ஓரை வட்டத்தில் காணப்படும் விண்மீன் குழாம்களில் ஒன்றாகும். இது ஓரை வட்டத்தில் (இராசிச் சக்கரத்தில்) மூன்றாவதாக அமைந்துள்ளது. கி.பி. இரண்டாம் நூற்றாண்டில் வானியலாளரான தொலமியினால் குறிப்பிடப்பட்ட 48 விண்மீன் குழாம்களில் இதுவும் ஒன்றாகும். தற்காலத்தில் காணப்படும் 88 நவீன விண்மீன் குழாம்களில் கூட இது உள்ளடங்கியுள்ளது. இலத்தீனில் இது \"இரட்டையர்கள்\" என அழைக்கப்படுகின்றது. கிரேக்கத் தொன்மவியலில் காணப்படும் கஸ்டர் மற்றும் பொலக்ஸ்(Castor and Pollux) எனும் இரட்டையர்களுடனும் இரட்டை (மிதுனம்) விண்மீன் குழாம் தொடர்பு \n"}
{"id": "298683", "url": "https://ta.wikipedia.org/wiki?curid=298683", "title": "டிராகன் பழம்", "text": "டிராகன் பழம்\n\nடிராகன் பழம் (\"pitaya\" அல்லது \"pitahaya\" என்பது கள்ளி இனத்தாவரத்தில் விளையும் ஒரு பழம் ஆகும்.\nSection::::தாய் மொழிப் பெயர்கள்.\nஇந்தப் பழம் பொதுவாக ஆங்கிலத்தில் டிராகன் புரூட் என அழைக்கப்படுகிறது. இந்தப் பெயர் ஆசிய மொழிகளில் இதை அழைப்பதில் இருந்து வந்தது. இது இந்தோனேசிய மொழியில் \"buah naga\" (இலக்கியத்தில். டிராகன் பழம்), கெமர் மொழியில் \"sror kaa neak\" (டிராகன் அளவு), தாய்லாந்து மொழியில் \"kaeo mangkon\" (தாய்) (டிராகன் படிகம்), லாவோ \"maak manggohn\" (லாவோ), வியட்நாம் மொழியில் \"thanh long\" (பச்சை டிராகன்), சீன மொழியில் \"huǒ lóng guǒ\" (நெருப்பு டிராகன் பழம்) அல்லது \"lóng zhū guǒ\" (டிராகன் முத்துப் பழம்).\n\nSection::::நிலவியல்.\nஇது மெக்சிகோவைச். சேர்ந்ததாகக் கருதப்படுகிறது அங்கிருந்து நடு அமெரிக்காவுக்குப் பரவி பின் உலகம் முழுவதும் பரவியுள்ளது.\n\nஇவை கிழக்கு ஆசியா, தெகாசியா, தென் கிழக்காசிய நாடுகளான கம்போடியா, தாயாலாந்து, சீனா, மலேசியா, வியட்நாம், இலங்கை, பிலிபீன்சு, இந்தோனேசியா, அண்மைக்காலமாக வங்கதேசம், மேலும் இவை ஓக்கினாவா மாகாணம், ஐக்கிய மாகாணம், இசுரேல், வடக்கு ஆஸ்திரேலியா, தெற்கு சீனா, சைப்பிரசு, கேனரி தீவுகள் ஆகிய பகுதிகளில் விளைகின்றன.\n\nஇந்தப்பழத்தை உலகம் முழுக்கப் பரப்பியவர்கள் ஐரோப்பியர்களே. தைவானுக்கு இந்தப்பழத்தை அறிமுகப்படுத்தியவர்கள் ஒல்லாந்தர்கள். இதன் பூக்கள் இரவு நேரத்தில் பூக்கும். இரவில் பூக்கள் பூப்பதால் இதை “இரவு ராணி” என்று அழைப்பர். வழக்கமாக பழம் அடர் சிவப்பு நிறத்தில் இருக்கும், இந்தப் பழத்தை மஞ்சள் அல்லது இளஞ்சிவப்பு நிறத்திலும் காணலாம். இந்த பழத்தில் பச்சை செதில்கள் போல் அமைப்பு உள்ளது. பழத்தின் மையத்தில், இனிப்பான கொழகொழப்பான சதையும் அதில் சிறு கருப்பு விதைகள், வெள்ளை அல்லது சிவப்பு நிறத்தில் இருக்கும். இதை ஒரு அலங்காரச் செடியாகவும் தோட்டங்களில் வளர்ப்பர். இது\" கொடி போன்ற ஒட்டுயிர் தாவரம் ஆகும்.\"\n"}
{"id": "298688", "url": "https://ta.wikipedia.org/wiki?curid=298688", "title": "பதான்கோட் மாவட்டம்", "text": "பதான்கோட் மாவட்டம்\n\nபதான்கோட் மாவட்டம் (Pathankot district) வட இந்தியாவின் பஞ்சாப் மாநிலத்தின் இருபத்து இரண்டு மாவட்டங்களில் ஒன்றாகும். இம்மாவட்டத்தின் நிர்வாகத் தலைமையிடம் பதான்கோட் ஆகும். இம்மாவட்டம் 27 சூலை 2011-இல் புதிதாக துவக்கப்பட்டது.\n\nSection::::அமைவிடம்.\nசிவாலிக் மலை அடிவாரத்தில் பஞ்சாப் மாநிலத்தின் வடமேற்கு பகுதியில் அமைந்துள்ள பதான்கோட் மாவட்டம், இந்தியா - பாகிஸ்தான் எல்லைப் பகுதியில் அமைந்துள்ளது. \n\nவடக்கில் சம்மு காஷ்மீர் மாவட்டத்தின் கதுவா மாவட்டம், கிழக்கில் இமாச்சலப் பிரதேசத்தின் சம்பா மாவட்டம் மற்றும் காங்கிரா மாவட்டம், தெற்கில் ஹோசியார்பூர் மாவட்டம் எல்லைகளாக கொண்டது.\nபியாஸ் ஆறு மற்றும் ராவி ஆறு இம்மாவட்டத்தில் பாய்கிறது.\n\nSection::::மாவட்ட நிர்வாகம்.\nகுர்தாஸ்பூர் மாவட்டத்தின் ஒரு வருவாய் வட்டமாக இருந்த பதான்கோட் 27 நவம்பர் 2011 முதல் பஞ்சாப் மாநிலத்தின் இருபத்து இரண்டாவது மாவட்டமாக செயப்படத்துவங்கியது.\n\n929 சதுர கிலோ மீட்டர் பரப்பளவு கொண்ட பதான்கோட் மாவட்டம் பதான்கோட் மற்றும் தார் கலான் என இரண்டு வருவாய் வட்டங்களையும், நரோட் ஜெய்மால் சிங் மற்றும் பாமியால் என இரண்டு துணை வட்டங்களையும் கொண்டது.\nநரோட் ஜெய்மால் சிங், பாமியா, தார்கலான், பதான்கோட், கரோட்டா மற்றும் சுஜன்பூர் என ஆறு\nஊராட்சி ஒன்றியங்களையும், கிராமங்களையும் கொண்டது.\n\nSection::::பொருளாதாரம்.\nஇம்மாவட்டத்தின் இராவி ஆற்றின் குறுக்கே கட்டப்பட்ட இரஞ்சித் சாகர் நீர்த்தேக்கம் 600 மெகாவாட் மின்சாரம் உற்பத்தி செய்யும் பல்நோக்கு நீர்த்தேக்கம் ஆகும். இந்நீர்த்தேக்கம் கோதுமை, அரிசி மற்றும் கரும்பு வேளாண்மை தொழிலுக்கு நீர் ஆதாரமாக உள்ளது.\nSection::::மக்கள் தொகையியல்.\n2011 ஆம் ஆண்டு இந்திய மக்கள் தொகை கணக்கெடுப்பின் படி பதான்கோட் மாவட்டத்தின் மொத்த மக்கள் தொகை 626154 ஆக உள்ளது.\n\nSection::::விமானப்படை தளம் தாக்குதல்.\nபதான்கோட்டில் உள்ள இந்திய இராணுவத்தின் விமானப்படை தளத்தை சனவரி 2016-இல் பாகிஸ்தான் நாட்டின் ஜெய்ஸ்-இ-முகமது அமைப்பு தீவிரவாதிகள் தகர்க்கும் முயற்சியை இந்திய இராணுவ வீரர்கள் தடுத்து விட்டனர்.\n"}
{"id": "298691", "url": "https://ta.wikipedia.org/wiki?curid=298691", "title": "குரூக்கிசைட்டு", "text": "குரூக்கிசைட்டு\n\nகுரூக்கிசைட்டு \"(Crookesite)\" என்பது Cu(Tl,Ag)Se அல்லது (Cu,Tl,Ag)Se என்ற மூலக்கூற்று வாய்ப்பாட்டால் அறியப்படும் ஒரு கனிமம் ஆகும். செலீனைடு வகை கனிமமான இது செப்பு மற்றும் செலீனியம் தனிமங்களுடன் மாறுபடும் தாலியம் மற்றும் வெள்ளி தனிமங்களால் ஆக்கப்பட்டுள்ளது.\n\nSection::::பண்புகள்.\nநீர்வெப்ப பாய்மங்களில் இருந்து வீழ்படிவாதல் முறையில் இக்கனிமம் உருவாகிறது. தாலியம் 16.3 சதவீதம், தாமிரம் 47.3 சதவீதம், வெள்ளி 2.9 சதவீதம் மற்றும் 33.6 சதவீதம் செலீனியம் என பகுதிப்பொருட்கள் இக்கனிமத்தில் சேர்ந்துள்ளன. \n\nநான்முகப் படிக அமைப்பில் படிகமாகியுள்ள குரூக்கிசைட்டு ஒளிபுகாத் தன்மையுடன் நீலநிறச் சாம்பல் முதல் இளஞ்சிவப்பு நீங்கிய பழுப்பு நிறமாக காணப்படுகிறது. 2.5 முதல் 3 என்ற மோவின் அளவுகோலில் 2.5 என்ற கடினத்தன்மை அளவும் 6.9 என்ற நீர் ஒப்படர்த்தியும் கொண்டுள்ளது.\n\nSection::::பெயர் மற்றும் கண்டுபிடிப்பு.\n1866 ஆம் ஆண்டு சுவீடனைச் சேர்ந்த சிக்ரிகெரம் என்பவர் இக்கனிமத்தைக் கண்டறிந்தார். தாலியம் தனிமத்தைக் கண்டறிந்த வில்லியம் குரூக்சு (1832-1919) என்பவரின் பெயர் இக்கனிமத்திற்குச் சூட்டப்பட்டது.\n\n"}
{"id": "298693", "url": "https://ta.wikipedia.org/wiki?curid=298693", "title": "காதம்பரி தேவி", "text": "காதம்பரி தேவி\n\nகாதம்பரி தேவி \"(Kadambari Devi)\" யோதிந்திரநாத் தாகூரின் மனைவியும் தேவேந்திரநாத் தாகூரின் மருமகளும் ஆவார். 1868 ஆம் ஆண்டு சூலை மாதம் 5 ஆம் நாள் இவருக்கு 10 வயதாக இருந்தபொழுது திருமணம் நடைபெற்றது. தன்னுடைய கணவரைவிட ஒன்பது வயது இளையவராக இவர் இருந்தார், அப்போது இவருக்கு கல்வி கற்பிக்க ஏற்பாடு செய்யப்பட்டது. மைத்துனர் இரவீந்திரநாத் தாகூரை விடவும் இவர் இரண்டு வயது மூத்தவர் ஆவார்.\n\nதாகூருடைய பல கவிதைகளைத் தொகுப்பதில், இவர் வெளிப்படுத்திய படைப்பாக்கமும் விமர்சனங்களும் இளம் ரவீந்திரநாத் தாகூரைப் பெரிதும் கவர்ந்தது. ஒரு நல்ல நண்பர் மற்றும் விளையாட்டுத் தோழனாக தாகூர் இவரிடம் பழகினார். தாகூரின் வாழ்க்கையில் மிக முக்கிய பங்காற்றிய பெண்களில் ஒருவராக காதம்பரி தேவி இருந்தார். தாகூர் மற்றும் காதம்பரி தேவி இவர்களின் உறவு சர்ச்சைக்குரியதாகவும் சோகத்தின் கூறுகள் நிரம்பியதாகவும் அறியப்படுகிறது.\nஇரவீந்திரநாத் தாகூருக்கு திருமணமான நான்கு மாதங்கள் கழித்து 1884 ஆம் ஆண்டு ஏப்ரல் 21 ஆம் நாள் இவர் எந்தவிதமானக் காரணங்களுமின்றி தற்கொலை செய்து கொண்டார்.தாகூர் குடும்பத்தினர் இவரது தற்கொலை பற்றி எப்போதும் மௌனம் காத்தனர். குடும்பப் பிரச்சினைகளே இவரது தற்கொலைக்கு காரணம் என்ற வதந்திகள் உலவின. இவரது மரணத்திற்குப் பிறகு தாகூர் மனமுடைந்து போனார். நீண்ட நாட்களுக்குப் பின்னர் தாகூர், இவர் நினைவாகப் பல பாடல்களையும் கவிதைகளையும் எழுதினார்.\n\nகாதம்பரி தேவியின் வாழ்க்கையை மையமாகக் கொண்டு 2015 ஆம் ஆண்டு இயக்குனர் சுமன் கோசு, காதம்பரி என்றொரு திரைப்படத்தை வெளியிட்டார். கொங்கோனா சென் சர்மா மற்றும் பரம்பிரதா சாட்டர்சி இத்திரைப்படத்தில் நடித்துள்ளனர்.\n\n"}
{"id": "298698", "url": "https://ta.wikipedia.org/wiki?curid=298698", "title": "குவிவுப் பல்கோணம்", "text": "குவிவுப் பல்கோணம்\n\nகுவிவுப் பல்கோணம் (\"convex polygon\") என்பது, தனக்குத்தானே வெட்டிக் கொள்ளாத எளிய பல்கோணம் ஆகும். இப்பல்கோணத்தின் வரம்பின் மீதமையும் எந்த இரு புள்ளிகளையும் இணைக்கும் கோட்டுத்துண்டு பல்கோணத்திற்கு வெளியில் செல்லாது. அதாவது குவிவுப் பல்கோணம், உட்புறத்தைக் குவிவுக் கணமாகக் கொண்ட எளிய பல்கோணமாக இருக்கும். ஒரு குவிவுப் பல்கோணத்தின் அனைத்து உட்கோணங்களும் 180 பாகையைவிடக் குறைந்த அல்லது சமமான அளவுள்ளவையாகும். ஒரு கண்டிப்பான குவிவுப் பல்கோணத்தின் உட்கோணங்கள் எல்லாம் 180 பாகையைவிடக் குறைந்த அளவாக இருக்கும்.\n\nகுவிவாக இல்லாத பல்கோணம் குழிவுப் பல்கோணம் எனப்படும்.\n\nSection::::பண்புகள்.\nஒரு எளிய பல்கோணத்தின் குவிவுத்தன்மைக்கான பண்புகள்:\n\nகூடுதல் பண்புகள்:\n\nஒரு வட்டத்தினுள், பல்கோணத்தின் உச்சிகள் வட்ட வளைவரை மேல் அமையுமாறு வரையப்படும் ஒவ்வொரு பல்கோணமும் தனக்குத்தானே வெட்டிக்கொள்ளாத ஒவ்வொரு பல்கோணமும் குவிவுப் பல்கோணமாகும். ஆனால் குவிவுப் பல்கோணங்கள் ஒவ்வொன்றையும் வட்டத்துக்குள் வரையமுடியாது.\n\nSection::::கண்டிப்பான குவிவு.\nஒரு எளிய பல்கோணத்தின் கண்டிப்பான குவிவுத்தன்மைக்கானப் பண்புகள்:\n\n"}
{"id": "298705", "url": "https://ta.wikipedia.org/wiki?curid=298705", "title": "செலீனியம் அறுசல்பைடு", "text": "செலீனியம் அறுசல்பைடு\n\nசெலீனியம் அறுசல்பைடு \"(Selenium hexasulfide)\" என்பது SeS என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். கந்தகத்தின் S8 வகை (வளைய எண்ம கந்தகம்) புறவேற்றுமை வடிவத்தை ஒத்த இச்சேர்மத்தின் மூலக்கூற்று அமைப்பு, இரண்டு செலீனியம் மற்றும் ஆறுகந்தக அணுக்களால் ஆன ஒரு வளையத்தைக் கொண்டுள்ளது. இதர செலீனியம் சல்பைடுகள் SenS8-n. மூலக்கூற்று வாய்ப்பாடுடன் காணப்படுகின்றன.\nவளையத்தில் செலீனியம் அணுக்கள் பிடித்துள்ள இடவமைப்பைப் பொறுத்து பலவகையான மாற்றீயன்கள் காணப்படுகின்றன. 1,2 ( இரண்டு செலீனியம் அணுக்களும் அடுத்தடுத்து) 1,3,1,4 மற்றும் 1,5 (செலீனியம் அணுக்கள் எதிரெதிராக). செலீனியம் அறுசல்பைடு ஒரு ஆக்சிசனேற்றும் முகவராகச் செயல்படுகிறது.\n\nகுளோரோ சல்பேன்கள் மற்றும் இருகுளோரோயிருசிலேன் இரண்டும் கார்பன் டை சல்பைடில் உள்ள பொட்டாசியம் அயோடைடில் வினைபுரிந்து 1,2 மாற்றியன் தயாரிக்கப்படுகிறது. இவ்வினையில் வளைய எண்மசெலீனியம் Se8 மற்றும் எட்டு உறுப்பு வளைய செலீனியம் சல்பைடுகள் உருவாகின்றன. SeS7 போன்ற ஏழு உறுப்பு மற்றும் ஆறு உறுப்பு வளைய சல்பைடுகள் இவ்வினையில் உருவாவதில்லை.\n"}
{"id": "298825", "url": "https://ta.wikipedia.org/wiki?curid=298825", "title": "இசுட்ரோன்சியம் சல்பைடு", "text": "இசுட்ரோன்சியம் சல்பைடு\n\nஇசுட்ரோன்சியம் சல்பைடு \"(Strontium sulphide)\" என்பது SrS என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். வெண்மை நிறத்தில் திண்மமாகக் காணப்படும் இச்சேர்மம், இசுட்ரோன்சியத்தின் முக்கியத் தாதுப் பொருளான செலசுடைட் தயாரிக்கும் போது இடைநிலைப் பொருளாகத் தோன்றுகிறது. செலசுடைட் தாது உபயோகமுள்ள பல சேர்மங்களைத் தயாரிக்க உதவுகிறது.\n\nSection::::தயாரிப்பு மற்றும் வினைகள்.\nஇசுட்ரோன்சியம் சல்பேட்டை 1000 பாகை செல்சியசு வெப்பநிலைக்கு மேல் சூடுபடுத்தி ஒடுக்க வினைக்கு உட்படுத்துவதன் மூலமாக இசுட்ரோன்சியம் சல்பைடு தயாரிக்கப்படுகிறது.\n\nஒவ்வோர் ஆண்டும் சுமார் 300,000 டன் இசுட்ரோன்சியம் சல்பைடு இம்முறையிலேயே தயாரிக்கப்படுகிறது. ஒளிரும் சல்பைடு மற்றும் ஒளிரா சல்பைடு என்ற இரண்டு நிலை சல்பைடுகளும் அறியப்படுகின்றன. மாசுக்கள், குறைபாடுகள் மற்றும் கலக்கப்படும் பொருட்கள் முதலியன் இங்கு முக்கியத்துவம் பெறுகின்றன\n\nகாரமண் உலோகமான இத்தனிமத்தின் சல்பைடு உப்பு நீருடன் விரைவாகச் சேர்ந்து நீராற்பகுப்பு அடைகிறது. \n\nஇக்காரணத்தினால், இசுட்ரோன்சியம் சல்பைடு உப்பு மாதிரிகள் அழுகிய முட்டையின் மணம் கொண்டுள்ளன. \nஇதே தயாரிப்பு முறையில் இசுட்ரோன்சியத்தின் வணிகமுக்கியத்துவம் கொண்ட உப்பான இசுட்ரோன்சியம் கார்பனேட்டும் மற்றும் பல உப்புகளும் தயாரிக்கப்படுகின்றனref name=Ullmann/>\n\nஇசுட்ரோன்சியம் நைட்ரேட்டு உப்பும் இதே முறையில் தயாரிக்கப்படுகிறது.\n"}
{"id": "298867", "url": "https://ta.wikipedia.org/wiki?curid=298867", "title": "நறுவிலி", "text": "நறுவிலி\n\nநறுவிலி அல்லது நறுவல்லி (\"Cordia dichotoma\") என்பது ஒரு பூக்கும் தாவரம் ஆகும். இதன் குடும்பப்பெயர் போராசினிசு (Boraginaceae) என்பதாகும். இதன் பூர்வீகம் இந்தோ-மலேசியா பகுதியாக இருந்தாலும் வடக்கு ஆஸ்திரேலியா மற்றும் மெலனீசியா போன்ற பகுதிகளிலும் பரவிக்காணப்படுகிறது. இது தாய்லாந்தில் மூலிகை மருந்தாகப் பயன்படுத்தப்படுகிறது. உள்ளூர் வழக்கில் இதன் பழம் \"மூக்குச்சளிப்பழம்\" எனப்படும்.\n"}
{"id": "298869", "url": "https://ta.wikipedia.org/wiki?curid=298869", "title": "ஆகாயக் கருடன்", "text": "ஆகாயக் கருடன்\n\nஆகாயக் கருடன் (அறிவியல் பெயர் : \"COROLLO CARTUS\"), (ஆங்கில பெயர் : \"BRYOMS\") இது கோவைக்காய் போன்று வளர்ந்து படரும் கொடி ஆகும். இது பூக்கும் தாவரம் ஆகும். காடுகளில் தானாக வளரும் தன்மை கொண்டது. இதன் கிழங்கு ஒரு மூலிகை மருந்தாகப் பயன்படுகிறது. நீர் ஆதாரம் ஏதும் இல்லையென்றாலும் தானாக வளரும். இக்கிழங்கை வீட்டில் கட்டித் தொங்கவிட்டால் விச பூச்சிகள் வராது, மேலும் விச முறிவிற்கு இக்கிழங்கு பயன்படுகிறது. \n"}
{"id": "298871", "url": "https://ta.wikipedia.org/wiki?curid=298871", "title": "மருந்து கூர்க்கன்", "text": "மருந்து கூர்க்கன்\n\nமருந்து கூர்க்கன் (அறிவியல் பெயர்:\"COLEUS FORSKOHLII\") இத்தாவரம் பூக்கும் வகையைச் சேர்ந்த வெப்பமண்டலக் காடுகளில் காணப்படும் தாவரம் ஆகும். மருந்து உற்பத்திக்கு சிறந்த மூலிகையாகப் பயன்படுகிறது. மகாராட்டிரம் பகுதிகளில் இதன் வேர்ப் பகுதியை ஊறுகாய் செய்து சாப்பிடுகிறார்கள். இத்தாவரத்திலிருந்து தயாரிக்கப்படும் ஊறுகாய் இதய நரம்புகளை வலுப்பெறச்செய்கிறது.\n"}
{"id": "298875", "url": "https://ta.wikipedia.org/wiki?curid=298875", "title": "விண்டோசு ஸ்டோர்", "text": "விண்டோசு ஸ்டோர்\n\nவிண்டோசு ஸ்டோர் (\"Windows Store\") மைக்ரோசாப்ட் விண்டோசு இயக்கு தளத்திற்கான ஒரு செயலி களஞ்சியம் ஆகும். விண்டோசு 8 மற்றும் விண்டோசு சர்வர் 2012 மூலம் விண்டோசு ஸ்டோர் 2012ல் பயன்பாடுக்கு வந்தது. இது மெட்ரோ செயலிகளை (\"Metro-style apps\") விநியோகம் செய்ய பிரதான முறையாக இருந்து வந்துள்ளது. விண்டோசு ஸ்டோரில் செயலிகள் இலவசமாகவும் கட்டணத்திற்கும் கிடைக்கும். செயலிகளின் கட்டணம் $0.99 இருந்து $999.99 வரை வேர. விண்டோசு ஸ்டோர் பிப்ரவரி 29, 2012 அன்று விண்டோசு 8 நுகர்வோர் மாதிரி மூலம் முதன்முதலாக பயன்பாட்டிற்கு வந்தது. பின்னர் 2015 இல், விண்டோசு போன் ஸ்டோர், எக்ஸ்பாக்ஸ் வீடியோ மற்றும் எக்ஸ்பாக்ஸ் இசை ஆகிய ஸ்டோர்கள் விண்டோசு ஸ்டோருடன் இனைக்கபட்டன.\n\nமற்ற இயங்குதளங்களிள் உள்ள மேக் ஆப் ஸ்டோர் (\"Mac App Store\") மற்றும் கூகுள் பிளே போல விண்டோசு ஸ்டோரிலும் செயலிகள் உள்ளடக்கத்திற்கு சான்றிதழ் பெற வேண்டும். செயலிகள் விற்பனையில் வரும் வருமானத்தில் 30% மைக்ரோசாப்ட்டை சாரும். ஜனவரி 1, 2015 முன்னர், $25,000 மேல் வருமானம் இருப்பவர்கலுக்கு 20% ஆக குறைக்கபட்டு வந்தது.\n\nமைக்ரோசாப்டின் கூற்றுப்படி செப்டம்பர் 28, 2015 இல், வின்டோஸ் என்டி, விண்டோஸ் போன் மற்றும் இவை இரண்டிலும் வேலை செயும்  யுனிவர்சல் செயலிகள் 669,000 விண்டோசு ஸ்டோரில் உள்ளது. விளையாட்டு, பொழுதுபோக்கு, புத்தகங்கள் மற்றும் குறிப்பு, மற்றும் கல்வி ஆகிய பிரிவிகளிள் அதிக அளவு செயலிகள் உள்ளன். பெரும்பாலான் பயன்பாடு உருவாக்குனர்கள் 1 செயலி தான் வைத்துள்ளனர்.\n\n"}
{"id": "298876", "url": "https://ta.wikipedia.org/wiki?curid=298876", "title": "கவலி", "text": "கவலி\n\nகவலி (ஆங்கில பெயர்:\"Clerodendrum\"),(மராத்திப் பெயர் :பரங்கி) இது ஒரு பூக்கும் தாவரம் ஆகும் இதன் குடும்பப்பெயர் செமிசியா (Lamiaceae) என்பதாகும். இதன் துணைக்குடும்பம் டெகொரிடியா (Teucrioideae) என்பதாகும். இதன் இனத் தொகுதி 150 முதல் 450 வரை காணப்படுகிறது. இத்தாவரத்தின் பூர்வீகம் இலங்கை, மற்றும் அந்தமான் தீவுப்பகுதியாகும். இவை வெப்பமண்டலம் மற்றும் மித வெப்ப பகுதிகளான இந்தியா, ஆப்பிரிக்கா, ஆஸ்திரேலியா போன்ற இடங்களிலும் காணப்படுகிறது.\n"}
{"id": "298882", "url": "https://ta.wikipedia.org/wiki?curid=298882", "title": "அக்கரம்பல்லி", "text": "அக்கரம்பல்லி\n\nஅக்கரம்பல்லி \"(Akkarampalle)\" என்பது இந்தியாவின் ஆந்திரப்பிரதேச மாநிலத்தில் உள்ள சித்தூர் மாவட்டத்தில் இருக்கும் ஒரு கணக்கெடுப்பில் உள்ள ஊர் ஆகும். திருப்பதி நகர மண்டலத்தின் திருப்பதி வருவாய் வட்டத்தில் இவ்வூர் அமைந்துள்ளது.\n\nSection::::புவியியல் அமைப்பு.\n13°39′00″ வடக்கு 79°25′12″ கிழக்கு என்ற அடையாள ஆள்கூறுகளில் அக்கரம்பல்லி பரவியுள்ளது.\n\nSection::::மக்கள் தொகையியல்.\nஇந்திய நாட்டின் 2001 ஆம் ஆண்டு மக்கள் தொகைக் கணக்கெடுப்பின்படி அக்கரம்பல்லி ஊரின் மக்கள் தொகை 20,325 ஆகும். இத்தொகையில் 51 சதவீதத்தினர் ஆண்கள் மற்றும் 49 சதவீதத்தினர் பெண்கள் ஆவர். சராசரியாக இவ்வூரின் படிப்பறிவு 62% ஆகும். இது இந்தியாவின் தேசிய சராசரி படிப்பறிவு சதவீதமான 59.5% என்பதை விட அதிகமாகும். இதில் ஆண்களின் படிப்பறிவு சதவீதம் 57% ஆகவும் பெண்களின் படிப்பறிவு சதவீதம் 43% ஆகவும் இருந்தது. மக்கள் தொகையில் 13% எண்ணிக்கையினர் 6 வயதுக்கு உட்பட்டவர்கள் ஆவர்.\n"}
{"id": "298884", "url": "https://ta.wikipedia.org/wiki?curid=298884", "title": "பந்தாருலங்கா", "text": "பந்தாருலங்கா\n\nபந்தாருலங்கா \"(Bandarulanka)\" என்பது இந்தியாவின் ஆந்திரப்பிரதேச மாநிலத்தில் உள்ள கிழக்கு கோதாவரி மாவட்டத்தில் இருக்கும் ஒரு கணக்கெடுப்பில் உள்ள ஊர் ஆகும். \n\nSection::::புவியியல் அமைப்பு.\n16.4500° வடக்கு 81.9667° கிழக்கு என்ற அடையாள ஆள்கூறுகளில் பந்தாருலங்கா பரவியுள்ளது.\n\nSection::::மக்கள் தொகையியல்.\nஇந்திய நாட்டின் 2011 ஆம் ஆண்டு மக்கள் தொகைக் கணக்கெடுப்பின்படி பந்தாருலங்கா ஊரின் மக்கள் தொகை 11,470 ஆகும்.இவ்வூரின் பாலின விகிதம் 1000 ஆண்களுக்கு 998 பெண்கள் என்ற அளவில் உள்ளது. இம்மொத்த மக்கள்தொகையில் 5740 பேர் ஆண்கள் மற்றும் 5730 பேர் பெண்கள் ஆவர். சராசரியாக இவ்வூரின் படிப்பறிவு 83.40% ஆகும். மொத்தத்தில் 8742 பேர் படிப்பறிவற்றவர்களாக உள்ளனர். இது இந்தியாவின் தேசிய சராசரி படிப்பறிவு சதவீதமான 67.41% என்பதை விட அதிகமாகும். மக்கள் தொகையில் 988 எண்ணிக்கையினர் 6 வயதுக்கு உட்பட்டவர்கள் ஆவர். மொத்த சிறுவர்களின் எண்ணிக்கையில் 523 சிறுவர்கள் மற்றும் 465 சிறுமிகள் அடங்குவர்.\n"}
{"id": "298888", "url": "https://ta.wikipedia.org/wiki?curid=298888", "title": "காஞ்சிபுரம் தீர்த்தேசுவரர் கோயில்", "text": "காஞ்சிபுரம் தீர்த்தேசுவரர் கோயில்\n\nகாஞ்சிபுரம் தீர்த்தேசுவரர் கோயில் (தீர்த்தேஸ்வரம்) என விளங்கும் இது, காஞ்சிபுரத்திலுள்ள சிவக் கோயில்களில் ஒன்றாகும். இது, சர்வ தீர்த்தம் மேற்கு கரையில் உள்ள கிழக்கு பார்த்த சன்னதியாகும் மேலும், இக்கோவில் குறிப்புகள், காஞ்சி புராண படலத்துள் உட்கோயில்களாகச் சொல்லப்பட்டுள்ளது.\n\n\nSection::::அமைவிடம்.\nதமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரத்தின் மேற்குப் பகுதியில் வேலூர் செல்லும் சாலையிலுள்ள சர்வதீர்த்தத்தின் (குளத்தின்) மேற்கு கரையில் இக்கோவில் தாபிக்கப்பட்டள்ளது. மேலும், தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்தின் தென்மேற்கு திசையில், சுமார் 1 கிலோமீட்டர் தொலைவிலுள்ளது. மற்றும் காஞ்சி பேருந்து நிலையத்திலிருந்து, காஞ்சி கச்சபேசுவரர் கோயிலின் வழியாக காஞ்சி சங்கர மடத்தை கடந்து சற்று தூரம் சென்றால் இக்கோயிலை அடையலாம்.\n\n"}
{"id": "298891", "url": "https://ta.wikipedia.org/wiki?curid=298891", "title": "1929 லுஃப்தான்சா ஜங்கர்சு ஜி 24 விபத்து", "text": "1929 லுஃப்தான்சா ஜங்கர்சு ஜி 24 விபத்து\n\n1929 லுஃப்தான்சா ஜங்கர்சு ஜி 24 விபத்து (1929 Luft Hansa Junkers G.24 Crash) என்பது, ஒரு வானூர்தி விபத்தாகும். இது, 1929-ஆம் ஆண்டு நவம்பர் 6-ம் திகதி புதன்கிழமையன்று, இங்கிலாந்து தென்கிழக்கு பிராந்தியத்தியமான சர்ரே (Surrey) பெருநகரத்தின் அருகிலுள்ள காட்ஸ்டோன் (Godstone) எனும் கிராமப்புறப் பகுதியில் இவ்விபத்து நிகழ்ந்ததாக அறியப்பட்டது.\n\nஇவ்வானூர்தி விபத்தின்போது சர்வதேச அட்டவணைப்படி ஐக்கிய ராஜ்ய சர்ரே, கிராய்டன் வானூர்தி தளத்திலிருந்து (Croydon Airport) - வானேறி, நெதர்லாந்தின் ஆம்ஸ்டர்டாம் மாநகர வானூர்தி தளத்தை நோக்கி, பயணித்ததாக மூலாதாரம் உள்ளது.\n\nலுஃப்தான்சா ஜங்கர்சு ஜி 24 விபத்து எனும் நிகழ்வில் , வானூர்தி சேவைப் பணியாளர்கள் குழுவின் உறுப்பினர்கள் மூவரும் (3), பயணிகளாக ஐவரும் (5), ஆக எட்டு (8) பேர்கள் பயணித்ததில் இவ்விபத்தில், 7 பேர்கள் கொல்லப்பட்டு, ஒருவர் (1) மட்டும் காயங்களுடன் உயிர்தப்பியதாக சான்றாதாரத்தில் காணப்பட்டது.\n\nSection::::வானூர்தி.\nஒபெர்ஸ்க்ளேசின் சி/என் 911 (Oberschlesien c/n 911) எனும் பெயருடைய இவ்வானூர்தி, லுப்தான்சா இயக்கியதாகும். இது, ஜங்கர்ஸ் ஜி 24 டி-903 (Junkers G 24 D-903) வகையை சேர்ந்ததாகும்.\n\nSection::::பாதிக்கப்பட்டவர்கள்.\nபாதிக்கப்பட்ட நாட்டவர்கள்.\n"}
{"id": "298898", "url": "https://ta.wikipedia.org/wiki?curid=298898", "title": "1,2-பென்சோகுயினோன்", "text": "1,2-பென்சோகுயினோன்\n\n1,2-பென்சோகுயினோன் \"(1,2-Benzoquinone)\" என்பது CHO என்ற மூலக்கூற்று வாய்பாடுடைய ஒரு வளைய கீட்டோன் ஆகும். இச்சேர்மம் வளைய எக்சா-3, 5-டையீன், --டையோன் என்ற பெயர்களாலும் அழைக்கப்படுகிறது. அறியப்பட்டுள்ள குயினோனின் மாற்றியன்களில் இதுவும் ஒன்றாகும். 1,4-பென்சோகுயினோன் என்பது மற்றொரு மாற்றியன் ஆகும்.\n\nநீர்க் கரைசலில் கேட்டகாலை காற்றில் ஆக்சிசனேற்றம் செய்து அல்லது பீனாலை ஆர்த்தோ ஆக்சிசனேற்றம் செய்து 1,2-பென்சோகுயினோன் உற்பத்தி செய்யப்படுகிறது. சிவப்பு நிறத்திலுள்ள இச்சேர்மம் மெலானின் தயாரிப்பதற்கான முன்னோடியாக திகழ்கிறது. தண்ணீரில் கரையும் தன்மையும் எத்தில் ஈதரில் கரையாத தன்மையும் கொண்டிருக்கிறது.\n\nகிராம்-எதிர் வகை சூடோமானசு மெண்டோசினா பாக்டீரியாக்கள், பென்சோயிக் அமிலத்தை வளர்சிதை மாற்றம் செய்யும்போது கேட்டகால் வழியாக 1,2-பென்சோகுயினோனை இறுதி விளைபொருளாகக் கொடுக்கின்றன.\n"}
{"id": "298902", "url": "https://ta.wikipedia.org/wiki?curid=298902", "title": "குழிவுப் பல்கோணம்", "text": "குழிவுப் பல்கோணம்\n\nகுவிவுப் பல்கோணமாக அமையாத எளிய பல்கோணம் குழிவுப் பல்கோணம் (\"concave\") ஆகும் இப்பல்கோணம் குவிவற்ற பல்கோணம் (\"non-convex\") அல்லது உள்வளைவுப் பல்கோணம் (\"reentrant\") எனவும் அழைக்கப்படுகிறது. ஒரு எளிய குழிவுப் பல்கோணம் கண்டிப்பாக 180 பாகைகளைவிட அதிககளவான ஒரு உட்கோணத்தைக் கொண்டதாயிருக்கும்.\n\nஒரு குழிவுப் பல்கோணத்தை குவிவுப் பல்கோணங்களடங்கிய ஒரு கணமாகப் பிரிக்கலாம். இவ்வாறு பிரிப்பதற்கான படிமுறைத் தீர்வு ஆல் தரப்பட்டுள்ளது.\n"}
{"id": "298921", "url": "https://ta.wikipedia.org/wiki?curid=298921", "title": "ஆ. சிங்காரவேலு", "text": "ஆ. சிங்காரவேலு\n\nஆ. சிங்காரவேலு முதலியார் (A. Singaravelu Mudaliar) (1855 - நவம்பர் 1931), ஒரு கல்வியாளர் மற்றும் கலைக்களஞ்சியத் தொகுப்பாளர் ஆவார்.. இவர் தமிழ், தெலுங்கு மற்றும் சமசுகிருத மொழிகளைப் படித்தவர். சென்னையில் உள்ள பச்சையப்பன் கல்லூரியில் தமிழ்ப் பேராசிரியராக இருந்தார். தமிழில் தோன்றிய முதற் கலைக்களஞ்சியங்களில் ஒன்றாகிய அபிதான சிந்தாமணி என்பதின் ஆசிரியர். அபிதான சிந்தாமணி தமிழின் முக்கியமான குறிப்புதவிநூல். இதில் இந்திய இலக்கியங்கள், புராணங்கள், சிந்தனைகள், ஆசாரங்கள், பழங்கதைகள், இலக்கியச் செய்திகள் ஆகியவை அகரவரிசையில் அளிக்கப்பட்டுள்ளன. ஏறத்தாழ ஆயிரத்து ஐந்நூறு பக்கம் உள்ள இந்தப் பெரிய நூலை ஆசியவியல் நிறுவனம் வெளியிட்டிருக்கிறது. அபிதான சிந்தாமணியைத் தமிழ், இந்தியத் தொல்மரபைச் சேர்ந்த ஒருவகை கலைக்களஞ்சியம் என்று சொல்லலாம்.\n\nசமசுக்கிருதத்தில் அகரவரிசைப்படி \"சொற்பொருள்\" கொடுத்திருக்கும் நூல் நிகண்டு எனப்படும். அகரவரிசைப்படி கருத்துகள், செய்திகள் கொடுக்கப்பட்ட நூல் \"கோசம்\" என்று சொல்லப்படும். கோசம் என்பது குறுவடிவிலான ஒரு கலைக்களஞ்சியம். அபிதானசிந்தாமணி கோசம் என்ற நூல்வகையைச் சேர்ந்த பத்தொன்பதாம் நூற்றாண்டு உரைநடை நூல். அபிதான சிந்தாமணியை 1890 ஆம் ஆண்டில் இவர் தொகுக்கத் தொடங்கினார். இதன் முதற்பதிப்பு மதுரைத் தமிழ்ச்சங்க வெளியீடாக 1910 ஆம் ஆண்டு 1048 பக்கங்களுடன் வெளிவந்தது. உயர் நோக்குடன் வெளியிடப்பட்டாலும் தொழில்நுட்ப அளவில் தரம் குறைவாக இருந்தது. 1934 ஆம் ஆண்டில் இரண்டாவது பதிப்பு 1634 பக்கங்களுடன் வெளியிடப்பட்டது. சிங்காரவேலு முதலியார் தமிழ் அகராதியை வெளியிட்ட சைவ சித்தாந்தக் கழகத்துடனும் பணிபுரிந்தார்\n\nSection::::வாழ்க்கைக் குறிப்பு.\nஅபிதான சிந்தாமணியின் ஆசிரியர் ஆ.சிங்காரவேலு முதலியார் 1855ல் சென்னையில் பிறந்தார். சென்னை பச்சையப்பா உயர்நிலைப்பள்ளியில் தமிழாசிரியராக பணியாற்றினார். 1890 ல் இந்நூலை உருவாக்கத் தொடங்கினார். தன்னுடைய நண்பரும் சென்னை பச்சையப்ப முதலியார் உயர்நிலைப்பள்ளித் தலைமையாசிரியருமான சி.கோபாலராயர் ஒருநாள் தன்னை அழைத்து எனமண்டாரம் வெங்கடராமய்யர் சமசுக்கிருதத்தில் எழுதிய \"புராணநாம சந்திரிகை\" என்ற நூலை அளித்து அதைப்போல ஒன்றைச் செய்யக்கூடாதா என்று கேட்டதாக பச்சையப்ப முதலியார் சொல்கிறார். அதை முதல்நூலாகக் கொண்டு சிங்காரவேலு முதலியார் அதையே \"புராண நாமாவளி\" என்று பெயரிட்டு எழுதத் தொடங்கினார்.\n\nஆனால் விரைவிலேயே புராணநாம சந்திரிகை போதாமைகள் மிக்க சிறிய நூலே என்று கண்டு கொண்டு மேலும் மேலும் நூல்களை வாசிக்கத் துவங்கினார். நூல்கள் மிகவும் குறைவென உடனேயே உணர்ந்தார். ஊர் ஊராகச் சென்று சிறு வெளியீடுகளையும் ஏடுகளையும் சேகரிக்கத் தொடங்கின்னார். செவிவழிக்கதைகளையும் திரட்டினார். தலபுராணங்களை ஓதுவார்களிடமிருந்து கேட்டு எழுதிக்கொண்டார். நாடோடிகளான கதைசொல்லிகள், அரிகதைச் சொற்பொழிவாளர்கள், சோதிடர்கள், மாந்திரீகர்கள், நாட்டு வைத்தியர்கள், பைராகிகள் போன்ற பலதரப்பட்ட மக்களை சந்தித்து தகவல்களை திரட்டிக்கொண்டே இருந்தார்.\n\nஇவ்வாறு பல்லாயிரம் பக்கங்கள் கையெழுத்துப்படியாக எழுதிச்சேர்த்தார் சிங்காரவேலு முதலியார். இன்றைய அபிதான சிந்தாமணி ஏறத்தாழ 1800 பக்கங்கள் கொண்டது. இரண்டு பத்திகளிலாலான மிகப்பொடிய எழுத்து. இதனைக்கொண்டு கணித்தால் கடைசிக் கைப்படி (கைப்பிரதி) 9000 பக்கங்களுக்கு இருந்திருக்க வேண்டும். தனித்தனிக்குறிப்புகளாக எழுதியவற்றை கட்டுரைகளாக ஆக்கி அவற்றை மீண்டும் அகராதி மொழிக்கு சுருக்கி எழுதினார் சிங்காரவேலு முதலியார். அதாவது மூன்றுமுறை நகல் எடுத்திருக்கிறார். அகரவரிசைப்படி இவற்றைக் கோப்பதற்கே சில மாதங்கள் ஆகினவாம்.\n\nசிங்காரவேலு முதலியார், உயர்நிலைப்பள்ளி தமிழாசிரியராக வேலை பார்த்துக்கொண்டு தன் அன்றாட அலுவல்களுக்கு மேல் நேரம் தேடி இந்தப் பெரும்பணியைச் செய்து முடித்தார். சொற்களுக்கு நடுவே போடும் கட்டை இல்லாமல் நெருக்கி ஏறத்தாழ 1050 பக்கங்கள் அச்சுக்கோத்து ஒரு சில நகல்கள் எடுத்துக்கொண்டார். அவற்றுடன் சென்னையில் அன்றிருந்த செல்வந்தர்கள், கல்விமான்களை அணுகி அச்சிடுவதற்கு உதவி கோரினார். அவர்கள் இது அவசியப்பணி என்று சொன்னார்களே அல்லாமல் உதவ முன்வரவில்லை.\n\nசென்னையில் இருந்தவர்களிடம் நம்பிக்கை இழந்த சிங்காரவேலு முதலியார் யாழ்ப்பாணத்தை நாடினார். யாழ்ப்பாணம் வழக்கறிஞர் கனகசபைப்பிள்ளை இதன் ஒரு பகுதியைப் பார்வையிட்டு பாராட்டிப் பொருளுதவி செய்ததுடன் சென்னை வழக்கறிஞர்களுக்கு இந்நூலை அச்சிட உதவவேண்டும் என்று ஒரு சான்றிதழும் எழுதியளித்தார். அந்தச் சான்றிதழை சிங்காரவேலு முதலியார் பேராசிரியர் சேசகிரி ராவ் என்பவரிடம் காட்டியபோது ‘நானும் இதேபோல ஒன்று எழுதிக்கொண்டிருக்கிறேன்’ என்று சொல்லி விட்டு பேசாமல் இருந்துவிட்டார். சென்னை குயுரேட்டரும் (curator) பச்சையப்பன் கல்லூரி தருமகர்த்தாவுமான வ.கிருட்டிணமாச்சாரியிடம் சென்று மன்றாடினார் சிங்காரவேலு முதலியார். அவர் சில அச்சுக்கூடத்தவர்களிடம் கேட்டுவிட்டு இதற்கு செலவு நிறைய ஆகுமே என்று சொல்லி மறுத்துவிட்டார்.\n\nஇதற்கிடையே சிங்காரவேலு முதலியார் மீது பச்சையப்பா பள்ளி மேலாளர்களுக்கு பொறாமையும் கோபமும் உண்டாயிற்று. அவர் ஆசிரியப்பணியைச் செய்யவில்லை என்று குற்றம் சாட்டப்பட்டார். உயர்கல்வித் தகுதி இருந்தும் பச்சையப்பா அறக்கட்டளையைச் சேர்ந்த பி.டி. செங்கல்வராய நாயக்கர் துவக்கப்பள்ளி, கோவிந்த நாயக்கர் துவக்கப்பள்ளி ஆகியவற்றில் கற்பிக்கும்படி நியமிக்கப்பட்டார். துவக்கப்பள்ளி ஆசிரியருக்கான மிகக்குறைவான வருமானத்தில் சென்னையில் வாழவே முடியாத நிலை.\n\nமனம் சோர்ந்த சிங்காரவேலு முதலியார் தன் நூலை வெளியிடுவதற்கு பணம் வேண்டி இதழ்களில் ஓர் கைச்சாத்து அறிக்கையை வெளியிட எண்ணி பலரிடம் கையெழுத்து கோரினார். அக்கால வழக்கப்படி ஒரு நூலை அச்சிடும் முன் அதன் முதல் அச்சு நகலைப் பார்வையிட்டு, வெளியிடப்படும்போது அதைப் பணம் கொடுத்து வாங்கிகொள்கிறோம் என்று கையெழுத்திட்டு கொடுக்கும் வழக்கம் இருந்தது. பெரிய நூல்கள் அந்நாளில் அவ்வாறு அச்சில் வந்தன. ஆனால் பெரும்பாலானவர்கள் இது தேவையற்ற ஆடம்பர முயற்சி என்று சொல்லி ஒதுங்கினர். சிலரே கையெழுத்திட்டனர். இரண்டு அறிக்கைகளை பிரசுரித்துப் பார்த்தார். அம்முயற்சியும் வீணாயிற்று.\n\nமனம்சோர்ந்த சிங்காரவேலு முதலியார் தன் நூலை தூக்கி போட்டுவிட்டு சலித்திருந்தார். இக்காலகட்டத்தில் பல கோசங்கள் அரைகுறையாக எழுதப்பட்டு அவசரமாக வெளியிடப்பட்டன. அவற்றில் யாழ்ப்பாணம் ஆ. முத்துத்தம்பிப்பிள்ளை எழுதிய அபிதானகோசம் மட்டுமே ஓரளவேனும் முக்கியமானது. இந்நிலையில்தான் தான் வழிபட்ட முருகக் கடவுள் தன்னைப் பார்த்து கனிந்தார் என்று சிங்காரவேலு முதலியார் எழுதுகிறார். நாலாவது மதுரைத்தமிழ்ச்சங்கத்தின் நிறுவுனரும் பாலவநத்தம் சமீந்தாருமான பாண்டித்துரை தேவர் சிங்காரவேலு முதலியாரின் இரண்டாவது அறிக்கையைப் பார்த்து மதுரையில் இருந்து தேடிவந்து சிங்காரவேலு முதலியாரைப் பார்த்தார்.\n\nஅபிதான சிந்தாமணி கைப்பிரதியைப் பார்த்ததுமே பாண்டித்துரைத்தேவர் மிகமகிழ்ச்சி அடைந்தார். மதுரைத் தமிழ்ச்சங்கம் சார்பில் அச்சிட்டு வெளியிட முன்வந்தார். கைப்பிரதியை மதுரைக்குக் கொண்டுசென்று மீண்டும் செம்மையாக்கி எழுதுவித்தார். மதுரைத் தமிழ்ச்சங்கத்துக்கு அச்சகம் இருந்தும் கூட சிங்காரவேலு முதலியாரின் வசதிக்காக அந்நூல் சென்னையிலேயே அச்சாகியது. சிங்காரவேலு முதலியார் அதன் முதல் பதிப்புக்கு மெய்ப்பு பார்த்தார். அக்கால் வழக்கப்படி தினமும் அச்சகம் சென்று பிழைதிருத்தம் செய்ய வேண்டும். பத்துமுறைக்குமேல் பிழை நோக்கப்பட்ட இந்த மாபெரும் நூலில் அச்சுப்பிழை என்பதே கிடையாது.\n\nஇந்நூலில் இருவருக்கு தனியாக நன்றி சொல்கிறார் சிங்காரவேலு முதலியார். ஒருவர் பழந்தமிழ் நூல்களை பதிப்பித்த உ.வே.சாமிநாதய்யர். சமணமதம் சார்ந்த தகவல்களைச் சொல்லித்தந்த அப்பாசாமி நயினார் இன்னொருவர். 1910ல் அபிதான சிந்தாமணியின் முதல் பதிப்பு வெளிவந்தது. பின்னர் அதில் விடுபட்டுபோன செய்திகளை குறித்துக்கொண்டே வந்த சிங்காரவேலு முதலியார் இரண்டாம் பதிப்பை தயாரித்துக்கொண்டிருக்கும்போதே 1932ல் மரணமடைந்தார். அதாவது 1890 முதல் கிட்டத்தட்ட நாற்பத்து இரண்டு வருடங்கள். ஒரு முழுவாழ்க்கையையே இதற்காகச் செலவிட்டிருக்கிறார்.\n\nசிங்காரவேலு முதலியாரின் மைந்தர் ஆ.சிவப்பிரகாச முதலியார் இரண்டாம் பதிப்பை தந்தை மரணமடைந்தபின் வெளியிட்டார். திருவாரூர் சோமசுந்தர தேசிகர் இதன் இரண்டாம்பதிப்புக்கு பிழை திருத்தம்செய்தார். இந்நூல் சி.குமாரசாமி நாயிடு ஆன்ட் சன்ஸ் நிறுவனம் 1934ல் வெளியிட்டது. அதன்பின் நெடுநாட்கள் அபிதான சிந்தாமணி மறு அச்சு வரவேயில்லை. 1981ல் ஆசிய கல்விச் சேவை நிறுவனம் டெல்லி சிவப்பிரகாச முதலியாரின் இரண்டாம் பதிப்பை அப்படியே ஒளிநகல் எடுத்து நூலாக்கியது. அதன் 11 ஆவது மறு அச்சு 2006ல் வெளிவந்ததுது\n\nமுதன்மையாக இது ஒரு புராணக் கலைக்களஞ்சியம். இந்நூலில் அனேகமாக எல்லா புராணங்களும் அவற்றின் கதாபாத்திரங்களுக்குக் கீழே இரத்தினச் சுருக்கமாக அளிக்கப்பட்டிருக்கின்றன. பிறமொழிகளில் உள்ள புராணக் கலைக்களஞ்சியங்களில் தமிழ்ப் புராணங்கள் அனேகமாக இருப்பதில்லை. ஒட்டுமொத்த இந்திய புராணங்கள் அளவுக்கே தமிழில் தனிப்புராணங்கள் உண்டு. அவையெல்லாம் இந்நூலில் உள்ளன. இந்நூலில் உள்ள தகவல்கள் இன்னமும் இந்திய தேசிய கலைக்களஞ்சியங்களில் சேர்க்கப்படவில்லை.\n\nஇரண்டாவதாக, தொன்மையான சாத்திரநூல்கள் மருத்துவ நூல்கள் சோதிட நூல்கள் போன்றவற்றின் தகவல்களும் இந்த நூலில் அகரவரிசைப்படுத்தப்பட்டுள்ளன. இவற்றின் வழியாக தொன்மையான தமிழ் வாழ்க்கையை அறிய முற்பட்டால் நெடுக விரிவது.தமிழர் சிற்பவியல் ஆலயங்களைப்பற்றிய தகவல்கள் என இந்நூல் அளிக்கும் தகவல்கள் மிகப்பல.\n\nமூன்றாவதாக, தொல்தமிழ் இலக்கியங்களின் தகவல்கள் இந்நூலில் சுருக்கமாக கொடுக்கபப்ட்டிருக்கின்றன. ஆசிரியர்கள் நூல்கள் குறித்த விரிவான தகவல்கள் சுருக்கமான மொழியில் இந்நூலில் உள்ளன. ஆனால் இக்காலகட்டத்தில் தமிழ்நூல் ஆய்வுகள் முதற்கட்டத்தில் இருந்தன என்பதனால் இவை விரிவாகவும் முழுமையாகவும் இல்லை.\n\nநான்காவதாக, தமிழரின் அன்றாட வாழ்வியல் குறித்து மிக விரிவான சித்திரத்தை அளிக்கிறது அபிதான சிந்தாமணி. சாப்பாடு, திருமணச் சடங்குகள், சாவுச்சடங்குகள், சாதிகள், உட்சாதிகள், ஆசாரங்கள், நம்பிக்கைகள், வழக்காறுகள்,போன்றவை கூறப்படுகின்றன.\n\nஇதைத்தவிர அன்றைய அறிவியல்தகவல்களையும் அளித்திருக்கிறார் சிங்காரவேலு முதலியார். அவை இந்நூலில் போதாமையுடன் உள்ளன. அவற்றை முழுக்க உதாசீனம் செய்ய முடியாது. பல அறிவியல் செய்திகள் அக்காலகட்டத்தில் எப்படிப் பார்க்கப்பட்டன என்பதற்கான ஆதாரம் அவை.\n\nஇதன் தலைப்புகளைப் பார்த்தால் வியப்பூட்டும். உதாரணமாக, க வரிசையில் ககந்தன், ககபதி, ககமுகன்,ககனமூர்த்தி,ககுத்சதன்,ககுத்து,ககுத்தன்,ககுத்மி,ககுபு,ககுபை,ககுப்தேவி,ககேந்திரன்,ககோலன்,ககோளர்,ககோள விவரணம்…என்று போகிறது சொல் வரிசை. ஒரு தலைப்பின்கீழ் செய்திகளை மிகச்சுருக்கமான மொழியில் கொடுத்திருப்பதில் நவீன கலைக்களஞ்சியங்களுக்கெல்லாம் இது வழிகாட்டியாக சொல்லலாம்.\n\nஉதாரணம்: கண்ணகி என்ற தலைப்பில் இரண்டு பத்திகள். கண்ணகி- 1. பத்தினிக்கடவுள். மங்கல மடந்தை, திருமாபத்தினி ,வீரபத்தினியென்பன இவளுக்குரிய பர்யாய நாமங்கள். கோவலன் மனைவி[கோவலனைக் காண்க] 2. வையாவிக் கோப்பெரும்பேகனுக்குரியவள். இவள் ஒரு காலத்தில் இன்னாதுறக்கப்பட்டு கபிலர் பரணர் அரிசிற்கிழார் முதலியவர்களை நோக்கி அரசனைப்பாடி அரசனுடன் சேர்த்து வைக்க வேண்டியவள் [புற.நா]\n\nகண்ணகியில் இருந்து கோவலனுக்கும் சிலப்பதிகாரத்துக்கும் இளங்கோவுக்கும் சென்றால் மிக விரிவாகவே மொத்தக் கதையும் கிடைக்கும். இத்தகைய செறிவான நூலில் இந்திரன், ஔவையார் போன்ற தலைப்புகளில் இரண்டு மூன்று பக்கங்கள் அளவுக்குக் கூட தகவல்கள் காணப்படுகின்றன.\n"}
{"id": "298923", "url": "https://ta.wikipedia.org/wiki?curid=298923", "title": "இலங்கை பறக்கும் பாம்பு", "text": "இலங்கை பறக்கும் பாம்பு\n\nஇலங்கை பறக்கும் பாம்பு (\"Sri Lankan flying snake\", \"Chrysopelea taprobanica\") ஒரு பறக்கும் தன்மைகொண்ட ஊர்வன வகையைச் சார்ந்த பாம்பு இனம் ஆகும். இதன் பூர்வீகம் இலங்கையாக இருந்தாலும், இந்தியா போன்ற நாடுகளிலும் காணப்படுகிறது. இது கிரிசொபியா (\"Chrysopelea\") என்ற குடும்பத்தின் வழித்தோன்றல் ஆகும். இவை ஓரிடத்திலிருந்து வேறு இடத்திற்கு இடப்பெயர்ச்சி அடையும்போது தன் விலா எலும்பை தட்டையாக மாற்றி பறக்க ஆரம்பிக்கிறது. பாம்பு இனங்களில் ஒன்றான இது, விசத் தன்மை குறைந்து காணப்படுகிறது.\n\nSection::::பரவல்.\nஉலகில் உள்ள பாம்பு இனங்களில் இது ஒரு அரிதானது ஆகும். இது வெப்பமண்டலப் பகுதியில் காணப்படுகிறது. தென்கிழக்காசியா பகுதியில் இலங்கை உட்பட வியட்நாம், கம்போடியா, போன்ற நாடுகளிலும், இந்தியாவில் அரிதாகவும் காணப்படுகிறது.\n\nSection::::தோற்றம்.\nஉடல் வாக்கில் அனைத்துப் பாம்புகளைப்போல் தோன்றினாலும் இதன் உடலின் மேல் பகுதியில் கட்டுவிரியன் பாம்பைப்போல் கருப்பு கோடுகள் காணப்படுகின்றன. தலைப்பகுதியில் வலுவான கருப்பு நிறத்தில் நல்ல பாம்பைப் போல் படம் எடுப்பதுபோன்ற தோற்றம் கொண்ட கோடுகள் உள்ளன.\n"}
{"id": "298931", "url": "https://ta.wikipedia.org/wiki?curid=298931", "title": "பார்னகட் லைட், நியூ செர்சி", "text": "பார்னகட் லைட், நியூ செர்சி\n\nபார்னகட் லைட் (Barnegat Light) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.\n\nSection::::பரப்பளவு.\n2010இன் மதிப்பீட்டின் அடிப்படையில் இது 0.85 சதுர கிலோ மீற்றர் பரப்பளவைக் கொண்டுள்ளது. இதில் 0.73 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.12 சதுர கிலோ மீற்றர் பிரதேசம் நீரினால் சூழப்பட்டுள்ளது.\n\nSection::::மக்கள் தொகை.\n2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 574 ஆகும். பார்னகட் லைட் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 785.1 குடிமக்கள் ஆகும். \n"}
{"id": "298932", "url": "https://ta.wikipedia.org/wiki?curid=298932", "title": "பார்னகட் நகரியம், நியூ செர்சி", "text": "பார்னகட் நகரியம், நியூ செர்சி\n\nபார்னகட் நகரியம் (Barnegat Township) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு நகரியம் ஆகும்.\n\nSection::::பரப்பளவு.\n2010இன் மதிப்பீட்டின் அடிப்படையில் இது 40.78 சதுர கிலோ மீற்றர் பரப்பளவைக் கொண்டுள்ளது. இதில் 34.38 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 6.41 சதுர கிலோ மீற்றர் பிரதேசம் நீரினால் சூழப்பட்டுள்ளது.\n\nSection::::மக்கள் தொகை.\n2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 20936 ஆகும். பார்னகட் நகரியம் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 609.0 குடிமக்கள் ஆகும். \n"}
{"id": "298933", "url": "https://ta.wikipedia.org/wiki?curid=298933", "title": "பே கெட், நியூ செர்சி", "text": "பே கெட், நியூ செர்சி\n\nபே கெட் (Bay Head) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.\n\nSection::::பரப்பளவு.\n2010இன் மதிப்பீட்டின் அடிப்படையில் இது 0.70 சதுர கிலோ மீற்றர் பரப்பளவைக் கொண்டுள்ளது. இதில் 0.58 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.12 சதுர கிலோ மீற்றர் பிரதேசம் நீரினால் சூழப்பட்டுள்ளது.\n\nSection::::மக்கள் தொகை.\n2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 968 ஆகும். பே கெட் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 1,662.8 குடிமக்கள் ஆகும். \n"}
{"id": "299014", "url": "https://ta.wikipedia.org/wiki?curid=299014", "title": "முள்வெள்ளரி", "text": "முள்வெள்ளரி\n\nமுள்வெள்ளரி (\"CUCUMIS MELO UTILISSIMUS\") (\"Cucumis melo\")இது ஒரு பூக்கும் தாவர வகையைச் சேர்ந்த கொடியாகும். இதன் பூர்வீகம் ஆப்பிரிக்கா, ஆசியா, மேற்கு பசிபிக் பகுதியில் காணப்படும் நாடுகள் ஆகும். தற்சமயம் இத்தாவரம் உணவிற்காக உலகம் முழுவதிலும் பயிரிடப்படுகிறது. இவற்றில் சில ரகங்கள் சமையலுக்கும் பயன்படுகிறது.\n"}
{"id": "299015", "url": "https://ta.wikipedia.org/wiki?curid=299015", "title": "சுக்கங்காய்", "text": "சுக்கங்காய்\n\nசுக்கங்காய் அல்லது மிதுக்கங்காய் (\"Cucumis melo var. melo\") இது பூக்கும் தாவர வகையைச் சேர்ந்த கொடியாகும். இது மூலிகை மருத்துவத்திற்குப் பயன்படுகிறது. இக்கொடியிலிருந்து கிடைக்கும் காயை வற்றலாகப் பயன்படுத்துகிறார்கள்.\n"}
{"id": "299016", "url": "https://ta.wikipedia.org/wiki?curid=299016", "title": "அ. தட்சிணாமூர்த்தி", "text": "அ. தட்சிணாமூர்த்தி\n\nஅ. தட்சிணாமூர்த்தி (பிறப்பு 7, அக்டோபர் 1937) சங்க இலக்கியத்தில் புலமைபெற்ற முதிர்ந்த தமிழறிஞர். தமிழ்ப் பேராசிரியர், நூலாசிரியர், ஆய்வாளர், மொழிபெயர்ப்பாளர் எனப் பல பரிமாணங்கள் கொண்டவர். தமிழ் ஆங்கிலம் ஆகிய இருமொழிகளிலும் வல்லவர். சங்க இலக்கிய மொழிபெயர்ப்பு முன்னோடிகளில் ஒருவர். பாரதிதாசனின் பாடல்களை மொழிபெயர்ப்பின் மூலம் வெளியுலகுக்குக் கொண்டுசென்றவர். பழந்தமிழ் இலக்கியங்கள், இடைக்கால இலக்கியங்கள், அண்மைக்கால இலக்கியங்கள் என்று பலவற்றையும் ஆங்கிலத்தில் மொழிபெயர்த்தவர். தமிழர் நாகரிகமும் பண்பாடும் எனும் வரலாற்று நூலைப் படைத்தவர். சங்க இலக்கிய உரைகள் மற்றும் ஆராய்ச்சி நூல்களின் ஆசிரியர். 2003 -ஆம் ஆண்டிற்கான தமிழ்நாடு அரசு வழங்கும் பாரதிதாசன் விருதை வென்றவர். இந்திய அரசின் செம்மொழித் தமிழாய்வு மத்திய நிறுவனத்தின், 2015-ஆம் ஆண்டுக்கான குடியரசுத்தலைவர் விருதாகிய தொல்காப்பியர் விருதினைப் பெற்றவர்.\n\nSection::::பிறப்பும் கல்வியும்.\nதட்சிணாமூர்த்தி, திருவாரூர் மாவட்டம், மன்னார்குடி அருகிலுள்ள நெடுவாக்கோட்டை என்னும் சிற்றூரில் மிக எளிய உழவர் குடும்பத்தில் பிறந்தவர். தந்தை அய்யாசாமி, தாய் இராசம்மாள். மூன்று மூத்த சகோதரிகளோடு குடும்பத்தில் கடைசி மகனாகப் பிறந்தவர். பள்ளிப்படிப்பை மன்னார்குடி பின்லே பள்ளியில் முடித்தார். பின்னர் அண்ணாமலை பல்கலைக்கழகத்தில், பி. ஏ. (ஆனர்ஸ்) - தமிழ்மொழியும் இலக்கியமும் (1961), பி. எட்., - தமிழ்மொழியும் சமூகவியலும் (1962) பயின்றார். சென்னைப்பல்கலைக்கழகத்தில் தமிழ் எம்.பில் பட்டமும் - ஐங்குறுநூற்றில் முல்லைத்திணை (1978-79), முனைவர் பட்டமும் - சங்க இலக்கியங்கள் உணர்த்தும் மனித உறவுகள் (1988) பெற்றார். அண்ணாமலைப் பல்கலைக்கழகத்தில் பேரறிஞர்கள் தெ. பொ. மீனாட்சிசுந்தரம், தண்டபாணி தேசிகர் ஆகியோரின் மாணவர் என்பது குறிப்பிடத்தக்கது.\n\nSection::::பணி.\n33 ஆண்டுகள் தமிழ் ஆசிரியராகவும் பேராசிரியராகவும் பல கல்வி நிலையங்களில் பணியாற்றினார். திருவாரூர் பள்ளி, மயிலாடுதுறை ஏ வி.சி கல்லூரி, பூண்டி புட்பம் கல்லூரி ஆகியவற்றில் பணி செய்தார். பாண்டித்துரைத்தேவர் அமைத்த நான்காம் தமிழ்ச் சங்கம் ஆகிய மதுரைத்தமிழ்ச்சங்கத்தைச்சேர்ந்த செந்தமிழ்க் கலைக்கல்லூரியின் முதல்வராகப் 1991 - இல் பொறுப்பேற்றார். நிதியின்மையால் பொலிவிழந்திருந்த சங்கத்தை சீரமைக்கும் பணியையும் மேற்கொண்டார். பல வளர்ச்சித் திட்டங்களை வகுத்து தமிழக அரசிடம் நிதிக்கோரிக்கை வைத்தார். 1996 - இல் பணிவோய்வு பெற்ற நிலையில் அம்முயற்சியில் வெற்றியும் கொண்டார். பணி ஓய்வுக்குப்பின் தஞ்சை நகரத்தில் வாழ்ந்து வருகிறார்.\n\nSection::::நூலாசிரியராக.\n1973 ஆம் ஆண்டில் தமிழர் நாகரிகமும் பண்பாடும் என்னும் வரலாற்று நூலை எழுதி வெளியிட்டார். தமிழ் நாகரிகத்தின் பண்பாட்டுக்கூறுகள் ஒவ்வொன்றும் காலப்போக்கில் வளர்ந்த வரலாற்றை ஒரே நூலில் தொடர்ச்சியாக விளக்கும் இந்த அரிய நூல் அவரைத் தமிழ் உலகுக்கு அடையாளம் காட்டியது. இந்நூல் இன்றுவரை ஆராய்ச்சி மாணவர்களுக்கும், தமிழ்ப் பெருமக்களுக்கும் பெரிதும் பயன்படுகிறது. சங்க இலக்கியங்கள் உணர்த்தும் மனித உணர்வுகள், தமிழியற் சிந்தனைகள் போன்ற ஆய்வு நூல்களையும் சங்க இலக்கியங்களாகிய ஐங்குருநூறு, பரிபாடல் ஆகியவற்றின் உரைகளையும் எழுதியுள்ளார்.\n\nSection::::மொழி பெயர்ப்பாளராக.\n1999 - 2012 காலகட்டத்தில் 19 பழந்தமிழ் இலக்கியங்களை ஆங்கிலத்தில் முழுமையாக மொழியாக்கம் செய்தார். அவற்றில் 13 சங்க இலக்கிய நூல்களும் 6 பதினெண்கீழ்க்கணக்கு நூல்களும் அடங்கும். இவர் பெருநூலான அகநாநூற்றை முதன் முதலில் முழுமையாக ஆங்கிலத்தில்மொ ழியாக்கம் செய்தது குறிப்பிடத்தக்க ஒன்று. இதை 1999-இல் பாரதிதாசன் பல்கலைக்கழகம் வெளியிட்டது. பதினெண்கீழ்க்கணக்கு நூல்களுள் ஆறு நூல்களின் முதல் ஆங்கில மொழிபெயர்ப்பையும் தந்துள்ளார். குறுந்தொகையின் முதல் ஆங்கில மொழிபெயர்ப்பு வெளிவந்து 31 ஆண்டுகளுக்குப்பிறகு வெளிவந்த இரண்டாவது முழு மொழிபெயர்ப்பு இவருடையதாகும் .இது 2012 - ஆம் ஆண்டிற்கான நல்லி – திசையெட்டும் விருது பெற்றது. உலகத் தமிழாராய்ச்சிக் கழகம், 2001 - ஆம் ஆண்டு வெளியிட்ட இவருடை நற்றிணையின் ஆங்கில மொழிபெயர்ப்பு மூலத்துக்கு நெருக்கமான முதல் முழுபெயர்ப்பாகக் கருதப்படுகிறது. இவரது பத்துப்பாட்டின் மொழிபெயர்ப்பு, முதல் மொழிபெயர்ப்பு வெளிவந்து 67 ஆண்டுகளுக்குப் பிறகு வெளிவந்த இரண்டாவது முழு மொழிபெயர்ப்பாகும்.\n\nபாரதியாரின் பாரதி அறுபத்தாறு, பாரதிதாசனின் புரட்சிக்கவி, சஞ்சீவிபருவதத்தின் சாரல், புரட்சிக்கவி, தமிழச்சியின் கத்தி, நல்ல தீர்ப்பு, கடல்மேல் குமிழிகள் ஆகிய அண்மைக்கால படைப்புகளையும் ஆங்கிலத்தில் மொழி பெயர்த்துள்ளார்.\n\nஇடைக்கால இலக்கியங்களான அபிராமி அந்தாதி, நீதி வெண்பா, பெருமாள் திருமொழி ஆகியவற்றையும் ஆங்கிலத்தில் மொழிபெயர்த்தார். அ. ச. ஞானசம்பந்தன் என்னும் அறிஞரின் கம்பன் -- புதிய பார்வை என்னும் நூலை இவர் ஆங்கிலத்தில் மொழி ஆக்கம் செய்து 2013 இல் சாகித்திய அகாதமி வெளியிட்டது.\n\n\n\nSection::::உசாத்துணை.\nhttps://adakshinamurthy.wordpress.com/\n"}
{"id": "299017", "url": "https://ta.wikipedia.org/wiki?curid=299017", "title": "பெண்ணியலாளர்கள் பட்டியல்", "text": "பெண்ணியலாளர்கள் பட்டியல்\n\nஇது பெண்ணியம் உருவாக பங்களித்தவர்களின் பட்டியல். ஒவ்வொரு காலத்துக்குமான அகரநிரல்கள் தனித்தனியாகத் தரப்பட்டுள்ளன.\n\nஇப்பட்டியலில் தம்மைப் பெண்ணியலாளர்களாகக் கருதாத ஆனால் ஆண் ஆதிக்கத்தை பெண்ணிய உணர்வோடு தம் நூல்களில் எதிர்த்தவர்களும் உள்ளனர்.\n\nSection::::தொடக்கநிலைப் பெண்ணியலாளர்கள்.\n1500 க்கு முன் பிறந்தவர்கள்.\nSection::::16 ஆம் நூற்றாண்டு பெண்ணியலாளர்கள்.\n1501 முதல் 1600க்கு இடையில் பிறந்தவர்கள்\nSection::::17 ஆம் நூற்றாண்டு பெண்ணியலாளர்கள்.\n1601 முதல் 1700க்கு இடையில் பிறந்தவர்கள்.\nSection::::18 ஆம் நூற்றாண்டு பெண்ணியலாளர்கள்.\n1701 முதல் 1800 க்கு இடையில் பிறந்தவர்கள்.\n"}
{"id": "299020", "url": "https://ta.wikipedia.org/wiki?curid=299020", "title": "2016 பிரசெல்சு குண்டுவெடிப்புத் தாக்குதல்கள்", "text": "2016 பிரசெல்சு குண்டுவெடிப்புத் தாக்குதல்கள்\n\n2016 பிரசெல்சு குண்டுவெடிப்புத் தாக்குதல்கள் என்பது பெல்ஜியத்தின் தலைநகர் பிரசெல்சில் மார்ச் 22, 2016 அன்று நடந்த குண்டுவெடிப்புத் தாக்குதல்களைக் குறிக்கும். இத்தாக்குதல்களில் 34 பேர் கொல்லப்பட்டனர். 261 பேர் காயமடைந்தனர். பிரசெல்சில் உள்ள சாவெந்தெம் வானூர்தி நிலையத்தில் 2 குண்டுகளும் (7.00 ஒ.ச.நே (GMT)) நகரின் மத்தியிலுள்ள மால்பீக் பகுதியிலுள்ள சுரங்க ரயில் பாதையில் ஒரு குண்டும் (9.11 ஒ.ச.நே ) வெடித்தன. \n\nஇசுலாமிய நாடு என்னும் தீவிரவாத அமைப்பு இக்குண்டுவெடிப்புக்கு பொறுப்பேற்றது.\n\nSection::::பின்னணி.\nபெல்ஜியம் தற்போது ஈராக்கில் இசுலாமிய அரசுக்கு எதிராக நடத்தப்படும் இராணுவ நடவடிக்கைகளில் நேரடியாகப் பங்கேற்று வருகின்றது. தன்நாட்டு மக்கள்தொகையில் வேறெந்த ஐரோப்பிய நாட்டைக் காட்டிலும் கூடுதலான வெளிநாட்டுப் போராளிகளைக் கொண்டுள்ள நாடாக பெல்ஜியம் விளங்குகின்றது; சனவரி 2015 நிலவரப்படி சிரியாவிலும் ஈராக்கிலும் போராட 500 பேர் சென்றுள்ளனர். இந்த படைவீரர்கள் பெரும்பாலும் வந்தேறிகளின் வம்சாவழியினர் ஆவர். இதனால் பெல்ஜியத்தை \"ஜிகாதிகளின் வளர்ப்புக்குடில்\", \"ஜிகாதிக்கு ஆளெடுக்கும் அச்சு\" எனவும் அழைக்கின்றனர்.\n\nSection::::குண்டு வைத்தவர்கள்.\nஇத் தாக்குதலில் இருவர் தற்கொலை போராளிகளாக செயல்பட்டுள்ளனர் என்றும் பெல்ஜிய குடிமக்களான அவர்கள் பெயர் பரகிம், காலித்-இல்-பக்ரௌயி என்றும் தெரியவந்துள்ளது. பரகிம் என்பவன் வானூர்தி நிலையத்திலும், காலித் என்பவன் ரயில் நிலையத்திலும் குண்டுவைத்தவர்கள் என அரசு வழக்கறிஞர் கூறினார். காலித்தும் பரகிமும் சகோதரர்கள். இத்தாக்குதலில் தொடர்புடைய மற்ற இருவரின் அடையாளம் இதுவரை தெரியவில்லையென்றும் அதில் ஒருவன் குண்டுவெடிப்பில் இறந்துவிட்டதாகவும் மற்றவன் தப்பிவிட்டதாகவும் அரசு தெரிவிக்கிறது. காலித், பரகிம் வீட்டை சோதனையிட்டதில் 15 கிலோ வெடிமருந்துகள் சிக்கின. தப்பிச்சென்றவனின் பெயர் நசிம் லாசரௌயி என்று பெல்ஜிய செய்திஇதழ் லா டெமிரே கூறுகிறது.\n\n"}
{"id": "299021", "url": "https://ta.wikipedia.org/wiki?curid=299021", "title": "பீச் காவின், நியூ செர்சி", "text": "பீச் காவின், நியூ செர்சி\n\nபீச் காவின் (Beach Haven) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.\n\nSection::::பரப்பளவு.\n2010இன் மதிப்பீட்டின் அடிப்படையில் இது 2.32 சதுர கிலோ மீற்றர் பரப்பளவைக் கொண்டுள்ளது. இதில் 0.98 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 1.34 சதுர கிலோ மீற்றர் பிரதேசம் நீரினால் சூழப்பட்டுள்ளது.\n\nSection::::மக்கள் தொகை.\n2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 1170 ஆகும். பீச் காவின் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 1196.0 குடிமக்கள் ஆகும். \n"}
{"id": "299022", "url": "https://ta.wikipedia.org/wiki?curid=299022", "title": "பீச்வூத், நியூ செர்சி", "text": "பீச்வூத், நியூ செர்சி\n\nபீச்வூத் (Beachwood) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.\n\nSection::::பரப்பளவு.\n2010இன் மதிப்பீட்டின் அடிப்படையில் இது 2.85 சதுர கிலோ மீற்றர் பரப்பளவைக் கொண்டுள்ளது. இதில் 2.85 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.00 சதுர கிலோ மீற்றர் பிரதேசம் நீரினால் சூழப்பட்டுள்ளது.\n\nSection::::மக்கள் தொகை.\n2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 11045 ஆகும். பீச்வூத் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 3878.4 குடிமக்கள் ஆகும். \n"}
{"id": "299024", "url": "https://ta.wikipedia.org/wiki?curid=299024", "title": "பெர்கேலே நகரியம், நியூ செர்சி", "text": "பெர்கேலே நகரியம், நியூ செர்சி\n\nபெர்கேலே நகரியம் (Berkeley Township) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு நகரியம் ஆகும்.\n\nSection::::பரப்பளவு.\n2010இன் மதிப்பீட்டின் அடிப்படையில் இது 56.00 சதுர கிலோ மீற்றர் பரப்பளவைக் கொண்டுள்ளது. இதில் 42.86 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 13.13 சதுர கிலோ மீற்றர் பிரதேசம் நீரினால் சூழப்பட்டுள்ளது.\n\nSection::::மக்கள் தொகை.\n2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 41255 ஆகும். பெர்கேலே நகரியம் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 962.5 குடிமக்கள் ஆகும். \n"}
{"id": "299025", "url": "https://ta.wikipedia.org/wiki?curid=299025", "title": "பிரிக் நகரியம், நியூ செர்சி", "text": "பிரிக் நகரியம், நியூ செர்சி\n\nபிரிக் நகரியம் (Brick Township) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு நகரியம் ஆகும்.\n\nSection::::பரப்பளவு.\n2010இன் மதிப்பீட்டின் அடிப்படையில் இது 32.32 சதுர கிலோ மீற்றர் பரப்பளவைக் கொண்டுள்ளது. இதில் 25.72 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 6.60 சதுர கிலோ மீற்றர் பிரதேசம் நீரினால் சூழப்பட்டுள்ளது.\n\nSection::::மக்கள் தொகை.\n2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 75072 ஆகும். பிரிக் நகரியம் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 2919.4 குடிமக்கள் ஆகும். \n"}
{"id": "299026", "url": "https://ta.wikipedia.org/wiki?curid=299026", "title": "ஈகில்சுவூத் நகரியம், நியூ செர்சி", "text": "ஈகில்சுவூத் நகரியம், நியூ செர்சி\n\nஈகில்சுவூத் நகரியம் (Eagleswood Township) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு நகரியம் ஆகும்.\n\nSection::::பரப்பளவு.\n2010இன் மதிப்பீட்டின் அடிப்படையில் இது 18.86 சதுர கிலோ மீற்றர் பரப்பளவைக் கொண்டுள்ளது. இதில் 16.06 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 2.80 சதுர கிலோ மீற்றர் பிரதேசம் நீரினால் சூழப்பட்டுள்ளது.\n\nSection::::மக்கள் தொகை.\n2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 1603 ஆகும். ஈகில்சுவூத் நகரியம் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 99.8 குடிமக்கள் ஆகும். \n"}
{"id": "299027", "url": "https://ta.wikipedia.org/wiki?curid=299027", "title": "கார்வே செடார்சு, நியூ செர்சி", "text": "கார்வே செடார்சு, நியூ செர்சி\n\nகார்வே செடார்சு (Harvey Cedars) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.\n\nSection::::பரப்பளவு.\n2010இன் மதிப்பீட்டின் அடிப்படையில் இது 1.19 சதுர கிலோ மீற்றர் பரப்பளவைக் கொண்டுள்ளது. இதில் 0.56 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.63 சதுர கிலோ மீற்றர் பிரதேசம் நீரினால் சூழப்பட்டுள்ளது.\n\nSection::::மக்கள் தொகை.\n2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 337 ஆகும். கார்வே செடார்சு பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 604.6 குடிமக்கள் ஆகும். \n"}
{"id": "299028", "url": "https://ta.wikipedia.org/wiki?curid=299028", "title": "ஐலாந்து கெய்ட்சு, நியூ செர்சி", "text": "ஐலாந்து கெய்ட்சு, நியூ செர்சி\n\nஐலாந்து கெய்ட்சு (Island Heights) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.\n\nSection::::பரப்பளவு.\n2010இன் மதிப்பீட்டின் அடிப்படையில் இது 0.91 சதுர கிலோ மீற்றர் பரப்பளவைக் கொண்டுள்ளது. இதில் 0.61 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.30 சதுர கிலோ மீற்றர் பிரதேசம் நீரினால் சூழப்பட்டுள்ளது.\n\nSection::::மக்கள் தொகை.\n2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 1673 ஆகும். ஐலாந்து கெய்ட்சு பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 2738.3 குடிமக்கள் ஆகும். \n"}
{"id": "299029", "url": "https://ta.wikipedia.org/wiki?curid=299029", "title": "ஜாக்சன் நகரியம், நியூ செர்சி", "text": "ஜாக்சன் நகரியம், நியூ செர்சி\n\nஜாக்சன் நகரியம் (Jackson Township) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு நகரியம் ஆகும்.\n\nSection::::பரப்பளவு.\n2010இன் மதிப்பீட்டின் அடிப்படையில் இது 100.62 சதுர கிலோ மீற்றர் பரப்பளவைக் கொண்டுள்ளது. இதில் 99.24 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 1.38 சதுர கிலோ மீற்றர் பிரதேசம் நீரினால் சூழப்பட்டுள்ளது.\n\nSection::::மக்கள் தொகை.\n2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 54856 ஆகும். ஜாக்சன் நகரியம் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 552.7 குடிமக்கள் ஆகும். \n"}
{"id": "299030", "url": "https://ta.wikipedia.org/wiki?curid=299030", "title": "லகே நகரியம், நியூ செர்சி", "text": "லகே நகரியம், நியூ செர்சி\n\nலகே நகரியம் (Lacey Township) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு நகரியம் ஆகும்.\n\nSection::::பரப்பளவு.\n2010இன் மதிப்பீட்டின் அடிப்படையில் இது 98.53 சதுர கிலோ மீற்றர் பரப்பளவைக் கொண்டுள்ளது. இதில் 83.26 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 15.27 சதுர கிலோ மீற்றர் பிரதேசம் நீரினால் சூழப்பட்டுள்ளது.\n\nSection::::மக்கள் தொகை.\n2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 27644 ஆகும். லகே நகரியம் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 332.0 குடிமக்கள் ஆகும். \n"}
{"id": "299031", "url": "https://ta.wikipedia.org/wiki?curid=299031", "title": "லேக்கேர்சுடு, நியூ செர்சி", "text": "லேக்கேர்சுடு, நியூ செர்சி\n\nலேக்கேர்சுடு (Lakehurst) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.\n\nSection::::பரப்பளவு.\n2010இன் மதிப்பீட்டின் அடிப்படையில் இது 1.01 சதுர கிலோ மீற்றர் பரப்பளவைக் கொண்டுள்ளது. இதில் 0.91 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.09 சதுர கிலோ மீற்றர் பிரதேசம் நீரினால் சூழப்பட்டுள்ளது.\n\nSection::::மக்கள் தொகை.\n2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 2654 ஆகும். லேக்கேர்சுடு பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 2900.8 குடிமக்கள் ஆகும். \n"}
{"id": "299032", "url": "https://ta.wikipedia.org/wiki?curid=299032", "title": "லேக்வூத் நகரியம், நியூ செர்சி", "text": "லேக்வூத் நகரியம், நியூ செர்சி\n\nலேக்வூத் நகரியம் (Lakewood Township) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு நகரியம் ஆகும்.\n\nSection::::பரப்பளவு.\n2010இன் மதிப்பீட்டின் அடிப்படையில் இது 24.98 சதுர கிலோ மீற்றர் பரப்பளவைக் கொண்டுள்ளது. இதில் 24.58 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.41 சதுர கிலோ மீற்றர் பிரதேசம் நீரினால் சூழப்பட்டுள்ளது.\n\nSection::::மக்கள் தொகை.\n2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 92843 ஆகும். லேக்வூத் நகரியம் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 3777.7 குடிமக்கள் ஆகும். \n"}
{"id": "299033", "url": "https://ta.wikipedia.org/wiki?curid=299033", "title": "லாவலேட்டே, நியூ செர்சி", "text": "லாவலேட்டே, நியூ செர்சி\n\nலாவலேட்டே (Lavallette) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.\n\nSection::::பரப்பளவு.\n2010இன் மதிப்பீட்டின் அடிப்படையில் இது 0.95 சதுர கிலோ மீற்றர் பரப்பளவைக் கொண்டுள்ளது. இதில் 0.81 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.15 சதுர கிலோ மீற்றர் பிரதேசம் நீரினால் சூழப்பட்டுள்ளது.\n\nSection::::மக்கள் தொகை.\n2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 1875 ஆகும். லாவலேட்டே பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 2319.2 குடிமக்கள் ஆகும். \n"}
{"id": "299034", "url": "https://ta.wikipedia.org/wiki?curid=299034", "title": "லிட்டில் எக் கார்போர் நகரியம், நியூ செர்சி", "text": "லிட்டில் எக் கார்போர் நகரியம், நியூ செர்சி\n\nஇக்கட்டுரையை நான் பக்ட் பைண்டர் தரவுகளிலிருந்து உருவாக்க்கியுள்ளேன். இப்பக்கத்தைத் தொகுக்கும் பயனர்கள் மாறிச் சரங்களை மாற்றாதிருக்குமாறு வேண்டுகிறோம். அவை சேதப்பட்டால் இற்றைப்படுவது தடைப்படும். மேலதிகத் தகவலுக்கு, https://ta.wikipedia.org/s/5fxa பார்க்கவும். அதே வேளை, இந்த நகரம் அல்லது நகரியம் பற்றிய கூடுதல் தகவலைத் தகுந்த ஆதாரங்களுடன் இக்கட்டுரையில் சேர்க்கலாம். இச்செய்தியையும் நீக்க வேண்டாம்.\n\nலிட்டில் எக் கார்போர் நகரியம் (Little Egg Harbor Township) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு நகரியம் ஆகும்.\n\nSection::::பரப்பளவு.\n2010இன் மதிப்பீட்டின் அடிப்படையில் இது 73.05 சதுர கிலோ மீற்றர் பரப்பளவைக் கொண்டுள்ளது. இதில் 47.37 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 25.69 சதுர கிலோ மீற்றர் பிரதேசம் நீரினால் சூழப்பட்டுள்ளது.\n\nSection::::மக்கள் தொகை.\n2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 20065 ஆகும். லிட்டில் எக் கார்போர் நகரியம் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 423.6 குடிமக்கள் ஆகும். \n"}
{"id": "299035", "url": "https://ta.wikipedia.org/wiki?curid=299035", "title": "லாங் பீச் நகரியம், நியூ செர்சி", "text": "லாங் பீச் நகரியம், நியூ செர்சி\n\nலாங் பீச் நகரியம் (Long Beach Township) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு நகரியம் ஆகும்.\n\nSection::::பரப்பளவு.\n2010இன் மதிப்பீட்டின் அடிப்படையில் இது 22.04 சதுர கிலோ மீற்றர் பரப்பளவைக் கொண்டுள்ளது. இதில் 5.44 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 16.59 சதுர கிலோ மீற்றர் பிரதேசம் நீரினால் சூழப்பட்டுள்ளது.\n\nSection::::மக்கள் தொகை.\n2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 3051 ஆகும். லாங் பீச் நகரியம் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 560.5 குடிமக்கள் ஆகும். \n"}
{"id": "299036", "url": "https://ta.wikipedia.org/wiki?curid=299036", "title": "மான்செசுடர்நகரியம், நியூ செர்சி", "text": "மான்செசுடர்நகரியம், நியூ செர்சி\n\nமான்செசுடர்நகரியம் (Manchester Township) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு நகரியம் ஆகும்.\n\nSection::::பரப்பளவு.\n2010இன் மதிப்பீட்டின் அடிப்படையில் இது 82.69 சதுர கிலோ மீற்றர் பரப்பளவைக் கொண்டுள்ளது. இதில் 81.62 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 1.07 சதுர கிலோ மீற்றர் பிரதேசம் நீரினால் சூழப்பட்டுள்ளது.\n\nSection::::மக்கள் தொகை.\n2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 43070 ஆகும். மான்செசுடர்நகரியம் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 527.7 குடிமக்கள் ஆகும். \n"}
{"id": "299039", "url": "https://ta.wikipedia.org/wiki?curid=299039", "title": "மண்டோலோகிங், நியூ செர்சி", "text": "மண்டோலோகிங், நியூ செர்சி\n\nமண்டோலோகிங் (Mantoloking) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.\n\nSection::::பரப்பளவு.\n2010இன் மதிப்பீட்டின் அடிப்படையில் இது 0.64 சதுர கிலோ மீற்றர் பரப்பளவைக் கொண்டுள்ளது. இதில் 0.39 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.26 சதுர கிலோ மீற்றர் பிரதேசம் நீரினால் சூழப்பட்டுள்ளது.\n\nSection::::மக்கள் தொகை.\n2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 296 ஆகும். மண்டோலோகிங் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 767.9 குடிமக்கள் ஆகும். \n"}
{"id": "299040", "url": "https://ta.wikipedia.org/wiki?curid=299040", "title": "ஓசன் கேட், நியூ செர்சி", "text": "ஓசன் கேட், நியூ செர்சி\n\nஓசன் கேட் (Ocean Gate) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.\n\nSection::::பரப்பளவு.\n2010இன் மதிப்பீட்டின் அடிப்படையில் இது 0.45 சதுர கிலோ மீற்றர் பரப்பளவைக் கொண்டுள்ளது. இதில் 0.45 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.01 சதுர கிலோ மீற்றர் பிரதேசம் நீரினால் சூழப்பட்டுள்ளது.\n\nSection::::மக்கள் தொகை.\n2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 2011 ஆகும். ஓசன் கேட் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 4490.3 குடிமக்கள் ஆகும். \n"}
{"id": "299041", "url": "https://ta.wikipedia.org/wiki?curid=299041", "title": "ஓசன் நகரியம், நியூ செர்சி", "text": "ஓசன் நகரியம், நியூ செர்சி\n\nஓசன் நகரியம் (Ocean Township) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு நகரியம் ஆகும்.\n\nSection::::பரப்பளவு.\n2010இன் மதிப்பீட்டின் அடிப்படையில் இது 32.04 சதுர கிலோ மீற்றர் பரப்பளவைக் கொண்டுள்ளது. இதில் 20.56 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 11.49 சதுர கிலோ மீற்றர் பிரதேசம் நீரினால் சூழப்பட்டுள்ளது.\n\nSection::::மக்கள் தொகை.\n2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 8332 ஆகும். ஓசன் நகரியம் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 405.3 குடிமக்கள் ஆகும். \n"}
{"id": "299042", "url": "https://ta.wikipedia.org/wiki?curid=299042", "title": "பைன் பீச், நியூ செர்சி", "text": "பைன் பீச், நியூ செர்சி\n\nபைன் பீச் (Pine Beach) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.\n\nSection::::பரப்பளவு.\n2010இன் மதிப்பீட்டின் அடிப்படையில் இது 0.62 சதுர கிலோ மீற்றர் பரப்பளவைக் கொண்டுள்ளது. இதில் 0.61 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.00 சதுர கிலோ மீற்றர் பிரதேசம் நீரினால் சூழப்பட்டுள்ளது.\n\nSection::::மக்கள் தொகை.\n2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 2127 ஆகும். பைன் பீச் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 3465.4 குடிமக்கள் ஆகும். \n"}
{"id": "299043", "url": "https://ta.wikipedia.org/wiki?curid=299043", "title": "பிளம்சுடேத் நகரியம், நியூ செர்சி", "text": "பிளம்சுடேத் நகரியம், நியூ செர்சி\n\nபிளம்சுடேத் நகரியம் (Plumsted Township) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு நகரியம் ஆகும்.\n\nSection::::பரப்பளவு.\n2010இன் மதிப்பீட்டின் அடிப்படையில் இது 40.15 சதுர கிலோ மீற்றர் பரப்பளவைக் கொண்டுள்ளது. இதில் 39.71 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.44 சதுர கிலோ மீற்றர் பிரதேசம் நீரினால் சூழப்பட்டுள்ளது.\n\nSection::::மக்கள் தொகை.\n2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 8421 ஆகும். பிளம்சுடேத் நகரியம் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 212.1 குடிமக்கள் ஆகும். \n"}
{"id": "299044", "url": "https://ta.wikipedia.org/wiki?curid=299044", "title": "பாயிண்ட் பிளசண்டு, நியூ செர்சி", "text": "பாயிண்ட் பிளசண்டு, நியூ செர்சி\n\nபாயிண்ட் பிளசண்டு (Point Pleasant) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.\n\nSection::::பரப்பளவு.\n2010இன் மதிப்பீட்டின் அடிப்படையில் இது 4.17 சதுர கிலோ மீற்றர் பரப்பளவைக் கொண்டுள்ளது. இதில் 3.49 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.68 சதுர கிலோ மீற்றர் பிரதேசம் நீரினால் சூழப்பட்டுள்ளது.\n\nSection::::மக்கள் தொகை.\n2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 18392 ஆகும். பாயிண்ட் பிளசண்டு பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 5272.1 குடிமக்கள் ஆகும். \n"}
{"id": "299045", "url": "https://ta.wikipedia.org/wiki?curid=299045", "title": "பாயிண்ட் பிளசண்டு பீச், நியூ செர்சி", "text": "பாயிண்ட் பிளசண்டு பீச், நியூ செர்சி\n\nபாயிண்ட் பிளசண்டு பீச் (Point Pleasant Beach) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.\n\nSection::::பரப்பளவு.\n2010இன் மதிப்பீட்டின் அடிப்படையில் இது 1.74 சதுர கிலோ மீற்றர் பரப்பளவைக் கொண்டுள்ளது. இதில் 1.43 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.32 சதுர கிலோ மீற்றர் பிரதேசம் நீரினால் சூழப்பட்டுள்ளது.\n\nSection::::மக்கள் தொகை.\n2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 4665 ஆகும். பாயிண்ட் பிளசண்டு பீச் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 3270.1 குடிமக்கள் ஆகும். \n"}
{"id": "299046", "url": "https://ta.wikipedia.org/wiki?curid=299046", "title": "சீசைடு கைட்சு, நியூ செர்சி", "text": "சீசைடு கைட்சு, நியூ செர்சி\n\nசீசைடு கைட்சு (Seaside Heights) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.\n\nSection::::பரப்பளவு.\n2010இன் மதிப்பீட்டின் அடிப்படையில் இது 0.75 சதுர கிலோ மீற்றர் பரப்பளவைக் கொண்டுள்ளது. இதில் 0.62 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.13 சதுர கிலோ மீற்றர் பிரதேசம் நீரினால் சூழப்பட்டுள்ளது.\n\nSection::::மக்கள் தொகை.\n2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 2887 ஆகும். சீசைடு கைட்சு பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 4662.9 குடிமக்கள் ஆகும். \n"}
{"id": "299047", "url": "https://ta.wikipedia.org/wiki?curid=299047", "title": "சீசைடு பார்க், நியூ செர்சி", "text": "சீசைடு பார்க், நியூ செர்சி\n\nசீசைடு பார்க் (Seaside Park) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.\n\nSection::::பரப்பளவு.\n2010இன் மதிப்பீட்டின் அடிப்படையில் இது 0.77 சதுர கிலோ மீற்றர் பரப்பளவைக் கொண்டுள்ளது. இதில் 0.65 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.12 சதுர கிலோ மீற்றர் பிரதேசம் நீரினால் சூழப்பட்டுள்ளது.\n\nSection::::மக்கள் தொகை.\n2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 1579 ஆகும். சீசைடு பார்க் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 2429.4 குடிமக்கள் ஆகும். \n"}
{"id": "299048", "url": "https://ta.wikipedia.org/wiki?curid=299048", "title": "சிப் பாட்டம், நியூ செர்சி", "text": "சிப் பாட்டம், நியூ செர்சி\n\nசிப் பாட்டம் (Ship Bottom) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.\n\nSection::::பரப்பளவு.\n2010இன் மதிப்பீட்டின் அடிப்படையில் இது 1.00 சதுர கிலோ மீற்றர் பரப்பளவைக் கொண்டுள்ளது. இதில் 0.71 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.29 சதுர கிலோ மீற்றர் பிரதேசம் நீரினால் சூழப்பட்டுள்ளது.\n\nSection::::மக்கள் தொகை.\n2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 1156 ஆகும். சிப் பாட்டம் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 1620.6 குடிமக்கள் ஆகும். \n"}
{"id": "299049", "url": "https://ta.wikipedia.org/wiki?curid=299049", "title": "தெற்கு டாம்சு ரிவர், நியூ செர்சி", "text": "தெற்கு டாம்சு ரிவர், நியூ செர்சி\n\nமேற்கு டாம்சு ரிவர் (South Toms River) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.\n\nSection::::பரப்பளவு.\n2010இன் மதிப்பீட்டின் அடிப்படையில் இது 1.23 சதுர கிலோ மீற்றர் பரப்பளவைக் கொண்டுள்ளது. இதில் 1.17 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.06 சதுர கிலோ மீற்றர் பிரதேசம் நீரினால் சூழப்பட்டுள்ளது.\n\nSection::::மக்கள் தொகை.\n2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 3684 ஆகும். மேற்கு டாம்சு ரிவர் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 3146.7 குடிமக்கள் ஆகும். \n"}
{"id": "299050", "url": "https://ta.wikipedia.org/wiki?curid=299050", "title": "இசுடபோர்ட் நகரியம், நியூ செர்சி", "text": "இசுடபோர்ட் நகரியம், நியூ செர்சி\n\nஇசுடபோர்ட் நகரியம் (Stafford Township) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு நகரியம் ஆகும்.\n\nSection::::பரப்பளவு.\n2010இன் மதிப்பீட்டின் அடிப்படையில் இது 54.88 சதுர கிலோ மீற்றர் பரப்பளவைக் கொண்டுள்ளது. இதில் 45.85 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 9.03 சதுர கிலோ மீற்றர் பிரதேசம் நீரினால் சூழப்பட்டுள்ளது.\n\nSection::::மக்கள் தொகை.\n2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 26535 ஆகும். இசுடபோர்ட் நகரியம் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 578.8 குடிமக்கள் ஆகும். \n"}
{"id": "299051", "url": "https://ta.wikipedia.org/wiki?curid=299051", "title": "சேர்ப் சிட்டி, நியூ செர்சி", "text": "சேர்ப் சிட்டி, நியூ செர்சி\n\nசேர்ப் சிட்டி (Surf City) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.\n\nSection::::பரப்பளவு.\n2010இன் மதிப்பீட்டின் அடிப்படையில் இது 0.92 சதுர கிலோ மீற்றர் பரப்பளவைக் கொண்டுள்ளது. இதில் 0.75 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.17 சதுர கிலோ மீற்றர் பிரதேசம் நீரினால் சூழப்பட்டுள்ளது.\n\nSection::::மக்கள் தொகை.\n2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 1205 ஆகும். சேர்ப் சிட்டி பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 1616.5 குடிமக்கள் ஆகும். \n"}
{"id": "299052", "url": "https://ta.wikipedia.org/wiki?curid=299052", "title": "டாம்சு ரிவர் நகரியம், நியூ செர்சி", "text": "டாம்சு ரிவர் நகரியம், நியூ செர்சி\n\nடாம்சு ரிவர் நகரியம் (Toms River Township) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு நகரியம் ஆகும்.\n\nSection::::பரப்பளவு.\n2010இன் மதிப்பீட்டின் அடிப்படையில் இது 52.88 சதுர கிலோ மீற்றர் பரப்பளவைக் கொண்டுள்ளது. இதில் 40.49 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 12.40 சதுர கிலோ மீற்றர் பிரதேசம் நீரினால் சூழப்பட்டுள்ளது.\n\nSection::::மக்கள் தொகை.\n2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 91239 ஆகும். டாம்சு ரிவர் நகரியம் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 2253.5 குடிமக்கள் ஆகும். \n"}
{"id": "299053", "url": "https://ta.wikipedia.org/wiki?curid=299053", "title": "தக்கேர்டன், நியூ செர்சி", "text": "தக்கேர்டன், நியூ செர்சி\n\nதக்கேர்டன் (Tuckerton) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.\n\nSection::::பரப்பளவு.\n2010இன் மதிப்பீட்டின் அடிப்படையில் இது 3.80 சதுர கிலோ மீற்றர் பரப்பளவைக் கொண்டுள்ளது. இதில் 3.36 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.44 சதுர கிலோ மீற்றர் பிரதேசம் நீரினால் சூழப்பட்டுள்ளது.\n\nSection::::மக்கள் தொகை.\n2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 3347 ஆகும். தக்கேர்டன் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 995.1 குடிமக்கள் ஆகும். \n"}
{"id": "299059", "url": "https://ta.wikipedia.org/wiki?curid=299059", "title": "டி. பி. கஜேந்திரன்", "text": "டி. பி. கஜேந்திரன்\n\nடி. பி. கஜேந்திரன் ஓர் இந்தியத் திரைப்பட நடிகர் மற்றும் இயக்குநர் ஆவார். தற்போது துணை வேடங்களில் நடித்துவரும் இவர், புகழ்பெற்ற நடிகை டி. பி. முத்துலட்சுமியின் மகனாவார். விசுவின் உதவியாளராக பணியாற்றிய இவரும் விசுவைப் போலவே குடும்பக் கதைகளை மையமாகக் கொண்ட திரைப்படங்களையே இயக்கினார்.\n"}
{"id": "299060", "url": "https://ta.wikipedia.org/wiki?curid=299060", "title": "எளிய பல்கோணம்", "text": "எளிய பல்கோணம்\n\nவடிவவியலில் எளிய பல்கோணம் (\"simple polygon\") என்பது இரண்டிரண்டாக இணைக்கப்பட்ட நேரான கோட்டுத்துண்களை இணைக்கப்பட்ட மூடிய பாதையாலான தட்டையான வடிவமாகும். இதனை உருவாக்கும் கோட்டுத்துண்டுகள் பல்கோணத்தின் பக்கங்களாகும். பல்கோணத்தின் பக்கங்கள் வெட்டிகொண்டால், அப்பல்கோணம் எளிய பல்கோணம் ஆகாது. \n\nஇவ்வரையறையால் ஒரு எளிய பல்கோணம் பின்வரும் பண்புகளைக் கொண்டிருக்கும்:\n\nகணிதவியலாளர்கள் கோட்டுத்துண்டுகளாலான வடிவையே \"பல்கோணம்\" எனக் குறிப்பிடுகின்றனர். எனினும் சிலர் கோட்டுத்துண்டுகளாலான மூடிய பாதையால் (பல்கோண வளைவரை) அடைபட்ட பகுதியைப் பல்கோணமெனக் குறிக்கின்றனர். அதாவது நடைமுறையிலுள்ள வரையறைப்படி, இந்த வரம்பானது பல்கோணத்தின் பகுதியாக இருக்கலாம் அல்லது பகுதியாக இல்லாமலும் இருக்கலாம்.\n\nபல்கோணம் அமையும் தளத்தை பல்கோணத்தின் உட்புறம், பல்கோணத்தின் வெளிப்புறம் என்ற இரு பகுதிகளாக அப்பல்கோணம் பிரிக்கிறது என்பதை இடத்தியலின் \"ஜோர்டான் வளைகோட்டுத் தேற்றத்தைக்\" கொண்டு நிறுவலாம். இதனால் எளிய பல்கோணங்கள் \"ஜோர்டான் பல்கோணங்கள்\" எனவும் அழைக்கப்படுகின்றன. தளத்திலுள்ள ஒரு பல்கோணம் வட்டத்துடன் இடத்தியலான சமானம் (topologically equivalent) உடையதாக இருந்தால், இருந்தால் மட்டுமே, அது எளிய பல்கோணம் ஆகும். அப்பல்கோணத்தின் உட்புறம் வட்டத் தகட்டுடன் இடத்தியலான சமானம் கொண்டிருக்கும்.\n"}
{"id": "299063", "url": "https://ta.wikipedia.org/wiki?curid=299063", "title": "காஞ்சிபுரம் கங்காவரேசுவரர் கோயில்", "text": "காஞ்சிபுரம் கங்காவரேசுவரர் கோயில்\n\nகாஞ்சிபுரம் கங்காவரேசுவரர் கோயில் (கங்காவரேஸ்வரம்) எனப் பெயர்பெற்ற இது, காஞ்சிபுரத்திலுள்ள சிவக் கோயில்களில் ஒன்றாகும். இது, சர்வ தீர்த்தம் கிழக்கு கரையில் உள்ள மேற்கு பார்த்த சன்னதியாகும் மேலும், இக்கோவில் குறிப்புகள், காஞ்சி புராண படலத்துள் உட்கோயில்களாகச் சொல்லப்பட்டுள்ளது.\n\n\n\nSection::::அமைவிடம்.\nதமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரத்தின் மேற்குப் பகுதியில் வேலூர் செல்லும் சாலையிலுள்ள சர்வதீர்த்தத்தின் (குளத்தின்) கிழக்கு கரையில் இக்கோவில் தாபிக்கப்பட்டள்ளது. மேலும், தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்தின் தென்மேற்கு திசையில், சுமார் 1 கிலோமீட்டர் தொலைவிலுள்ளது. மற்றும் காஞ்சி பேருந்து நிலையத்திலிருந்து, காஞ்சி கச்சபேசுவரர் கோயிலின் வழியாக காஞ்சி சங்கர மடத்தை கடந்து சற்று தூரம் சென்றால் இக்கோயிலை அடையலாம்.\n\n"}
{"id": "299066", "url": "https://ta.wikipedia.org/wiki?curid=299066", "title": "இந்தோ-பார்த்தியப் பேரரசு", "text": "இந்தோ-பார்த்தியப் பேரரசு\n\nஇந்தோ-பார்த்தியன் பேரரசு (\"Indo-Parthian Kingdom\", ஆண்ட காலம்: கி மு 12 - கி பி 130) நடு ஆசியாவிலிருந்து வந்த கோண்டபோரஸ் வமிசத்தவர்கள் தற்கால இந்திய மற்றும் பாகிஸ்தான் நாட்டின் சிந்து, பஞ்சாப், மற்றும் வடமேற்கு பகுதிகளை வெற்றி கொண்டு, ஆப்கானித்தானின், தக்சசீலா மற்றும் காபூல் நகரங்களை தலைநகராகக் கொண்டு கி மு 12 முதல் கி பி 130 வரை ஆண்ட அரசாண்டவர்கள்.\n\nகி மு 12 இல் [[இந்தோ-பார்த்தியன் பேரரசை நிறுவியவர் முதலாம் [[கோண்டபோரஸ்]] ஆவர்.\n\n[[பார்த்தியா]] பேரரசின் காலத்திய, இந்தோ-பார்த்திய பேரரசு தற்கால இந்திய - பாகிஸ்தான் - ஆப்கான் உள்ளடக்கிய பகுதிகளை ஆண்ட அரசாகும். இப்பேரரசின் மக்கள் [[சரத்துஸ்திர சமயம்|சரத்துஸ்திரம்]], [[பௌத்தம்]], [[இந்து சமயம்]], பண்டைய கிரேக்க சமயத்தை பின்பற்றினாலும், அரசகுலத்தினர் சரத்துஸ்திர சமயத்தையே பின்பற்றினர். மக்கள் [[அரமேயம்]], [[கிரேக்க மொழி|கிரேக்கம்]], [[பாலி மொழி|பாலி]], [[சமஸ்கிருதம்]] மற்றும் [[பிராகிருதம்|பிராகிருத]] மொழிகளை பேசினர்.\n\n\n\n\nSection::::வெளி இணைப்புகள்.\n[[பகுப்பு:ஆசியாவின் முன்னாள் நாடுகள்]]\n[[பகுப்பு:ஆசியாவின் முன்னாள் முடியாட்சிகள்]]\n[[பகுப்பு:முன்னாள் முடியாட்சிகள்]]\n[[பகுப்பு:பாக்கித்தான் வரலாறு]]\n[[பகுப்பு:ஆப்கானித்தானின் வரலாறு]]"}
{"id": "299068", "url": "https://ta.wikipedia.org/wiki?curid=299068", "title": "எச். ஜே. கனியா", "text": "எச். ஜே. கனியா\n\nஎச். ஜே. கனியா (Sir Harilal Jekisundas Kania நவம்பர் 3, 1890--நவம்பர் 6, 1951) என்பவர் இந்திய உச்ச நீதிமன்றத்தின் முதன் முதலாக அமர்த்தப்பட்ட தலைமை நீதிபதி ஆவார்.\n\nSection::::வாழ்க்கைக் குறிப்பு.\nகுசராத்து மாநிலத்தில் சூரத்தில் பிறந்த இவருடைய தாத்தா ஆங்கில அரசில் வருவாய்த் துறை அதிகாரியாகவும், தந்தையார் சமசுக்கிருத பேராசிரியராகவும் இருந்தார்கள். கனியா பாவ் நகரில் உள்ள சமல்தாசு கல்லூரியில் இளங்கலைப் பட்டமும் மும்பை அரசு சட்டக் கல்லூரியில் எல். எல். பி. மற்றும் எல். எல். எம். ஆகிய சட்டக் கல்வியை முடித்தார்.\n1915 இல் மும்பை உயர்நீதி மன்றத்தில் பாரிஸ்டராகத் தொழில் தொடங்கினார். 1930 இல் மும்பை உயர்நீதி மன்றத்தில் தற்காலிக நீதிபதியாகவும் பின்னர் கூடுதல் நீதிபதியாகவும் ஆனார். 1947 இல் மும்பை உயர்நீதிமன்ற முதன்மை நீதிபதியாக ஆனார்.\n\nஇந்திய நாடு 1950 சனவரி 26 ஆம் நாள் குடியரசு ஆனதும் இந்திய அரசு கனியாவை இந்திய உச்சநீதி மன்ற முதன்மை நீதிபதியாக அமர்த்தியது. குடியரசுத் தலைவர் இராசேந்திர பிரசாத் கனியாவுக்குப் பதவிப் பிரமாணம் செய்து வைத்தார். பதவியில் இருக்கும்போதே மாரடைப்பால் கனியா காலமானார்.\n\n"}
{"id": "299070", "url": "https://ta.wikipedia.org/wiki?curid=299070", "title": "காஞ்சிபுரம் காசி விசுவநாதர் கோயில்", "text": "காஞ்சிபுரம் காசி விசுவநாதர் கோயில்\n\nகாஞ்சிபுரம் காசி விசுவநாதர் கோயில் (விசுவநாதேசம்) எனப் பெயர்பெற்ற இது, காஞ்சிபுரத்திலுள்ள சிவக் கோயில்களில் ஒன்றாகும். இது, சர்வ தீர்த்தம் (குளத்தின்) மேற்குகரை மண்டபமாக தாபிக்கப்பட்டுள்ளது. மேலும், இக்கோவில் குறிப்புகள், காஞ்சி புராண படலத்துள் உட்கோயில்களாகச் சொல்லப்பட்டுள்ளது.\n\n\n\nSection::::அமைவிடம்.\nதமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரத்தின் மேற்குப் பகுதியில் வேலூர் செல்லும் சாலையிலுள்ள சர்வதீர்த்தத்தின் (குளத்தின்) மேற்கு கரையில் இக்கோவில் தாபிக்கப்பட்டள்ளது. மேலும், தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்தின் தென்மேற்கு திசையில், சுமார் 1 கிலோமீட்டர் தொலைவிலுள்ளது. மற்றும் காஞ்சி பேருந்து நிலையத்திலிருந்து, காஞ்சி கச்சபேசுவரர் கோயிலின் வழியாக காஞ்சி சங்கர மடத்தை கடந்து சற்று தூரம் சென்றால் இக்கோயிலை அடையலாம்.\n\n"}
{"id": "299072", "url": "https://ta.wikipedia.org/wiki?curid=299072", "title": "முன்னுரிமைப் பங்கு", "text": "முன்னுரிமைப் பங்கு\n\nமுன்னுரிமைப் பங்கு (preference share) என்பது குறிப்பிட்ட வட்டி மட்டும் வழங்கும் ஒரு நிறுவனப்பங்குத் தொகை. கடன் ஆவணத்திற்கும் பொதுப்பங்கிற்கும் இடைப்பட்டது. நிறுவனம் கலையும் பொழுது, கடைசியாகக் கொடுக்கப்படுவது.\n\nSection::::வகைகள்.\nமுன்னுரிமைப் பங்குகள் மூன்று வகைப்படுகின்றன.\n\nSection::::குவி முன்னுரிமைப் பங்கு.\nபங்காதாயம் செலுத்தப் பெறாத பங்கு.\n\nSection::::குவியா முன்னுரிமைப் பங்கு.\nஒவ்வோராண்டும் போதுமான ஆதாயம் கிடைத்தாலே, இதற்குப் பங்காதாயம் கிடைக்கும்.\n\nSection::::மீள் முன்னுரிமைப் பங்கு.\nதன் வாழ்நாளில் ஒரு நிறுவனம் திருப்பித் தருவது.\n"}
{"id": "299081", "url": "https://ta.wikipedia.org/wiki?curid=299081", "title": "யுரேனியம் போரைடு", "text": "யுரேனியம் போரைடு\n\nயுரேனியம் போரைடு \"(Uranium boride)\" என்பது UB என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். யுரேனியம் மற்றும் போரான் தனிமங்கள் சேர்ந்து உருவாகும் இச்சேர்மம் அதிகமான நிலைப்புத்தன்மையும், நீரில் கரையும் தன்மையற்றும் கண்ணாடியன்ன போரைடாகவும் காணப்படுகிறது.\n\nயுரேனியம் அடிப்படையிலான கதிரியக்கக் கழிவுகளைச் செயல்நீக்கம் செய்யவும் மற்றும் நீண்ட காலத்திற்கு அதைப் பாதுகாப்பாகச் சேமித்து ஆக்கமுறையில் பயன்படுத்தவும் சரியான ஒரு முறை ஆராயப்பட்டு வருகிறது. கதிரியக்கச் சிகிச்சையின் ஒரு வகையான அண்மை சிகிச்சையில் இச்சேர்மம் சில பயன்பாடுகளைக் கொண்டுள்ளது. சிகிச்சைத் தளத்தின் மீது நேரடியாக கதிரியக்க நுண்கோளத்தைப் பதித்தும், சிகிச்சைத் தளத்திற்கு பாதிப்பு ஏதுமின்றி மேலும் காலநீட்டிப்புச் செய்து அங்கேயே வைத்திருக்கவும் இவ்வகையானப் பொருட்கள் பயன்படுத்தப்படுகின்றன.\n\n"}
{"id": "299083", "url": "https://ta.wikipedia.org/wiki?curid=299083", "title": "பிரசெல்சு வானூர்தி நிலையம்", "text": "பிரசெல்சு வானூர்தி நிலையம்\n\nபிரசெல்சு வானூர்தி நிலையம் (\"Brussels Airport\", , இது ' / ' , \"பிரசெல்-சாவெந்தெம்\" எனவும் அழைக்கப்படுகின்றது) பெல்ஜியத்தின் தலைநகர் பிரசெல்சு நகரின் வடகிழக்கே தொலைவில் அமைந்துள்ள பன்னாட்டு வானூர்தி நிலையம் ஆகும். 2015இல் 23 மில்லியனுக்கும் மேலான பயணிகள் வந்தும் புறப்பட்டும் சென்றுள்ளனர். இது ஐரோப்பாவின் நெருக்கடிமிக்க வானூர்தி நிலையங்களில் 21ஆவது இடத்தில் உள்ளது. இது மாகெலென் புறநகர்ப் பகுதியில் பகுதி டையஜெம் பகுதியிலும் பகுதி சாவெந்தெம் பகுதியிலும் அமைந்துள்ளது. மேலும் ஓர்பகுதி பிளெமிஷ் வட்டாரத்தின் இசுடீனோக்கெர்சீல் பகுதியில் உள்ளது. இங்கு கிட்டத்தட்ட 260 நிறுவனங்கள் அமைந்துள்ளன; இவற்றில் நேரடியாக 20,000 மக்கள் பணி புரிகின்றனர். பிரசெல்சு எயர்லைன்சு, ஜெட்ஏர்பிளை, தாமசுகுக் எயர்லைன்சு போன்ற வான்வழிக் கோக்குவரத்து நிறுவனங்களின் அச்சு மையமாக விளங்குகின்றது. \n\nஇந்நிலையத்தை இயக்கும் நிறுவனத்தின் பெயர் \"பிரசெல்சு வானூர்திநிலைய நிறுவனம் என்.வி./எஸ்.ஏ.\" ஆகும்.அக்டோபர் 19, 2006க்கு முன்பாக இது பிரசெல்சு பன்னாட்டு வானூர்தி நிலைய நிறுவனம் என அழைக்கப்பட்டு வந்தது. 2011 முதல் இந்நிலையத்தின் உரிமையை ரொறன்ரோவின் ஒன்ராறியோ ஆசிரியர்கள் ஓய்வூதியத் திட்டம் (39%), மாக்குயரீ ஐரோப்பிய கட்டமைப்பு நிதியம் I மற்றும் மாக்குயரீ ஐரோப்பிய கட்டமைப்பு நிதியம் III (36%), பெல்ஜிய அரசு (25%) பெற்றுள்ளன.\n\nSection::::முனையங்கள்.\nஇந்த வானூர்தி நிலையத்தில் இரண்டு முனையங்கள் உள்ளன. ஒன்று செங்கன் பரப்பிலுள்ள பறப்புகளுக்கும் மற்றொன்று செங்கன் பரப்பிற்கு வெளியிலான பறப்புக்களுக்கும் பயன்படுத்தப்படுகின்றன.\n\n"}
{"id": "299089", "url": "https://ta.wikipedia.org/wiki?curid=299089", "title": "தெருவோரக் குழந்தைகளுக்கான விளையாட்டுப் போட்டிகள்", "text": "தெருவோரக் குழந்தைகளுக்கான விளையாட்டுப் போட்டிகள்\n\nதெருவோரக் குழந்தைகளுக்கான விளையாட்டுப் போட்டிகள் (\"Carnival in Rio de Janeiro\") என்பது பிரேசில் நாட்டில அமைந்துள்ள ரியோடி செனிரோ நகரில் ஆண்டுதோறும் தெருவோரம் வாழும் குழந்தைகளைத் தேர்வுசெய்து அவர்களுக்கு விளையாட்டுப் போட்டிகள் நடத்தி, பரிசு வழங்கி அவர்களைக் கவுரவிக்கும் நிகழ்ச்சி ஆகும். இந்நிகழ்வு 2010 ஆம் ஆண்டு தென்னாப்பிரிக்காவின் டர்பன் நகரில் முதன் முதலில் நடைபெற்றது. இந்த விளையாட்டுப் போட்டியில் பிரேசில், தென்னாப்பிரிக்கா, நிகரகுவா, உக்ரைன், இந்தியா, பிலிபைன்சு, தான்சானியா போன்ற நாட்டுக் குழந்தைகள் பங்குப் பெறுகிறார்கள். இவர்களின் வயது வரம்பு 14 முதல் 16 ஆக இருக்கவேண்டும். ஒவ்வொரு நாட்டிலிருந்தும் 3 பெண் குழந்தைகள் உட்பட மொத்தம் 9 பேர் கலந்துகொள்ளலாம். இவர்கள் அனைவருமே குடும்பம் அற்றவர்களாக இருக்கவேண்டும் என்பது விதி.\n\nSection::::இந்தியா.\n2016 ஆம் ஆண்டு நடந்த இந்த விளையாட்டுப் போட்டியில் தமிழ்நாடு மாநிலத்தின் தலைநகரான சென்னையைச் சேர்ந்த ஹெப்சிபா என்ற பெண் 100 மீட்டர் ஓட்டப்போட்டியிலும், மேலும் இரண்டு போட்டிகளிலும் பரிசு பெற்றார்.\n"}
{"id": "299090", "url": "https://ta.wikipedia.org/wiki?curid=299090", "title": "கேப் ஒளிப்படப் பட்டியல்", "text": "கேப் ஒளிப்படப் பட்டியல்\n\nகேப் ஒளிப்படப் பட்டியல் \"(Cape Photographic Catalogue)\" என்பது புவியின் தெற்கு அரைக்கோளத்தில் இடம்பெற்றுள்ள 68,467 விண்மீன்களின் ஒளிப்படங்களின் அட்டவணையைக் குறிக்கிறது. இவ்விண்மீன்களின் புவி இறக்க அளவுகள் -30 ° மற்றும் -40 ° அல்லது -52 ° மற்றும் -90 ° என்ற அளவுகளுக்கு இடையே காணப்படுகின்றன. இப்பட்டியலில் விண்மீன்கள் தொடர்பான அமைப்புகள், இயக்கங்கள், பரிமாணங்கள் மற்றும் நிறமாலை வகைகள் ஆகியன இடம்பெற்றுள்ளன. 1954 மற்றும் 1968 ஆம் ஆண்டுகளுக்கு இடைப்பட்ட காலத்தில் தென் ஆப்பிரிக்காவில் உள்ள கேப் வான் ஆய்வகம் இப்பட்டியலை வெளியிட்டுள்ளது..\n"}
{"id": "299093", "url": "https://ta.wikipedia.org/wiki?curid=299093", "title": "ஹெப்சிபா (விளையாட்டு போட்டியாளர்)", "text": "ஹெப்சிபா (விளையாட்டு போட்டியாளர்)\n\nஹெப்சிபா (\"Hepziba\") இவர் இந்திய நாட்டில் தமிழ் நாடு மாநிலத்தின் தலைநகரான சென்னையிலிருந்து பிரேசில் நாட்டின் ரியோடி செனிரோ நகரில் 2016 ஆம் ஆண்டு நடந்த தெருக்குழந்தைகளுக்கான போட்டியில் 100 மீட்டர் போட்டி முதல் மேலும் இரண்டு போட்டிகளில் பதக்கங்கள் பெற்றவர் ஆவார். தெருக்குழந்தைகளைப் பாதுகாக்கும் விதமாக 2010 ஆம் ஆண்டு முதல் தென்னாப்பிரிக்காவின் டர்பன் நகரில் இப்போட்டி முதன் முதலில் நடத்தப்பட்டது. இவரின் வயது 16 ஆகும். நேரு விளையாட்டு அரங்கத்தின் ஓரத்தில் சாலையோர நடைமேடையில் வசித்த இவர் தற்சமயம் சென்னை மாநகராட்சி வழங்கியுள்ள வீடற்றவர்களுக்கான கூடாரத்தில் வசித்துவருகிறார். \n"}
{"id": "299123", "url": "https://ta.wikipedia.org/wiki?curid=299123", "title": "ஆக்சாலில் புளோரைடு", "text": "ஆக்சாலில் புளோரைடு\n\nஆக்சாலில் புளோரைடு (Oxalyl fluoride) என்பது ஆக்சாலிக் அமிலத்தின் புளோரினேற்ற வழிபொருளாகும். \n\nஉயர் புவி வெப்பமயமாதல் உள்ளாற்றலுக்கு காரணமாக விளங்கும் பொருட்களுக்கு மாற்றாகப் அரித்தெடுத்தலில் இச்சேர்மத்தைப் பயன்படுத்த ஆராய்ச்சிகள் மேற்கொள்ளப்பட்டு வருகின்றன.\n"}
{"id": "299125", "url": "https://ta.wikipedia.org/wiki?curid=299125", "title": "உட்கோணம்", "text": "உட்கோணம்\n\nஒரு பல்கோணத்தின் கோணம் (angle) என்பது அப்பல்கோணத்தின் ஒரு உச்சியைப் பொதுமுனையாகக் கொண்ட இரு பக்கங்களால் அடைபெறும் கோணம் ஆகும்.\n\nஎளிய பல்கோணத்தின் (குவிவு அல்லது குழிவுப் பல்கோணமாக இருக்கலாம்) ஒரு கோணத்தினுள் அமையும் புள்ளி, அப்பல்கோணத்தின் உட்பகுதிக்குள்ளேயே அமைந்தால் அக்கோணம் பல்கோணத்தின் உட்கோணம் (\"interior angle\" அல்லது \"internal angle\") எனப்படும். ஒரு பல்கோணம் அதன் ஒவ்வொரு உச்சியிலும் ஒரேயொரு உட்கோணம் கொண்டிருக்கும்.\n\nஒரு எளிய பல்கோணத்தின் ஒவ்வொரு உட்கோணமும் 180° ஐ விடக் குறைவு எனில் அப்பல்கோணம், குவிவுப் பல்கோணம் ஆகும்.\nஒரு எளிய பல்கோணத்தின் வெளிக்கோணம் (\"exterior angle\" அல்லது \"external angle\") என்பது பல்கோணத்தின் ஒரு பக்கம் மற்றும் அப்பக்கத்துடன் பொதுமுனை கொண்ட மற்றொரு பக்கத்தின் நீட்சியால் உருவாகும் கோணம் ஆகும்.\n\n\n"}
{"id": "299128", "url": "https://ta.wikipedia.org/wiki?curid=299128", "title": "அமிர்தசரஸ் மாவட்டம்", "text": "அமிர்தசரஸ் மாவட்டம்\n\nஅமிர்தசரஸ் மாவட்டம் (Amritsar district) (பஞ்சாபி:ਅੰਮ੍ਰਿਤਸਰ ਜ਼ਿਲ੍ਹਾ) வட இந்தியாவின் பஞ்சாப் மாநிலத்தின் இருபத்து இரண்டு மாவட்டங்களில் ஒன்றாகும். இம்மாவட்டத்தின் நிர்வாகத் தலைமையிடம் அமிர்தசரஸ் நகரம் ஆகும். \n\nமக்கள் தொகை மிகுந்த பஞ்சாப் மாநில மாவட்டங்களில் லூதியானா மாவட்டத்திற்கு அடுத்து இரண்டாவது இடத்தில் அமிர்தசரஸ் மாவட்டம் உள்ளது.\n\nசிரோன்மணி குருத்வாரா பிரபந்தக் செயற்குழு இம்மாவட்டத் தலமையிடமான அமிர்தசரசில் அமைந்துள்ளது.\n\nSection::::அமைவிடம்.\nஅமிர்சரஸ் மாவட்டத்தின் வடகிழக்கில் குர்தாஸ்பூர் மாவட்டம், தென்கிழக்கில் கபூர்தலா மாவட்டம், தெற்கில் தரண் தரண் மாவட்டம், மேற்கில் பாகிஸ்தான் எல்லைகளாக கொண்டது.\n\nSection::::மாவட்ட நிர்வாகம்.\nஅமிர்தசரஸ் மாவட்டம் அமிர்தசரஸ் I, அமிர்தசரஸ் II, அஜ்னாலா மற்றும் பாபா பாகாலா என நான்கு வருவாய் வட்டங்களும், அட்டாரி, லோபோக், மஜிதா, இராம்தாஸ், தர்சிகா என ஐந்து துணை வருவாய் வட்டங்களையும் கொண்டது.\n\nSection::::உள்ளாட்சி அமைப்புகள்.\nஊரக வளர்ச்சிக்காக அஜ்னாலா, அட்டாரி, சோகவான், ஹர்ச சீனா, சண்டியாலா, மஜிதா, ராய்யா, வெர்கா மற்றும் தர்சிகா என ஒன்பது ஊராட்சி ஒன்றியங்களை கொண்டுள்ளது.\n\nSection::::அரசியல்.\nஅமிர்தரஸ் மாவட்டம் அஜ்னாலா, இராஜசான்சி, மஜிதா, சண்டியாலா (தனி), அமிர்தசரஸ் வடக்கு, அமிர்தசரஸ் மேற்கு (தனி), அமிர்தசரஸ் மையம், அமிர்தசரஸ் கிழக்கு, அமிர்தசரஸ் தெற்கு, அட்டாரி (தனி), பாபா பாக்லா என 11 சட்டமன்ற தொகுதிகளை கொண்டுள்ளது.\n\nமேலும் அமிர்தசரஸ் மாவட்டம் அமிர்தசரஸ் நாடாளுமன்ற மக்களவைத் தொகுதியையும் கொண்டுள்ளது.\nSection::::மக்கள் தொகையியல்.\n2011 ஆம் ஆண்டு இந்திய மக்கள் தொகை கணக்கெடுப்பின் படி மாவட்டத்தின் மொத்த மக்கள் தொகை 2,490,656 ஆக உள்ளது. கிராமப்புறங்களில் 46.42% மக்களும்; நகரப்புறங்களில் 53.58% மக்களும் வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி விகிதம் 15.47% ஆக உயர்ந்துள்ளது. மக்கள் தொகையில் 1,318,408 ஆண்களும் மற்றும் 1,172,248 பெண்களும் உள்ளனர். பாலின விகிதம் ஆயிரம் ஆண்களுக்கு 889 பெண்கள் வீதம் உள்ளனர். 2,683 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 928 மக்கள் வாழ்கின்றனர். இம்மாவட்டத்தின் சராசரி படிப்பறிவு 76.27% ஆகவும், ஆண்களின் படிப்பறிவு 80.15% ஆகவும், பெண்களின் படிப்பறிவு 71.96% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 281,795 ஆக உள்ளது. \n\nSection::::சமயம்.\nஇம்மாவட்டத்தில் இந்து சமயத்தவரின் மக்கள் தொகை 690,939 (27.74 %) ஆகவும், சீக்கிய சமய மக்கள் தொகை 1,716,935 (68.94 %) ஆகவும், இசுலாமிய சமய மக்கள் தொகை 12,502 (2.18 %) ஆகவும், கிறித்தவ சமயத்தினரின் மக்கள் தொகை 54,344 (2.18 %) ஆகவும், சமண சமய மக்கள் தொகை 3,152 (0.13 %) ஆகவும், பௌத்த சமய மக்கள் தொகை 876 (0.04 %) ஆகவும், பிற சமய மக்களின் தொகை 1,044 (0.04 %) ஆகவும், மற்றும் சமயம் குறிப்பிடாதவர்கள் மக்கள் தொகை 10,864 (0.44 %) ஆகவும் உள்ளது.\n\nSection::::மொழிகள்.\nபஞ்சாப் மாநிலத்தின் ஆட்சி மொழியான பஞ்சாபி மொழியுடன், இந்தி, உருது மற்றும் வட்டார மொழிகளும் இம்மாவட்டத்தில் பேசப்படுகிறது.\n\nSection::::ஆன்மிகம் மற்றும் சுற்றுலா தலங்கள்.\nஅமிர்தசரஸ் பொற்கோயில், ஜாலியன்வாலா பாக் தேசிய நினைவிடம், வாகா (இந்திய-பாகிஸ்தான் எல்லைச் சாவடி), துர்ஜியானா கோயில் (இலக்குமி நாராயணன் கோயில்) மற்றும் கோபிந்துகர் கோட்டை முதலியன.\n\nSection::::முக்கிய நிகழ்வுகள்.\nஆங்கிலேய ஆட்சியின் போது பொற்கோயில் அருகே அமைந்த ஜாலியன்வாலா பாக் எனுமிடதில் கூடியிருந்த இந்திய விடுதலை இயக்கத்தினரை 13 ஏப்ரல் 1919 அன்று ஆங்கிலேயே இராணுவத்தினர் துப்பாக்கிகளால் சுட்டுக் கொன்றனர். இதில் ஆயிரத்திற்கு அதிகமானவர்கள் கொல்லப்பட்டனர். இந்நிகழ்வை ஜாலியன்வாலா பாக் படுகொலை என இந்திய விடுதலை இயக்க வரலாற்றில் குறிக்கப்பட்டுள்ளது.\n\nபொற்கோயிலில் வளாகத்தில் பதுங்கி, இந்திய அரசிற்கு எதிரான செயல்களில் ஈடுபட்டிருந்த காலிஸ்தான் இயக்கத்தினரை புளூஸ்டார் நடவடிக்கை என்று அழைக்கப்படும் இராணுவ நடவடிக்கைகள் மூலம் பொற்கோயிலிருந்து வெளியேற்றினர்.\n\n"}
{"id": "299130", "url": "https://ta.wikipedia.org/wiki?curid=299130", "title": "ஐங்குளோரோபுளோரோயீத்தேன்", "text": "ஐங்குளோரோபுளோரோயீத்தேன்\n\nஐங்குளோரோபுளோரோயீத்தேன் \"(Pentachlorofluoroethane)\" என்பது C2Cl5F என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். இச்சேர்மம் ஒரு குளோரோபுளோரோகார்பன் வகைச் சேர்மம் ஆகும். ஏவுகல எரிபொருளாகவும், குளிர்பதனப் பொருளாகவும் இச்சேர்மம் முன்னர் பயன்படுத்தப்பட்டது. ஓசோன் படலத்தை அழிக்கும் வல்லமை கொண்டது என்ற காரணத்தால் மொண்டிரியால் உடன்படிக்கையின்படி 1996 ஆம் ஆண்டு சனவரி மாதம் 1 முதல் ஐங்குளோரோபுளோரோயீத்தேன் சேர்மத்தின் உற்பத்தியும் பயன்பாடும் தடைசெய்யப்பட்டுள்ளது.\n"}
{"id": "299132", "url": "https://ta.wikipedia.org/wiki?curid=299132", "title": "ஜலியான்வாலா பாக்", "text": "ஜலியான்வாலா பாக்\n\nஜலியான்வாலா பாக் (Jallianwala Bagh) (இந்தி: जलियांवाला बाग) வட இந்தியாவின் பஞ்சாப் மாநிலத்தின் அமிர்தசரஸ் மாவட்டத் தலைமையிட நகரமான அமிர்தசரஸ் - பொற்கோயிலுக்கு மிக அருகே தேசிய முக்கியத்துவம் வாய்ந்த ஜாலியன்வாலா பாக் பொதுத் தோட்டம் அமைந்துள்ளது.\nSection::::வரலாறு.\nபஞ்சாப் மன்னரான மகாராஜா ரஞ்சித்சிங்கிடம் பணிபுரிந்த சர்தார் ஹிமத்சிங் என்பவருக்குச் சொந்தமான தோட்டம் இது. அவரது குடும்பம் 'ஜல்லா' என்ற சிற்றூரில் இருந்து வந்ததால் ’ஜலியான்வாலா பாக்’ என்று பெயர் பெற்றது.\n\n13 ஏப்ரல் 1919 அன்று 6.5 ஏக்கர் பரப்பளவு கொண்ட ஜலியான்வாலா பாக் தோட்டத்தில் கூடியிருந்த இருபதாயிரத்திற்கும் மேற்பட்ட\nஇந்திய விடுதலை இயக்கத்தினர் மீது முன் அறிவிப்பு ஏதுமின்றி ஆங்கிலேயே இராணுவத்தின் பிரிகேடியர் ஜெனரல் ரெஜினால்டு எட்வர்டு ஹாரி டையர் தலைமையிலான இராணுவத்தினர் 1650 இரவுண்டு ரவைகளை துப்பாக்கிகளால் தொடர்ந்து சுட்டனர். இதனை வரலாற்றில் ஜாலியன்வாலா பாக் படுகொலை என்பர். ஜலியான்வாலாபாக் படுகொலையில் 379 பேர் கொல்லப்பட்டனர். மேலும் 1110 பேருக்கும் மேலாக படுகாயம் அடைந்தனர். \n\nஇப்படுகொலையில் இறந்த இந்திய விடுதலை இயக்கத்தினரை நினைவு கூறும் வகையில் இத்தோட்டத்தை 1951-ஆம் ஆண்டு இந்திய அரசு தேசிய நினைவுச் சின்னமாக அறிவித்து இறந்த தியாகிகளுக்கு இத்தோட்டத்தில் நினைவுச் சின்னம் எழுப்பியுள்ளது.\n\n"}
{"id": "299147", "url": "https://ta.wikipedia.org/wiki?curid=299147", "title": "1,1-இருபுரோமோயீத்தேன்", "text": "1,1-இருபுரோமோயீத்தேன்\n\n1,1-இருபுரோமோயீத்தேன் \"(1,1-Dibromoethane)\" என்பது C2H4Br2 என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். தெளிவான இளம் பழுப்பு நிறத்தில் எளிதில் தீப்பற்றி எரியக்கூடிய சேர்மமாக இது காணப்படுகிறது. மேலும். இச்சேர்மம் 1,2 இருபுரோமோயீத்தேனின் அமைப்பு அல்லது இடமுறை மாற்றியனாகும்.\n"}
{"id": "299148", "url": "https://ta.wikipedia.org/wiki?curid=299148", "title": "1,2,3- முப்புரோமோபுரொப்பேன்", "text": "1,2,3- முப்புரோமோபுரொப்பேன்\n\n1,2,3- முப்புரோமோபுரொப்பேன் \"(1,2,3-Tribromopropane)\" என்பது CHBr என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும் . தெளிவான நிறமற்ற நிலை முதல் இளம் மஞ்சள் நிறத்திலான திரவமாக இச்சேர்மம் காணப்படுகிறது.\n"}
{"id": "299153", "url": "https://ta.wikipedia.org/wiki?curid=299153", "title": "1,2,- இருபுரோமோபுரொப்பேன்", "text": "1,2,- இருபுரோமோபுரொப்பேன்\n\n1,2,- இருபுரோமோபுரொப்பேன் \"(1,2-Dibromopropane)\" என்பது CHBr அல்லது CH3CHBrCH2Br என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். இரண்டு புரோமின் அணுக்கள் கொண்ட கைச்சமச்சீரற்ற எளிய ஐதரோ கார்பனுக்கு 1,2,- இருபுரோமோபுரொப்பேன் எடுத்துக்காட்டாகும்.\n"}
{"id": "299174", "url": "https://ta.wikipedia.org/wiki?curid=299174", "title": "பாக்கித்தான் தேசிய நாள்", "text": "பாக்கித்தான் தேசிய நாள்\n\nபாக்கித்தான் தேசிய நாள் அல்லது பாக்கித்தான் நாள் (\"Pakistan Day\", , lit. \"யோம்-இ-பாகிஸ்தான்\") அல்லது பாக்கித்தான் முன்மொழிவு நாள், அல்லது குடியரசு நாள், 1940ஆம் ஆண்டில் மார்ச் 23 அன்று முதன்முதலாக தனிநாடு முன்மொழியப்பட்டதைக் கொண்டாடும் வகையில் பின்பற்றப்படும் தேசிய விடுமுறை நாளாகும். தவிரவும் இதேநாளில் 1956இல் பாக்கித்தான் உலகின் முதல் இசுலாமியக் குடியரசாக மாறியதையும் குறிக்கின்றது. இந்த நாளில் பாக்கித்தானின் படைத்துறைகள் இணைந்து படையிடை அணிவகுப்பை நடத்திக் கொண்டாடுகின்றன.\n1940ஆம் ஆண்டில் மார்ச் 23ஆம் நாள் இலாகூரில் தற்போதைய \"மினார்-இ-பாக்கித்தான்\" (பொருள். பாக்கித்தான் கோபுரம்) உள்ள இடத்தில் கூடிய முசுலிம் லீக் பிரித்தானிய இந்தியாவின் வடமேற்கிலிருந்த நான்கு மாகாணங்களின் கூட்டமைப்பாக தன்னாட்சியுடைய கூட்டமைப்பு நிறுவப்பட வேண்டுமென்று அரசியல் தீர்மானம் நிறைவேற்றியது; அந்தத் தீர்மானத்தில் பாக்கித்தான் என்ற பெயர் இடம்பெறவில்லை எனினும் அந்நாளை நினைவுகொள்ளும் வண்ணமே இந்த நாள் ஒவ்வொரு ஆண்டும் பொது விடுமுறையாக அறிவிக்கப்பட்டுள்ளது. அன்றைய நாளைக் கொண்டாடும் விதமாக பாக்கிதானியப் படைகள் அனைத்தும் இணைந்து படையணிவகுப்பை நடத்துகின்றன.\n\n"}
{"id": "299179", "url": "https://ta.wikipedia.org/wiki?curid=299179", "title": "மினார்-இ-பாக்கித்தான்", "text": "மினார்-இ-பாக்கித்தான்\n\nமினார்-இ-பாக்கித்தான் ( \"Minar-e-Pakistan\", / ALA-LC: , பொருள்; \"பாக்கித்தான் கோபுரம்\") பாக்கித்தானின் பஞ்சாப் மாநிலத்தில் இலாகூரின் மிகப்பெரும் நகரியப் பூங்காவான இக்பால் பூங்காவில் அமைந்துள்ள பொது நினைவகக் கட்டிடம் ஆகும். தெற்காசியாவில் வாழும் முஸ்லிம்களுக்கு தன்னாட்சியுடைய தனிநாடு கோரி 1940இல் மார்ச் 23ஆம் நாள் அகில இந்திய முசுலிம் லீக் கூடி இலாகூர் தீர்மானம் நிறைவேற்றிய இடத்தில் இந்தக் கோபுரம் 1960களில் கட்டப்பட்டது.\n\nபாக்கித்தான் கோபுரம் பல அரசியல் போராட்டங்களுக்கும் பேரணிகளுக்கும் அமைவிடமாக இருந்துள்ளது. அண்மையில் பாக்கித்தான் தெஹரீக்-எ-இன்சாஃப் இங்கு போராட்டம் நடத்தியது.\n\n"}
{"id": "299182", "url": "https://ta.wikipedia.org/wiki?curid=299182", "title": "பாக்கித்தான் முன்மொழிவு", "text": "பாக்கித்தான் முன்மொழிவு\n\nஇலாகூர் முன்மொழிவு (\"Lahore Resolution\", , \"கறார்டாடு-இ-இலாகூர்\"; வங்காளம்: লাহোর প্রস্তাব, \"லாகோர் பிரஸ்தாபு\"), 1940ஆம் ஆண்டில் மார்ச் 22-24 நாட்களில் இலாகூரில் மூன்று நாட்கள் நடந்த அகில இந்திய முசுலிம் லீக்கின் மாநாட்டில் வங்காள மாகாணத்தின் பிரதமராக இருந்த \"வங்காளப் புலி\" ஏ.கே. ஃபசுலுல் ஹக் முன்மொழிந்த முறைசார் அரசியல் அறிக்கையாகும். இதன் முக்கியக் கூறு பிரித்தானிய இந்தியாவில் முசுலிம்கள் பெரும்பான்மையாக உள்ள வடமேற்கு, கிழக்குப் பகுதிகளில் \"தனி மாநிலங்களை\" உருவாக்க வேண்டும்; இந்த மாநிலக் குழுக்களுக்கு தன்னாட்சியும் இறைமையும் வழங்கப்பட வேண்டும். இந்த முன்மொழிவு பின்னர் தனியான, ஒரே நாடாக பாக்கித்தானைக் கோருவதற்கு காரணமாக அமைந்தது.\n\n\"பாக்கித்தான்\" என்ற பெயரை சவுத்திரி ரகமத் அலி 1933இல் பாக்கித்தான் சாற்றுரையில் முன்மொழிந்திருந்தபோதும், ஏ.கே. ஃபசுலுல் ஹக்கும் முகமது ஜின்னாவும் மற்ற முசுலிம் தலைவர்களும் இந்து–முஸ்லிம் ஒற்றுமையில் மிகுந்த நம்பிக்கை கொண்டிருந்தனர். இருப்பினும், பிரித்தானியரின் தூண்டுதல்களாலும் இந்துக்களிடையே எழுந்த நம்பிக்கையின்மையாலும் அரசியல் நிலை கொந்தளித்து தனிநாடு கோரிக்கை வலுத்தது.\n\n"}
{"id": "299203", "url": "https://ta.wikipedia.org/wiki?curid=299203", "title": "பாக்கித்தான் அரசியலமைப்பு", "text": "பாக்கித்தான் அரசியலமைப்பு\n\nபாக்கித்தான் இசுலாமியக் குடியரசின் அரசியலமைப்பு (\"Constitution of the Islamic Republic of Pakistan\", உருது:), அல்லது 1973 அரசியலமைப்பு பாக்கித்தானின் மீயுயர் சட்டமாகும். சுல்பிக்கார் அலி பூட்டோவின் அரசினால் எதிர்க்கட்சிகளின் உதவியோடு வடிவமைக்கப்பட்ட இந்த அரசியலமைப்பு நாடாளுமன்றத்தால் ஏப்ரல் 10 அன்று ஏற்கப்பட்டு ஆகத்து 14, 1973 அன்று ஏற்புறுதி செய்யப்பட்டது. \n\nஇந்த அரசியலமைப்பு பாக்கித்தானின் சட்டம், அரசியல் மற்றும் அமைப்பிற்கான வழிகாட்டுதலாக உள்ளது. பாக்கித்தானின் எல்லைகள், மக்கள் மற்றும் அவர்களின் அடிப்படை உரிமைகள், நாட்டின் அரசியலமைப்பு சட்டங்கள் மற்றும் ஆணைகள், அரசியல் கட்டமைப்பு, பல்வேறு அரசு அமைப்புகள், படைத்துறையின் கட்டமைப்பு போன்றவற்றை விவரிக்கின்றது. முதல் மூன்று அத்தியாயங்கள் அரசின் மூன்று துறைகளிடையேயான விதிகள், உரிமைகள் மற்றும் தனி அதிகாரங்களை வரையறுக்கின்றது: ஈரவை சட்டவாக்க அவை; பிரதமரை முதன்மைச் செயல் அலுவலராகக் கொண்ட செயலாக்கப் பிரிவு; உச்ச நீதிமன்றத்தின் தலைமையிலமைந்த மீயுயர் கூட்டரசு நீதி முறைமை அரசியலமைப்பு குடியரசுத் தலைவரை நாட்டின் ஒற்றுமையை நிலைநிறுத்தும் அலங்கார நாட்டுத் தலைவராக வரையறுக்கின்றது. அரசியலமைப்பின் முதல் ஆறு விதிகள் அரசாட்சி முறைமையை விவரிக்கின்றன:கூட்டாட்சி நாடாளுமன்ற குடியரசாகவும் இசுலாமை தேசிய சமயமாகவும் குறிக்கின்றது.\n\n1973இல் ஏற்கப்பட்டாலும் 1956இல் முதல் அரசியலமைப்பு பிரகடனப்படுத்தப்பட்ட மார்ச் 23 ஒவ்வொரு ஆண்டும் குடியரசு நாளாக கொண்டாடப்படுகின்றது.\n\n"}
{"id": "299212", "url": "https://ta.wikipedia.org/wiki?curid=299212", "title": "இருபுரோமோபுளோரோமீத்தேன்", "text": "இருபுரோமோபுளோரோமீத்தேன்\n\nஇருபுரோமோபுளோரோமீத்தேன் \"(Dibromofluoromethane)\" என்பது CHBrF என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். கலப்பு ஆலோ மீத்தேனான இச்சேர்மம் ஆல்ககால், அசிட்டோன், பென்சீன் மற்றும் குளோரோஃபார்ம் ஆகியனவற்றில் கரைகிறது.\nகரிமவெள்ளீய ஐதரைடுடன் இருபுரோமோபுளோரோமீத்தேன் சேர்த்து, முப்பியூட்டைலின் ஐதரைடு வழியாக குறைத்துச் சிதைத்தல் முறை வினை மூலம் புரோமின் நீக்கம் செய்து புரோமோபுளோரோமீத்தேன் தயாரிப்பில் இது பயன்படுத்தப்படுகிறது.\n\nஇதனுடைய ஓசோன் குறைப்புத் திறல் மதிப்பு 1.0 ஆக இருப்பதால் இது முதல்வகை ஓசோன் படலம் அழிக்கும் வேதிப்பொருள் என வகைப்படுத்தப்பட்டுள்ளது.\n"}

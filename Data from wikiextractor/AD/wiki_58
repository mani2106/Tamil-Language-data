{"id": "311359", "url": "https://ta.wikipedia.org/wiki?curid=311359", "title": "தஞ்சாவூர் ரத்னகிரீஸ்வரர் கோயில்", "text": "தஞ்சாவூர் ரத்னகிரீஸ்வரர் கோயில்\n\nதஞ்சாவூர் ரத்னகிரீஸ்வரர் கோயில், தமிழ்நாடு, தஞ்சை மாவட்டம், தஞ்சாவூரில் வடக்கு வீதியில் அமைந்துள்ளது.\n\nSection::::அமைப்பு.\nஇக்கோயில் இரண்டாம் சரபோஜி மன்னரால் கி.பி.1826இல் கட்டப்பெற்றதாகும். ராஜகோபுரம், முன் மண்டபம், கருவறை, விமானம், வெளிச்சுற்று ஆகிய அமைப்புகளோடு விளங்குகிறது. மூலவர் சன்னதியின் இடப்புறம் அராளகேசி அம்மன் சன்னதி உள்ளது. மூலவர் கருவறை கோஷ்டத்தில் தட்சிணாமூர்த்தி உள்ளார். திருச்சுற்றில் விநாயகர், வள்ளிதெய்வானையுடன் கூடிய சுப்பிரமணியர், கஜலட்சுமி, சண்டிகேஸ்வரர் சன்னதிகள் உள்ளன. கால பைரவர், சூரியன், சனீஸ்வரர் இக்கோயிலில் உள்ளனர்.\n\nSection::::மூலவர்.\nஇக்கோயிலின் மூலவராக ரத்னகிரீஸ்வரர் உள்ளார். அவர் ரத்னபூரிஸ்வரர் என்றும் அழைக்கப்படுகிறார்.\n\nSection::::குடமுழுக்கு.\nஇங்குள்ள கல்வெட்டுகள் மூலமாக 2 ஆகஸ்டு 1993 மற்றும், 7 சூலை 2014 ஆகிய நாள்களில் இக்கோயிலில் குடமுழுக்கு நடைபெற்றதை அறியமுடிகிறது.\n"}
{"id": "311362", "url": "https://ta.wikipedia.org/wiki?curid=311362", "title": "ஆம்பூர் போர்", "text": "ஆம்பூர் போர்\n\nஆம்பூர் போர் இரு வாரிசுரிமைச் சச்சரவுகள் காரணமாக 1749-54 இல் நடைபெற்ற இரண்டாம் கர்நாடகப் போரின் பகுதியாக நடைபெற்றது. இரண்டாம் கர்நாடகப் போரின் முதல் பெரிய போர் ஆம்பூர் போராகும். இந்த போரை முசாபர் ஜங் பிரெஞ்சு ஆதரவுடன் சந்தா சாகிப் தலைமையில் தொடங்கினார். இப்போரின்போது (3 ஆகஸ்டு 1749 இல்) அப்போதைய ஆற்காடு நவாப் அன்வருத்தீன் கான் ஆம்பூரில் கொல்லப்பட்டார். இவரது மகன் முகமது அலி கான் வாலாஜா திருச்சிக்குத் தப்பித்துச் சென்று ஆங்கிலேயர்களிடம் சரணடைந்தார். சந்தா சாகிபும் முசாபர் ஜங்கும் முறையே, ஆற்காடு நவாப் ஆகவும்; ஐதராபாத் நிசாம் ஆகவும் பதவியேற்றனர்.\n\nSection::::பின்புலம்.\n1748 இல் ஐதராபாத் நிசாம் நிசாம்-உல்-முல்க் இறந்தார். அவரது மகன் நாசிர் ஜங்கும் பேரன் முசாபர் ஜங்கும் அடுத்த நிசாமாகப் போட்டியிட்டனர். அதே வேளை தோஸ்த் அலியின் மருமகனான சந்தா சாகிப் முசாபர் ஜங்குடன் சேர்ந்து, பிரெஞ்சு ஆதரவைப் பெற்று ஆற்காடு நவாபாக முயன்றார். நாசிர் ஜங், ஆற்காடு நவாப் அன்வருத்தீன் கான் மற்றும் அவர் மகன் முகமது அலி கான் வாலாஜா ஆகியோர் பிரித்தானியக் கம்பெனிப் படைகளின் ஆதரவைப் பெற்றிருந்தனர். \n"}
{"id": "311370", "url": "https://ta.wikipedia.org/wiki?curid=311370", "title": "ராமநாயக்கன் ஏரி", "text": "ராமநாயக்கன் ஏரி\n\nராமநாயக்கன் ஏரி (\"Ramanaicken Lake\") என்பது கிருட்டிணகிரி மாவட்டம், ஒசூர் நகரில் உள்ள ஒரு ஏரி ஆகும். இந்த ஏரி 156 ஏக்கர் பரப்பளவில் ஒசூர் நகரின் மையத்தில் அமைந்துள்ளது. இந்த ஏரியைக் கட்டியவர் பாகலூர் பாளையக்காரரான ராமநாயக்கனாவார், எனவே இவர் பெயராலேயே இந்த ஏரி அழைக்கப்படுகிறது. இந்த ஏரியின் வடக்குப் பகுதியில் அகழியுடன் கூடிய ஒசூர் கோட்டை இருந்தது. இக்கோட்டை அகழிக்கு இந்த ஏரியில் இருந்துதான் தண்ணீர் சென்றது. இப்போது கோட்டை இல்லை என்றாலும் அகழி உள்ளது. 1980களின் துவக்கம்வரை இந்த ஏரி நீரின் பாசனத்தை நம்பி வேளாண்மை நடைபெற்று வந்தது. ஏரியில் இருந்து பாசணத்துக்கு நீர் செல்லும் குமிழித் தூம்பு மதகு மேல் அழகிய கல்மண்டபம் உள்ளது. இந்த ஏரிக்கு மேலே பூனப்பள்ளி ஏரி, ஜீகூர் ஏரி, தாசரப்பள்ளி ஏரி, கல்லேரி, கர்னூல் ஏரி, அந்திவாடி ஏரி ஆகியவை உள்ளன இந்த ஏரிகள் நிரம்பும்பொழுது உபரிநீர் ஒவ்வொரு ஏரிக்கும் சென்று ராமநாயக்கன் ஏரியை வந்தடையும் வகையில் உபரிநீர்க் கால்வாய்கள் இருந்தன. நகரமயமாக்கலின் காரணமாக ஏரியில் இருந்து பாசன வசதிபெற்ற நிலப்பகுதிகள் குடியிருப்புகளாகவும், வணிக வளாகமாகவும் மாறின. இதனால் உபரிநீர்க் கால்வாய்கள் ஆக்கிரமிப்புக்கு உள்ளாயின. மேலும் ராமநாயக்கன் ஏரி நிரம்பினால் நீர் வெளியேறக்கூடிய இராஜகால்வாய் ஒசூர் மையத்தில் அமைந்திருந்தது இக்கால்வாயை நகரின் பெரும்பகுதியில் காண இயலாத நிலையுள்ளது. இக்கால்வாய் நிலத்தில் பட்டாபெற்று அரசியல்வாதிகள் போன்றோர் ஆக்கிரமித்து கட்டங்கள் கட்டியுள்ளனர். இதனால் கடந்த பத்து ஆண்டுகளுக்கும் மேலாக ஏரி வறண்ட நிலையிலேயே காணப்படுகிறது.\nSection::::அழகுபடுத்துதல்.\nஇரமநாயக்கன் ஏரியை ஒட்டி 1987 ஆம் ஆண்டு சிறுவர் பூங்கா அமைக்கப்பட்டது. 2015 ஆம் ஆண்டு\nஇந்த ஏரியின் கரைகளைப் பலப்படுத்தி, நடைபாதைகள் அமைத்து, படகுசவாரி விட மாவட்ட நிர்வாகம் இரண்டு கோடியில் திட்டம் வகுத்தது. ஏரியின் மேற்குப் பகுதியில் பசுமைப் பூங்கா, நடைபாதை போன்றவற்றை இருபத்தெட்டு இலட்சம் செலவில் அமைத்தது அழகுபடுத்தி, 2015 செப்டம்பர் 23 அன்று பொதுமக்கள் பயன்பாட்டுக்குத் திறந்துவைக்கப்பட்டது. மேலும் சிறுவர் பூங்காவை ஒட்டியவாறு 49 இலட்சம் செலவில் தியான மண்டபம் கட்டப்பட்டு 2017 ஏப்ரல் மாதத்தில் திறக்கப்பட்டது.\n"}
{"id": "311373", "url": "https://ta.wikipedia.org/wiki?curid=311373", "title": "கேத்ரீன் மேகர்", "text": "கேத்ரீன் மேகர்\n\nகேத்ரீன் மேகர் \"(Katherine Maher)\" விக்கிமீடியா நிறுவனத்தின் (WMF) நிர்வாக இயக்குனர் ஆவார்.\n\nSection::::கல்வி.\n2002 முதல் 2003 வரை கெய்ரோவில் உள்ள அமெரிக்க பல்கலைக்கழகத்தின் அரபு மொழி நிறுவனத்தில் கேத்ரீன் மேகர் கல்வி கற்றார். பின்னர் 2003 முதல் நியுயார்க் பல்கலைக்கழகத்தின் அறிவியல் மற்றும் கலைக் கல்லூரியில் படித்து 2005 ஆம் ஆண்டில் தன்னுடைய பட்டப்படிப்பை முடித்தார்.\n\nSection::::வாழ்க்கை.\n2016 ஆம் ஆண்டு மார்ச்சு மாதம் முதல் விக்கிமீடியா நிறுவனத்தின் நிர்வாக இயக்குனராக தற்காலிகமாக பணியமர்த்தப்பட்ட மேகர், இதே ஆண்டின் சூன் மாதம் முதல் அதே பதவியில் நிரந்தம் செய்யப்பட்டார். 2014 ஆம் ஆண்டு ஏப்ரல் மாதம் முதல் இந்நிறுவனத்தின் தகவல் தொடர்பு அதிகாரியாக இயங்கிவந்தார் என்பது குறிப்பிடத்தக்கது. முன்னதாக இவர் உலக வங்கி, ஐக்கிய நாடுகளின் சிறுவர் நிதியம் போன்ற அலுவலகங்களிலும் மற்றும் இலாப நோக்கற்ற ஆக்சசு நௌ.ஆர்க் (AccessNow.org) என்ற நிறுவனத்தில் பரிந்துரை இயக்குனராகவும் பணிபுரிந்துள்ளார்.\n\nஉலக வங்கியின் மக்களாட்சிமயமாக்கம் மற்றும் அனைத்துலக வளர்ச்சிக்கான தொழில்நுட்பப் பிரிவில் மேகர் ஓர் ஆலோசகராகப் பணியாற்றியுள்ளார். தகவல் தொடர்பு தொழில்நுட்பத் துறையில், அலைபேசித் தொழில்நுட்பத்துறையில் கவனம் செலுத்துபவராக, குறிப்பாக மத்தியக் கிழக்கு மற்றும் ஆப்பிரிக்க குடிமக்களுக்காகவும் நிறுவனச் சீர்த்திருத்தத்திற்காகவும் பொறுப்பேற்று பணியாற்றியுள்ளார். தகவல் மற்றும் தொலைத்தொடர்பு அபிவிருத்தியில் அலைபேசிகளை அதிகப்படுத்துதல் தொடர்பாக உலக வங்கி வெளியிட்ட ’அரசு அலைபேசிகள் உருவாக்கல்’ என்ற படைப்பாக்கத்தில் (2012) இவர் ஓர் இணை ஆசிரியராக இருந்து செயல்பட்டுள்ளார்\n\nவிக்கிமீடியா நிறுவனத்தில் முதன்மை தகவல் தொடர்பு அதிகாரியாக ஏப்ரல் 2014 இல் இணைந்த மேகர், அங்கிருந்து ஐக்கியநாடுகளின் பதிப்புரிமை சட்டம் குறித்து கருத்துரைத்தார். கிட்டத்தட்ட இரண்டாண்டுகளுக்குப் பின்னர், நிர்வாக இயக்குனராக பணியாற்றிய லீலா டிரெட்டிக்கோவ் பதவி விலகியதைத் தொடர்ந்து, மார்ச்சு 2016 இல் நிறுவனத்தின் இடைக்கால நிர்வாக இயக்குநராக மேகர் நியமிக்கப்பட்டார். 2016 ஆம் ஆண்டு நடைபெற்ற விக்கிமேனியாவில் சூன் மாதம் 24-ம் தேதி அன்று விக்கிமீடியா நிறுவனத்தின் நிறுவனர் யிம்மி வேல்சு கேத்தரின் மேகருக்கு நிர்வாக இயக்குனருக்கான நிரந்தரப் பணியை வழங்கினார்.\n\n"}
{"id": "311379", "url": "https://ta.wikipedia.org/wiki?curid=311379", "title": "கார்லோ அன்செலாட்டி", "text": "கார்லோ அன்செலாட்டி\n\nகார்லோ அன்செலாட்டி (Carlo Ancelotti, பிறப்பு சூன் 10, 1959) இத்தாலி நாட்டைச் சேர்ந்த கால்பந்து மேலாளர் மற்றும் முன்னாள் வீரராவார். தனது ஆட்டக்காலத்தில் நடுக்கள வீரராக ஆடினார். தற்போது செருமனியின் பேயர்ன் மியூனிக் அணியின் மேலாளராக இருக்கிறார். தற்போதைய மேலாளர்களுள் இவர் மட்டுமே சாம்பியன்ஸ் லீக் கோப்பையை மூன்று முறை வென்ற ஒரே மேலாளர் ஆவார் (ஏ.சி. மிலான் அணியுடன் மூன்று இறுதிப் போட்டிக்குச் சென்று இரண்டு முறை வென்றார்; ரியல் மாட்ரிட் அணியுடன் மேலும் ஒரு முறை கோப்பையை வென்றிருக்கிறார்.). கால்பந்து மேலாளர்களுள் அதிசிறந்த மேலாளர்களுள் ஒருவராகவும் வரலாற்றில் அதிக கோப்பைகள் வென்ற மேலாளர்களுள் ஒருவராகவும் விளங்குகிறார்.\n"}
{"id": "311380", "url": "https://ta.wikipedia.org/wiki?curid=311380", "title": "தொல்மானிடவியல்", "text": "தொல்மானிடவியல்\n\nதொல்மானிடவியல் (Paleoanthropology) என்பது, தொல்லுயிரியல், பௌதீக மானிடவியல் ஆகிய துறைகளின் சேர்க்கையும், அவற்றின் துணைத் துறையும் ஆகும். மனித குலத்தின் குறிப்பிட்ட இயல்புகளின் வளர்ச்சி அவற்றின் உருவாக்கம் ஆகியவற்றை ஆய்வு செய்வதுடன் புதைபடிவங்கள், கற்கருவிகள், தொல்பொருட்கள், குடியேற்றச் சூழல் என்பவற்றை ஆய்வு செய்வதன் மூலம், ஒமினிடே குடும்பத்தின் உறவுமுறைத் தொடர்புகளை மீட்டுருவாக்கம் செய்வதும் இத்துறையின் கீழ் அடங்கும். தொழில்நுட்பங்களும், வழிமுறைகளும் வளர்ச்சியடைந்துவரும் நிலையில், தொல்மானிடவியல் ஆய்வுகளில் மரபியல் பெரும் பங்கு வகிக்கின்றது. குறிப்பாக, இனங்களின் கூர்ப்பு தொடர்பான உறவுமுறை வழிகளை ஆய்வு செய்வதில், டி.என்.ஏ அமைப்புக்களைச் சோதிப்பதும், ஒப்பிடுவதும், முக்கிய ஆய்வு முறைகளாக உள்ளன.\n\nSection::::தொல்மானிடவியலின் வரலாறு.\nSection::::18ம் நூற்றாண்டு.\n1758ல் கார்ல் லின்னேயசு \"ஓமோ சப்பியன்சு\" என்பதைத் தனது \"சிஸ்டெமா நச்சுரே\" என்னும் நூலின் 10வது பதிப்பில் ஒரு இனப்பெயராக அறிமுகப்படுத்தினார். ஆனாலும் இனத்தின் சிறப்பு இயல்புகள் குறித்த அறிவியல் விளக்கத்தை அவர் தரவில்லை. உருவ ஒற்றுமையை அடிப்படையாகக் கொண்டு பெரும் மனிதக் குரங்குகள் மனிதனுக்கு நெருக்கமான உறவுடையவை எனக் கருதப்பட்டன.\n\nSection::::19ம் நூற்றாண்டு.\n19ம் நூற்றாண்டின் இறுதியில் மனிதக் கூர்ப்பு தொடர்பான ஆய்வுகளுக்கு வழிவகுத்த முக்கிய கண்டுபிடிப்புக்கள் நிகழ்ந்ததைத் தொடர்ந்து, தொல்மானிடவியல் சார்ந்த அறிவியல் தொடங்கியது. செருமனியில் நீன்டர்தால்களின் கண்டுபிடிப்பு, தாமசு அக்சுலியின் (Thomas Huxley) \"இயற்கையில் மனிதனின் இடம் குறித்த சான்றுகள்\" (\"Evidence as to Man's Place in Nature\"), சார்லசு டார்வினின் \"மனிதனின் மரபுவழி\" (\"The Descent of Man\") ஆகியவை தொடக்க காலத்தின் முக்கியமான ஆய்வுகள்.\n\nநீன்டர்தால் மனிதனின் கண்டுபிடிப்பு, குகை மனிதன் தொடர்பான சான்றுகள் ஆகியவற்றுடன் 19ம் நூற்றாண்டில் நவீன தொல்மானிடவியல் துறை தொடங்கியது. மனிதர்கள் பெரும் மனிதக் குரங்குகளுடன் ஒத்த தன்மையைக் கொண்டவர்கள் மக்களுக்கு சில காலமாகவே தெரிந்திருந்தது. ஆனாலும், பொதுவான இனங்களின் உயிரியல் கூர்ப்பு தொடர்பான கருத்து 1859ல் சார்ல்சு டார்வினின் \"இனங்களின் தோற்றம் குறித்து\" (\"On the Origin of Species\") என்னும் நூல் வெளியாகும்வரை முறையாக உணரப்படவில்லை.\n\nதாமசு அக்சுலிக்கும், ரிச்சார்டு ஒவனுக்கும் இடையிலான வாதங்கள் மனிதக் கூர்ப்பு என்னும் எண்ணக்கரு பற்றியதாகவே இருந்தன. அக்சுலி தனது 1863ம் ஆண்டின் நூலில் மனிதனுக்கும், மனிதக் குரங்குகளுக்கும் இடையிலான ஒற்றுமைகள் வேறுபாடுகள் என்பன குறித்து ஏற்றுக்கொள்ளக்கூடிய வகையில் விளக்கியிருந்தார். டார்வினின் \"மனிதனின் மரபுவழி\" என்னும் நூல் வெளியாகியபோது அது அவரது கோட்பாட்டின் பெரிதும் அறியப்பட்ட விளக்கமாக இருந்தது. அத்துடன் அதன் விளக்கம் அவரது கோட்பாட்டைப் பெரும் சர்ச்சைக்கு உரியதாக ஆக்கியது. டார்வினின் சில ஆதரவாளர்கள் கூட (ஆல்பிரட் ரசல் வலசு, சார்ல்சு லயெல் போன்றோர்) இயற்கைத் தேர்வு முறையில் மனிதன் அவனது எல்லையில்லா மூளைத் திறனையும், ஒழுக்க உணர்வுகளையும் பெற்று வளர்ச்சியடைந்திருக்க முடியும் என்பதை ஏற்கப் பின்னின்றனர்.\n"}
{"id": "311383", "url": "https://ta.wikipedia.org/wiki?curid=311383", "title": "கிளாடியோ ரனெய்ரி", "text": "கிளாடியோ ரனெய்ரி\n\nகிளாடியோ ரனெய்ரி (Claudio Ranieri, பிறப்பு 20 அக்டோபர், 1951) இத்தாலி நாட்டைச் சேர்ந்த கால்பந்து மேலாளர் ஆவார். மேலும் இவர் முன்னாள் வீரரும் ஆவார்; ஆட்டக்காலத்தில் தடுப்பாட்டக்காரராக இருந்தார். தற்போது இங்கிலாந்து நாட்டைச் சேர்ந்த பிரீமியர் லீக் அணியான லெஸ்டர் சிட்டி அணியின் மேலாளராகவிருக்கிறார். லெஸ்டர் அணியின் மேலாளராவதற்கு முன்னர், பல நாடுகளில் முதல்நிலை கால்பந்துக் கூட்டிணைவில் பல்வேறு அணிகளுடன் பல கோப்பைகளை வென்றிருப்பினும் அவ்வணிகளுடன் ஒருமுறை கூட கூட்டிணைவுத் தொடரை வெல்லாமல் இருந்தார். 2014-15 ஆம் ஆண்டில் தகுதியிறக்கப் போராட்டத்தில் இருந்த லெஸ்டர் அணியை 2015-16- ஆம் பருவத்தில் பிரீமியர் லீக் கூட்டிணைவுத் தொடரை வெல்லச் செய்தார்.\n"}
{"id": "311396", "url": "https://ta.wikipedia.org/wiki?curid=311396", "title": "விகாசு கிருசன் யாதவ்", "text": "விகாசு கிருசன் யாதவ்\n\nவிகாசு கிருசன் யாதவ் (\"Vikas Krishan Yadav\", 10 பெப்ரவரி 1992) இந்திய ஆண் குத்துச்சண்டை வீரர் ஆவார். அரியானாவின் பிவானி மாவட்டத்தைச் சேர்ந்த யாதவ் 2010ஆம் ஆண்டு குவாங்சௌவில் நடந்த ஆசிய விளையாட்டுப் போட்டிகளில் இலகு எடை வகுப்பில் தங்கப் பதக்கம் வென்றுள்ளார்.\n\nஇந்தியாவின் குத்துச்சண்டை கூட்டமைப்பின் மீதான தடையின் காரணமாக உலக, ஆசிய குத்துச்சண்டை போட்டிகளில் பன்னாட்டு குத்துச்சண்டை சங்கத்தின் கொடியின் கீழ் போட்டியிட்டார்.\n"}
{"id": "311415", "url": "https://ta.wikipedia.org/wiki?curid=311415", "title": "மெத்தில் பைசல்பேட்டு", "text": "மெத்தில் பைசல்பேட்டு\n\nமெத்தில் பைசல்பேட்டு \"(Methyl bisulphate)\" என்பது CHOS என்ற மூலக்கூற்று வாய்ப்பாடு கொண்ட ஒரு வேதிச்சேர்மம் ஆகும். கந்தக அமிலத்தினுடைய ஒற்றை-மெத்தில் எசுத்தரான மெத்தில் பைசல்பேட்டு, இருமெத்தில் சல்பேட்டை ((CH3)2SO4 ) நீராற்பகுப்பு செய்யும் போது இடைநிலை விளைபொருளாக உருவாகிறது:.\n\nமெத்தில் பைசல்பேட்டு ஒர் அமிலமாகும். \n\n1993 ஆம் ஆண்டு மெத்தில் பைசல்பேட்டு கண்டறியப்பட்டு பரவலாக்கப்பட்டது. மீத்தேனை சில பாதரசச் சேர்மங்கள் முன்னிலையில், தெரிவுத்திறன் மிக்க அடர் கந்தக அமிலத்துடன் சேர்க்கும் போது மெத்தில் பைசல்பேட்டு உருவாகிறது. இங்கு பாதரசச் சேர்மங்கள் வினையூக்கியாகச் செயல்படுகின்றன. எனினும், பாதரசச் சேர்மங்களின் நச்சுத்தன்மை காரணமாக 1998 ஆம் ஆண்டு வரையில் மெத்தில் பைசல்பேட்டு தயாரிப்பு தடைபட்டிருந்தது. பிளாட்டினம் அணைவுச்சேர்மங்கள் வினையூக்கியாக செயல்படுவது அறியப்பட்ட பின்னர், மீத்தேன் SO மற்றும் O வாயுக்களால் மெத்தில் பைசல்பேட்டாக மாற்றப்பட்டது. இதைத்தொடர்ந்து இச்சேர்மத்தின் பயன்பாடுகள் வெளிச்சத்திற்கு வந்தன\n\nஇயற்கையில் பெருமளவு கிடைக்கும் மீத்தேன் வாயுவை, குறைந்த செலவில் அதிகப்பயனுடைய மெத்தனாலாக மாற்றுவதற்கான ஒரு தயாரிப்பு முறைக்கு மேற்கண்ட இந்தகண்டுபிடிப்பு வழிவகுத்தது. இச்செயல்முறையானது Pt-CH தொகுதி வழியாக மேற்கொள்ளப்பட வேண்டும் என்று முன்மொழியப்பட்டது. \n\n(CH)SO அயனியைக் கொண்டுள்ள உப்புகள் பொதுவாக வர்த்தகரீதியாகக் கிடைக்கின்றன, உதாரணம்: திரிசு(2-ஐதராக்சியெத்தில்)மெத்திலமோனியம் மெத்தில்சல்பேட்டு (CAS #29463-06-7).\n"}
{"id": "311422", "url": "https://ta.wikipedia.org/wiki?curid=311422", "title": "உந்துகை", "text": "உந்துகை\n\nஉந்துகை ( Propulsion) என்பது இயக்கத்தை ஏற்படுத்தும் விசையைத் தோற்றுவிப்பதற்கான மூலம் ஆகும். வழமையாக ஓர் உந்துகைத் தொகுதி என்பது எந்திர ஆற்றல் மூலத்தையும், அவ்வாற்றலை இயக்கத்துக்குப் பயன்படுத்தும் உந்துவிப்பானையும் கொண்டதாகும். தற்காலத் தொழில்நுட்பத்தில் பல்வேறு வகை பொறிகள் ஆற்றல் மூலங்களாகவும், உந்திகள் (Propeller), சக்கரங்கள் (Wheels) அல்லது உந்துகைத் தூம்புவாய் (Propulsive Nozzle) போன்றவை உந்துவிப்பானாகவும் செயல்படுகின்றன.\n\nஉயிரியல் உந்துகை அமைப்பில் தசைகள் ஆற்றலைத் தோற்றுவிக்கும் மூலமாகவும், கால்கள், இறக்கைகள் மற்றும் (மீன்) துடுப்புகள் உந்துவிப்பானாகவும் செயல்படுகின்றன.\n\nSection::::வாகனங்களுக்கான உந்துகை வகைகள்.\nSection::::காற்று.\nவானூர்தியின் உந்துகைத் தொகுதியானது ஏதேனும் ஒரு வகை வானூர்திப் பொறியையும் தள்ளுவிசையை உண்டாக்குகின்ற உந்தி (Propeller) அல்லது உந்துவிக்கும் புறக்கூம்புவாயையும் கொண்டதாகும். வானூர்தியின் உந்துகைத் தொகுதியானது இரண்டு பணிகளைச் செய்தாக வேண்டும். ஒன்று, வானூர்தியின் நிலையான பறத்தலின்போது வானூர்தியின்மீது காற்று ஏற்படுத்தும் இழுவைக்குச் சமமான தள்ளுவிசையை ஏற்படுத்தவேண்டும். இரண்டு, முடுக்கத்தின்போது வானூர்தியின்மீதான இழுவைக்கும் மேலான அதிக தள்ளுவிசையை உண்டுபண்ணவேண்டும். எந்த அளவுக்கு இழுவைக்கும் தள்ளுவிசைக்கும் வித்தியாசம் அதிகப்படியாக இருக்கிறதோ அந்தளவுக்கு வானூர்தி முடுக்கம் பெறும்.\n\nSection::::நிலம்.\nபோக்குவரத்துப் பயன்பாடுகளுக்காக நிலத்தின்மீது உந்துகைத் தொகுதிகள் பயன்படுத்தப்படுகின்றன. இவற்றுள் ஆற்றல் மூலமாக பலவகை பொறிகளும் உந்துவிப்பான் தொகுதியில் சக்தி மாற்றம் மற்றும் சக்கரங்கள் இடம்பெறுகின்றன.\n\nSection::::நீர்.\nநீர்வழிப் போக்குவரத்துக்காக கப்பல் மற்றும் படகுகளின் இயக்கத்துக்காக உந்துகைத் தொகுதிகள் பயன்படுத்தப்படுகின்றன. இக்காலம் வரையிலும் சிறுவகைப் படகுகளில் துடுப்புகளும் விரிப்புகளுமே பயன்படுத்தப்பட்டுவருகின்றன. கப்பல்களில் உந்திகள் (Propeller) பயன்படுத்தப்படுகின்றன; அவற்றை இயக்க நீராவிப் பொறிகள், டீசல் பொறிகள், சுழலிப் பொறிகள் மற்றும் அணுப்பிளவுப் பொறிகள் உள்ளிட்ட பல்வகைப் பொறிகள் பயன்படுத்தப்படுகின்றன.\n\nSection::::விண்வெளி.\nவிண்ணூர்திகளின் உந்துகை என்பது விண்ணூர்தி மற்றும் செயற்கைக்கோள்களை செலுத்தப் பயன்படுவதாகும். பல்வகை விண் உந்துகை முறைகளை இருக்கின்றன. ஒவ்வொன்றுக்கும் நிறைகளும் குறைகளும் உள்ளன. அதிக அளவில் ஆய்வு நடைபெறும் துறையாக விண் உந்துகை முறைகள் இருக்கின்றன. பொதுவாக, வளிமத்தை அதிக திசைவேகத்தில் சுருங்கி-விரியும் தூம்புவாய் வழியாக செலுத்துவதன் மூலம் தள்ளுவிசை உண்டாக்கப்படுகிறது. இவ்வகைப் பொறி ஏவூர்திப் பொறி என்றழைக்கப்படுகிறது.\n\nஏவுதலின்போது பெரும்பாலும் வேதி எரிபொருட்களைப் பயன்படுத்தும் விண்ணூர்திகள், விண்வெளியில் மின்னுந்துகையையும் பயன்படுத்துகின்றன. இன்றளவும் செயற்கைக்கோள்கள், விண்ணூர்திகள் மற்றும் விண்ணுளவிகள் தமது நிலைப்பாடு, நோக்கு மற்றும் கோண உந்தத்தைக் கட்டுப்படுத்த சிறு ஏவூர்திப் பொறிகளைப் பயன்படுத்துகின்றன.\n\nSection::::விலங்குகள்.\nவிலங்குகளின் தான்-உந்துகையான இடம்பெயர்தல் என்பது பல்வேறு வகைகளில் செய்யப்படுகிறது; அவை: ஓடுதல், நீந்துதல், பறத்தல் மற்றும் தாவுதல். விலங்குகள் உணவைத் தேடவும், சாதகமான வாழ்விடத்தைக் கண்டறியவும், தாக்கவரும் விலங்குகளிலிருந்து தம்மைப் பாதுகாத்துக் கொள்ளவும் என பல்வேறபட்ட காரணங்களுக்காக இடப்பெயர்வை நிகழ்த்துகின்றன.\n\nஇடம்பெயர்வானது புவியீர்ப்பு, நிலைமம், உராய்வு மற்றும் காற்றின் இழுவை போன்ற பல்வேறு காரணிகளைத் தாண்டி நிகழ்த்தப்பட வேண்டியதாகும். நியூட்டனின் மூன்றாம் விதிப்படியே விலங்குகளின் இடம்பெயர்வுகள் ஆராயப்படுகின்றன; அதாவது, நிலையாய் இருக்கும் ஒரு விலங்கினம் முன்செல்ல வேறு எதனையேனும் பின்தள்ள வேண்டும். நிலவாழ் உயிரினங்கள் தரையை எதிர்த்துத் தள்ள வேண்டும், காற்றில் பறக்கும் விலங்கினங்கள் காற்றையும், நீர்வாழ் உயிரினங்கள் நீரையும் தள்ளியே முன்னேறுகின்றன.\n\n"}
{"id": "311426", "url": "https://ta.wikipedia.org/wiki?curid=311426", "title": "ஓமோ சப்பியன்சு", "text": "ஓமோ சப்பியன்சு\n\nஓமோ சப்பியன்சு (\"homo sapiens\", \"அறிவுள்ள மனிதன்\") என்பது இன்று உலகில் வாழும் ஒரே மனித இனத்திற்கு வழங்கப்பட்டுள்ள இருசொற் பெயர் அல்லது அறிவியற் பெயர் ஆகும். \"ஓமோ\" (\"homo\") மனிதப் பேரினத்தின் அறிவியற் பெயர். \"ஓமோ\" பேரினத்துக்குள் நியண்டர்தால்கள் உள்ளிட்ட பல ஒமினிட் (\"hominid\") அற்றுவிட்ட இனங்கள் அடங்கும். \"ஓமோ\" பேரினத்தில் தப்பியிருக்கும் ஒரே இனம் \"ஓமோ சப்பியன்சு\" ஆகும். நவீன மனிதர்கள் \"ஓமோ சப்பியன்சு சப்பியன்சு\" என்னும் துணை இனத்தைச் சேர்ந்தோர். இது அவர்களை, அவர்களது நேரடி மூதாதையாகக் கருதப்படும் \"ஓமோ சப்பியன்சு இடல்ட்டு\"விலிருந்து வேறுபடுத்துகிறது. \"ஓமோ சப்பியன்சு\"களின் புத்திக் கூர்மையும், நெகிழ்வுத் தன்மையும் அவர்களை உலகின் மிகச் செல்வாக்குள்ள இனமாக ஆக்கியுள்ளது.\n"}
{"id": "311441", "url": "https://ta.wikipedia.org/wiki?curid=311441", "title": "பெரும் பருந்து", "text": "பெரும் பருந்து\n\nபெரும் பருந்து (\"Rufous-bellied Eagle\") இப்பறவை ஊன் உண்ணிப் பறவைகள் இனத்தைச் சார்ந்தவையாகும். இவற்றின் வாழ்விடம் ஆசியப் பகுதிகளில் அமைந்துள்ள வெப்பமண்டலக் காட்டுப் பகுதிகள் ஆகும். இவற்றின் குடும்பப்பெயர் அக்சிபிட்ரிடே என்பதாகும். தோற்றத்தில் பருந்து போலும் வல்லூறு போலும் காணப்பட்டாலும் இவை இது அக்விலா என்ற தனிப் பேரினத்தைச் சார்ந்தவையாகக் கருதப்படுகிறது.\n\nSection::::விளக்கம்.\nவயது முதிர்ந்த இப்பறவைகளில் ஆண் பறவையின் கழுத்து குட்டையாகவும், தலைப்பகுதியில் காணப்படும் கருமைநிறம் தொப்பி அணிந்ததுபோல் காட்சி அளிக்கிறது. கழுத்துக்கு கீழ் காணப்படும் தூவல் முந்திரி கொட்டையின் நிறத்தைப்போல் மற்றவற்றிலிருந்து இவற்றை வேறுபடுத்திக்காட்டுகிறது. ஆண் பெண் இனங்களைப் பிரித்தரியமுடியாமல் இருந்தாலும் பெண் பறவையின் முகப்பகுதியில் கருப்பு நிறம் அதிகமாக உள்ளது. இவை உட்காரும்போது இறகுகள் வால் பகுதியின் நீளம் வரை இருக்கிறது. இவற்றின் கணுக்கால்கள் வரை இறகுகள் வளர்ந்து ஒட்டிக்கொண்டு இருக்கிறது. இவற்றின் குஞ்சுகளின் உடல்களில் வெள்ளை நிறத்திலான ரோமங்களுடன் இருண்ட கோடுகளும் கொண்டு ஒட்டிக்கொண்டிருக்கும். \nSection::::வகைபிரித்தல்.\nஇந்தியாவில் காணப்படும் பறவைகள் பற்றி எழுதியவரான ஜெர்டன் என்பவரால் இப்பறவை இனம் காணப்பட்டு பதியப்பட்டுள்ளது. கருப்பு மற்றும் கஷ்கொட்டை கழுகுவிலிருந்து பிரித்தரியப்பட்டுள்ளது.\n\nSection::::வாழ்விடம்.\nபொதுவாக இந்தியாவில் மேற்கு தொடர்ச்சி மலைப்பகுதியில் அதிகமாகக் காணப்படுகிறது. மேலும் நேபாளம், அசாம், இமயலைப்பகுதி, கிழக்குத் தொடர்ச்சி மலைப்பகுதி போன்ற இடங்களிலும், இலங்கை, பர்மா, தாய்லாந்து, கைன், இந்தோனேசியா, சுமாத்திரா, போர்னியோ, பிலிபைன்ஸ், சுவெசி, மேலும் சும்பாவா போன்ற நாடுகளிலும் பரவியுள்ளது.\n\nSection::::வாழ்க்கைச் சூழல்.\nஇப்பறவை இலங்கை மரப்புறா, மயில் கோழி, காட்டுக் கோழி போன்ற இனங்களை உணவாக உட்கொள்கிறது. இவை அதிகமாக குளிர் காலங்களில் இனப்பெருக்கம் செய்கிறது. இவை பறக்கும்பொது விமான இறக்கையைப்போல் விரித்துக்கோண்டு வானில் பறக்கிறது. பச்சை இலைகளைக் கொண்டே கூடுகட்டும் இப்பறவை, ஒரே ஒரு முட்டையை மட்டுமே இடும் குணம் கொண்டுள்ளது. இதன் குஞ்சை இரண்டு இனங்களுமே பாதுகாத்து பராமரிக்கிறது.\n\n"}
{"id": "311442", "url": "https://ta.wikipedia.org/wiki?curid=311442", "title": "பாலாமணியம்மா", "text": "பாலாமணியம்மா\n\nபாலாமணியம்மா, மலையாளக் கவிஞர் ஆவார்.\n\nSection::::வாழ்க்கைக்குறிப்பு.\nஇவர் சிற்றஞ்ஞூர் அரண்மனையில் வாழ்ந்த குஞ்சுண்ணிராஜாவுக்கும், நாலப்பாட்டு கொச்சுகுட்டியம்மைக்கும் மகளாகப் பிறந்தார். இவர் திருச்சூர் மாவட்டத்தில் உள்ள நாலப்பாட்டு என்ற ஊரில் பிறந்தார். இவரது தாய்மாமனான நாலப்பாட்டு நாராயணமேனோன், மலையாளக் கவிஞராவார். இவர் பாலாமணியம்மாவுக்கு பாடம் கற்பித்தார். இவரது மகளான கமலா தாசும் கவிஞராவார்.\n\nSection::::ஆக்கங்கள்.\nSection::::கவிதைகள்.\nஇவர் எழுதிய மலையாளக் கவிதைகளின் பெயர்களை கீழே காணலாம்.\n\n"}
{"id": "311445", "url": "https://ta.wikipedia.org/wiki?curid=311445", "title": "யனோமாமி", "text": "யனோமாமி\n\nயனோமாமி (\"Yanomami\") என்பவர்கள் அமேசான் காடுகளில் வாழும் பழங்குடிகள் மக்கள் ஆவர். ஒன்பது நாடுகளிலும் பரவிக்கிடக்கும் அமேசான் காடுகளில் வெனிசுவேலா, மற்றும் பிரேசில் ஆகிய நாடுகளுக்கு உட்பட்ட காட்டுப்பகுதியில் அமைந்துள்ள 250 கிராமங்களில் 3500 யனோமாமி பழங்குடி மக்கள் வாழுகிறார்கள்.\n\nSection::::பெயர்க்காரணம்.\nபழங்குடிகள் என்றாலே நரமாமிசம் உண்பவர்கள் என்ற அச்சம் மனிதர்களிடத்தில் உள்ளது. ஆனால் \"யனோமாமி\" மக்கள் நாகரீக மனிதர்களிடம் ஒன்றுபட்டு வாழுவதால் இவர்களுக்கு \"யனோமாமி\" மக்கள் என்ற பெயர் ஏற்பட்டிருக்கலாம் என்று கூறுகிறார்கள்.\n\nSection::::மொழி.\nவெனிசுவேலா நாட்டின் ஓரினொகொ ஆற்றின் பகுதிகளில் வாழும் இந்த இனத்தவர்கள் சனுமா என்ற மொழியைப் பேசுகிறார்கள். மேலும் இவர்கள் சரியானா (Shiriana language), நினம் (Ninam language), மற்றும் யனுமாமன் (Yanomaman languages) போன்ற மொழிகளுடன் மேலும் பல மொழிகளைப் பேசும் இனக்குழுக்களாக இருக்கிறார்கள்.\n\nSection::::வரலாறு.\n1759 ஆம் ஆண்டு மேற்கத்திய நாட்டினரான அபோலியர் (Apolinar Diez De La Fuente) வெளியிட்ட பயணக்குறிப்பு ஒன்றில் வெனிசுலாப் யனோமாமி மக்களைப் பார்த்ததாகக் குறிப்பிட்டுள்ளார். இவர் பார்த்த மக்கள் மிகவும் தைரியம் அற்றவர்களாக இருந்தார்கள். இவர்களை முதலில் இந்தியர்களுடன் ஒப்பிட்டுப்பார்த்தார், பின்னர் இவர்கள் இந்திய இனக்குழுக்கழுடன் ஒத்துவரவில்லை என முடிவு செய்தார்.\n\nஏறத்தாள 1630 முதல் 1720 வரையான காலகட்டங்களில் அடர்ந்த காட்டுப்பகுதியில் ஆற்றின் கரையோரங்களில் வாழ்ந்த இந்த மக்கள் போர்த்துகீசிய வீரர்களிடம் அடிமைப்பட்டு கிடந்துள்ளனர் என்று குறிப்பிட்டாலும் இவை சரியான விடயம் இல்லை என்று கூறப்படுகிறது. \n\n1950 ஆம் ஆண்டுகளில் அமெரிக்காவின் புளோரிடா மாநிலத்தில் உள்ள பழங்குடியினர் தூதுக்குழு, இயேசு சபை, மேலும் சலேசிய சபை ஆகியவை இணைந்து நடத்திய தொடர் தேடுதலில் இவர்களுடனான வெளி தொடர்பு அதிகரித்தது. \n\n1970 ஆம் ஆண்டுவாக்கில் பிரேசில் அரசு இவர்களுக்காக இராணுவ உதவியுடன் \"தேசிய ஒருமைப்பாட்டு திட்டம்\" கொண்டுவரப்பட்டு உதவிசெய்ய முடுவுசெய்யப்பட்டது. மேலும் 73 ஆண்டு முதல் 76 ஆம் ஆண்டுக்காக இந்த திட்டங்கள் நீட்டிக்கப்பட்டது. இந்த (1975) கால கட்டத்தில் அமேசான் காட்டுப்பகுதியில் செய்த ஆராச்சியில் ஏறாளமான கணிமவளங்கள் இங்கு கண்டுபிடிக்கப்பட்டது. 1987 ஆம் ஆண்டு கனிமவள ஆரசியாளர்கள் தங்க சுரங்கத்தைக் கண்டுபிடித்தனர். இங்கு 1987ஆம் ஆண்டும் 1990 ஆம் ஆண்டும் பிரான்சுகோ நதிக்கு அருகில் தங்கசுரங்கம் தோன்டப்பட்டது. இந்த சுரங்கங்கள் தோண்ட தேர்ந்தெடுக்கப்பட்ட பகுதியில் பழங்குடிகளின் 30,000 மக்களின் குடியிருப்புகள் இருந்தன. 1990 ஆம் ஆண்டு முதல் இந்த மக்கள் வாழும்பகுதியில் சுரங்கம் வெட்டத்துவங்கி இவர்களின் குடியிருப்புகள் அழிக்கப்பட்டதுடன் இயற்கைச் சூழல் மாசுபாடு அடைந்து பெரும் துன்பத்திற்கு இந்த மக்கள் உட்படுத்தப்படுகிறார்கள்.\n\nயனோனாமி மக்கள் வாழும் பகுதிகளில் சாலை அமைத்தல், பிரேசிலின் எல்லையைப் பாத்துகாக்க இராணுவ வீரர்களின் கூடாரங்கள் அமைப்பது, விவசாய இடங்களை விரிவு படுத்துவது, கால்நடை வளர்ப்போர்கலின் ஆக்கிரமிப்பு என இவர்களின் இடங்கள் சூரையாடப்பட்டது. 1978 ஆம் ஆண்டு இவர்களுக்கென ஒரு சார்பு ஆணையம் அமைக்கப்பட்டது. முதலில் இந்த அமைப்பு இவர்களுக்கென ஒரு பூங்கா அமைக்க உறுவாக்கப்பட்டு, இவர்களின் உரிமைக்காக போராடும் அமைப்பாக உறுவெடுத்தது. இது ஒரு அரசு சார்பற்ற லாப நோகமற்ற அமைப்பாகும். இந்த அமைப்பின் 13 வருட போராட்டத்திற்குப்பின் 1991 பிரேசில் அரசு அதிகாரபூர்வ எல்லை நிர்ணயம் செய்து பின்னர் 1992 ஆம் ஆண்டு ஒப்புதல் அளித்துள்ளது. இதன் மூலம் இவர்களின் பயன்பாட்டிற்காக 96.650 சதுர கிலோமீட்டர் நிலங்கள் ஒதுக்கப்பட்டது. இந்த பகுதிகள் பிரேசில் நாட்டின் ரோமாரினா மாநிலம் மற்றும் அமேசோனாசு போன்ற மாநிலங்களின் அடங்குகிறது. \n\nஆனால் வெனிசுலா நாடு தங்கள் நாட்டின் பழங்குடிமக்களின் குடியுரிமைபற்றி தெளிவான சட்ட திட்டங்கள் வகுக்காமல் எங்கேயும் அவர்கள் வாழலாம் என்று கூறுகிறது. \nSection::::அமைப்பான்மை.\nஇவர்கள் அமெரிக்க பழங்குடிகளுடன் சேராதவர்களாகவே உள்ளார்கள். இவர்களில் எல்லாப்பகுதியில் வசிக்கும் இனத்தவர்களின் கலாசாரம், மொழியியல் பயன்பாடு, திருமணம், சொந்தம் கொண்டாடுவது ஒரே மாதரியாகவே உள்ளது. இவர்களின் சொந்த வாழிடம் ஓரினகோ ஆற்றுப்படுகையாக இருந்தாலும் வெளிஆடிகளின் ஆக்கிரமிப்பின் காரணமாக உயர்வான மலைப்பகுதிக்கு இடம்பெயர்ந்து சென்றிருக்கலாம் என்று கருதப்படுகிறது.\n\nஇவர்களில் முதிர்ந்தவர்களே இனக்கூட்டத்தை வழிநடத்துகிறார்கள். ஒவ்வொரு கிராமத்திருக்கும் ஒரு தலைவர் இருக்கிறார் அவரை \"டுக்சுவா\" என்று அழைக்கிறார்கள். இவர் தன் கிராம மக்களிடமும், பக்கத்து கிராமத்தினரிடமும் நன்மதிப்பு பெற்றவராக இருக்கிறார். வயதுவந்த ஆண்களுக்கென பொதுவான சமூக அக்கறை இருந்தாகும் தனிப்பட்ட முறையில் தனிநபர் எந்த செயலையையும் செய்யவேண்டிய அவசியமில்லை. \n\nSection::::வாழ்க்கை மற்றும் உணவு.\nஇவர்களின் குடும்பசூழலில் கிராமத்திற்கு கிராமம் மக்கள் தொகையின் அளவு மாறுபடுகிறது. ஒரு கிராமத்தில் 50 முதல் 400 மக்கள் வரை வாழுகிறார்கள். ஒரு கிராமக்கள் அனைவருமே பொதுவான ஒரு வீட்டில் வாழுகிறார்கள். அதன் அமைப்பு நீள்வட்ட வடிவத்தில் அமைந்துள்ளது. அவர்கள் குடியிருக்கும் வீட்டின் பெயர் \"ஷபோமா\" என்று அழைக்கப்படுகிறது. இக்குடிசைகள் வலிமையான மரக்கட்டைகளாலும், மழைக்காடுகளில் கிடைக்கும் புற்களாலும், இலைகள் கொண்டும் அமைக்கப்பட்டிருக்கும். வீட்டின் உட்பகுதிக்கு செல்வதற்காக இரண்டு இடங்களில் பட்டும் பிளவுச் செய்யப்பட்டிருக்கும். இவற்றில் மழைக்காலங்களில் ஓட்டைகள் விழுந்து பூச்சிகளின் தாக்குதலுக்கு உட்படுகிறார்கள். இதன் காரணமாக நான்கு அல்லது ஆறு ஆண்டுகளுக்கு ஒரு முறை புது குடிசையை கட்டுகிறார்கள். \n\nஇவர்கள் மழைக்காடுகளின் ஊடாக விவசாயம் செய்கிறார்கள். இவற்றில் முக்கியமாக பழங்கள், காய்கறிகள், வாழை போன்றவைகளைப் பயிரிடுகிறார்கள். மேலும் வேட்டையாடுதல், மீன் பிடித்தல் போன்ற வேலையும் செய்கிறார்கள். மேலும் மண்வளம் குன்றாமல் இருக்க இவர்களுக்கு தெரிந்த அளவு மாற்று சாகுபடியையும் செய்கிறார்கள். \n\nபெண்கள் குழந்தை வளர்ப்பின் போது முக்கிய பங்கு வகிக்கிறார்கள். குழந்தை பிறந்து பெரியவர்களாக மாறும்வரை பத்திரமாக பாதுகாத்து வளர்க்கிறார்கள். இவர்களில் ஒரு தார மணம் என்பது இருந்தாலும் பல சமூகங்களில் காணப்படுவடுவதுபோல் பலதுணை மணம், பலகணவர் மணம், மேலும் பலமனைவி மணம் போன்றவையும் காணப்படுகிறது. இவர்களின் உணவு முறைகளில் உப்பின் அளவு குறைவாக இருப்பதால் உயர் இரத்த அழுத்தம் மேலும் சோடியம் அதிகரிப்பு போன்றவையின் இடம் குறைவாகவே உள்ளது. இவற்றின் காரணமாக இவர்களுக்கு ரத்தக்கொதிப்புபோன்ற நோய்கள் குறைவகவே ஏற்படுகிறது.\n\nஇவர்களின் சமூகங்களில் சடங்குகளுக்கு முக்கிய பங்கு உள்ளது. அவர்களின் அறுவடை நாட்களில் பக்கத்து கிராம மக்களையும் அழைத்து விருந்துவைத்து சடங்கு செய்கிறார்கள். அப்போது அவர்களின் உடலில் மலர்களால் அலங்கரித்துக் கொள்கிறார்கள். இரவு நேரங்களில் ஆண்கள் பாட பெண்கள் நடனம் ஆடி சந்தோசமாக இருப்பார்கள். இவர்களில் இறந்தவர்களின் உடல்களை வீட்டின் கொஞ்சம் தொலைவில் பூமிக்கடியில் இலைகள் கொண்டு மூடிவைத்து பூச்சிகள் மென்மையான பகுதிகளைத் தின்றபின்னர் மீதம் உள்ள எலும்புகளை 40 நாட்கள் கழித்து எடுத்து தகனம் செய்கிறார்கள். \n\nபெண்கள் விவசாய பணிக்காகவும் வீடு உபயோகத்திற்காகவும் வேர்கள் மரப்பட்டைகள் கொண்டு கூடைகள் செய்து வர்ணம் பூசி உபயோகிக்கிறார்கள்.\n\nSection::::பெண்களின் பருவம்.\nஇவர்களில் இளம் பெண்கள் 10 முதல் 12 வயதுக்குள் பருவம் எய்தவுடன் திருமணம் செய்துவைக்க முயல்கிறார்கள். இவர்கள் இளம்பெண்களின் உதிரத்தை நஞ்சு எனக்கருதி இப்பெண்களை குடிசையிலிருந்து தள்ளியே குடிவைக்கிறார்கள். உதிரப்போக்கு நிற்கும்வரை இவர்கள் தனிமையிலேயே இருக்க வேண்டும். \n\nஅப்பெண் தனிமையில் இருக்கும்போது அவளின் அம்மாவோ அல்லது அவரைப்போன்ற பெரிய பெண்கள் மாற்று உடைகள் கொடுத்து உதவுகிறார். உணவுகூட ஒரு மர குச்சி கொண்டே கொடுக்கப்படுகிறது. இவர்கள் வேறு யாரையும் தொடவோ பேசவோ கூடாது, அதோடு அப்பெண் இருக்கும் இடத்திற்கு எநத ஆண்மகனும் செல்லக்கூடாது. அதுவரை வீட்டு வேலைகள் அனைத்தையும் அப்பெண்ணின் அம்மாவே பார்த்துக் கொள்ளவேண்டும். அவள் [[மனைவி]யான பின்னர் கருவுருதல் என்பது பெண்களுக்கு முக்கியமான ஒன்றாகும். அவளின் இனவிருத்திக்காலம் தவிர்த்து பெண்களின் [[பெண்குறி|பாலின உறுப்பை]] வெளியில் தெரியாதபடி [[கோவணம்|துணியால்]] மறைத்துக்கொள்ள வேண்டும். மாதவிடாய் சுழற்சியின் காரணமாகப் பெண்கள் குழந்தைக்கு கூட பாலூட்ட தடைவிதிக்கப்படுகிறது. \n\nSection::::மேற்கோள்.\n[[பகுப்பு:தென் அமெரிக்கப் பழங்குடிகள்]]"}
{"id": "311455", "url": "https://ta.wikipedia.org/wiki?curid=311455", "title": "தஞ்சாவூர் காசி விசுவநாதர் கோயில்", "text": "தஞ்சாவூர் காசி விசுவநாதர் கோயில்\n\nதஞ்சாவூர் காசி விசுவநாதர் கோயில், தமிழ்நாடு, தஞ்சை மாவட்டம், தஞ்சாவூரில் மேல வீதியில் அமைந்துள்ளது.\n\nSection::::தேவஸ்தான கோயில்.\nதஞ்சாவூர் அரண்மனை தேவஸ்தானத்திற்கு உட்பட்ட 88 கோயில்களில் இக்கோயிலும் ஒன்றாகும். \n\nSection::::அமைப்பு.\nஇக்கோயில் ராஜகோபுரம், பலிபீடம், முன் மண்டபம், கருவறை, விமானம், வெளிச்சுற்று ஆகிய அமைப்புகளோடு விளங்குகிறது. கருவறை கோஷ்டத்தில் நர்த்தன விநாகர், தட்சிணாமூர்த்தி, லிங்கோத்பவர், பிரம்மா ஆகியோர் உள்ளனர். திருச்சுற்றில் கணபதி, சண்முகர், கஜலட்சுமி, துர்க்கை, சண்டிகேஸ்வரர் சன்னதிகள் உள்ளன. கோயிலின் இடப்புறம் சிவகாமசுந்தரி சமேத நடராஜர் சன்னதி உள்ளது. கோயிலில் பைரவர் சனீஸ்வரர், சூரியன் ஆகியோரும் உள்ளனர். நவக்கிரக சன்னதியும் இக்கோயிலில் உள்ளது.\n\nSection::::மூலவர்.\nஇக்கோயிலின் மூலவராக காசி விசுவநாதர் உள்ளார். மூலவர் சன்னதியின் இடது புறம் விசாலாட்சி சன்னதி உள்ளது.\n\nSection::::குடமுழுக்கு.\n26 மார்ச் 1999 மற்றும் 18 மார்ச் 2012இல் குடமுழுக்கு ஆனதற்கான கல்வெட்டுகள் காணப்படுகின்றன.\n"}
{"id": "311457", "url": "https://ta.wikipedia.org/wiki?curid=311457", "title": "தஞ்சாவூர் நாகநாதப் பிள்ளையார் கோயில்", "text": "தஞ்சாவூர் நாகநாதப் பிள்ளையார் கோயில்\n\nதஞ்சாவூர் நாகநாதப் பிள்ளையார் கோயில், தமிழ்நாடு, தஞ்சை மாவட்டம், தஞ்சாவூரில் மேல வீதியில் அமைந்துள்ளது.\n\nSection::::தேவஸ்தான கோயில்.\nதஞ்சாவூர் அரண்மனை தேவஸ்தானத்திற்கு உட்பட்ட 88 கோயில்களில் இக்கோயிலும் ஒன்றாகும்.\n\nSection::::அமைப்பு.\nஇக்கோயில் முன் மண்டபம், கருவறை, விமானம், வெளிச்சுற்று ஆகிய அமைப்புகளோடு விளங்குகிறது.\n\nSection::::மூலவர்.\nஇக்கோயிலின் மூலவராக நாகநாத பிள்ளையார் உள்ளார். மூலவர் சன்னதியின் வலப்புறம் அய்யப்பன் சன்னதி உள்ளது.\n"}
{"id": "311462", "url": "https://ta.wikipedia.org/wiki?curid=311462", "title": "ஓமோ இரெக்டசு", "text": "ஓமோ இரெக்டசு\n\nஓமோ இரெக்டசு (Homo erectus) என்பது, ஒமினிட் குடும்பத்தைச் சேர்ந்த அழிந்துவிட்ட ஒர் இனம். பிளீசுட்டோசீன் நிலவியல் காலத்தின் பெரும் பகுதியூடாக இவ்வினம் வாழ்ந்திருந்தது. இதன் மிக முந்திய புதைபடிவச் சான்றுகள் 1.9 மில்லியன் ஆண்டுகளுக்கு முந்தியவை. மிகப் பிந்திய சான்றுகள் 70,000 ஆண்டுகளுக்கு முந்தியவை. ஆப்பிரிக்காவில் தோன்றியதாகக் கருதப்படும் \"ஓமோ இரெக்டசு\", ஜார்ஜியா, இந்தியா, இலங்கை, சீனா, இந்தோனீசியா ஆகியவை உள்ளடங்கலாக யூரேசியப் பகுதி முழுவதும் பரந்து குடியேறின. \n\nஇதன் வகைப்பாடு, மூதாதைகள், சந்ததிகள் என்பன குறித்த விவாதங்கள் இன்னும் தொடர்ந்து வருகின்றன. குறிப்பாக \"ஓமோ எர்காசுட்டர்\" இனத்துக்கும் இதற்கும் இடையிலான தொடர்பு குறித்து இரண்டு நிலைகள் உள்ளன. முதலாவது, \"ஓமோ இரெக்டசு\", \"ஓமோ எர்காசுட்டர்\" ஆகிய இரண்டும் ஒரே இனத்தையே குறிக்கும் என்றும் அதனால், \"ஓமோ இரெக்டசு\" \"ஓமோ ஈடில்பேர்கென்சிசு\", \"ஓமோ நீன்டர்தாலென்சிசு\", \"ஓமோ சப்பியன்சு\" ஆகியவற்றின் நேரடி மூதாதை ஆகும் என்னும் நிலைப்பாடு. இரண்டாவது, \"ஓமோ இரக்டசு\" ஒரு ஆசிய இனம், ஆப்பிரிக்க \"ஓமோ எர்காசுட்டர்\" இனத்தில் இருந்து வேறுபட்டது என்ற நிலைப்பாடு.\n\nதொல்மானிடவியலாளர்களில் இன்னொரு பிரிவினர் இன்னொரு கருத்தை முன்வைக்கின்றனர். இது முன்னர் குறிப்பிட்ட முதலாவது நிலைப்பாட்டுக்கு மாற்றீடாக உள்ளது. இதன்படி, \"ஓமோ எர்காசுட்டர்\" என்பது, \"ஓமோ இரெக்டசு\"வின் ஆப்பிரிக்க வகை ஆகும். இவர்கள் ஆசிய வகைக்கு \"ஓமோ இரெக்டசு சென்சு இசுட்ரிக்டோ\" என்றும் ஆப்பிரிக்க, ஆசிய வகைகளை உள்ளடக்கிய பெரிய வகைக்கு \"ஓமோ இரெக்டசு சென்சு லாட்டோ\" என்றும் பெயர் இட்டுள்ளனர்.\n\nடிமானிசி மண்டையோடுகள் ஆவணப்படுத்தப்பட்டதைத் தொடர்ந்து 2013ல் புதிய விவாதம் ஒன்று தொடங்கியது. டிமானிசி மண்டையோடுகளில் காணப்படும் பெரிய உருவவியல் வேறுபாடுகளைக் கருத்தில் எடுக்கும்போது, முன்னர் வெவ்வேறாக வகைப்படுத்தப்பட்ட மனித மூதாதைகளை, எடுத்துக்காட்டாக \"ஓமோ எர்காசுட்டர்\", \"ஓமோ ருடோல்பென்சிசு\", \"ஓமோ அபிலிசு\" போன்றவற்றை, \"ஓமோ இரெக்டசு\" இனமாக வகைப்படுத்த வேண்டும் எனச் சில ஆய்வாளர்கள் கருதுகின்றனர்.\n"}
{"id": "311463", "url": "https://ta.wikipedia.org/wiki?curid=311463", "title": "நியூ (திரைப்படம்)", "text": "நியூ (திரைப்படம்)\n\nநியூ 2004 ஆவது ஆண்டில் வெளியான ஒரு இந்தியத் தமிழ்த் திரைப்படமாகும். எஸ். ஜே. சூர்யா இயக்கி தயாரித்த இத்திரைப்படத்தில் அவரே கதாநாயகனாகவும் நடித்திருந்தார். இது 1988 ஆவது ஆண்டில் ஆங்கிலத்தில் வெளியான \"பிக்\" திரைப்படத்தின் மறுஆக்கமாகும். சிம்ரன், தேவயானி, கிரண் ராத்தோட் ஆகியோர் இதர முக்கிய வேடங்களில் நடித்த இத்திரைப்படத்திற்கு ஏ. ஆர். ரகுமான் இசையமைத்திருந்தார்.\n\n\nSection::::கதைச் சுருக்கம்.\nஎட்டு வயது சிறுவன் ஒருவன், விஞ்ஞானி ஒருவரால் 28 வயதுடைய நபராக மாற்றம் பெற்றால் என்ன நடக்கும் என்பதே இத்திரைப்படத்தின் கதையாகும்.\n\nSection::::பாடல்கள்.\nஏ. ஆர். ரகுமான் இசையமைத்த இத்திரைப்படத்தில் இடம்பெற்ற \"ஸ்பைடர்மேன்\" எனத் தொடங்கும் பாடலை கவிஞர் வைரமுத்து எழுதியிருந்தார். இதர அனைத்துப் பாடல்களையும் வாலி எழுதியிருந்தார். இப்படத்தின் பாடல்கள் பரவலான வரவேற்பு பெற்றன. 2001 ஆவது ஆண்டில் ஒரு நேர்காணலில் பங்கேற்ற எஸ். ஜே. சூர்யா, இத்திரைப்படத்திற்கு தேவா இசையமைப்பதாகக் கூறினார். ஆனால் பின்னர் இப்படத்திற்கு ஏ. ஆர். ரகுமான் இசையமைத்திருந்தார். 1964 ஆவது ஆண்டில் வெளியான படகோட்டி திரைப்படத்தில் இடம்பெற்ற \"தொட்டால் பூ மலரும்\" பாடலை இப்படத்தில் மறுஆக்கம் செய்திருந்தார்.\n"}
{"id": "311464", "url": "https://ta.wikipedia.org/wiki?curid=311464", "title": "பெண்குறியை நாவால் தூண்டல்", "text": "பெண்குறியை நாவால் தூண்டல்\n\nபெண்ணுறுப்பைத் தூண்டுதல் என்பது வாய்வழிப் பாலுறவின் ஒரு வகையாகும். ஒரு ஆள், பெண்குறிக் காம்பையோ, பெண்குறியின் பிற இடங்களிலோ, யோனியிலோ வாய்வைத்து பெண்ணிடம் பாலுணர்வை தூண்டமுடியும். பெண்ணின் உடலில் பாலுணர்வை அதிகம் உணரக் கூடிய உறுப்பு பெண்ணுறுப்பின் வெளிப்பகுதியான கிளிடோரிசு ஆகும். இதைத் தூண்டுவதன் மூலம் பெண்ணுக்கு புணர்ச்சிப் பரவசநிலை ஏற்படும்.\n\nபெண்ணுறுப்பைத் தூண்டி காம இன்பத்தை அடையச் செய்து, பாலுறவில் ஈடுபட்டு, பின்னர் புணரக் கூடும். பெண்கள் தங்கள் பெண்ணுறுப்பை தூண்டி இன்பமடைவதும் உண்டு. பெண்ணுறுப்பை வாய்வழியாக தூண்டுவதால் பால்வினை நோய்கள் பரவ வாய்ப்பு உண்டு.\n\nவாய்வழிப் புணர்ச்சியை தவறான நடைமுறையாக கருதுவோர் உண்டு இருப்பினும் பெரும்பாலான நாடுகளில் இந்த செயலுக்கு எதிராக சட்டங்கள் இல்லை. வாய்வழிப் புணர்ச்சியைப் பற்றி சிலருக்கு எதிர்மறை எண்ணங்கள் இருக்கலாம் என்பதால் அத்தகையோர் இச்செயலில் ஈடுபடுவதில்லை.\n"}
{"id": "311466", "url": "https://ta.wikipedia.org/wiki?curid=311466", "title": "ராக்கி சாவந்த்", "text": "ராக்கி சாவந்த்\n\nராக்கி சாவந்த்), இந்தியத் திரைப்பட நடிகையும், அரசியல்வாதியும் ஆவார், இவர் நாட்டியக் கலைஞராகவும், அழகுப் பதுமையாகவும், தொலைக்காட்சி நிகழ்ச்சித் தொகுப்பாளராகவும் இருந்துள்ளார். இவர் இந்தித் திரைப்படங்களிலும், சில கன்னட, மராத்தி, தெலுங்கு, தமிழ்த் திரைப்படங்களிலும் நடித்துள்ளார்.\n\nSection::::திரைத்துறை.\nஇவர் நடித்த திரைப்படங்களின் பெயர்களை சிலவற்றை கீழே காணலாம். திரைப்படம் வெளியான ஆண்டு அருகில் தரப்பட்டுள்ளது.\n"}
{"id": "311468", "url": "https://ta.wikipedia.org/wiki?curid=311468", "title": "அண்மைக் கிழக்கு", "text": "அண்மைக் கிழக்கு\n\nஅண்மைக் கிழக்கு (\"Near East\") என்பது, பருமட்டாக மேற்காசியாவை உள்ளடக்கிய புவியியற் பகுதியைக் குறிக்கும் ஒரு சொல். அறிஞர் மட்டத்தில் இதற்குப் பல்வேறு வரைவிலக்கணங்கள் கூறப்பட்டாலும், ஓட்டோமான் பேரரசின் மிகக் கூடிய அளவை உள்ளடக்கிய பகுதியைக் குறிக்கவே தொடக்கத்தில் இது பயன்பட்டது. இது இப்போது பயன்பாட்டில் இல்லாமல் போய்விட்டது. இதற்குப் பதிலாக இப்போது மையக் கிழக்கு அல்லது மத்திய கிழக்கு என்னும் சொல் பயன்படுகிறது.\n\n\"நசனல் ஜியோகிரபிக் சொசைட்டி\"யின் படி, அண்மைக் கிழக்கு, மையக் கிழக்கு ஆகிய இரு சொற்களும் ஒன்றையே குறிக்கின்றன. அத்துடன், இது அரேபியத் தீபகற்பம், சைப்பிரசு, எகிப்து, ஈராக், ஈரான், இசுரேல், ஜோர்தான், லெபனான், பாலத்தீன ஆட்சிப்பகுதிகள், சிரியா, துருக்கி ஆகிய நாடுகளை உள்ளடக்குவதாகப் பொதுவாக ஏற்றுக்கொள்ளப்பட்டுள்ளது. ஐக்கிய நாடுகளின் உணவு மற்றும் வேளாண்மை அமைப்பு ஏறத்தாழ மேற்கூறியது போன்ற வரைவிலக்கணத்தையே தந்தாலும், ஆப்கானிசுத்தானை இதற்குள் சேர்த்துக்கொண்டு, மேற்காப்பிரிக்கப் பகுதிகளையும், பாலத்தீன ஆட்சிப்பகுதிகளையும் சேர்க்கவில்லை.\n\n"}
{"id": "311469", "url": "https://ta.wikipedia.org/wiki?curid=311469", "title": "கே. சங்கர் பிள்ளை", "text": "கே. சங்கர் பிள்ளை\n\nகே. சங்கர் பிள்ளை (, ) (31 சூலை 1902–26 திசம்பர் 1989) இந்திய கார்ட்டூன் வரைவாளர் ஆவார். சங்கர் என்று சுருக்கமாக அழைக்கப்படும் இவரின் முழுப் பெயர் கேசவ சங்கர் பிள்ளை ஆகும். அரசியல் கேலிச் சித்திரங்கள் வரைவதில் பிதாமகன் எனக் கருதப்படுகிறார். சங்கர்ஸ் வீக்லி என்னும் ஆங்கில இதழைத் தொடங்கியவர்.\n\nSection::::பிறப்பும் படிப்பும்.\nகேரளத்தைச் சேர்ந்த காயம்குளத்தில் பிறந்த சங்கர் தம் பள்ளிப் படிப்பை மாவேலிக்கராவிலும் காயம்குளத்திலும் பயின்றார். திருவனந்தபுரம் மகாராசா கல்லூரியிலும், பின்னர் மும்பைக்குச் சென்று சட்டக் கல்லூரியிலும் சேர்ந்து படித்தார்.\n\n\nதில்லி பல்கலைக் கழகம் வழங்கிய இலக்கிய விருது\n"}
{"id": "311471", "url": "https://ta.wikipedia.org/wiki?curid=311471", "title": "கதக் - பெட்டகேரி", "text": "கதக் - பெட்டகேரி\n\nகதக் - பெட்டகேரி எனப்படும் இரட்டை நகரம், இந்திய மாநிலமான கர்நாடகத்தின் கதக் மாவட்டத்தில் உள்ளது. இந்த நகரத்தில் 172,813 மக்கள் வசிக்கின்றனர். இந்த நகரம் ஏறத்தாழ 54.0956 சதுர கிலோமீட்டரில் பரவியுள்ளது.\nஇங்கிருந்து 80 கி.மீ தொலைவில் தார்வாடும், 60 கி.மீ தொலைவில் ஹுப்பள்ளியும் அமைந்துள்ளன.\n\n\nSection::::மக்கள்தொகை.\n2011ஆம் ஆண்டு மக்கள்தொகைக் கணக்கெடுப்பில், இங்கு 172,813 மக்கள் வாழ்வது கண்டறியப்பட்டது. இவர்களில் 86,165 ஆண்கள், ஏனைய 86,648 மக்கள் பெண்கள் ஆவர். இங்கு வாழும் மக்கள் கன்னடம் பேசுகின்றனர். பலருக்கு ஆங்கிலமும், இந்தியும் தெரிந்திருக்கிறது.\n\n\n"}
{"id": "311474", "url": "https://ta.wikipedia.org/wiki?curid=311474", "title": "சிகப்பு நாடா (வார இதழ்)", "text": "சிகப்பு நாடா (வார இதழ்)\n\nசிகப்பு நாடா என்பது சென்னையில் இருந்து வெளிவரும் புலனாய்வு வார இதழ். இது 1970 ஆம் ஆண்டு குமாரசாமி என்ற கயிலை மன்னனால் தொடங்கப்பட்டது.\n\nSection::::பெயர் காரணம்.\nஅரசாங்கத்தின் மிகமுக்கிய விவகாரங்களை ‘ரெட் டேப்’ (சிகப்புநாடா) கோப்பில் கட்டி வைத்திருப்பார்கள். அந்த முக்கிய ஆவணத்தில் பல ரகசியங்கள் அடங்கியிருக்கும். அந்தக் கோப்பில் கட்டப்பட்டிருக்கும் ரகசியங்கள் சிகப்புநாடா இதழில் வெளிவரும்.\n\n"}
{"id": "311476", "url": "https://ta.wikipedia.org/wiki?curid=311476", "title": "தஞ்சாவூர் தொப்பாரங்கட்டி பிள்ளையார் கோயில்", "text": "தஞ்சாவூர் தொப்பாரங்கட்டி பிள்ளையார் கோயில்\n\nதஞ்சாவூர் தொப்பாரங்கட்டி பிள்ளையார் கோயில், தமிழ்நாடு, தஞ்சை மாவட்டம், தஞ்சாவூரில் தெற்கு வீதிக்கு அருகில் அமைந்துள்ளது. தொப்பரங்கட்டிய விநாயகர் கோயில் என்றும் இக்கோயில் அழைக்கப்படுகிறது. தெற்கலங்கத்திலிருந்து எல்லையம்மன் கோயிலுக்குச் செல்லும் வழியில் வலப்புறம் இக்கோயில் அமைந்துள்ளது.\n\nSection::::தேவஸ்தான கோயில்.\nதஞ்சாவூர் அரண்மனை தேவஸ்தானத்திற்கு உட்பட்ட 88 கோயில்களில் இக்கோயிலும் ஒன்றாகும். இக்கோயிலை தஞ்சாவூர்ப் பிள்ளையார் அளகேஸ்வரம் என்றும் தொப்புள் பிள்ளையார் என்றும் அழைப்பர்.\n\nSection::::அமைப்பு.\nஇக்கோயில் விசயநகர ஆட்சியின்கீழ் முதலில் எடுக்கப்பட்ட கோயிலாகும். சற்றே உயர்ந்த தளத்தில் உள்ள இக்கோயில் உள்ளது.இக்கோயிலின் மூலவராக தொப்பாரங்கட்டி பிள்ளையார் உள்ளார். கருவறை மேற்கு நோக்கி உயர்ந்த மேடை மீது உள்ளது. மூலவருக்கு முன்பாக பலிபீடமும், மூஞ்சுறும் காணப்படுகின்றன.\n\nSection::::மற்றொரு தொப்புள் பிள்ளையார் கோயில்.\nதொப்பாரங்கட்டி பிள்ளையார் கோயிலுக்கு அருகே தொப்புள் பிள்ளையார் என்ற பெயரில் மற்றொரு கோயில் உள்ளது. இக்கோயில் கருவறை, விமானம், ஆகிய அமைப்புகளோடு விளங்குகிறது. வாயிலின் முகப்பின் மேல் சுதையால் ஆன விநாயகரும், வள்ளி தெய்வானையுடன் கூடிய சுப்பிரமணியரும் காணப்படுகின்றனர்.கருவறையின் அருகே முருகன், ஆஞ்சநேயர், நாகர், கஜலட்சுமி ஆகியோர் உள்ளனர்.கோயிலின் முகப்பில் இடப்புறம் 31 ஆகஸ்டு 2006இல் குடமுழுக்கு நடைபெற்றதற்கான கல்வெட்டு காணப்படுகிறது.\n"}
{"id": "311478", "url": "https://ta.wikipedia.org/wiki?curid=311478", "title": "மூன்றுநபர் பாலுறவு", "text": "மூன்றுநபர் பாலுறவு\n\nமூன்றுநபர் பாலுறவு (ஆங்கிலம்:Threesome) என்பது மனித புணர்ச்சியில் மூன்று நபர்கள் மட்டுமே பங்கெடுக்கின்ற பாலியல் நிலையாகும். இதனை முக்கோண காதல் உறவாக கருதுகிறார்கள். மூன்றுநபர் பாலுறவு என்பது கூட்டுப் பாலுறவின் ஒருவடிவாகும், ஆனால் இதில் மூன்று நபர்கள் மட்டுமே பங்கெடுக்கின்றார்கள். இது மூன்று நண்பர்கள் மத்தியில் நிகழுகின்ற தனிப்பட்ட சூழ்நிலைகளாலும் அல்லது ஒரே ஒரு முறை அனுபவிக்கின்ற திட்டத்தினாலும் நடைபெறுகிறது.\n\nஇது பாலியல் கற்பனைகளில் பொதுவான ஒன்றாக கருதப்படுகிறது. இந்த பாலியல் நிலை பாலுணர்வுக் கிளர்ச்சியகத்தில் பொதுவானதாகவும், திரைப்படங்களில் சற்று அரிதாகவும் காட்டப்படுகின்றன.\n\nSection::::ஊடகங்களில்.\nமூன்றுநபர் பாலுறவு காட்சிகள் எ கிளாக்வொர்க் ஆரஞ்சு, அமெரிக்கன் சைக்கோ மற்றும் தி வூல்ப் ஆப் வால் ஸ்டிரீட் போன்ற உயர்தரமிக்க திரைப்படங்களில் இடம்பெற்றது.\n"}
{"id": "311481", "url": "https://ta.wikipedia.org/wiki?curid=311481", "title": "தருமபுரி மாவட்ட வனவளம்", "text": "தருமபுரி மாவட்ட வனவளம்\n\nதருமபுரி மாவட்ட வனவளம் தருமபுரி மாவட்டம் 1700 சதுர கிலோ மீட்டர் வனக் காப்புக் காடுகளைக் கொண்டுள்ளது, இம்மாவடட்டக் காடுகள் இரண்டு மாநிலங்களான கர்நாடகம், தமிழகம் ஆகியவற்றின் எல்லைகள் சந்திக்கும் பகுதியில் அமைந்துள்ளது. இந்தக் காடுகள் காவிரி, சனத்குமார நதி, வாணியாறு, தென்பெண்ணை ஆறு கம்பையநல்லூர் ஆறு, ஆகிய ஆறுகளுக்கு நீர் பிடிப்புப் பகுதியாக உள்ளன.\nSection::::நிலவியல்.\nஇம்மாவட்டத்தில் அமைந்துள்ளவை கிழக்குத் தொடர்ச்சி மலைகளாகவும் அதைச்சார்ந்த காடுகளாகவும் உள்ளன. தென்மேற்கு,வடகிழக்கு மழைக்காலங்களில் மழையைப் பெறும் இம்மாவட்டம் சராசரியாக 902.1 மில்லி மீட்டர் மழையைப் பெறுகிறது. தருமபுரி வனக்கோட்டத்திற்கு உட்பட்ட பகுதியாக தருமபுரி சரகம் ஏலகிரி காப்புக் காடு, பென்னாகரம் சரகம் பதனவாடி காப்புக்காடு, பாலக்கோடு சரகம் திருமால்வாடி, ஒகேனக்கல் சரகம் குத்திராயன் காப்புக் காடு ஆகிய பகுதிகள் உள்ளன.\n\nSection::::காட்டு வகைகள்.\nதருமபுரி மாவட்ட வனங்கள் பெரும்பான்மையும் இலையுதிர் காடுகளாகவே உள்ளன. ஓரிரு இடங்களில் வறண்ட பசுமை மாறாக் காடுகளும் காணப்படுகின்றன. காவிரி ஆற்றங்கரையையொட்டி ஆற்றோரக் காடுகள் அமைந்துள்ளன.\nSection::::காடுகளில் காணப்படும் தாவரங்கள்.\nதர்மபுரி காடுகளில் காணக்கூடிய முக்கிய மரங்கள் தேக்கு, சந்தனம், வேம்பு, அசோகு, புளிய மரம், துரிஞ்சை, ஆல், வேலம், நீலகிரி, எட்டி மரம், நாகமரம், அரசு, வில்வம், வெப்பாலை, மூங்கில், கருங்காலி, புங்கம் ஆகிய மரங்களும் வேளிக்காத்தான், வெடத்தாரை, துளசி, மருதாணி, ஆவாரம், நொச்சி, நச்சட்டன் காரை ஆகிய செடிவகைகளும், காட்டுவள்ளிக் கொடி, கட்டுக்கொடி, சுரட்டைக் கொடி, ஊணாங்கொடி ஆகிய கொடிவகைகளும் காணப்படுகின்றன.\n\nSection::::உயிரினங்கள்.\nஇக்காடுகளில் யானை, சிறுத்தை, காட்டுப் பன்றிகள், கரடி, காட்டெருமை, கடமை, புனுகுப்பூனை, நரி, குரங்கு, கீரிப்பிள்ளை, மான், காட்டுப் பன்றி, போன்ற விலங்குகளும், கிளி, குயில், புறா, காடை, கௌதாரி, மயில், காட்டுக் கோழி, பெருங்கழுகு, பருந்து உள்ளிட்ட பறவைகளும், மலைப்பாம்பு, விரியன், நாகப்பாம்பு, பச்சைப் பாம்பு, சாரைப்பாம்பு, ஓணான், அரனை, தேரை, தேள், பச்சோந்தி, மரவட்டை, காட்டுப்பூரான் உள்ளிட்ட ஊர்வணவும் காணப்படுகின்றன.\n\nவன உயிரினங்களில் மிகப் பெரியதான யானை இக்காடுகளில் 150 முதல் 200 வரை காணப்படுகின்றன. கர்நாடக வனப்பகுதிகளில் இருந்து அக்டோபர்-மார்ச் மாதங்களில் யானைகள் இடம் பெயர்ந்து இக்காடுகளுக்கு வலசை வருகின்றன. இதனால் வேளாண்மைக்கு பாதிப்பு ஏற்படுகிறது. மேலும் இவை வலசை போகும்போது தொடர்வண்டி பாதை, தேசிய நெடுஞ்சாலை ஆகியவற்றைக் கடக்கும்போது வாகனங்களில் அடிப்பட்டு இறக்கின்றன.\n"}
{"id": "311506", "url": "https://ta.wikipedia.org/wiki?curid=311506", "title": "பாலியல் நிலைகள்", "text": "பாலியல் நிலைகள்\n\nபாலியல் நிலைகள் என்பது ஒரு தனிநபரோ அல்லது இணையோ உடலுறவு கொள்ளுதலுக்கும் பிற பாலியல் நடவடிக்கைகளுக்கும் தங்களுடைய உடல்களை அமைத்துக் கொள்ளும் நிலையாகும். உடலுறவில் பொதுவாக மூன்று நடைமுறைகள் உள்ளன. ஒன்று யோனியில் ஆண்குறியை செலுத்துதல், இரண்டாவது ஆசனவாயில் ஆண்குறியை செலுத்துதல், மூன்றாவது வாய்வழிப் புணர்ச்சி.\n\nஇவை தவிர்த்து தனித்த மற்றும் பலரோடு சுய இன்பம் கொள்ளுதல், கைகளாலோ அல்லது பொம்மைகளாலோ யோனியை தேய்த்தல் மற்றும் உட்செலுத்துதல் ஆகியவையும் பாலியல் நடவடிக்கைகளாக உள்ளன. பாலுறவு கொள்பவர்கள் எண்ணற்ற பாலியல் நிலைகளுள் ஒன்றினைத் தேர்ந்தெடுத்துக் கொள்கின்றனர். இந்த எண்ணிக்கைகளை வரையறை செய்ய இயலாமல் பல ஆசிரியர்கள் பாலியல் நிலைகள் என்பவை எண்ணற்றவை என கூறுகின்றனர். பாலியல் நிலைகளை வகைப்படுத்த உட்செலுத்தல் முறைகள், உட்செலுத்துதல் அல்லாத முறைகள் என பொதுவாக குறிப்பிடுகின்றனர். இதில் பிரத்தியகமான உட்செலுத்தல் முறைகள் என்பவை ஆண்குறியையோ, வைபரேட்டர், ஆண்குறி போன்ற பொம்மைகள் போன்றவற்றை பெண்குறிக்குள் செலுத்துதலாகும்.\n\nபிரத்தியோகமான உட்செலுத்துதல் அல்லாத முறைகளில் வாய் வழிப் புணர்ச்சி முறைகள் அடங்குகின்றன. உட்செலுத்துதல் அல்லாத முறைகளில் சுயஇன்பம் மற்றும் விரல்களால் தேய்த்தல் மற்றும் உட்செலுத்துதல் ஆகிய முறைகள் உள்ளன.\n"}
{"id": "311512", "url": "https://ta.wikipedia.org/wiki?curid=311512", "title": "டட்டு பாபன் போகனால்", "text": "டட்டு பாபன் போகனால்\n\nடட்டு பாபன் போகனால் (\"Dattu Baban Bhokanal\") இந்திய துடுப்புப் படகோட்ட மெய்வல்லுநர் ஆவார். இவர் 2016 இரியோ கோடைக்கால ஒலிம்பிக்கில் போட்டியிடத் தகுதி பெற்றுள்ளார். தென்கொரியாவின் சுங்-ஜுவில் நடந்த \"பிசா ஆசிய, ஓசியானிய ஒலிம்பிக் தகுதிப் போட்டி\"களில் வெள்ளிப் பதக்கம் பெற்றதை அடுத்து ஒலிம்பிக்கில் பங்கேற்கத் தகுதி பெற்றார்; சிறுபடகோட்டத்தில் 7 நிமி 07.63 விநாடிகளில் போட்டித் தூரத்தைக் கடந்தார். \nஇரியோ ஒலிம்பிக்கில் பங்கேற்கத் தகுதி பெற்ற ஒரே இந்திய படகோட்ட மெய்வல்லுநராக விளங்குகின்றார்; இவர் இந்தியாவிலிருந்து ஒலிம்பிக்கில் பங்கேற்கும் ஒன்பதாவது படகோட்ட விளையாட்டாளர் ஆகும்.\nSection::::தனி வாழ்க்கை.\nமகாராட்டிரத்தின் \"டாலேகாவ்ன்\" என்ற சிற்றூர் ஒன்றில் 1991ஆம் ஆண்டு கல்லுடைக்கும் தொழிலாளிக்கு மகனாகப் பிறந்தார். இவரது தாயார் ஆஷா பாவனா போகனால் ஆகும். 2012 முதல் இந்திய படைத்துறையில் பணிபுரிகிறார்.\n\nSection::::படகோட்ட வாழ்க்கை.\nதனது 14ஆம் அகவையிலிருந்தே கடகு வலிப்பதில் மிகுந்த ஆர்வம் கொண்டவராக இருந்தார். தனது சிற்றூரிலிருந்த கோதாவரியாற்றில் பயிற்சியைத் தொடங்கினார். 2012இல் இந்தியப் படைத்துறையில் சேர்ந்து புனேயின் கிர்க்கியிலுள்ள பம்பாய் இஞ்சினியர் குரூப் & சென்டரில் பயிற்சியைத் தொடர்ந்தார். பின்னர் 2013இல் புனேயிலிருந்த படைத்துறை படகுவலிப்பு மையத்தில் (ARN) மேலும் சிறப்புப் பயிற்சிப் பெற்றார். இவரது முதல் பயிற்றுநர் குசரத் அலி ஆவார். தற்போது துரோணாச்சார்யா விருது பெற்றவரும் தலைமை தேசிய பயிற்றுநருமான இசுமாயில் பெய்கிடம் பயிற்சி பெற்று வருகின்றார்.\n\nஒலிம்பிக் பதக்கம் பெற வாய்ப்புள்ள மெய்வல்லுநர்களின் பயிற்சிக்கும் தயார்படுத்தலுக்கும் நிதியுதவி வழங்கும் \"டார்கெட் ஒலிம்பிக் போடியம்\" (ஒலிம்பிக் பதக்க மேடையே இலக்கு) என்ற அமைப்பு டட்டுவிற்கு ஆதரவளித்து வருகின்றது.\n"}
{"id": "311517", "url": "https://ta.wikipedia.org/wiki?curid=311517", "title": "69 (பாலியல் நிலை)", "text": "69 (பாலியல் நிலை)\n\n69 என்பது இரு நபர்கள் தங்களின் பிறப்புறுப்புகள் அடுத்தவரின் வாயை நோக்கி இருக்குமாறு வைத்து உடலுறவு கொள்ளும் நிலையாகும். இந்த முறையில் இருவரும் தங்களை பரஸ்பரபரமாக எண் 6 மற்றும் 9 போல தங்களை தலைகீழாக்கிக் கொண்டு செயல்படுவதால் இந்த முறையை 69 என்று அழைக்கின்றார்கள். இந்த நிலையில் எந்த பாலினத்தவறும் இணைந்து செயல்பட முடிகிறது.\n\nஇந்த நிலையில் பங்குகொள்பவர்கள் இருவரும் ஒரே நேரத்தில் பாலியல் தூண்டுதல்களை அனுபவிக்க முடியுமென தங்களின் அனுபவத்தை கூறுகின்றனர். இந்த முறை ஒத்த உயரம் கொண்டவர்களுக்கு சாதகமாக இருக்கிறது. மாறுபட்ட உயரம் கொண்டவர்களால் இந்த பாலியல் முறையை சரிவர கையாள முடிவதில்லை. இந்து சமய பாலியல் நூலான காமசூத்ராவில் இந்த பாலியல் நிலையானது வேறொரு பெயரில் குறிப்பிடப்பட்டுள்ளது.\n"}
{"id": "311526", "url": "https://ta.wikipedia.org/wiki?curid=311526", "title": "மினத்தோகவா மனிதன்", "text": "மினத்தோகவா மனிதன்\n\nமினத்தோகவா மனிதன் (Minatogawa Man) என்பது, சப்பானின் ஒக்கினாவாத் தீவில் வாழ்ந்த வரலாற்றுக்கு முற்பட்ட கால மக்களில் ஒருவர். அங்கு வாழ்ந்த மக்களில் நால்வரின் எலும்புக்கூடுகளும், சில தனி எலும்புகளும் ஒக்கினாவாத் தீவில் கண்டுபிடிக்கப்பட்டன. இவற்றுளெலும்புக்கூடுகளில் இரண்டு ஆண்களுக்கும், இரண்டு பெண்களுக்கும் உரியவை. மேற்படி எலும்புக்கூடுகள் கிமு 16,000 முதல் 14,000 ஆண்டுகள் வரையான காலப்பகுதியைச் சேர்ந்தவை எனக் கணிக்கப்பட்டுள்ளது. சப்பானில் கண்டுபிடிக்கப்பட்ட மிகப் பழமையான ஒமினிட் எலும்புக்கூடுகளுள் இவைகளும் அடங்கும்.\n\nSection::::கண்டுபிடிப்பின் வரலாறு.\nநாகாவிலிருந்து 10 கிமீ தெற்கே, ஒக்கினாவாத் தீவின் தென் முனைக்கு அண்மையில் உள்ள மினத்தோகவா சுண்ணக்கல் அகழிடத்தில் மேற்படி எலும்புக்கூடுகள் கண்டுபிடிக்கப்பட்டன. ஒக்கினாவா வணிகரும், தொழில்சாராத் தொல்லியலாளருமான செய்கோ ஒயாமா என்பவர் தான் மேற்சொன்ன அகழிடத்தில் வாங்கிய சில கற்களில் புதைபடிவ எலும்புத் துண்டுகள் இருப்பதைக் கவனித்தார். அத்துடன் இரண்டு ஆண்டுகள் அவ்வகழிடத்தின் செயற்பாடுகளையும் கவனித்துவந்தார். 1968ல் அகழிடத்தில் தான் கண்ட மனித எலும்புகள் குறித்து, டோக்கியோ பல்கலைக்கழகத்தில் பேராசிரியராக இருந்த இசாசி சுசுக்கி என்பவருக்கு ஒயாமா அறிவித்தார்.\n\nசுசுக்கி தலைமையிலான குழுவொன்று 1968, 1970, 1974 ஆகிய ஆண்டுகளில் அவ்விடத்தில் ஆய்வுகளை நடத்தினர். 1982ல் கண்டுபிடிப்புக்கள் வெளியிடப்பட்டன. கண்டெடுத்த எலும்புக்கூடுகள் தற்போது டோக்கியோ பல்கலைக்கழகத்தில் உள்ள மானிடவியல் அருங்காட்சியகத்தில் உள்ளது.\n"}
{"id": "311530", "url": "https://ta.wikipedia.org/wiki?curid=311530", "title": "சம்சப்தகர்கள்", "text": "சம்சப்தகர்கள்\n\nசம்சப்தகர்கள் (Samsaptakas), குருச்சேத்திரப் போரில் அருச்சுனனை கொல்வோம் அல்லது அருச்சுனனால் கொல்லப்படுவோம் என வீர சபதமிட்ட \nதிரிகர்த்த நாட்டு மன்னர் சுசர்மனின் \nதலைமையில் கௌரவர் அணியின் வெற்றிக்காக போரிட்ட ஆயிரக்கணக்கான சத்திரியக் கூட்டத்தவர்களின் சிறப்பு படையணிகும். \n\nஅபிமன்யுவின் மரணத்திற்கு காரணமான ஜெயத்திரதனை சூரியன் மறைவதற்குள் பழி வாங்க துடித்த அருச்சுனை ஜெயத்திரதன் பக்கம் நெருங்காதவாறு, சம்சப்தகர்கள் அருச்சுனனை போருக்கு அழைத்து, போர்க்களத்திற்கு வெகு தொலைவிற்கு அழைத்துச் சென்று போரிட்டனர். சூரியன் மறைவதற்கு சிறிது நேரம் இருக்கும் போது, வீரமுடன் போரிட்ட அனைத்து சம்சப்தகர்களை அருச்சுனன் கொன்றழித்தான். \n\n"}
{"id": "311538", "url": "https://ta.wikipedia.org/wiki?curid=311538", "title": "மகாபாரதத்தில் கிருஷ்ணன்", "text": "மகாபாரதத்தில் கிருஷ்ணன்\n\nமகாபாரதத்தில் கிருஷ்ணன், பண்டைய பரத கண்டத்தின் காவியமான மகாபாரதத்தில், கிருஷ்ணரின் அரசியல் தந்திரங்கள், பகவத் கீதை உபதேசம் மற்றும் குருச்சேத்திரப் போரில் பாண்டவர்களுக்கு ஆற்றிய உதவிகள் குறித்து கூறப்படுகிறது.\n\nமதுராவை தலைநகராக் கொண்ட சூரசேன நாட்டின் கொடுங்கோல் மன்னரும், சொந்த தாய்மாமனுமாகிய கம்சனை கொன்று, தன் தாய்வழி தாத்தாவும், யது குல மன்னருமான உக்கிரசேனரை மீண்டும் மதுராவின் அரியணையில் அமர்த்தியதில் பாலகிருஷ்ணரின் பங்கு முக்கியமானதாகும்.\n\nவலுமிக்க மகத நாட்டு மன்னன் ஜராசந்தனின் மற்றும் காலயவனின் தொடர் அச்சுறுத்தல் காரணாமாக யது குலத்தின் பிரிவினர்களான விருஷ்ணிகள், \"போஜர்கள்\" , \"குக்குரர்கள்\" , \"அந்தகர்கள்\" உள்ளிட்ட 18 கிளைக் குழுவினர்கள், பரத கண்டத்தின் மேற்கிலும், மத்தியப் பகுதிகளிலும் குடியேறி, போஜ நாடு, ஆனர்த்தம், விதர்ப்பம், மத்சயம், சால்வம், சேதி நாடு போன்ற பகுதிகளை ஆண்டனர். கிருஷ்ணரின் ஆலோசனைப்படி, சௌராஷ்டிரா தீபகற்பத்தின் கடற்கரையில் துவாரகை எனும் புதிய நகரை நிறுவி கிருஷ்ணரைச் சார்ந்த விருஷ்ணிகள் ஆண்டனர்.\n\nகுரு குல குரு நாட்டின் கௌரவர்களின் பங்காளிகளும், இந்திரப்பிரஸ்த நாட்டு ஆட்சியாளர்களுமான பாண்டவர்களுடன் கிருஷ்ணர் நல்லுறவை வளர்த்துக் கொண்டதால் யாதவர்களின் அரசியல் பாதுகாப்பு உறுதி செய்யப்பட்டது. கிருஷ்ணன், தனது அத்தை குந்தியின் மகன்களாக பாண்டவர்களில் வீமன் மற்றும் அருச்சுனன் ஆகியவர்களின் துணையுடன், யாதவர்களின் பெரும் பகைவனும், மகத நாட்டின் மன்னருமான ஜராசந்தனைக் கொன்றார். குருச்சேத்திரப் போரில் கௌரவர்களை வீழ்த்த கிருஷ்ணன், பாண்டவர்களுக்கு அரசியல் மற்றும் போர்த் தந்திரங்களை கற்றுக் கொடுத்தார். மேலும் அருச்சுனனுக்கு பகவத் கீதை உபதேசித்தார்.\n\nதீர்த்த யாத்திரையின் பொருட்டு துவாரகைக்கு வந்திருந்த பாண்டவ அருச்சுனனுக்கு, தன் தங்கையான சுபத்திரையை திருமணம் செய்து வைத்ததன் மூலமும், துரியோதனனின் மகள் இலக்கனையை தனது மகன் சாம்பனுடன் மணம் செய்து வைத்தன் மூலமும், யது குலம் மற்றும் குரு குலத்திற்கு இடையே ஏற்பட்ட பிணைப்பு, இரு குலத்தினரின் அரசியல் மற்றும் சமூகப் பாதுகாப்பு உறுதி செய்யப்பட்டது. பாண்டவர்களுக்குப் பின்னர், கிருஷ்ணனின் தங்கை சுபத்திரையின் மகன் அபிமன்யுவின் வழித்தோன்றல்களான பரிட்சித்து மற்றும் ஜனமேஜயன் குரு நாட்டின் அரியணை ஏறினர்.\n\nகாந்தாரியின் சாபத்தின் படி, குருச்சேத்திரப் போர் முடிந்த 36 ஆண்டுகளுக்குப் பின்னர், துவாரகையில் யாதவ குலத்தினர் தங்களுக்குள் நடந்த மௌசலப் போரில், கிருஷ்ணன், பலராமன், உத்தவர், பெண்கள், குழந்தைகள் மற்றும் முதியோர் தவிர யாதவர்களில் அனைவரும் ஒருவருக்கொருவர் சண்டையிட்டு மடிந்தனர். யாவர்கள் போரிட்டு அழிவதற்கு முன்னர் உத்தவருக்கு பகவான் கிருஷ்ணர், கீதா உபதேசம் செய்தார்.\n\nதுவாரகை நகரம் கடலில் மூழ்கியதை கண்ட பிறகு கிருஷ்ணர், ஜரன் எனும் வேடுவனால் தவறாக அம்பெய்தப்பட்டதால் சட உடலை நீக்கி விட்டு வைகுந்தம் எழுந்தருளினார்.\n\nSection::::கிருஷ்ணரின் முதல் அறிமுகம்.\nமகாபாரத காவியத்தில் கிருஷ்ணன், பலராமனுடன் முதன் முறையாக, திரௌபதியின் சுயம்வரத்தில் தான் பாண்டவர்களை அடையாளம் காணுகிறார்.\n\nSection::::குரு நாட்டினருடன் திருமண உறவுகள்.\nதனது அத்தை குந்தி, குரு நாட்டின் பாண்டுவுக்கு வாக்கு பட்டதால், யது குல கிருஷ்ணர் தனது தங்கை சுபத்திரையை, குரு நாட்டின் அருச்சுனனுக்கு திருமணம் செய்து வைத்தார். மேலும் துரியோதனின் மகளான இலக்குமனையை, தனக்கும்-ருக்குமணிக்கும் பிறந்த சாம்பனுக்கு திருமணம் முடித்து வைத்தார். இதனால் யாதவ குலத்திற்கும், குரு குலத்திற்கும் நல்லுறவு ஏற்பட்டது.\n\nSection::::இந்திரப்பிரஸ்தம் நிறுவ உதவுதல்.\nகௌரவர்களுக்கும் - பாண்டவர்களுக்கும், குரு நாட்டை பிரித்து வழங்கப்பட்ட போது, பாண்டவர்களுக்கு, யமுனை ஆற்றின் கரை அருகே, காடுகள் அடர்ந்த பகுதி கிடைத்தது. கிருஷ்ணரின் ஆனையால், இந்திரன் அனுப்பிய மயன் எனும் அசுரக் கலைஞர், காடுகள் நிறைந்த பகுதியை இந்திரப்பிரஸ்தம் எனும் புதிய நகரத்தை அமைத்துக் கொடுத்தான்.\n\nSection::::எதிரிகளை வெல்லுதல்.\nSection::::ஜராசந்தன்.\nகிருஷ்ணரின் ஆலோசனையின் படி, வீமன், கம்சனின் மாமானாரும், யாதவர்களின் எதிரியுமான மகத நாட்டு மன்னன் ஜராசந்தனை மல்யுத்தப் போரில் கொன்று விடுகிறார்.\n\nSection::::சிசுபாலன்.\nதருமன் நடத்திய இராசசூய வேள்வியின் போது, ஒரு நாட்டிறகு மன்னன் என்ற பெருமை அற்றவனாகிய கிருஷ்ணருக்கு முதல் மரியாதை தரக்கூடாது என்று கிருஷ்ணனின் அத்தை மகனும், பகையாளியுமான சிசுபாலன் கூறியதுடன், நூறு முறைகளுக்கும் மேலாக கிருஷ்ணனை அவதூறாக தூற்றினான். சிசுபாலனின் தாய்க்கு கண்ணன் அளித்த வரத்தின் படி, இறுதியில் சிசுபாலனை தனது சக்கராயுதத்தால் சிசுபாலனின் தலையை கொய்தார்.\n\nSection::::சால்வன்.\nஉருக்மியின் கூட்டாளியான சால்வனுடன் இணைந்து, கண்ணன் இல்லாத நேரத்தில் துவாரகை நகரை தாக்கி, வசுதேவரை கொன்ற செய்தி அறிந்து துவாரகை வந்த கிருட்டிணன் தனது சக்கராயுதம் கொண்டு சால்வ நாட்டு மன்னரை கொன்றுவிடுகிறார்.\n\n\n\nSection::::பாண்டவர்களுக்கு உதவுதல்.\nSection::::கிருஷ்ணன் தூது.\nகௌரவர்களுடன் போரைத் தவிர்க்க விரும்பிய பாண்டவர்கள், தாங்கள் வாழ்வதற்கு குறைந்தது ஐந்து கிராமங்களையாவது திருதராட்டிரனிடம் கேட்டுப் பெற கிருஷ்ணனை அத்தினாபுரத்திற்கு தூது அனுப்பினர். சூதாட்டத்தில் நாட்டை இழந்த பாண்டவர்களுக்கு ஊசி முனை அளவிற்கும் இடம் கூட தர முடியாது என துரியோதனன் ஆணவத்துடன் கூறியதால், இனி போரில் தான் இழந்த நாட்டை பெற முடியும் என பாண்டவர்களிடம் கிருஷ்ணர் கூறினார்.\n\nSection::::குருச்சேத்திரப் போரில்.\nகுருச்சேத்திரப் போரில், துரியோதனன் தலைமையிலான கௌரவர் அணிக்கு கிருதவர்மன் தலைமையிலான யாதவப் படைகளை வழங்கிவிட்டு, தான் போரில் ஆயுதங்கள் ஏந்தாமல், பாண்டவர்களுக்கு ஆதரவாக அருச்சுனனின் தேரை ஓட்டச் சம்மதித்தார்.\n\nSection::::போர்த் தந்திரங்கள்.\nகண்ணனின் போர்த் தந்திர ஆலோசனையின் பேரில், குருச்சேத்திரப் போரில் வீழ்த்த முடியாத பீஷ்மர், துரோணர், ஜயத்திரதன், கர்ணன், சல்லியன் மற்றும் துரியோதனாதிகளை, அருச்சுனனும், வீமனும் வீழ்த்தியதால் பாண்டவர் அணி வெற்றி கொண்டது.\n\nSection::::பீஷ்மரை வீழ்த்த.\nபெண்களிடமும், திருநங்கைகளிடமும் போர் செய்ய விரும்பாத பீஷ்மரை வீழ்த்த, சிகண்டியை முன்னிருத்தி, பின்புறத்தில் அருச்சுனன் நின்று பீஷ்மர் மீது அம்புகளை எய்யுமாறு ஆலோசனை கூறினார் கண்ணன். அதன்படியே பத்தாம் நாள் போர் அன்று, பீஷ்மரின் முன் சிகண்டியை முன்னிருத்தியதால், பீஷ்மர் தனது வில்லை எறிந்து விட்டு சிகண்டியுடன் போரிடாமல் தேரில் நின்று விட, சிகண்டியின் பின்புறத்திலிருந்து அருச்சுனன் எறிந்த கனைகளால், பீஷ்மர் உடல் முழுவதும் துளைக்கப்பட்டு அம்புப் படுக்கையில் கிடத்தப்பட்டார்.\n\nSection::::துரோணரை வீழ்த்த.\nதுரோணர் உயிருக்கு உயிரான தன் மகன் அஸ்வத்தாமன் மீது கொண்ட பாசத்தை உணர்ந்த கண்ணன், பதினைந்தாம் நாள் போரின் போது, போர்க்களத்தில் அஸ்வத்தாமன் இறந்து விட்டான் எனும் பொய்ச் செய்தியை தருமன் மூலம் துரோணரிடம் கூறும் படி ஆலோசனை வழங்கினான் கண்ணன். அதன் படியே தருமனும், அஸ்வத்தாமன் என்ற யாணை இறந்து விட்டது, என்ற சொல்லில் அஸ்வத்தாமன் இறந்து விட்டான் என்ற சொற்களை அதிக ஒலியுடனும், யானை என்ற சொல்லை மிக மெலிதாக துரோணரிடம் கூறினார். ஆனால் துரோணர் தனது மகன் அஸ்வத்தாமன் போரில் இறந்து விட்டான் என்று நம்பி மனமுடைந்த துரோணர் தன் கை போர்க்கருவிகளை விட்டு விட்டு, போர்க்களத்தில் தேரில் அமர்ந்து தியானத்தில் அமர்ந்து விட்டார். துரோணரை கொல்வதற்காக பிறந்த திருட்டத்துயும்னன், துரோணரின் தலையை தன் வாளால் கொய்தான்.\n\nSection::::ஜெயத்திரதனை வீழ்த்த.\nஅபிமன்யுவின் மரணத்திற்கு மூல காரணமான சிந்து நாட்டு மன்னன் ஜெயத்திரதனை சூரியன் மறைவதற்குள் கொல்வேன் என சபதமிட்டான் அருச்சுனன். ஆனால் துரோணரின் தலைமையிலான கௌரவப் படைகள் ஜெயத்திரதனை சூழ்ந்து கொண்டு நின்று போரிட்டதாலும்; அருச்சுனை கொல்ல சபதமிட்ட திரிகர்த்த நாட்டு மன்னர் சுசர்மன் தலைமையிலான சம்சப்தகர்களை வீழ்த்திய பின்னர், ஜெயத்திரதனை கொல்வதற்காக அருச்சுனன் புறப்படும் போது, கிருஷ்ணன் தனது சக்கராயுதத்தால் சூரியனை மறைத்து விட்டார். எனவே அன்றைய போர் முடிந்ததாக இரு அணியினரும் கருதிய வேளையில், ஜெயத்திரதன் மகிழ்ச்சியுடன் அருச்சுனன் முன் வந்து நின்றான். கிருஷ்ணன் தனது சக்கராயுதத்தை திரும்பப் பெற்றவுடன், சக்கராயுதத்தால் மறைக்கப்பட்ட சூரியனை மீண்டும் வெளிப்பட்டது. கிருஷ்ணரின் அறிவுரைப்படி, அருச்சுனன் தன் எதிரில் நின்றிருந்த ஜெயத்திரதன் மீது தொடர் கனைகளை எறிந்து, ஜெயத்திரதனின் தலையை அவன் தந்தையின் மடியில் விழ வைத்தார். மடியில் விழுந்த தலையை யார் தலை என அறியாது, அவன் தந்தை தரையில் தள்ளியதால் அவன் தந்தை தலை வெடித்து மாண்டார். (ஜெயத்திரனின் தந்தை பெற்ற வரமொன்றின்படி ஜெயத்திரதன் தலையை யார் தரையில் தள்ளினாலும் தள்ளுபவர் தலை சுக்கு நூறாக வெடித்து விடும்.)\n\nSection::::கர்ணனை வீழ்த்த.\nகுருச்சேத்திரப் போருக்கு முன்னரே கர்ணனின் தெய்வீக சக்திகளை குந்தி மற்றும் இந்திரன் வாயிலாக பறித்துவிட்டான் கண்ணன். கண்ணன், குந்தியை கர்ணனிடம் அனுப்பி, நானே உன் தாய் என்ற உண்மையை உணரச் செய்தார். பின் குந்தி கேட்ட வரங்களின் படி, பாண்டவர்களில் அருச்சுனன் தவிர மற்றவர்களை கொல்வதில்லை என்றும், நாகாஸ்திரத்தை அருச்சுனன் மீது ஒரு முறைக்கு மேல் எய்வதில்லை என்றும் வரம் அளித்தான்.\n\nகண்ணன், கர்ணனின் கவச குண்டலங்களை பறிக்க, இந்திரனை ஒரு சாது வேடத்தில் தானமாக கேட்க கர்ணனிடம் அனுப்பினார். கர்ணனும், தான் பிறக்கும் போதே உடலுடன் ஒட்டிப் பிறந்த கவச குண்டலங்களை அறுத்து இந்திரனுக்கு தானமாக கொடுத்துவிட்டார்.\nகவச குண்டலங்களை இழந்த கர்ணனை, குருச்சேத்திரப் போரில் கொல்வது அருச்சுனனுக்கு எளிதாகிவிட்டது.\nகாண்டவ வனத்தை எரித்தன் மூலம் தன் நாக இனத்தை அழித்த அருச்சுனனை பழி வாங்க துடித்துக் கொண்டிருந்த தட்சகன் மகன் நாக அஸ்திர வடிவில் கர்ணனின் அம்புறாத்தூணில் இருந்தான். ஒரு முறை கர்ணன் நாகாஸ்திரத்தை அருச்சுனனின் கழுத்தை நோக்கி குறி பார்த்து எய்தியதை அறிந்த கிருஷ்ணர், முன்யோசனையுடன் தேரை காலால் அழுத்தி தரையில் ஒரடி பள்ளத்தில் இறங்கச் செய்ததால், நாகஸ்திரம் அருச்சுனனின் கழுத்தை கொய்வதற்கு பதிலாக தலைப்பாகையை பறித்துச் சென்றது.\n\nகர்ணனின் தேர்ச்சக்கரம் தரையில் அழுந்தியதை, கர்ணன் மீண்டும் தூக்கி நிலைநிறுத்தும் நேரத்திற்குள், கண்ணனின் ஆலோசனையின் படி, அருச்சுனன் கர்ணனின் மீது கனைகளை ஏவிக் கொன்றான்\n\nSection::::துரியோதனனை வீழ்த்த.\nபதினெட்டாம் நாள் போரின் மதியத்திற்குள், கௌரவ படைத்தலைவர் சல்லியன் தருமனால் கொல்லப்பட்டதை அறிந்த துரியோதனன், போர்க்களத்திலிருந்து வெளியேறி அருகில் உள்ள ஒரு மடுவிற்குள் ஒளிந்து கொண்டான். பின்னர் துரியோதனன் இருக்குமிடத்திற்கு கிருஷ்ணரும், பாண்டவர்களும் வந்தனர். வீமனும் துரியோதனனும் கதாயுதம் கொண்டு நேருக்குக் நேர் மோதினர். மோதலில் ஒரு கட்டத்தில் வீமன் அழிவின் விளிம்பு நிலைக்குச் சென்று கொண்டிருந்த நேரத்தில், கிருஷ்ணரின் அறிவுரையின் படி, வீமன், கதாயுதப் போரின் விதிகளை மீறி, துரியோதனனனின் இரு தொடைகளையும் உயிர் போகும் அளவுக்கு அடித்து பிளந்து விட்டான்.\n\nSection::::பாண்டவர் பேரனைக் காக்க.\nபதினெட்டாம் நாள் போர் முடிந்த இரவில் அஸ்வத்தாமன், பாண்டவர்களின் பிள்ளைகளான உப பாண்டவர்களையும், அபிமன்யுவின் மனைவி உத்தரையின் வயிற்றில் இருந்த கருவை கொன்றழித்தான். இதனால் பாண்டவர்களுக்கு வாரிசு அற்ற நிலை ஏற்பட்டது. எனவே கிருஷ்ணர் உத்ரையின் கருவில் இறந்த குழந்தை பரீட்சித்துவுக்கு உயிர் கொடுத்து பாண்டவர்களின் பரம்பரையை காத்தார்.\n\nSection::::வீமனை காக்க.\nகுருச்சேத்திரப் போர் முடிந்த பின்னர், பாண்டவர்கள் திருதராட்டிரனைக் காணச் சென்றனர். திருதராட்டிரன் தருமனை கட்டியணைத்த பின்னர், வீமனை வரச் சொன்னார். கிருஷ்ணர், வீமனைப் போன்ற ஒரு இரும்பினால் ஆன சிற்பத்தை, திருதராட்டிரன் முன் நிறுத்தினார். திருதராட்டிரன் தன் பிள்ளைகள் நூறு பேரைக் கொன்ற வீமன் மீது அடங்காத ஆத்திரத்திரத்துடன், இரும்புச் சிலையை வீமன் எனக்கருதி மிக அதிக இறுக்கத்துடன் அணைத்துக் கொண்ட போது, இரும்புச் சிலை உடைந்து சிதறிவிட்டது. பின்னர் வீமனை கொன்று விட்டோமே என புலம்பிய திருதராட்டிரனுக்கு, கண்ணன் வீமன் உயிருடன் உள்ளான் எடுத்துக் கூறினார்.\n\nSection::::தத்துவ உபதேசங்கள்.\nSection::::பகவத் கீதை.\nகுருச்சேத்திரப் போர் துவங்குவதற்கு சற்று முன்னர் பீஷ்மரையும், துரோணரையும் போர்க்களத்தில் நேரில் கண்டவுடன் போரிட மறுத்த அருச்சுனனுக்கு, கிருஷ்ணன் பகவத் கீதையை உபதேசித்து, கர்ம யோகத்தின் படி நடந்து சத்திரியனுக்குரிய மனவுறுதியுடன் துவங்கிய போரினை முடித்து வைக்க ஊக்கிவித்தான்.\n\nSection::::அவதார முடிவு.\nமௌசல பருவத்தில் யாதவர்கள் தங்களுக்குள் தாங்களே போரிட்டு அழிந்து கொண்டிருந்த நேரத்தில், கிருஷணன் தனது அவதார நோக்கம் முடிந்து, வைகுண்டத்திற்கு எழுந்தருளும் வேளையில், கிருஷ்ணரின் பக்தரும், நண்பரும், நெருங்கிய உறவினருமான உத்தவருக்கு, ஞான உபதேசம் அருளினார்.\n\n"}
{"id": "311541", "url": "https://ta.wikipedia.org/wiki?curid=311541", "title": "நாம ஜெபம்", "text": "நாம ஜெபம்\n\nநாம ஜெபம் அல்லது நாம சங்கீர்த்தனம் (Nama Japam or Nama Sankeertanam) என்பது இறைவனின் திருப்பெயரை மனதில் இருத்தி தொடர்ந்து ஜெபித்தலாகும். நாம ஜெபம் செய்வதற்கு நேரம், காலம், இடம் இல்லை. எப்பொழுது வேண்டுமானலும், எங்கு வேண்டுமானாலும் இறைவனின் திருப்பெயரை மனதார ஜெபிக்கலாம். ஆன்மீக சாதகர்கள் தங்களது இஷ்டமான இறைவனை அல்லது இஷ்டதேவதை அல்லது குல தெய்வத்தின் பெயரை மனதார ஜெபிக்கலாம். பக்தி இயக்கத்தின் போது பல சைவ மற்றும் வைண சமய அடியார்கள் பகவானின் திருப்பெயர்களை ஜெபம் செய்தலே மோட்சத்திற்கான பாதை என வலியுறுத்தினர்.\n\nSection::::நாம சங்கீர்த்தனம்.\nநாம சங்கீர்த்தனம் என்பது ஆன்மீக சாதகர்கள் ஒன்று கூடி, இறைவனின் திருப்பெயர்கள், மகிமைகள், பெருமைகள், கல்யாண குணங்கள் குறித்து இசையுடன் கூட்டு வழிபாடு செய்வதாகும்.\n\n\n"}
{"id": "311563", "url": "https://ta.wikipedia.org/wiki?curid=311563", "title": "நாட்டுப்புறப் பெண் தெய்வங்கள் பட்டியல்", "text": "நாட்டுப்புறப் பெண் தெய்வங்கள் பட்டியல்\n\nசிறுதெய்வ வழிபாட்டில் பெண் தெய்வங்களுக்கென சிறப்பான இடமுண்டு. கொலை, தற்கொலை மூலமாக இறந்த பெண்களையோ, கணவனுக்காக தீப்பாயந்து உயிர் துறந்த பெண்களையோ நாட்டுப்புறங்களில் வழிபடுகின்றனர். பல சமூகங்களில் கன்னி தெய்வ வழிபாடு வீட்டில் நடக்கிறது. எண்ணற்ற பெண் தெய்வங்களின் பெயர் பட்டியல் கீழே கொடுக்கப்பட்டுள்ளன.\n"}
{"id": "311591", "url": "https://ta.wikipedia.org/wiki?curid=311591", "title": "2016 கோடைக்கால ஒலிம்பிக்கில் வில்வித்தைப் போட்டிகள்", "text": "2016 கோடைக்கால ஒலிம்பிக்கில் வில்வித்தைப் போட்டிகள்\n\n2016 கோடைக்கால ஒலிம்பிக்கில் வில்வித்தைப் போட்டிகளும் இடம்பெற்றன. இந்தப் போட்டிகள் 2016 ஆகத்து 6 இல் தொடங்கி ஆகத்து 12 ஆம் நாளில் நிறைவுற்றன.\n\nSection::::போட்டி.\nமொத்தமாக 128 வீரர்கள் பங்கேற்றனர். ஆடவர் தனிப் பிரிவு, பெண்டிர் தனிப் பிரிவு, ஆடவர் குழு, பெண்டிர் குழு என நான்கு பிரிவுகளில் போட்டியிட்டனர்.\n\nஇந்த நான்கு போட்டிகளும் உலக வில்வித்தை கூட்டமைப்பின் விதிகளுக்கு நடைபெற்றன. முதல் சுற்றில் 64 ஆடவரும், 64 பெண்டிரும் தனித்தனியாக பங்கேற்றனர். இவர்கள் 72 அம்புகளை எய்ய வேண்டும். இந்த சுற்றில் 64 பேரின் திறமையும் தரவரிசையில் இடம்பெற்றது.\n\nSection::::தனி நபர் போட்டிகள்.\nதனி நபர் போட்டிகளில் பங்கேற்ற 64 பேரும் அடுத்த சுற்றுக்கு தேர்வாயினர். ஒரு தொகுப்புக்கு மூன்று அம்புகள் என கணக்கிட்டு, சிறப்பாக எய்யப்பட்ட அம்புகள் அடங்கிய ஐந்து தொகுப்புகளை தேர்ந்தெடுத்து அதன் மூலம் புள்ளிகள் கணக்கிடப்பட்டன.\nஒவ்வொரு சிறந்த தொகுப்பை பெற்ற வீரருக்கும் இரண்டு புள்ளிகள் வழங்கப்பட்டன. இரு வீரர்களின் அம்புத் தொகுப்புகளும் ஒரே அளவிலான புள்ளிகளை பெற்றிருந்தால் இருவருக்கும் தலா ஒரு புள்ளி வழங்கப்படும். ஐந்து தொகுப்புகள் முடிந்த பின்னரும் இரு வீரர்கள் ஐந்துக்கு ஐந்து என சமபுள்ளிகளை பெற்றிருந்தால், மீண்டும் ஒரு போட்டி நடத்தப்படும். இருவருக்கும் ஒரு அம்பு வழங்கப்பட்டு, யாரொருவர் இலக்குக்கு நெருக்கமாக அம்பை பதியச் செய்கிறாரோ அவரே வெற்றியாளராக கருதப்படுவார்.\n\nSection::::குழுப் போட்டிகள்.\nகுறைந்த புள்ளிகளை பெற்ற நான்கு குழுக்கள் காலிறுதியில் வெளியேறுவர். ஏனையோர் காலிறுதிக்கு முன்னேறுவர்.\n\nSection::::தகுதி.\nஒவ்வொரு நாட்டில் இருந்தும் அதிகபட்சமாக ஆறு போட்டியாளர்கள் வில்வித்தைப் போட்டிகளில் பங்கேற்க அனுமதிக்கப்படுவர். அதிகபட்சமாக மூன்று ஆண்களும், மூன்று பெண்களுமே ஒரு நாட்டில் இருந்து பங்கேற்க முடியும்.\n\nபோட்டியை நடத்தும் நாடு என்பதால் பிரேசில் நாட்டின் சார்பாக ஆறு போட்டியாளர்கள் பங்கேற்கலாம். மேலும் ஆறு போட்டியாளர்களை மூவர் குழு தேர்வு செய்யும். மீதமுள்ள 116 போட்டியாளர்களை ஒவ்வொரு நாடும் தங்களுக்கு ஒதுக்கப்பட்டிருக்கும் இடங்களுக்கு ஏற்ப தேர்வு செய்து அனுப்பும்.\n\nஒலிம்பிக் வில்வித்தைப் போட்டிகளில் பங்கேற்க, ஒவ்வொரு போட்டியாளரும் கீழ்க்காணும் தகுதிகளை பெற்றிருக்க வேண்டும்.\n\n2015 ஜூலை முதல் 2016 ஜூலை வரையில், உலகளவில் நடத்தப்பட்ட போட்டியொன்றில் மேற்கூறிய புள்ளிகளை போட்டியாளர்கள் பெற்றிருந்தால் மட்டுமே இப்போட்டியில் பங்கேற்க அனுமதிக்கப்படுவர்.\n\nSection::::பங்கேற்கும் நாடுகள்.\n2916 கோடை ஒலிம்பிக் வில்வித்தைப் போட்டிகளில் 56 நாடுகளில் இருந்து வில்வீரர்கள் பங்குபற்றுகின்றனர்.\n"}
{"id": "311596", "url": "https://ta.wikipedia.org/wiki?curid=311596", "title": "ஒசூர் வட்டச்சாலை", "text": "ஒசூர் வட்டச்சாலை\n\nஒசூர் வட்டச்சாலை என்பது தமிழ்நாட்டின், கிருட்டிணகிரி மாவட்டம், ஒசூர் நகரின் வட்டச்சாலையைக் குறிப்பதாகும். ஒசூரில் ஏற்கனவே உள் வட்டச்சாலை அமைந்துள்ளது. வெளி வட்டச்சாலை அமைப்பதாக தமிழக அரசு அறிவித்துள்ளது. \n\nSection::::உள் வட்டச்சாலை.\nஒசூர் நகரில் உள்ளவட்டச் சாலையை ஒசூர் சீதாராம் நகரில் கன்னியாகுமரி - வாரனாசி தேசிய நெடுஞ்சாலையில் தொடங்கி இராயக்கோட்டை சாலை, தொடர்வண்டி நிலைய சாலை, தேன்கனிக்கோட்டை சாலை, தளி சாலை ஆகியவற்றை இணைத்தவாறு ஈஎஸ்ஐ மருத்துவமனையருகில் மீண்டும் தேசிய நெடுஞ்சாலையில் இணையுமாறு இச்சாலை உள்ளது. இச்சாலையை அமைக்க 1990 களின் துவக்கத்தில் தமிழக அரசால் அறிவிக்கப்பட்டது. நிலம் கையகப்படுத்தப்பட்டு பணிகள் துவங்கி நடந்துவந்த நிலையில் நிதிப்பற்றாக்குறையால் பணிகள் பாதியில் நிறுத்தப்பட்டது. 2010 களின் துவக்கத்தில் மீண்டும் பணிகளைத் துவக்கி இரண்டு கட்டங்களாக 2014 இல் முடிக்கப்பட்டு போக்குவரத்துக்குத் திறந்துவிடப்பட்டது. இந்தச் சாலையால் இராயக்கோட்டை, தேன்கனிக்கோட்டை, தளி ஆகிய பகுதிகளில் இருந்து பெங்களூருக்குச் செல்லும் வாகனங்கள் ஒசூர் நகரினுள் நுழையாமல் செல்ல இயலும்.\n\nSection::::வெளி வட்டச்சாலை.\nஒசூர் நகரில் இருந்து இருந்து கர்நாடக மாநிலம் கோலார் போன்ற பகுதிகளுக்குச் செல்லவும், தமிழகத்தின் பாகலூர், பேரிகை போன்ற பகுதிகளுக்குச் செல்லவும் பாகலூர் சாலை என்னும் ஒரேயொரு பாதை மட்டுமே உள்ளது. அதுவும் ஒசூர் பேருந்து நிலையத்திற்கு எதிரில் உள்ளதால் எந்த நேரமும் இப்பகுதி போக்குவரத்து நெரிசலால் சிக்கித் தவிக்கும் நிலையுள்ளது. போக்குவரத்து நெரிசலைக் குறைக்கும் வகையில் தேசிய நெடுஞ்சாலையிலிருந்து சூசூவாடி முதல், பேரண்டப்பள்ளி தேசிய நெடுஞ்சாலை வரை 18.40 கிலோ மீட்டர் நீளத்திற்கு வெளிவட்ட சாலை அமைக்கப்படும் எனவும், இச்சாலை ஒசூர் வட்டம் சூசூவாடி, அனுமப்பள்ளி அக்ரகாரம், பேகேப்பள்ளி, நல்லூர், எலுவப்பள்ளி, ஆவலப்பள்ளி, கெலவரப்பள்ளி, சின்னகுள்ளு, பெத்தகுள்ளு, மோரனப்பள்ளி ஆலூர் ஆகிய 11 கிராமங்களின் வழியாக அமைக்கப்படுமென்று அறிவிக்கப்பட்டுள்ளது. இந்தச் சாலைப் பணிக்காக 60.16 ஹெக்டேர் அளவுக்கு நில எடுப்புப் பணிகள் 215 கோடி ரூபாய் செலவில் மேற்கொள்ளப்பட உள்ளது. இந்த வெளிவட்ட சாலை திட்டத்தினால் ஓசூர் நகரில் போக்குவரத்து நெரிசல் வெகுவாக குறைவது மட்டுமல்லாது, மேற்கண்ட இந்த கிராமங்களின் நிலமதிப்பு உயரும் எனக் கருதப்படுகிறது.\n"}
{"id": "311614", "url": "https://ta.wikipedia.org/wiki?curid=311614", "title": "1595", "text": "1595\n\nஆண்டு 1595 (MDXCV) கிரெகொரியின் நாட்காட்டியில் ஒரு ஞாயிற்றுக்கிழமையில் துவங்கிய ஒரு சாதாரண ஆண்டு ஆகும். பழைய 10-நாட்கள் பின்தங்கிய யூலியன் நாட்காட்டியில் இது புதன்கிழமையில் ஆரம்பமான ஒரு சாதாரண ஆண்டாகும்.\n\n\n"}
{"id": "311625", "url": "https://ta.wikipedia.org/wiki?curid=311625", "title": "1596", "text": "1596\n\nஆண்டு 1596 (MDXCVI) கிரெகொரியின் நாட்காட்டியில் ஒரு திங்கட்கிழமையில் துவங்கிய ஒரு நெட்டாண்டு ஆகும். பழைய 10-நாட்கள் பின்தங்கிய யூலியன் நாட்காட்டியில் இது வியாழக்கிழமையில் ஆரம்பமான ஒரு நெட்டாண்டாகும்.\n\n\n\n"}
{"id": "311655", "url": "https://ta.wikipedia.org/wiki?curid=311655", "title": "எல்லி அவரம்", "text": "எல்லி அவரம்\n\nஎல்லி அவரம் என்ற பெயரில் பணிப்புரியும் எலிசபெத் அவரமிது க்ரானிலுன்ட் (பிறப்பு 29 ஜூலை 1990) ஓர் சுவீடன் கிரேக்க நடிகை. அவர் தற்பொழுது இந்தியாவில் உள்ள மும்பை நகரில் வசித்து வருகிறார். \"மிக்கி வைரஸ்\" எனப்படும் இந்தி படத்தில் நடித்ததன் மூலம் புகழ்பெற்றவர். மேலும், பிக் பாஸ் எனும் நிகழ்ச்சியிலும் பங்கேற்றுள்ளார்.\n\nSection::::ஆரம்பகால வாழ்க்கை.\nஸ்வீடன் நாட்டில் உள்ள ஸ்டோக்ஹோல்ம் நகரில், ஜன்னிஸ் அவரமிடிஸ் எனும் கிரேக்க இசையமைப்பாளருக்கு, மரியா க்ரானிலுந்து எனும் நடிகைக்கும் பிறந்தவரே எல்லி அவரம். அவருக்கு கொன்ஸ்டான்டின் அவரமிடிஸ் எனும் சகோதரர் உள்ளார்.\n\nSection::::தொழில் வாழ்க்கை.\nதனது பதினேழாம் வயதில், சுண்டிபெர்க் எனும் இடத்தில் \"பரதேசி நடன குழுமம்\" ஒன்றினில் உறுப்பினர் ஆனார் அவரம். மேலும், ஸ்காண்டிநேவியா முழுதும் பாலிவுட் பாடல்களுக்கு நடனமாடினார். 2010-ஆம் ஆண்டு மிஸ் கிரீஸ் அழகி போட்டியில் பங்கேற்றார்.\n\n2012-ஆம் ஆண்டு செப்டம்பர் மாதம், மும்பை நகருக்கு புலம்பெயர்ந்தார் அவரம். எவெரெடி பாட்டெரிஸ் நிறுவனத்தின் தொலைக்காட்சி விளம்பரத்தில் முதலில் தோன்றினார்.\n\nசவுரப் வர்மா இயக்கத்தில் வெளிவந்த மிக்கி வைரஸ் எனப்படும் நகைச்சுவை திரில்லர் படத்தில் முக்கிய வேடத்தில் நடித்தார். இப்படத்தில் அறிமுகமாகும் முன்னரே, ஹிந்தி உச்சரிப்பில் பயிற்சி மேற்கொண்டிருந்தார். இப்படத்தில் கமாயினி ஜார்ஜ் எனும் வேடத்தில் நடித்திருந்தார். 2013-ஆம் ஆண்டு பிக் பாஸ் 7 எனும் தொலைக்காட்சி நிகழ்ச்சியில் பங்கேற்ற இவர், பத்து வாரங்கள் தாக்குப்பிடித்து எழுபதாம் நாளில் அந்நிகழ்ச்சியை விட்டு வெளியேறினார். 2015-ஆம் ஆண்டு வெளிவந்த \"கிஸ் கிசுகோ பியார் கரூன்\" எனும் படத்தில் நகைச்சுவை நடிகர் கபில் ஷர்மாவுடன் தீபிகா எனும் வேடத்தில் ஜோடி சேர்ந்தார்.\n\n\n\n"}
{"id": "311658", "url": "https://ta.wikipedia.org/wiki?curid=311658", "title": "தாரா சர்மா", "text": "தாரா சர்மா\n\nதாரா சர்மா (பிறப்பு: சனவரி 11, 1977) பிரித்தானியத் திரைப்பட நடிகையும், நிகழ்ச்சித் தொகுப்பாளரும் ஆவார். இவர் ’தாரா சர்மா ஷோ’ என்ற நிகழ்ச்சியைத் தொகுத்து வழங்கியுள்ளார். இந்த நிகழ்ச்சி கலர்ஸ், நிக்கலோடியன் ஆகிய தொலைக்காட்சிகளில் வெளியாகியுள்ளது. இவர் சில இந்தித் திரைப்படங்களிலும் நடித்துள்ளார்.\n"}
{"id": "311662", "url": "https://ta.wikipedia.org/wiki?curid=311662", "title": "பவர் ரேஞ்சர்ஸ் எஸ்.பி.டி", "text": "பவர் ரேஞ்சர்ஸ் எஸ்.பி.டி\n\nபவர் ரேஞ்சர்ஸ் எஸ்.பி.டி. (Power Rangers S.P.D) ஒரு பவர் ரேஞ்சர்ஸ் தொடர் ஆகும். இது சூப்பர் சென்டாய் டேக்காரேஞ்சர்ஸ் அடிப்படையில் தயாரிக்கபட்டது.\n\nSection::::கதை சுருக்கம்.\nஎதிர்காலத்தில் பூமியில் மனிதர்களுடன் வேற்றுகிரகவாசிகளும் இணைந்து சுமூகமாக வசிக்கின்றனர். அப்போது பூமியை கைபற்றும் நோக்குடன் க்ரம் என்னும் வேற்றுகிரகவாசி பூமி மீது படை எடுக்கிறான். க்ரமிடமிருந்தும் அவனது படைகளிடம் இருந்தும் பவர் ரேஞ்சர்ஸ் எப்படி காக்கிறார்கள் என்பதே இத்தொடரின் கதை.\n"}
{"id": "311663", "url": "https://ta.wikipedia.org/wiki?curid=311663", "title": "பவர் ரேஞ்சர்ஸ் டைனோ தண்டர்", "text": "பவர் ரேஞ்சர்ஸ் டைனோ தண்டர்\n\nSection::::கதை சுருக்கம்.\nஉயர்நிலை பள்ளியில் பயிலும் மாணவர்கள் மூவர், டைனோ ரத்தினங்கள் என்னும் கற்களை அடைகின்றனர். அது அவர்களுக்கு பவர் ரேஞ்சர்ஸ் ஆக உருமாறும் சக்தியை வழங்குகிறது. அந்த சக்திகளை வைத்து டைனோசர் யுகத்தை மீண்டும் கொண்டுவர துடிக்கும் மேசகோக் என்னும் அரக்கனின் படைகளோடு போராடுகிறார்கள். இடையில் கருப்பு மற்றும் வெள்ளை ரேஞ்சர்கள் இணைந்துகொள்ள, இவர்கள் தீயவர்களை எப்படி அழிக்கிறார்கள் என்பதே தொடரின் கதை.\n"}
{"id": "311664", "url": "https://ta.wikipedia.org/wiki?curid=311664", "title": "சிகப்பு பேரரக்கன் (விண்மீன்)", "text": "சிகப்பு பேரரக்கன் (விண்மீன்)\n"}
{"id": "311665", "url": "https://ta.wikipedia.org/wiki?curid=311665", "title": "பேரரக்கன் (விண்மீன்)", "text": "பேரரக்கன் (விண்மீன்)\n\n"}
{"id": "311669", "url": "https://ta.wikipedia.org/wiki?curid=311669", "title": "பவர் ரேஞ்சர்ஸ் மைட்டி மார்ஃபின்", "text": "பவர் ரேஞ்சர்ஸ் மைட்டி மார்ஃபின்\n\nபவர் ரேஞ்சர்ஸ் மைட்டி மார்ஃபின் (\"Power Rangers Mighty Morphin\") முதல் பவர் ரேஞ்சர்ஸ் தொடர் ஆகும். இத்தொடரினை சாபன் நிறுவனம் தயாரித்தது. பவர் ரேஞ்சர்ஸ் அறிமுக பாடலான \"கோ கோ பவர் ரேஞ்சர்ஸ்]\" இந்த தொடரின் பாடலாகும். இராட்சத இயந்திரங்களுக்கு பவர் ரேஞ்சர்ஸ் தொடரில் வழங்கப்படும் ஜோர்ட்ஸ் (zords) என்னும் பெயர் இத்தொடரின் ஜோர்டான் என்ற காதபாத்திரத்தின் பெயரில் இருந்தே வந்தது.\n\nSection::::கதை சுருக்கம்.\nSection::::பகுதி - 1.\nவிண்வெளி வீரர்கள் ஒரு கலனை ஆராயும் போது ரீட்டா என்னும் தீய சக்தியை விடுவித்து விடுகிறார்கள். இதை அறியும் ஜோர்டான் பொருத்தமான 5 இளம் நபர்களை தேர்ந்தெடுக்க தன் உதவி இயந்திரத்திற்கு கட்டளை இடுகிறார். தேர்ந்தெடுக்கபட்ட ஐவர் சக்தி நாணயங்கள் துணையுடன் ரேஞ்சர்களாக மாறி ரீட்டாவின் படைகளுடன் போராடுகிறார்கள்.\n\nSection::::பகுதி - 2.\nரீட்டாவை விட உயர் நிலையில் இருக்கும் லார்ட் ஜேட் பூமியை கைபற்ற வருகிறார். அவருடன் ரேஞ்சர்ஸ் போராடுகிறார்கள்.\n"}
{"id": "311685", "url": "https://ta.wikipedia.org/wiki?curid=311685", "title": "தொடர் வல்லுறவாளர்", "text": "தொடர் வல்லுறவாளர்\n\nதொடர் வல்லுறவாளர் (ஆங்கிலம்:Serial rapist) என்பவர் ஒரு குறிப்பிட்ட காலத்தில் ஒன்றுக்கும் மேற்பட்ட நபர்களை பாலியல் வல்லுறவுக்கு ஆட்படுத்திய நபராவார். பல சமயங்களில் ஒரு தொடர் வல்லுறவாளர் எண்ணற்ற வல்லுறவுகளை சில மாதங்களிலோ, வருடங்களிலோ நிகழ்த்துகிறார். சில தொடர் வல்லுறவாளர்கள் குழந்தைகளைக் குறிவைத்து செயல்பட்டுள்ளனர். தொடர் வல்லுறவு மற்றும் பலவித குற்றங்களில் ஈடுபடுபவர்கள் ஒன்றாக இணைந்து செயல்பட்டுள்ளனர் என்பதை சில சம்பவங்கள் எடுத்துரைக்கின்றன.\n\nஇவ்வாறு தொடர் வல்லுறவு கொள்ளுகின்ற பலரும் ஒரு வித வரையறையுடன் இயங்குவதைக் கண்டறிந்துள்ளனர். இவர்கள் பாலியல் வல்லுறவு கொள்ளுகின்றவர்களை விட வினோதமாக நபர்களை கடத்திச் சென்று அவர்களை உடல்ரீதியான துன்புறுத்தல்களையும், ஆயுதங்களால் தாக்கியும் துன்புறுத்துகின்றனர்.\n"}
{"id": "311686", "url": "https://ta.wikipedia.org/wiki?curid=311686", "title": "இ. பூ. அரங்கசாமி ராஜா", "text": "இ. பூ. அரங்கசாமி ராஜா\n\n' காந்தி இ.பூ. அரங்கசாமி ராஜா 1886 ஆம் ஆண்டு ஜூலை மாதம் 28 ஆம் நாள் பிறந்தார். '\n\nSection::::பிறப்பு.\n1886 - பிறப்பு 28.7.1886\n\nSection::::இளமைப் பருவம்.\n1893 - விவசாயம்\n\n1894 - 98 - பள்ளிப்படிப்பு\n\n1899 - திம்மராஜா கடை வேலை\n1903 - 1904 - விவசாயம்\n1905 - 07 -சுந்தரம் செட்டியார் மரக்கடை - கூப்புக் கணக்கு\n1908 - 10 - குப்பிநாயக்கன் பட்டி\n1911 - இராஜபாளையம் புதுவீடு கட்டுதல்\n\n1912 - மரக்கடை கூட்டு வியாபாரம்\n\n1914 - கொடிக்குளம் ஜமீன்\n\n1915 - முதல் திருமணம்\nSection::::அரசியல் வாழ்க்கை.\n1916 - பிரம்ம ஞான சங்கம்\n\n1917 - இராஜபாளையம் பிரம்ம ஞான சங்கம்\n\n1919 - அகில இந்திய சத்யாகிரஹ இயக்கம்\n\n1920 - மார்ச் - பொதுக் கூட்டங்களுக்கு ஏற்பாடு செய்தல்\n\n1921 - கதர் பிரச்சாரம்\n\n1922 - ஸ்ரீவில்லிபுத்தூர் தாலுகா அரசியல் மாநாடு ஏற்பாடு\n\n1923 - மகாத்மாகாந்தி கைதான தினத்தை கண்டனக் கூட்டம் நடத்தியதற்காக கைதானார்.\n\n1924 - கதர் - கிராம கைத்தொழில் அபிவிருத்தி வேலைகள்\n\n1925 - கதர் தேக்கத்தை சமாளிக்க உண்ணாவிரதம்\n\n1926 - காங்கிரஸ் இயக்க வேலைகள்\n\n1927 - மகாத்மா காந்தி சுற்றுப் பிரயாண சமயத்தில் ராஜபாளையத்திற்கு அழைத்து வருதல்\n\n1929 - ஒத்துழையாமை இயக்க முன்னேற்பாடுகள்\n\n1930 - வேதாரண்யம் உப்பு சத்யாகிரஹம்\n\n1931 - கண்ணணூர் சிறை\n\n1932 - ஏப்ரல் - அகில இந்திய காங்கிரஸ் மகாநாடு\n\n1933 - திருச்சி ஜெயில் \n\n1934 - காங்கிரஸ் சார்பில் எலக்‌ஷன் பிரசாரம் செய்ய சர்க்கா சங்க வேலையிலிருந்து ஒரு ஆண்டு விடுப்பு\n\n1935 - இராஜபாளையம் சர்க்கா சங்க உதவி நிர்வாகி\n\n1936 - இரண்டாம் திருமணம்\n\n1937 - ஸ்ரீவில்லிபுத்தூர் டிப்போ நிர்வாகி, 9 மாதங்கள்\n\n1938 - 40 - தறிகள் பரிசோதகர், இராஜபாளைய நிர்வாகி\n\n1941 - சின்னசேலம் வஸ்திராலயம் நிர்வாகி\n\n1942 - குவிட் இந்தியா இயக்கம். மகாத்மாகாந்தியின் அழைப்பை ஏற்று இயக்கத்தை சாத்வீக முறையில் நடத்திச் செல்ல வேலையை ராஜினாமா செய்தல்\n\n1944 - கஸ்தூரிபாய் மறைவு - கஸ்தூரிபாய் நினைவு நிதி சேர்த்து அளித்தல்\n\n1945 - 46 - விவசாய இயக்க வேலைகள்\n\n1947 - 15.8.1947 இந்தியா சுதந்திரம் பெற்றமைக்காக பிரம்மாண்ட வரவேற்பு கோலாகல விழா கொண்டாட்டம்\n\n1948 - மகாத்மா மறைவு. தொடர்ந்து இராஜபாளையத்தில் இந்து முஸ்லீம் கலவரம். சமுதாய ஒற்றுமைக்காக சீரமைப்புப் பணிகள்.\n\n1949 - ரேஷன் உணவு இதர அத்தியாவசிய பொருட்கள் விநியோக சீரமைப்பு - சென்னை மாகாண சமுதாய நலத் திட்டங்களுக்கு ஆலோசனைக் குழு வேலைகள்\n\n1950 - 26.1.1950 இந்திய குடியரசு தின கொண்டாட்டம்.\n\n1950 - 7.5.1950 மறைவு.\n"}
{"id": "311688", "url": "https://ta.wikipedia.org/wiki?curid=311688", "title": "ஆல்வின் டாப்லர்", "text": "ஆல்வின் டாப்லர்\n\nஆல்வின் டாப்லர் (Alvin Toffler 4 அக்டொபர் 1928–27 சூன் 2016) என்பவர் நியுயார்க்கைச் சேர்ந்த சமூக அறிவியல் அறிஞர், நூலாசிரியர், எழுத்தாளர் ஆவார் இவர் எதிர்கால அதிர்ச்சி என்னும் நுலின் ஆசிரியர். 1970 இல் வெளிவந்த இந்த நூல் இலக்கக் கணக்கில் விற்பனையாகிப் புகழ் பெற்றது.\n\nSection::::இளமைக் காலம்.\nயூதப் பொலீசு இனத்தில் பிறந்த ஆல்வின் டாப்லர் நியூயார்க்குப் பல்கலைக் கழகத்தில் கல்வி பயின்றார். அப்போது மார்க்சியக் கருத்துகளில் ஆர்வம் கொண்டார். தொழிற்சங்க நடவடிக்கைகளில் ஈடுபட்டார். ஓகியோவில் தொழிற் சாலையில் பணி செய்த அனுபவமும் ஏற்பட்டது. அதனால் தொழிலாளர்களின் இன்னல்களையும் அவர் உணர்ந்தார்.\n\n\nSection::::பாராட்டுகளும் விருதுகளும்.\nசோவியத்து யூனியன் தலைவர் மிகைல் கர்பசோவ், சீனாவின் தலைவர் சூ சியாங், மெக்சிகோவைச் சேர்ந்த பெரும் பணக்காரர் கார்லொசு சிலிம் போன்றோர் டாப்ளர் கருத்துகளினால் ஈர்க்கப்பட்டார்கள். \nபல பன்னாட்டு விருதுகளை டாப்ளர் பெற்றார். அவற்றில் முக்கியமானவை மெக்கன்சி அறக்கட்டளை, அமெரிக்க அறிவியல் \nவளர்சசி சங்கம் , பிரவுன் பல்கலைக் கழகம் வழங்கிய விருதுகள் ஆகும்.\n\nமூன்றாவது அலை என்னும் நூலை 1980 இலும் அதிகார மாற்றம் என்னும் நூலை 1990 இலும் டாப்லர் வெளியிட்டார்.\n"}
{"id": "311689", "url": "https://ta.wikipedia.org/wiki?curid=311689", "title": "இந்திய சுதந்திர பதக்கம்", "text": "இந்திய சுதந்திர பதக்கம்\n\nஇந்திய சுதந்திர பதக்கம் என்பது 1949 ஆம் ஆண்டு ஐக்கிய இராச்சியத்தின் ஆறாம் ஜோர்ஜ் மன்னரால் நிறுவப்பட்ட ஒரு நினைவு பதக்கம். இது ஆகஸ்ட் 1947 ஆம் ஆண்டில் இந்திய சுதந்திரத்திற்குப் பின்னர் பிரித்தானிய இராணுவ அதிகாரிகள் மற்றும் 1947 ஆகஸ்டு 15 ல் பணிபுரிந்த இந்திய ஆயுதப் படைகளின் உறுப்பினர்கள் ஆகியோருக்காக பயன்படுத்தப்பட்டது.\n"}
{"id": "311691", "url": "https://ta.wikipedia.org/wiki?curid=311691", "title": "பாக்கித்தான் சுதந்திர பதக்கம்", "text": "பாக்கித்தான் சுதந்திர பதக்கம்\n\nபாக்கித்தான் சுதந்திர பதக்கம் என்பது 1949 ஆம் ஆண்டு ஐக்கிய இராச்சியத்தின் ஆறாம் ஜோர்ஜ் மன்னரால் நிறுவப்பட்ட ஒரு நினைவு பதக்கம். இது ஆகஸ்ட் 1947 ஆம் ஆண்டில் பாக்கித்தான் சுதந்திரத்திற்குப் பின்னர் பிரித்தானிய இராணுவ அதிகாரிகள் மற்றும் 1947 ல் பணிபுரிந்த பாக்கித்தான் ஆயுதப் படைகளின் உறுப்பினர்கள் ஆகியோருக்காக பயன்படுத்தப்பட்டது.\n"}
{"id": "311696", "url": "https://ta.wikipedia.org/wiki?curid=311696", "title": "தனஞ்சய டி சில்வா", "text": "தனஞ்சய டி சில்வா\n\nதனஞ்சய மதுரங்க டி சில்வா (\"Dhananjaya Maduranga de Silva\", பிறப்பு: 6 செப்டம்பர் 1991) இலங்கையின் தொழில்முறைத் துடுப்பாட்ட வீரர் ஆவார். இவர் இலங்கைத் துடுப்பாட்ட அணியில் பன்னாட்டுப் போட்டிகளிலும், உள்ளூரில் தமிழ் யூனியன் துடுப்பாட்டக் கழகத்திலும் விளையாடி வருகிறார். இவர் இலங்கை அணிக்காக தேர்வுத் துடுப்பாட்டம், ஒருநாள் பன்னாட்டுத் துடுப்பாட்டம் மற்றும் பன்னாட்டு இருபது20 போட்டிகளில் விளாயாடி வருகிறார். 2016- 2017 ஆம் ஆண்டின் இலங்கைத் துடுப்பாட்ட அவை விருது வழங்கும் விழாவில் சிறந்த தேர்வுத் துடுப்பாட்ட வீரராக இவர் அறிவிக்கப்பட்டார்.\n\nSection::::உள்ளூர்ப் போட்டிகள்.\nமார்ச், 2018 இல் நடைபெற்ற 2017-2018 ஆம் ஆண்டிற்கான \"சூப்பர் ஃபோர் மாகாணத் துடுப்பாட்ட தொடரில்\" கொழும்பு அணியின் துனைத் தலைவராக நியமிக்கப்பட்டார். மேலும் 2017-2018 ஆம் ஆண்டிற்கான \"சூப்பர் ஃபோர் மாகாணத் துடுப்பாட்ட தொடரில்\" விளையாடும் அணியில் இடம்பெற்றார்.\n\nSection::::சர்வதேச போட்டிகள்.\nதனஞ்சய டி சில்வா இலங்கையின் பன்னாட்டு இருபது20 (ப20இ) அணியில் பாக்கித்தான் அணிக்கு எதிரான போட்டிகளில் 2015 சூலை மாதத்தில் கலந்து கொண்டு, தனது முதலாவது ப20இ போட்டியை 2015 சூலை 30 இல் விளையாடினார். தனது முதலாவது போட்டியில் 31 ஓட்டங்களை எடுத்தார். இந்தப் போட்டியில் இலங்கை அணி தோல்வியடைந்தது.\n\n2016 சூன் 16 இல் அயர்லாந்து துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டப் (ஒநாப) போட்டியில்169 ஆவது வீரராக அறிமுகமானார்.\n\n2016 சூலையில் இலங்கையின் தேர்வு அணியில் ஆத்திரேலியாவுக்கு எதிரான தொடரில் விளையாடுவதற்குத் தேர்ந்தெடுக்கப்பட்டார். 2016 சூலை 26 இல் தனது முதலாவது தேர்வுப் போட்டியில் ஆத்திரேலியாவுக்கு எதிராக விளையாடினார். இந்தப் போட்டியின் முதல்பந்தில் ஆறு ஓட்டங்கள் அடித்தார். இதன்மூலம் முதல் பந்தில் ஆறு ஓட்டங்கள் அடித்த முதல் இலங்கை வீரர் மற்றும் 6 ஆவது சர்வதேச வீரர் எனும் சாதனையைப் படைத்தார். பந்துவீச்சில் பீட்டர் நெவிலை முதல் இலக்காகக் கைப்பற்றினார்.\n\nஇந்தத் தொடரின் மூன்றாவது போட்டியில் தனது முதல் நூறு ஓட்டங்களைப் பதிவு செய்தார். இந்தப்போட்டியில் 26 ஓட்டங்களுக்கு 5 இலக்குகள் எனும் இக்கட்டான நிலையில் தினேஸ் சந்திமலுடன் இணைந்து சிறப்பாக விளையாடினர். இந்தத் தொடரில் அதிக ஓட்டங்கள் சேர்த்தவர்கள் பட்டியலில் 325 ஓட்டங்கள் எடுத்து முதல் இடம் பிடித்தார்.இதில் ஒரு நூறு மற்றும் ஒரு அரைநூறும் அடங்கும். இவரின் சராசரி 65.00 ஆகும். இந்தத் தொடரை இலங்கை அணி வென்றது. ஆத்திரேலிய அணிக்கு எதிராக முழுமையாக வெல்வது இதுவே முதல்முறையாகும்.\n\nSection::::இந்தியச் சுற்றுப் பயணம்.\nஇவர் இந்தியத் துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டப் போட்டியில் விளையாடும் அணியில் இவருக்கு இடம் கிடைத்தது. பின் 2017 ஆம் ஆண்டில் இந்திய அணிக்கு எதிரான மூன்றாவது தேர்வுத் துடுப்பாட்டப் போட்டியில் விளையாடும் வாய்ப்பினைப் பெற்றார்.இந்தப் போட்டியின் தனது மூன்றாவது நூறினைப் பதிவு செய்தார். இந்தப் போட்டி சமனில் முடிந்தது .இந்தத் தொடரை இந்திய அணி 1-0 எனும் கணக்கில் வென்றது. இந்தப் போட்டியில் இறுதிவரை ஆட்டமிழக்காமல் 119* ஓட்டங்கள் எடுத்தார். இதன்மூலம் இந்திய மண்னில் அயல்நாட்டு வீரர் ஒருவரின் நான்காவது அதிகபட்ச ஓட்டங்கள் எனும் சாதனை படைத்தார்.\n\nSection::::வங்காளதேசத் தொடர்.\n2018 ஆம் ஆண்டில் வங்காளதேசத் துடுப்பாட்ட அணிக்கு எதிரான முதல் தேர்வுத் துடுப்பாட்டப் போட்டியில் தனது நான்காவது நூறினை அடித்தார். இது தொடர்ச்சியான இரண்டாவது நூறாகும். புது தில்லியில் இந்தியத் துடுப்பாட்ட அணிக்கு எதிரான முந்தைய போட்டியில் நூறு ஓட்டங்கள் அடித்திருந்தார். இவரும் குசல் மெண்டிசும் இணைந்து இறுதிவரை ஆட்டமிழக்காமல் 187 ஓட்டங்கள் எடுத்தனர்.\n"}
{"id": "311701", "url": "https://ta.wikipedia.org/wiki?curid=311701", "title": "மெத்தில் பென்சோயேட்டு", "text": "மெத்தில் பென்சோயேட்டு\n\nமெத்தில் பென்சோயேட்டு ( Methyl benzoate ) ஒரு கரிமச் சேர்மம் ஆகும். CHCOCH என்ற மூலக்கூற்று வாய்ப்பாடு கொண்ட ஒர் எசுதரான இச்சேர்மம் நிறமற்றதாகவும் நீரில் குறைந்த அளவில் கரையக்கூடியதாகவும் உள்ளது. பெய்யோவா மரத்தின் பழத்தை நினைவூட்டும், இனிய மணம் கொண்டு கரிமக் கரைப்பான்களுடன் கலக்கக் கூடியதாக உள்ளது. நறுமணப் பொருளாகப் மெத்தில் பென்சோயேட்டைப் பயன்படுத்துகிறார்கள். மேலும் இது ஒரு கரைப்பானாகவும், ஆர்க்கிட் ஈ போன்ற பூச்சிகளை கவர்ந்திழுக்கும் பூச்சிக் கொல்லியாகவும் பயன்படுத்தப்படுகிறது. \n\nSection::::தயாரிப்பும் வினைகளும்.\nவலிமையான ஐதரோகுளோரிக் அமிலத்தின் முன்னிலையில் மெத்தனாலுடன் பென்சாயிக் அமிலம் சேர்த்து ஒடுக்க வினைக்கு உட்படுத்தினால் மெத்தில்பென்சோயேட்டு உருவாகிறது. மூலக்கூற்று கட்டமைப்பின் எசுத்தர் பகுதி, வளையப் பகுதி ஆகிய இரண்டு பகுதிகளிலும் மெத்தில் பென்சோயேட்டு வினையில் ஈடுபடுகிறது. அமில வினையூக்க நைட்ரோ ஏற்ற வினையில் நைட்ரிக் அமிலத்துடன் வினைபுரிந்து மெத்தில்-3-நைட்ரோபென்சோயேட்டைத் தருகிறது. மேலும், கூடுதல் நீரிய சோடியம் ஐதராக்சைடுடன் நீராற்பகுப்பு வினையில் ஈடுபட்டு மெத்தனாலையும் சோடியம் பென்சோயெட்டையும் கொடுக்கிறது. நீர்த்த ஐதரோ குளோரிக் அமிலத்தை இதனுடன் சேர்த்து அமிலமாக்கல் மூலம் பென்சாயிக் அமிலம் தயாரிக்கப்படுகிறது.\n\nSection::::தோற்றம்.\nசால்வினியா மொலெசுடா என்ற நன்னீர் பெரணியில் இருந்து மெத்தில் பென்சோயேட்டு தனித்துப் பிரிக்கப்படுகிறது. ஆண் தேனீக்களின் பல்வேறு இனங்களையும் கவர்ந்திழுத்து இனச்சேர்க்கைக்குத் தூண்டக்கூடிய பல சேர்மங்களுள் இதுவும் ஒன்றாகும். ஆய்வு மேற்கொள்வதற்காக தேனீக்களை திரட்டிச் சேகரிக்க ஒரு தூண்டில் இரையாக இச்சேர்மம் பயன்படுத்தப்படுகிறது. \n\nகோகோயின் ஐதரோகுளோரைடு ஈரக்காற்றில் நீராற்பகுப்பு அடைந்து மெத்தில் பென்சோயேட்டைக் கொடுக்கிறது;. மெத்தில் பென்சோயேட்டின் மணத்தைக் கண்டறிய மோப்பநாய்கள் பயிற்சியளிக்கப்படுகின்றன\n"}
{"id": "311702", "url": "https://ta.wikipedia.org/wiki?curid=311702", "title": "இலங்கை ஆயுத சேவைகள் பதவியேற்பு பதக்கம்", "text": "இலங்கை ஆயுத சேவைகள் பதவியேற்பு பதக்கம்\n\nஇலங்கை ஆயுத சேவைகள் பதவியேற்பு பதக்கம் (\"Ceylon Armed Services Inauguration Medal\") என்பது 1949-1951 இல் குறிப்பிட்ட காலங்களில் பணியாற்றிய இலங்கை ஆயுத சேவைகள் உறுப்பினர்களுக்கு வழங்கப்பட்டது. ஐக்கிய இராச்சியம் இவ்விருதினை வழங்கியது.\n\n"}
{"id": "311715", "url": "https://ta.wikipedia.org/wiki?curid=311715", "title": "ராணா அய்யூப்", "text": "ராணா அய்யூப்\n\nராணா அய்யூப் என்பவர் இந்தியப் பெண் பத்திரிகையாளர், புலனாய்வு இதழாளர் மற்றும் அரசியல் விமர்சகர் ஆவார். தகெல்கா என்னும் புலனாய்வு இதழில் பணி புரிந்தவர்.\n\n2002இல் குசராத்தில் நிகழ்ந்த முசுலிம்களுக்கு எதிரான வன்முறைத் தாக்குதல்கள் பற்றி \"குசராத்து பைல்ஸ்: அனாடமி ஆப் கவர் அப்\" என்னும் பெயரில் ஒரு நூல் எழுதி வெளியிட்டுள்ளார்.\nமைதிலி தியாகி என்னும் பெயரில் ரானா அய்யூப் குசராத்தில் தங்கி, குசராத்து மாநில அரசின் அதிகாரிகளையும் காவல்துறை அதிகாரிகளையும் சந்தித்து 2002 இல் நடந்த குசராத்துக் கலவரம் தொடர்பான தரவுகளைச் சேகரித்தார்.\n\nஇவரது துணிச்சல் மிக்க செயலைப் பாராட்டி 2011 ஆம் ஆண்டுக்குரிய சான்ஸ்க்ரிதி விருது இவருக்கு வழங்கப்பட்டது.\n"}
{"id": "311723", "url": "https://ta.wikipedia.org/wiki?curid=311723", "title": "இயக்கிகள்", "text": "இயக்கிகள்\n\nஇயக்கிகள் என்பவர்கள் மந்திரங்களுக்கும், தந்திரங்களுக்கும் கட்டுப்பட்டக்கூடியவர்களாகவும், பல்வேறு திறன்களைப் பெற்றவர்களாகவும் இந்திய தொன்மவியலில் குறிப்பிடப்படுபவர்கள். இந்து தொன்மவியலில் இயக்கர்கள் என்றொரு குழு குறிப்பிடப்படுகிறது. எசக்கியம்மன் அல்லது இயக்கியம்மன் என்ற சிறுதெய்வமும் இந்து சமயத்தவரால் வழிபடப்படுகிறது. இயக்கிகளை சித்தர்களும், மாந்திரிகளும், சமண தீர்த்தங்கரர்களும் தங்களுடைய கட்டுப்பாட்டில் வைத்துள்ளார்கள். இயக்கிகளை கட்டுப்படுத்தி தங்களுக்கு தேவையான செயல்களை செய்ய வைக்க இயலும் எனவும், அவர்களை காவல் ஆட்களைப் போலவும், ஏவல் ஆட்களைப் போலவும் பயன்படுத்த முடியும் என்பதும் நம்பிக்கையாகும்.\n\nSection::::சொல்லிலக்கணம்.\nஇயக்கிகள்- இயக்கம் செய்யும் பெண்கள்.\n\nSection::::சமண சமயம்.\nசமண சமயத்தினைச் சார்ந்த தீர்த்தங்கர்கள் சிலர் தங்களுக்குக் காவலாக இயக்கிகளை வைத்திருந்தார்கள். சுவாலாமாலினி, பத்மாவதி, சக்ரேஸ்வரி, அம்பிகை, வராகி ஆகிய இயக்கிகள் முறையே சந்திரபிரபு, பார்சுவநாதர், விருஷப தேவர், நேமிநாதர், விமலநாதர் ஆகியோரின் காவல் தெய்வங்களாக இருந்துள்ளார்கள்.\n\nபார்சுவநாதர் தன் காவலுக்கு, பத்மாவதி எனும் இயக்கியையும், இயக்கின் துணைவர் யட்சன் தானேந்திரனையும் கொண்டிருந்தார்.\n\n"}
{"id": "311778", "url": "https://ta.wikipedia.org/wiki?curid=311778", "title": "கஃப்சா மலை", "text": "கஃப்சா மலை\n\nகஃப்சா மலை ( அரபி: جبل القفزة, \"ஜெபெல் அல் கஃப்சா\", \"பாய்ச்சல் மலை\") என்பது, நசரேத்தின் தெற்கு எல்லைக்கு சற்று வெளியே, நவீன நகரத்தின் மையப் பகுதியில் இருந்து தெ.தெ.வ திசையில் 2.0 கிமீ தொலைவில் அமைந்துள்ளது. \n\nஇயேசுவைப் புறக்கணித்ததாக லூக்கா 4:29-30ல் குறிப்பிட்டுள்ள நிகழ்வு இவ்விடத்திலேயே இடம்பெற்றதாகப் பலர் நம்புகிறார்கள். நசரேத்தின் மக்கள், இயேசு ஒரு மீட்பர் என்பதை ஏற்றுக்கொள்ளாமல் அவரை மலையில் இருந்து தள்ளிவிட முயன்றனர். ஆனால் இயேசு அவர்களுக்கு இடையில் புகுந்து கடந்து சென்றுவிட்டார்.\"\n\nஇம்மலையில் உள்ள குகையொன்றில் நடத்தப்பட்ட தொல்லியல் ஆய்வுகளில் 100,000 ஆண்டுகளுக்கு முன்னர் வாழ்ந்த மனிதர்களின் மண்டையோடுகளும், எலும்புகளும் பிற எச்சங்களும் கண்டெடுக்கப்பட்டன. இங்கு காணப்பட்ட எலும்புக்கூடுகளுடன் மட்டும் சிவப்புக் காவிக்கற்கள் காணப்பட்டன. இது, புதை குழிகள் குறியீட்டுத் தன்மை கொண்டவையாக இருப்பதைக் காட்டுவதாகக் கருதப்படுகிறது. இந்தக் கண்டுபிடிப்புக்கு முன்னர், மனிதனுடைய குறியீட்டுக் காரண அறிவு பிற்காலத்தில், ஏறத்தாழ, 50,000 ஆண்டுகளுக்கு முன்னரே வளர்ச்சியுற்றதாக அறிவியலாளர்கள் எண்ணினர். \n\n20ம் நூற்றாண்டில் இம்மலை கற்கள் அகழிடமாக இருந்து இப்போது கைவிடப்பட்ட நிலையில் உள்ளது. அஃபூலா, ஜெசுரீல் பள்ளத்தாக்கு ஆகிய இடங்களை நசரேத்துடன் இணைக்கும் நெடுஞ்சாலை 60, பழைய கல் அகழிடப் பகுதியில் அமைக்கப்பட்ட ஒரு சுரங்கப்பாதை ஊடாகச் செல்கிறது.\n\n2009ல் இசுரேலுக்கு வந்த பாப்பரசர் 16ம் பெனடிக்ட், மே 14 ஆம் தேதி இந்த மலையில் ஒரு வழிபாடொன்றை நடத்தினார். 40,000 மக்கள் இதில் கலந்துகொண்டனர்.\n"}
{"id": "311788", "url": "https://ta.wikipedia.org/wiki?curid=311788", "title": "மானோத் குகை", "text": "மானோத் குகை\n\nமானோத் குகை ( \"Me'ara Manot\") என்பது, இசுரேலின் மேற்கு கலிலீயில் 2008 ஆம் ஆண்டில் கண்டுபிடிக்கப்பட்ட உள்ள ஒரு குகை. 54,700 ஆண்டுகள் பழமையானது எனக் கணிக்கப்பட்டுள்ள நவீன மனிதனின் மண்டையோடொன்று இங்கே கண்டுபிடிக்கப்பட்டதால் இது பெயர்பெற்றது. 2008ல் இடம்பெற்ற அகழ்வாய்வின் தொடக்கத்திலேயே மண்டையோட்டின் பகுதி கண்டெடுக்கப்பட்டது. விரிவானஅறிவியல் ஆய்வுக்குப் பின்னர் இம்மண்டையோட்டின் முக்கியத்துவம் உணரப்பட்டு, 28 சனவரி 2005 நேச்சர் ஆய்விதழின் இணையப் பதிப்பில் வெளியிடப்பட்டது.. ஆப்பிரிக்காவுக்கு வெளியே கண்டெடுக்கப்பட்ட மிகப் பழைய மனிதனின் மாதிரி இதுவே என்பதுடன், நியண்டர்தால்களும், நவீன மனிதர்களும் அருகருகே வாழ்ந்ததற்கான சான்றாகவும் இது உள்ளது. இந்தக் குகையில் இருந்து கல், எலும்பு ஆகியவற்றாலான தொல்பொருட்களும் பல கிடைத்துள்ளன. நிலவியல் அடிப்படையில் இது ஒரு சுண்ணக்கல் விழுதுக் குகை ஆகும்.\n"}
{"id": "311793", "url": "https://ta.wikipedia.org/wiki?curid=311793", "title": "புது தில்லி மாநகராட்சி மன்றம்", "text": "புது தில்லி மாநகராட்சி மன்றம்\n\nபுது தில்லி மாநகராட்சி மன்றம் (\"New Delhi Municipal Council\", NDMC) இந்தியத் தலைநகரமான புது தில்லியின் நகர மன்றமாகும். இதன் ஆட்பகுதியிலுள்ள நிலப்பகுதிகள் பரவலாக \"என்டிஎம்சி பகுதி\" எனப்படுகின்றன. என்டிஎம்சி பகுதி 43.7 கிமீ பரப்பளவில் அமைந்துள்ளது. இந்த மாநகராட்சி மன்றத்தின் அவைத்தலைவரை தில்லி முதல்வர் உள்ளடக்கிய நடுவண் அரசு நியமிக்கின்றது. தில்லி மாநிலம் மூன்று நகரியப் பகுதிகளை உள்ளடக்கி உள்ளது: தில்லி மாநகராட்சி (எம்சிடி), புது தில்லி மாநகராட்சி மன்றம் (என்டிஎம்சி), மற்றும் தில்லி பாசறை வாரியம்.\n\nSection::::வரலாறு.\nஇந்தியாவின் புதியத் தலைநகரம் கட்டமைக்கப்படுவதை மேற்பார்வையிட 1913, மார்ச் 25இல் நிறுவப்பட்ட இம்பீரியல் தில்லி குழுவிலிருந்து என்டிஎம்சியின் வரலாறு துவங்குகின்றது. பெப்ரவரி 1916இல் தலைமை ஆணையர், தில்லி, இரைய்சினா நகராட்சி குழுவை உருவாக்கினார். இதுவே பின்னர் \"பஞ்சாப் நகராட்சி சட்டத்தின்\" கீழ் ஏப்ரல் 7, 1925 இல் இரண்டாம் வகுப்பு நகராட்சியாக மேம்படுத்தப்பட்டது. பெப்ரவரி 22, 1927இல் இந்தக் குழு தனது பெயரில் \"புது தில்லி\" என இணைத்துக் கொண்டது; அது முதல், \"புது தில்லி நகராட்சிக் குழு\" என அறியப்பட்டது. இதற்கு தலைமை ஆணையர் மார்ச் 16, 1927இல் ஒப்புதல் அளித்தார். மே 1994இல் \"பஞ்சாப் நகராட்சி சட்டம் 1911\"க்கு மாற்றாக \"என்டிஎம்சி சட்டம் 1994\" நிறைவேற்றப்பட்டு இந்தக் குழு புது தில்லி மாநகராட்சி மன்றம் எனப் பெயரிடப்பட்டது.\n\n"}
{"id": "311794", "url": "https://ta.wikipedia.org/wiki?curid=311794", "title": "கன்னாட்டு பிளேசு, புது தில்லி", "text": "கன்னாட்டு பிளேசு, புது தில்லி\n\nகன்னாட்டு பிளேசு (\"Connaught Place\", இந்தி: कनॉट प्लेस, Punjabi: ਕਨਾਟ ਪਲੇਸ, உருது: کناٹ پلیس, Sindhi:ڪناٽ پليس, அலுவல்முறையாக ராஜீவ் சௌக்) இந்தியாவின் புது தில்லியிலுள்ள மிகப் பெரும் நிதிய, வணிக, அங்காடி வளாகமாகும். இது பரவலாக சுருக்கப்பட்டு சீப்பீ என அழைக்கப்படுகின்றது. இங்கு பல பெரிய இந்திய நிறுவனங்களின் தலைமையகங்கள் இயங்குகின்றன. பிரித்தானியாவின் இந்தியப் பேரரசின் தலைமையிடமாக விளங்கிய இவ்விடம் நகரின் மிகப் பெருமையான இடமாக விளங்குகின்றது; புது தில்லியிலுள்ள பாரம்பரியக் கட்டிடங்களில் பல இங்கு அமைந்துள்ளன. லுட்யெனின் தில்லியில் இது முக்கியமான மைய வணிக மாவட்டமாக வடிவமைக்கப்பட்டுள்ளது. \n\nபடைத்துறை உயர்தர தளபதி, கன்னாட்டு மற்றும் இசுட்ராதெரனின் முதலாம் பிரபு, இளவரசர் ஆர்த்தரின் நினைவில் இது பெயரிடப்பட்டுள்ளது. 1929இல் கட்டத் தொடங்கப்பட்டு 1933இல் முடிக்கப்பட்டது. கன்னாட்டு பிளேசின் உள்வட்டம் \"இராசீவ் சௌக்கு\" என ராஜீவ் காந்தி நினைவாக பெயரிடப்பட்டது. வெளிவட்டம் \"இந்திரா சௌக்கு\" எனப்படுகின்றது.\n"}
{"id": "311795", "url": "https://ta.wikipedia.org/wiki?curid=311795", "title": "சந்தர் மந்தர், புதுதில்லி", "text": "சந்தர் மந்தர், புதுதில்லி\n\nசந்தர் மந்தர் (\"Jantar Mantar\", மாற்று ஒலிப்பு:\"ஜந்தர் மந்தர்\") புது தில்லியின் கன்னாட்டு பிளேசிலிருந்து சன்சது மார்கில் அமைந்துள்ளது. செய்ப்பூர் மகாராசா இரண்டாம் ஜெய் சிங் 1723இலிருந்து கட்டி வந்த ஐந்து சந்தர் மந்தர்களில் இதுவும் ஒன்றாகும். இங்கு 13 கட்டிட வானியல் கருவிகள் அமைக்கப்பட்டுள்ளன. முகலாய அரசர் முகம்மது ஷாவால் நாட்காட்டியையும் வானியல் அட்டவணைகளையும் திருத்துமாறு பணிக்கப்பட்டதை அடுத்து இங்கு கட்டமைக்கப்பட்டது. புது தில்லியின் சந்தர் மந்தர் வானாய்வக கருவிகளில் ஒன்றின் மீது 1910இல் பதிக்கப்பட்டுள்ள பட்டயத்தில் தவறாக 1710இல் கட்டப்பட்டது எனக் குறிக்கப்பட்டுள்ளது. பிந்தைய ஆய்வுகளின்படி இது 1724இல் கட்டப்பட்டதாக அறியப்படுகின்றது.\n\nஇந்த வானாய்வகத்தின் முதன்மை நோக்கம் வானியல் அட்டவணைகளை தொகுப்பதும் சூரியன், நிலவு, கோள்களின் நேரம், இயக்கங்களை கணிப்பதுமாகும்.\n\n1724இல் கட்டப்பட்ட தில்லி சந்தர் மந்தர் 1867இல் குறிப்பிடத்தக்க அளவில் பழுதடைந்தது.\n"}
{"id": "311796", "url": "https://ta.wikipedia.org/wiki?curid=311796", "title": "தில்லி தர்பார்", "text": "தில்லி தர்பார்\n\nதில்லி தர்பார் (Delhi Durbar, ), பொருள்: \"தில்லி அரசவை\", இந்தியாவின் முடிசூட்டுப் பூங்கா, தில்லியில் இந்தியப் பேரரசரின் வழிமுறை வருதலையொட்டி கூடிய மக்கட்கூட்டமாகும். இம்பீரியல் தர்பார் எனவும் அறியப்பட்ட இந்தக் கூட்டம் பிரித்தானியப் பேரரசின் உச்சகட்டத்தில் மூன்று முறை, 1877, 1903, 1911, ஆண்டுகளில் கூடியது. இந்த மூன்றில் 1911 தர்பாருக்கு மட்டுமே அரசராக முடிசூட்டிய ஐந்தாம் ஜோர்ஜ் வந்தார். இச்சொல் மொகலாயப் பொதுவழக்கிலிருந்து உருவானது.\n\n"}
{"id": "311798", "url": "https://ta.wikipedia.org/wiki?curid=311798", "title": "முடிசூட்டுப் பூங்கா, தில்லி", "text": "முடிசூட்டுப் பூங்கா, தில்லி\n\nமுடிசூட்டுப் பூங்கா (\"Coronation Park\") என்பது இந்தியாவின் தில்லியில் நிரங்காரி சரோவர் அருகில் புராரி சாலையில் அமைந்துள்ள பூங்காவாகும். இது சில நேரங்களில் \"முடிசூட்டு நினைவகம்\" எனக் குறிப்பிடப்படுகின்றது. 1877இல் இங்குதான் தில்லி தர்பார் நடந்தது; ஐக்கிய இராச்சியத்தின் விக்டோரியா அப்போது இந்தியாவின் பேரரசியாக பறைசாற்றப்பட்டார். பின்னர் 1903இல் ஏழாம் எட்வர்டு அரசர் வழிமுறையாக அரியணை ஏறியபோதும் தொடர்ந்து ஐந்தாம் ஜோர்ஜ் அரியணை ஏறியபோதும் தில்லி தர்பார் இங்கு நடந்தது. 1911இல் நடந்த தர்பாருக்கு அனைத்து மன்னரரசர்களும் அவைக்கு வந்திருந்தனர். தில்லியின் வரலாற்றை வலியுறுத்தும் வண்ணம் முடிசூட்டுப் பூங்காவின் திறந்தவெளியில் தர்பார் நடத்த முடிவெடுக்கப்பட்டது.\n\nஇந்த நினைவுச் சின்னம் தற்போது புதுப்பிக்கப்பட்டு வருகின்றது.\n\n1960களில் புது தில்லியின் மையத்தில் இந்தியாவின் வாயிலுக்கு எதிராக இருந்த மிகப் பெரிய, உயரமான ஐந்தாம் ஜோர்ஜ் அரசரின் சிலை இங்கு இடம்பெயர்க்கப்பட்டது. சதுரக்கூம்பகத்தூணின் எதிராக இது நிறுவப்பட்டுள்ளது.\n"}
{"id": "311803", "url": "https://ta.wikipedia.org/wiki?curid=311803", "title": "எட்வின் லூட்டியன்சு", "text": "எட்வின் லூட்டியன்சு\n\nசர் எட்வின் இலாண்ட்சீயர் லூட்யன்சு, (\"Edwin Landseer Lutyens\", OM|KCIE|RA|FRIBA, மார்ச் 29, 1869 – சனவரி 1, 1944) பிரித்தானிய கட்டிடக் கலைஞர் ஆவார்; மரபுசார் கட்டிடப்பாணிகளை தற்காலத்திற்கேற்ப கலைநயத்துடன் ஏற்று வடிவமைப்பதில் புகழ்பெற்றவர். பல இங்கிலாந்து நாட்டு இல்லங்களை வடிவமைத்துள்ளார்.\n\nலூட்யன்சு \"பிரித்தானியக் கட்டிடக் கலைஞர்களில் மிகப் பெரியவராக\" கருதப்படுகின்றார். இந்திய அரசின் தலைமையிடமாக புது தில்லியை வடிவமைப்பதிலும் கட்டமைப்பதிலும் இவரது பங்களிப்பிற்காக பெரிதும் அறியப்படுகின்றார். இதனை அங்கீகரிக்கும் வண்ணம் புது தில்லி \"லூட்யன்சின் தில்லி\" எனவும் அழைக்கப்படுகின்றது. சர் எர்பெர்ட்டு பேக்கருடன் ஒருங்கிணைந்து புது தில்லியிலுள்ள இந்தியாவின் வாயில் போன்ற பல நினைவகங்களுக்கு கட்டிட வடிவமைப்பாளராகவும் இருந்துள்ளார்; தற்போது ராஷ்டிரபதி பவன் எனப்படும் தலைமை ஆளுநரின் மாளிகையையும் வடிவமைத்துள்ளார்.\n"}
{"id": "311805", "url": "https://ta.wikipedia.org/wiki?curid=311805", "title": "எர்பெர்ட்டு பேக்கர்", "text": "எர்பெர்ட்டு பேக்கர்\n\nசர் எர்பெர்ட்டு பேக்கர், KCIE, FRIBA, (\"Sir Herbert Baker\", சூன் 9, 1862 – பெப்ரவரி 4, 1946) இரு பத்தாண்டுகளுக்கு தென்னாப்பிரிக்க கட்டிடவியலில் பெரும் தாக்கமேற்படுத்திய பிரித்தானியக் கட்டடக் கலைஞர் ஆவார். இவர் புது தில்லியின் மிகவும் அறியப்படும் அரசுக் கட்டிடங்களின் முதன்மை வடிவமைப்பாளராகவும் விளங்கினார். இவர் கென்ட் கவுன்ட்டியின் கோப்யாமில் பிறந்து அங்கேயே இறந்தார்.\n\nதென்னாப்பிரிக்காவில் இவர் வடிவமைத்த பல தேவாலயங்கள், பள்ளிகள், இல்லங்களில் பிரிடோரியாவின் யூனியன் பில்டிங்சு, ஜோகானஸ்பேர்க்கின் செயின்ட் ஜான்சு கல்லூரி, வையின்பெர்கு ஆண்கள் பள்ளி, கேப்டவுனின் குரூட் ஷூர் ஆகியன குறிப்பிடத்தக்கன. எட்வின் லூட்டியன்சுடன் இணைந்து புது தில்லியின் ராஷ்டிரபதி பவன், நாடாளுமன்றம் தலைமைச் செயலகத்தின் வடக்கு, தெற்கு வளாகங்கள் போன்றவற்றை வடிவமைத்தார். 1931இல் இவர்கள் இருவரும் இணைந்து உருவாக்கிய புதுதில்லி பிரித்தானியாவின் இந்தியப் பேரரசின் தலைமைநகரமாக அமைந்தது; பின்னர் இதுவே இந்தியாவின் தலைநகரமாயிற்று. மேலும் இவர் கென்யாவின் நைரோபியிலுள்ள பிரின்சு ஆப் வேல்சு பள்ளியின் (தற்போது நைரோபி பள்ளி) நிர்வாகக் கட்டிடங்களை வடிவமைத்துள்ளார். இவரது கல்லறை வெஸ்ட்மின்ஸ்டர் மடத்தில் உள்ளது.\n"}
{"id": "311835", "url": "https://ta.wikipedia.org/wiki?curid=311835", "title": "இரைசினாக் குன்று", "text": "இரைசினாக் குன்று\n\nஇரைசினாக் குன்று(\"Raisina Hill\") புது தில்லியில் லூட்யன்சு வடிவமைத்த நகர்ப்பகுதியில் ராஷ்டிரபதி பவன் உள்ளிட்ட இந்திய அரசின் மிக முதன்மையான அரசுக் கட்டிடங்களைக் கொண்டுள்ள நிலப்பரப்பு ஆகும்; இந்திய அரசின் அதிகாரபீடத்திற்கான ஆகுபெயராகவும் குறிப்பிடப்படுகின்றது. இங்கு குடியரசுத் தலைவரின் அலுவல்முறை வாழிடம், பிரதமரின் அலுவலகம், நடுவண் தலைமைச் செயலகம் மற்றும் முக்கிய அமைச்சகங்கள் இடம்பெற்றுள்ள தலைமைச் செயலக கட்டிடங்கள் அமைந்துள்ளன. இதனைச் சூழ்ந்து முதன்மையானக் கட்டிடங்களும் சாலைகளும் உள்ளன: இந்திய நாடாளுமன்றம், ராஜ்பத், இந்தியாவின் வாயில். உள்ளக சிற்றூர்களில் இருந்த 300 குடும்பத்தினரிடமிருந்து நிலம் கையகப்படுத்தப்பட்ட பிறகு \"இரைசினாக் குன்று\" எனப் பெயரிடப்பட்டது. 1894ஆம் ஆண்டு நிலக் கையகப்படுத்துதல் சட்டத்தின் கீழ் அரசப்பிரதிநிதியின் மாளிகை கட்டுவதற்காக இந்த நிலங்கள் கையகப்படுத்தப்பட்டன. \n\nஇந்தக் குன்று உயரமாக, சுற்றுப்புறத்தை விட ஏறத்தாழ ஏற்றத்தில் அமைந்துள்ளது.\n"}
{"id": "311838", "url": "https://ta.wikipedia.org/wiki?curid=311838", "title": "நமிநாதர்", "text": "நமிநாதர்\n\nநமிநாதர் என்பவர் இருபத்து ஒன்றாவது தீர்த்தங்கராவார். இவரை நமிபட்டாரகர் என்றும் அழைக்கின்றனர். இவர் 10,000 ஆண்டுகள் வாழ்ந்தார் என நம்பப்படுகிறது. இஸ்வாகு பரம்பரையில் அரசர் விஜயா மற்றும் அரசி வபரா தம்பதியனுக்கு மகனாகப் பிறந்தார். அரசர் விஜயா அப்போது மிதிலாவின் அரசராக இருந்தார். நமிநாதர் தாயின் வயிற்றில் இருந்தபோது மிதிலா நாட்டின் மீது பல அரசர்கள் சேர்ந்து போர் தொடுத்தனர். அப்போது நமிநந்தர் தன்னுடைய திறனால் அனைத்து அரசர்களையும் அடிப்பணிய வைத்தார். ஜெயின் நாட்காட்டிப்படியும், சூரிய சந்திர நாட்காட்டிப்படியும் சரவண கிருஷ்ணத்தின் 8ஆவது நாளில் நமிநந்தர் பிறந்தார்.\n\n"}
{"id": "311839", "url": "https://ta.wikipedia.org/wiki?curid=311839", "title": "நீதிமன்ற காவல், இந்தியா", "text": "நீதிமன்ற காவல், இந்தியா\n\nநீதிமன்றக் காவல் அல்லது விளக்க மறியல், (Remand (detention)) ஒரு குற்ற வழக்கில் குற்றம் சாட்டப்பட்டவரால் காவல் துறையின் விசாரணை பாதிக்கப்படும் என காவல்துறை நீதிமன்றத்தில் போதிய ஆதாரத்துடன் எடுத்துரைத்தால், காவல் துறையின் விசாரணை முடியும் வரையோ அல்லது நீதிமன்றத்தில் வழக்கு துவங்கும் வரையோ அல்லது வழக்கு முடியும் வரையோ குற்றம் சாட்டப்பட்டவரை நீதிமன்றத்தின் ஆணையின் பேரில் சிறையில் அடைக்கலாம்.\n"}
{"id": "311841", "url": "https://ta.wikipedia.org/wiki?curid=311841", "title": "இரும்பு(II) புரோமைடு", "text": "இரும்பு(II) புரோமைடு\n\nஇரும்பு(II) புரோமைடு \"(Iron(II) bromide)\" FeBr என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். நீரிலிச் சேர்மமான இரும்பு(II) புரோமைடு மஞ்சள் அல்லது பழுப்பு நிறத்தில் பாராகாந்தத்தன்மை கொண்ட ஒரு திண்மமாக காணப்படுகிறது. ஆய்வகங்களில் பல இரும்புச் சேர்மங்கள் தயாரிப்பதற்கான முன்னோடியாகவும் இருக்கிறது. FeBr சேர்மத்தின் பல நீரேற்று வடிவங்களும் அறியப்படுகின்றன.\n\nSection::::கட்டமைப்பு.\nபெரும்பாலான உலோக ஆலைடுகள் போல இரும்பு(II) புரோமைடும் பல்பகுதிய மூலக்கூற்று கட்டமைப்பை ஏற்கிறது. தனிமைப்படுத்தப்பட்ட இரும்பு மையங்கள் ஆலைடுகளுடன் குறுக்கு தொடர்பால் இணைக்கப்பட்டுள்ளன. புரோமைடு அயனிகளின் நெருக்கப் பொதிவு அடுக்குத் தோற்றத்துடன் காட்மியம் அயோடைடு கட்டமைப்பில் இச்சேர்மம் படிகமாகிறது. இவற்றிற்கு இடையில் Fe(II) அயனிகள் எண்முகத் துளைகளில் இடம்பெற்றுள்ளன. புரோமைடு அயனிகளின் நெருக்கப் பொதிவு FeCl2 சேர்மத்தின் பொதிவிலிருந்து சிறிதளவு மாறுபடுகின்றன. இங்கு FeCl2 சேர்மம் CdCl2 சேர்மத்தின் நோக்குருவில் படிகமாகிறது.\n\nSection::::தயாரிப்பும் வினைகளும்.\nஅடர் ஐதரோபுரோமிக் அமிலத்துடன் சேர்ந்த மெத்தனால் கரைசலில் இரும்புத் தூள் கலக்கப்படுகிறது. இவ்வினையில் மெத்தனால் அயனிக்கரைப்பானுடன் [Fe(MeOH)]Br ஐதரசன் வாயுவும் உண்டாகிறது. இந்த மெத்தனால் அணைவுச் சேர்மத்தை வெற்றிடத்தில் சூடாக்கினால் தூய்மையான இரும்பு(II) புரோமைடைத் தயாரிக்கலாம். இரும்பும் புரோமினும் வினைபுரிவதால் இரும்பு(II) புரோமைடு உருவாவதில்லை. ஏனெனில் அவ்வினையில் பெர்ரிக் புரோமைடு எனப்படும் இரும்பு(III) புரோமைடு உருவாகிறது. \n\nஇரண்டு சமப்பகுதி (CH)NBr உடன் இரும்பு(II) புரோமைடு வினைபுரிந்து [(CH)N]FeBr.சேர்மத்தைக் கொடுக்கிறது.\nFeBr</br>2 சேர்மம் புரோமைடு மற்ரும் புரோமினுடன் வினைபுரிந்து செறிவான நிறங்கொண்ட கலப்பு இணைதிறன் வகை [FeBrBr]. சேர்மத்தைக் கொடுக்கிறது. \n\nஇரும்பு(III) சேர்மங்களைப் போல FeBr</br>2 சேர்மம் ஒரு வலிமை குறைந்த ஒடுக்கும் காரணியாகும் \n"}
{"id": "311843", "url": "https://ta.wikipedia.org/wiki?curid=311843", "title": "திராசு பசுபதீசுவரர் கோயில்", "text": "திராசு பசுபதீசுவரர் கோயில்\n\nதிராசு பசுபதீசுவரர் கோயில் என்பது கடலூர் மாவட்டம் பண்ருட்டி அருகேயுள்ள திராசு எனும் கிராமத்தில் அமைந்திருக்கும் சிவாலயமாகும். இச்சிவாலயத்தின் மூலவர் பசுபதீஸ்வரர், அம்பிகை பார்வதி. இக்கோயிலுக்கு அருகே ஜோஸ்டா தேவி கோயில் மற்றும் அனுமார் கோயில் அமைந்துள்ளது. \n\nஇச்சிவாலயம் கிழக்கு நோக்கி அமைந்துள்ளது. மூலவரான பசுபதீஸ்வரர் கிழக்கு நோக்கி உள்ளார். அவரது சன்னதியின் இடதுபுறத்தில் அம்பிகை பார்வதி தெற்கு நோக்கி அமைந்துள்ளார். சுற்றுபிரகாரத்தில் கோயிலின் வடப்புறமாக சப்தமாதர்களும், விநாயகர், முருகன் சன்னதிகளும் உள்ளன. இச்சிவாலயத்தில் அம்பிகையின் சந்நிதி முன்பு ஆதிசங்கரின் சன்னதி அமைந்துள்ளது.\n\n2009 ம் ஆண்டு இக்கோயிலுக்கு அருகிலுள்ள குளத்தில் தூர்வாரும் பணி நடைபெற்ற போது முருகன் சிலை கிடைத்தது. அது பின்னிரு கைகளில் உத்திராட்ச மாலையைக் கொண்டும், முன் வலக் கையில் சின் முத்திரை காட்டியவாறும், முன் இடக்கையை தொடையில் தாங்கியவாறும் இருந்தது. கரண்ட மகுடமும், மார்பின் இருபக்கம் முப்பெரும் விளிகள் கொண்டும் இருந்தது. இதனை ஆய்வு செய்தவர்கள் இக்கோயில் 2000 வருடங்கள் பழமை வாய்ந்ததாகவும், முகலாயப் படையெடுப்பின் மூலம் சேதப்படுத்தப்பட்டு சிலைகள் புதையுண்டு போயிருக்க கூடும் என்று கூறுகிறார்கள். \n"}
{"id": "311849", "url": "https://ta.wikipedia.org/wiki?curid=311849", "title": "கூட்டுகை", "text": "கூட்டுகை\n\nகணிதத்தில் கூட்டுகை (\"summation\" , குறியீடு: ∑) என்பது ஒரு தொடர்வரிசையிலுள்ள எண்களைக் கூட்டும் செயலாகும். இச்செயலின் விளைவாகக் கிடைக்கும் விடையானது, அத்தொடர்வரிசையிலுள்ள எண்களின் \"கூட்டுத்தொகை\" எனப்படும். தொடர்வரிசையிலுள்ள எண்களைத் தொடர்ந்து இடமிருந்து வலமாகக் கூட்டும்போது இடைப்பட்ட ஒரு எண்வரையான கூட்டுத்தொகையானது கூட்டுகையின் பகுதி கூட்டுத்தொகை எனப்படுகிறது. கூட்டப்படும் எண்கள் முழு எண்கள், விகிதமுறு எண்கள், மெய்யெண்கள் அல்லது சிக்கலெண்களாக இருக்கலாம். எண்கள் மட்டுமல்லாது திசையன்கள், அணிகள், பல்லுறுப்புக்கோவைகள் போன்ற பரிமாற்றுக் குலத்தின் உறுப்புகளையும் கூட்ட முடியும். அத்தகைய முடிவுறு தொடர்வரிசைகளின் உறுப்புகளின் கூட்டலின் மதிப்பு, நன்குவரையறுக்கப்பட்டதொரு கூட்டுத்தொகையாக இருக்கும்.\n\nஒரு முடிவிலாத் தொடர்வரிசையின் கூட்டுகை ஒரு தொடராக அமையும். ஒரு தொடரின் கூட்டுத்தொகை அல்லது மதிப்பானது எல்லையின் வாயிலாக வரையறுக்கப்படுகிறது. முடிவுறு கூட்டுத்தொகைகள் கொண்ட மற்றுமொரு கருத்துரு தொகையீடு.\n\n<nowiki>[</nowiki>1, 2, 4, 2<nowiki>]</nowiki> என்ற தொடர்வரிசையின் கூட்டுகை ஒரு கோவையாக அமையும். இக்கோவையின் மதிப்பு: 1, 2, 4, 2 ஆகியவற்றின் கூட்டுத்தொகை: = 9. கூட்டல் செயல் சேர்ப்புப் பண்புடையது என்பதால் உறுப்புகள் எவ்விதமாக சேர்க்கப்பட்டாலும் கூட்டுத்தொகையின் மதிப்பு மாறுவதில்லை. அதாவது, மற்றும் இரண்டுமே கூட்டுத்தொகையாக 9 ஐத் தருகின்றன. இதனால் ஒரு தொடர்வரிசையின் உறுப்புகளின் கூட்டுகையில் அடைப்புக்குறிகள் குறிக்கப்படுவதில்லை. கூட்டல் செயலுக்கு பரிமாற்றுத்தன்மையும் உண்டு என்பதால் முடிவுறு தொடர்வரிசையின் உறுப்புகள் வரிசைமாற்றப்பட்டாலும் கூட்டுத்தொகையின் மதிப்பில் மாற்றமிருக்காது.\n\nவெளிப்படையான தொடர்வரிசையின் கூட்டுகைக்குத் தனிப்பட்ட குறியீடு எதுவும் இல்லாமல் தொடர்வரிசையின் உறுப்புகளுக்கிடையே கூட்டல் குறியிட்டு எழுதப்படுகிறது. இரண்டுக்கும் குறைவான உறுப்புகளைக் கொண்ட தொடர்வரிசைகளின் கூட்டுகையை இம்முறையில் குறிப்பதில் சிறிது சிரமம் உள்ளது. ஒரேயொரு உறுப்பு மட்டும் கொண்ட தொடர்வரிசையின் கூட்டுகையில் கூட்டல் குறி இருக்காது. வெற்றுத் தொடர்வரிசையின் (எந்தவொரு உறுப்பும் இல்லாத தொடர்வரிசை) கூட்டுகையை எழுதிக்காட்டுவது இயலாது, ஆனால் அதன் மதிப்பை \"0\" என எழுதலாம்.\n\nதொடர்வரிசையின் உறுப்புகள் ஒரு சீரான அமைப்பைக் கொண்டிருக்கும்போது கூட்டுகைக் குறியீடு பயனுள்ளதாக இருக்கும். 1 முதல் 100 வரையிலான தொடர்ச்சியான முழுஎண்களின் தொடர்வரிசையின் கூட்டுகையைக் கூட்டல் குறிகளைப் பயன்படுத்தி எழுதலாம்: . இம்முறையில் அடுத்தடுத்து வரும் உறுப்புகள் எவை என்பதை எளிதாக அறியமுடிகிறது. இத்தொடர்வரிசையின் கூட்டுகையை \"Σ\" ஐப் பயன்படுத்தியும் எழுதலாம்:\n\nஇதன் கூட்டுத்தொகையின் மதிப்பு 5050. 99 முறை கூட்டலைச் செய்து இம்மதிப்பைக் காண்பதற்குப் பதில் கீழுள்ள வாய்பாட்டைப் பயன்படுத்தி எளிதாகக் காணமுடியும்:\n\nசிக்கலான தொடர்வரிசைகளுக்கு கூட்டுகையின் குறியீடு \"Σ\" பயன்படுத்தப்படுகிறது.\n\n\nSection::::குறியீடு.\nஎடுத்துக்காட்டு:\n\nசிலசமயங்களில், மேல்வரம்பு, கீழ்வரம்பு குறிப்பிடப்படாமலும் எழுதப்படுகிறது:\n\nமாற்றுவிதமான குறியீடுகள்:\n\nபல கூட்டுகைக்குறிகளின் பயன்பாடு:\n\nSection::::முறையான வரையறை.\nமீள்வரு முறையில் கூட்டுகை கீழுள்ளவாறு வரையறுக்கப்படுகிறது: \n\nSection::::அளவையியல்.\nஅளவையியலிலும் (measure theory,) தொகையீட்டுக் கோட்பாட்டிலும் ஒரு கூட்டுத்தொகையானது தொகையீடாக எழுதப்படுகிறது:\n\nformula_15 - formula_16 முதல் formula_17 வரையிலான முழு எண்களின் உட்கணம், formula_18 - உட்கணங்களின் அளவீடு (counting measure).\n\nSection::::வரையறுத்த தொகையீடு கொண்டு தோராயப்படுத்தல்.\nகூட்டுத்தொகைகளுக்கும் தொகையீடுகளுக்கும் இடைப்பட்ட கீழுள்ள தொடர்புகள் மூலம் பல தோராயப்படுத்தல்களைச் செய்ய முடியும்:\n\nகூடும் சார்பு \"f\" எனில்:\n\nகுறையும் சார்பு \"f\" எனில்:\n\nSection::::முற்றொருமைகள்.\nSection::::அடுக்கேற்ற உறுப்புகள் கொண்ட கூட்டுகைகள்.\nகீழுள்ள கூட்டுகைகளில் \"a\" ஒரு மாறிலி; \"a\" ≠ 1\n\n\n"}
{"id": "311851", "url": "https://ta.wikipedia.org/wiki?curid=311851", "title": "பவர் ரேஞ்சர்ஸ் நிஞ்சா ஸ்டார்ம்", "text": "பவர் ரேஞ்சர்ஸ் நிஞ்சா ஸ்டார்ம்\n\nபவர் ரேஞ்சர்ஸ் நிஞ்சா ஸ்டார்ம் (Power Rangers Ninja Storm) சூப்பர் சென்டாய் ஹரிக்கங்கரை தழுவி எடுக்கபட்ட ஒரு பவர் ரேஞ்சர்ஸ் தொடராகும். பவர் ரேஞ்சர்ஸ் தயாரிப்பு உரிமை கைமாறிய பிறகு பிவிஎஸ் நிறுவனத்தால் தயாரிக்கபட்டது.\n\nSection::::கதை சுருக்கம்.\nஒரு மறைவான காட்டுப்பகுதியில் நிஞ்சா அகாடமி செயல்படுகிறது. உலகை தீய சக்திகளிடம் இருந்து காக்க பயிற்சி அளிக்கிறது. ஆனால் எதிர்பாராத விதமாக தீய சக்திகள் அவர்களை சிறைபிடிக்கின்றன. அங்கு தாமதமாக வரும் மூவருக்கு உலகை காக்கும் பொறுப்பு வந்து சேருகிறது. அவர்கள் எப்படி தமது பணியை செய்து முடிக்கிறார்கள் என்பது கதை.\n"}
{"id": "311852", "url": "https://ta.wikipedia.org/wiki?curid=311852", "title": "தலைமைச் செயலக கட்டிடம், புது தில்லி", "text": "தலைமைச் செயலக கட்டிடம், புது தில்லி\n\nதலைமைச் செயலகக் கட்டிடம் (\"Secretariat Building\") அல்லது நடுவண் தலைமைச் செயலக வளாகம் (\"Central Secretariat\") இந்திய அரசின் நிர்வாகத்தை நடத்தும் நடுவண் தலைமைச் செயலகம் இயங்கும் கட்டிடமாகும். 1910களில் கட்டப்பட்ட இந்தக் கட்டிடத்தில் இந்தியக் குடியரசு அமைச்சரவைகளில் சில முக்கியமான அமைச்சரகங்கள் இயங்குகின்றன. புது தில்லியின் இரைசினாக் குன்றில் இக்கட்டிடம் ராஜ்பத்திற்கு இருபுறமும் சமச்சீராக அமைந்துள்ள இரு வளாகங்களாக (வடக்கு வளாகம், தெற்கு வளாகம்), குடியரசுத் தலைவர் மாளிகையை ஒட்டி அமைந்துள்ளது.\n"}
{"id": "311853", "url": "https://ta.wikipedia.org/wiki?curid=311853", "title": "பன்னாட்டுக் காவல்துறை அறிவிப்பு", "text": "பன்னாட்டுக் காவல்துறை அறிவிப்பு\n\nபன்னாட்டுக் காவல்துறை அறிவிப்பு அல்லது இண்டர்போல் அறிவிப்பு (Interpol notice), கடும் குற்றச் செயல்கள் செய்து விட்டு வெளிநாடுகளில் தங்கியிருக்கும் தேடப்படும் குற்றவாளிகள், காணாமல் போனவர்கள், அடையாளம் தெரியாத இறந்தவரின் உடல், ஒரு நாட்டின் இறையாண்மைக்கு எதிராக அச்சுறுத்தல்கள் ஏற்படுத்துபவர்கள், சிறையிலிருந்து தப்பி வெளிநாடுகளில் பதுங்கியவர்கள் போன்றவர்களைக் குறித்து, உறுப்பு நாடுகள் கேட்டுக் கொள்வதின் பேரிலோ, ஐக்கிய நாடுகள் அவை அல்லது பன்னாட்டு நீதிமன்றம் கேட்டுக் கொள்வதின் பேரிலோ, அல்லது தானாகவோ இண்டர்போலால் அனைத்து உறுப்பு நாடுகளுக்கும் குற்றவாளிகள் குறித்து அனுப்பப்படும் சுற்றறிக்கையாகும்.\n\nSection::::அறிவிப்பின் நிறங்கள்.\nகுற்றங்களின் தன்மைக்கு ஏற்ப பன்னாட்டுக் காவல்துறையின் அறிவிப்புகள் சிவப்பு, நீலம், பச்சை, மஞ்சள், கருப்பு, ஆரஞ்சு மற்றும் ஊதா போன்ற வண்ண குறியீடுகள் கொண்டுள்ளது. எட்டாவது சிறப்பு அறிவிப்பானது, ஐக்கிய நாடுகள் பாதுகாப்பு அவை கேட்டுக் கொள்வதன் பேரில் வெளியிடப்படும்.\n\nஅவற்றுள் \"சிவப்பு வண்ண அறிவிப்பு\" (Red Corner Notice) வெளிநாடுகளில் தங்கியிருக்கும் குற்றவாளிகளை கைது செய்யும் நடவடிக்கைக்கானது.\n\nSection::::அறிவிப்பு மொழிகள்.\nஆங்கிலம், எசுப்பானியம், பிரஞ்சு மற்றும் அரபு ஆகிய மொழிகளில் பன்னாட்டு காவலகத்தின் அறிவிப்பு வெளியாகிறது.\n\n"}
{"id": "311857", "url": "https://ta.wikipedia.org/wiki?curid=311857", "title": "தியான்யுவான் மனிதன்", "text": "தியான்யுவான் மனிதன்\n\nதியான்யுவான் மனிதன் (சீனம்:  ,  ,  \"Tiányuándòng Rén\") என்பது, சீனாவின் பீஜிங்குக்கு அண்மையில் உள்ள தியான்யுவான் குகையில் கண்டுபிடிக்கப்பட்ட எலும்பு முதலான எச்சங்களினால் குறிக்கப்படும் மனிதன் ஆகும். 2007ம் ஆண்டில், ஒரு மனிதனுக்குரிய 34 எலும்புத்துண்டுகளை ஆய்வாளர்கள் இக்குகையில் கண்டுபிடித்தனர். கதிரியக்கக்கரிமக் காலக்கணிப்பு (Radiocarbon dating) அடிப்படையில், மேற்படி எலும்புகள் இற்றைக்கு 42,000 முதல் 39,000 வரையிலான காலப்பகுதியைச் சேர்ந்தவை. இதன்படி, இந்த எலும்புகள் போர்னியோவின் சரவாக்கில் உள்ள நியா குகையில் கண்டெடுக்கப்பட்ட இதுபோன்ற எலும்புகளை விடச் சற்றுக் காலத்தால் பிந்தியது ஆகின்றது. \n\nஓரிடத்தான் பகுப்பாய்வுகள், தியான்யுவான் மனிதனின் உணவின் பெரும்பகுதி, நன்னீர் மீனின் இருந்து பெறப்பட்டது எனக் காட்டுகின்றன. \n\n2013ல் செய்யப்பட்ட டி,என்,ஏ சோதனைகள், இம்மனிதனுக்குத் தற்கால ஆசியர்கள், தாயக அமெரிக்கர்களுடன் தொடர்புகள் இருப்பதைக் காட்டின. ஆனால், தற்கால ஐரோப்பியர்களின் மூதாதையர்களிடம் இருந்து மரபியல் அடிப்படையில் ஏற்கெனவே விலகிவிட்டதையும் காட்டின.\n"}
{"id": "311867", "url": "https://ta.wikipedia.org/wiki?curid=311867", "title": "தில்லியின் மாவட்டங்கள்", "text": "தில்லியின் மாவட்டங்கள்\n\nதில்லி பதினோரு வருமான மாவட்டங்களாக பிரிக்கப்பட்டுள்ளது. ஒவ்வொரு மாவட்டத்திற்கும் மாவட்ட நடுவர் தலைமையேற்கிறார். ஒவ்வொரு மாவட்டமும் மூன்று துணைக் கோட்டங்களாகப் பிரிக்கப்பட்டுள்ளன. ஒவ்வொரு துணைக்கோட்டத்திற்கும் துணைக்கோட்ட நடுவர் தலைமையேற்கிறார். துணை ஆணையர்கள் கோட்ட ஆணையருக்கு கீழ் இயங்குகின்றனர். இந்த மாவட்டங்கள் வருமானத்தை சேகரிக்கவும் நிர்வாகத்திற்கும் உருவானவை. \n\nசனவரி 1997இல் ஒன்பது மாவட்டங்கள் உருவாயின; அதற்கு முன்னதாக தில்லி முழுமையும் ஒரே மாவட்டமாக இருந்தது. தீசு-அசாரி அதன் தலைமையிடமாக இருந்தது. செப்டம்பர் 2012இல் இரண்டு புதிய மாவட்டங்கள், தென் கிழக்கு, சாகதரா மாவட்டங்கள் சேர்க்கப்பட்டன. \n\nதில்லி அரசின் அனைத்து செயலாக்கங்களும் மாவட்ட நிர்வாகம் நிறைவேற்றுகின்றது. தவிரவும் நடுவண் அரசின் கொள்கைகளையும் மேற்பார்க்கின்றது. தில்லியின் மாவட்டங்களும் துணைக்கோட்டங்களும் கீழே பட்டியலிடப்பட்டுள்ளன:\n\nSection::::மாநகராட்சிகள்.\nஇந்த மாவட்டங்களைத் தவிர, தேசிய தலைநகரப் பகுதியில் பாசறைப் பகுதி வாரியம் உள்ளிட்ட ஐந்து மாநகராட்சிகள் செயல்படுகின்றன:\n"}
{"id": "311872", "url": "https://ta.wikipedia.org/wiki?curid=311872", "title": "சஃப்தர்சங் வானூர்தி நிலையம்", "text": "சஃப்தர்சங் வானூர்தி நிலையம்\n\nசஃப்தர்சங் வானூர்தி நிலையம் (\"Safdarjung Airport\", ) இந்தியத் தலைநகர் புது தில்லியில் உள்ள வானூர்தி நிலையமாகும். இது இதே பெயருள்ள சஃப்தர்சங் அண்டையலில் உள்ளது. பிரித்தானியாவின் இந்தியப் பேரரசு காலத்தில் வில்லிங்டன் வான்களம் என நிறுவப்பட்ட இது வானூர்தி நிலையமாக 1929இல் இயங்கத் தொடங்கியது. மும்பையின் ஜுஹு வானூர்தி நிலையத்திற்கு அடுத்து இந்தியாவின் இரண்டாவது வானூர்தி நிலையமாக இது துவங்கப்பட்டது. தில்லியின் முதல் மற்றும் ஒரே வானூர்தி நிலையமாகவும் விளங்கியது. இரண்டாம் உங்கப் போரின் போது இது மிகவும் பயன்படுத்தப்பட்டது. இந்திய-பாகிஸ்தான் போர், 1947 போதும் இது பெரிதும் இயக்கத்தில் இருந்தது. லூட்டியன்சு வடிவமைத்த புது தில்லியின் எல்லையில் அமைந்திருந்த இந்த வானூர்தி நிலையத்தை தற்போது விரிவடைந்த நகரம் முற்றிலும் சூழ்ந்துள்ளது. 1962 வரை நகரின் முதன்மை வானூர்தி நிலையமாக விளங்கிய சஃப்தர்சங் வானூர்தி நிலையத்திலிருந்து வான்சேவைகள் 1960களின் பிற்பகுதிகளிலிருந்து புதியதாகக் கட்டப்பட்ட இந்திரா காந்தி பன்னாட்டு வானூர்தி நிலையத்திற்கு மாற்றப்பட்டது. இந்த வானூர்தி நிலையத்தில் தாரை வானூர்தி போன்ற புதிய பெரிய வானூர்திகள் வந்து செல்ல வசதிகள் இல்லை.\n1928இல் இங்கு \"தில்லி பறக்கும் சங்கம்\" நிறுவப்பட்டது; இரு டி ஆவிலாந்து மோத் இரக வானூர்திகள் ‘தில்லி’, ‘ரோசனாரா’ எனப் பெயரிடப்பட்டு பயிற்சிகளுக்கு பயன்பட்டு வந்தன. 2001ஆம் ஆண்டு வரை இது இயக்கத்தில் இருந்தது. இருப்பினும் சனவரி 2002இல் செப்டம்பர் 11, 2001 தாக்குதல்கள் பிறகான பாதுகாப்பு நடவடிக்கைகளால் அரசு இங்கிருந்து பறப்பதை தடை செய்துள்ளது. தற்போது இச்சங்கம் இங்கு வானூர்தி பராமரிப்பு கல்வியை வழங்கி வருகின்றது. தற்போது பிரதமர், குடியரசுத் தலைவர் உள்ளிட்ட மிக முதன்மையான நபர்கள் இங்கிருந்து உலங்கு வானூர்தி மூலம் இந்திரா காந்தி பன்னாட்டு வானூர்தி நிலையம் செல்லப் பயன்படுத்துகின்றனர். 190 ஏக்கர் பரப்பளவுள்ள வானூர்தி நிலைய வளாகத்தில் உள்ள இராசீவ் காந்தி பவனில் குடிசார் வான்பயண அமைச்சகமும் இந்திய வானூர்தி நிலையங்கள் ஆணையத் தலைமையகமும் இயங்குகின்றன.\n\n"}
{"id": "311874", "url": "https://ta.wikipedia.org/wiki?curid=311874", "title": "பவர் ரேஞ்சர்ஸ் லைட்ஸ்பீடு ரெசியூ", "text": "பவர் ரேஞ்சர்ஸ் லைட்ஸ்பீடு ரெசியூ\n\nபவர் ரேஞ்சர்ஸ் லைட்ஸ்பீட் ரெசியூ (Power Rangers Lightspeed Rescue) ஒரு பவர் ரேஞ்சர்ஸ் தொடராகும். பவர் ரேஞ்சர்களின் அடையாளம் பொதுமக்களுக்கு தெரிவது போல அமைந்த முதல் பவர் ரேஞ்சர்ஸ் தொடராகும்.\n\nSection::::கதை சுருக்கம்.\nஅரக்கர்களின் கல்லறைக்கு மேல் மரைனர் பே என்னும் கற்பனை நகரம் அமைந்துள்ளது. அந்த கல்லறையைத் திறந்துவிட தீய சக்திகள் அதிலிருந்து தப்புகின்றன. தப்பித்த அரக்கர்கள் மரைனர் பே நகரத்திற்கு அச்சுறுத்தலாக அமைகின்றனர். எனவே கேப்டன் மிட்செல் பல்துறைகளில் திறன்வாய்ந்த ஐந்து நபர்களை ரேஞ்சர்களாக தேர்ந்து எடுக்கிறார். இறந்துவிட்டான் என கருதப்பட்ட கேப்டன் மிட்ச்செலின் மகன் ஆறாவது ரேஞ்சராக சேர்ந்துக்கொள்ள அவர்கள் நகரத்தை எப்படி அரக்கர்களிடம் இருந்து காக்கிறார்கள் என்பதே தொடரின் கதை.\n"}
{"id": "311876", "url": "https://ta.wikipedia.org/wiki?curid=311876", "title": "சென்னை மத்திய புறநகர் தொடருந்து நிலையம்", "text": "சென்னை மத்திய புறநகர் தொடருந்து நிலையம்\n\nசென்னை மத்திய புறநகர் தொடருந்து நிலையம் சென்னையில் அமைந்துள்ள ஒரு தொடருந்து நிலையம் ஆகும். இது சென்னை மத்திய தொடர்வண்டி நிலையம் மற்றும் ரிப்பன் கட்டிடம் அருகே அமைந்துள்ளது.\n\nSection::::சேவைகள்.\nஇந்நிலையத்திலிருந்து கும்முடிபூண்டி, சுளுர்பேட்டை, ஆவடி, திருவள்ளூர் வரை புறநகர் ரயில்கள் இயக்கப்படுகின்றன.\n"}
{"id": "311877", "url": "https://ta.wikipedia.org/wiki?curid=311877", "title": "கியூபா நாட்டுப்பண்", "text": "கியூபா நாட்டுப்பண்\n\nயுத்தத்துக்கு தயாரான பயாமோ மக்களே (El Himno de Bayamo ) என்பது கியூபாவின் நாட்டுப்பண் ஆகும். இப்பாடல் முதலில் 1868 இல் ஸ்பெயினுக்கு எதிராக நடந்த பயோமோ போரின்போது பாடப்பட்டது. போரில் கலந்துகொண்ட பெட்டரோ (முழுப் பெயர் பெட்ரோ ஃபிலிப்ஃபிகூரடோ ) என்பவரால் இயற்றப்பட்ட பாடல் இது. லா பாயாமிசா என்று அழைக்கப்படும் இந்தப் பாடலுக்கு 1867 இல் இசையமைக்கப்பட்டது. \nSection::::வரலாறு.\n1868 ஆம் ஆண்டு அக்டோபர் 10 அன்று பயோமா நகரில் இருந்து ஸ்பெயின் நாட்டு அலுவலர்கள் கியூப படைகளிடம் சரண்டைந்தனர். இந்த வெற்றியைக் கொண்டாடி ஆடிப்பாடிய மக்கள், தாங்கள் இசைந்த்த மெட்டுக்கு பாடல்வரிகளை எழுதிதித் தரும்படி பெருச்சோவிடம் கேட்க, உடனே அவர் குதிரை சேணத்தில் அமர்ந்தபடியே அந்த மெட்டுக்கு பாடல் எழுதினார். இந்தப்பாடல் தற்போது அதிகாரப்பூர்வமாக உள்ள பாடலைவிட நெடியதாக இருந்தது. இது நடந்த இரு ஆண்டுகளுக்குப்பின் இவர் ஸ்பானியர்களிடம் பிடிபட்டு சுட்டுக் கொல்லப்பட்டார். இவரை சுட்டுக்கொல்லும்படி ஆணையிருவதற்கு சில நொடிகளுக்கு முன்புகூட இந்தப்பாடலை உரக்கப்பாடினார்.. அதிகாரப்பூர்வமாக 1902 இல் கியூபாவின் நாட்டுப்பண்ணாக இப்பாடல் ஏற்கப்பட்டது. 1959 ஆண்டு புரட்சிக்கு பின்னரும், இப்பாடலை கியூபா தக்க வைத்து கொண்டது, இப்பாடலின் துவக்கத்தில்வரும் அறிமுக இசையை கியூபா இசையமைப்பாளர் அன்டோனியோ ரோட்ரிக்ஸ்-ஃபெரர் வடிவமைத்தார்.\n\nSection::::வரிகள்.\nஉண்மையில் இந்தப் பாடல் ஆறு பத்திகளைக் கொண்டிருந்தது. பாடலின் இறுதி நான்கு பத்திகளில் ஸ்பெயின் எதிர்ப்பு வரிகள் இடம்பெற்றிருந்தன. இதனால் அவை நீக்கப்பட்டன. தற்போது முதல் இரண்டு பத்திகள் மட்டும் நாட்டுப்பண்ணாகப் பாடப்படுகிறது.\n"}
{"id": "311889", "url": "https://ta.wikipedia.org/wiki?curid=311889", "title": "கிராம சபைக் கூட்டம்", "text": "கிராம சபைக் கூட்டம்\n\nகிராம சபை கூட்டம், இந்தியக் குடியரசு நாள் (26, சனவரி), தொழிலாளர் நாள் (1, மே), இந்திய விடுதலை நாள், (15, ஆகஸ்டு) மற்றும் காந்தி ஜெயந்தி (2, அக்டோபர்) ஆகிய நான்கு சிறப்பு நாட்களின் போது, தமிழ்நாட்டின் அனைத்து கிராம ஊராட்சி மன்றத் தலைவர்களால் கூட்டப்படுகிறது. \n\nஇந்தக் கிராம சபைக் கூட்டத்தில், ஊராட்சி மன்ற நிர்வாகத்தில் வெளிப்படைத்தன்மையையும், பொறுப்புணர்வை ஊக்குவித்தல், வளர்ச்சித் திட்டங்களை திட்டமிடுதல் மற்றும் செயல்படுத்தப்படுதல் மற்றும் பயனாளிகளின் விருப்பத்தின்படி பொதுமக்களின் பங்களிப்பை மேம்படுத்துதல் மற்றும் சமூக தணிக்கைக்கு வழி வகுத்தலே கிராம சபைக் கூட்டதின் நோக்கமாகும். கிராம மக்களின் கையிலிருக்கும் அதிகாரம், கிராம சபைக் கூட்ட நடவடிக்கைகள் ஆகும். \n\nகிராம சபைக் கூட்டத்தில், தங்கள் கிராமங்களில் அரசு மதுக்கடைகள் நடத்துவதை தடை செய்து தீர்மானம் இயற்றினால், அக்கிராமங்களில் அரசு மதுக்கடைக்களை திறக்கக் கூடாது என சென்னை உயர் நீதிமன்றம் உத்தரவிட்டுள்ளது.\nSection::::கோரம்.\nகிராமச் சபைக் கூட்டத்தின் கோரம் (கூட்டத்தில் கலந்து கொள்ள வேண்டிய குறைந்த பட்ச வாக்காளர்கள்), ஊராட்சி மன்றத்தின் மொத்த வாக்காளர்களில் 10% வாக்காளர்களாக இருக்க வேண்டும். அல்லது ஊராட்சி மன்றத்தின் மக்கள் தொகை ஏற்றவாறு கோரம் இருந்தால் கிராம சபைக் கூட்டம் நடத்தலாம். \n\nகிராம சபைக் கூட்டத்தில் குறைந்த பட்ச உறுப்பினர்கள் கலந்து கொள்ளாத போது, நடத்தப்படும் கிராம சபைக் கூட்டத்தின் தீர்மானங்கள் சட்டப்படி செல்லுபடியாகாது.\n\n\n"}
{"id": "311904", "url": "https://ta.wikipedia.org/wiki?curid=311904", "title": "இரும்பு(III) புரோமைடு", "text": "இரும்பு(III) புரோமைடு\n\nஇரும்பு(III) புரோமைடு(Iron(III) bromide) FeBr என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். செம்-பழுப்பு நிறத்தில் நெடியற்ற சேர்மமாகக் காணப்படும் இரும்பு(III) புரோமைடு, பெர்ரிக் புரோமைடு என்றும் அழைக்கப்படுகிறது. அரோமாட்டிக் சேர்மங்களின் ஆலசனேற்ற வினைகளில் இது இலூயிக் அமில வினையூக்கியாகப் பயன்படுத்தப்படுகிறது. மேலும், பெர்ரிக் புரோமைடு தண்ணீருடன் வினைபுரிந்து அமிலக் கரைசல்களைக் கொடுக்கிறது.\n\nSection::::கட்டமைப்பும் பண்புகளும்.\nஇரும்பு(III) புரோமைடு ஆறு ஒருங்கிணைவு எண்முக இரும்பு மையங்கள் தோற்றம் கொண்ட பல்பகுதிய மூலக்கூற்று கட்டமைப்புடன் உருவாகிறது. எனினும் விலை மலிவாகவே வணிக சந்தையில் கிடைக்கிறது.\n\nபுரோமினை இரும்புடன் சேர்த்து சூடுபடுத்துவதால் இரும்பு(III) புரோமைடு தயாரிக்க முடியும்:\n\n200 பாகை செ வெப்பநிலைக்கு மேல் இரும்பு(III) புரோமைடு சிதைவடைந்து இரும்பு(II) புரோமைடு|இரும்பு(II) புரோமைடாக]] மாறுகிறது. \n\nகுளோரினின் உயர் ஆக்சிசனேற்றும் பண்பை பிரதிபலிக்கின்ற வகையில் இரும்பு(III) குளோரைடு அதிக நிலைப்புத்தன்மையுடன் காணப்படுகிறது. ஆனால் இரும்பு(III) அயோடைடு அயனிகளை ஆக்சிசனேற்றம் செய்வதால் FeI3 நிலைப்புத்தன்மையற்று காணப்படுகிறது.\n\n"}
{"id": "311910", "url": "https://ta.wikipedia.org/wiki?curid=311910", "title": "பிளீச் (மாங்கா )", "text": "பிளீச் (மாங்கா )\n\nபிளீச் (ஜப்பானீஸில்: ブリーチ) டிட்டே கியூபோ என்பவரால் சித்தரிக்கப்பட்டு, கதை எழுதப்பட்டு வரக்கூடிய, ஜப்பாநில் மாங்கா என அழைக்கப்படும் வரைக்கதை ஆகும். பிளீச், இச்சிகோ குரொசாகி என்கிற துடிப்பான இளைஞன், தனக்கு ரூக்கியா கூச்க்கி என்பவளிடமிருந்து கிடைத்த ஆத்மாவை அழிக்கும் மற்றும் காக்கும் சக்தியுடன் ((சோல் ரீப்பர் )எம தர்மனை போல) அவன் மேற்கொள்ளும் சாகசங்களை கூறும் கதை ஆகும். அவனுக்கு கிடைத்த புது சக்தியினால் அவன் மனிதர்களை தீய ஆன்மாக்களிடமிருந்து காக்கும் மற்றும் துளைந்து பொய் வழி தேடும் ஆன்மாக்களுக்கு வழிகாட்டும் பொறுப்புகளின் கட்டாயத்திற்கு ஆளாகிறான் மேலும் பல பரிமாணங்களுக்கு இதனால் பயணம் செல்ல நேரிடகிறது.\n"}
{"id": "311911", "url": "https://ta.wikipedia.org/wiki?curid=311911", "title": "பாம்பேலா தேவி இலைசுராம்", "text": "பாம்பேலா தேவி இலைசுராம்\n\nபாம்பேலா தேவி இலைசுராம் \"(Bombayla Devi Laishram)\" ஓர் இந்திய வில்லாளர் ஆவார். மணிப்பூர் மாநிலம், கிழக்கு இம்பாலில் பிறந்த இவர், 1997 ஆம் ஆண்டு முதல் தேசியப் போட்டிகளிலும், 2007 ஆம் ஆண்டு முதல் அனைத்துலகப் போட்டிகளிலும் இந்தியாவின் சார்பாக பங்கேற்று வருகிறார்.\n\nSection::::இளம்பருவம்.\nஇலைசுராம் 22 February 1985 பிப்ரவரி 22 இல் மணிப்பூரில் பிறந்தார். இவரதுதாய் உள்ளூர் வில்வித்தைப் பயிற்சியாளரான எம். யாமினி தேவி. தந்தையார் மங்களம் சிங். இவர் மணிப்பூர் கைப்பந்து குழுவின் மாநிலப் பயிற்சியாளர் ஆவார். இவர் வில்வித்தையைத் தன் 11 ஆம் அகவையிலேயே பயிலத் தொடங்கி, பிறகு இந்திய விளையாட்டு ஆணையத்தில் சேர்ந்து பயிற்சி பெற்றார். இவர் தன் நேர்முகப் பேட்டியொன்றில் தனது குடும்ப விளையாட்டு மரபைப் பின்பற்றியே வில்வித்தையைத் தேர்வு செய்ததாகக் கூறியுள்ளார். இவர் இப்போது மணிப்பூரில் உள்ள இம்பாலில் வாழ்ந்து வருகிறார்.\n\nSection::::வாழ்க்கைப் பணி.\nபெய்சிங் நகரில் நடைபெற்ற 2008 கோடைக்கால ஒலிம்பிக் விளையாட்டுப் போட்டிகளில் இந்தியாவின் சார்பாக பெண்கள் தனிப்பிரிவிலும், பெண்கள் அணிப்பிரிவிலும் இலைசுராம் பங்கேற்றார். இலைசுராம் , தோலா பாணர்சி மற்றும் பிரணித்தா வர்தினேனி ஆகியோர் இணைந்த பெண்கள் அணி பெண்களுக்கான தகுதிச்சுற்றுப் போட்டியில் ஆறாவது இடத்தைப் பிடித்தது. 16 ஆவது சுற்றில் கிடைத்த நேரடி வாய்ப்பு மூலம் காலிறுதிப் போட்டிக்குள் நுழைந்த இவ்வணி சீனாவிடம் 206-211 என்ற புள்ளிகள் கணக்கில் வெற்றி வாய்ப்பை இழந்தது. தனிநபர் பிரிவில் தகுதிச்சுற்றின் போது 22 ஆம் இடத்தில் இருந்த இலைசுராம், 64 ஆவது சுற்றில் போலந்தின் மார்சிங்கிவிக்சிடம் 101-103 என்ற புள்ளிகள் கணக்கில் வெற்றி வாய்ப்பை இழந்தார்\n\n2012 லண்டன் ஒலிம்பிக் போட்டிகளில் பெண்கள் தனிநபர் பிரிவின் இரண்டாவது சுற்று ஆட்டத்தில் மெக்சிகோவின் ஐடா உரோமனிடம் 2-6 என்ற புள்ளிகள் கணக்கில் தோல்வியுற்று வெளியேற்றப்பட்டார். அணிப்பிரிவு ஆட்டத்தில் இவர் இடம்பெற்றிருந்த இந்திய அணி டென்மார்க்கிடம் முதல் சுற்றிலேயே 211-210 என்ற புள்ளிகள் கணக்கில் தோல்வியடைந்தது\n\n2016 இரியோ ஒலிம்பிக் போட்டிகளிலும் விளையாட இவர் இடம்பெற்றுள்ள அணி இந்தியாவின் சார்பாக பங்கேற்றது. பாம்பேலா தேவி இலைசுராம், தீபிகா குமாரி மற்றும் இலட்சுமிராணி மாய்கி ஆகியோர் அடங்கிய இவ்வணி தகுதிச்சுற்றுப் போட்டியில் ஏழாவது இடத்தைப் பிடித்தது. முன்னதாக கொலம்பியாவுடன் விளையாடி வெற்றியை ஈட்டிய இவர்கள் காலிறுதிப் போட்டியில் உருசியாவிடம் ஆட்டத்தை இழந்தனர்.\n\nஆசுட்ரியாவின் இலாரன்சு பால்டௌஃப்புடன் பெண்கள் தனிநபர் பிரிவில் போட்டியிட்ட இலைசுராம் 6-2 என்ற கணக்கில் வெற்றிபெற்று அடுத்த சுற்றுக்கு முன்னேறினார். சீன தைபேவைச் சேர்ந்த லின் சிகிச்சியாவுடன் மோதிய அடுத்த சுற்றுப் போட்டியிலும் 6-2 என்ற புள்ளிகள் கணக்கில் வெற்றி பெற்று மேலும் ஒரு சுற்றுக்கு முன்னேறினார். முதல் எட்டு இடங்களில் ஒன்றைப் பிடிப்பதற்கான அடுத்த சுற்றுப் போட்டியில், மெக்சிகோவின் அலேயாண்ட்ரா வேலன்சியாவிடம் 2-6 என்ற புள்ளிகள் கணக்கில் போராடி தோல்வியடைந்தார்.\nSection::::விருது.\nஅருச்சுனா விருது - 2012\n"}
{"id": "311918", "url": "https://ta.wikipedia.org/wiki?curid=311918", "title": "ஆக்குநர்சுட்டு", "text": "ஆக்குநர்சுட்டு\n\nபதிப்புரிமைச் சட்டத்தில், ஆக்குநர்சுட்டு (\"Attribution\") என்பது ஒரு படைப்பின் பதிப்புரிமத்தைக் கொண்டுள்ளவரை முறையாகக் குறிப்பிடுவதைச் சுட்டும். மிக அடிப்படையான ஆக்குநர்சுட்டு முறை என்பது, பெரும்பாலும் \"பதிப்புரிமை © [ஆண்டு] [பதிப்புரிமை உடையவரின் பெயர்] \"என்று குறிப்பிடுவதாக அமையும். ஓர் ஆக்கம் பொது உரிமைப் பரப்புக்கு வரும் வரை இத்தகைய ஆக்குநர்சுட்டை இடுவது தேவையாகும். குனூ தளையறு ஆவண உரிமம், படைப்பாக்கப் பொதுமங்கள் போன்ற உரிமங்கள் மேற்கண்ட பொதுவான அறிவிப்புக்கும் கூடுதலான ஆக்குநர்சுட்டு வழிமுறைகளைக் கொண்டிருக்கலாம்.\n\nஆக்குநர்சுட்டு என்பது உரிமங்கள் வலியுறுத்தும் மிகவும் அடிப்படையான தேவைகளுள் ஒன்றாகும். இது, படைப்புகளின் மீது பிறர் போலியாக உரிமை கோருவதைத் தவிர்ப்பதுடன் பதிப்புரிமை உடையவருக்கு உரிய நன்மதிப்பைப் பெற்றுத் தந்து அவரது இழப்புகளை ஓரளவேனும் ஈடு செய்யவும் உதவுகிறது. \n"}
{"id": "311919", "url": "https://ta.wikipedia.org/wiki?curid=311919", "title": "முங்கோ ஏரியில் கிடைத்த எச்சங்கள்", "text": "முங்கோ ஏரியில் கிடைத்த எச்சங்கள்\n\nமுங்கோ ஏரியில் கிடைத்த எச்சங்கள் என்பன, முங்கோ ஏரிப் பகுதியில் கிடைத்த மூன்று தொகுதி மனித உடல் எச்சங்களைக் குறிக்கும். இவை முங்கோ ஏரி 1 (முங்கோ பெண்), முங்கோ ஏரி 2, முங்கோ ஏரி 3 (முங்கோ மனிதன்) என அழைக்கப்படுகின்றன. முங்கோ ஏரி, ஆசுத்திரேலியாவின் நியூ சவுத் வேல்சில், குறிப்பாக உலக பாரம்பரியக் களப் பட்டியலில் உள்ள வில்லாந்திரா ஏரிப் பகுதியில் அமைந்துள்ளது.\n\nமுங்கோ ஏரி 1 1969ல் கண்டுபிடிக்கப்பட்டது. இது உலகின் மிகப்பழைய தகனங்களுள் ஒன்று. முங்கோ ஏரி 3 1974ல் கண்டுபிடிக்கப்பட்டது. இது, பிளீசுட்டோசீன் காலத்தில் 40,000 - 68,000 ஆண்டுகளுக்கு முன்னர் வாழ்ந்ததாக நம்பப்படும் ஆசுத்திரேலியத் தொல்குடி மனிதனுடையது. இவையே ஆசுத்திரேலியாவில் இதுவரை கண்டுபிடிக்கப்பட்ட, உடற்கூற்றியல் அடிப்படையிலான நவீன மனிதரின் மிகப்பழைய எச்சங்களாகும்.\n"}
{"id": "311922", "url": "https://ta.wikipedia.org/wiki?curid=311922", "title": "ஏவூர்திப் பொறி", "text": "ஏவூர்திப் பொறி\n\nஏவூர்திப் பொறி (Rocket Engine) என்பது தன்னிடம் தேக்கி வைக்கப்பட்டுள்ள \"ஏவூர்திப்பொறி எரிபொருட்களைப்\" பயன்படுத்தி அதிவேக உந்துகைத் தாரைகளை உண்டுபண்ணும் ஒருவகை தாரைப் பொறி ஆகும். இவை நியூட்டனின் மூன்றாம் விதியின்படி செயல்பட்டு உந்துவிசையை ஏற்படுத்தும் எதிர்வினைப் பொறிகளாகும். பெரும்பாலான ஏவூர்திப் பொறிகள் உள் எரி பொறிகள் ஆகும், ஆனால், சில எரியா வகைப் பொறிகளும் உண்டு. இவ்வகைப் பொறிகளால் உந்தப்படும், செயல்படும் வாகனங்கள்/ஊர்திகள் ஏவூர்திகள் எனப்படும். இவ்வகைப் பொறிகளின் இயக்கத்துக்குத் தேவையான அனைத்துப் பொருட்களும் இவற்றுள்ளேயே இருப்பதால், அதாவது வெளியிலிருந்து எவ்வகை எரிபொருளோ காற்றோ தேவைப்படாததால், இவற்றை விண்வெளியின் வெற்றிடத்திலும் பயன்படுத்த இயலும்; ஆகையால், இவை விண்கலங்கள் மற்றும் எறிகணைகளில் பயன்படுத்தப்படுகின்றன.\n\nமற்றவகை தாரைப் பொறிகளுடன் ஒப்பிடுகையில் ஏவூர்திப் பொறிகள் மிக அதிக உந்துவிசையை ஏற்படுத்துகின்றன; ஆனால், மற்றவற்றைவிட மிகக் குறைந்த பயன்திறன் கொண்டவையாக இருக்கின்றன (இவை மிகக் குறைவான கணத்தாக்கு எண் (Specific Impulse) கொண்டிருக்கின்றன). தூம்புவாயில் வெளித்தள்ளப்படும் வேதிவிளைபொருட்களின் மூலக்கூறு எடை குறைவாக இருக்கும்போது ஏவூர்திப் பொறிகளின் உந்துவிசை மிக அதிகமாக இருக்கும்; ஆக, ஐதரசன் வாயுவை வெளித்தள்ளுவதே மிகச் சிறந்த நடைமுறையாக இருக்கும், ஆனால், சற்றே மூலக்கூறு எடை அதிகமான பல வேதிப் பொருட்களின் கலவையாகவே வெளியேற்றப்படும் தாரை இருக்கிறது.\n\nஏவூர்திகளின் திசைவேகம் அதிகமாகும்போது ஏவூர்திப் பொறிகளின் பயன்திறனும் அதிகரிக்கிறது. ஏவூர்திப் பொறிகள் இயங்க வளிமண்டலம் தேவையில்லாத காரணத்தால் கடல்மட்டத்திலிருந்து மிக உயரத்திலும் விண்வெளியிலும் இவை பயன்படுத்தப்படுகின்றன.\n\nSection::::சொல்லாட்சி.\nகீழ்வரும் பெயர்களில் ஏவூர்தி என்பது ஏவூர்திப் பொறிகளைக் குறிக்கிறது.\n\nSection::::உந்துவிசை.\nஓர் ஏவூர்திப் பொறியால் உருவாக்கப்படும் மொத்த உந்துவிசையை கீழ்க்காணும் சமன்பாட்டின் மூலம் கணக்கிடலாம்:\n\n"}
{"id": "311929", "url": "https://ta.wikipedia.org/wiki?curid=311929", "title": "சாக்சி மாலிக்", "text": "சாக்சி மாலிக்\n\nசாக்சி மாலிக் (\"Sakshi Malik\", செப்டம்பர் 3, 1992) இந்திய மற்போர் வீராங்கனையாவார். இவர் கிளாஸ்கோவில் நடந்த 2014 பொதுநலவாய விளையாட்டுக்களில் பெண்கள் கட்டற்றவகை மற்போர் 58 கிலோ வகுப்பில் இந்தியா சார்பாக பங்கேற்று வெள்ளிப் பதக்கம் வென்றார். 2014இல் தாஷ்கந்தில் நடந்த உலக மற்போர் போட்டிகளிலும் 60 கிலோ வகுப்பில் பங்கேற்றார்.\n\nSection::::2016 ஒலிம்பிக்.\n2016 ஒலிம்பிக் மகளிர் மல்யுத்தத்தின் 58 கிலோ எடைப் பிரிவில், கிர்கிஸ்தான் வீராங்கனை ஐசுலு டைனிபிகோவா உடன் மோதி 8-5 என்ற புள்ளிக் கணக்கில் வெற்றி பெற்று சாக்சி வெண்கலப் பதக்கம் வென்றார்.\n\n"}
{"id": "311931", "url": "https://ta.wikipedia.org/wiki?curid=311931", "title": "பபிதா குமாரி", "text": "பபிதா குமாரி\n\nபபிதா குமாரி (\"Babita Kumari\", நவம்பர் 20, 1989) இந்திய பெண் மற்போர் வீராங்கனையாவார். இவர் பெண்களுக்கான கட்டற்றவகை மற்போரில் 51 கிலோ வகுப்பில் 2010 பொதுநலவாய விளையாட்டுக்களில் வெள்ளிப் பதக்கம் வென்றுள்ளார். தவிரவும் 2012 உலக மற்போர் வாகையர் போட்டிகளில் வெங்கலப் பதக்கமும் 2014 பொதுநலவாய விளையாட்டுக்களில் தங்கப் பதக்கமும் வென்றுள்ளார்.\nSection::::தனிவாழ்வும் குடும்பமும்.\nபொதுநலவாய விளையாட்டுக்களில் மற்போரில் முதல் தங்கப் பதக்கம் பெற்ற கீதா போகத்தின் உடன்பிறப்பாவார். இவர் மற்போர் விளையாட்டாளர் மகாவீர் சிங் போகத்தின் மகளாவார். இவரது ஒன்றுவிட்ட உடன்பிறப்பு வினேசு போகத்தும் கிளாஸ்கோ பொதுநலவாய விளையாட்டுக்களில் தங்கப் பதக்கம் வென்றுள்ளார்.\n\nபபிதாவும் அவரது தமக்கை மற்றும் ஒன்றுவிட்ட சகோதரியும் அரியானாவில் தங்கள் சிற்றூரில் பெண்களைக் குறித்த பார்வையையும் மனப்பாங்கையும் மாற்றியுள்ளனர்.\n\nSection::::திரைப்படம்.\nஇவர்களின் வாழ்வை மையமாகக் கொண்டு ஆமிர் கான் நடித்த தங்கல் என்ற திரைப்படம் 2016 ஆம் ஆண்டு எடுக்கப்பட்டு, வெற்றிகரமாக ஒடியது.\n"}
{"id": "311941", "url": "https://ta.wikipedia.org/wiki?curid=311941", "title": "வினேசு போகாட்", "text": "வினேசு போகாட்\n\nவினேசு போகத் (\"Vinesh Phogat\", ஆகத்து 25, 1994) இந்திய மற்போர் வீராங்கனையாவார். மற்போர் போட்டிகளில் சாதனை படைக்கும் குடும்பப் பின்னணி கொண்டவர். இவரது இரு ஒன்றுவிட்ட சகோதரிகளான கீதா போகத்தும் பபிதா குமாரியும் கூட பன்னாட்டு மற்போர் போட்டிகளில் பங்கேற்கும் வீராங்கனைகளாவர். மூவரும் பொதுநலவாய விளையாட்டுக்களில் பதக்கங்கள் வென்றுள்ளனர்.\nSection::::தனிவாழ்வும் குடும்பமும்.\nவினேசு மற்போர் வீரர் மகாவீர் சிங் போகத்தின் தம்பி இராச்பாலின் மகளாவார். மற்போர் வீராங்கனைகளான கீதா போகத்தும் பபிதா குமாரியும் இவரது பெரியப்பாவின் மகள்கள் ஆவர்.\n\nஇவரையும் இவரது ஒன்றுவிட்ட சகோதரிகளையும் மற்போரில் பயிற்றுவிக்க இவரது தந்தையும் பெரிய தந்தையும் அரியானாவின் அந்த சிற்றூரில் பெரும் எதிர்ப்பை எதிர்கொள்ளவேண்டியிருந்தது. தங்கள் சமூகத்தின் ஒழுக்கத்திற்கும் மரபிற்கும் எதிராக செயல்படுவதாக குற்றம் சாட்டப்பட்டனர்.\n"}
{"id": "311942", "url": "https://ta.wikipedia.org/wiki?curid=311942", "title": "பவர் ரேஞ்சர்ஸ் சாமுராய்", "text": "பவர் ரேஞ்சர்ஸ் சாமுராய்\n\nSection::::தயாரிப்பு.\nபவர் ரேஞ்சர்ஸ் ஆர்பிஎம் தொடருக்கு பின் பவர் ரேஞ்சர்ஸ் தொடர்களை தயாரிக்க போவது இல்லை என பிவிஎஸ் நிறுவனம் அறிவித்து இருந்தது. பின்பு தயாரிப்பு உரிமை சாபன் நிறுவனத்தால் மீண்டும் வாங்கப்பட்டது. அதன் பிறகு இத்தொடர் தயாரிக்கப்பட்டது.\n\nSection::::கதை சுருக்கம்.\nஜப்பானில் நைலாக் எனப்படும் தீய சக்திகளின் அச்சுறுத்தலில் இருந்து காலம் காலமாக சாமுராய் வீரர்கள் பாதுகாத்து வருகின்றனர். நைலாக் படைகள் மீண்டும் எழுகின்றன. அடுத்த தலைமுறை சாமுராய் வீரர்கள் பவர் ரேஞ்சர்ஸ் சக்திகளுடன் அவர்களை எதிர்க்கிறார்கள். அவர்களுக்கு மென்டார் ஜி பயிற்சி அளித்து தீய சக்திகளை ஒடுக்க உதவுகிறார்.\n"}
{"id": "311943", "url": "https://ta.wikipedia.org/wiki?curid=311943", "title": "இலட்சுமிராணி மாய்கி", "text": "இலட்சுமிராணி மாய்கி\n\nஇலட்சுமிராணி மாய்கி \"(Laxmirani Majhi)\" ஓர் இந்திய வில்லாளர் ஆவார். சார்க்கண்ட் மாநிலம், காட்சிலாவில் உள்ள பாகுலாவில் 1989 ஆம் ஆண்டு சனவரி 26 இல் பிறந்தார். மேற்கு வங்காள மாநிலத்திலுள்ள ஆசன்சோல் என்ற வணிகப்பெருநகரின் துணை நகர் சித்தரஞ்சனில் இருந்து கூட்டுவில் பிரிவில் வலதுகை வில்லாளியாக பங்கேற்று வருகிறார்.\n\nSection::::இளம்பருவம்.\nசந்தால் பழங்குடியைச் சேர்ந்த இலட்சுமி சார்க்கண்ட்டின் கிழக்கு சிங்பூம் மாவட்டத்திலுள்ள பாகுலா கிராமத்தில் பிறந்து வளர்ந்தார். வில்வித்தைக் கழகத் தேர்வாளர்கள் இவர் படித்த அரசுப்பள்ளியைப் பார்வையிட வருகை தந்தபோது இலட்சுமியைக் கண்டறிந்து முதல் வாய்ப்பை வழங்கினர். சத்தீசுகர் மாநிலத்தின் பிலாசுப்பூர் நகரம் இந்தியத் தொடருந்துத் துறையில் பணிபுரிந்து வருகிறார்.\n\nSection::::சாதனைகள்.\n2015 ஆம் ஆண்டு டென்மார்க் நாட்டின் கோபனேகன் நகரில் நடைபெற்ற உலக வில்வித்தைப் போட்டியில் பெண்கள் தனிப்பிரிவில் போட்டியிட்ட இலட்சுமி வெள்ளிப்பதக்கத்தை வென்றார்.\n\n2016 இரியோ ஒலிம்பிக் போட்டிகளிலும் விளையாட இவர் இடம்பெற்றுள்ள அணி இந்தியாவின் சார்பாக பங்கேற்றது. இலட்சுமிராணி மாய்கி, பாம்பேலா தேவி இலைசுராம் மற்றும் தீபிகா குமாரி ஆகியோர் அடங்கிய இவ்வணி தகுதிச்சுற்றுப் போட்டியில் ஏழாவது இடத்தைப் பிடித்தது. முன்னதாக கொலம்பியாவுடன் விளையாடி வெற்றியை ஈட்டிய இவர்கள் காலிறுதிப் போட்டியில் உருசியாவிடம் ஆட்டத்தை இழந்தனர்.\n\nதனிநபர் பிரிவில் தகுதிச்சுற்றில் 43 ஆவது இடம்பிடித்திருந்த இலட்சுமி பின்னர் சுலோவோகியா நாட்டின் அலெக்சாந்திரா உலோங்கோவாவிடம் போட்டியிட்டு வெற்றிவாய்ப்பை இழந்தார்.\n"}
{"id": "311946", "url": "https://ta.wikipedia.org/wiki?curid=311946", "title": "அதிதி அசோக்", "text": "அதிதி அசோக்\n\nஅதிதி அசோக் (\"Aditi Ashok\", மார்ச் 29, 1998) இந்திய தொழில்முறை குழிப்பந்தாட்ட விளையாட்டாளர்.\n\nஅதிதி \"லால்லா ஐச்சா சுற்று பள்ளி\"யில் மிக இளைய அகவையில் தேறியவரும் முதல் இந்தியரும் ஆவார்; இதனால் மகளிர் ஐரோப்பியச் சுற்றில் விளையாடத் தகுதி பெற்று 2016ஆம் ஆண்டு பருவத்தில் கலந்து கொண்டார். இந்த வெற்றி பன்னாட்டு சுற்று ஒன்றில் பங்கேற்க தகுதிபூண் பள்ளி ஒன்றில் வெற்றி கண்ட மிக இளையவர் என்ற பெருமையும் ஈட்டியது.\n\nதற்போது இரியோ ஒலிம்பிக் போட்டியில் இந்தியாவின் சார்பாக விளையாடத் தேர்ந்தெடுக்கப்பட்டுள்ளார்.\n"}
{"id": "311950", "url": "https://ta.wikipedia.org/wiki?curid=311950", "title": "அய்யாசாமி தருண்", "text": "அய்யாசாமி தருண்\n\nஅய்யாசாமி தருண் (\"Ayyasamy Dharun\", திசம்பர் 31, 1996) 400 மீட்டர்கள் மற்றும் 400 மீட்டர் தடை ஓட்டப்போட்டி நிகழ்வுகளில் சிறப்புப் பயிற்சி செய்யும் இந்திய மெய்வல்லுநர். 2016 இரியோ ஒலிம்பிக்கில் ஆண்கள் 4 × 400 மீட்டர்கள் தொடரோட்டத்தில் பங்கு பெறத் தகுதிபெற்றுள்ளார்.\n\nSection::::இளமை வாழ்க்கை.\nதருண் திருப்பூர் மாவட்டத்தில் அவிநாசி அருகில் உள்ள இரவுத்தம்பாளையத்தில் திசம்பர் 31, 1996இல் பிறந்தார். அவர் நான்காம் வகுப்பு படித்துக்கொண்டிருக்கும் போதே காச நோயால் தந்தையை இழந்தார். தருணின் அன்னை பள்ளி ஆசிரியையாக உள்ளார். தருணின் தமக்கை சத்தியாவும் தமிழ்நாட்டு கைப்பந்தாட்ட அணியில் விளையாடுகின்றார்.\n\nதருண் கர்நாடகாவின் மூடுபிதிரியில் உள்ள ஆல்வா கலைக் கல்லூரியில் இளங்கலைப் பட்டம் பெற்றவர். தடகள விளையாட்டுக்களுக்கு மாறுவதற்கு முன்னதாக பத்தாம் வகுப்பில் தமிழ்நாடு கோ-கோ அணியில் விளையாடியுள்ளார்.\nSection::::விளையாட்டு.\nதருண் 2016ஆம் ஆண்டு குவகாத்தியில் நடந்த தெற்காசிய விளையாட்டுப் போட்டிகளில் 400 மீட்டர் தடை ஓட்டப்போட்டியில் தங்கப் பதக்கம் பெற்றார்; இதனை 50.54 வினாடிகளில் கடந்தார்.\n\nசூலை 2016இல் பெங்களூரில் நடந்த தகுதிப் போட்டிகளில் தருண் தேசிய 4 × 400 மீட்டர் தொடரோட்டப்போட்டியில் வென்ற அணியில் அங்கம் பெற்றிருந்தார். தருண், மொகமது அனாசு, குஞ்ஞு மொகமது மற்றும் ஆரோக்கிய ராசீவ் அடங்கிய நால்வரணி 3:00:91 நேரத்தில் கடந்து சாதனை புரிந்தது; இது இவர்களே துருக்கியில் நான்கு வாரங்களுக்கு முன்பாக எடுத்திருந்த 3:02.17 நேரத்தை விடக் குறைவானதாகும். இந்த செயல்திறனால் இந்த தொடரோட்ட அணி உலகத் தரவரிசையில் 13ஆம் இடத்தை எட்ட முடிந்தது. ஒலிம்பிக் போட்டி ஒன்றில் இந்திய ஆண்கள் தொடரோட்ட அணி பங்கு பெறுவது மூன்றாம் முறையாகும்; முன்னதாக 1964இலும் 2000இலும் பங்கேற்றுள்ளனர்.\n\n"}
{"id": "311951", "url": "https://ta.wikipedia.org/wiki?curid=311951", "title": "மானோத்-1", "text": "மானோத்-1\n\nமானோத்-1 என்பது, இசுரேலில் கண்டுபிடிக்கப்பட்டதும், பண்டை நவீன மனிதனுடைய மண்டையோட்டின் பகுதி என அடையாளம் காணப்பட்டதுமான ஒரு புதை படிவ மாதிரி ஆகும். இது தொடக்கப் பழையகற்காலத்தில், மேற்குக் கலிலீப் பகுதியில் உள்ள மானோத் குகையில் வாழ்ந்த ஒருவருடையது. இம்மக்கள் மானோத் குகையில் வாழ்ந்தமையால் இவர்களுக்கு மானோத் மக்கள் எனப் பெயரிட்டுள்ளனர். 2008ம் ஆண்டில் கண்டுபிடிக்கப்பட்ட இது குறித்த அறிவியல் விளக்கம் முதன் முதலில் \"நேச்சர்\" ஆய்விதழின் 2015 சனவரி 28ம் தேதிப் பதிப்பில் வெளியானது. கதிரியக்கக் காலக்கணிப்பின்படி இது இற்றைக்கு 54,700 ஆண்டுகளுக்கு முற்பட்டது. இதன்படி, இந்த மாதிரியே இதுவரை கண்டுபிடிக்கப்பட்ட நவீன மனிதரின் மிகப்பழைய மாதிரி ஆகும். அத்துடன், இக்கண்டுபிடிப்பு ஆப்பிரிக்காவிலிருந்து பரவல் கோட்பாட்டுக்கு ஒரு நல்ல சான்றாகவும் அமைந்துள்ளது.\n"}
{"id": "311957", "url": "https://ta.wikipedia.org/wiki?curid=311957", "title": "கேசி (அரக்கன்)", "text": "கேசி (அரக்கன்)\n\nகேசி என்பவர் இந்து தொன்மவியிலில் இடம்பெற்றிருக்கும் அரக்கனாவார். இவர் பல்வேறு வடிவங்கள் எடுக்கும் திறன் பெற்றவர் என்று கூறப்படுகிறது. இந்து சமய இதிகாசமான மகாபாரதத்தில் இவரைப் பற்றி குறிப்பிடப்பட்டுள்ளது. \n\nஇவர் கம்சனின் கையாளாக கண்ணனைக் கொல்வதற்கு கோகுலத்திற்கு குதிரை வடிவத்தில் சென்றார். இவர் அரக்கன் என்பதை அறிந்த கண்ணன் குதிரையில் வடிவத்தில் இருந்த கேசியிடம் சண்டையிட்டான். அந்த சண்டையில் குதிரையின் வாயைப் பிளந்து கேசியைக் கொன்றான். இதனை கேசி வதம் என்று கூறுகின்றார்கள். இவ்வாறு கேசியை வதம் செய்த இடம் தற்போது கேசிகாட் என்று அழைக்கப்படுகிறது. கேசியை வென்றமையால் கண்ணன் கேசவன் என்று புகழப்படுகிறார். \n"}
{"id": "311959", "url": "https://ta.wikipedia.org/wiki?curid=311959", "title": "நசீப் சங்", "text": "நசீப் சங்\n\nநசீப் சங் (\"நஜீப் ஜங்\", ஆங்கிலம்: \"Najeeb Jung\") ஒரு முன்னாள் இந்தியக் குடியியல் பணியாளர் ஆவார். இவர் தற்போது, தில்லி தேசியத் தலைநகர் பகுதியின் 20ஆவது துணைநிலை ஆளுநராகப் பணியாற்றிவருகிறார். மேலும் இவர் தில்லியில் அமைந்துள்ள மத்திய அரசுப் பல்கலைக்கழகங்களுள் ஒன்றான ஜாமியா மிலியா இஸ்லாமியாவின் 13ஆவது துணைவேந்தராக 2009ஆம் ஆண்டு முதல் 2013ஆம் ஆண்டு வரை பதவி வகித்துள்ளார்.\n\n1973ஆம் ஆண்டு இந்திய ஆட்சிப் பணியில் சேர்ந்த இவர், மத்தியப் பிரதேச மாநில அரசிலும், இந்திய அரசிலும் பல்வேறு தகுதிகளில் பணிபுரிந்துள்ளார்.\n"}
{"id": "311960", "url": "https://ta.wikipedia.org/wiki?curid=311960", "title": "ஆலிலை கண்ணன்", "text": "ஆலிலை கண்ணன்\n\nஆலிலை கண்ணன் என்பது திருமால் தன்னுடைய பக்தரான மார்க்கண்டேய முனிவருக்கு காட்சிதந்த கோலமாகும். இந்தக் கோலத்தில் ஆலிலை எனப்படும் ஆலமரத்தின் இலையில் குழந்தை வடிவில் கண்ணனாக திருமால் இருப்பார். அந்த இலை பெரும் பிரளயத்தில் மிதந்து கொண்டிருக்கும். \n\nமார்க்கண்டேய மகரிசிக்கு வில்லிப்புத்தூரில் இக்காட்சி காணக் கிடைத்ததாகவும். பிரளயக் காலத்தில் அனைத்து தேவர்களையும், உயிர்களையும், அண்டங்களையும் உள்ளடக்கி வயிற்றிலுள் சுமந்துகொண்டு கண்ணன் குழந்தையாக இருப்பதை அவர் கண்டதாகவும் நம்பப்படுகிறது. ஆலிலையின் மீது திருமால் படுத்திருப்பதால், ஆலிலை ஆதிசேஷனது அம்சமாகக் கருதப்படுகிறது.\n\nவைணவக் கோயில்களில் திருவிழாக் காலங்களில் திருமாலுக்கு ஆலிலை கண்ணன் கோலத்தில் அலங்காரம் செய்கின்றனர். \n"}
{"id": "311966", "url": "https://ta.wikipedia.org/wiki?curid=311966", "title": "ஜோக்கர்", "text": "ஜோக்கர்\n\nSection::::தயாரிப்பு.\nதனது முதல் படமான குக்கூ முடித்த 6 மாதங்கள் கழித்து, ராஜு முருகன் இந்த திரைப்படத்தின் கதையை முடிவுசெய்தார். தர்மபுரியை அடிப்படையாகக் கொண்ட கதை என்பதால் அந்த ஊரிலேயே தங்கி இந்த படத்தின் கதையை எழுதி இருக்கிறார்.\n\nகதையின் நாயகனாக குரு சோமசுந்தரம் தேர்வு செய்யப்பட்டார். குக்கூ திரைப்பட இசையமைப்பாளரின் வலியுறுத்தலின் பெயரில் ராஜு, ஸ்யான் ரொலாண்ட்யை தேர்வு செய்தார்.\n\nமொத்தம் 50 நாட்கள் திடடமிடப்பட்டு தர்மபுரி பகுதியில் இந்தத் திரைப்படம் பதிவு செய்யப் பட்டது. பதிவதற்கு முன்பே அனைத்து காடசிகளும் பயிற்சி செய்யப்படடன என்பதும் கூடுதல் தகவல்.\n\nSection::::இசை.\nஇந்தப் படத்தின் முதல் இசை பாடல் \" என்னங்க சார் உங்க சட்டம் \" ஏப்ரல் மாதம் 1ஆம் தேதி வெளியானது. ஒரு முட்டாள் பற்றிய கதை என்பதால் முட்டாள்கள் தினமான ஏப்ரல் 1ஆம் தேதி வெளியிடப்படுகிறது என்றும் இந்த நிகழ்வு பேசப்பட்டது.\n\nஇந்தப்படத்தின் மற்ற 5 இசைப் பாடல்கள் ஒருசேர ஏப்ரல் மாதம் 20ஆம் தேதி வெளியானது. இந்தப் படத்தின் இசை பெருவாரியாக நல்ல வரவேற்பையே பெற்றன.\n\nஇந்த திரைப்படத்தின் இசையை தருமபுரி மாவட்டத்தை சேர்ந்த பல நாட்டுப்புர இசைக் கலைஞர்கள் பாடியுள்ளனர் \n\nSection::::கதை.\nதான் விரும்பி மனம் முடிக்கும் பெண் விருப்பத்திற்காக மன்னர் மன்னன் என்பவர் ஒரு கழிப்பறை கட்ட முயல்கிறார். அரசாங்க கடனுதவியுடன் - \"வாழ்ந்து பாப்போம்\" என்று பெயரிடப் பட்ட திட்டத்தின் கீழ் அரைகுறையாய் ஒரு கழிப்பறையை கட்டி முடிக்கிறார். இந்த நிலையில் அந்த பெண்ணின் சம்மதம் பெற்று அவரை திருமணமும் செய்கிறார்.\n\nபின் நிகழும் சம்பவங்களால், மன்னர் மன்னன் மனநிலை பிறழ்கிறார். அதன் பின் நடக்கும் சம்பவங்கள் இந்த படமாகின்றன\n"}
{"id": "311975", "url": "https://ta.wikipedia.org/wiki?curid=311975", "title": "தென்பொன்பரப்பி சொர்ணபுரீஸ்வரர் கோயில்", "text": "தென்பொன்பரப்பி சொர்ணபுரீஸ்வரர் கோயில்\n\nதென்பொன்பரப்பி சொர்ணபுரீஸ்வரர் கோயில் என்பது விழுப்புரம் மாவட்டம் தென்பொன்பரப்பி எனும் கிராமத்தில் அமைந்துள்ள சிவாலயமாகும். இச்சிவாலயத்தின் மூலவர் சொர்ணபுரீசுவரர் என்றும், அம்பிகை உமையாள் என்றும் அழைக்கப்படுகிறார். இத்தலம் 1300 ஆண்டுகள் பழமையானதாகும்.\n\nSection::::தல வரலாறு.\nகாகபுஜண்டர் 18 சித்தர்களின் தலைவராக கருதப்படுகிறார். அவர் இத்தலத்தில் 16 ஆண்டுகள் கடும்தவமிருந்து அதன் பயனாக 16 முகங்கள் கொண்ட சோடச லிங்கத்தின் தரிசனம் பெற்றார். அதைப் போன்ற சிவலிங்கத்தினை உருவாக்கி தென் பொன்பரப்பி பகுதியை ஆட்சி செய்த வானகோவராயன் எனும் மன்னிடம் அளித்தார். மன்னர் இந்த லிங்கத்தினை வைத்து கோயில் அமைத்தார்.\n\n\n"}
{"id": "311976", "url": "https://ta.wikipedia.org/wiki?curid=311976", "title": "கௌரி கிருபானந்தன்", "text": "கௌரி கிருபானந்தன்\n\nகௌரி கிருபானந்தன் () தெலுங்கிலிருந்து தமிழுக்கும், தமிழிலிருந்து தெலுங்கிற்கும் குறிப்பிடத்தகுந்த மொழிபெயர்ப்புகளைச் செய்து வருபவர்.\n\nSection::::வாழ்க்கைக்குறிப்பு.\nஇவர் செப்டம்பர் 2, 1956ல் திண்டுக்கல்லில், கிருஷ்ணமூர்த்தி ராஜலட்சுமி தம்பதியினருக்கு மகளாகப் பிறந்தார். தந்தை ஆந்திராவில் பணியாற்றியதால் இவரது பள்ளி கல்லூரிப் படிப்பு ஆந்திராவில் நிகழ்ந்தது. வணிகவியலில் இளங்கலை பட்டம் பெற்றார். இவர் கடந்த 18 ஆண்டுகளாகத் தனக்குப் பிடித்த நாவல்களை, சிறுகதைகளைத் தமிழிலிருந்து தெலுங்கிற்கும், தெலுங்கிலிருந்து தமிழுக்கும் மொழிபெயர்த்து வருகிறார். எண்டமூரி வீரேந்திரநாத்தின் சிறுகதை, நாவல்களை அனுமதி பெற்று மொழிபெயர்த்தார். அவரது புகழ்பெற்ற ‘அந்தர்முகம்’ நாவலை இவர் மொழிபெயர்க்க, பிரபல அல்லயன்ஸ் பதிப்பகம் அதனை வெளியிட்டு ஊக்கப்படுத்தியது. ஆந்திராவின் புகழ்பெற்ற கம்யூனிஸ்ட் போராளியான கொண்டபல்லி கோடேஸ்வரம்மாவின் வரலாற்றை ‘ஆளற்ற பாலம்’ என்ற தலைப்பில் இவர் மொழிபெயர்த்துள்ளார்.\n\nSection::::படைப்புகள்.\nSection::::எண்டமூரி வீரேந்திரநாத்தின் புகழ்பெற்ற படைப்புகள்.\n1.தளபதி \n2.பிரளயம் \n3.லேடீஸ் ஹாஸ்டல் \n4.ரிஷி \n5.தூக்குத் தண்டனை \n6.பணம் மைனஸ் பணம் \n7.துளசி தளம் \n8.மீண்டும் துளசி\n\nபோன்றவற்றைத் தமிழ் வாசகர்கள் பரவலாக அறிய இவர் காரணமானார்.\n\nSection::::யத்தனபூடி சுலோசனா ராணியின் நூல்கள்.\nதெலுங்கு இலக்கிய உலகின் மிக முக்கிய எழுத்தாளரும், ‘நாவல் ராணி’ என்று போற்றப்படுபவருமான யத்தனபூடி சுலோசனா ராணியின் நூல்கள் பலவற்றையும் தமிழில் மொழிபெயர்த்து அளித்தார். அவை\n1.சங்கமம் \n2.மௌன ராகம் \n3.நிவேதிதா \n4.சம்யுக்தா \n5.தொடுவானம்\n\nSection::::ஓல்காவின் படைப்புகள்.\n1.மானவி \n2.சுஜாதா \n3.மீட்சி\n\nSection::::தமிழிலிருந்து தெலுங்கிற்கு.\nஅசோகமித்திரன், ஜெயகாந்தன், சுஜாதா, வாசந்தி, சிவசங்கரி, அனுராதா ரமணன், உஷா சுப்பிரமணியன், இந்திரா பார்த்தசாரதி எனப் பலரது படைப்புகளை வழங்கியிருக்கிறார். மேலும் இவர் 60க்கும் மேற்பட்ட நூல்களை மொழிபெயர்த்துள்ளார்.\n\n"}
{"id": "311977", "url": "https://ta.wikipedia.org/wiki?curid=311977", "title": "லலிதாகுமாரி", "text": "லலிதாகுமாரி\n\nலலிதாகுமாரி, ஒரு தெலுங்கு எழுத்தாளர். இவருடைய புனைபெயர் ஓல்கா.\n\nSection::::வாழ்க்கைக்குறிப்பு.\nஇவர் ஆந்திரப் பிரதேசத்தின் மிகப்பெரிய நகரமான குண்டூரில் பிறந்தவர். காங்கிரசினுடைய நூலகம் ஓல்காவின் முக்கியமான பனிரெண்டு படைப்புகளை வெளியிட்டுள்ளது. ஒல்கா தனது படைப்புகளில் பெண் சமத்துவத்தையும் பெண்களின் வாழ்க்கை முறைகளையும் சுட்டிக்காட்டியுள்ளார்.\n\nSection::::படைப்புகள்.\nஇவரது படைப்புகள்:\n\nஇவற்றை கௌரி கிருபானந்தன் என்ற மொழிபெயர்ப்பாளர் தமிழில் மொழிபெயர்த்துள்ளார்.\n"}
{"id": "311978", "url": "https://ta.wikipedia.org/wiki?curid=311978", "title": "ஏவுகணை நுட்பம் கட்டுப்படுத்தும் அமைப்பு", "text": "ஏவுகணை நுட்பம் கட்டுப்படுத்தும் அமைப்பு\n\nஏவுகணை நுட்பம் கட்டுப்படுத்தும் அமைப்பு என்பது பலநாடுகள் உறுப்பு வகிக்கும் ஏவுகணை நுட்ப ஏற்றுமதியை கட்டுப்படுத்தும் அமைப்பாகும். இதில் 35 நாடுகள் உறுப்பினர்களாக உள்ளன. ஏவுகணை நுட்பம் பரவுவதை தடுப்பதும் 500 கிலோ எடையுடன் 300 கிமீ தூரம் செல்லும் ஆளில்லா வானூர்தி நுட்ப ஏற்றுமதியை தடை செய்வதும் இதன் பணியாகும். இதன் உறுப்பு நாடுகளின் பணி\\செயல்பாடுகள் தன்னார்வமானது எந்த நாட்டையும் அமைப்பின் குறிக்கோளுக்கு மாறாக செயல் பட்டதென்றால் தண்டிக்கமுடியாது.\n\nSection::::வரலாறு.\nஏழு பேர் குழு எனப் பொருள் தரும் ஜி7 அதாவது பிரான்ஸ், இத்தாலி, ஜெர்மனி, ஜப்பான், ஐக்கிய அமெரிக்க மாநிலங்கள், ஐக்கிய இராச்சியம், கனடா ஆகியவற்றால் ஏவுகணை நுட்பம் ஏற்றுமதியாவதை தடுப்பதற்காகவும் 500 கிலோ எடைக்கு மேல் 300 கிமீ தூரம் செல்லும் செலுத்து நுட்பம் ஏற்றுமதியாவதை தடுப்பதற்காகவும் 1987 ஏப்ரல் மாதம் உருவாக்கப்பட்டது..\n"}
{"id": "311979", "url": "https://ta.wikipedia.org/wiki?curid=311979", "title": "ச. பவனாந்தம் பிள்ளை", "text": "ச. பவனாந்தம் பிள்ளை\n\nச. பவனாந்தம் பிள்ளை என்பவர் தமிழறிஞராவார். இவர் ஆங்கிலமும் தமிழும் கற்ற அறிஞர். காவலர் துறையில் 35 ஆண்டுகள் பணியாற்றியவர். பல தமிழ் நூல்களை அச்சிட்டவர். இவர் பெயரால் வெளிவந்திருக்கும் நன்னூல் காண்டிகை உரை இராமநுசகவிராயர், சங்கர நமச்சிவாயர் முதலியோர் உரைகளை தழுவி எழுதப்பட்டதாகும்.இக்காண்டிகையின் இறுதியில், நன்னூல் சூத்திரங்களோடு ஒத்த தொல்காப்பியச் சூத்திரங்கள் காட்டப்பட்டுள்ளன. இவை ஒப்பு நோக்கில் படிப்பார்க்குப் பெரிதும் பயன்படும்.\n"}
{"id": "311985", "url": "https://ta.wikipedia.org/wiki?curid=311985", "title": "அட்டானு தாசு", "text": "அட்டானு தாசு\n\nஅட்டானு தாசு \"(Atanu Das)\" 1992 ஆம் ஆண்டு ஏப்ரல் 5 ஆம் நாள் பிறந்த ஓர் இந்திய வில்லாளர் ஆவார். ஆண்களுக்கான தனிநபர் மற்றும் அணிப்பிரிவுகளில் கூட்டுவில் போட்டிகளில் இந்தியாவின் சார்பாக பங்கேற்று வருகிறார். 2008 ஆம் ஆண்டு முதல் அனைத்துலக வில்வித்தைப் போட்டிகளில் பங்கேற்று வரும் அட்டானு தாசு, உலகத் தரவரிசையில் தற்பொழுது 22 ஆவது இடத்தைப் பிடித்து தொடர்ந்து விளையாடி வருகிறார்.\n\n2013 ஆம் ஆண்டு கொலம்பியாவில் நடைபெற்ற உலகக்கோப்பை வில்வித்தைப் போட்டியில் கலப்பு இரட்டையர் பிரிவில் அட்டானு தாசு, தீபிகா குமாரியுடன் இணைந்து போட்டியிட்டு வெண்கலப் பதக்கத்தை வென்றார். கொல்கத்தாவிலுள்ள பாரத் பெட்ரோலியம் நிறுவனத்தில் தற்பொழுது இவர் பணிபுரிந்து வருகிறார்.\n\nவில்வித்தைப் போட்டியில் திறமையுள்ள நம்பிக்கை நட்சத்திரமாக விளங்கும் இந்தியரான அட்டானுதாசு தன்னுடைய 14 ஆவது வயதில் பயிற்சியாளர் மித்து தாவிடம் பயிற்சி பெற்றுவந்தார். பின்னர் 2008 ஆம் ஆண்டில் டாட்டா வில்வித்தைக் கழகத்திற்குச் சென்று கொரியப் பயிறேசியாளர் இலிம் சாயெ வோங்கிடம் பயிற்சி பெற்றார்.\n\n"}
{"id": "311992", "url": "https://ta.wikipedia.org/wiki?curid=311992", "title": "அகிலன் கண்ணன்", "text": "அகிலன் கண்ணன்\n\nஅகிலன் கண்ணன் தமிழக எழுத்தாளரும், பதிப்பாளரும் ஆவார். இவர் எழுத்தாளர் அகிலனின் மகன் அகிலன் கண்ணன் ஆவார்.\n\n"}
{"id": "311997", "url": "https://ta.wikipedia.org/wiki?curid=311997", "title": "உஷா சுப்பிரமணியன்", "text": "உஷா சுப்பிரமணியன்\n\n1982ல் நடந்த உலக எழுத்தாளர் மாநாட்டில் இந்தியாவின் சார்பில் அழைக்கப்பட்ட முதல் இந்தியப் பெண் எழுத்தாளர். இவரின் காக்கைச் சிறகினிலே நாவல் ஜப்பானிய மொழியில் மொழி பெயர்க்கப்பட்டுள்ளது. விளம்பர, வியாபார ஆவணப் படங்கள், 347க்கும் மேல் தயாரித்துள்ளார். பரதநாட்டியம் மற்றும் ஓவியத்தில் தேர்ச்சி பெற்றவர். உலக சிறந்த சிறுகதைகள் தொகுப்பில் இவரின் மூன்று கதைகள் உள்ளன.உஷா சுப்பிரமணியன் கதைகள் பாகம் 1 ; பாகம் 2 இலக்கிய சிந்தனை பரிசு 1995ல் திரில் திரில் சிறுகதைக்கும் 2002ல் லட்சுமி சிறுகதைக்கும் கிடைத்துள்ளது.\n"}
{"id": "312000", "url": "https://ta.wikipedia.org/wiki?curid=312000", "title": "என். கணேசன்", "text": "என். கணேசன்\n\nஎன். கணேசன் (N.Ganeshan) தமிழக எழுத்தாளர், கோவையில் உள்ள விஜயா வங்கியில் பணிபுரிகிறார். தனது எழுத்துப் பணியை ஆனந்த விகடனில் துவங்கி அதன்பின் பல பத்திரிக்கைகளில் சிறுகதைகள், ஆன்மீகக் கட்டுரைகள், தன்னம்பிக்கை கட்டுரைகள் எழுதியுள்ளார். தி இந்து நாளிதழிலும் சில ஆங்கிலக் கட்டுரைகள் எழுதியுள்ளார். புதினங்கள் உட்படப் பல நூல்களை எழுதியுள்ளார்.அமேசான் கிண்டிலிலும் இவரது நூல்கள் வெளியாகியுள்ளது.\n\n\nSection::::எழுதிய நூல்கள்.\nதினத்தந்தியில் 2013-14ல் ஒரு வருடம் அறிவார்ந்த ஆன்மிகம் தொடரும் 2014-15ல் மகாசக்தி மனிதர்கள் என்ற தொடரும் எழுதியுள்ளார். இத்தொடர்களை தினத்தந்தி நூலாக 2016ல் வெளியிட்டுள்ளது. வூடூ, அகோரிகள், ஷாமன்கள் குறித்த “அமானுஷ்ய ஆன்மிகம்” என்ற தொடர் 2017 ஆம் ஆண்டு தினத்தந்தியில் வெளிவந்தது.\nஅமேசான் கிண்டிலில் “Attain Success & Retain Peace” என்ற முதல் ஆங்கில நூலும், \"விதி எழுதும் விரல்கள்\" என்ற நாவலும் வெளியாகியுள்ளது.\n\n\n"}
{"id": "312006", "url": "https://ta.wikipedia.org/wiki?curid=312006", "title": "1933 இம்பீரியல் ஏயர்வேசு ருய்ச்சேலேடே விபத்து", "text": "1933 இம்பீரியல் ஏயர்வேசு ருய்ச்சேலேடே விபத்து\n\n1933 இம்பீரியல் ஏயர்வேசு ருய்ச்சேலேடே விபத்து (\"1933 Imperial Airways Ruysselede crash\") எனும் இந்த நடு வான் வானூர்தி விபத்து, 1933-ம் ஆண்டு டிசம்பர் 30-ம் நாளன்று, பெல்ஜியத்தின் 'மேற்கு ப்ளாண்டர்ஸ்' (\"West Flanders\") பிராந்தியத்தில் உள்ள \"ருய்ச்சேலேடே\" (\"Ruysselede\") எனும் பகுதி அருகே வானொலி உயர் கோபுரத்தின் மீது மோதி நொறுங்கி விபத்துக்குள்ளானது. விபத்துக்குள்ளான \"அவ்ரோ பத்து\" (\"Avro Ten\") வகையைச் சார்ந்த (பதிவு எண்:G-ABLU) இவ்வானூர்தி விபத்தில், பயணித்த பத்துப்பேர்களும் கொலையுண்டனர்.\n"}
{"id": "312007", "url": "https://ta.wikipedia.org/wiki?curid=312007", "title": "1900 கோடைக்கால ஒலிம்பிக் போட்டிகளில் இந்தியா", "text": "1900 கோடைக்கால ஒலிம்பிக் போட்டிகளில் இந்தியா\n\n1900 கோடைக்கால ஒலிம்பிக் போட்டிகளில் இந்தியாவிலிருந்து ஒரேஒரு போட்டியாளர் பங்கேற்றார். பிரான்சின் பாரிசில் நடந்த இந்தப் போட்டிகளில் இவ்வாறாக இந்தியா தற்கால ஒலிம்பிக் போட்டிகளில் முதல் முறையாகப் பங்கேற்றது. இந்தியா விடுதலை பெறாதிருந்த காலமெனினும் ஒலிம்பிக் வரலாற்றாளர்கள் இந்தியாவின் முடிவுகளைத் தனியாகவே தொகுத்து வந்துள்ளனர். இந்தியாவின் சார்பாக நார்மன் பிரிட்ச்சர்டு பங்கேற்றார். \n2005இல் தடகள விளையாட்டுக் கூட்டமைப்புகளின் பன்னாட்டுச் சங்கம் 2004 கோடைக்கால ஒலிம்பிக் விளையாட்டுப் போட்டிகளின் அலுவல்முறையாக தடகளப் போட்டிகளின் புள்ளிவிவரங்களை வெளியிடுகையில் வரலாற்றுப் பகுதியில் பிரிட்ச்சர்டு 1900இல் பெரிய பிரித்தானியாவிற்காக விளையாடியதாக பதிந்துள்ளது. இதனை ஆராய்ந்த ஒலிம்பிக் வரலாற்றாளர்கள் சூன் 1900இல் நடந்த பிரித்தானிய தட கள சங்கம் நடத்திய தகுதிப் போட்டியில் வென்று பெரிய பிரித்தானியா சார்பாக விளையாடியதாக அறிந்தனர். \nஇருப்பினும் பன்னாட்டு ஒலிம்பிக் குழு பிரிட்சர்டு இந்தியா சார்பில் பங்கேற்றதாகவே கருதுகின்றது.\n\nSection::::போட்டி முடிவுகள்.\nSection::::தட களப் போட்டிகள்.\nபிரிட்ச்சர்டு தட களப் போட்டிகளில், ஐந்து போட்டிகளில் பங்கேற்றார். இவற்றில் இரண்டில் இரண்டாவதாக வந்தார்.\n\n"}
{"id": "312011", "url": "https://ta.wikipedia.org/wiki?curid=312011", "title": "நார்மன் பிரிட்சர்டு", "text": "நார்மன் பிரிட்சர்டு\n\nநார்மன் கில்பெர்ட்டு பிரிட்சர்டு (Norman Gilbert Pritchard) பின்னாளில் திரைப்படங்களில் நார்மன் டிரெவோர், (23 சூன் 1877 – 31 அக்டோபர் 1929) இந்தியா சார்பாக 1900 ஒலிம்பிக்கில் தடகள விளையாட்டுப் போட்டிகளில் பங்கேற்றவர். இவர் பின்னாளில் ஹாலிவுட் நடிகராகவும் நியூயார்க் நகரத்தின் பிராடுவே அரங்கு கலைஞராகவும் விளங்கினார். பிரித்தானியப் பெற்றோர்க்குப் பிறந்த நார்மன் 1905இல் நிரந்தரமாக பெரிய பிரித்தானியாவிற்குக் குடிபெயர்ந்தார்.\n"}
{"id": "312017", "url": "https://ta.wikipedia.org/wiki?curid=312017", "title": "இலக்சன் சந்தக்கன்", "text": "இலக்சன் சந்தக்கன்\n\nஇலக்சன் சந்தக்கன் (\"Lakshan Sandakan\", பிறப்பு: சூன் 10, 1991) இலங்கையின் தொழில்-சார் துடுப்பாட்ட வீரர் ஆவார். இவர் இலங்கைத் துடுப்பாட்ட அணியில் தேர்வுப் போட்டிகளிலும், உள்ளூரில் முதல் தர ஆட்டங்களிலும் விளையாடி வருகிறார். இவர் இலங்கை அணிக்காக தேர்வுத் துடுப்பாட்டம், ஒருநாள் பன்னாட்டுத் துடுப்பாட்டம் மற்றும் பன்னாட்டு இருபது20 போட்டிகளில் விளையாடி வருகிறார்.\n\nSection::::சர்வதேச போட்டிகள்.\n2016 சூலையில் இவர் ஆத்திரேலியாவுக்கு எதிரான தொடரில் இலங்கைத் தேர்வு அணியில் சேர்க்கப்பட்டார். 2016 சூலை 26 இல் தனது முதலாவது தேர்வுப் போட்டியை ஆத்திரேலிய அணிக்காக விளையாடி, தனது முதலாவது தேர்வு இலக்காக ஆத்திரேலியாவின் மிட்செல் மார்சை வீழ்த்தினார். முதலாவது தேர்வில் இவர் மொத்தம் 7 இலக்குகளைக் கைப்பற்றினார். இந்தப் போட்டியின் முதல் ஆட்டப்பகுதியில் 21 ஓவர்கள் வீசி 58 ஓட்டங்கள்விட்டுக்கொடுத்து 4 இலக்குகளைக் கைப்பற்றினார். இதில் 3 ஓவர்களை \"மெய்டனாக\" வீசினார். துடுப்பாட்டத்தில் 21 பந்துகளில் இறுதிவரை ஆட்டமிழக்காமல் 19 ஓட்டங்களை எடுத்தார். இதன் இரண்டாவது ஆட்டப்பகுதியில் 25 ஓவர்கள் வீசி 49 ஓட்டங்கள் விட்டுக்கொடுத்தார். இதில் 8 ஓவர்களை \"மெய்டனாக\" வீசினார். இதில் 7 பந்துகளில் 9 ஓட்டங்களை எடுத்தார்.\n\nஆகஸ்டு 21, 2016 கொழும்புவில் நடைபெற்ற ஆத்திரேலியத் துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டப் போட்டியில் இவர் அறிமுகமானார். இவர் வீசிய முதல் ஓவரில் மேத்யூ வேடின் இலக்கினை வீழ்த்தினார். இந்தப் போட்டியில் 5 ஓவர்கள்வீசி 33 ஓட்டங்களை விட்டுக்கொடுத்து 3 இலக்குகளைக் கைப்பற்றினார்.\n\nசனவரி, 2017 ஆம் ஆண்டில் தென்னாபிரிக்கத் துடுப்பாட்ட அணிக்கு எதிரான பன்னாட்டு இருபது20 போட்டியில் விளையாடும் வாய்ப்பினைப் பெற்றார். 22 சனவரி , 2017 இல் இந்த அணிக்கு எதிராக அறிமுகமானார். இவர் வீசிய முதல் பந்திலேயே இலக்கினைக் கைப்பற்றினார். இதன்மூலம் முதல்பந்திலேயே இலக்கினைக் கைப்பற்றிய முதல் இலங்கை வீரர் எனும் சாதனை படைத்தார். இந்தப் போட்டியில் 4 ஓவர்கள் வீசி 4 இலக்குகளைக் கைப்பற்றினார். இவரின் பந்துவீச்சு சராசரி 5.75 ஆகும். இந்தப் போட்டியில் 3 இலக்குகள் வித்தியாசத்தில் இலங்கை அணி வெற்றி பெற்றது.\n\nசூலை 2, 2017 இல் சிம்பாப்வே துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டப் போட்டியில் 52 ஓட்டங்கள் விட்டுக்கொடுத்து 4 இலக்குகளைக் கைப்பற்றினார். இந்தப் போட்டியில் இலங்கை அணி 7 இலக்குகள் வித்தியாசத்தில் வெற்றி பெற்றது. இந்தப் போட்டியில் முதல்முறையாக ஆட்டநாயகன் விருது பெற்றார். முத்தையா முரளிதரன் பன்னாட்டுத் துடுப்பாட்ட அரங்கத்தில் நடைபெற்ற இந்தியத் துடுப்பாட்ட அணிக்கு எதிரான மூன்று தேர்வுத் துடுப்பாட்டங்கள் கொண்ட தொடரில் விளையாடும் வாய்ப்பினைப் பெற்றார். இந்தத் தொடரில் இரண்டாவது போட்டியில் முதல்முறையாக 5 இலக்குகளைக் கைப்பற்றினார். ஆனால் இந்தப் போட்டியில் இலஙகை அணி தோல்வியடைந்தது. இந்தப் போட்டியில் இன்னிங்ஸ் மற்றும் 171 ஓட்டங்கள் வித்தியாசத்தில் இந்திய அணி வெற்றிபெற்றது. மேலும் இலங்கையை அதன் சொந்த மண்ணில் முதல்முறையாக தொடரை முழுமையாக வென்றது.\n\nபுது தில்லியில் நடைபெற்ற தேர்வுத் துடுப்பாட்டப் போட்டியில் 100 ஓட்டங்கள் விட்டுக்கொடுத்து 4 இலக்குகளைக் கைப்பற்றினார். காற்றின் மாசு காரணமாக இந்தப் போட்டி இரண்டு நாள்களிலேயே முடிவுக்கு வந்தது. இந்தப் போட்டியில் தினேச்ந்ஹ் சந்திமால் 150 ஓட்டங்கள் அடிப்பதற்கு உதவினார்.\n"}
{"id": "312020", "url": "https://ta.wikipedia.org/wiki?curid=312020", "title": "குங்கு முகம்மது", "text": "குங்கு முகம்மது\n\nகுங்கு முகம்மது புதன்புராக்கல் \"(Kunhu Muhammed Puthanpurakkal)\" ஓர் இந்திய ஓட்டப்பந்தய வீரராவார். 1987 ஆம் ஆண்டு மார்ச்சு 5 இல் பிறந்த குங்கு முகம்மது 400 மீட்டர் ஓட்டத்தில் நிபுணத்துவம் பெற்றவராகத் திகழ்கிறார். 2016 இரியோ ஒலிம்பிக் போட்டிகளில் 4 X 400 மீட்டர் தொடர் ஓட்டப்போட்டியில் இந்தியாவின் சார்பில் ஓடுவதற்கு இவர் தகுதி பெற்றார்.\n\n2016 ஆம் ஆண்டு சூலை மாதத்தில் பெங்களூருவில் நடைபெற்ற தேசிய 4 × 400 மீட்டர் ஓட்டப்போட்டியில் குங்கு முகம்மது இடம்பெற்றிருந்த குழு வெற்றி பெற்றது. இவ்வெற்றியின் மூலம் ஒலிம்பிக் போட்டிகளில் பங்கேற்கும் தகுதியையும் பெற்றது. குங்கு முகம்மது, முகம்மது அனாசு, அய்யாசாமி தருண் மற்றும் ஆரோக்கிய இராசீவ் கொண்ட நால்வர் அணி நான்கு வாரங்களுக்கு முன் துருக்கியில் நிகழ்த்தியிருந்த அவர்களின் 3:02.17 சாதனையை 3:00:91 நிமிடத்தில் ஓடிமுடித்து ஒரு தேசிய சாதனையைப் படைத்தது. மேம்பட்ட இச்செயல்திறன் குங்கு முகம்மது நால்வர் அணியை உலகத்தரவரிசையில் 13 ஆவது இடத்திற்கு உயர்த்தியது \n"}
{"id": "312022", "url": "https://ta.wikipedia.org/wiki?curid=312022", "title": "1964 கோடைக்கால ஒலிம்பிக் விளையாட்டுப் போட்டிகள்", "text": "1964 கோடைக்கால ஒலிம்பிக் விளையாட்டுப் போட்டிகள்\n\n1964 கோடைக்கால ஒலிம்பிக் விளையாட்டுக்கள், ( \"1964 Summer Olympics\") அலுவல்முறையாக ,சப்பானின் தோக்கியோவில் 1964ஆம் ஆண்டு அக்டோபர் 10 முதல் 24 வரை நடத்தப்பட்ட பன்னாட்டு பல்துறை விளையாட்டுப் போட்டிகள் ஆகும். தோக்கியோ நகருக்கு 1940 கோடைக்கால ஒலிம்பிக் விளையாட்டுப் போட்டிகளை நடத்த முடிவாயிருந்தது; ஆனால் சப்பான் சீனா மீது படையெடுத்ததால் இந்த வாய்ப்பு எல்சிங்கிக்குத் தரப்பட்டது; ஆனால் இதுவும் இரண்டாம் உலகப் போர் காரணமாக கைவிடப்பட்டது.\n\n1964 கோடைக்கால ஒலிம்பிக் விளையாட்டுக்கள் ஆசியாவில் நடத்தப்பட்ட முதல் ஒலிம்பிக் விளையாட்டுக்களாகும். இந்த விளையாட்டுப் போட்டிகளில் முதல்முறையாக விளையாட்டுக்களில் இனவொதுக்கலை கண்டித்து தென்னாபிரிக்கா ஒலிம்பிக் போட்டிகளில் பங்கேற்க தடை விதிக்கப்பட்டது. (இருப்பினும் தென்னாபிரிக்கா 1964இல் தோக்கியோவில் நடந்த மாற்றுத்திறனாளர் ஒலிம்பிக்கில் பங்கேற்க அனுமதிக்கப்பட்டனர்.) தோக்கியோவிற்கு ஒலிம்பிக்கை ஏற்றுநடத்தும் உரிமையை மேற்கு செருமனியில் மே 26, 1959இல் கூடிய 55வது பன்னாட்டு ஒலிம்பிக் குழுவின் அமர்வு வழங்கியது.\nSection::::நடத்தும் நகரத் தேர்வு.\nமேற்கு செருமனியின் மியூனிக் நகரில் மே 26, 1959இல் நடந்த பன்னாட்டு ஒலிம்பிக் குழுவின் 55வது அமர்வில் தோக்கியோவிற்கு ஒலிம்பிக்கை நடத்தும் உரிமை வழங்கப்பட்டது; டிட்ராய்ட், பிரசெல்சு மற்றும் வியன்னா நகரங்கள் தோல்வியுற்றன.\n\n1960இல் தனது முயற்சியில் தோற்ற ரொறன்ரோ மீண்டும் 1964க்கு முயன்றது; ஆனால் இறுதிச் சுற்றுக்கு முன்னேறவில்லை. \nSection::::பங்கேற்ற தேசிய ஒலிம்பிக் குழுக்கள்.\n1964ஆம் ஆண்டு ஒலிம்பிக்கில் மொத்தம் 93 நாடுகள் பங்கேற்றன. 16 நாடுகள் முதன்முதலாக ஒலிம்பிக்கில் பங்கேற்றன: அல்சீரியா, கமரூன், சாட், கொங்கோ, கோட் டிவார் (\"ஐவரி கோஸ்ட்\" என), டொமினிக்கன் குடியரசு, லிபியா (போட்டியிடவில்லை), மடகாசுகர், மலேசியா, மாலி, மங்கோலியா, நேபாளம், நைஜர், வடக்கு ரொடீசியா (நிறைவு விழாவன்று சாம்பியா என்ற முழுச் சுதந்திர நாடானது), செனிகல், மற்றும் தன்சானியா (\"தாங்கனியகா\" என). கிழக்கு செருமனியிலிருந்தும் மேற்கு செருமனியிலிருந்தும் போட்டியாளர்கள் \"செருமானிய ஐக்கிய அணி\" என 1956 முதல் 1964 வரை பங்கேற்று வந்தனர். 1962 ஆசிய விளையாட்டுப் போட்டிகளின் போது இசுரேல், தாய்வான் நாட்டு விளையாட்டாளர்களுக்கு அனுமதி விசா வழங்க மறுத்தமையால் இந்தோனேசியா தோக்கியோ ஒலிம்பிக் விளையாட்டுக்களில் பங்கேற்க தடை விதிக்கப்பட்டது. \n\nSection::::பதக்கங்கள்.\n1964 கோடைக்கால ஒலிம்பிக் போட்டிகளில் மிகக் கூடுதலாக பதக்கங்கள் வென்ற முதல் பத்து நாடுகள்: \nமரபார்ந்து, நாடுகள் முதலில் அவை பெற்ற தங்கப் பதக்கங்கள், பின்னர் வெள்ளிப் பதக்கங்கள் இறுதியாக வெங்கலப் பதக்கங்களின் அடிப்படையில் தரவரிசைப்படுத்தப்படுகின்றன.\n\n"}
{"id": "312028", "url": "https://ta.wikipedia.org/wiki?curid=312028", "title": "1597", "text": "1597\n\nஆண்டு 1597 (MDXCVII) கிரெகொரியின் நாட்காட்டியில் ஒரு புதன்கிழமையில் துவங்கிய ஒரு சாதாரண ஆண்டு ஆகும். பழைய 10-நாட்கள் பின்தங்கிய யூலியன் நாட்காட்டியில் இது சனிக்கிழமையில் ஆரம்பமான ஒரு சாதாரண ஆண்டாகும்.\n\n\n"}
{"id": "312041", "url": "https://ta.wikipedia.org/wiki?curid=312041", "title": "ஹொலிவூட் (வட அயர்லாந்து)", "text": "ஹொலிவூட் (வட அயர்லாந்து)\n\nஹொலிவுட் (\"Holywood\") என்பது வட அயர்லாந்து தலைநகர் பெல்பாஸ்ட் பெருநகரப் பகுதியிலுள்ள ஒரு புறநகராகும். இது பங்கோரிட்கும் பெல்பாஸ்ட்டிக்கும் இடையில் காணப்படும் பெல்பாஸ்ட் ஏரியின் கரையில், 755 ஏக்கர்ஸ் நிலப்பரப்பைக்கொண்ட நகரமாகவும் ஒரு சிவில் திருச்சபையாகவும் இருக்கின்றது. ஹொலிவூட் பரிமாற்றமும் பெல்பாஸ்ட் நகர விமான நிலையமும் அருகிலே உள்ளது. வருடாந்த ஜஸ்ஸ் மற்றும் ப்ளூஸ் விழாக்கள் இந்நகரை அலங்கரிக்கும்.\n"}
{"id": "312046", "url": "https://ta.wikipedia.org/wiki?curid=312046", "title": "வில்லாந்திரா ஏரிப் பகுதி", "text": "வில்லாந்திரா ஏரிப் பகுதி\n\nவில்லாந்திரா ஏரிப் பகுதி என்பது, ஆசுத்திரேலியாவின் நியூ சவுத் வேல்சின் தொலை மேற்குப் பகுதியில் அமைந்துள்ள ஒரு உலக பாரம்பரியக் களம் ஆகும். வில்லாந்திரா ஏரிப் பகுதியே ஆசுத்திரேலியப் பழங்குடிகளான முதி முதி, நியியாம்பர், பர்க்கின்சி ஆகியோரின் மரபுவழிச் சந்திப்பு இடம். 240,000 எக்டேர் (590,000 ஏக்கர்) பரப்பளவு கொண்ட இந்தப் பகுதி, 1981ல் இடம்பெற்ற உலக பாரம்பரியக் குழுவின் 5ம் அமர்வில் உலக பாரம்பரியக் களங்களின் பட்டியலில் சேர்க்கப்பட்டது.\n\nஇப்பகுதி, இயற்கை அம்சங்களையும், பண்டைய மனித நாகரிகம் சார்ந்த தனித்துவமான எடுத்துக்காட்டுக்களைக் கொண்ட முக்கியமான பண்பாட்டு அம்சங்களையும் உள்ளடக்கியுள்ளது. உலகின் மிகப்பழைய சுடலையும் (பிணம் எரியூட்டும் இடம்) இப்பகுதியிலேயே உள்ளது. இப்பகுதியின் ஒரு சிறிய பிரிவு முங்கோ தேசியப் பூங்காவாகப் பாதுகாக்கப்பட்டு வருகிறது. \n\nஇவ்விடத்துக்கான உலக பாரம்பரியத் தகுதி 1981ல் கிடைத்தது. 21 மே 2007ல் 2003ன் சூழல் மற்றும் மரபுரிமைச் சட்டத் திருத்தச் சட்டமூலத்தின் கீழ்,\nஆசுத்திரேலிய தேசிய மரபுரிமைப் பட்டியலில் சேர்த்து அரசிதழ் அறிவிப்பு வெளியானது. \n\nSection::::சிறப்பு.\nவில்லாந்திரா ஏரிப் பகுதியின் சிறப்புக் குறித்துப் பல்வேறு தகவல்கள், உலக மரபுரிமைப் பட்டியலின் பொறிப்பில் தரப்பட்டுள்ளன.\n\nகுறைந்த உயரம் கொண்ட, பனியாற்றுத் தோற்றம் இல்லாத, பிளீசுத்தோசீன் நிலத்தோற்றப் பதிவுகளைக் கொண்ட வில்லாந்திரா ஏரிப் பகுதி, தனித்துவமான படிவுகள், நில உருவாக்கம், மண்கள் ஆகியவற்றோடு கூடிய ஏஞ்சு ஏரித் தொகுதியாக உள்ளது. அத்துடன், பிந்திய பிளிசுத்தோசீன், சிறப்பாக இறுதிப் 100,000 ஆண்டுகளுக்குரிய பனியூழி-இடைப்பனியூழிக் காலநிலை ஏற்றத்தாழ்வுகள் குறித்த தனித்துவமான பதிவுகளையும் இது கொண்டுள்ளது. 18,500 ஆண்டுகளுக்கு முன்னர் ஒரு ஏரிச் சூழல்மண்டலமாக இல்லாமல் போய்விட்ட வில்லேந்திரா ஏரிகள், மனிதர்கள் தற்கால வடிவத்துக்குக் கூர்ப்படைந்த பிளீசுத்தோசீன் காலத்தின் உயிரினங்களைப் பதிவு செய்வதற்கான நிலைமைகளைக் கொண்டுள்ளன.\n\nஇங்குள்ள சிதைவுறாப் பாறை அடுக்குச் சூழல், \"ஓமோ சப்பியன்சு சப்பியன்சு\"களின் பொருளாதார வாழ்க்கையை மீட்டுருவாக்கம் செய்வதற்கான சிறப்பான சான்றுகளைத் தருகின்றன. இங்கு காணப்படும் அடுப்புகள், கற்கருவிகள், உயிரின ஓட்டுக் கழிவுகள் போன்ற தொல்லியல் எச்சங்கள் உள்ளூர் வழங்களுக்கேற்ற தகவமைவு, மாறும் இயற்கைச் சூழலுக்கும் மனிதப் பண்பாட்டுக்கும் இடையிலான தொடர்புகள் போன்றவற்றையும் காட்டுகின்றன. வயிற்றில் பை கொண்ட பெரிய பாலூட்டி இனங்களுக்கு உரிய சிறப்பாகப் பாதுகாக்கப்பட்ட பல புதைபடிவங்களும் இங்கே கிடைத்துள்ளன.\n\nஆப்பிரிக்காவுக்கு வெளியே \"ஓமோ சப்பியன்சு சப்பியன்சு\" குறித்த சில மிகப்பழைய சான்றுகள் வில்லாந்திராவில் உள்ளன. 42,000 ஆண்டுகளுக்கு முன்னரே மனிதர்கள் ஆசுத்திரேலியாவரை பரவியிருந்ததற்கான சான்றுகளும் இங்கே கிடைக்கின்றன. இற்றைக்கு 40,000 ஆண்டுகளுக்கு முற்பட்டதும் உலகிலேயே மிகவும் பழமையானதுமான, சடங்கு முறையில் பிணங்கள் எரியூட்டப்பட்ட சுடலை இருந்ததற்கான சான்றுகளும் இவ்விடத்தில் கிடைத்துள்ளன. இற்றைக்குப் 18,000 ஆண்டுகளுக்கு முற்பட்ட சிக்கலான தாவர உணவு சேகரிப்பு முறைகள் தொடர்பான தகவல்களும் கிடைத்துள்ளன. காட்டுப் புல் விதைகளில் இருந்து மாவு செய்வதற்கான அரைக்கும் கற்கள், மத்திய கிழக்குப் பகுதியில் இவை பயன்பட்ட அதே காலத்தில் இங்கும் பயன்பட்டமைக்கான சான்றுகளும் கிடைத்துள்ளன.\n\n\n"}
{"id": "312048", "url": "https://ta.wikipedia.org/wiki?curid=312048", "title": "அல்-பிருனி", "text": "அல்-பிருனி\n\nஅல்-பீரூனி (Al-Bīrūnī) என்ற அபூ இராய்ஹான் முகம்மத் இபின் அகமத் அல்-பிரூனீ (Al-Bīrūnī alias Abū Rayḥān Muḥammad ibn Aḥmad Al-Bīrūnī ) (பிறப்பு: 4/5 செப்டம்பர் 973 - இறப்பு: 13 டிசம்பர் 1048) நவீன பாரசீக மொழியில் இவரை \"அபூ இராய்ஹான் பிரூனீ\" என்றழைப்பர்.) வரலாறு, வானவியல், சோதிடம், புவியியல் ஆகிய துறைகளில் அறிஞராக விளங்கியவர். \"தாரிக் அல்-இந்த்\" எனும் இந்திய வரலாற்று நூலை எழுதியதின் மூலம் இந்தியவியலுக்கு பெரும் பங்காற்றியவர்.\n\nமத்திய கால இசுலாமிய அறிஞரான அல்பீரூனி, இயற்பியல், கணக்கு, வானவியல், இயற்கை அறிவியல், மொழியியல், வரலாறு ஆகிய துறைகளில் பெரும் பங்காற்றியவர். அரபு, பாரசீகம், கிரேக்கம், யூதம், சிரியாக் மற்றும் சமசுகிருத மொழிகளில் பெரும் புலமை பெற்றவர். தற்கால மத்திய கிழக்கு ஆப்கானித்தானின் கஜினி மாகாணத்தில் அதிக காலம் வாழ்ந்தவர்.\n\n1017இல் இந்தியத் துணைக்கண்டத்தின் மேற்கு, கிழக்கு, வடக்கு மற்றும் மத்தியப் பகுதிகளில் பயணித்து இந்துக்களின் நம்பிக்கைகள், சடங்குகள், சம்பிரதாயங்களை கூர்ந்து நோக்கி, தாரிக்-அல்-ஹிந்த் (\"இந்தியாவின் வரலாறு\") என்ற நூலை எழுதியதால், இவரை இந்தியவியல் நிறுவனர் என்று பாராட்டப்பட்டார். மேலும் பல இந்தியத் துணை கண்டத்தின் பல நாட்டு மக்கள் பின்பற்றும் சமயங்கள், சமயப் பழக்க வழக்கங்கள், சமூக ஏற்றத் தாழ்வுகளை கண்டறிந்து, 11ஆம் நூற்றாண்டின் இந்தியாவை விளக்கும் வகையில் அல்-உஸ்தாத் (\"The Master\") என்ற நூலை வெளியிட்டார். மேலும் 11ஆம் நூற்றாண்டின் இந்தியாவின் புவி அறிவியல் தொடர்பாக பல பங்களிப்புகளை செய்ததால், அல்-பரூனீயை நவீன புவியியல் வரைபடங்களின் தந்தை என என்று போற்றப்பட்டார்.\n\nSection::::வாழ்க்கை.\nதற்கால உஸ்பெகிஸ்தான் நாட்டின் காத் நகரத்தில் பிறந்தவர். .\n\nஅல்பரூனீ தன் முதல் இருபத்தனைந்து ஆண்டுகள் ஆப்கானித்தானில் இசுலாமிய நீதிக்கல்வி, மெய்யியல், இலக்கணம், வானவியல், மருத்துவம் மற்றும் பிற கல்விகளை பாரசீக மொழியில் பயின்றவர். \nபின்னர் 995இல் புக்காராவிற்கு பயணமானார்.\n\n998இல் தபரிஸ்தான் அமீரகத்திற்கு சென்றார். அங்கு அவர் \"பண்டைய நூற்றாண்டுகளின் எச்சங்கள்\" (\"al-Athar al-Baqqiya 'an al-Qorun al-Khaliyya\") என்ற நூலை எழுதிப் புகழ் பெற்றார்.\n\n1017இல் கஜினி முகமது அல்-பரூனியை தன்னுடன் இந்தியப் படைப்யெடுப்புகளின் போது அழைத்துச் சென்றார். மேலும் தன்னுடய அரசவை சோதிடராக நியமித்துக் கொண்டார். அல்பரூனீ பாரத நாடு தொடர்பான பல விடயங்களை உற்று நோக்கினார். சமசுகிருத மொழியை கற்று, தாரிக் அல்-இந்த் எனும் இந்திய வரலாற்று நூலை எழுதி முடித்தார்.. இந்திய வானவியலையும் கற்று தேர்ந்தார்.\n\nSection::::வானவியலும் கணக்கீடுகளும்.\n. \nவானவியல், கணக்கு, புவியியல் கணக்குகள் தொடர்பாக அல்-பரூனீ எழுதிய 146 நூல்களில் 95 நூல்கள் கிடைக்கப்பெற்றுள்ளது. சோதிடம் தொடர்பான வானவியல் மற்றும் வானவியல் கணக்கீடுகள் குறித்து இவர் பல நூல்கள் எழுதியிருந்தாலும், சோதிடக் கட்டங்களில் நம்பிக்கை இல்லாதவர்.\n\nமற்றவர்கள் என்ன கூறியிருந்தாலும் புவி, சூரியனை சுழல்கிறது என்ற கோட்பாட்டில் நம்பிக்கை கொண்டவர். இந்தியச் சோதிடக் கலையைக் குறித்து அதிக விமர்சனங்கள் வழங்கியவர்.\n\nSection::::சமயங்களின் வரலாறு.\nசமயங்களின் வரலாறு குறித்த அல்-பரூனீயின் நூல்கள் இசுலாமிய நிறுவனங்களால் போற்றப்படுகிறது. அல் பரூனீ சரத்துஸ்திர சமயம், யூதம், இந்து, பௌத்தம், இசுலாம் மற்றும் பிற சமயங்களை ஒப்பு நோக்கி ஆராய்ந்தவர். இசுலாம் அல்லாத பிற சமயங்களை, அதனதன் நோக்கிலே ஆராய்ந்தவரே அன்றி, மற்ற சமயங்களுடன் ஒப்பிட்டு, குறை கண்டுபிடிக்கும் முயற்சியில் நோக்கவில்லை.\n\nSection::::இந்தியவியல்.\nஇந்தியவியல் அறிஞரான அல்பரூனீயின் புகழ் பெற்ற நூல்களில், இந்திய வரலாறு எனும் தாரிக் அல்-ஹிந்த் எனும் நூல் இந்திய நிலவியல், இந்திய மக்களின் பழக்க வழக்கங்கள், சமயச் சடங்குகள், சமூக ஏற்றத் தாழ்வுகள், அரசியல், மத நம்பிக்கைகள், இசுலாமியர்கள் மீதான இந்துக்களின் விரோத மனப்பான்மை ஆகியவைகள் குறித்து விரிவாக விளக்குகிறது.\n\n\n\n\n\n"}
{"id": "312053", "url": "https://ta.wikipedia.org/wiki?curid=312053", "title": "சுல்தான்பேட்டை", "text": "சுல்தான்பேட்டை\n\nசுல்தான்பேட்டை (Sultanpet) இந்தியாவின் கோயம்புத்தூர் மாவட்டத்தின், சூலூர் வட்டத்தில் அமைந்த ஒரு ஊராகும். சுல்தான்பேட்டை ஊராட்சி ஒன்றியத்தின் வட்டார வளர்ச்சி அலுவலகம் சுல்தான்பேட்டையில் இயங்குகிறது. சுல்தான்பேட்டை ஊராட்சி ஒன்றியம் இருபது பஞ்சாயத்து கிராமங்கள் கொண்டது. \n\nஇது சூலூர் சட்டமன்ற தொகுதிக்கும் கோயம்புத்தூர் பாராளுமன்ற தொகுதிக்கும் உட்பட்டதாகும். கோயம்புத்தூரிலிருந்து கிழக்கே 32 கிலோ மீட்டர் தொலைவில் உள்ளது.\n\nSection::::எல்லைகள்.\nசுல்தான்பேட்டை வட்டத்தின் எல்லைகளாக வடக்கில் சூலூர் மற்றும் பல்லடம்; கிழக்கில் பொங்கலூர் எல்லைகளாகக் கொண்டது.\n\nSection::::அருகில் உள்ள நகரங்கள்.\nதிருப்பூர், பொள்ளாச்சி, கோயம்புத்தூர் மற்றும் பல்லடம் சுல்தான்பேட்டைக்கு அருகில் உள்ள நகரங்களாகும்.\n\nSection::::போக்குவரத்து.\nசுல்தான்பேட்டைக்கு செல்வதற்கு தொடருந்து வசதிகள் இல்லாவிட்டாலும், கோயம்புதூர், திருப்பூர், பொள்ளாச்சி போன்ற நகரங்களிலிருந்து பேருந்து வசதிகள் உள்ளது.\n\n\n"}
{"id": "312054", "url": "https://ta.wikipedia.org/wiki?curid=312054", "title": "வீட்டுக் காவல்", "text": "வீட்டுக் காவல்\n\nவீட்டுக் காவல் அல்லது வீட்டுச் சிறை என்பது ஒருவரை சிறையில் அடைப்பதற்குப் பதிலாக அவரின் நடமாட்டத்தையும், பிறருடன் நேரடியாகவோ, மறைமுகவாகவோ மற்றும் தொலைத் தொடர்பு மற்றும் தகவல் தொழில் வசதிகள் மூலம் வெளி உலகத்தினருடன் தொடர்பு கொள்ள இயலாத வகையில் தனிமைப்படுத்த, அவரது வீட்டிலேயே முடக்கி வைப்பதாகும்.\n\nஒரு அரசின் கொள்கைகளை எதிர்த்து, மக்களை போராட்டத்தில் ஈடுபடுத்தும், அரசியல்செல்வாக்கு மிக்க அரசியல் அதிருப்தியாளர்களை, நீதிமன்ற ஆணை மூலம் காவல் துறையினர், சிறையில் அடைப்பதற்கு பதிலாக அவர் தங்கியிருக்கும் வீட்டிலேயே வெளி உலகத் தொடர்புகள் இன்றி தனிமைப் படுத்தி வைத்துவிடுவர். வீட்டுச் சிறையில் வைக்கப்படுபவர் யாரிடனும் தொடர்பு கொள்ள முடியாதவாறு, வீட்டைச் சுற்றி காவலர்கள் நிறுத்தப்படுவர். மேலும் தொலைபேசி, அலைபேசி, இணைய வசதிகளின் இன்றி வெளி உலக தொடர்புகள் துண்டிக்கப்படும்.\nSection::::வீட்டுக் காவலில் வைக்கப்பட்ட சிலர்.\nஅரசிற்கு எதிரான அதிருப்தி உணர்வுகளை தூண்டி, பொதுமக்களை அரசிற்கு எதிராக வன்முறையில் அல்லது போராட்டங்களில் இறங்காதவாறு, மக்கள் செல்வாக்கு மிக்கவர்கள் பல நாடுகளில் வீட்டுக் காவலில் வைக்கப்பட்டுள்ளனர். அவர்களில் சிலர்:\n\nSection::::இந்தியா.\nகாஷ்மீர் பிரிவினையைத் தூண்டியதற்காக இந்திய அரசால் சேக் அப்துல்லா, காஷ்மீருக்கு வெளியே, தமிழ்நாட்டின் கொடைக்கானலில் ஒரு வீட்டில் தடுத்து வைக்கப்பட்டார்.\nSection::::மியான்மர்.\nஆங் சான் சூச்சியை மியான்மர் நாட்டின் இராணுவ அரசு மூன்று முறை வீட்டுக் காவலில் தடுத்து வைத்தது. இவர் வீட்டுக் காவலில் 15 ஆண்டுகள் கழித்துள்ளார்.\nSection::::இந்தோசீனா.\nஇந்தோசீனா நாட்டின் முதல் அதிபர் சுகர்ணோ, இராணுவ ஆட்சித் தலைவர் சுகர்தோவால், 1967இல் வீட்டுக் காவலில் வைக்கப்பட்டார்.\nSection::::பாகிஸ்தான்.\nபாகிஸ்தான் நாட்டில் 1977இல் இராணுவப் புரட்சியின் மூலம் ஆட்சிக்கு வந்த இராணுவத் தலைவர் முகமது ஜியாவுக் ஹல், பிரதமர் பதவியிலிருந்த சுல்பிக்கார் அலி பூட்டோவை நீக்கி, வீட்டுக் காவலில் வைத்தனர். பின்னர் 1979இல் நீதிமன்றம் புட்டோவிற்கு மரண தண்டனை விதித்தது. நவாஸ் செரிப், இம்ரான் கான் போன்ற மக்கள் செல்வாக்கு மிக்க அரசியல் தலைவர்கள் பெர்வேஸ் முஷாரஃப்பால், பாகிஸ்தானில் வீட்டுக் காவலில் வைக்கப்பட்டனர்.\n\nSection::::ரோமன் கத்தோலிக்க திருச்சபை.\nகலீலியோ கலிலி, சூரியனை மையமாகக் கொண்டு புவியும் மற்ற கிரகங்களும் சுற்றுகிறது என்ற உண்மையை, கிறித்தவ சமய நம்பிக்கைகளுக்கு எதிரான கருத்தை வெளிபடுத்தியமைக்காக 1642 முதல் இறக்கும் வரை கத்தோலிக்க திருச்சபையின் ஆணையின் பேரில் வீட்டுக் காவலில் வைக்கப்பட்டார்.\n"}
{"id": "312055", "url": "https://ta.wikipedia.org/wiki?curid=312055", "title": "1598", "text": "1598\n\nஆண்டு 1598 (MDXCVIII) கிரெகொரியின் நாட்காட்டியில் ஒரு வியாழக்கிழமையில் துவங்கிய ஒரு சாதாரண ஆண்டு ஆகும். பழைய 10-நாட்கள் பின்தங்கிய யூலியன் நாட்காட்டியில் இது ஞாயிற்றுக்கிழமையில் ஆரம்பமான ஒரு சாதாரண ஆண்டாகும்.\n\n\n\n"}
{"id": "312056", "url": "https://ta.wikipedia.org/wiki?curid=312056", "title": "ஏரிச் சூழல்மண்டலம்", "text": "ஏரிச் சூழல்மண்டலம்\n\nஏரிச் சூழல்மண்டலம் (lake ecosystem) என்பது உயிர்சார் கூறுகளான தாவரங்கள், விலங்குகள், நுண்ணுயிர்கள் என்பவற்றோடு உயிர்சாராக் கூறுகளான இயற்பிய, வேதியியல் இடைவினைகள் ஆகியவற்றை உள்ளடக்கியது. ஏரிச் சூழல்மண்டலம், தேங்குநீர்ச் சூழல்மண்டலத்துக்கான முதன்மை எடுத்துக்காட்டு ஆகும். தேங்கு நீர்நிலைகள் என்பது, குளங்கள், ஏரிகள், ஈர நிலங்கள் போன்ற பலவற்றை உள்ளடக்குகிறது. ஓடைகள், ஆறுகள் போன்றவற்றை உள்ளடக்குகின்ற ஓடுநீர்ச் சூழல்மண்டலமும், தேங்குநீர்ச் சூழல்மண்டலமும் சேர்ந்ததே நீர்ச் சூழல்மண்டலம்.\n\nதேங்குநீர்த் தொகுதிகள் பல்வேறுபட்டவை. சில அங்குலங்கள் மட்டுமே ஆழம் கொண்ட சிறிய, தற்காலிகமான மழைநீத் தோக்கங்கள் முதல், 1740 மீட்டர் வரை ஆழம் கொண்ட பைக்கால் ஏரி வரை தேங்குநீத் தொகுதிகளுள் அடங்குகின்றன. குளங்களுக்கும், ஏரிகளுக்கும் இடையிலான வேறுபாடு தெளிவற்றது. பிரவுன் என்பவர், குளங்களின் அடித் தளத்துக்குச் சூரிய ஒளி கிடைக்கும் என்றும், ஏரிகளின் அடித்தளத்துக்குச் சூரிய ஒளி கிடைக்காது என்றும் கூறுகிறார். அத்துடன், சில ஏரிகள் பருவகாலங்களுக்குத் தக்க அடுக்கமைவுகளைக் கொண்டிருக்கின்றன. குளங்கள் இரண்டு பகுதிகளைக் கொண்டுள்ளன. ஒன்று \"நீர்ப்பரப்பு வலயம்\" (pelagic zone), இது திறந்த நீர் வலயம். மற்றது \"நீரடி வலயம்\" (benthic zone), இது அடித்தளத்தையும், கரைப்பகுதிகளையும் உள்ளடக்கியது. ஏரிகள் ஒளியில்லாத ஆழமான அடித்தளத்தைக் கொண்டிருப்பதால், இத்தொகுதிக்கு கூடுதலாக \"ஒளிபுகா வலயம்\" (profundal zone)என்னும் இன்னொரு வலயம் உண்டு. இந்த மூன்று பகுதிகளும் மிகவும் வேறுபாடான உயிரில் சூழலைக் கொண்டிருக்கும் என்பதால், ஒவ்வொன்றிலும் அப்பகுதிகளுக்காகச் சிறப்புத் தகவமைவு பெற்ற உயிரினங்கள் வாழுகின்றன.\n\nSection::::முக்கியமான உயிரற்ற காரணிகள்.\nSection::::ஒளி.\nநீர் பரப்புத் தொகுதிகளின் முக்கிய ஆற்றல் மூலமான ஒளி, தாவரங்களின் ஒளித்தொகுப்புக்குத் தேவையான ஆற்றலை வழங்குகிறது. கிடைக்கும் ஒளியின் அளவு, பல்வேறு காரணிகளின் சேர்க்கையில் தங்கியுள்ளது. சிறிய குளங்களைப் பொறுத்தவரை அயலில் இருக்கக்கூடிய மரங்களின் நிழல் கிடைக்கும் ஒளியின் அளவைப் பாதிக்கும். அதேவேளை, முகில்கள், சூரியனை மறைப்பதன் மூலம் பெரிய நீர்நிலைகளும் ஒளி பெறுவதைத் தடுக்கக்கூடும். பருவகாலத்துக்குரிய அல்லது அன்றாட நிலைமைகள் கூட ஒளி கிடைப்பதில் பங்கு வகிக்கக்கூடும். ஒளி, நீர் மேற்பரப்பில் குறைந்த கோணத்தில் விழுமானால், கூடிய ஒளி தெறிப்பு மூலம் இழக்கப்படும். இது பீரின் விதி (Beer's law) எனப்படுகிறது. ஒளி மேற்பரப்பை ஊடறுத்துச் சென்ற பின்னரும், நீரில் தொங்கலாக உள்ள துணிக்கைகளால் சிதறடிக்கப்படலாம். இவ்வாறான ஒளிச் சிதறல், ஆழமான நீர்நிலைகளின் அடிப்பகுதிக்கு ஒளி செல்வதைக் குறைக்கும். ஏரிகள், ஒளிபுகும் பகுதி, ஒளிபுகாப் பகுதி என இரண்டு பகுதிகளைக் கொண்டிருக்கின்றன. முதற் பகுதிக்கு ஒளி கிடைக்கும், மற்றப்பகுதி ஒளிபுகா ஆழத்தில் இருப்பதால், இங்கே ஒளித்தொகுப்பு ஆற்றல் இருக்காது. ஏரிகளின் வலயங்களான \"நீர்ப்பரப்பு\" வலயமும், \"நீரடி\" வலயமும் ஒளிபுகும் பகுதிக்குள் அடங்குகின்றன, ஒளிபுகாப் பகுதி, ஒளிபுகா வலயத்துள் அடங்கும்.\n\nSection::::வெப்பநிலை.\nதேங்குநீர்ச் சூழல்மண்டலத்தில் வாழும் பெரும்பாலான உயிரினங்கள், சூழல் வெப்பநிலைக்கு ஏற்ப உடல் வெப்பநிலை மாறுகின்ற மாறுவெப்பநிலைக்கு உரியவை என்பதால், வெப்பநிலை ஒரு முக்கிய உயிரில் காரணி ஆகும். நீர் மேற்பரப்பூடாக நிகழக்கூடிய கதிர்வீச்சினாலும், சூழலிலிருந்து கடத்தல் மூலமும், நீர் சூடாகவோ குளிர்வடையவோ கூடும். ஆழம் குறைந்த நீர்நிலைகளில் மேலிருந்து கீழாகத் தொடர்ச்சியான வெப்பநிலை மாறல் வீதம் காணப்படும். மேற்பரப்பில் வெப்பநிலை கூடிய நீரும் அடித்தளத்தில் வெப்பநிலை குறைந்த நீரும் இருக்கும். அத்துடன், இவ்வாறான தொகுதிகளில், பருவகால அல்லது அன்றாட அடிப்படையில் வெப்பநிலை ஏற்ற இறக்கம் பெரிய அளவில் இருக்கக்கூடும்.\n\nபெரிய ஏரிகளைப் பொறுத்தவரை வெப்பநிலை நிலைமைகள் பெருமளவுக்கு வேறுபட்டு அமையும். எடுத்துக்காட்டாக, மிதவெப்பமண்டலப் பகுதிகளில், வளி வெப்பநிலை உயரும்போது, ஏரிகளின் மேற்பரப்பில் காணப்படும் பனிப்படை உடைந்து மேற்பரப்பின் வெப்பநிலையை 4°ச அளவுக்கு இருக்கச் செய்கிறது. இவ்வெப்பநிலையிலேயே நீர் அதிக அடர்த்தியைக் கொண்டிருக்கும். பருவம் மாறும்போது, சூடாகும் காற்று நீரின் மேற்பரப்பைச் சூடாக்குகிறது. அப்போது நீரின் அடர்த்தி குறைவதால், அது மேலேயே இருக்கும். ஆழத்தில் ஒளி புகாததால், அங்கு இருக்கும் நீர் குளிராகவும், அடர்த்தி கூடியதாகவும் காணப்படும். கோடைகாலம் தொடங்கும்போது பெரிய வெப்பநிலை வேறுபாட்டோடு கூடிய இரண்டு நீர்ப்படைகள் உருவாகியிருக்கும். கூடிய குளிர் பொருந்தியதாக இருக்கும் ஏரியின் கீழ்ப் பகுதி, \"இருள் நீரகம்\" (hypolimnion) எனப்படும். மேலேயுள்ள சூடான பகுதி \"இளஞ்சூட்டு நீரகம்\" (epilimnion) எனப்படும். இவ்விரண்டு பகுதிகளுக்கும் இடையே விரைவான வெப்பநிலை மாற்றங்களைக் கொண்ட ஒரு பகுதி காணப்படும். இது \"வெப்பச் சரிவுப் பகுதி\" (thermocline) எனப்படும். குளிரான இலையுதிர் காலத்தில், மேற்பரப்பு வெப்பத்தை இழக்க இளஞ்சூட்டு நீரகம் குளிர்வடைகிறது. ஏரியின் இரண்டு பகுதிகளிலும் வெப்பநிலை ஏறத்தாழச் சமமாகும்போது, இரண்டு பகுதிகளினதும் நீர் கலந்து சீரான வெப்பநிலை உருவாகின்றது. இது \"ஏரிப் புரள்வு\" (lake turnover) எனப்படும். குளிர் காலத்தில், மறுதலையான அடுக்கமைவு ஏற்படுகிறது. மேற்பரப்பு குளிர்ந்து உறைய, வெப்பநிலை கூடிய, ஆனால் அடர்த்தி கூடிய நீர் அடிப்பகுதியிலேயே தங்குகிறது. ஒரு வெப்பச் சரிவுப் பகுதியும் உருவாகிறது. இவ்வாறே இச்சுற்று தொடர்ச்சியாக இடம்பெறும்.\n"}
{"id": "312059", "url": "https://ta.wikipedia.org/wiki?curid=312059", "title": "சந்தீப் தோமர்", "text": "சந்தீப் தோமர்\n\nசந்தீப் தோமர் \"(Sandeep Tomar)\" (பிறப்பு: மலக்பூர், பாகுபத் மாவட்டம், உத்தரப்பிரதேசம்) ஓர் இந்திய ஆண் மற்போராளி. இவர் \nஆடவர் 55 கிகி தனிவகைப் பகுப்பில் போட்டியிடுகிறார். இவர் ஜாட் சமூகத்தைச் சார்ந்தவர். இவரின் பயிற்சியாளர் குல்தீப் சிங் ஆவார். 2011 ஆம் ஆண்டிலிருந்து குல்தீப் சிங் இவருக்கு பயிற்சி அளித்துக் கொண்டிருக்கிறார்.\n\n"}
{"id": "312061", "url": "https://ta.wikipedia.org/wiki?curid=312061", "title": "இரவீந்தர் கத்ரி", "text": "இரவீந்தர் கத்ரி\n\nஇரவீந்தர் கத்ரி \"(Ravinder Khatri)\"' (பிறப்பு: 15 மே 1992) ஓர் இந்தியாவைச் சேர்ந்த கிரேக்க-உரோம வகை மற்போராளி ஆவார், இவர் 85 கிகி பகுப்பில் போட்டியிடுகிறார்.\n\n"}
{"id": "312062", "url": "https://ta.wikipedia.org/wiki?curid=312062", "title": "அர்தீப் சிங்", "text": "அர்தீப் சிங்\n\nஅர்தீப் சிங் (Hardeep Singh) (பிறப்பு: 20 திசம்பர் 1990) இந்தியாவைச் சேர்ந்த ஓர் ஆண் கிரேக்க-உரோம வகை மற்போராளி. . இவர் 2013 இல் பொதுநலவாயத்து போட்டியாளர் ஆனார். மேலும் 2016 ஆசிய மற்போர் போட்டிகளில் பின்தங்கினார் (runner-up). இவர் தான் இந்தியாவின் முதல் உயரெடை கிரேக்க- உரோம வகை மற்போராளியாக 2016 ஒலிம்பிக்கில் போட்டியிடத் தேர்வு செய்யப்பட்டார்.\n\nSection::::இளமைப் பருவம்.\nஅர்தீப் ஆரியானா மாநிலம், சிந்து மாவட்ட்த்தில் உள்ள தகோல்லா எனும் ஊரில் ஓர் உழவர் குடும்பத்தில் பிறந்தார். இவர் பள்ளிப் பருவத்திலேயே மற்போர் பயிலத் தொடங்கிவிட்டார். இவரது திறமையை இனங்கண்ட இவரது பயிற்சியாளர் இவரை ஒரு விளையாட்டுப் பள்ளியில் சேர்த்துள்ளார். இப்பள்ளியில் இவர் மற்போரின் அடிப்படைகளைக் கற்றார். பிறகு இவர் இந்திய விளையாட்டு ஆணையத்தின் வட்டார மையத்தில் மூன்று ஆண்டுகள் பயிற்சி பெற்றார். அங்கு இவர் நன்கு தேறியதால், இவர் தில்லியில் உள்ள சகத்ராசல் விளையாட்டரங்கத்துக்கு மேலும் வளமான பயிற்சி பெற அனுப்பப் பட்டுள்ளார். இவர் அங்கு நான்காண்டுகல் பயிற்சி பெற்றுள்ளார். அப்போது இவர் இந்தியத் தொடர்வண்டித் துறையில் வேலையில் சேர்ந்துள்ளார். இவர் முதலில் கட்டற்ர மற்போர்ப் பயின்றாலும் பின்னர் 2009 இளையோர் தேசிய மற்போர் போட்டிகளுக்குப் பிறகு கிரேக்க-உரோம வகை மற்போரில் ஈடுபடலானார்.\n\nSection::::வெளி இணைப்புகள்.\nProfile\n"}
{"id": "312073", "url": "https://ta.wikipedia.org/wiki?curid=312073", "title": "முகம்மது அனாசு", "text": "முகம்மது அனாசு\n\nமுகம்மது அனாசு யாகியா \"(Mohammad Anas Yahiya)\" ஓர் இந்திய ஓட்டப்பந்தய வீரராவார். 1994 ஆம் ஆண்டு செப்டம்பர் 17 இல் பிறந்த முகம்மது அனாசு 400 மீட்டர் ஓட்டத்தில் நிபுணத்துவம் பெற்றவராகத் திகழ்கிறார். 2016 இரியோ ஒலிம்பிக் போட்டிகளில் 4 X 400 மீட்டர் தொடர் ஓட்டப்போட்டியிலும் 400 மீட்டர் ஓட்டபோட்டியிலும் இந்தியாவின் சார்பில் ஓடுவதற்கு இவர் தகுதி பெற்றார்.\n\n2016 ஆம் ஆண்டு சூன் மாதத்தில் போலந்து நாட்டில் நடைபெற்ற போலந்து தடகளச் சாம்பியன் போட்டியில், இவர் 400 மீட்டர் தூரத்தை 45.40 வினாடிகளில் ஓடிமுடித்து ஒரு தேசிய சாதனையை நிகழ்த்தினார். இவ்வேகமே ஒலிம்பிக் போட்டியில் பங்கேற்பதற்குத் தகுதியான வேகமாக நிர்ணயிக்கப்பட்டிருந்தது . மில்காசிங் (1956,1960), கே.எம்.பினு (2004) ஆகியோருக்கு அடுத்ததாக ஒலிம்பிக் போட்டிகளில் பங்கேற்பதற்காக தேர்ந்தெடுக்கப்பட்ட மூன்றாவது இந்தியத் தடகளவீரர் என்ற பெருமை முகம்மது அனாசுக்கு கிடைத்தது..\n\n2016 ஆம் ஆண்டு சூலை மாதத்தில் பெங்களுரு நகரில் நடைபெற்ற தேசிய தடகளச் சாம்பியன் போட்டியில், 4 × 400 மீட்டர் தொடர் ஓட்டப்போட்டியில் முகம்மது அனாசு இடம்பெற்றிருந்த குழு வெற்றி பெற்றது. இவ்வெற்றியின் மூலம் ஒலிம்பிக் போட்டிகளில் பங்கேற்கும் தகுதியையும் பெற்றது. முகம்மது அனாசடன் குங்கு முகம்மது, அய்யாசாமி தரூண் மற்றும் ஆரோக்கிய இராசீவ் கொண்ட நால்வர் அணி, முன்னதாக நான்கு வாரங்களுக்கு முன் துருக்கியில் நிகழ்த்தியிருந்த அவர்களின் 3:02.17 சாதனையை 3:00:91 நிமிடத்தில் ஓடிமுடித்து ஒரு தேசிய சாதனையைப் படைத்தது. மேம்பட்ட இச்செயல்திறன் குங்கு முகம்மது நால்வர் அணியை உலகத்தரவரிசையில் 13 ஆவது இடத்திற்கு உயர்த்தியது \n"}
{"id": "312075", "url": "https://ta.wikipedia.org/wiki?curid=312075", "title": "திருநெல்வேலி அரசு அருங்காட்சியகம்", "text": "திருநெல்வேலி அரசு அருங்காட்சியகம்\n\nதிருநெல்வேலி அரசு அருங்காட்சியகம் (GOVERNMENT MUSEUM, TIRUNELVELI) தமிழ்நாட்டில் அருங்காட்சியகத்துறையால் பராமரிக்கப்பட்டு வரும் இருபது மாவட்ட அருங்காட்சியகங்களில் ஒன்று. திருநெல்வேலி மாவட்டத்தின் தலைமையகமான திருநெல்வேலியில் இவ்வருங்காட்சியகம் அமைக்கப்பட்டுள்ளது. அரசுக்குச் சொந்தமான கட்டிடத்தில் செயற்பட்டுவரும் இக்காட்சியகத்தில், சிற்பப் பூங்கா, சிறுவர் பூங்கா, அறிமுகக் கூடம், மானுடவியல் கூடம், தொல்லியல் கூடம், இயற்கை அறிவியல் கூடம், ஓவியக் கூடம் என ஐந்து காட்சிக்கூடங்கள் உள்ளன.\n\nSection::::அமைவிடம்.\nதிருநெல்வேலி புனித மார்க் தெருவில், காவற்துறை கண்காணிப்பாளர் அலுவலகத்துக்கு அருகில் அரசுக்குச் சொந்தமான கட்டிடத்தில் இந்த அருங்காட்சியகம் அமைந்துள்ளது. காட்சியகம் அமைந்துள்ள கட்டிடம் பழமையானது. ஊமைத்துரை ஆங்கிலேயர்களால் சிறைவைக்கப்பட்ட இடம் மற்றும் கட்டிடத்தின் உள்ளமைந்த கூடங்களின் மேற்கூரைகளில் மீன்வடிவங்கள் காணப்படுவதால் இது பாண்டியர் காலக் கட்டிடம் என்ற கூற்று வழக்கிலுள்ளது.\n\nSection::::காட்சிப் பொருட்கள்.\nதிருநெல்வேலி மாவட்டத்தின் தொல்லியல் அகழ்வாய்வுக் களங்களிலிருந்து பெறப்பட்ட முதுமக்கள் தாழி, தானியக் குதிர், பழங்சிற்பங்களில் சதிக்கல், வீரக்கல், காளி, தேவி, மகாவீரர், சண்டிகேசுவரர், நந்தி போன்றவை, பழங்கால நாணயங்கள், கற்காலத்தில் பயன்படுத்தப்பட்ட பல்வகை கற்கருவிகள், காட்டுநாய்க்கர், பளியர், காணி இனப் பழங்குடி மக்கள் பயன்படுத்திய பொருட்கள், பழங்கால அளவை நாழிகள், சாடிகள் எனப் பல்வகைத் தொல்பொருள்கள் காட்சிப்படுத்தப்பட்டன. வீரபாண்டிய கட்டபொம்மன் தொடர்பான சேகரிப்புப் பொருட்கள் ஊமைத்துரைக் கூடம் என்ற தனிப்பட்ட கூடத்தில் வைக்கப்பட்டுள்ளன.\n"}
{"id": "312076", "url": "https://ta.wikipedia.org/wiki?curid=312076", "title": "சப்பாத்திக் கள்ளி", "text": "சப்பாத்திக் கள்ளி\n\nசப்பாத்திக் கள்ளி (Opuntia) என்பது கள்ளி குடும்பத்தைச் சேர்ந்த ஒரு பேரினமாகும்.\n\nபொதுவாகக் காணப்படும் சப்பாத்திக் கள்ளி என்பது இந்திய சப்பாத்திக் கள்ளி ( Indian fig opuntia (\"O. ficus-indica\") என்ற சிற்றினமாகும். சமையலுக்கு \"பிரிக்கிளி சப்பாத்திக் கள்ளி\" இனத்தின் கனிகள் பயன்படுகிறன.\n\nஇந்த பேரினத்தை ஆங்கிலத்தில் குறிக்கும் பெயரான \"ஒபுன்டா\" என்பது பண்டைய கிரேக்க நகரான ஒபஸ் என்ற பெயரில் இருந்து பெறப்பட்டது. அங்கு சமையல் தேவைக்காக இவற்றை பயிரிட்டு வளர்த்தால் இப்பெயர் பெற்றது.\n\nSection::::பரவல்.\nபிற அனைத்து கள்ளி இனச்செடிகளைப்போல சப்பாத்திக் கள்ளியும் அமெரிக்காவைச் சேர்ந்தவையே, அங்கிருந்தே உலகின் பிற பகுதிகளுக்கு பரவியது. சப்பாத்திக் கள்ளி இனங்கள் மிகுதியாகக் காணப்படுவது மெக்சிக்கோ குறிப்பாக ( மெக்சிகோவின் மைய, மேற்கு பிராந்தியங்களில்), மற்றும் கரீபியன் தீவுகள் (மேற்கிந்தியத் தீவுகள்) ஆகும். ஐக்கிய அமெரிக்காவிலும் பல இடங்களில் சப்பாத்திக் கள்ளி இனங்கள் காணப்படுகின்றன, குறிப்பாக மேற்கு ஐக்கிய அமெரிக்காவின் , ராக்கி மலைத்தொடரில், \"Opuntia phaeacantha\" மற்றும் \"Opuntia polyacantha\" ஆகிய சப்பாத்திக் கள்ளி சிற்றினங்கள், மற்றும் தென்மேற்கு பாலைவனப்பகுதிகளில் பலவகையான சப்பாத்திக் கள்ளி சிற்றினங்கள் காணப்படுகின்றன, புலோரிடாவில் இருந்து கனெக்டிகட் / லாங் தீவு வரையிலான கிழக்கு கடற்கரை பகுதிகள் (\"Opuntia humifusa\") இன சப்பாத்திக் கள்ளிகள் காணப்படுகின்றன. சப்பாத்திக் கள்ளிகள் தமிழ்நாட்டில் பரவலாக தரிசு நிலங்களிலும் வேளியோரங்களிலும் காணப்படுகின்றன.\n\nSection::::விளக்கம்.\nமுட்கள் நிறைந்தும், தட்டையாக, வட்டவடிவில் வளரக்கூடிய கள்ளிகளேயே சப்பாத்திக் கள்ளி என அழைக்கின்றனர். இவற்றில் இரண்டுவிதமான முட்கள் காணப்படுகின்றன அவை பெரிய முட்கள், மெல்லிய முட்கள் ஆகும். இதில் பெரிய முட்கள் தோலில் கடுமையாகக் குத்தி கிழிக்கககூடியனவாகவும், சிறியமுட்கள் குத்தி மாட்டிக் கொண்டால் எளிதில் அகற்ற இயலாததாகவும் இருக்கும்.\n\nகலாப்சு தீவுகளில் ஆறு வெவ்வேறு இனங்கள் காணப்படுகின்றன. அவை: \"O. echios\", \"O. galapageia\", \"O. helleri\", \"O. insularis\", \"O. saxicola\", \"O. megasperma\" ஆகும். இவை 14 வகைகளாகப் பிரிக்கப்பட்டுள்ளன; இவற்றில் பெரும்பாலானவை ஒருசில தீவுகளிலிலேயே உள்ளன. இதனாலேயை இவற்றைச் சிறந்த எடுத்துக்காட்டுகள் என அழைக்கின்றனர். கலாப்சு தீவுகள் சிலவற்றில் இராச்சத ஆமைகள் உள்ளன இந்த ஆமைகள் வாழக்கூடிய தீவுகளில் உள்ள சப்பாத்திக் கள்ளி இனங்கள் உயரமானவையாக உள்ளன. இராட்சத ஆமைகள் இல்லாத தீவுகளில் உள்ள சப்பாத்திக் கள்ளிகள் உயரம் குறைந்தவையாக உள்ளன. காரணம் இந்த இராட்சத ஆமைகளின் முதன்மை உணவுத் தேவைக்கு இந்தச் சப்பாத்திக் கள்ளிகளையே சார்ந்துள்ளன.\n\nSection::::பழங்கள்.\nசப்பாத்திக் கள்ளியின் கனிகள் பச்சை நிறத்துடன் உள்ளவை இவை பழுத்தால் சிவப்பு நிறத்தை அடையும். இந்தப் பழங்களின் மேல் ஆங்காங்கே கொத்துக் கொத்தாக சிறிய முட்கள் இருக்கும். இந்த பழங்களைச் சிற்றூர்புறச் சிறுவர்கள் விரும்பி உண்பார்கள் பழத்தை எச்சரிக்கையாகப் பிடுங்கி அதை அதன் முட்கள் உள்ள பகுதியைக் கல்லில் தேய்த்து முட்களை அகற்றி பழத்தின் தோலை எடுத்து உள்ளே இருக்கும் விதைகள் நிறைந்த சதையை உண்பார்கள். பழத்தின் உள்ளே உண்ணக்கூடிய சதைப்பகுதி இரத்தச் சிவப்பாகவும், நல்ல இனிப்புச் சுவையுடனும் இருக்கும்.\n"}
{"id": "312078", "url": "https://ta.wikipedia.org/wiki?curid=312078", "title": "கெராடு டோமர் உருப்படிவம்", "text": "கெராடு டோமர் உருப்படிவம்\n\nபொருளியலில், கெராடு-டோமர் உருப்படிவம் (\"Harrod–Domar model\") என்பது கீன்சுக்குப் பிற்பட்ட காலத்தில் உருவாக்கப்பட்ட ஒரு பொருளாதார வளர்ச்சி உருப்படிவம் ஆகும். \n\nSection::::அறிமுகம்.\nஒரு நாட்டின் பொருளாதார வளர்ச்சி, அந்நாட்டில் நிலவும் சேமிப்பு விகிதத்தையும் முதலீட்டின் உற்பத்தித் திறனையும் சார்ந்துள்ளது. இயற்கையாகவே எந்தப் பொருளாதாரமும் சமச்சீர் வளர்ச்சியடையாது என்பது இதன் அனுமானம்.1939 ஆம் ஆண்டு ராய் எப் கெராடு ( Roy F Harrod ) என்பவரும் , 1946 ஆம் ஆண்டு எவ்சி டோமர் ( Evsey Domar ) என்பவரும் இதனை உருவாக்கினர். இது போன்ற ஒரு உருப்படிவத்தை 1924 ஆம் ஆண்டு கச்டவு கேசல் ( Gustav Cassel ) என்பவரும் உருவாக்கியுள்ளார். எக்சோகினசு வளர்ச்சி உருப்படிவத்திற்கு ( Exogenous growth model )இது ஒரு முன்மாதிரியாக அமைந்துள்ளது. புதுமை செவ்வியல் வாதிகள் (Neo-Classical Economists )இவ்வுருப்படிவத்தின் உறுதியற்ற தன்மையை எடுத்துக் கூறி உள்ளனர். அதுவே சொலொ சவான் (Solow Swan model ) உருப்படிவ்ம் உருவாவதற்கு காரணமாக இருந்துள்ளது.\n\nSection::::வளர்ச்சி விகிதம் வகை.\nமூன்றுவகையான பொருளாதார வளர்ச்சி விகிதம் உள்ளதாக இவ்வுருப்படிவம் கூறுகிறது. அவை தேவையான வளர்ச்சி விகிதம், உண்மை வளர்ச்சி விகிதம் மற்றும் இயற்கை வளர்ச்சி விகிதம் ஆகும். தேவையான வளர்ச்சி விகிதத்தின்படி பொருளாதாரம் அளவில்லாமல் வளர்ச்சியடையவும் செய்யாது, சுருங்கவும் செய்யாது. உண்மையான வளர்ச்சி விகிதம் என்பது உண்மை நடப்பில் எட்டும் வளர்ச்சி விகிதம் ஆகும். இயற்கை வளர்ச்சி விகிதம் ஒரு நாட்டின் முழு வேலை வாய்ப்பை அளிக்கும் வளர்ச்சி விகிதம் ஆகும். மக்கள் தொகை 3 விழுக்காடு உயர்ந்தால், வளர்ச்சி விகிதமும் 3 விழுக்காடு உயர்ந்து முழு வேலை வாய்ப்பை உறுதி செய்யும் \n\nSection::::உருப்படிவம்.\nஉடனடி நுகர்வைக்குறைப்பதே பொருளாதார வளர்ச்சிக்கு அடி கோலும் என்று சுருக்கமாகக்கூறலாம். பொருள்கள் உற்பத்தி செய்யப்படும் பொழுது அது மற்றொரு வகையில், உற்பத்திக் காரணிகள் மூலம், மக்களுக்கு வருமானத்தையும் பெருக்கும். வருமானம் பெறுகினால் நுகர்வும் அதிகமாகும். . நுகர்வு அதிகமானால் தேவையும் அதிகரிக்கும் \nபொருள்கள் நுகரும் பொருள்கள்( Consumption goods), மூலதனப் பொருள்கள் ( Capital Goods ) என இரு வகைப்படும். நுகரும் பொருள்கள், உணவுப்பொருள்கள், ஆடைகள் போன்று நுகரத்தகுந்தவை. மூலதனப்பொருள்கள் தளவாடங்கள் எந்திரங்கள் போன்ற, பொருள்களை உற்பத்தி செய்யத்தேவையானவை ஆகும்.\nமக்கள் ஈட்டும் வருமானம் இரண்டு வகையான பொருள்களிலும் செலவிடப்படுகிறது. பொதுவாக வீடு சார்ந்த அமைப்புகள் (House Holds) நுகர்பொருள்களிலும், உற்பத்தி நிறுவனங்கள் மூலதனப்பொருள்களிலும் செலவு செய்வர். ஒருவேளை அனைத்து வருமானமும் வீடுசார்ந்த அமைப்புகளுக்கே கிடைக்குமானால் அவை அனைத்தும் நுகர்பொருளுக்கே செலவு செய்யப்படும்.அங்கனமாயின் மூலதனப்பொருள்களுக்கு தேவை ஏற்பட வாய்ப்பு இல்லை என் எண்ணத் தோன்றும். ஆனால் வீடு சார்ந்த அமைப்புகள் எப்பொழுதும் முழு வருமானத்தையும் செலவு செய்வதில்லை.. அதில் ஒரு பகுதியை சேமிப்பர். அவ்வாறு வீடு சார்ந்த அமைப்புகளின் சேமிப்பின் கூட்டுத்தொகை நாட்டின் ஒட்டு மொத்த சேமிப்பாகும்.. இவ்வாறு சேமிக்கப்படும் தொகை வங்கிகளின் வாயிலாகவும் வேறு அமைப்புகளின் வாயிலாகவும் முதலீடாகப் போய்ச்சேரும்.புதிய தொழில் தொடங்குவதற்காகவும், பழயன வற்றை விரிவு படுத்தவும், புதிப்பிக்கவும் மூலதனம் தேவைப்படுகிறது.. இவ்வாறு செய்யப்படும் மூலதனம் ஒரு நாட்டின் மூலதன வளத்தையும் அதன் பொருளாதார வளர்ச்சித் திறனையும் மேம்படுத்துகிறது.சேமிப்பு இல்லாமல் முதலீடும் இருக்காது, வளர்ச்சியும் இருக்காது.\n\nபேரினப்பொருளாதாரச் சமச்சீர் நிலை என்பது இதன் அடிப்படையில்தான் உருவாக்கப்பட்டுள்ளது.. நிறுவனங்கள் பொருள்களை உற்பத்தி செய்வதற்காகச் செய்யபடும் செலவு உற்பத்திக் காரணிகள் மூலம் குடும்பம் சார்ந்த அமைப்புகளுக்கு வருமானமாகப் போய்ச்சேருகிறது. இவ்வருமானத்தில் சேமிப்பு போக மீதம் நுகர்பொருள்களுக்காக செலவு செய்யப்படுகிறது. இச்செலவினம் நிறுவங்களுக்கே வருமானமாக திரும்பி வந்து விடும். இது ஒரு சுழற்சியாகும். இந்தச் சுழற்சியில் சேமிப்பே கசிவாக வெளியே செல்கிறது.. இந்தச்சுழற்சியினால் மூலதனபொருள்களுக்கு தேவை இருப்பதில்லை. இந்த இடைவெளியை சேமிப்பின் வழியாக வரும் மூலதனமே ஈடுகட்டும், சேமிப்பினால் ஏற்படும் கசிவை, எப்பொழுது முழுவதுமாக மூலதனம் ஈடுகட்டுகிறதோ, அப்பொழுதுதான் பேரினப் பொருளாதாரம் சமச்சீர் நிலை எய்தும். இக்கருத்தை வரைபடம் காட்டும்.\nதேய்மானம் அடையும் மூலதனத்தை விட புதிதாகச் செய்யப்படும் மூலதனம் அதிகமாக இருந்தால்தான் பொருளாதார வளர்ச்சி உறுதியாக நடை பெறும். இல்லாவிடின் வளர்ச்சி சுருங்கும். ஆதலால் வளர்ச்சிக்கு சேமிப்பும் மூலதனமும் இன்றியமையாத காரணிகளாகும்.\n\n\nSection::::இயற்கணிதம்.\nஎல்லாக்காலங்களிலும் நாட்டின் மொத்த வருமானம் நுகர்விற்கும் சேமிப்பிற்காகவும் பிரித்துக்கொள்ளப்படுகிறது.\n\nஅதே போல மொத்த உற்பத்தியின் மதிப்பு நுகரும் பொருள்களின் மதிப்பிற்கும், முதலீட்டிற்கும் சமமாக இருக்கும். மொத்த முதலீட்டை I என்பது குறிக்கும்.\n\nஆதலால், சேமிப்பும் முதலீடும் சமமாக இருக்கும்.\n\nஒவ்வொரு ஆண்டும் செய்யப்படும் முதலீடு நாட்டின் மொத்த முதலீட்டு வளத்தைப்(K)பெருக்கும். குறிப்பாக தேய்மானத்தை ஈடுகட்டும். தேய்மானத்தை ( d ) எனக்கொண்டால்\n\nஇங்கு இரண்டு விகிதங்கள் முக்கியமனவை. அவை:\n\nசேமிப்பு விகிதம் (Savings Rate). இது s என் அறியப்படலாம்.\n\nஇரண்டாவதாக, :முதலீடு உற்பத்தி விகிதம் (Capital Output Ratio). இது cor என அறியப்படலாம்\n\nமுதலீடு உற்பத்தி விகிதம் என்பது ஒரு அலகு உற்பத்தியைப்பெருக்க எவ்வளவு அலகு மூலதனம் தேவைப்படும் என்பதைக் காட்டும் விகிதம் ஆகும். இதனடிபடையில் ஒரு முக்கியமான சமன்பாடு\n\nஇதில் பொருளாதர வளர்ச்சி என்பது (g). அதன் சமன்பாடு\n\nஇதுவே கெராடு-டோமர் உருப்படிவமாகும். இவ்வுருப்படிவம் ஒரு நாட்டின் பொருளாதார வளர்ச்சி அதன் சேமிப்புத் திறனையும் மூலதன உற்பத்தி விகிதத்தையும் சார்ந்தது என்று கெராடு-டோமர் உருவப்படிவம் கூறுகிறது. சேமிப்பை அதிகரிப்பதன் மூலம் பொருளாதார வளர்ச்சியைப் பெருக்க முடியும். அதேபோல உற்பத்திதிறனைப் பெருக்குவதன் மூலம் வளர்ச்சியைப் பெருக்கலாம்.\n"}
{"id": "312080", "url": "https://ta.wikipedia.org/wiki?curid=312080", "title": "வி. எஸ். நடேசன்", "text": "வி. எஸ். நடேசன்\n\nஇவர் சிதம்பரம் வட்டம் வாக்கூர் என்னும் சிற்றூரில் பிறந்தவர்.தரசூர் சின்ன பொன்னுசாமி படையாட்சி (சிவாஜியின் நாடக ஆசிரியர்) பணிபுரிந்த எதார்த்தம் பொன்னுசாமி நாடகக் கம்பெனியில் பணியாற்றியவர். நடிகர் சிவாஜி கணேசனுக்கு பாட்டு வாத்தியாராகவும் இருந்துள்ளார். ஓடாக்கநல்லூர் கிட்டு (நடிகர்), தட்சணாமூர்த்தி (வி.ஐ.பி பட இயக்குநர் சபாவின் அப்பா), காகா ராதாகிருஷ்ணன். வி. கே. ராமசாமி இவர்கள் எல்லாம் நடேசன் பணியாற்றிய நாடகக் குழுவில் இருந்தவர்கள். நடேசன் அவர்கள் தமிழக அரசின் கலைமாமணி பட்டம் பெற்றுள்ளார்."}
{"id": "312088", "url": "https://ta.wikipedia.org/wiki?curid=312088", "title": "வலங்கைமான் மாரியம்மன் கோயில்", "text": "வலங்கைமான் மாரியம்மன் கோயில்\n\nவலங்கைமான் மாரியம்மன் கோயில், தமிழ்நாடு, திருவாரூர் மாவட்டம், வலங்கைமானில் அமைந்துள்ளது.\n\nSection::::அமைப்பு.\nஇக்கோயில் முன் மண்டபம், கருவறை, விமானம், உள் சுற்று, வெளிச்சுற்று ஆகிய அமைப்புகளோடு விளங்குகிறது. உள் திருச்சுற்றில் இருளன், பேச்சியம்மன், மதுரைவீரன் சன்னதிகள் உள்ளன. கருவறைக்கு முன்புறம் வலப்புறத்தில் விநாயகர் சன்னதி உள்ளது.\n\nSection::::மூலவர்.\nஇக்கோயிலின் மூலவராக மாரியம்மன் உள்ளார். அவர் சீதளாதேவி அம்மன் என்றும் பாடை கட்டி மாரியம்மன் என்றும் அழைக்கப்படுகிறார்.\n\nSection::::சிறப்பு.\nஆவணி, பங்குனி ஆகிய இரு மாதங்களிலும் மாரியம்மனுக்கு திருவிழா நடைபெறுகின்றது. ஏழு நாட்கள் விழா நடைபெறும். எட்டாம் நாள் புகழ் பெற்ற பெற்ற பாடைத் திருவிழாவும், ஒன்பதாம் நாள் புஷ்பப் பல்லக்கும் சிறப்பாக ஆண்டுதோறும் நடைபெறுகின்றன.\n\n"}
{"id": "312092", "url": "https://ta.wikipedia.org/wiki?curid=312092", "title": "1934 ஏயர் பிரான்சின் விபுல்ட் 282டி விபத்து", "text": "1934 ஏயர் பிரான்சின் விபுல்ட் 282டி விபத்து\n\nஏயர் பிரான்சின் விபுல்ட் 282டி விபத்து (\"Air France Wibault 282T crash\") எனும் இந்த வானூர்தி விபத்து, 1934-ம் ஆண்டு மே 9-ம் நாளன்று, கட்டுபாட்டை இழந்து இங்கிலாந்தின் 'கென்ட்' (\"Kent\") பிராந்தியத்தில் உள்ள ஆங்கில கால்வாய்க்குள் (\"English Channel\") விழுந்து உடனடியாக மூழ்கியது. விபுல்ட் 282டி-12 (\"Wibault 282T-12\") வகையைச் சார்ந்த (பதிவு எண்:F-AMHP) இவ்வானூர்தி விபத்தில், பயணித்த 6 பேர்களும் பலியாகினர்.\n"}
{"id": "312108", "url": "https://ta.wikipedia.org/wiki?curid=312108", "title": "உலகக் கொசு நாள்", "text": "உலகக் கொசு நாள்\n\nஉலகக் கொசு நாள் (\"World Mosquito Day\"), ஆண்டுதோறும் ஆகத்து 20 ஆம் நாள் பிரித்தானிய மருத்துவர் ரொனால்டு ராஸ் என்பவரின் நினைவாக உலக அளவில் கடைப்பிடிக்கப்பட்டு வருகிறது. சர் ரொனால்டு ராஸ் 1987 ஆகத்து 20 ஆம் நாள் பெண் கொசுகள் மூலமாக மலேரியா நோய் மனிதருக்குப் பரவுகிறது என முதன் முதலில் கண்டுபிடித்தார். இவர் தனது கண்டுபிடிப்பின் பின்னர் இந்நாள் உலக கொசு நாள் என்ற பெயரில் ஆகத்து 20 அன்று ஆண்டு தோறும் கொண்டாடப்பட வேண்டும் என வேண்டுகோள்: விடுத்தார்.\n\nசுகாதார மற்றும் வெப்பவலய மருத்துவத்துக்கான இலண்டன் பள்ளி ஆண்டு தோறும் இந்நாளில் கண்காட்சிகள் உட்படப் பல கொண்டாட்டங்களை 1930களில் இருந்து நடத்தி வருகிறது.\n\n"}
{"id": "312113", "url": "https://ta.wikipedia.org/wiki?curid=312113", "title": "கோடைக்கால ஒலிம்பிக் விளையாட்டுக்களில் இறகுப் பந்தாட்டம்", "text": "கோடைக்கால ஒலிம்பிக் விளையாட்டுக்களில் இறகுப் பந்தாட்டம்\n\nஇறகுப்பந்தாட்டம் 1992 கோடைக்கால ஒலிம்பிக் போட்டிகளில் முதன்முறையாக முறையானப் போட்டியாக சேர்க்கப்பட்டது. தொடர்ந்து 6 ஒலிம்பியாடுகளில் போட்டியிடப்பட்டு வருகின்றது. ஒலிம்பிக் இறகுப் பந்தாட்டப் போட்டிகளில் இதுவரை 63 வெவ்வேறு நாடுகள் பங்கேற்றுள்ளன. இதில் 19 நாடுகள் 6 முறையும் பங்கேற்றுள்ளன. இந்த விளையாட்டுப் போட்டிகளை இறகுப் பந்தாட்ட உலகக் கூட்டமைப்பு ஒழுங்குபடுத்துகின்றது.\nSection::::வரலாறு.\nமியூனிக் நகரில் நடந்த 1972 ஒலிம்பிக் போட்டிகளில் இறகுப்பந்தாட்டம் முதன்முதலாக காட்சிப்படுத்தப்படும் விளையாட்டாக அறிமுகமானது. இருபதாண்டுகள் கழித்து பார்செலோனாவில் 1992 போட்டிகளில் 4 போட்டிகள் நடத்தப்பட்டன; ஆண்கள், பெண்கள் பிரிவில் ஒற்றையர், இரட்டையர் போட்டிகள் நடத்தப்பட்டன. ஒவ்வொரு போட்டியிலும் நான்கு பதக்கங்கள், இரு வெண்கலப் பதக்கங்களுடன், வழங்கப்பட்டன. அடுத்து அட்லான்டாவில் நடந்த 1996 ஒலிம்பிக்கில், கலவை இணையருடன் 5 போட்டிகளாயிற்று. தவிரவும் இரண்டு தோற்ற அரையிறுதி ஆட்டக்காரர்களுடன் வெண்கலப் பதக்கத்திற்கான போட்டியும் அறிமுகமானது. இந்த போட்டி வடிவம் 2016 வரை நீடித்துள்ளது.\n\n\n"}
{"id": "312114", "url": "https://ta.wikipedia.org/wiki?curid=312114", "title": "மொய்", "text": "மொய்\n\nமொய் என்பது தனிநபர்கள் நடத்தும் விழாக்களில் கலந்துகொள்பவர்கள் பணமாக அளிக்கும் பரிசு ஆகும். மொய்யில் இருவகைகள் உண்டு திருமணம், காதுகுத்து, பூப்புனித நீராட்டு விழா போன்ற குடும்ப விழாக்களில் அளிக்கப்படும் மொய் என்பது ஒருவகை, இது அன்பளிப்பு ஆகும். ஆனால் மொய் வசூலிக்கும் எண்ணத்துடனே ஏற்பாடு செய்யப்படும் \"மொய்விருந்து\" என்பது இன்னொருவகை இது கடன் போன்றது.\n\nSection::::மொய் விருந்து.\nமொய் விருந்துகள் பெரும்பாலும் ஆடி மாதத்தில் நடத்தப்படும். இந்த வழக்கம் பொதுவாக தற்போது தமிழ்நாட்டில், புதுக்கோட்டை மாவட்டமும் அதை ஒட்டிய பகுதிகளிலும் நடத்தப்படுகிறது. இது ஒருவகை நிதி திரட்டல் என்று சொல்லப்படுகிறது.\nமொய் விருந்தில் ஆட்டுக்கறிச் சாப்பாட்டைப் பறிமாறுகிறார்கள். விருந்துக்கு அழைப்பிதழ் அச்சடித்து தெரிந்தவர்களுக்கு எல்லாம் கொடுக்கப்படுகிறது. ஐந்து அல்லது பத்து நபர்கள் சேர்ந்தும் விருந்து நடத்துவர். அனைவரும் பொதுவான அழைப்பிதழ் அடித்து வேண்டியவர்களை அழைப்பர், விருந்து உண்டவர்கள் தாங்கள் விரும்பியவருக்கு மொய் எழுதலாம். விழா முடிந்தபின் விழா ஏற்பாட்டாளர்கள் தங்களுக்கு வந்த மொய்ப்பணத்தின் விகிதாச்சாரத்திற்கு ஏற்ப செலவைப் பங்கிட்டுக் கொள்வார்கள் விருந்துண்டவர்கள் மொய் எழுதவேண்டும் என்ற கட்டாயமும் இல்லை, இந்த விருந்துகளில் வைக்கப்படும் மொய்ப் பணத்தை கணக்கு எழுதிவைத்து இந்த மொய்வைத்தவர்கள் மொய் விருந்து வைக்கும்போது அவர்கள் வைத்த மொய்யைவிட கூடுதலான தொகையை மொய்யாக வைப்பது அவசியம்.\n\nபொதுவாக, இந்த விருந்துகளைக் கிராமச் சமூகக் கூடத்திலோ, கோயில் இடத்திலோ நடத்துகிறார்கள். \n"}
{"id": "312123", "url": "https://ta.wikipedia.org/wiki?curid=312123", "title": "பழுப்புத்தலை கடற்பறவை", "text": "பழுப்புத்தலை கடற்பறவை\n\nபழுப்புத்தலை கடற்பறவை (\"brown-headed gull\") சிறிய வகை கடற்பறவையான இது மத்திய ஆசியாவின் பீடபூமிப் பகுதிகளில் அமைந்துள்ள தஜிகிஸ்தான் பகுதியிலும் மங்கோலியா நாட்டின் உட்பகுதிகளிலும் அதிகமாக வாழுகிறது. இவை மழைக்காலங்களில் தென்கிழக்காசியாவின் பல பகுதிகளுக்கும் சென்று அங்குள்ள ஏரிகள், கடற்கறையின் ஓரப்பகுதிகளில் வாழுகிறது. லோரா இனத்தைச் சார்ந்த இவற்றில் பல பிரிவுகள் உள்ளன. \nஇவை பொதுவாக ஏரிப்பகுதிகளில் அமைந்துள்ள சதுப்புநிலங்களில் நாணல் படுக்கையில் தான் இனப்பெருக்கம் செய்கிறது. குளிர் காலத்தின் மாலை நேரங்களில் உணவு தேடும்போது இரண்டும் கூடும் நிகழ்வு நடக்கிறது. இப்பறவை ஒரு கடல்பறவையாக இருந்தாலும் கடற்கரையோரங்களில் அரிதாகவே காணப்படுகிறது. \nSection::::விளக்கம்.\nஇப்பறவை முதிர்ச்சி அடைய இரண்டு வருடங்கள் எடுத்துக்கொள்கிறது. முதல் வருடம் கருப்பு நிற வாலுடனும், இறகுப்பகுதி அதிகப்படியான கருப்பு நிறம் கொண்டும் காணப்படுகிறது. இப்பறவைகள் அதிகமாக ஒலி எழுப்பும் குணம் கொண்டுள்ளது. \nஇவை கருப்புத்தலை கடற்பறவையைவிட கொஞ்சம் பெரியதாக உள்ளது. கோடைகாலங்களில் இவற்றில் உள்ள ஆண் பறவையின் தலைப்பகுதி கொஞ்சம் கருப்பு நிறம் கொண்டதாகவும், உடல் பகுதி வெளிறிய சாம்பல் நிறத்திலும், மற்றும் அலகுப்பகுதியும்,கால் பகுதியும் சிவந்தும் காணப்படும். கருப்பு இறகுகளில் அதிகமான வெள்ளை நிறம் சேர்ந்து காணப்படுகிறது. இவற்றின் உடலின் அடிப்பாகம் சாம்பல் நிறத்துடனும் பறப்பதற்கு ஏதுவாகவும் அமைந்துள்ளது. இவற்றின் உடலில் காணப்படும் பழுப்பு சாம்பல் நிறம் குளிர்காலங்களில் குறையத்துவங்கி இருண்ட நிறங்களாக மாறுகிறது.\n\nSection::::உணவு முறை.\nஇவை பூச்சிகள், முதுகெலும்பில்லாத புழுக்கள் போன்றவற்றை நகர வீதிகளில் வெளிவரும் கழிவுகளிலிருந்தும், வயல்வெளிகளிலிருந்தும் உட்கொள்கிறது.\n\n"}
{"id": "312124", "url": "https://ta.wikipedia.org/wiki?curid=312124", "title": "திட்ட புவியீர்ப்பு முடுக்கம்", "text": "திட்ட புவியீர்ப்பு முடுக்கம்\n\nதிட்ட புவியீர்ப்பு முடுக்கம் (Standard Gravity) என்பது புவிக்கு அருகாமையில், விண்ணில் இருக்கும் ஒரு பொருளின் மீது புவியீர்ப்பு விசையால் ஏற்படும் முடுக்கம் ஆகும். இது பொதுவாக என்று குறிக்கப்படுகிறது. திட்ட அளவுமுறைமைகளின்படி என்று கொள்ளப்படுகிறது. புவியின் ஒவ்வொரு இடத்திலும் அவ்விடத்தின் அமைவைப் பொறுத்து புவியீர்ப்பு முடுக்கம் மாறும்; ஆகையால் இதுவே திட்ட அளவாக கணக்கீடுகளில் எடுத்துக்கொள்ளப்படுகிறது. இது புவியின் ஆரத்தைக் கொண்டு கணக்கிடப்படுவதால் பூமத்திய ரேகை பகுதிகளில் அதிகமாகவும், துருவப் பகுதிகளில் குறைவாகவும் இருக்கும். புவியின் மேற்பரப்பில் புவியீர்ப்பு முடுக்கம் அதிகபட்சமாக உள்ளது. புவியின் மேற்பரப்பிலிருந்து மேலேயோ அல்லது கீழேயோ செல்லச்செல்ல புவியீர்ப்பு முடுக்கம் குறைகிறது.\n"}
{"id": "312129", "url": "https://ta.wikipedia.org/wiki?curid=312129", "title": "மனு அத்திரி", "text": "மனு அத்திரி\n\nமனு அத்திரி \"(Manu Attri)\" (பிறப்பு: 31 திசம்பர் 1992)ஓர் இந்திய இறகுப் பந்தாட்டக்காரர். இவர் ஆடவர் இரட்டையர், கலப்பு இரட்டையர் ஆட்டங்களில் கலந்துகொள்கிறார். ஆடவர் இரட்டையர் நிகழ்வுகளில் இவருடன் இசுனு சன்யாலும் முன்பு பி.சுமீத் ரெட்டியும் கலந்துக்கொண்டனர்.\nகலப்பின இரட்டையர் ஆட்டங்களில் இவருடன் என். சிகி ரெட்டியும் முன்பு [[கே. மனீசாவும் கலந்துகொண்டனர்.\n\nஇவர் 2014 ஆசிய விளையாட்டுப் போட்டிகளில் கலந்துகொண்டார்.\n\nSection::::மேற்கோள்கள்.\n[[பகுப்பு:வாழும் நபர்கள்]]\n[[பகுப்பு:1992 பிறப்புகள்]]\n[[பகுப்பு:இந்திய இறகுப்பந்தாட்ட வீரர்கள்]]\n[[பகுப்பு:Rio Olympic Editathon 2016]]"}
{"id": "312130", "url": "https://ta.wikipedia.org/wiki?curid=312130", "title": "பி. சுமீத் ரெட்டி", "text": "பி. சுமீத் ரெட்டி\n\nபி. சுமீத் ரெட்டி \"(B. Sumeeth Reddy)\", பிறப்பு: 26 செப்டம்பர் 1991) ஓர் இந்திய இறகுப் பந்தாட்டக்காரர். இவர் ஆடவர் இரட்டையர் ஆட்டங்களில் கலந்துகொள்கிறார். இவருடன் ஆடவர் இரட்டையரில் மனு அத்திரியும் முன்பு டி. ஏமா நாகேந்திர பாபுவும் பங்கேற்றனர். He competed at the 2014 Asian Games.\n"}
{"id": "312144", "url": "https://ta.wikipedia.org/wiki?curid=312144", "title": "இசைவழி உளவியல்", "text": "இசைவழி உளவியல்\n\nஇசைவழி உளவியல் (Psychology of music) என்பது உளவியல் மற்றும் இசையியலின் ஒரு பகுதியாகும் இது மனிதர்கள் இசைக்கு எவ்வாறு துலங்குகிறார்கள் இசையோடு எத்தகைய நடைமுறையைக் கொண்டிருக்கின்றனர் என்பனவற்றை ஆராயும் இயலாகும்.\n\nSection::::அறிமுகம்.\nஇதைப்பற்றிய அறிவு ஆராய்ச்சியில் பெறப்பட்ட தரவுகளின் அடிப்படையிலும், அவற்றை உற்று நோக்கியும், கலந்துரையாடியும் பெறப்பட்டதாகும். இதைப்பற்றிய அறிவு செயலாக்கம், புத்தி கூர்மை, படைப்பாற்றல், கல்வி , திறனாய்வு மற்றும் நோய் நீக்கல் போன்ற பல துறைகளுக்கும் பயனுள்ளதாக இருக்கும். இது மட்டுமல்லாமல் தனி மனிதர்களின் அறிவு, திறன், அணுகுமுறை போன்ற பலவற்றை ஆய்வு செய்ய உதவும். இவையல்லாமல் இசைவழி உளவியல் இசை பற்றிய ஆய்வு அல்லாமல் மற்ற புலங்களுக்கும் பயனுள்ளதாக இருக்கும்.\n\nSection::::வரலாறு.\n19 ஆம் நூற்றாண்டிற்கு முன் ஒலி மற்றும் அதன் இசை வடிவம் குறித்துப் பயில்வது சுருதி மற்றும் குரலோசை குறித்த கணக்கு வடிவிலான உருப்படிவம் ( Mathematical modelling )குறித்தே இருந்தது. கிருத்து பிறப்பதற்கு ஆறு நூற்றாண்டுகளுக்கு முன்பே கிரேக்க அறிஞர் பித்தாகோரசு இது பற்றி ஆய்வு செய்திருந்ததைப் பற்றிக் குறிப்பிட்டுள்ளார். அனெக்சாகொரசு ( Anaxagoras ), போயிதிசு (Boethius), போன்ற கோட்பாட்டு அறிஞர்கள் (Theorists) ஒலியும் அதன் இசை வடிவமும் முழுவதுமாக உடல் சார்ந்த நிலைப் பாட்டிலேயே அணுக முடியும் என்ற கருத்தைக் கூறி வந்தனர். அர்ச்டொசெனசு (Aristoxenus )என்னும் அறிஞர் இதற்கு மாற்றாக , தற்கால இசை உளவியலுக்கு ஒரு முன்னோடியாக இசை, புலன் காணல் (perception) மூலமாகவும் , இதன் காரணமாக எழும் நினைவுகள் மூலமாகவும் அறியலாம் என்னும் கோட்பாட்டை வகுத்தார். இருந்தாலும் இடைக்காலம் மற்றும் மறுமலர்ச்சிக் காலங்களில் இசை உளவியல் பிதாகோரசு வகுத்த வழியின்படி வானவியல், வடிவியல் (Geometry), கணக்கு (Arithmetic) மற்றும் இசை என்னும் நான்கு வகைக்கண்ணோட்டங்களின் மூலமே அறியப்பட்டு வந்தது.\n\nSection::::தற்காலம்.\nமனிதாகள்; எவ்வாறு புலன் காண்கின்றனர் என்பதையும் இசைத் தொடர்பு நிகழ்ச்சிகள் அல்லது அனுபவங்கள் அவர்களிடம் எத்தகைய நடத்தையை தோற்றுவிக்கின்றன எனபதையும் பிறித்தறிதல் வேண்டும். இசைப்புலன் காணல் (Perception of Music) என்பது ஒலி வேறுபாடுகளை அறிதல், இசையின் பல்வேறு வகையான அதிர்வுகளை அறிதல், தனித்த இசை சுரங்களினின்றும் சுரக்கோவைகளினின்றும் முழுமைநிலை விளைவுகளைப் பெறுதல் போன்றவற்றைக் குறிக்கும்.\nஇசை வேறுபாடுகளை அறிவதற்கு நினைவு முதன்மையான தேவையாகும். இசைப்பகுதிகளையோ சுரங்களையோ நினைவு கூர்தல் உலகின் மற்ற செயல்களையும் காட்சிகளையும் நினைவு கூர்தலின் வேறுபட்டதாகும். ஏன் எனில் இசை மனிதர்களின் உள்ளத்தின் அகவுணர்வுகளோடு தொடர்புகொண்டுள்ளது. இக்காலத்தில் இசைத்திறன் சோதனைகள் உளவியல் சோதனையின் பகுதியாக அமைந்துள்ளன. சூடர் (Shuter), பென்டிலி (Bentley), பெர்லைன் (Berlyin); போன்ற உளவியலறிஞர்கள் இசைத்திறன் மனிதர்களிடம் இயற்கையாகப் பிறக்கும்பொழுதே பரம்பரை இயல் கூறுகளினால் ஏற்படும் நாட்டமா? சூழமைவு காராணமாக தோற்றுவிக்கக் கூடிய திறனா என்பது பற்றிய ஆய்வுகளைச் செய்துள்ளனர். இத்தகைய ஆய்வுகளுக்கு இயல் இசை புலவர்களின் அக அனுபவங்களைப் பற்றிய செய்திகளைத் திரட்டியுள்ளனர். இதன் பயனாக இசையில் ஏழு பொதுவான உட்கருத்து அமைந்திருக்க முடியும் என்ற முடிவுக்கு வந்துள்ளனர். இசைத் திறன் சோதனைகள் செயற்சோதனைகளாக அமைக்கப்பட்டு இசைக்கணிப்பொறியின் (Musical Computer) மூலமும் அளிக்கப்படுகின்றன. தொழிலகங்களின் எத்தகைய இசையை இசைப்பதன் மூலம் தொழிலாளர்களின் உற்பத்தித் திறன் கூடும் என்பது இன்னும் ஆராய்ச்சி நிலையிலேயே இருந்து வருகிறது. சில தனியார் தொழில் நிறுவனங்கள் தொழில் நேரத்தில் மென்மையான இசையை தொழில்கூடங்களில் இசைக்கத் தொடங்கியுள்ளனர். இதன் விளைவுகள் இன்னும் முழுமையான ஆராய்ச்சிக்கு உட்படுத்தப்படவில்லை.\n\nSection::::மருத்துவப்பயன்பாடு.\nஉளநோய்களுக்கு இசைவழி சிகிச்சைமுறை: (Musical Therapy) செய்யப்படுகிறது. இத்துறையில் பல ஆய்வுகள் செய்யப்பட்டு உறுதியான முடிவுகளும் கண்டுபிடிக்கப்பட்டுள்ளன. மருத்துவப் பயன்களும் இசையின் மூலம் பயிர்களை நன்கு வளரச்செய்து பயன்பெறும் முறைகளும் இசைக்கு விலங்குகள் எவ்வாறு துலங்குகின்றன என்பவை விரிவான ஆராய்ச்சிக்கு ஏற்ற துறைகளாக இன்னும் இருந்துவருகிறது.\n\n"}
{"id": "312146", "url": "https://ta.wikipedia.org/wiki?curid=312146", "title": "1450", "text": "1450\n\n1450 (MCDL) பழைய யூலியன் நாட்காட்டியில் வியாழக்கிழமை ஆரம்பமான ஒரு சாதாரண ஆண்டாகும்.\n\n\n"}
{"id": "312149", "url": "https://ta.wikipedia.org/wiki?curid=312149", "title": "பவன் பீமவரப்பு", "text": "பவன் பீமவரப்பு\n\nஅருண் பீமவரப்பு எனும் புனைப்பெயரில் எழுதும் பவன் பீமவரப்பு ஓர் இந்திய எழுத்தாளர். \"அஃபிடேர் தட் டே, ஐ நெவர் சா ஹேர் அகைன்\" மற்றும் \"மை நைட்டிங்கேல்\" எனும் இரண்டு புதினங்களை இயற்றியுள்ளார். மென்பொருள் பொறியாளராக பணிப்புரிந்து வந்த இவர், எழுத்தின் மீது கொண்ட ஆரவத்தினால் அவ்வேலையை ராஜினாமா செய்துவிட்டார்.. எழுத்தாளராக ஆசைப்பட்ட தனது நண்பர் அருண் என்பவரின் பெயரைக்கொண்டு புத்தங்களை எழுத ஆரம்பித்தார்.\n\n"}
{"id": "312155", "url": "https://ta.wikipedia.org/wiki?curid=312155", "title": "மோதி பாக் அரண்மனை", "text": "மோதி பாக் அரண்மனை\n\nமோதி பாக் அரண்மனை (Moti Bagh Palace) (, இந்தியாவின் பஞ்சாப் மாநிலத்தின் பட்டியாலாவில் உள்ளது. உலகின் பெரிய குடியிருப்புகளில் ஒன்றான இவ்வரண்மனையில், பாட்டியாலா அரச குடும்பத்தினர் 1940ஆம் ஆண்டு வரை வாழ்ந்தனர். புது மோதி பாக் அரண்மனை கட்டிய பின், முன்னாள் பாட்டியால அரச குடும்பத்தினர்கள் அங்கு குடியேறிவிட்டனர்.\nபழைய மோதிபாக் அரண்மனை 1840இல் பாட்டியாலா மகாராஜாவால் கட்டப்பட்டு, மன்னர் பூபிந்தர் சிங்கால் 1920இல் விரிவாக்கம் செய்யப்பட்டது. இந்திய விடுதலைக்குப் பின்னர் இந்திய அரசு பழைய அரண்மனையை கையகப்படுத்தி, அதில் சில மாற்றங்கள் செய்து அரசு அருங்காட்சியகம், இறந்து பாடம் செய்யப்பட்ட விலங்குகள் மற்றும் பறவைகளின் காட்சிகூடம் மற்றும் வடக்கு மண்டல பண்பாட்டு மையம் அமைத்தது. இப்பழைய அரன்மணையின் கிழக்குப் பகுதியில் தேசிய விளையாட்டு நிறுவனம் (NIS) அமைந்துள்ளது. மேலும் இங்கு ஆண்டு தோறும் பட்டியாலாவின் பாரம்பரிய விழாக்கள் நடைபெறுகிறது. புது மோதி அரண்மனையில் பட்டியாலாவின் முன்னாள் அரச குடும்பத்தினர் வாழ்கின்றனர்.\n"}
{"id": "312157", "url": "https://ta.wikipedia.org/wiki?curid=312157", "title": "2016 கோடைக்கால ஒலிம்பிக் பதக்கப் பட்டியல்", "text": "2016 கோடைக்கால ஒலிம்பிக் பதக்கப் பட்டியல்\n\n2016 கோடைக்கால ஒலிம்பிக் பதக்கப் பட்டியல் (\"Summer Olympics medal table\") இரியோ டி செனீரோவில் ஆகத்து 5, 2016 முதல் ஆகத்து 21, 2016 வரை நடந்த 2016 கோடைக்கால ஒலிம்பிக் விளையாட்டுப் போட்டிகளில் தேசிய ஒலிம்பிக் குழுக்கள் (NOCs) மற்றும் ஒரு தேசியக்குழுவல்லாத அணியின் மெய்வல்லுநர்கள் வென்ற தங்கப்பதக்கங்களின் எண்ணிக்கையைக் கொண்டு வரிசைப்படுத்தப்பட்ட பட்டியலாகும்.\n\nவியட்நாம், கொசோவோ, பிஜி, சிங்கப்பூர், புவேர்ட்டோ ரிக்கோ, பகுரைன், ஜோர்தான், தஜிகிஸ்தான், கோட் டிவார் ஆகிய நாடுகள் தங்கள் முதல் ஒலிம்பிக் தங்கப் பதக்கங்களை வென்றுள்ளன; தவிரவும் கொசோவோ, பிஜி, ஜோர்தான் நாடுகளுக்கு எந்தவகையிலும் முதல் ஒலிம்பிக் பதக்கங்களாகவும் அமைந்தன.\n\nகுவைத்தின் சுடுதல்வல்லுநர் பெகையது அல்-தீகானி தங்கப் பதக்கமொன்றை வென்ற சார்பற்ற மெய்வல்லுநராக சாதனை படைத்தார்; இதற்கு முன்னதாக ஒலிம்பிக் கொடியின் கீழ் 1992இல் ஐக்கிய அணி தங்கப் பதக்கங்களை வென்றிருந்த போதும் தனிநபர் ஒருவருக்கு வழங்கப்பட்டது இதுவே முதல் முறையாகும்.\n\nSection::::பதக்கப் பட்டியல்.\n2016 கோடைக்கால ஒலிம்பிக் விளையாட்டுப் போட்டிகளில் பெற்ற பதக்கங்களின் எண்ணிக்கையை காட்டும் இந்தப் பட்டியல் பன்னாட்டு ஒலிம்பிக் குழு வழங்கிய பதக்கங்களின் எண்ணிக்கையை அடிப்படையாகக் கொண்டது. இந்த வரிசை தேசிய ஒலிம்பிக் குழு பெற்ற தங்கப் பதக்கங்களின்படி அமைக்கப்பட்டுள்ளது. அடுத்து வெள்ளிப்பதக்கங்களின் எண்ணிக்கையும் இறுதியாக வெண்கலப் பதக்கங்களின் எண்ணிக்கையைக் கொண்டும் வரிசைப்படுத்தப்பட்டுள்ளது. இவற்றிற்குப் பிறகும் சமனாக இருக்கும் நாடுகள் பன்னாட்டு ஒலிம்பிக் குழுவின் நாட்டுக் குறிகளின் ஆங்கில எழுத்துவரிசைப்படி அமைந்துள்ளன. இந்தப் பட்டியலை ப.ஒ.கு தந்துள்ளபோதும் ப.ஒ.கு எந்தவொரு தரவரிசைப் படுத்தலையும் ஆதரிக்கவோ ஏற்றுக் கொள்ளவோ இல்லை.\n\nகுத்துச்சண்டை (13 போட்டிகள்), யுடோ (14), டைக்குவாண்டோ (8), மற்போர் (18) விளையாட்டுக்களில் ஒவ்வொரு போட்டிக்கும் இரண்டு வெண்கலப் பதக்கங்கள் வழங்கப்பட்டன. (மொத்தம் 53 கூடுதல் வெண்கலப் பதக்கங்கள்).\n\nபெண்கள் 100 மீட்டர் கட்டற்றவகை நீச்சற்போட்டியில் முதலிடத்தைச் சமனாகப் பிடித்த இருவருக்கும் தங்கப் பதக்கங்கள் வழங்கப்பட்டன. இதனால் வெள்ளிப் பதக்கம் வழங்கப்படவில்லை. \n\nஆண்கள் 100 மீட்டர் வண்ணாத்தி நீச்சற்போட்டியில் இரண்டாமிடத்தில் சமனாக வந்த மூவருக்கு வெள்ளிப் பதக்கங்கள் வழங்கப்பட்டன. இதனால் வெண்கலப் பதக்கமேதும் வழங்கப்படவில்லை. \n\nபெண்கள் 100மீ பின்னோக்கிய வீச்சு நீச்சற்போட்டியிலும் ஆண்கள் கே-1 200 மீட்டர் சிறுபடகோட்டத்திலும் மூன்றாமிடத்தில் சமநேரத்தில் வந்த இருவருக்கு வெண்கலப் பதக்கங்கள் வழங்கப்பட்டன. \n\n\n<onlyinclude></onlyinclude>\n\nSection::::பதக்க நிலைகளில் மாறுதல்கள்.\nஆகத்து 18, 2016 அன்று கிர்கிசுத்தான் பாரம்தூக்கும் போட்டியாளர் இச்சத் ஆர்டிகோவ் ஆண்கள் 69 கிலோ வகுப்பில் பெற்ற வெண்கலப் பதக்கம் ஊக்கமருந்து சோதனையில் தவறியதால் பறிக்கப்பட்டது; அந்நிகழ்வில் நான்காவதாக வந்த கொலொம்பியாவின் லூயி யேவியர் மோசுகுயேராவிற்கு அது தரப்பட்டது.\n\n"}
{"id": "312159", "url": "https://ta.wikipedia.org/wiki?curid=312159", "title": "உர்ஜித் படேல்", "text": "உர்ஜித் படேல்\n\nடாக்டர் உர்சித் ஆர் படேல் (பிறப்பு அக்டோபர்  1963)சிறந்த வங்கியாளர் பொருளாதார நிபுணரும் ஆவார். இவர் 2016 செப்டம்பர் 4 2016,முதல் இந்திய ரிசர்வ் வங்கியின் 24 ஆவது ஆளுநராக நியமிக்கப்பட்டுள்ளார். \n\nSection::::இளமையும் கல்வியும்.\nஇவர் லன்டன் பொருளாதார பள்ளியில் இளங்கலை பட்டம் பெற்றார். பின்னர் 1990 ஆம் ஆண்டு ஏல் பல்கலைகழகத்தில் முனைவர் பட்டம் பெற்றார்\n\n\n"}
{"id": "312163", "url": "https://ta.wikipedia.org/wiki?curid=312163", "title": "சந்தீப் குமார்", "text": "சந்தீப் குமார்\n\nசந்தீப் குமார் (\"Sandeep Kumar\") (பிறப்பு 1 மே 1986) ஓர் இந்திய நடைப்பந்தய வீரராவார். இவர் சீனாவின் பெய்ஜிங் நகரில் 2015 இல் நடந்த உலக தடகள சாம்பியன்ஷிப் 50 கிலோ மீட்டர் தூரம் பந்தய நடை நடக்கும் போட்டியில் கலந்து கொண்டார்.\n\nSection::::50 கிலோ மீட்டர் நடை பந்தயம்.\n2016 கோடைக்கால ஒலிம்பிக் விளையாட்டுப் போட்டிகள் நிகழ்வுகளில் இந்தியாவின் சார்பில் ஓடுவதற்கு இவர் தகுதி பெற்றார்.அவர் 50 கிலோமீட்டர் நடை பந்தயம் போட்டியில் சந்தீப் குமார் 4 மணி, 7 நிமிடம், 55 விநாடிகளில் இலக்கை எட்டினார்.இப்போட்டியில் 34 வது நபராக வந்தார்.இந்த ஒலிம்பிக் போட்டியில் பந்தய நடையில் இவருடைய தரம்-35 ஆகும்.\n"}
{"id": "312164", "url": "https://ta.wikipedia.org/wiki?curid=312164", "title": "உயிர்சார் கூறு", "text": "உயிர்சார் கூறு\n\nஉயிர்சார் கூறு (Biotic component) என்பது, சூழல் மண்டலம் ஒன்றை உருவாக்குகின்ற உயிரினம் சார்ந்த கூறுகளுள் ஒன்றைக் குறிக்கும். பொதுவாக, உயிர்சார் கூறுகளுள், உற்பத்தி செய்வன, நுகர்வன, சிதைப்பன என்பன அடங்குகின்றன.\n\nசூழல் மண்டலமொன்றின் உயிர்சார் கூறுகளிலிருந்து வேறுபட்ட கூறுகள் உயிர்சாராக் கூறுகள் எனப்படுகின்றன. வெப்பநிலை, ஒளிச்செறிவு, ஈரத்தன்மை, நீர் மட்டம், காற்றோட்டம், காபனீரொட்சைட்டு அளவு, நீரினதும் மண்ணினதும் pH அளவுகள் என்பன உயிர்சாராக் கூறுகளுள் அடங்கும்.\n"}
{"id": "312168", "url": "https://ta.wikipedia.org/wiki?curid=312168", "title": "உபேந்திரா லிமாயி", "text": "உபேந்திரா லிமாயி\n\nஉபேந்திரா லிமாயி () (பிறப்பு 8 நவம்பர் 1969) ஓர் இந்தியத் திரைப்பட நடிகர் ஆவார். இந்தி, மராத்தி மொழித் திரைப்படங்களில் நடித்து வருகிறார். தமிழில் விஷால் நடிப்பில் வெளியான சிவப்பதிகாரம் திரைப்படத்தில் நடித்துள்ளார். ஜோக்வா என்னும் மராத்தித் திரைப்படத்தின் மூலமாக சிறந்த நடிகருக்கான இந்திய தேசிய திரைப்பட விருதினை வென்றுள்ளார்.\n\n\n"}
{"id": "312187", "url": "https://ta.wikipedia.org/wiki?curid=312187", "title": "வரம் (திரைப்படம்)", "text": "வரம் (திரைப்படம்)\n\nவரம் 1989 இல் வெளிவந்த தமிழ்த் திரைப்படமாகும். இப்படத்தை ஆர். சி. சக்தி இயக்கினார். பிரபு, அமலா, ஜெயஸ்ரீ, ரவிசந்திரன் மற்றும் ஸ்ரீவித்யா போன்றோர் நடித்து 1989 இல் இத்திரைப்படம் வெளிவந்தது.\n\nஎம். எஸ். விஸ்வநாதனால் இசையமைக்கப்பட்டு, எஸ். குமார் மற்றும் வி. ராமகிருஷ்ணா என்பவரால் தயாரிக்கப்பட்டது. மக்கள் இயக்குனர் ஆர். சி. சக்தியினால் திரைக்கதை வசனம் எழுதி நெறியாள்கை செய்யப்பட்டது. அதிக அளவில் எதிர்மறையான விமர்சனங்களால் படம் வெற்றியைப் பெறவில்லை.\n\nபடத்தின் கரு, வரமிருந்து பெற்ற பிள்ளையை செல்லம் கொடுத்து வளர்ப்பதால், ஈரமற்று வளரும் அப்பிள்ளை பிழையான பாதையில் பயணிப்பதை, எதிர்க்கும் தாயே அவனை கொன்று தடுக்கும் கதை.\n\n"}
{"id": "312192", "url": "https://ta.wikipedia.org/wiki?curid=312192", "title": "சார்பற்ற ஒலிம்பிக் போட்டியாளர்கள்", "text": "சார்பற்ற ஒலிம்பிக் போட்டியாளர்கள்\n\nஒலிம்பிக் விளையாட்டுப் போட்டிகளில் தனிப்பட்ட ஒலிம்பிக் போட்டியாளர்கள் ( \"Independent Olympians at the Olympic Games\") அல்லது ஒலிம்பிக் விளையாட்டுப் போட்டிகளில் சார்பற்ற ஒலிம்பிக் போட்டியாளர்கள் என்போர் அரசியல் சூழல், பன்னாட்டுத் தடைகள் தேசிய ஒலிம்பிக் குழுக்களின் இடைநீக்கம் மற்றும் இரக்க உணர்வு என்ற பல காரணங்களுக்காகத் தேசிய ஒலிம்பிக் குழுக்களைச் சாராது தனித்துப் போட்டியிடும் மெய்வல்லுநர்கள் ஆவர். கிழக்குத் திமோர், தெற்கு சூடான், குராசோ நாடுகளிலிருந்து ஒலிம்பிக் போட்டிகளுக்கு முன்னதான புவியரசியல் மாற்றங்களினாலும் செர்பிய மொண்டெனேகுரோவிலிருந்து (தற்போதைய கொசோவோ, மொண்டெனேகுரோ மற்றும் செர்பியா) பன்னாட்டு தடைகள் காரணமாகவும் இந்தியா, குவைத்தின் தேசிய ஒலிம்பிக் குழு இடைநீக்கம் செய்யப்பட்டமையாலும் சார்பற்ற ஒலிம்பியர்கள் பங்கேற்றுள்ளனர். இவர்கள் 1992இலும் 2016இலும் பதக்கங்கள் வென்றுள்ளனர்; இருமுறையும் சுடுதல் போட்டியில் வென்றனர்.\n\nஇந்த சார்பற்ற ஒலிம்பியன்களுக்காக பெயரிடல் மற்றும் நாட்டுக் குறியீடு மரபுகள் சீர்மைப்படுத்தப்படவில்லை.\nSection::::1992 கோடைக்கால ஒலிம்பிக் விளையாட்டுகள்.\n1992 ஒலிம்பிக் போட்டிகளின் போது செர்பியாவும் மொண்டெனேகுரோவும் மற்றும் மாக்கடோனியக் குடியரசு நாட்டு மெய்வல்லுநர்கள் சார்பற்ற ஒலிம்பிக் பங்கேற்பாளர்களாகப் போட்டியிட்டனர். மாக்கடோனியாவில் அந்நாட்டு தேசிய ஒலிம்பிக் குழு உருவாகாத காரணத்தாலும் யூகோசுலாவியா கூட்டாட்சிக் குடியரசு (செர்பியா & மொண்டெனேகுரோ) ஐக்கிய நாடுகள் அவையால் தடை செய்யப்பட்டிருந்ததாலும் இந்நாட்டு விளையாட்டாளர்கள் இவ்வாறு ஒலிம்பிக் கொடியின் கீழ் போட்டியிட்டனர். இருப்பினும் தனிநபர் யூகோசுலாவிய மெய்வல்லுநர்கள் சார்பற்ற ஒலிம்பிக் போட்டியாளர்களாகப் பங்கேற்க அனுமதிக்கப்பட்டனர். 58 மெய்வல்லுநர்கள் சார்பற்ற ஒலிம்பிக் போட்டியாளர்களாகப் பங்கேற்று மூன்று பதக்கங்களை வென்றனர். 16 மெய்வல்லுநர்கள் 1992ஆம் ஆண்டு கோடைக்கால மாற்றுத் திறனாளர் ஒலிம்பிக்கில் சார்பற்ற மாற்றுத் திறனாளர் போட்டியாளர்களாகப் பங்கேற்று எட்டு பதக்கங்களை வென்றனர்.\n\nSection::::ஒருங்கிணைந்த அணி.\nமுன்னாள் சோவியத் ஒன்றியம் ஒருங்கிணைந்த அணியாக ஒலிம்பிக் கொடியின் கீழ் 1992 குளிர்கால ஒலிம்பிக் விளையாட்டுப் போட்டிகள் மற்றும் 1992 கோடைக்கால ஒலிம்பிக் விளையாட்டுப் போட்டிகளில் பங்கேற்றனர்.\n\nSection::::2000 கோடைக்கால ஒலிம்பிக் விளையாட்டுப் போட்டிகள்.\n[2000 கோடைக்கால ஒலிம்பிக் விளையாட்டுப் போட்டிகளில், four athletes from கிழக்குத் திமோரிலிருந்து நான்கு மெய்வல்லுநர்கள் சார்பற்ற ஒலிம்பிக் போட்டியாளர்களாக போட்டியிட்டனர்; அந்நாடு விடுதலை பெற்று மாற்றத்தைத் தழுவும் நேரத்தில் போட்டிகள் வந்தமையால் இவ்வாறாயிற்று. 2000 கோடைக்கால மாற்றுத் திறனாளர் ஒலிம்பிக் போட்டிகளில் இரண்டு விளையாட்டாளர்கள் சார்பற்ற மாற்றுத் திறனாளர் போட்டியாளர்களாகப் பங்கேற்றனர்.\n\n"}
{"id": "312195", "url": "https://ta.wikipedia.org/wiki?curid=312195", "title": "தொனால்டு எண்டர்சன்", "text": "தொனால்டு எண்டர்சன்\n\nSection::::இளமைக்காலம்.\nஎண்டர்சன் அமெரிக்காவில் உள்ள ஒகையோ மாநிலத்தில் இலேக்குவுடு (Lakewood) என்னும் இடத்தில் குடிபெயர்ந்து வந்த இசுக்காட்டிய-கனடிய பின்புலமுள்ள்ள பெற்றோர்களுக்குப் பிறந்தார். இவருடைய தந்தையார் தாவீது எண்டர்சன் ஒரு பொறியாளர். தாயார் எலினயோர் மாக்குமில்லன் ஒரு செவிலியர். மருத்துவத்தில் இவருக்கு ஆர்வம்வர உந்துகோலாக இருந்தவர் இவருடைய தாய்மாமனாகிய கனடியர் வில்லியம் மாக்குமில்லன். இவர் பொதுநிலை மருத்துவராகவும் கனடாவில் கனடிய நாடாளுமன்றத்தினருக்கான மூத்த மருத்துவராகவும் இருந்தார்.\n\nSection::::கல்வி.\nஎண்டர்சன் 1950 இல் ஓபர்லின் கல்லூரியில் பட்டம் பெற்றபின்னர் மருத்துவ மேற்பட்டமாகிய எம்.டி பட்டத்தை 1954 இல் உரோச்செசுட்டர் பல்கலைக்கழகத்தின் மருத்துவக் கல்லூரியில் பெற்றார். நியூயார்க்கு மாநிலத்தில் கூப்பர்சுட்டவுன் என்னும் இடத்தில் உள்ள மேரி இமோச்சீன் பாசெட்டு மருத்துவமனையில் ( Mary Imogene Bassett Hospital) மருத்துவராகவும், தொற்றுநோய் நடுவத்தில் கொள்ளைநோய் பற்றிய துப்பறிவுச் சேவை நிறுவனத்தின் பொதுமக்கள் நல ஆட்சிப்பொறுப்பாளராக இருந்தார். மேலே குறிப்பிட்ட நடுவமே பின்னாளில் அமெரிக்காவின் புகழ்பெற்ற நோய்க்கட்டுப்பாட்டு-தடுப்பு நடுவகம் (Center for Disease Control and Prevention [CDC]) என அழைக்கப்படுகின்றது. இவர் 1960 இல் சான்சு ஆப்கின்சுப் பல்கலைக்கழகத்தில் தூய்நலமும் மக்கள் பொதுநலத்துக்குமான துறையில் முனைவர்ப்பட்டம் (Ph.D) பெற்றார். சான்சு ஆப்கின்சுப் பல்கலைக்கழகத்தில் இது சான்ச் ஆப்கின்சிசு புளூம்பெர்கு பொதுமக்கள்நலக் கல்லூரி என அழைக்கப்பெறுகின்றது.\n\nSection::::பொறுக்கியெடுக்கப்பட்ட சில வெளியீடுகள்.\nநூல்கள்\nநூலுள் படலங்கள்\nகட்டுரைகள்\n\n"}
{"id": "312201", "url": "https://ta.wikipedia.org/wiki?curid=312201", "title": "முள்கம்பி", "text": "முள்கம்பி\n\nமுள்கம்பி (\"barbed wire\") என்பது ஒரு வகை எஃகு கம்பியாகும். இதனை பார்பு கம்பி (Barb wire), பாபு கம்பி ( Bab wire), அமெரிக்காவின் தென் பகுதியில் இதனை பாபெட் கம்பி (Babbed wire) என்றும் அழைத்தனர். இதில் கூர்மையான முனைகளையுடைய சிறு கம்பித்துண்டுகள் சீரான இடைவெளியில் பொருத்தப்பட்டிருக்கும். இக்கம்பி மலிவான வேலி அமைப்பதற்கும் சுவர்களின் மீது கூடுதல் பாதுகாப்பு கொடுப்பதற்கும் பயன்படுகிறது. போர்க்காலங்களில் தடைகள் ஏற்படுத்துவதற்கும் பயன்படுத்தப் படுகிறது. இவற்றை முள்கம்பி, தூண்கள், பிணிக்கை போன்ற பிணைக்கும் கருவிகளுடன் சுலபமாகப் பொருத்திவிடலாம். முதன் முதலாக கால்நடைகளைப் பட்டியில் அடைக்க இது பயன் படுத்தப்பட்டது அமெரிக்காவில் முதன் முதலாக 1867 ஆம் ஆண்டு இதற்கு காப்புரிமை பெற்றவர் ஒகையோ மாநிலத்தைச் சேர்ந்த லுசின் பி சுமித்து (Lucien B. Smith)ஆகும் \n1874 ஆம் ஆண்டு இன்றைய நடைமுறையில் உள்ள முள்கம்பிக்கு இல்லிநாசு மாநிலத்தைச் சேர்ந்த ஜோசப் எப் கிளிட்டன் ((Joseph F Glidden)) என்பவர் காப்புரிமை பெற்றுள்ளார்.\n\nSection::::வரலாறு.\nரிச்சர்டு நீயூட்டன் என்னும் ஆங்கிலேயர் 1845 ஆம் ஆண்டு அர்ஜன்டைன் பாமபாசு என்னும் இடத்திற்கு முதலில் முள்கம்பியை கொண்டு வந்தார்.\n\nபிரான்சு நாட்டில் சரித்திரத்தில் ஒரே சமயத்தில் பல இடங்களில் பலரால் இதுபோன்ற முள்கம்பி உருவாக்கப்பட்டதாகத் தகவல்கள் உள்ளன. லியோன்சு யூஜின் கிராசின்-பால்டன்சு (Leonce Eugene Grassin-Baldans) என்னும் பிரஞ்சுக்காரர் 1860 ஆம் ஆண்டு, முதலில் உலோகத் தகட்டை புரிகோள் போன்று முறுக்கி முயற்சி செய்துள்ளார். லூயி ஜானின் (Louis Jannin) என்னும் மற்றொரு பிரஞ்சுக்காரர் 1865 ஆம் ஆண்டு முள்கம்பியை உருவாக்குவதில் முயற்சி செய்துள்ளார். 1867-ல் பல அமெரிக்கர்கள் முள்கம்பியை உருவாக்க முயன்றுள்ளனர். இது போன்று பல முயற்சிகளுக்கு முற்றுப்புள்ளி வைப்பது போன்று ஜோசப் கிளிடன் (Joseph Glidden) (1813-1906) மலிவாக அதிகமான அளவில் முள்கம்பியை உற்பத்தி செய்யும் இயந்திரத்தைக் கண்டுபிடித்து அதற்குக் காப்புரிமையும் 1874 ஆம் ஆண்டு பெற்றார். இதனைத் தொடர்ந்து இதன் உற்பத்தி காட்டுத் தீ போல் பரவியது. முள்கம்பியைக் கண்டுபிடித்த முக்கியமான நால்வர் ஜோசப் கிளிடன், ஜேக்கப் கைசு (Jacob Haish ),சார்லசு பிரான்சிசு வாச்பர்ன், (Charles Francis Washburn ) மற்றும் ஐசாக் எல்வுட் ( Isac L Elwood ) ஆகும் \nஅமெரிக்கவில் 1862 ஆம் ஆண்டு இயற்றப்பட்ட கோம்செட் (Homestead) என்னும் சட்டப்படி 13 மாநிலங்களைத் தவிர்த்து வேறு இடங்களில் எந்த ஒரு அமெரிக்கரும் 160 ஏக்கர் நிலத்திற்கு சொந்தம் கொண்டாட முடியும் என்று அறிவிக்கப்பட்டது. ஆதலால் விலை மலிவான முள்கம்பி நிலத்திற்கு வேலி அமைப்பதற்கு மிகவும் ஏதுவாக இருந்ததால் இதற்கு பெரிய வரவேற்புக் கிடைத்தது.\n\nSection::::தாக்கம்.\nஉலகம் முழுவதும் முள்கம்பி மக்களின் வாழ்க்கையில் தாக்கத்தை ஏற்படுத்தியது. நிலங்களுக்கு வேலி அமைப்பதன் மூலம் புதிய குடியிருப்புக்களை ஏற்படுத்துவதற்கும், ஆடு மாடுகளை அடைத்து வைப்பதற்கும் அமெரிக்கவில் முள்கம்பி பெரிய அளவில் பயன்படுத்தப்பட்டு வந்தது. உலகில் பல இடங்களில் நடந்த போர்களிலும் முள்கம்பி பயன்படுத்தப்பட்டது. குறிப்பாக பூவர் போரிலும், முதலாம் உலகப் போரிலும் பரவலாக பயன்படுத்தப்பட்டது. சண்டை சச்சரவிற்கும் அடக்கு முறைக்கும் முள்கம்பி அடையாளமாகக் காணப்படுகிறது..\n\n"}
{"id": "312208", "url": "https://ta.wikipedia.org/wiki?curid=312208", "title": "மனிஷ் சிங்", "text": "மனிஷ் சிங்\n\nமனிஷ் சிங் (\"Manish Singh\") (பிறப்பு 5 மே 1991) ஓர் இந்திய நடைப்பந்தய வீரராவார். இவர் இந்தியாவின் உத்தரகாண்ட் மாநிலத்தை சார்ந்தவர்.\n\n\n"}
{"id": "312216", "url": "https://ta.wikipedia.org/wiki?curid=312216", "title": "திருமணம் தொடர்பான குற்றங்கள்", "text": "திருமணம் தொடர்பான குற்றங்கள்\n\nஇந்தியத் தண்டனைச் சட்டத்தில் திருமணம் தொடர்பான குற்றங்கள் (\"Offences relating to marriages in Indian Penal Code\") சமுதாயம் நிலைத்திருக்க திருமணம் என்னும் முறை நன்கு பாதுகாக்கப்பட வேண்டும் என்னும் குறிக்கோளுடன் இயற்றப்பட்டுள்ளது. திருமணத்தில் இடர் ஏற்பட்டால் குடும்பத்தில் அமைதி கெடுவது மட்டுமல்லாமல் சமுதாயத்தின் நலனும் பாதிக்கப்படும். ஆகவே சட்டம் இரண்டு வழிகளிலும் உரிமையியல் (Civil) வழியில் தீர்வைக் கொடுப்பதன் மூலமும் குற்றவியல் (Criminal) வழியில் தண்டனையைக் கொடுப்பதன் மூலமும் திருமண அமைப்பைப் பாதுகாக்கிறது. இந்திய தண்டனைச் சட்டம் தமது 20 வது பாகத்தில் இத்தகைய குற்றங்களைப் பற்றி விவரிக்கின்றது.\n\n\nSection::::குற்றங்கள்.\nSection::::போலி அல்லது செல்லுபடியாகத திருமணங்கள் (பிரிவு 493).\nசட்டப்படி திருமணம் ஆனதாக நம்பும்படி வஞ்சித்து ஆடவர் ஒருவரால் செய்யப்படு உடனுரைவு அல்லது பாலியல் உடலுறவு குற்றமாகும்.\n\n\nSection::::இருமணம்.\nகணவன் அல்லது மனைவி இருக்கும் பொழுது இவர்களில் ஒருவர் வேறு திருமணம் செய்து கொண்டால் அத்திருமணம் வெற்று நிலையதாகிவிடும் (void) .இக்குற்றத்தைப் புரிபவருக்கு ஏழாண்டுகள் சிறை தண்டணையும் அபராதமும் விதிக்கப்படும்.\nஇதற்கு இரண்டு விதிவிலக்குகள் உள்ளன.\n\nஆரம்பத்தில் இருமணம் செய்து கொள்ளக் கூடாது என்னும் பிரிவு சென்னை மற்றும் மும்பை மாகாணங்கள் தவிர இந்தியாவின் மற்ற இடங்களுக்கு பொருந்தாமல் இருந்தது. மற்ற இடங்களில் இருமணம் செய்வது குற்றமாகக் கருதப்படவில்லை. இந்த இரு மாகாணங்களிலும் இந்து இருமணத் தடைச்சட்டப் பிரிவுகளுக்கு உட்பட்டு ஒரு சில நிபந்தனைகளின் அடிப்படையில் மட்டுமே ஒரு இந்து இருமணம் செய்துகொள்ள அனுமதிக்கப்பட்டிருந்தது. ஆனால் இன்று, 1955 ஆம் ஆண்டு இந்து திருமணச் சட்டத்தின் படி எந்த இந்துவும் இருமணம் புரியக் கூடாது. இந்த இருமணத் தடை இந்துக்கள், புத்தமதத்தினர், சைனமதத்தினர் (Jains) சீக்கியர்கள் முதலியோருக்கும் பொருந்தும். முகமதியா்களுக்குப் பொருந்தாது.\nமுதல் திருமணம் சட்டப்படியான திருமணமாக இல்லாமலிருந்தால் இரண்டாவது திருமணம் செய்து கொள்ளலாம்.\n\nகணவன் மனைவி என்னும் சொற்களுக்குப் பொருள் சட்டப்படி மட்டுமே கொள்ள வேண்டும். எடுத்துக்காட்டாக ஒரு ஆடவர் A என்னும் பெண்ணைத் திருமணம் செய்து கொள்ளுகிறார். பின்பு இருமணமாக A உயிருடனிருக்கும் பொழுது B ஐயும் திருமணம் செய்கிறார் மறுபடியும் C ஐயும் மணம் புரிகிறார். இந்த நபர் A உயிருடன் இருக்கும் பொழுது B ஐயும் C ஐயும் திருமணம் செய்தது இருமணக் குற்றம் புரிந்தது ஆகும். ஒரு வேளை C ஐத் திருமணம் புரிவதற்கு முன் A இறந்துவிட்டிருந்தால் C ஐத் திருமணம் செய்தது இருமணக் குற்றமாகாது ஏனென்றால் ‘B’ அவருக்கு சட்டப்படி மனைவி ஆகவில்லை.\n\nSection::::மதமாற்றத்தின் விளைவு.\nமதமாற்றத்தினால் பல சிக்கல்கள் இருமணம் தவிர்ப்புச் சட்டத்தில் எழுகின்றன. திருமணமானவர் மதம் மாறிக் கொண்டு மறுமணம் புரிவதனால் பல சிக்கல்கள் உருவாகின்றன.\n\nமுடிவுற்ற வழக்குகளிலிருந்து கீழ்க்கண்ட விதிகள் வகுக்கப்பட்டுள்ளன.\n\nமேலும் ஒரு கிருத்துவ ஆண் முகமதிய மதத்திற்கு மாறுவதால், தம் முதல் மனைவி உயிருடனிருக்கும் பொழுது மறுமணம் புரியக்கூடாது. இந்திய தண்டனைச் சட்டத்தை இயற்றியவர்கள் இருமணம் புரியும் பெண்களுக்குத் தண்டனை வழங்குவதை விதித்திருந்தாலும் பெண்களை ஏமாற்றும் ஆண்களைக் கடுமையாக தண்டிக்கவே விழைந்தனர்.\n\nSection::::திருமணத்திற்கான சான்று.\nஇருமணக் குற்றம் புரிவதற்கான வழக்குகளில், குற்றம் சாட்டுபவர் திருமணம் நடைபெற்றதற்கான சான்றுகளை அளித்து திருமணம் நடைபெற்றது என்று சந்தேகத்திற்கு இடமில்லாமல் நிருபிக்க வேண்டும்.\n\nSection::::பிறன்மனை உறவு (Adultery).\nஒருவர் இக்குற்றம் புரிந்தார் என்பதை நிருபிக்க கீழ்கண்டவைகள் அடங்கிருக்க வேண்டும்\nபிறன்மனை உறவு என்பது ஒரு ஆண் திருமணமான பெண்ணின் சம்மத்துடன் கணவனுக்கு தெரியமால் உடலுறவு கொள்ளுவதாகும். கணவரின் சம்மத்துடன் புரியும் தவறு குற்றமாகாது. ஆங்கிலச் சட்டப்படி பிறன்மனை உறவு என்பது குற்றவியல் சட்டமல்ல. அது உரிமையியல் வழக்காகும். தவறு இழைத்தவரின் கணவர் நட்ட ஈடுதான் கோர முடியும்.\n\nSection::::தண்டனை.\nபிறன்மனை உறவு கொள்பவருக்கு ஜந்தாண்டுகள் வரையிலான சிறைத் தண்டனையோ அல்லது அபராதமோ அல்லது இரண்டுமோ விதிக்கப்படும். இத்தருணத்தில் மனைவி உடந்தைக் குற்றவாளியாக தண்டிப்பதற்கு உரியவராகமட்டார்.\n\nSection::::குற்ற எண்ணத்துடன் திருமணமான பெண்ணைக் கடத்துதல் (criminal elopement seduction).\nவேறுறொருவன் மனைவி என்று தெரிந்திருந்தும், அவள் கணவன் பொறுப்பிலிருந்து, வேறு ஒருவனுடன் கள்ள உறவு வைக்கலாம் என்ற எண்ணத்துடன் கடத்துவதோ அல்லது மறைத்து வைப்பதோ குற்றமாகும். இதற்கு இரண்டாண்டு சிறை தண்டனையோ அல்லது அபராதமோ அல்லது இரண்டுமோ விதிக்கப்படும்.\n\nSection::::கணவரோ அல்லது அவரது உறவினர்களோ பெண்ணைக் கொடுமைப்படுத்தல் (பிரிவு 498 A).\nகணவரோ அவரது உறவினர்களே பெண்களைக் கொடுமைப்படுத்துவதையோ துன்பப்படுத்துவதையோ சட்டம் அனுமதிப்பதில்லை. அது குற்றமாகக் கருதி தண்டனை வழங்கப்படும் குற்றம் புரிந்த நபருக்கு மூன்றாண்டுகள் வரை சிறைத் தண்டனையும் அபராதமும் விதிக்கப்படும்.\n\nகொடுமைப்படுத்துவது என்பது\nஅல்லது அப்பெண்ணின் மனநலம், உடல் நலத்திற்குத் தீங்கு விளைவித்தல் அல்லது வாழ்விற்கு தீங்கோ, அபாயமோ விளைவித்தல்.\n"}
{"id": "312220", "url": "https://ta.wikipedia.org/wiki?curid=312220", "title": "விந்தகம்", "text": "விந்தகம்\n\nவிந்தகம் (Testicle; விதை, விரை) என்பது விலங்குகளில் உள்ள ஆண் பாலின உறுப்பாகும். சூலகங்களைப்போலவே விந்தகங்களும் இனப்பெருக்கத்தொகுதி, அகச்சுரப்பித் தொகுதி ஆகியவற்றின் ஒரு பகுதியாக விளங்குகிறது. விந்து உருவாக்கலும், ஆண்மையூக்கிககளை (முதன்மையாக ஆண்மையியக்குநீர்) உற்பத்தி செய்வதும் விந்தகங்களின் முதன்மையான செயற்பாடுகள் ஆகும். விந்தகங்களின் இத்தகு செயல்கள் கபச்சுரப்பியின் முன்புறத்தில் உருவாகும் கருவகவூக்கி இயக்குநீர்களின் கட்டுப்பாட்டிற்குள் உள்ளன. லூட்டினைசிங் இயக்குநீர் ஆண்மையியக்குநீர் வெளியீட்டிற்கும், விந்தணு உற்பத்திக்கு கருமுட்டை தூண்டும் இயக்குநீர் மற்றும் ஆண்மையியக்குநீரும் தேவைப்படுகின்றன.\n\nவிலங்கு ஆய்வுகளில் விந்தகங்கள் மிக அதிகமான அல்லது மிகக் குறைவான பெண் பாலின இயக்குநீரான ஈத்திரோசன் (ஈஸ்திரடையோல்) அளவுகளுக்கு உட்படுத்தப்படும்போது விந்தணு உற்பத்தியில் சீர்குலைவு ஏற்பட்டு விலங்குகள் மலட்டுத் தன்மைக்குப் போகக்கூடிய அளவிற்குப் பாதிப்பு ஏற்படுவதாகக் கண்டறியப்பட்டுள்ளது.\n\nSection::::வடிவம்.\nSection::::வெளிப்புறத் தோற்றம்.\nபெரும்பாலான ஆண் முதுகெலும்பிகளில் இரண்டு விந்தகங்கள் ஒரேமாதிரியான அளவுகளில் உள்ளன. என்றாலும், சுறாக்களில் வலதுபக்க விந்தகம் சாதாரணமாகப் பெரியதாகவும், பல பறவைகள், பாலூட்டிகளில் இடது பக்க விந்தகம் பெரியதாகவும் இருக்கலாம். தாடையற்ற மீன்களில் ஒரேயொரு விந்தகம் மட்டுமே உடற்கூற்றின் நடுக்கோட்டுப் பகுதியில் (இத்தகு விந்தகமும் கருவிலுள்ள இணையான வடிவங்கள் ஒன்றாகியதால் உண்டானவை) காணப்படுகிறது.\n"}
{"id": "312221", "url": "https://ta.wikipedia.org/wiki?curid=312221", "title": "கோடைக்கால ஒலிம்பிக் விளையாட்டுக்களில் காற்பந்தாட்டம்", "text": "கோடைக்கால ஒலிம்பிக் விளையாட்டுக்களில் காற்பந்தாட்டம்\n\nகாற்பந்தாட்டம் ஒவ்வொரு கோடைக்கால ஒலிம்பிக் போட்டிகளில் நடைபெற்று வருகிறது.இதில் ஆண்கள் பிரிவு மட்டுமே கலந்து வந்தனர்.1996 கோடைக்கால ஒலிம்பிக் போட்டிகளில் பெண்கள் பிரிவு சேர்க்கப்பட்டது.\n\nSection::::வரலாறு.\nSection::::தொடக்கம்.\nகால்பந்து 1896 முதல் நவீன ஒலிம்பிக் போட்டியில் சேர்க்கப்படவில்லை.எனினும், ஆதாரங்கள் அடிப்படையில் அதிகாரப்பூர்வமற்ற கால்பந்து போட்டி , ஒட்டோமான் பேரரசு பகுதியாக குறிக்கும் சிமிர்னா ( இஸ்மிர் ),கலந்து கொண்ட போட்டி \nஏதென்ஸ் நகரில் நடந்தது. பல நூல்களில் இது ஒரு பிழையாக உள்ளது\n\nSection::::பதக்கப்பட்டியல்.\nSection::::மொத்த பதக்கங்கள்.\n※ மொத்த பதக்கங்கள் மூலம் நாடுகளின் தரம். ( ஆண்கள் மற்றும் பெண்கள் ) அதிகாரப்பூர்வமற்ற 1900 மற்றும் 1904 ஆண்டுகள் உட்பட .\n※ வெண்கல பதக்கங்களை 1972 போட்டியில் பகிர்ந்து கொண்டனர்.\n\nSection::::இவற்றையும் பார்க்க.\n2016 ஒலிம்பிக் போட்டிகளில் காற்பந்தாட்டம்\n"}
{"id": "312224", "url": "https://ta.wikipedia.org/wiki?curid=312224", "title": "திருமுக்கூடலூர் அகத்தீசுவரர் கோயில்", "text": "திருமுக்கூடலூர் அகத்தீசுவரர் கோயில்\n\nதிருமுக்கூடலூர் அகத்தீசுவரர் கோயில் என்பது கரூர் மாவட்டம் சோமூர் ஊராட்சிக்கு உட்பட்ட திருமுக்கூடலூரில் அமைந்துள்ள சிவாலயமாகும். இச்சிவாலயம் காவிரி, அமராவதி, மணிமுத்தாறு ஆகிய மூன்று ஆறுகள் சங்கமிக்கும் இடத்தில் அமராவதி ஆற்றங்கரையோரம் அமைந்துள்ளது. \n\nSection::::சன்னதிகள்.\nஇச்சிவாயத்தின் மூலவர் அகத்தீசுவரர், அம்பாள் அஞ்சநாச்சியம்மன். கோயில் சிதலமடைந்து இருப்பதால் எண்ணற்ற சிலைகள் மூலவர் சன்னதியின் முன்புள்ள மண்டபத்தில் வைக்கப்பட்டுள்ளன. கோஸ்டத்தில் விநாயகர், தட்சிணாமூர்த்தி, பிரம்மா ஆகியோர் உள்ளனர். சிவாலயத்தின் பின்புறத்தில் ஒரு சித்தரின் சமாதி அமைந்துள்ளது. வில்வ மரத்தடியில் ஒரு தனி லிங்கம் அமைந்துள்ளது. சண்டிகேசுவர் மற்றும் அகோரவீரபத்திரர் சன்னதியும் உள்ளது. வள்ளி தெய்வானையுடன் உள்ள ஆறுமுகப் பெருமான் சன்னதி தரைமட்டமாகி உள்ளது. அதனால் சிலைகள் மூலவர் சன்னதிக்கு முன்பு உள்ளது.\n\nSection::::தலவரலாறு.\nகாசியிலிருந்து வாலி காசிலிங்கத்தினை பிரதிஸ்டை செய்ய இத்தலத்திற்கு வந்தார். ஆனால் அதற்கு முன்பே அகத்தியர் இத்தலத்தில் மணலால் ஆன இலிங்கத்தினை பிரதிஸ்டை செய்து வழிபட்டுவிட்டார். தான் காசிக்கு சென்று எடுத்துவந்த காசிலிங்கத்தையே இங்கு பிரதிஸ்டை செய்ய வேண்டுமென வாலி அகத்தியருடன் சண்டைக்கு சென்றார். அகத்தியர் இந்த மணல் சிற்பத்தை வாலால் அசைத்துப் பார்த்து, முடிந்தால் இந்த லிங்கத்தை எடுத்துவிட்டு நீ கொண்டு வந்த இலிங்கத்தை வைத்து வழிபடு என்றார். வாலியும் தன்னுடைய முழு பலத்தை பிரயோகம் செய்து அசைத்துப் பார்த்தார். ஆனால் வாலால் இலிங்கத்தை அசைக்க முடியவில்லை. அதனால் காசிலிங்கத்தினை காவிரி ஆற்றங்கரையில் அமைந்திருக்கும் சிறீராமசமூத்திரம் என்கிற அயலூரில் பிரதிஸ்டை செய்தார். அத்தலம் அயலூர் வாலீஸ்வரர் கோயில் என்று அழைக்கப்படுகிறது. \n\nSection::::தொன்மை.\nஇக்கோயில் 1500 ஆண்டுகள் தொன்மையானது.\n"}
{"id": "312227", "url": "https://ta.wikipedia.org/wiki?curid=312227", "title": "2024 கோடைகால ஒலிம்பிக் விளையாட்டுப்போட்டிகள்", "text": "2024 கோடைகால ஒலிம்பிக் விளையாட்டுப்போட்டிகள்\n\n2024 கோடை ஒலிம்பிக் விளயாட்டுப்போட்டிகள் (\"2024 Summer Olympics\"), அலுவல் முறையில் 33வது ஒலிம்பிக் விளையாட்டுக்கள் (\"Games of the XXXI Olympiad\") நடத்தப்படுவதற்கான ஏலம் 2015ல் தொடங்கிற்று. செப்டம்பர் 13 2017ல் பெரு நாட்டின் லிமா நகரில் நடைபெறவுள்ள பன்னாட்டு ஒலிம்பிக் குழுவின் 130வது அமர்வு போட்டிகளை நடத்தும் நகரம் பற்றி அதிகாரப்பூர்வமாக அறிவிக்கவுள்ளது \n\nSection::::போட்டியிடும் நகரங்கள்.\nசர்வதேச ஒலிம்பிக் சம்மேளனம் 2015 செப்டம்படர் 16ல் போட்டியிடும் ஐந்து நகரங்களின் பட்டியலை அறிவித்தது, இதில் ஹம்பர்க் நகரம் 2015 நவம்பரில் போட்டியில் இருந்து விலகுவதாக அறிவித்தது.\n"}
{"id": "312230", "url": "https://ta.wikipedia.org/wiki?curid=312230", "title": "1451", "text": "1451\n\n1451 (MCDLI) பழைய யூலியன் நாட்காட்டியில் வெள்ளிக்கிழமை ஆரம்பமான ஒரு சாதாரண ஆண்டாகும்.\n\n\n"}
{"id": "312232", "url": "https://ta.wikipedia.org/wiki?curid=312232", "title": "கோடைக்கால ஒலிம்பிக் விளையாட்டுக்களில் குழிப்பந்தாட்டம்", "text": "கோடைக்கால ஒலிம்பிக் விளையாட்டுக்களில் குழிப்பந்தாட்டம்\n\nகுழிப்பந்தாட்டம் 1900 கோடைக்கால ஒலிம்பிக் போட்டிகளில் இருந்து நடைபெற்று வருகிறது. அக்டோபர் 2009 ல் கோபன்ஹேகனில் ஐஓசி கூட்டத்தில், ஐஓசி 2016 கோடைக்கால ஒலிம்பிக் போட்டிகளில் இந்த நிகழ்வை மீண்டும் சேர்த்துக்கொள்ள முடிவு செய்யப்பட்டது.\n\nSection::::நிகழ்வுகள்.\n1900\n1904\n\nSection::::இவற்றையும் பார்க்க.\n2016 கோடைக்கால ஒலிம்பிக் விளையாட்டுக்களில் குழிப்பந்தாட்டம்\n"}
{"id": "312240", "url": "https://ta.wikipedia.org/wiki?curid=312240", "title": "கருப்பத்தூர் சிம்மபுரீசுவரர் கோயில்", "text": "கருப்பத்தூர் சிம்மபுரீசுவரர் கோயில்\n\nசிம்மபுரீசுவரர் கோயில் என்பது கரூர் மாவட்டத்திலுள்ள கருப்பத்தூர் எனும் ஊரில் அமைந்துள்ள சிவாலயமாகும். இச்சிவாலயத்தின் மூலவர் சிம்மபுரீசுவரர் என்றும், அம்பிகை குந்தாளம்பாள் என்றும் அழைக்கப்படுகின்றனர். \n\nSection::::சன்னதிகள்.\nஇச்சிவாலய மூலவரை லட்சுமி நரசிம்மர் வழிபட்டுள்ளார். இதனால் சிம்மபுரீசுவரர் என்ற பெயர் மூலவருக்கு ஏற்பட்டது. அம்பாளை குந்தளாம்பாள் என்றும், சுகந்த குந்தளாம்பாள் என்றும் அழைக்கின்றனர். அம்பாளிடம் வேண்டியதை நடக்கும் என்ற பொருளில் வரப்ரதாதி என்று குறிப்பிடுகின்றனர். வலஞ்சுழி விநாயகர், தனித்த ஆறுமுகப் பெருமான், அஷ்ட கை பைரவர், சௌந்தர் மஹாலட்சுமி, சப்த கன்னியர்கள் சிலைகள் உள்ளன. \n\n"}
{"id": "312241", "url": "https://ta.wikipedia.org/wiki?curid=312241", "title": "ஹெமு", "text": "ஹெமு\n\nஹெமு (Hemu) (; \"ஹேமசந்திர விக்கிரமாத்தியன்\" என்றும் \"ஹெமு விக்கிரமாத்தியன்\" என்றும் அழைக்கப்பட்டவர். இராஜபுத்திர வீரரான இந்து சமய ஹெமு, ஆப்கானிய சூரி வம்சத்தின் மன்னர் முகமது அடில் ஷாவின் அமைச்சராகவும், போர்ப்படைத்தலைவராகப் பணியாற்றியவர். அடில் ஷா சூரிக்காக, உமாயூன் மற்றும் அக்பரின் படைகளை எதிர்த்து ஆக்ரா மற்றும் தில்லியில் நடந்த 22 போர்களில் ஹெமு வெற்றி பெற்றார். \n\nஅக்பரின் முகலாயர் படைகளை தில்லிப் போரில் வென்ற ஹெமு 7 அக்டோபர் 1556இல் தன்னை தில்லியின் பேரரசராக, 7 அக்டோபர் 1556இல் பட்டம் சூட்டிக் கொண்டவர். பின்னர் ஒரு மாதம் கழித்து அக்பரின் படைகளுடன் இரண்டாம் பானிபட் போரில் போரிட்டு காயம் பட்டு பிடிபட்ட ஹெமு, அக்பரின் காப்பாளர் பைராம் கானால் கைது செய்யப்பட்டு 5 நவம்பர் 1556 தலைகொய்யப்பட்டார். \n\n\n\n"}
{"id": "312242", "url": "https://ta.wikipedia.org/wiki?curid=312242", "title": "ஐ. வி. சசி", "text": "ஐ. வி. சசி\n\nஐ. வி. சசி என்று அறியப்படும் இருப்பம் வீடு சசிதரன் ( 28 மார்ச்சு 1948 – 24 அக்டோபர் 2017) என்பவர் ஓர் இந்தியத் திரைப்பட இயக்குநர் ஆவார். மலையாளம், தமிழ், இந்தி உள்ளிட்ட இந்திய மொழித் திரைப்படங்களில் சுமார் 150க்கும் அதிகமான திரைப்படங்களில் பங்காற்றியுள்ளார். தமிழில், கமல்ஹாசன் நடித்த அலாவுதீனும் அற்புத விளக்கும், குரு ஆகிய திரைப்படங்களையும், ரசினிகாந்த் நடித்த காளி திரைப்படத்தையும் இயக்கியுள்ளார். கமல்ஹாசன் நடிப்பில் மலையாளம், இந்தி மொழிகளில் பத்துக்கும் மேற்பட்ட படங்களை இயக்கியுள்ளார். \n\nSection::::இயக்கிய திரைப்படங்கள்.\nதமிழ்த் திரைப்படங்கள்\n\nமலையாள திரைப்படங்கள்\n\nஇந்தி திரைப்படங்கள்\n"}
{"id": "312253", "url": "https://ta.wikipedia.org/wiki?curid=312253", "title": "மனோஜ் குமார் (குத்துச்சண்டை வீரர்)", "text": "மனோஜ் குமார் (குத்துச்சண்டை வீரர்)\n\nமனோஜ் குமார் \"(Manoj Kumar)\" (பிறப்பு: 10 திசம்பர் 1986) ஓர் இந்தியக் குத்துச்சண்டை வீரர் ஆவார். இவர் தாழெடை வகைபிரிவில் தங்கப் பதக்கம் வென்றார். இவர் ஆரியானா, கைதால் மாவட்டம், இராசவுண்டைச் சேர்ந்தவர்.\n"}
{"id": "312255", "url": "https://ta.wikipedia.org/wiki?curid=312255", "title": "சைக்கோம் மீராபாய் சானு", "text": "சைக்கோம் மீராபாய் சானு\n\nசைக்கோம் மீராபாய் சானு \"(Saikhom Mirabai Chanu)\" (பிறப்பு: 8 ஆகத்து 1994) ஓர் இந்தியப் பெண் பாரந்தூக்கு வீரர். இவர் கிளாசுகோவில் நடந்த 2014 பொதுநலவாய பாரம் தூக்கும் போட்டியில், 48 கிலோ பிரிவில் வெள்ளிப் பதக்கம் பெற்றார். இதில் மற்றோர் இந்தியரான குமுக்சாம் சஞ்சிதா தங்கப் பதக்கம் பெற்றார். சானு இந்தியாவின் மணிப்பூர் மாநிலத்தைச் சேர்ந்தவர்.\n\n\n"}
{"id": "312260", "url": "https://ta.wikipedia.org/wiki?curid=312260", "title": "கலிவேளி ஏரி", "text": "கலிவேளி ஏரி\n\nகலிவேளி ஏரி (Kaliveli Lake, அல்லது Kaliveli Lagoon) என்பது தமிழ்நாட்டின், விழுப்புரம் மாவட்டத்தில் உள்ள ஒரு கடற்கரை சதுப்பு நில ஏரி மற்றும் கடற்காயல், நீர்த்தடம் ஆகும்.\n\nஇந்த ஏரி வங்காள விரிகுடாவின் அருகில் கோரமண்டல் கடற்கரையில் ஏறக்குறைய புதுச்சேரி நகரத்தில் இருந்து வடக்கிலும், ஆரோவில்லில் இருந்து வடக்கில் உள்ளது.\n\nSection::::சூழலியல்.\nகலிவேளி ஏரி பருவகாலத்தில் நல்ல நீர் பாய்ந்து உவர் நீராகும் ஒரு நீர்த்தடம் ஆகும். மேலும் இது வலசை வரும் பறவைகளுக்கு உணவு தரும் இடமாகவும் குஞ்சுபொரிக்க வரும் இடமாகவும் உள்ளது. இந்த ஏரி இந்திய துணைக் கண்டத்தின் பெரிய நீர்த்தடங்களில் ஒன்றாகும். இந்த நீர்தடத்தை பன்னாட்டு இயற்கைப் பாதுகாப்புச் சங்கம் இந்திய அளவிலும் பன்னாட்டு அளவிலும் முக்கியத்துவம் வாய்ததாக கருதுகிறது.\n\nஇது தற்போது வேளாண் நிலங்களாலுக்காக நிலத்தை ஆக்கிரமிப்பதாலும், வன வேட்டை, காடழிப்பு, அதிகரித்து வரும் இறால் பண்ணைகள் போன்றவற்றால் அச்சுறுத்தலுக்கு உள்ளாகி வருகிறது. \n\nஇது தென்னிந்திய கடலோர சுற்றுச்சூழல் தல உறைவிடங்களில் ஒன்று என்ற போதிலும், இந்த ஏரி அரிதாகத்தான் இயற்கை ஆர்வலர்களாலும், சுற்றுச்சூழல் ஆர்வலர்களாலும் ஆராயப்படுகிறது. இந்த ஏரியின் 90% கரைப் பகுதி சாலை வழியாக நெருங்க இயலாதவாறு உள்ளது. இதுவே இங்கு தாவரங்கள் மற்றும் விலங்கினங்கள் பெருக முக்கிய காரணம் ஆகும். இந்த சதுப்பு நிலம் இங்கு வருபவர்களை மூழ்கடிக்கும் ஆபத்து வாய்ததாகவும், மிகவும் பயப்படத்தக்க யானைக்கால் நோய், மலேரியா போன்ற பிற நீர்வழி நோய்களை பரப்பும் பூச்சிகள் கொண்டதாக உள்ளது. எனவே இங்கு வருவர் தவறாமல் உடலை பூச்சிக் கடியிலிருந்து காக்கக்கூடிய உரிய பூச்சுக்களை பூசுவதும் தடித்த சப்பாத்துக்களை அணிவது அவசியம். இந்த ஏரி மிகவும் தனிமைப்படுத்தப்பட்டு உள்ளது மனித நடமாட்டம் 20 கி.மீ. வரை இல்லாத நிலை உள்ளதால் இங்கு வருபவர்கள் போதிய நீர், உணவு போன்ற அத்யாவசிய பொருட்களுடன் வருமாறு அறிவுறுத்தப்படுகின்றனர். \n\nSection::::வரலாறு.\nஇந்த ஏரியின் வாய்காலின் துவக்கத்தில் காலனித்துவ ஆட்சிக்காலத்தைச் சேர்ந்த இடிபாடுக்கு ஆளான ஆலம்பரை கோட்டை உள்ளது.\n"}
{"id": "312262", "url": "https://ta.wikipedia.org/wiki?curid=312262", "title": "தொட்டியம் அனலாடீசுவரர் கோயில்", "text": "தொட்டியம் அனலாடீசுவரர் கோயில்\n\nஅனலாடீசுவரர் கோயில் என்பது திருச்சிராப்பள்ளி மாவட்டம் தொட்டியம் நகரில் அமைந்துள்ள சிவாலயமாகும். இச்சிவாலயத்தின் மூலவர் அனலாடீஸ்வரர் என்றும் அம்பாள் திரிபுர சுந்தரி என்றும் அழைக்கப்படுகிறார். பிரம்மபுரம், திரிபுரசம்ஹாரஷேத்திரம், மத்தியாசலஷேத்திரம், துவஷ்டபுரி போன்ற பெயர்களில் புராண காலங்களில் இத்தலம் அழைக்கப்பட்டுள்ளது.\n\n\nSection::::தலபுராணம்.\nதாரகாசூரனுக்கு வித்யுன்மாலி, தாரகாட்சன், கமலாட்சன் என்ற மூன்று மகன்கள் இருந்தனர். அவர்கள் பிரம்மாவை நோக்கி தவமிருந்து பல்வேறு வரங்களைப் பெற்றனர். அதில் ஆகாயத்தில் பொன், வெள்ளி, இரும்பு ஆகிவைகளால் ஆன பறக்கும் கோட்டைகளையும், மூவரையும் ஒரே கனையால் மட்டுமே கொல்ல முடியும் என்ற வரத்தையும் பெற்றார்கள். அக்கோட்டைகளை திரிபுரங்கள் என்று அழைத்தனர். மூவரும் அந்தக் கோட்டையை பயன்படுத்தி பல்வேறு தேவர்களையும், உலகங்களையும் அடிமையாக்கினர். இந்திரன், பிரம்மா, திருமால் ஆகியோருடன் தேவர்களும் இணைந்து சிவபெருமானிடம் சென்று தங்களை காக்க வேண்டினர்.\n\nசிவபெருமான் பூமியை தேராகவும், சந்திர சூரியனை குதிரைகளாகவும், பிரம்மனை சாரதியாகவும், மேருமலையை வில்லாகவும், வாசுகியை நாணாகவும், திருமாலை தேரின் சிறகாகவும் அமைத்து போர்கலத்திற்கு சென்றார். திரிபுரங்களின் அசுரர்களை அழித்தார். இதனால் சிவபெருமானுக்கு திரிபுர தகன மூர்த்தி, திரிபுராந்தகர், திரிபுரசம்ஹாரர் போன்ற பெயர்கள் கிடைத்தன.\n\nஅவ்வாறு முப்புறங்களை எரிக்கும் போது சிவபெருமானின் அம்பின் பொறி தொட்டு சென்ற இடம் துவஷ்டபுரியாகும். இவ்விடம் தற்போது தொட்டியம் என்று அழைக்கப்படுகிறது.\n\nஒரு முறை பிரம்மா இத்தலத்திற்கு வந்து யாகமொன்றை செய்தார். அவருடைய யாகத்தில் மகிழ்ந்த சிவபெருமான் அந்த அக்னி குண்டத்திலேயே நடனம் ஆடினார். அதனால் இத்தலத்தின் மூலவரை அக்னி நர்த்தீஸ்வரர் என்று அழைக்கப்படுகிறார்.\n\nSection::::தலசிறப்பு.\nசிவபெருமானுடைய அட்ட வீராட்ட செயல்களில் ஒன்றான திரிபுரங்களை எரித்தலின் போது சிவபெருமான் அம்பின் பொறி தொட்டுச் சென்ற இடமாகும். பிரம்மன் செய்த யாக குண்டம் இத்தலத்தின் தீர்த்தமாக உள்ளது. அதனை ஈஸ்வரி தீர்த்தம் என்கின்றனர்.\n\n"}
{"id": "312276", "url": "https://ta.wikipedia.org/wiki?curid=312276", "title": "யாழ்ப்பாண உயர் தொழில்நுட்ப நிறுவனம்", "text": "யாழ்ப்பாண உயர் தொழில்நுட்ப நிறுவனம்\n\nஇலங்கை உயர் தொழில்நுட்ப கல்வி நிறுவனத்தின் 11 உயர் தொழில்நுட்ப நிறுவனங்களில் முக்கியமான ஒரு நிறுவனமாக யாழ்ப்பாண உயர் தொழில்நுட்ப நிறுவனம் (எ.ரி.ஐ) விளங்குகின்றது. 1996 ஆம் ஆண்டு வடமாகாண மக்களுக்கென யாழ்குடாநாட்டில் ஆரம்பிக்கப்பட்டது. இந்நிறுவனம் தற்போது 665/2, கடற்கரை வீதி, குருநகர், யாழ்ப்பாணம் என்ற முகவரியுள்ள இடத்தில் தொழிற்படுகின்றது. இந்த நிறுவனத்தில் 7 கற்கை நெறிகள் முழு நேர மற்றும் பகுதிநேர மாணவர்களுக்கு என்று இருக்கின்றது. அவை வருமாறு,\n\nSection::::உசாத்துணைகள்.\nயாழ்ப்பாண உயர் தொழில்நுட்ப நிறுவனம்\n"}
{"id": "312277", "url": "https://ta.wikipedia.org/wiki?curid=312277", "title": "இந்திய அரசியலமைப்பிலுள்ள எட்டாவது பட்டியல்", "text": "இந்திய அரசியலமைப்பிலுள்ள எட்டாவது பட்டியல்\n\nஇந்திய அரசியலமைப்பிலுள்ள எட்டாவது பட்டியலானது இந்தியாவின் அலுவல் மொழிகளாக இந்திய அரசியலமைப்பில் குறிப்பிடப்பட்டுள்ள மொழிகளின் பட்டியலாகும்.\n\nஇந்திய அரசியலமைப்பின் எட்டாவது பட்டியலில் உள்ள 344(1) மற்றும் 351 ஆவது கட்டுரைகள் கீழ்காணும் 22 இந்திய மொழிகளை உள்ளடக்கியுள்ளன:\n"}
{"id": "312283", "url": "https://ta.wikipedia.org/wiki?curid=312283", "title": "2016 கோடைக்கால ஒலிம்பிக்கில் ஏதிலிகள் ஒலிம்பிக் அணி", "text": "2016 கோடைக்கால ஒலிம்பிக்கில் ஏதிலிகள் ஒலிம்பிக் அணி\n\nஏதிலிகள் ஒலிம்பிக் அணி (\"Refugee Olympic Team\") ஆகத்து 5 முதல் ஆகத்து 21 வரை பிரேசிலின் இரியோ டி செனீரோவில் நடந்த 2016 கோடைக்கால ஒலிம்பிக் விளையாட்டுப் போட்டிகளில் சார்பற்ற ஒலிம்பிக் போட்டியாளர்களாகப் பங்கேற்றனர். ஐரோப்பியப் புலம்பெயர்வோர் நெருக்கடி போன்ற \"உலகளவில் ஏதிலிகள் சிக்கல்கள்\" எழுந்துள்ள நிலையில் இரியோ ஒலிம்பிக்கில் ஐந்து முதல் பத்து வரையில் ஏதிலிகள் பங்கேற்க அனுமதிக்கப்படுவர் என பன்னாட்டு ஒலிம்பிக் குழுவின் தலைவர் தாமசு பாக் மார்ச் 2016இல் அறிவித்தார். The team was led by Loroupe. \n\n\"உலகின் ஏதிலிகளுக்கு ஆதரவைக் காட்டுமுகமாக\" உருவான இந்த முயற்சிக்கு 2016 தீச்சுடர் தொடரோட்டத்தின் அங்கமாக அகதிகளுக்கான ஐக்கிய நாடுகளின் ஆணையம் இப்ராகிம் அல்-உசேன் என்ற சிரிய ஏதிலியை ஒலிம்பிக் தீச்சுடரை ஏதென்சிலிருந்த எலியோனாசு ஏதிலி முகாம் வழியே ஏந்திச் செல்ல தேர்ந்தெடுத்தது.\n\nதவிரவும், குவைத்தின் தேசிய ஒலிம்பிக் குழு இடைநீக்கம் செய்யப்பட்டதால் அந்நாட்டு மெய்வல்லுநர்களும் ஒலிம்பிக் கொடியின் கீழ் போட்டியிடுகின்றனர்.\n"}
{"id": "312291", "url": "https://ta.wikipedia.org/wiki?curid=312291", "title": "நிக்கின் திம்மையா", "text": "நிக்கின் திம்மையா\n\nசந்தாந்தா நிக்கின் திம்மையா \"(Chandanda Nikkin Thimmaiah)\" இரியோ 2016 கோடைக்கால ஒலிம்பிக் போட்டிகளில் பங்கேற்ற இந்திய வளைகோல் பந்தாட்ட அணியில் இடம்பெற்ற ஒரு வீரராவார். 1991 ஆம் ஆண்டு சனவரி மாதம் 18 ஆம் தேதியில் பிறந்த இவர், வளைகோல் போட்டிகளில் முன்கள வீரராக களமிறங்கி விளையாடுகிறார்.\nஇவருடைய மூத்த சகோதரர் நிதின் திம்மையாவும் இதே விளையாட்டில் இந்தியாவின் சார்பாக விளையாடும் அணியில் இடம் பெற்றுள்ளார் என்பது குறிப்பிடத்தக்கது ஆகும்.\n\n"}
{"id": "312293", "url": "https://ta.wikipedia.org/wiki?curid=312293", "title": "குளித்தலை திருப்பதி சாமிகள் சமாதி கோயில்", "text": "குளித்தலை திருப்பதி சாமிகள் சமாதி கோயில்\n\nதிருப்பதி சாமிகள் சமாதி கோயில் என்பது கரூர் மாவட்டம் குளித்தலை நகரில் அமைந்துள்ள சித்தர் ஜீவ சமாதியாகும். இக்கோயில் கடம்பேசுவரர் கோயிலுக்கு அருகேயுள்ளது. இக்கோயில் என்.ஆர்.எம் கோவிந்த கோனார் அவர்களின் உதவியாலும், பக்தர்களின் பொருளுதவியால் மகாகும்பாபிசேகம் 5.11.1970 அன்று நடைபெற்றது. சமாதியின் முன்பு நந்தி சிலை பிரதிஸ்டை செய்யப்பட்டுள்ளது. அருகே நவகிரகங்கள் உள்ளன. சிவாகம முறைப்படி கோயில் எழுப்பபட்டுள்ளதால் கோஷ்டத்தில் தட்சிணாமூர்த்தி, விஷ்ணு, பிரம்மா சிலைகள் உள்ளன. கோயில் கோபுரத்தில் சித்தர் திருப்பதி சாமிகளின் சுதை சிற்பமும், இந்து சமய கடவுள்கள் மற்றும் இறை அடியார்களின் சுதைச் சிற்பங்கள் உள்ளன.\n\nஇவர் ரசவாதம் உள்ளிட்ட பல்வேறு சித்துகளை வாழ்ந்த காலத்தில் செய்து காட்டியுள்ளார். ஏழ்மையில் வாடிவர்களுக்கு மணலை அள்ளித் தந்தால், அவர்கள் வீட்டிற்கு சென்று பார்க்கும் பொழுது தங்கமணலாக அவை மாறியிருக்குமாம். ஒரு முறை குழந்தைகள் விளையாடிக் கொண்டிருக்கையில் இவரும் அவர்களுடன் சேர்ந்து விளையாடியுள்ளார். அப்போது தன்னை ஒரு குழியைத் தோண்டி புதைக்கும் படி செய்து, சில அடிகள் தள்ளி எழுந்து சென்றுள்ளார். இவர் ஓடும் தொடருந்தில் இருந்து அதன் வேகம் குறையாமல் எழுந்துள்ளார். \n"}
{"id": "312299", "url": "https://ta.wikipedia.org/wiki?curid=312299", "title": "வெள்ளூர் திருக்காமேசுவரர் கோயில்", "text": "வெள்ளூர் திருக்காமேசுவரர் கோயில்\n\nவெள்ளூர் திருக்காமேசுவரர் கோயில் என்பது திருச்சிராப்பள்ளி மாவட்டம் வெள்ளூர் எனும் ஊரில் அமைந்துள்ள சிவாலயமாகும். இச்சிவாலயத்தின் மூலவர் திருக்காமேசுவரர் என்றும், அம்பாள் சிவகாம சுந்தரி என்றும் அழைக்கப்படுகிறார். இச்சிவாலயத்தினை கி.பி ஆறாம் நூற்றாண்டில் முதலாம் விஜயாதித்த சோழன் புணரமைத்து குடமுழுக்கு செய்துள்ளார். இச்செய்தி கல்வெட்டில் உள்ளது.\n\nSection::::கோயில் அமைப்பு.\nசிவாலயமானது இரண்டு நுழைவாயில்களைக் கொண்டது. ஒன்று தெற்கு நோக்கியும், கிழக்கு நோக்கியும் வாசல்கள் உள்ளன. கிழக்கு வாசல் வழியாக வந்தால் பலிபீடம், நந்திதேவர் மண்டபம் ஆகியவை உள்ளன. கோயிலின் பிரகாரம் திருமாளிகைப் பத்தியுடன் உள்ளது. சிவாலயத்தின் கோஷ்டத்தில் தட்சிணாமூர்த்தி, மகாவிஷ்ணு, பிரம்மா, விஷ்ணு துர்கை ஆகிய தெய்வ சிலைகள் உள்ளன.\n\nSection::::சன்னதிகள்.\nSection::::மூலவரும் அம்பாளும்.\nமூலவர் திருக்காமேசுவரர் சுயம்பு லிங்கம் ஆவார். இவரை மன்மதனும், ரதியும், திருமகளும் வழிபட்டுள்ளனர்.\n\nசிவாலயத்தின் தென் மேற்கில் விநாயகர் சன்னதியும், மேற்கே வள்ளி தெய்வானை உடனுறை சண்முகரின் சன்னதியும் உள்ளது. வடமேற்கு மூலையில் உள்ள மண்டபத்தில் ரதியுடன் மன்மதன் ஈசனை வணங்கியவாறு உள்ளனர். இதன் அருகே தலவிருட்சம் அமைந்துள்ளது. பக்தர்கள் வில்வ மரத்தினை திருமகளாக வழிபடுகின்றனர். ஆலயத்தின் வடக்கே திருமகள் சன்னதி உள்ளது.\n"}
{"id": "312300", "url": "https://ta.wikipedia.org/wiki?curid=312300", "title": "சிவ தாப்பா", "text": "சிவ தாப்பா\n\nசிவ தாப்பா \"(Shiva Thapa)\" (பிறப்பு: 8 திசம்பர் 1993) ஓர் இந்தியக் குத்துச்சண்டை வீரர். இவர் இந்தியா, அசாம் மாநிலம், குவகாத்தியைச் சேர்ந்தவர். இவர் எண்ணெய், இயல்வளிமக் குழுமத்தில் பணியாற்றுகிறார். இவரை ஒலிம்பிக் தங்க வேய்பு நிறுவனமும் ஆங்கிலியப் பதக்க வேட்டை நிறுவனமும் ஆதரிக்கின்றனர். Shiva Thapa participated in the 2012 London Olympics, இவர்தான் ஒலிம்பிக்கில் பங்குபற்ற தேர்வாகிய மிக இளைய குத்துச்சண்டை வீரர் ஆவார். இவர் உலக ஆடவர் பேரெடைப் பிரிவில் உலகத் தரவரிசையில் மூன்றாமவராக AIBA வின் கணிப்பில் வந்துள்ளார். இவர் ஆசிய விளையாட்டுகளில் தங்கப் பதக்கம் பெற்ற மூன்றாம் இந்தியர் ஆவார்.\n\n"}
{"id": "312302", "url": "https://ta.wikipedia.org/wiki?curid=312302", "title": "சிவ் சௌராசியா", "text": "சிவ் சௌராசியா\n\nசிவ் சங்கர் பிரசாத் சௌராசியா \"(Shiv Shankar Prasad Chawrasia)\" (பிறப்பு: 15 மே 1978) அல்லது \"சிப்புத்சியா\", and \"Chow\"ஓர் இந்தியத் தொழில்முறைக் குழிப்பந்தாட்டக்கார்ர். இவர் தான் 1997 இல் தொழில்முறையாக தேர்வு பெற்றதுமே, இந்தியக் குழிப்பந்தாட்டப் பயனத்த்ஜில் எட்டு தகவுகளில் வென்றார். இவர் இந்தியத் திறந்தநிலையில் இரண்டாமவராக இருமுறை வென்றார்.\n\nSection::::குழுப் போட்டிகள்.\nதொழில்முறை\n\n"}
{"id": "312304", "url": "https://ta.wikipedia.org/wiki?curid=312304", "title": "காஷ்மோரா", "text": "காஷ்மோரா\n\nகாஷ்மோரா என்பது ஓர் இந்தியத் தமிழ் மொழி திரைப்படம் ஆகும். நடிகர் கார்த்தி நடிக்க இதற்குத்தானே ஆசைப்பட்டாய் பாலகுமாரா படத்தை இயக்கிய கோகுல் இந்தப் படத்தை இயக்குகிறார். மேலும் இந்தப் படத்தில் நயந்தாராவும் ஸ்ரீதிவ்யாவும் நடிக்கின்றனர். இந்தப் படத்திற்கு சந்தோஷ் நாராயணன் இசை அமைக்கிறார்.\n\nஇத்திரைப்படம் 2016ஆம் தீபாவளி பண்டிகைக்கு வெளியிடப்பட்டது.\n\nSection::::தயாரிப்பு.\nஇத்திரைப்படத்தின் தயாரிப்பு 2015ஆம் ஆண்டு மே மாதம் துவங்கியது. சிறுத்தை திரைப்படத்தில் இரட்டை வேடத்தில் நடித்த கார்த்தி இந்தப் படத்தில் மூன்று வேடங்களில் நடிக்க உள்ளார். இந்தப் படம் 60 கோடி இந்திய ரூபாய் மதிப்பில் ட்ரீம் வாரியர் நிறுவனத்தால் தயாரிக்கப்படுகிறது.\n\nகார்த்தி ஒரு அரசன், ஒரு தற்கால இளைஞன் மற்றுமொறு போர்விரன் கதாபாத்திரத்தில் நடிப்பதாக உள்ளார். நயன்தாரா ஒரு அரசி வேடத்திலும், ஸ்ரீதிவ்யா ஒரு துப்பறிவு செய்தியாளர் வேடத்திலும் நடிக்கின்றனர். விவேக் இந்தப் படத்தில் கார்த்தியின் அப்பாவாக நடிக்கிறார். இன்தத் தகவலை பாலக்காட்டு மாதவன் திரைப்பட வெளியிட்டு விழாவில் அறிவித்தார்.\n\nரௌத்திரம், இதற்குத்தானே பட்டாய் பாலகுமரா, படங்களைத் தொடர்ந்து காஷ்மோராவை கோகுல் இயக்கி வருகிறார். அரசகால காடசிகள் நிறைந்த இந்தப் படத்தின் கலைவடிவம் ராஜீவன் செய்கிறார். ஓம் பிரகாஷ் இந்தப் படத்திற்கான ஒளிப்பதிவு செய்கிறார். இந்தப் படத்திற்கு சந்தோஷ் நாராயணன் இசை அமைக்கிறார்.\n"}
{"id": "312307", "url": "https://ta.wikipedia.org/wiki?curid=312307", "title": "அனிர்பான் இலாகிரி", "text": "அனிர்பான் இலாகிரி\n\nஅனிர்பான் இலாகிரி \"(Anirban Lahiri)\" (\"Anirbāṇ Lāhiṛī\"; பிறப்பு: 29 ஜூன் 1987)ஓர் இந்தியத் தொழில்முறைக் குழிப்பந்தாட்டக்கார்ர். இவர் இப்போது ஐரோபியா, ஆசியா, பி ஜி ஏ பயணங்களில் விளையாடுகிறார்.\n\nSection::::குழுப் போட்டிகள்.\nபயில்நிலை\n\n\nதொழில்முறை\n\n\n"}
{"id": "312316", "url": "https://ta.wikipedia.org/wiki?curid=312316", "title": "சுனார் கோட்டை", "text": "சுனார் கோட்டை\n\nசுனார் கோட்டை (Chunar Fort) எனப்படும் சந்திரகாந்தா சுனார் கோட்டை , இந்தியாவின் உத்திரப் பிரதேச மாநிலத்தில் உள்ள மிர்சாபூர் மாவட்டத்தில், இக்கோட்டையின் அடியில் சுனார் நகரம் உள்ளது. இக்கோட்டையும், நகரமும் மத்திய கால இந்திய வரலாற்றில் குறிப்பட்டத்தக்கவைகள் ஆகும். தற்போது இக்கோட்டை இந்தியத் தொல்லியல் ஆய்வகம் மற்றும் இந்திய அரசின் சுற்றுலா அமைச்சகத்தாலும் பராமரிக்கப்படுகிறது. மேலும் பொதுமக்களுக்கு காட்சிக்காக திறந்து விடப்படுகிறது.\n\nSection::::அமைவிடம்.\nகங்கை ஆற்றாங்கரையில் அமைந்த இக்கோட்டை வாரணாசி நகரத்திலிருந்து தென்மேற்கில் 14 கி மீ தொலைவிலும், மிர்சாபூர் நகரத்திலிருந்து 20 கிலோ மீட்டர் தொலைவிலும் அமைந்துள்ளது. முகல்சராய் - கான்பூர் மற்றும் தில்லி - ஹவுரா இருப்புப்பாதை வழித்தடத்தில் சுனார் தொடருந்து நிலையம் அமைந்துள்ளது.\n\nSection::::வரலாறு.\nகி பி 1029 சகாதேவன் எனும் மன்னரால் கட்டப்பட்ட இம்மணற்கல் கோட்டையை, ஆப்கானிய சூர் பேரரசர் செர் ஷா சூரியாலும், முகலாயப் பேரரசர்களான உமாயூன், அக்பராலும் மற்றும் அயோத்தி நவாப்புகளாலும் கி பி 1772 வரையிலும், பின்னர் பிரிட்டிஷ் ராஜ் அரசால் 1947 வரையிலும் பயன்படுத்தப்பட்டது. \n\nSection::::புவியியல்.\nவிந்திய மலைத்தொடரில் அருகில் அமைந்த 280 அடி உயரம் இக்கோட்டை,கங்கை ஆற்றாங்கரையில், கைமூர் மலையில் மணற்கற்களால் கட்டப்பட்டது. \n\nநக்சல்பாரிகளின் ஆதிக்கம் மிக்க இப்பகுதியில் உள்ள சுனார் கோட்டையை உத்திரப் பிரதேச மாநில அரசின் காவல் துறையின் ஆயுத கிடங்காகப் பயன்படுத்தப்படுகிறது. எனவே தீவிரவாதிகளின் தாக்குதலுக்கு உள்ளாகும் இக்கோட்டை பாதுகாப்பு படைகளால் மிகவும் கண்காணிக்கப்படுகிறது.\n\nSection::::கோட்டையின் அமைப்பு.\nஇப்பகுதியில் இயற்கையாக கிடைக்கும் மணற்கற்களைக் கொண்டு மூன்று அடுக்கு வரிசையில் கோட்டையின் சுவர்கள் கட்டப்பட்டுள்ளது. சுனார் கோட்டை நீளமும், அகலமும், உயரமும் கொண்டது. கோட்டையின் வடக்கு நுழைவாயில் கங்கை ஆற்றைக் நோக்கி அமைந்துள்ளது. \n\nSection::::கட்டிடங்கள்.\nகோட்டையில் உள்ள முக்கிய அரண்மனையின் மேற்பகுதிகளில் பல பீரங்கிகள் நிறுத்தப்பட்டுள்ளது. மேலும் பல ஆடம்பர குடில்களும், குடியிருப்புகளும் கொண்டுள்ளது.\nகோட்டையில் உள்ள சோனா மண்டபம் திறந்த வெளி அரங்காக உள்ளது.28 தூண்கள் கொண்ட இம்மண்டபம், இந்துக் கட்டிடக் கலைநயத்தில் கட்டப்பட்டுள்ளது.\nசோனா மண்டபம் நான்கு வாயில்களையும், ஒரு சுரங்கப்பாதையும் கொண்டுள்ளது. அரச குடும்பத்தினர் குளிப்பதற்காக கட்டப்பட்ட, சுற்றளவும், ஆழமும் கொண்ட படிக்கிணறு உள்ளது (Stepwell|\"bawdi\"). அருகில் உள்ள கங்கை ஆற்றிலிருந்து இக்கிணற்றில் நீர் சுரப்பதாக கூறப்படுகிறது.\n"}
{"id": "312317", "url": "https://ta.wikipedia.org/wiki?curid=312317", "title": "சூர் பேரரசு", "text": "சூர் பேரரசு\n\n[[File:Sher shah's rupee.jpg|150px|thumb|1540–1545 இல் [[சேர் சா சூரி]]யால் வெளியிடப்பட்ட 178 கிராம் எடை கொண்ட முதல் வெள்ளி ரூபாய்]]\n\nசூர் பேரரசு (Sur Empire) () (ஆட்சிக் காலம்: 1540 - 1556) [[இந்தியத் துணைக்கண்டம்|இந்தியத் துணைக்கண்டத்தின்]], மேற்கில் தற்கால [[ஆப்கானித்தான்]] முதல், கிழக்கில் [[வங்காள தேசம்]] வரை ஆண்ட [[பஷ்தூ மொழி]] பேசிய சன்னி இசுலாமிய [[பஷ்தூன் மக்கள்|பஷ்தூன்களின்]] அரசாகும். \nசூர் வம்சப் பேரரசர்கள் 1540 முதல் 1556 முடிய 16 ஆண்டுகள் [[சதாரா]] மற்றும் [[தில்லி]]யை தலைமையிடமாகக் கொண்டு ஆண்டனர்[[முகலாயர்|முகலாயப்]] பேரரசர் [[உமாயூன்]] ஆட்சிக் காலத்தில் சூர் வம்ச ஆட்சி சில ஆண்டுகள் தடைப்பட்டு நின்றாலும், உமாயூனுக்குப் பிறகு மீண்டும் சூர் வம்ச ஆட்சி நிலைபெற்றது. சூர் வம்சத்தின் புகழ் பெற்ற பேரரசர் [[சேர் சா சூரி]], சூர் வம்சப் பேரரசை நிறுவியவர் ஆவார். இடையில் [[ஹெமு]] என்ற இந்துப் போர்ப்படைத்தலைவர் சூர் வம்ச மன்னரை வீழ்த்தி ஒரு மாதம் தில்லியைக் கைப்பற்றி ஆண்டார்.\nSection::::வரலாறு.\nசூர் வம்ச நிறுவனரான [[சேர் சா சூரி]] 26 சூன் 1539இல் \"சௌசா\" போரிலும், 17 மே 1540இல் \"பில்கிராம்\" போரிலும் உமாயூனை வென்று,[[ஆப்கானித்தான்]] மற்றும் [[பஞ்சாப் பகுதி|பஞ்சாப்]] முதல், கிழக்கில் [[பிகார்]], [[வங்காளம்]] வரை ஆண்டார். \n\n17 ஆண்டு கால சூர் வம்ச ஆட்சியில், குறிப்பக [[சேர் சா சூரி]] ஆட்சியில், இந்தியத் துணை கண்டத்தில் வங்காளம் முதல் பஞ்சாப் முடிய நெடுஞ்சாலைகள் அமைத்தன் மூலம் பொருளாதார முன்னேற்றத்திற்கு வழி வகுக்கப்பட்ட்து. வெள்ளி நாணயங்கள் வெளியிட்டனர். வேளாண் நிலங்களை அளந்து ஆவணப்படுத்தப்பட்டது, நீர் பாசான வசதிகள், நிலவரி வசூலித்தல், கிராம நிர்வாகம் போன்றவைகளில் நிர்வாகச் சீர்திருத்தம் மேற்கொள்ளப்பட்டது. குடிமக்களுக்கும், அரசிற்கிடையே நல்லுறவுக்கு வழிவகுக்கப்பட்டது.\n\n[[ஹெமு]] என்ற [[ராஜ்புத்|இராஜபுத்திர]] போர்ப்படைத்தலைவர், சூர் வம்ச ஆட்சியைக் கைப்பற்றி ஒரு மாத காலம் ஆண்டார்.\n\nபின்னர் முகலாய வம்ச [[அக்பர்]] காலத்தில், பைரம் கான் லோடியால் 1556இல் சூரி வம்சம் வீழ்ச்சி கண்டது. \n\nSection::::சூர் வம்ச ஆட்சியாளர்கள்.\nசூர் வம்சத்தின் ஆட்சியாளர்கள்;\n\n\n\nSection::::வெளி இணைப்புகள்.\n[[பகுப்பு:இந்திய அரச மரபுகள்]]\n[[பகுப்பு:தில்லி சுல்தானகம்]]\n[[பகுப்பு:ஆசியாவின் முன்னாள் முடியாட்சிகள்]]\n[[பகுப்பு:ஆசியாவின் முன்னாள் நாடுகள்]]\n[[பகுப்பு:வங்காளதேச வரலாறு]]\n[[பகுப்பு:மேற்கு வங்காளத்தின் வரலாறு]]"}
{"id": "312321", "url": "https://ta.wikipedia.org/wiki?curid=312321", "title": "சௌகான்", "text": "சௌகான்\n\nசௌகான் (Chauhan), வட இந்திய இராஜபுத்திர அரச குலங்களில் ஒன்றாகும். சௌகான் அரச குலத்தை நிறுவியவர் மாணிக் ராய் ஆவார். சௌகான் அரச குலத்தினருள் புகழ் பெற்றவர் தில்லியை தலைநகராகக் கொண்டு, மேற்கு மற்றும் மத்திய இந்தியாவை ஆண்ட மன்னர் முதலாம் பிருத்திவிராச் சௌகான் ஆவார். \n\nSection::::வரலாறு.\nசௌகான் குலத்தினர், இராஜஸ்தான் பகுதிகளில் வாழ்ந்த வரலாற்று புகழ் மிக்க சக்தி வாய்ந்தவர்கள் ஆவார். கி பி 7ஆம் நூற்றாண்டு முதல் 400 ஆண்டுகள் வரை மேற்கு இந்தியா மற்றும் மத்திய இந்தியாவின் பெரும் பகுதிகளை ஆண்டவர்கள். \n\nசௌகான் அரச குல மன்னர் பிரிதிவிராச் சௌகான், 1192இல் இரண்டாம் தாரைன் போரில் கோரி முகமதுவால் வெல்லப்பட்டார். பின்னர் கி பி 1192இல் குத்புதீன் ஐய்பெக்கின் படையெடுப்பால், சௌகான் அரச குலம் இரண்டாக பிளவுபட்டது. \n\n\n\n"}
{"id": "312324", "url": "https://ta.wikipedia.org/wiki?curid=312324", "title": "தோமரா", "text": "தோமரா\n\nதோமரா (Tomara) 9-12வது நூற்றாண்டுகளில் வட இந்தியாவின் தற்கால தில்லி மற்றும் அரியானா பகுதிகளை ஆண்ட இராஜபுத்திர அரச குலத்தினர் ஆவார். 12ஆம் நூற்றாண்டில் சௌகான் இராஜபுத்திர குலத்தினர் தோமாரா குலத்தினரை வென்றனர். \n\nSection::::வரலாறு.\nகூர்ஜர பிரதிகாரப் பேரரசர் முதலாம் மகேந்திரபாலனின் (885-910) ஆட்சிக் காலத்திய பொஹோவா (Pehowa) கல்வெட்டுகளில் தோரமரர்களைக் குறித்துள்ளது.\nகூர்ஜர பிரதிகார வம்சத்தின் விழ்ச்சியின் போது தோமரர்கள் தில்லியைக் கைப்பற்றி ஆண்டனர். \nதோமர குலத்தின் நிறுவனரான முதலாம் அனங்கபாலன் கி பி 736இல் தில்லியை நிறுவினார். \n\nதேஜாபாலன், மந்தனபாலன், கீர்த்திகாபாலன், லக்கன்பாலன் மற்றும் பிருதிவிபாலன் ஆகியோர் அனங்கபாலனின் வழித்தோன்றல்கள் எனக் கருதப்படுகின்றனர். \nதோமார வம்சத்தின் இறுதி மன்னர், தில்லி ஆட்சியை தனது மருமகன் பிரிதிவிராச் சௌகானிடம் ஒப்படைத்தார். \n\n"}
{"id": "312328", "url": "https://ta.wikipedia.org/wiki?curid=312328", "title": "எசு. வி. சுனில்", "text": "எசு. வி. சுனில்\n\nசோம்வார்பேட் விட்டலாச்சார்ய சுனில் (Somwarpet Vittalacharya Sunil ) இலண்டன் 2012 கோடைக்கால ஒலிம்பிக் போட்டிகளில் பங்கேற்ற இந்திய வளைகோல் பந்தாட்ட அணியில் இடம்பெற்ற ஒரு வீரராவார். எசு.வி.சுனில் என்றழைக்கப்படும் இவர் ஒரு தொழில்முறை வளைகோல் பந்தாட்ட வீராராக விளையாடி வருகிறார் .\n\nSection::::இளமைப்பருவம்.\nகர்நாடக மாநிலத்திலுள்ள குடகு மாவட்டத்தில் விட்டலாச்சார்யா, சாந்தா தம்பதியருக்கு 1989 ஆம் ஆண்டு மே மாதம் 6 ஆம் தேதி இவர் பிறந்தார். நான்கு வயதாக இருக்கும்போதே தன்னுடைய தாயை இழந்தார். இவருடைய தந்தை ஒரு தச்சராகவும் சகோதரர் ஒரு பொற்கொல்லராகவும் பணிபுரிந்து வந்தனர். மிகவும் ஏழ்மையான குடும்பத்தில் பிறந்த சுனில் தன்னுடைய இளமைக் காலத்தில் மூங்கில் குச்சியை வளைகோலாகப் பயன்படுத்தி பயிற்சி பெற்றார் . \n\nSection::::வாழ்க்கைப்பணி.\nசென்னையில் 2007 ஆம் ஆண்டில் நடைபெற்ற ஆசிய கோப்பைப் போட்டியில் சுனில் முதுநிலை அனைத்துலகப் போட்டியாளராக அறிமுகமானார். இப்போட்டியில், இந்தியா வெற்றி பெற்றது. 2008 ஆம் ஆண்டு நடைபெற்ற சுல்தான் அசுலான் சா கோப்பைப் போட்டியில் பங்கேற்று வெள்ளிப் பதக்கம் வென்ற அணியில் இவரும் ஒரு வீரராக இருந்தார். 2011 ஆம் ஆண்டில் நடைபெற்ற சாம்பியன்கள் கோப்பைப் போட்டியில் முன்கள வீரராக விளையாடி இந்தியாவுக்காக நான்கு கோல்கள் அடித்தது இவருடைய வாழ்நாள் சாதனையாகும். வளைகோல் பந்தாட்டத்தில் இந்தியாவின் மிகவிரைவு ஆட்டக்காரர் என்று கருதப்படும் இவர், இந்திய தேசிய வளைகோல் பந்தாட்ட அணிக்கு மிகவும் பொருத்தமான வீரர் என்றும் கருதப்படுகிறார். ஆட்டத்தின் போது இடப்புறமாகவும் வலப்புறமாகவும் ஓடுவதில் வல்லவரான இவர் விலாப்பகுதியில் இருந்து தாக்குதல் கொடுப்பதில் வல்லவர் என்றும் கருதப்படுகிறார். 2016 ஆம் ஆண்டில் நடைபெற்ற சாம்பியன் கோப்பை போட்டியிலும் இவர் இந்தியாவிற்காக விளையாடினார். இந்தியா இப்போட்டியில் முதன்முதலாக வெள்ளிப் பதக்கம் பெற்றது. ஆத்திரேலியாவுடனான இறுதிப் போட்டியை 0-0 என்ற சமநிலையில் முடித்த இந்தியா அணி இறுதியில் ஆத்திரேலியாவிடம் 3-0 என்ற் கோல் கணக்கில் தோற்றது. சுனில் சில் முக்கியமான இன்றியமையாத கோல்களை அடித்துள்ளார். அதேபோல சில முக்கியமான கோல்களை மற்றவர்கள் அடிப்பதற்கு உதவி செய்தவராகவும் சுனில் முக்கியத்துவம் பெற்றுள்ளார். எதிராளிகளை ஏமாற்றி விரைவாக பந்தைக் கடத்திச் செல்லும் ஒரு இந்திய வீரராக சுனில் கருதப்படுகிறார்.\n\nSection::::இந்திய வளைகோல் பந்தாட்ட கூட்டமைப்பு.\nஇந்திய வளைகோல் பந்தாட்ட கூட்டமைப்புப் போட்டிகளில் விளையாடும் வீரர்களைத் தேர்ந்தெடுப்பதற்காக நடைபெற்ற ஏலத்தில் பஞ்சாப் அணி சுனிலை 42,000 அமெரிக்க டாலர்களுக்கு ஏலமெடுத்தது. சுனிலுக்காக நியமிக்கப்பட்டிருந்த அடிப்படை விலை 13900 அமெரிக்க டாலர்களாகும். பஞ்சாப் அணி பஞ்சாப் வாரியர்கள் என்ற பெயரில் போட்டிகளில் கலந்து கொண்டது.\n\n"}
{"id": "312331", "url": "https://ta.wikipedia.org/wiki?curid=312331", "title": "தில்லியின் வரலாறு", "text": "தில்லியின் வரலாறு\n\nஇதிகாச காலத்திலிருந்து, குறிப்பாக, மகாபாரத காலத்திலிருந்து இந்தியாவின் தலைநகரான தில்லி நீண்ட வரலாறு கொண்டது. \n\nஇந்து, இசுலாம் மற்றும் கிறித்தவப் பேரரசுகளின் ஆட்சி பீடமாக தில்லி விளங்கியது. \nஇந்திய விடுதலைக்கு பிறகும் தில்லி இந்திய அரசின் தலைநகராக விளங்குகிறது. உலகின் மக்கள் தொகை அதிகம் கொண்ட நகரங்களில் ஒன்றாக தில்லி நகரம் உள்ளது. \nஅரப்பா அகழ்வாராய்ச்சியின் போது, தில்லி நகரத்தின் \"நரேலா\" மற்றும் \"நந்து நகரி\" பகுதிகளில் பல தொல்லியல் பொருட்கள் கிடைக்கப் பெற்றுள்ளது.\n\nSection::::இதிகாச காலம்.\nகுரு நாட்டை கௌரவர் - பாண்டவர்களுக்கு பங்கிட்ட போது, பாண்டவர்களுக்கு கிடைத்த பங்கின் பகுதியின் தலைநகராக, தற்போதைய தில்லியான இந்திரப்பிரஸ்தம் விளங்கியது. \n\nSection::::தொல்லியல் களங்கள்.\nஅசோகரின் கல்வெட்டுகளில் ஒன்று 1966இல் தில்லியின் சிறீ நிவாசபுரத்தில் கண்டுபிடிக்கப்பட்டது. \nஅசோகர் காலத்திய இரண்டு கல்வெட்டுகள், 14ஆம் நூற்றாண்டில், பிரேஷா துக்ளக் ஆட்சிக் காலத்தில் கண்டெடுக்கப்பட்டது. குப்தப் பேரரசின் முதலாம் குமார குப்தர் காலத்தில் நிறுவப்பட்ட, புகழ் பெற்ற தில்லி இரும்புத் தூண், கி பி பத்தாம் நூற்றாண்டில் குதுப் மினார் அருகே நிறுவப்பட்டது.\n\nSection::::பெயர்க் காரணம்.\nபரத கண்டத்தின் மேற்கில் வாழ்ந்த தில்லு என்ற மிலேச்ச மன்னரால் நிறுவப்பட்ட நகரத்திற்கு தில்லி என பெயரிடப்பட்டது எனக் கருதப்படுகிறது.\n\nSection::::தில்லியின் ஆட்சியாளர்கள்.\nவரலாற்றுக் காலத்தில் கி பி 736 முதல் 1947 முடிய தில்லியை தலைநகராகக் கொண்டு ஆண்ட அரச மரபினர்கள்: \n\n\nSection::::தில்லியின் குடியிருப்புகள்.\nநவீன தில்லி ஏழு பெரும் முக்கிய நகரக் குடியிருப்புகளைக் கொண்டது. தில்லியின் வரலாற்று முக்கியத்துவம் வாய்ந்த ஏழு பகுதிகள் புராணா கிலா, செங்கோட்டை, சிறி கோட்டை, மெஹ்ரௌலி, கிலா ராய் பித்தோரா, துக்ளகாபாத் மற்றும் பெரோஷ் ஷா கோட்லா மற்றும் ஷாஜகானபாத் ஆகும்.\n\nSection::::தொடக்க வரலாறு.\nநாட்டர் கதைகளின் படி, தில்லியின் ஐந்து பிரஸ்தங்களின் ஒன்றானதும், பாண்டவர்களின் தலைநகராகவும் இருந்த இந்திரப்பிரஸ்தம் கி மு 3500இல் நிறுவப்பட்டது. மற்ற நான்கு பிரஸ்தங்கள் அல்லது சமவெளிகள், சோன்பட், பானிபட், தில்பட், பாக்பத் ஆகும். \n\n16வது நூற்றாண்டின் பாரசீக வரலாற்று ஆசிரியர் பிரிஷ்தாவின் கூற்றுபடி, யவனர்கள் எனப்படும் கிரேக்கர்களின் இந்திய படையெடுப்புகளுக்கு முன்னர், தில்லி நகரம் இராஜா தில்லு என்பவரால் நிறுவப்பட்டதாக கருதப்படுகிறது. \n\nதற்கால தில்லியின் தென்மேற்கு பகுதியில் உள்ள \"மெஹ்ரௌலி\" பகுதியில் தில்லி நகரம் \"யோகினி புரா\" எனும் பெயரில் மத்திய கால வரலாற்று காலத்தில் நிறுவப்பட்டது. தோமரா வம்ச மன்னர் அனங்கபாலன் காலத்தில் தில்லி முக்கியத்துவம் பெற்றது. 12ஆம் நூற்றாண்டில் சௌகான் அரச குல மன்னர் பிரித்திவிராசு சௌகான் ஆட்சிப் பகுதியில் சேர்க்கப்பட்டது.\n\nSection::::8ஆம் நூற்றாண்டு முதல் 16ஆம் நூற்றாண்டு முடிய.\nகி பி 736இல் தோமரா வம்ச மன்னர் அனங்கபாலனால், லால்கோட் கோட்டையும் தில்லி நகரமும் நிறுவப்பட்டது. \nகுதுப் மினார் வளாகத்தில் உள்ள தில்லி இரும்புத் தூணில் மன்னர் முதலாம் பிரித்திவிராசு சௌகான் பெயர் பொறிக்கப்பட்டுள்ளது.\n\nஅஜ்மீர் சௌகான் மன்னர் லால்கோட் பகுதியை 1180இல் கைப்பற்றி, கிலா ராய் பித்தோரா எனப் பெயர் மாற்றினார்.\nதில்லியை ஆண்ட இராஜபுத்திர குல மன்னர் மூன்றாம் பிரித்திவிராச் சௌகான், கோரி முகமதால், 1192இல் வெல்லப்படார். \n\n1206 முதல் தில்லியின் முதல் சுல்தான் குத்புத்தீன் ஐபக்கால் நிறுவப்பட்ட அடிமை அரசர்களின் (1206–1289) (சுல்தானகத்தின்) தலைநகராக தில்லி விளங்கியது.\nகுத்புத்தீன் ஐபெக் தில்லியில் ஒரே வளாகத்தில் இருந்த 27 சமணக் கோயில்களை இடித்து விட்டு, அவ்விடத்தில் குதுப் மினார் கட்டினார். \n\n15 டிசம்பர் 1398இல் தைமூர் தில்லி மீது படையெடுத்து, துக்ளக்குகளை வென்று தில்லி நகரத்தை கைப்பற்றி, 18 டிசம்பர் 1398இல் தில்லி நகரத்தை முழுவதையும் எரித்தார். மேலும் ஒரு இலட்சம் போர்க் கைதிகளை கொல்லப்பட்டனர். \n1526இல் முதலாம் பானிபட் போரில், தில்லியின் ஆப்கானிய லோடி வம்ச சுல்தானை வென்று, பாபர் முதல் முகலாயப் பேரரசை நிறுவினார்.\n\nSection::::16வது நூற்றாண்டு முதல் 19வது நூற்றாண்டு முடிய.\n \n\n16வது நூற்றாண்டின் நடுவில் சூர் பேரரசின் ஆப்கானிய மன்னர் சேர் சா சூரி, பாபரின் மகன் உமாயூனை வென்றதால் முகலாயப் பேரரசின் ஆட்சி சில ஆண்டுகள் தடைபட்டது. தில்லியில் சூரி, புராண கிலா என்ற நகரப் பகுதியை நிறுவினார். சூர் வம்சத்தினர் தில்லியை 1553இல் ஆண்டனர். பின்னர் ஹெமு என்ற ஹேமசந்திர விக்கிரமாதித்தியன் தில்லியை கைப்பற்றி இந்துக்களின் நாட்டை நிறுவினார். பின்னர் அக்பர் தில்லியை கைப்பற்றி தலைநகரை ஆக்ராவிற்கு மாற்றியதால், தில்லியின் வளமை குன்றியது. 1638 இல் ஷாஜகான் தலைநகரை ஆக்ராவிலிருந்து தில்லிக்கு மாற்றிய பின்னர் பழைய தில்லி என்று தற்போது அழைக்கப்படும் நகரத்தை ஷாஜகான் தனது பெயரில் ஷாஜகானாபாத் என்ற பெயரில் நிறுவினார். அப்பகுதியில் ஜும்மா மசூதியும், செங்கோட்டையும் கட்டினார். அவுரங்கசீப் 1658இல் தில்லியின் சார்லிமர் தோட்டத்தில் முடிசூட்டிக் கொண்டார். 1680இல் அவுரங்கசீப்பின் மறைவிற்குப் பின்னர், தில்லியின் பெரும் பகுதிகளை மராத்தியர்கள் கைப்பற்றினர். \n\n1737இல் மீண்டும் தில்லியின் மீதமிருந்த பகுதிகளையும் மராத்தியர்கள் கைப்பற்றி முகலாயர்களை வலுவிழக்கச் செய்தனர்.\nபாரசீக மன்னர் நாதிர் ஷா தில்லி மீது படையெடுத்து தில்லியின் பெரும் செல்வங்களையும், மயிலாசனம் மற்றும் கோஹினூர் வைரத்தையும் கொள்ளையடித்துச் சென்றனர்.\n\n1757இல் அகமது ஷா துரானி தில்லி மீது படையெடுத்து, தில்லியின் ஆட்சியை மீண்டும் முகலாயர்களுக்கு வழங்கினார்.\n1803இல் நடந்த இரண்டாம் ஆங்கிலேய மராத்தியப் போரில், கிழக்கிந்திய கம்பெனி படைகள் மராத்தியப் படைகளை வென்று தில்லியைக் கைப்பற்றினர். இந்த வெற்றியின் விளைவாக தில்லி 1836 முதல் 1858 வரை, கம்பெனி ஆட்சியின் வடமேற்கு மாகாணத்தின் ஒரு பகுதியானது. \n\n1857 சிப்பாய்க் கிளர்ச்சியை காரணம் காட்டி, தில்லியின் இறுதி முகலாய மன்னர் பகதூர் ஷாவை நாடு கடத்தி, தில்லியை கிழக்கிந்திய கம்பெனியர்கள் கைப்பற்றினர்.\nபின்னர் தில்லி, பிரித்தானியப் பேரரசின் தலைநகராக மாறியது.\n\nஇந்திய விடுதலை நாள் முதல் தில்லி இந்தியக் குடியரசின் தலைநகராக விளங்குகிறது.\n\n\n"}
{"id": "312335", "url": "https://ta.wikipedia.org/wiki?curid=312335", "title": "டெல்டா 0100", "text": "டெல்டா 0100\n\nடெல்டா 0100 தொடர்கள் \"(Delta 0100 series)\" என்பவை அமெரிக்காவைச் சேர்ந்த எரிந்தழியும் ஏவூகல அமைப்பு வகை ஏவூர்திகளாகும். இவை டெல்டா 100, டெல்டா 0300 அல்லது 300 தொடர்கள் என்ற பெயர்களாலும் அழைக்கப்படுகின்றன. 1968 மற்றும் 1972 ஆம் ஆண்டுக்கு இடைப்பட்ட காலத்தில், இவ்வமைப்பு மூலம் சுற்றுப்பாதை ஏவுதல்கள் நடைபெற்றன. டெல்டா குடும்ப வகை ஏவூர்திகளில் டெல்டா 0100 ஏவூர்தியும் ஒன்றாகும். நான்கு இலக்க எண் குறியீட்டைப் பயன்படுத்தி பெயரிடப்பட்ட முதலாவது ஏவூர்தி அமைப்பு டெல்டா 0100 ஏவூர்தியாகும். டெல்டா 0300 மற்றும் டெல்டா 0900 என்ற தனித்தனியாக வடிவமைக்கப்பட்ட இரண்டு வேறுபட்ட வகைகளில் இவை பறந்தன.\n\nதோர் ஏவுகணையின் நீட்சிவடிவமான நீள் தொட்டி தோர் அமைப்பே, டெல்டா 0100 தொடர்களின் முதற்கட்டத்தில் பயன்படுத்தப்பட்டது. மேலேற்றும் உந்துகைச் சக்தியை அதிகரிக்கும் விதமாக, திண்ம ஏவூர்தி உந்துகலங்களான காசுடர்-2 ஆற்றல் நிரப்பிகள் தோர் அமைப்புடன் இணைக்கப்பட்டு, டெல்டா வகை ஏவூர்திகள் உருவாக்கப்பட்டன. டெல்டா 0300 வகை ஏவுர்தியில் மூன்று காசுடர்-2 ஆற்றல் நிரப்பிகளும் டெல்டா-0900 வகை ஏவூர்தி வகை அமைப்பில் ஒன்பது காசுடர்-2 ஆற்றல் நிரப்பிகளும் இணைக்கப்படுகின்றன. இரண்டாவது கட்டம் டெல்டா எப் நிலையாகும்.\n\nடெல்டா 0100 வரிசையில் ஐந்து ஏவு கலங்கள் செலுத்தப்பட்டன. அவற்றில் மூன்று ஏவூர்திகள் 0300 அமைப்பிலும், இரண்டு ஏவூர்திகள் 0900 அமைப்பிலும் உருவாக்கப்பட்டிருந்தன. இவையனைத்தும் கலிபோர்னியாவிலுள்ள வேண்டன்பெர்க் வான்படைத் தளத்தில் இருக்கும் விண்கல ஏவுவளாகம் 2டபிள்யூ வில் இருந்தே ஏவப்பட்டன. இவற்றில் 1973 ஆம் ஆண்டு சூலை 16 அன்று ஏவப்பட்ட ஒரு ஏவூர்தி தோல்வியில் முடிந்தது. \nஒரு நீரியற் ஏற்றியின் செயலிழப்பு காரணமாக இரண்டாம் கட்ட உயரக் கட்டுப்பாட்டு உந்து பொறிகளில் அழுத்தக் குறைவு ஏற்பட்டது. இதனால் ஏவு கலன் கட்டுப்பாட்டை இழந்து வளிமண்டலத்தில் உடைந்து சிதறியது\n\n"}
{"id": "312351", "url": "https://ta.wikipedia.org/wiki?curid=312351", "title": "கரிமத்தாள்", "text": "கரிமத்தாள்\n\nகரிமத்தாள் (\"Carbon paper\") என்பது காய்ந்த மையோ அல்லது ஒருவித மெழுகுடன் சேர்ந்த நிறமியோ ஒரு பக்கம் மட்டும் தடவப்பட்ட ஒருவகைக் காகிதம் ஆகும். இது நகல்கள் எடுக்கப் பயன்படும். குறிப்பாகத் தட்டச்சுக் கருவிகளில் பரவலாகப் பயன்படுத்தப்பட்டு வந்தது. குமிழ்முனைப் பேனாவைப் பயன்படுத்தியும் நகல்கள் எடுத்து வந்தனர். 1954 ஆம் வருடம் மெழுகிற்குப் பதிலாக பல்லுறுப்பியைப் (polimer) பயன்படுத்தி கரைப்பான் கரிமத்தாள் (Solvent Carbon Paper) என்னும் ஒரு வகைத் தாளுக்கு கொலம்பியா ரிப்பொன் மற்றும் கரிமம் உற்பத்தி செய்யும் நிறுவனம் (Columbia Ribbon and Carbon Manufacturing Company) காப்புரிமை வேண்டி மனு செய்திருந்தது. உற்பத்தி முறையும் உருக்கிச் செய்யும் முறைக்குப் (Hot-melt Method) பதிலாக கரைப்பான் தடவும் (Solvent applied Coating method) முறை பயன்படுத்தப்பட்டது. இதன் மூலம் கரிமத்தாள் என்னும் பெயர் தொடர்ந்தாலும் கூட காகிதத்திற்குப் பதிலாக ‘பாலியிச்டெர்’ அல்லது நெகிழியும் பயன்படுத்த முடிந்தது.\n\nSection::::வரலாறு.\n1806 ஆம் ஆண்டு கண்டுபிடிப்பாளர் ரால்ப் வெட்சிவுட் (Radph Wedgwood) (1766-1837) என்பவர் தாம் கண்டுபிடித்த சுடைலோ கிராபிக் மேனிபோல்டு ரைட்டர் (Stylographic manifold writer) என்னும் உபகரணத்திற்குக் காப்புரிமை பெற்றார். கரிமத்தாளுக்கு முதன் முதலில் பெற்ற காப்புரிமை இதுவே ஆகும். இது பார்வை இழந்தவர்களுக்கு எழுத்தாணி மூலம் எழுதுவதற்கு வகை செய்யும்படி அமைக்கப்பட்டிருந்தது. இந்த எழுதும் எந்திரம் ஒரு பலகையில் கம்பிகளை குறுக்கும் நெடுக்குமாக அமைத்து பார்வையற்றவர்கள் தொட்டுணர்ந்து எழுதும் வண்ணம் இதனை வடிவமைத்திருந்தார். அதன்பின் வெட்சுவுட் மையினால் நன்கு நனைக்கப்பட்டு பின்பு உலர வைத்த ஒரு காகிதத்தை கம்பிகளுக்கு இடையிலும் மைத்தாளுக்கு கீழ் புரைத்தாள் (Tissue paper) ஒன்றையும் வேறொரு தாளையும் இந்த குறுக்கு நெடுக்கு கம்பிகளமைத்த பலகையில் வைத்தார். எழுத்தாணியால் மைத்தாளில் எழுதுவது வெறும் தாளில் பதியத் துவங்கியது.\nஇந்த சுடைலோ கிராபர் (Stylographic manifold writer) என்னும் எழுதும் கருவிக்கு ஒரு உபபொருளாகவே கரிமத்தாள் உருவானது. ஆனாலும் காிமத்தாளைப் போலி ஆவணம் புனைய ஏதுவாகும் என்று பொதுமக்கள் கருதி இதனை விரைவில் ஏற்றுக்கொள்ளவில்லை. 1867 ஆம் ஆண்டு தட்டச்சு இயந்திரம் கண்டுபிடிக்கப்பட்டுப் பரவலாக பயன்படுத்தப்படும் வரை கரிமத்தாளின் பயன்பாடு அதிகமாக இல்லை. 1860 ஆம் ஆண்டு கரிமத்தாள் புது வடிவம் பெற்றது. லெப்புசு ரோஜர்சு ( Lebbeus Rogers)என்பவர் புகைக்கரி, நாப்தா மற்றும் எண்ணெய் கலந்த கலவையைப் பயன்படுத்தி கரிமத்தாளை மாற்றியமைத்தார். இம்முறை 20 ஆம் நூற்றாண்டு வரையிலும் பிரபலமாகவே இருந்தது. தற்பொழுது அனைவராலும் பயன்படுத்தப்படும் ‘cc’ என்னும் சொல் (Carbon Copy) 'கரிமத்தாளின் நகல்' என்பதே இது எவ்வளவு பிரபலம் என்பதற்கு எடுத்துக்காட்டு.\n\n"}
{"id": "312352", "url": "https://ta.wikipedia.org/wiki?curid=312352", "title": "வினிசியசு டி மோரேசு", "text": "வினிசியசு டி மோரேசு\n\nமார்க்கசு வினிசியசு டா குரூசு இ மெல்லோ மோரேசு(\"Marcus Vinicius da Cruz e Mello Moraes\" , அக்டோபர் 19, 1913 – சூலை 9, 1980), பரவலாக வினிசியசு டி மோரேசு () பிரேசிலிய கவிஞரும், பாடலாசிரியரும், கட்டுரையாளரும் நாடகாசிரியரும் ஆவார். இவர் ஓ பொயட்டினா (\"சிறு கவிஞர்\") என்ற புனைபெயரில் தற்போது செவ்வியல் பாடல்களாக கருதப்படும் பல பாடல்களை எழுதியுள்ளார். பிரேசிலிய இசையின் முன்னோடி எனக் கருதப்படும் இவர் பல நாடகங்களையும் எழுதியுள்ளார். தேசிய தூதராகவும் பணியாற்றியுள்ளார். தனது பாணியில் \"போசா நோவா\" என்ன்ற இசைவடிவத்தை அமைத்துள்ளார். இவர் இரியோ டி செனீரோவில் லிடியா குரூசு டி மோரேசுக்கும் குளோடோல்டோ பெரைரா டா சில்வா மோரேசிற்கும் மகனாகப் பிறந்தார்.\n\n"}
{"id": "312353", "url": "https://ta.wikipedia.org/wiki?curid=312353", "title": "நாடற்ற தேசிய இனம்", "text": "நாடற்ற தேசிய இனம்\n\nநாடற்ற தேசிய இனம் என்பது தனக்கு என்று ஒரு நாடு மற்றும் அதை சேர்ந்த தேசிய அரசு இல்லாத ஒரு தனித்துவமான தேசிய இனம் அகும்.\n\n\n"}
{"id": "312358", "url": "https://ta.wikipedia.org/wiki?curid=312358", "title": "டாம் ஜோபிம்", "text": "டாம் ஜோபிம்\n\nஅன்டானியோ கார்லோசு பிராசிலேரோ டி அல்மீடா ஜோபிம் ( \"Antônio Carlos Brasileiro de Almeida Jobim\", சனவரி 25, 1927திசம்பர் 8, 1994), பரவலாக டாம் ஜோபிம் (\"Tom Jobim\"), பிரேசிலிய பாடலாசிரியரும் இசையமைப்பாளரும் இசைகருவித் தொகுப்பாளரும் பாடகரும் பியனோ/கிடார் கலைஞரும் ஆவார். \"பாசா நோவா\" என்ற இசைப் பாணியின் உருவாக்கத்திற்குப் பின்னிருந்த முதன்மை விசையாகவும் விளங்கினார். இவரது பாடல்களைக் கொண்ட நிகழ்ச்சிகளை பிரேசிலிலும் பன்னாட்டளவிலும் பல பாடகர்களும் இசைக்கருவிக் கலைஞர்களும் நிகழ்த்தி வருகின்றனர்.\n\nஇரியோடிசெனீரோவின் புறநகரப் பகுதி இபனேமாவை மையப்படுத்திய இபனேமாவின் பெண் (\"Garota de Ipanema\") என்ற பாடலுக்கு இசையமைத்ததிற்காக பெரிதும் அறியப்படுகின்றார். வினிசியசு டி மோரேசு எழுதி இவர் இசையமைத்த இந்தப் பாடல் வரலாற்றிலேயே மிக அதிகமாக பதிவுசெய்யப்பட்ட பாடலாக விளங்குகின்றது. ஜோபிம் இசையமைத்த பல பாடல்கள் இன்று ஜாஸ் மற்றும் பரப்பிசை தொகுப்புகளின் சீர்தரப் பட்டியல்களில் இடம்பெற்றுள்ளன. \"கரோட்டா டி இபனேமா\" பாடல் மட்டுமே மற்றபிற கலைஞர்களால் 240 முறை பதிவு செய்யப்பட்டுள்ளது.\n"}
{"id": "312374", "url": "https://ta.wikipedia.org/wiki?curid=312374", "title": "ரீமிக்ஸ் இயக்கமைப்பு", "text": "ரீமிக்ஸ் இயக்கமைப்பு\n\nரீமிக்ஸ் இயக்கமைப்பு(Remix OS) என்பது தனிநபர் கணினிகளின் ஒரு இயக்கமைப்பு. அது ARM கட்டமைப்பால் உருவாக்கப்பட்டுள்ளது மற்றும் பல 1st party 3rd party சாதனங்களில் \nநிறுவப்பட்டுள்ளது.ஜனவரி 2016 ல், ஜைடு(Jide),கணினிக்கு, ஆண்ட்ராய்டு- x86 இயக்க அமைப்பின் ஒரு,x86-ஆண்ட்ராய்டு -போர்ட்(port)-அடிப்படையாக கொண்ட தங்கள் ரீமிக்ஸ் இயக்கமைப்பின் ஒரு பீட்டா(beta) பதிப்பை அறிவித்தது.மற்றும் அதனை இலவசமாக தங்கள் வலைத்தளத்தில் இருந்து பதிவிறக்க கிடைக்குமாரு அறிவித்தது.கணினிக்கு ரீமிக்ஸ் இயக்கமைப்பு எந்த இணக்கமான இன்டெல் சார்ந்த(intel-based) கணினியிலும் அண்ட்ராய்டு பயன்பாடுகளை இயக்க அனுமதிக்கிறது.கணினிக்கு ரீமிக்ஸ் இயக்கமைப்பின் பீட்டா பதிப்பு ,வன் நிறுவல்,32-பிட் ஆதரவு, UEFI ஆதரவு மற்றும் OTA \nமேம்படுத்தல்கள் மேலும் பல அம்சங்களை கொண்டுள்ளது.\n"}
{"id": "312378", "url": "https://ta.wikipedia.org/wiki?curid=312378", "title": "பிரதட்சணம்", "text": "பிரதட்சணம்\n\nபிரதட்சணம் என்பது இந்து சமயக் கோயில்களை வலம் வருகின்ற முறையாகும். இந்த பிரகட்சண முறையை அறிமுகம் செய்தவர் விநாயகர். கோயிலை வலம் வருவதால் எண்ணற்ற நன்மைகள் கிடைக்கப்பெறும் என்பது இந்து மக்களின் நம்பிக்கையாகும். அம்மன் கோயில்களில் வேப்பிலை ஆடைப் பிரதட்சணம் முறையும், சிவாலயங்களில் சோம சூக்தப் பிரதட்சண முறையும் தனித்துவமானவை.\nSection::::தொன்மம்.\nநாரதர் கொடுத்த மாம்பழத்திற்காக சிவ பார்வதி மகன்களான விநாயகருக்கும், முருகருக்கும் போட்டி ஏற்பட்டது. சிவபெருமான் நடுவராக இருந்து, முதலில் உலகை சுற்றிவருபவருக்கே மாம்பழம் என்றுரைத்தார். அதனால் முருகன் உலகை தன்னுடைய வாகனமான மயிலின்மீது ஏறி சுற்றினார். ஆனால் விநாயகர் தன்னுடைய பெற்றோர்களான பார்வதி மற்றும் சிவபெருமானை வலம் வந்து வணங்கினார். பெற்றோரை வணங்குவது உலகை வணங்குவதற்கு சமம் என்றுரைத்தார். அவரது செயல்பாட்டால் மகிழ்ந்த சிவபெருமான் மாம்பழத்தை விநாயகருக்கே கொடுத்தார். இந்நிகழ்வே முதன் முதலாக ஏற்பட்ட பிரதட்சணமாக கருதப்படுகிறது. ஆலய பிரதட்சண முறையை விநாயகரே அறிமுகம் செய்தார். \n\nSection::::வகைகள்.\nபிரதட்சண முறையில் எண்ணற்ற வகைகள் உள்ளன.\n\n\nSection::::பலன்கள்.\nஇந்து சமய கோயில்களை எண்ணிக்கை அடிப்படியில் பிரதட்சணம் செய்ய வேண்டும் என்பதும், அவ்வாறு செய்யப்படுகின்ற பிரதட்சணங்களுக்கு தனிப்பட்ட பலன் உண்டு என்பதும் நம்பிக்கையாகும்.\n\n"}
{"id": "312383", "url": "https://ta.wikipedia.org/wiki?curid=312383", "title": "சாசாராம்", "text": "சாசாராம்\n\nசாசாராம் (Sasaram) (, ), இந்திய மாநிலமான பிகார் மாநிலத்தின் ரோத்தாஸ் மாவட்டத்தின் நிர்வாகத் தலைமையிட நகரமும், நகராட்சியும் ஆகும்.\nசாசாராம், பஷ்தூன் தில்லி மாமன்னர் சேர் சா சூரி மறைந்த இடமாகும்.\n\nSection::::வரலாறு.\nசசாராமில் பிறந்த ஆப்கானிய பஷ்தூனியரான சேர் சா சூரி, முகலாயர்களிடமிருந்து தில்லியை கைப்பற்றி வட இந்தியாவை ஆண்டவர். சிக்கலற்ற நிலவரி, நில நிர்வாகம், நீர்பாசானம், சாலை அமைத்தல் போன்றவைகளில் இவரது சீர்திருத்தங்களை, பின்னால் ஆட்சிக்கு வந்த முகலாயர்களும், ஆங்கிலேயர்களும் கடைப்பிடித்தனர். \n\nசசாராம் நகரத்தில் செயற்கையாக அமைந்த ஏரியின் நடுவில், இந்தோ ஆப்கானிய கட்டிடக்கலையில் 122 அடி உயரம் கொண்ட ஒரு சிவப்பு கல்லால் ஆன குவி மாடத்தை நிறுவினார். \n\nஇராஜ அரிச்சந்திரன், தன் மகன் லோகிதாசன் பெயரில் கி மு 7ஆம் நூற்றாண்டில், சசாராம் நகரத்தில் கட்டிய ரோட்டஸ்காட் கோட்டை உள்ளது.\n\nSection::::தட்பவெப்பம்.\nகோடைக் காலத்தில் பாட்னா, கயை போன்று சசாராம் மிக அதிக வெப்பம் கொண்டது. \n\nSection::::போக்குவரத்து.\nSection::::சாலைகள்.\nசேர் சா சூரி அமைத்த பெரும் தலைநெடுஞ்சாலை சசாராம் வழியாக செல்வதால், வட இந்தியா முழுவதையும் சாலை வழியாக பயணிக்கலாம். \n\nSection::::தொடருந்து.\nசசாராம் தொடருந்து நிலையம், பாட்னா, கொல்கத்தா, வாரணாசி, மும்பை, கான்பூர், லக்னோ, மற்றும் தில்லி போன்ற முக்கிய நகரங்களை இணைக்கிறது.\n\nSection::::மக்கள் தொகையியல்.\n2011ஆம் மக்கள் தொகை கணக்கெடுப்பின் படி, சசாராமின் மக்கள் தொகை 147,408 ஆகவும், அதில் ஆண்கள் 52% ஆகவும்; பெண்கள் 48% ஆகவும் உள்ளனர். எழுத்தறிவு 80.26%ஆகவும், ஆண்கள் எழுத்தறிவு 85%ஆகவும், பெண்களின் எழுத்தறிவு 75%ஆகவும் உள்ளது. மக்கள் தொகையில் 13% ஆறு வயதிற்குட்பட்ட குழந்தைகள் உள்ளனர்.\nசாசாராமில் இந்துக்கள், முஸ்லீம்கள், சீக்கியர், பௌத்தர்கள் மற்றும் சமண சமய மக்கள் கலந்து வாழ்கின்றனர்.\n\nSection::::பொருளாதாரம்.\nகங்கை ஆறு பாய்வதால் சசாராம் வேளாண் விளை பொருள் உற்பத்தியில் முன்னிலை வகிக்கிறது. மேலும் சிவப்பு வண்ண மணற்கல் சுரங்கங்களிலிருந்து, கட்டுமானப் பணிகளுக்கு தேவையான கற்கள் தோண்டி எடுக்கப்படுகிறது.\n"}
{"id": "312384", "url": "https://ta.wikipedia.org/wiki?curid=312384", "title": "பைராம் கான்", "text": "பைராம் கான்\n\nபைராம் கான் (Bairam Khan) () (இறப்பு: 1561) உமாயூன் மற்றும் அக்பர் தலைமையிலான முகலாயப் பேரரசில் தலைமை அமைச்சராகவும் மற்றும் தலைமைப் போர்ப்படைத் தலைவராகவும் பணியாற்றியவர். அக்பரின் இளமைக்காலத்தில், அவரது காப்பாளாரகவும் விளங்கியவர். \n\nSection::::இளமை வாழ்க்கை.\nநடு ஆசியாவின் ஆப்கானித்தான் நாட்டில் படாக்சன் என்ற மாகாணத்தில் பிறந்த கலப்பு துருக்கி இனத்தை சேர்ந்த பைராம் கான் மற்றும் அவரது தந்தை, பாபரின் படையில் பணியாற்றியவர்கள்.\n\nSection::::போர்கள்.\nஇந்தியப் படையெடுப்பின் போது 16 வயது பைராம் கான் பாபரின் தலைமையிலான படையில் சேர்ந்து கொண்டார். இந்தியத் துணைக்கண்டத்தில் வலிமையான முகலாயப் பேரரசை நிறுவ உமாயூனுக்கு பக்க பலமாக இருந்தவர். வாரணாசி, வங்காளம், குஜராத் மீதான படையெடுப்புகளின் போது படைத்தலைவராக இருந்தவர். \nஉமாயூனை பாரசீகத்திற்கு நாடு கடத்தப் போது, பைராம் கானும் உடன் சென்றார். உமாயூன் காந்தாரத்தைக் கைப்பற்றிய போரில் துணையிருந்தார்.\n1556இல் வட இந்தியா முழுவதையும் கைப்பற்றும் போரில், முகலாயப் பேரரசின் தலைமைப் படைத்தலைவராக இருந்தார்.\n\n1556இல் உமாயூன் இறந்த நேரத்தில் குழந்தையாக இருந்த இளவரசன் அக்பரின் காப்பாளாராக செயல்பட்டார்.\n[[[[பானிபட் போர் (1526)|முதலாம் பானிபட் போர் பானிபட் போரில்]] தில்லி பேரரசர் [[ஹெமு|ஹெமுவுடன்]] போரிட்டார். \n\nSection::::பிற்கால வாழ்க்கை.\n[[File:Bairam Khan is assassinated by an Afghan at Patan, 1561, Akbarnama.jpg|thumb|ஆப்கானிய வீரரால் கொல்லப்பட்ட பைராம் கான், பதான், அங்கில்வாட், [[குஜராத்|குஜராத்தில்]], ஆண்டு 1561]]\n\n[[சியா இசுலாம்|சியா இசுலாமியரான]] பைராம் கானின் அரசியல் ஏற்றத்தை கண்ட சன்னி இசுலாமியப் பிரபுக்கள், பைராம் கானை முகலாயப் பேரரசிலிருந்து நீக்கிவிட முடிவு செய்தனர். \n\nபைராம் கான் [[குஜராத்]] வழியாக [[மெக்கா]]வுக்கு பயணிக்கையில் [[ஹெமு]]வின் ஆப்கானியப் படைத்தலைவர் ஹாஜி கானால் கொல்லப்பட்டார்.\n\nSection::::மேற்கோள்கள்.\n[[பகுப்பு:1561 இறப்புகள்]]\n[[பகுப்பு:அக்பர்]]\n[[பகுப்பு:முகலாயப் பேரரசு]]\n[[பகுப்பு:1501 பிறப்புகள்]]"}
{"id": "312385", "url": "https://ta.wikipedia.org/wiki?curid=312385", "title": "வான்குடைப் பதாதி", "text": "வான்குடைப் பதாதி\n\nவான்குடைப்பதாதிகள் (\"Paratrooper\") என்பவர்கள் இராணுவ வான்குடையாளர்கள் ஆவர் — விண்வீழ்தலில் தேர்ந்த இராணுவ பணியாளர். பொதுவாக வான்வழிப் படையின் ஒரு பகுதியாக செயல்படுபவர்கள். இராணுவ வான்குடையாளர்கள் (துருப்புகள்) மற்றும் வான்குடைகள், முதன்முதலாக பெரிய அளவுகளில் இரண்டாம் உலகப் போரில், துருப்புகளின் பரவல் மற்றும் போக்குவரத்திற்காகத் தான் பயன்படுத்தப்பட்டது. விமான தளங்கள் அல்லது பாலங்கள் போன்றவைகளை, போர்வியூக நோக்கங்களுக்காக கைப்பற்ற, வான்குடைப் பதாதிகளைத்தான்  அடிக்கடி பயன்படுத்தபடுவர்.\n\nSection::::வரலாறு.\nSection::::அர்ஜெந்தீனா.\nவான்குடைப் பதாதிகளை, தென் அமெரிக்காவில் முதலில் பிரயோகித்த நாடுஅர்ஜெந்தீனா தான்.\n\nSection::::இந்தியா.\nவான்குடைப் படையணி, இந்திய தரைப்படையின் சிறப்புப் படை/வான்வழி படையணி (regiment) ஆகும். இந்த படையணி 1952-ல் உருவாக்கப்பட்டது.\n\nஇந்த படையணியில் மொத்தம் ஒரு ராஷ்டிரிய புரிகுழல் குமுக்கிகள், இரண்டு பிராந்தியப் படைகள் (இந்தியா)  மற்றும் 11 முறைப்பட்ட படைப்பிரிவுகள் (battalions) உள்ளன. முறைப்பட்ட 11 படைப்பிரிவுகளில் கீழ்வருமாறு: \n\nSection::::ஜப்பானிய பேரரசு.\nதேய்ஷி ஷியூதான் (挺進集団 \"திடீர்தாக்குதல் படை\") என்பது இரண்டாம் உலகப்போரில் சண்டையிட்ட ஜப்பானிய சிறப்பு/வான்வழிப் படை  ஆகும்.\n\n"}
{"id": "312392", "url": "https://ta.wikipedia.org/wiki?curid=312392", "title": "1934 சுவிஸ்ஏர் துட்லிகேன் விபத்து", "text": "1934 சுவிஸ்ஏர் துட்லிகேன் விபத்து\n\n1934 சுவிஸ்ஏர் துட்லிகேன் விபத்து (\"1934 Swissair Tuttlingen accident\") என அறியும் இவ்வானூர்தி விபத்து, 1934-ம் ஆண்டு சூலை 27-ம் நாளன்று, இடியுடன் (\"Thunder\") கூடிய மழையின் காரணமாக வெடித்து தீப்பிடித்து, ஜெர்மனியின் 'துட்லிகேன்' (\"Tuttlingen\") பகுதியில் 3,000 அடி உயரத்தில் இருந்து விழுந்து நொருங்கி விபத்துக்குள்ளானது. கர்டிஸ் டி 32 காண்டர் II (\"Curtiss T-32 Condor II\") வகையைச் சார்ந்த (பதிவு எண்:CH-170) இவ்வானூர்தி விபத்தில், வானூர்தி சேவைப் பணியாளர்கள் 3 பேர்களுடன், பயணிகள் 9 பேர்களும் (பயணித்த அனைவரும்) பலியாகினர்.\n"}
{"id": "312397", "url": "https://ta.wikipedia.org/wiki?curid=312397", "title": "குர்பிரீத் சிங்", "text": "குர்பிரீத் சிங்\n\nகுர்பிரீத் சிங் \"(Gurpreet Singh)\" ஓர் இந்தியக் குறிவைத்துச் சுடும் விளையாட்டில் வல்லவர். இவர் இந்தியாவில் நடந்த 2010 பொதுநலவாயத்து விளையாட்டுகளில் குறிவைத்துச் சுடும் விளையாட்டுகளில் இரண்டு தங்கப் பதக்கங்களை வென்றார். இவர் 2010 அக்தோபர் 7 இல் விஜய குமாருடன் இணைந்து ஆடவர் 25 மீ காற்றுத் துப்பாக்கி இணையர் தங்கப் பதக்கத்தை வென்றார். அன்றே, இவரும் ஓம்கார் சிங்கும் ஆடவர் 10 மீ காற்றுத் துப்பாக்கி இணையர் தங்கப் பதக்கத்தை வென்றனர். தவிரவும் ஆடவர் 25 மீ விரைவுச்சூடு கைத்துப்பாக்கி (ஒற்றையர்) வகுப்பில் தனிநபருக்கான வெண்கலப் பதக்கமும் பெற்றார். இவர் இந்தியப் படையைச் சார்ந்தவர். இப்போது இந்தியப் படையில் பணிபுரிகிறார்.\n"}
{"id": "312398", "url": "https://ta.wikipedia.org/wiki?curid=312398", "title": "பிரகாசு நஞ்சப்பா", "text": "பிரகாசு நஞ்சப்பா\n\nபிரகாசு நஞ்சப்பா \"(Prakash Nanjappa)\" (பிறப்பு:29 பிப்ரவரி 1976) ஓர் இந்தியக் குறிவைத்துச் சுடுவதில் வல்லவர், இவர் 10 மீ, 50 மீ காற்றுத் துப்பாக்கிச் சுடும் நிகழ்வுகளில் போட்டியிடுகிறார். . இவர் தென்கொரியா, சாங்வானில் நடந்த 2013 ISSF உலகக் கோப்பை விளையாட்டுகளில் 10 மீ காற்றுத் துப்பாக்கிக் குறிவைத்துச் சுடுவதில் வெண்கலப் பதக்கத்தை வென்றார். அப்போட்டியில் பதக்கம் வென்ற இந்தியர் இவர் ஒருவரே. இவர் கிளாசுகோவில் நடந்த 2014 பொதுநலவாயத்து விளையாட்டுகளில் ஆடவர் 10 மீ காற்றுத் துப்பாக்கிக் குறிவைத்துச் சுடுவதில் வெள்ளிப் பதக்கத்தை வென்றார்.\n\n"}
{"id": "312401", "url": "https://ta.wikipedia.org/wiki?curid=312401", "title": "பத்து மன்னர்களின் போர்", "text": "பத்து மன்னர்களின் போர்\n\nபத்து மன்னர்களின் போர் (Battle of the Ten Kings) ) குறித்து ரிக் வேதத்தில் (மண்டலம் 7இல், மந்திரம் 18, 33 மற்றும் 83.4-8) கூறப்பட்டுள்ளது. இப்போர் ரிக் வேத கால ஆரிய மன்னர் சுதாசுக்கு எதிராக புருக்கள், யதுக்கள், துர்வசுக்கள், திருயுஹ்கள், அலினாக்கள், அனுக்கள், தாசர்கள், மத்சயர்கள் மற்றும் பாணிகள் போன்ற பத்து ஆரிய இன மன்னர்கள், பஞ்சாப்பின் ராவி ஆற்றாங்கரையில் ஏறத்தாழ கி மு 1400-1300களுக்கிடையே, நூறு ஆண்டுகள் போரிட்டனர். போரின் முடிவில் பத்து மன்னர்களை வென்று பாரதர்களின் மன்னர் சுதாசு வெற்றி அடைந்தார். \n\nசுதாசுக்கு எதிரான போரில், போரைத் திறம்பட நடத்திட உதவியாக விசுவாமித்திரர்,பத்து மன்னர்களுக்கு இராஜ குருவாக செயல்பட்டார். பல ஆண்டுகளாக நடந்த பத்து மன்னர்களுக்கு எதிரான போரின் முடிவில் மன்னர் சுதாசு வெற்றி பெற்றார்.\n\nSection::::போரின் முடிவுகள்.\nவசிட்டரின் ஆலோசனையால், பத்து அரசர்களுக்கு எதிரான போரில் மன்னன் சுதாசு பெற்ற வெற்றி ஏழு ஆறுகள் பாயும் பகுதிகளில் சிதறி கிடந்த ஆரிய மக்களை ஒன்று படுத்தியது. \n\n"}
{"id": "312404", "url": "https://ta.wikipedia.org/wiki?curid=312404", "title": "செயின் சிங்", "text": "செயின் சிங்\n\nசெயின் சிங் \"(Chain Singh)\" (born 5 April 1989)ஓர் இந்தியக் குறிவைத்துச் சுடுவதில் வல்லவர்.இவர் இஞ்சியோனில் 2014 இல் நடந்த ஆசிய விளையாட்டுகளில் ஆடவர் 50 மீ மூன்றிருப்புகள் துப்பாக்கி சுடுவதில் வெண்கலப் பதக்கத்தை வென்றுள்ளார். இவர் குவாகத்தியிலும் சில்லாங்கிலும் 2016 இல் நடந்த தெற்காசிய விளையாட்டுகளில் ஒற்றையர் நிகழ்வுகளிலும் மூவர் குழு நிகழ்வுகளிலும் ஆறு தங்கப் பதக்கங்களை வென்றுள்ளார்.\n\n"}
{"id": "312416", "url": "https://ta.wikipedia.org/wiki?curid=312416", "title": "எஸ். ஏ. டாங்கே", "text": "எஸ். ஏ. டாங்கே\n\nஎஸ். ஏ. டாங்கே (Shripad Amrit Dange 10 அக்டோபர் 1899–22 மே 1991) இந்திய அரசியல்வாதி, பொதுவுடைமையாளர், மற்றும் தொழிற்சங்கச் செயற்பாட்டாளர் ஆவார். இந்தியப் பொதுவுடைமைக் கட்சியைத் தொடங்கியவர்களில் முன்னணியாளரும் ஆவார்.\n\nSection::::இளமைக்காலம்.\nமகாராட்டிய மாநிலத்தில் நாசிக் மாவட்டத்தில் கரஞ்சிகான் என்னும் சிற்றுரில் 1899ஆம் ஆண்டு அக்டோபர் மாதம் 10ஆம் தேதி பிறந்தார் . டாங்கே கல்லூரியில் பயிலும்போதே போராட்டங்களில் கலந்து கொண்டார்.அவர் 1919ஆம் ஆண்டு பம்பாய் வில்சன் கல்லூரியில் படிக்க ஆரம்பித்தபோது, அங்கே மராத்தி இலக்கியக் கழகத்தை துவக்கினார். மகாத்மா காந்தி தலைமையிலான தேசிய இயக்கத்தால் ஈர்க்கப்பட்ட டாங்கே அதில் தீவிர பங்குகொண்டார். வெளிநாட்டில் வாழும்படி நிர்ப்பந்திக்கப்பட்ட பிரபல காங்கிரஸ் தலைவர் லாலா லஜபதி ராய் இந்தியா திரும்பியபோது அவருக்கு பம்பாயில் பிரபல காங்கிரஸ் தலைவர் பாலகங்காதர திலகர் தலைமையில் டாங்கே ஒரு மாபெரும் வரவேற்புக்கு ஏற்பாடு செய்தார். இதைக் கண்ட கல்லூரி நிர்வாகம் அவரை 1920ஆம் ஆண்டு அதிலிருந்து வெளியேற்றியது.\n\nSection::::அரசியல் பணிகள்.\n1920 ஆம் ஆண்டில் ஒத்துழையாமை இயக்கத்தில் சேர்ந்தார். இந்திய விடுதலைப் போராட்டத்தில் லோக மான்ய திலகர், மகாத்மா காந்தி, சுபாசு சந்திரபோசு, சவகர்லால் நேரு போன்ற தலைவர்களுடன் இணைந்து போராடினார். கான்பூர் சதி வழக்கு, மீரட் சதி வழக்கு, போருக்கு எதிரான நடவடிக்கைகள் என பலவாறு குற்றங்கள் சுமத்தப்பட்டு மொத்தம் 16 ஆண்டுகள் சிறையில் இருந்தார். இந்தியா விடுதலை பெற்ற பிறகும் இந்திய அரசியலில் முக்கியப் பங்கு ஆற்றினார்.\n\nபாம்பே சட்ட மன்ற உறுப்பினராகவும் (1946-1951) நாடாளுமன்ற உறுப்பினராக 1957 ஆம் ஆண்டிலும் 1967 ஆம் ஆண்டிலும் பதவி வகித்தார். 1978 வரை இந்தியப் பொதுவுடைமைக் கடசியின் தலைவர் பதவியில் இருந்தார். 1981 இல் அக்கட்சி யிலிருந்து வெளியேற்றப் பட்டார். பின்னர் அனைத்திந்திய பொதுவுடைமைக் கட்சியிலும், அதிலிருந்து விலகி ஒன்றுபட்ட பொதுவுடைமைக் கட்சியிலும் சேர்ந்தார். மகாராட்டிய மாநிலம் உருவாவதில் முன்னிலையில் இருந்து வெற்றி பெற்றார்.\n\nஇந்திரா காந்தி பிரகடனம் செய்த நெருக்கடி நிலைமைச் சட்டத்தை ஆதரித்தார்.\n\nSection::::எழுத்தாளராக.\nசோசலிஸ்ட் என்னும் வார பத்திரிகையைத் தொடங்கினார். நூல்களும் எழுதியுள்ளார். அவற்றில் காந்தியும் லெனினும், இலக்கியமும் மக்களும், இந்தியா-அடிப்படை பொதுவுடைமை முதல் அடிமைத்தனம் வரை என்பன குறிப்பிடத் தக்கவை.\n\nசோவியத் யூனியனின் விருதான ஆர்டர் ஆப் லெனின் என்னும் விருதினைப் பெற்றார்.\n"}
{"id": "312417", "url": "https://ta.wikipedia.org/wiki?curid=312417", "title": "முக்கோடு", "text": "முக்கோடு\n\nமுக்கோடு, ≡ (triple bar) என்பது ஒரு குறியீடு. இந்தக் குறியீட்டில் மூன்று கோடுகள் ஒன்றின்கீழ் ஒன்றாக அமைந்திருக்கும். இது கணிதக் குறியீடான சமநிலைக் குறியீட்டுடன்(=) மற்றொரு கோட்டை வரைந்ததைப் போலிருக்கும். இந்தக் குறியீட்டுக்கு ஒருங்குறியில் 2261 என்ற இடம் வழங்கப்பட்டுள்ளது. இதன் எதிர்மறை பொருளை ≢ என்ற குறியீடு உணர்த்துகிறது.\n\n"}
{"id": "312418", "url": "https://ta.wikipedia.org/wiki?curid=312418", "title": "ஓ. பு. செயிசா", "text": "ஓ. பு. செயிசா\n\nசெயிசா ஓர்ச்சட்டேரி புதிய வீட்டில் (\"Jaisha Orchatteri Puthiya Veetil\", : \"ஓ.பி.ஜெய்ஷா\") (பிறப்பு ), பரவலாக ஓ. பி. செயிசா, கேரளத்தைச் சேர்ந்த இந்திய தடகள விளையாட்டாளர் ஆவார். மகளிருக்கான மாரத்தானில் தற்போதைய தேசியச் சாதனைக்கு உரிமையாளர். பெய்ஜிங்கில் நடந்த 2015 உலக தடகளப் போட்டிகளின் போது 2:34:43 நேரத்தில் ஓடி இச்சாதனையைப் புரிந்தார். இச்சாதனை ஓட்டத்தின்போது முன்னதாக மும்பை மாரத்தானில் அதே ஆண்டு தானே நிலைநிறுத்தியிருந்த 2:37:29 நேரத்தையும் முறியடித்தார். 3000 மீட்டர் ஓட்டப்போட்டியிலும் முன்னாள் தேசிய சாதனையாளராவார். 2016 ஒலிம்பிக் போட்டிகளில் மகளிருக்கான 42 கிலோ மீட்டர் மாரத்தானில் இந்தியாவின் சார்பாக பங்கேற்று எண்பத்து ஒன்பதாவதாக போட்டியை நிறைவு செய்தார்.\nSection::::சர்ச்சைகள்.\n2016ஆம் ஆண்டு இரியோ ஒலிம்பிக் போட்டிகளில் மாரத்தான் போட்டியின்போது இந்திய அதிகாரிகள் குடிநீர், ஆற்றலுணவு வழங்காததால் தான் உயிரிழக்கும் நிலைக்கு சென்றதாக ஓ.பி.செயிசா குற்றம்சாட்டினார். இவர் இரண்டு மணி நேரம் நாற்பத்து ஏழு விநாடிகளில் எல்லைக் கோட்டைத் தொட்டு மயங்கி விழுந்தார். இவரின் குற்றம்சாட்டினை இந்திய தடகள ஆணையம் முற்றிலுமாக மறுத்துள்ளது. ஜெயிசாவும் கவிதா ரவுத்தும் எவ்வித உதவியும் தங்களுக்கு வேண்டாம் என முன்பே கூறியதாகவும் தடகள ஆணையம் அறிக்கை வெளியிட்டது. இதனையொட்டி ஊடகங்களில் பெரும் சர்ச்சை எழுந்தது. பின்னர் மத்திய விளையாட்டுத்துறை அமைச்சகம், விளையாட்டுத்துறை இணை செயலர் மற்றும் இயக்குநர் ஆகிய இருவர் கொண்ட குழுவை நியமித்து விசாரணை நடத்த உத்தரவிட்டது.\n\n"}
{"id": "312420", "url": "https://ta.wikipedia.org/wiki?curid=312420", "title": "டெல்டா 1000", "text": "டெல்டா 1000\n\nடெல்டா 1000 தொடர் \"(Delta 1000 series)\" என்பவை அமெரிக்காவைச் சேர்ந்த எரிந்தழியும் ஏவூகல அமைப்பு வகை ஏவூர்திகளாகும். இந்த ஏவூர்திகளைப் பயன்படுத்தி 1972 மற்றும் 1975 ஆண்டுகளுக்கு இடைப்பட்ட காலத்தில் எட்டு சுற்றுப்பாதை ஏவுதல்கள் நடைபெற்றன. டெல்டா குடும்ப வகை ஏவூர்திகளில் டெல்டா 1000 ஏவூர்தியும் ஒன்றாகும். நான்கு இலக்க எண் குறியீட்டைப் பயன்படுத்தி இவ்வகையின் மாறுபட்ட வகைகள் வேறுபடுத்தி அறியப்படுகின்றன.\n\nதோர் ஏவுகணையின் நீட்சிவடிவமான நீள் தொட்டி தோர் அமைப்பே, டெல்டா தொடரின் முதற்கட்டம் ஆகும். மாற்றுருக்கள் அனைத்திலும் இம்முதற் கட்ட அமைப்புடன் ஆற்றல் நிரப்ப உயர்த்திகள் இணைக்கப்படுகின்றன. மேலேற்றும் உந்துகைச் சக்தியை அதிகரிக்கும் விதமாக திண்ம ஏவூர்தி உந்துகலங்களான காசுடர்-2 ஆற்றல் நிரப்பிகள் 4, 6 அல்லது 9 என்ற எண்ணிக்கைகளில் இணைக்கப்பட்டன.\n\nடெல்டா 1000 நேர் எட்டு என்ற புனைப்பெயராலும் அழைக்கப்படுகிறது. டெல்டா 1000 ஏவூர்தியின் இரண்டாம் கட்ட மாற்றுருக்கள் முதற்கட்ட ஏவூர்திகள் போலவே எட்டு அடி நீள விட்டத்தைக் கொண்டுள்ளதால் \"நேர் எட்டு\" என்ற புனைப்பெயர் வந்தது. முன்னதாக உருவாக்கப்பட்ட டெல்டா ஏவூர்தி வகை இரண்டாவது நிலைகளில் விட்டம் சிறிய அளவில் காணப்பட்டது. மாற்றுருக்களின் தன்மைகளுக்கு ஏற்ப இரண்டு வேறுபட்ட இரண்டாம் நிலை ஏவூர்திகள் பறக்கவிடப்பட்டன.\n\nபூமியின் தாழ்வட்டப் பாதைக்கு மேலே ஏவுதலுக்கான சில பறத்தல்களுக்கு மூன்றாம் நிலை ஏவூர்திகள் பயன்படுத்தப்பட்டன. இதற்காக தையோகால்-37டி அல்லது சிடார்-37இ வகைகள் உதவின. டெல்டா 1913 என்ற டெல்டா 1000 தொடர் ஏவூர்தியைப் பயன்படுத்தி 1973 ஆம் ஆண்டு சூன் 10 இல் எக்சுபுளோரர் 49 என்ற விண்கலம் நிலவின் சுற்றுப்பாதையில் நிறுத்தப்பட்டது.\n\nகலிபோர்னியாவிலுள்ள வேண்டன்பெர்க் வான்படைத் தளத்தில் இருக்கும் விண்கல ஏவுவளாகம் 2டபிள்யூ வில் இருந்தும், கேப் கேனவெராலில் இருக்கும் விண்கல ஏவுவளாகம் 17பி இல் இருந்தும் டெல்டா 1000 ஏவூர்திகள் ஏவப்பட்டன. டெல்டா 1000 தொடரில் ஏவப்பட்ட எட்டு திட்டங்களும் வெற்றியில் முடிந்தன.\n\n"}
{"id": "312423", "url": "https://ta.wikipedia.org/wiki?curid=312423", "title": "டி. என். ஜா", "text": "டி. என். ஜா\n\nடி. என். ஜா (Dwijendra Narayan Jha) என்பவர் இந்திய வரலாற்றுப் பேராசிரியர். புராதன மற்றும் இடைக்கால இந்திய வரலாற்றை எழுதியுள்ளார். இவர் இந்திய வரலாறு ஆராய்ச்சிக் குழுவில் தலைவராகவும் இருந்தார்.\n\nஇளங்கலைப் படிப்பை கல்கத்தா பல்கலைக் கழகத்தில் பிரசிடண்டு கல்லூரியில் பயின்றார். பின்னர் முதுகலைப் படிப்பை பாட்னா பல்கலைக் கழகத்தில் முடித்தார். டி. என். ஜா, வரலாற்றுப் பேராசிரியர் ஆர்.எஸ்.சர்மா என்பவரின் மாணவர் ஆவார்.\n\nபுனிதப்பசு புனைவு கதை என்னும் பெயரில் டி .என்.ஜா ஒரு நூல் எழுதினார். அந்நூலில் வேதகாலத்திலும் பின் வரும் காலங்களிலும் இந்திய மக்கள் பசு மாட்டுக் கறியைச் சாப்பிட்டு வந்தார்கள் என்று குறிப்பிட்டு இருந்தார். இக்கருத்து பெரும் சர்ச்சையை ஏற்படுத்தியது.\n\nபாரதிய சனதா கட்சியின் கொள்கைகளை இவர் விமர்சனம் செய்து பேசிவருவதால் அரசியல் அரங்கில் இவர் கருத்துக்கள் விவாதிக்கப்படுகின்றன.\n"}
{"id": "312424", "url": "https://ta.wikipedia.org/wiki?curid=312424", "title": "திருகோணமலை உயர் தொழில்நுட்ப நிறுவனம்", "text": "திருகோணமலை உயர் தொழில்நுட்ப நிறுவனம்\n\nதிருகோணமலை உயர் தொழில்நுட்ப நிறுவனம் இலங்கை உயர் கல்வி அமைச்சின் கீழுள்ள, இலங்கை உயர் தொழில்நுட்ப கல்வி நிறுவனத்தில் (சிலியட்) உள்ள பல உயர் தொழில்நுட்ப நிறுவனங்களுள் ஒன்றாகும். இது திருகோணமலையிலுள்ளது. 1995 ஆம் ஆண்டு பாராளுமன்ற சட்ட இலக்கம் 29 இன் பிரகாரம் இலங்கை உயர் தொழில்நுட்ப கல்வி நிறுவனம் உருவாக்கப்பட்டது. இதன் கீழ் 12 உயர் தொழில்நுட்ப நிறுவனங்களும் 8 உயர் தொழில்நுட்ப நிறுவனப் பகுதிகளும் உள்ளன. 2007 ஆம் ஆண்டு புரட்டாசி மாதம் முதல், திருகோணமலை நகரத்திலிருந்து 7 கிலோ மீற்றர் தூரத்திலுள்ள வரோதயநகர் என்ற இடத்தில் கன்னியா வீதியில் புதிதாக அமைக்கப்பட்ட கட்டடத்தில் இயங்குகின்றது. இந்த நிறுவனத்தில் 3 கற்கை நெறிகள் முழு நேர மற்றும் பகுதிநேர மாணவர்களுக்கு என்று இருக்கின்றது. அவை வருமாறு,\n\n\n"}
{"id": "312425", "url": "https://ta.wikipedia.org/wiki?curid=312425", "title": "அணில்டா தாமசு", "text": "அணில்டா தாமசு\n\nஅணில்டா தாமசு \"(Anilda Thomas)\" ஓர் இந்திய ஓட்டப்பந்தய வீராங்கணை ஆவார். 1993 ஆம் ஆண்டு மே மாதம் 6 இல் பிறந்த அணில்டா தாமசு 400 மீட்டர் ஓட்டத்தில் நிபுணத்துவம் பெற்றவராகத் திகழ்கிறார். 2016 இரியோ ஒலிம்பிக் போட்டிகளில் 4 X 400 மீட்டர் தொடர் ஓட்டப்போட்டியில் இந்தியாவின் சார்பில் ஓடுவதற்கு இவர் தகுதி பெற்றார்.\n\nதாமசுடன், நிர்மலா செரோன், எம்.ஆர்.பூவம்மா, டின்ட்டு லூக்கா ஆகியோர் மகளிர் 4 × 400 மீட்டர் பந்தயப் பிரிவில் ஒலிம்பிக் போட்டியில் ஓடுவதற்காக இந்திய அணி சார்பில் தகுதி பெற்றனர். சூலை 2016 இல் பெங்களுரில் நடைபெற்ற போட்டியில் பந்தய தூரத்தை இவர்கள் 3:27.88 நிமிடத்தில் கடந்து இத்தகுதியைப் பெற்றனர். ஒலிம்பிக் போட்டிக்கு தகுதி பெற்ற முதல் 16 அணிகளுக்குள் 12 ஆவது சிறந்த அணியாகக் இந்திய அணி கருதப்பட்டது \n"}
{"id": "312432", "url": "https://ta.wikipedia.org/wiki?curid=312432", "title": "நவகண்ட யோகம்", "text": "நவகண்ட யோகம்\n\nநவகண்ட யோகம் என்பது தன்னுடைய உடலின் ஒன்பது பாகங்களை துண்டு துண்டாக மாற்றி சிவபெருமானை நோக்கி தவம் செய்வதாகும். இந்த சித்து கலையை பல்வேறு சித்தர்கள் கற்று கடைபிடித்து வந்துள்ளார்கள்.\n\nபாடகச்சேரி ராமலிங்க சாமிகள் சிறுவயது முதலே இந்த சித்து கலையில் தேர்ச்சி பெற்றவராக இருந்தார். ஒரு முறை ஆடுகளை மேய்த்துக் கொண்டிருக்கும் போது இந்த சித்தை செய்துள்ளார். அப்போது அங்குவந்தவர்கள் இவரை யாரோ வெட்டிப் போட்டுவிட்டார்கள் என பயந்துள்ளார்கள். பின்பு வீட்டிற்கு ஆடுகளோடு திரும்பி வந்துள்ளார். அதுபோல இவரை சில அடியாட்கள் கொடுமை செய்ய வரும் போது, நவகண்ட யோகத்தில் இவர் இருப்பதைக் கண்டு பதரி ஓடியுள்ளனர். \n\nதிருவொற்றியூர் வீரராகவ சுவாமிகள் நிர்வாணமாக இருப்பவர். இவருடைய நிர்வாணத்தினை புரிந்து கொள்ளாத காவலர்கள் சிலர் சிறையில் அடைத்துள்ளனர். அப்போது வீரராகவ சுவாமிகள் நவகண்ட யோகத்தில் இருந்தார். உடல் பாகங்கள் சிதறிக் கிடப்பதைக் கண்டு அச்சமுற்ற காவலர்கள் உயர் அதிகாரிகளுக்கு தெரிவித்தனர். ஆனால் வீரராக சுவாமிகள் உயர் அதிகாரிகள் முன்பு முழு உடலோடு தன்னை வெளிப்படுத்த, வீரராக சுவாமிகளின் பெருமையை உணர்ந்தனர். \n"}
{"id": "312436", "url": "https://ta.wikipedia.org/wiki?curid=312436", "title": "தடகள விளையாட்டுக்களில் இந்திய சாதனைகளின் பட்டியல்", "text": "தடகள விளையாட்டுக்களில் இந்திய சாதனைகளின் பட்டியல்\n\nஇந்திய தடகள விளையாட்டுக்கள் கூட்டமைப்பு (AFI) பராமரித்துவரும் இந்திய தடகள விளையாட்டுக்களில் தேசிய சாதனைகளின் பட்டியல்:\n\nSection::::வெளிப்புறம்.\nபட்டியலுக்கான விளக்கக் குறியீடு: \n\n"}
{"id": "312439", "url": "https://ta.wikipedia.org/wiki?curid=312439", "title": "துத்தி சந்த்", "text": "துத்தி சந்த்\n\nதுத்தி சந்த் (\"Dutee Chand\", பெப்ரவரி 3, 1996) இந்திய தொழில்முறை விரைவோட்ட மெய்வல்லுநரும் பெண்கள் 100 மீட்டர் ஓட்டத்தில் தற்போதைய தேசிய சாதனையாளரும் ஆவார்.கோடைக்கால ஒலிம்பிக் விளையாட்டுக்களில் பெண்கள் 100 மீட்டர் ஓட்டப்பந்தயத்தில் பங்கேற்க தகுதிபெற்ற மூன்றாவது பெண்ணாவார்; 2016 கோடைக்கால ஒலிம்பிக் போட்டிகளில் 100 மீ விரைவோட்டத்தில் பங்கேற்கத் தேர்ந்தெடுக்கப்பட்டார். இதில் 11.69 விநாடிகளில் வந்த சந்த் முன்னிலைப் போட்டிகளை அடுத்த நிலைக்கு முன்னேறவில்லை.\n"}
{"id": "312441", "url": "https://ta.wikipedia.org/wiki?curid=312441", "title": "நிர்மலா செரோன்", "text": "நிர்மலா செரோன்\n\nநிர்மலா செரோன் \"(Nirmala Sheoran )\" ஓர் இந்திய ஓட்டப்பந்தய வீராங்கணை ஆவார். 1995 ஆம் ஆண்டு சூலை மாதம் 15 இல் பிறந்த நிர்மலா செரோன் 400 மீட்டர் ஓட்டத்தில் நிபுணத்துவம் பெற்றவராகத் திகழ்கிறார். 2016 இரியோ ஒலிம்பிக் போட்டிகளில் 4 X 400 மீட்டர் தொடர் ஓட்டப்போட்டி மற்றும் 400 மீட்டர் ஓட்டப் போட்டி ஆகிய இரண்டு பந்தயங்களில் இந்தியாவின் சார்பில் ஓடுவதற்கு இவர் தகுதி பெற்றார்.\n\nசூலை 2016 இல் ஐதராபாத்தில் நடைபெற்ற மாநிலங்களிடையிலான தேசிய முதுநிலை தடகளச் சாம்பியன் போட்டியில் வெற்றி பெற்றதன் மூலம் இவர் ஒலிம்பிக் போட்டியில் பங்குபெறுவதற்கான தகுதியைப் பெற்றார். இப்போட்டியில் இவர் 400 மீட்டர் தொலைவை 51.48 வினாடிகளில் ஓடி முடித்தார். இதுவே செரோனுடைய தனிப்பட்ட முறையிலான சிறப்பு சாதனையாகும். ஒலிம்பிக் தகுதிச்சுற்றுக்காக நியமிக்கப்பட்டிருந்த 52.20 வினாடிகள் நேரத்தைவிட இவ்வேகம் மேம்பட்ட வேகமாகும். முன்னதாக 2014 இல் நடைபெற்ற ஒரு போட்டியில் எம்.ஆர். பூவம்மா 51.73 வினாடிகளில் ஓடியதே இந்திய சாதனையாக இருந்தது. அதே போட்டியில் நிர்மலா செரோன் 52.35 வினாடிகளில் ஓடியிருந்தார். இவ்வோட்டம் 2013 இல் சென்னையில் நடைபெற்ற போட்டியில் அவர் ஓடிய 53.94 வினாடிகளை விட மேம்பட்ட ஓட்டமாகும் .\n\nசெரோன் 2016 இரியோடி செனிரோ ஒலிம்பிக் போட்டியில் 4 × 400 மீட்டர் தொடர் ஓட்டப் போட்டியில் ஓடவும் தகுதி பெற்றார். செரோனுடன் அணில்டா தாமசு, எம்.ஆர். பூவம்மா, டின்ட்டு லூக்கா ஆகியோர் மகளிர் 4 × 400 மீட்டர் பந்தயப் பிரிவில் ஒலிம்பிக் போட்டியில் ஓடுவதற்காக இந்திய அணி சார்பில் தகுதி பெற்றனர். சூலை 2016 இல் பெங்களுரில் நடைபெற்ற போட்டியில் பந்தய தூரத்தை இவர்கள் 3:27.88 நிமிடத்தில் கடந்து இத்தகுதியைப் பெற்றனர். ஒலிம்பிக் போட்டிக்கு தகுதி பெற்ற முதல் 16 அணிகளுக்குள் 12 ஆவது சிறந்த அணியாகக் இந்திய அணி கருதப்பட்டது \n"}
{"id": "312443", "url": "https://ta.wikipedia.org/wiki?curid=312443", "title": "சபானா சபானா", "text": "சபானா சபானா\n\nசபானா சபானா \"(Sapana Sapana)\" ஓர் இந்திய மகளிர் நடைப்போட்டி வீரராவார். இராசத்தான் மாநிலம் செய்ப்பூரில் 1988 ஆம் ஆண்டு சனவரி மாதம் 2 ஆம் தேதி சபானா பிறந்தார். 2015 இல் சீனாவின் பெய்சிங் நகரில் நடைபெற்ற உலகத் தடகளச் சாம்பியன் போட்டியில் மகளிருக்கான 20 கிலோமீட்டர் நடைப் போட்டியில் இவர் பங்கேற்றார். 2015 ஆம் ஆண்டு நடைபெற்ற தேசிய விளையாட்டுப் போட்டிகளில் இவர் 20 கிலோமீட்டர் தொலைவை 1:40:35.70 நேரத்தில் நடந்து சாதனை நிகழ்த்தியிருந்தார். இதன்மூலம் பிரேசில் நாட்டின் இரியோடி செனிரோ ஒலிம்பிக் போட்டியில் கலந்து கொள்வதற்காக தகுதி பெற்றார்.\nஇராசத்தான் மாநில காவல் துறையில் உதவி ஆய்வாளராக சபானா சபானா பணிபுரிகிறார்\n"}
{"id": "312444", "url": "https://ta.wikipedia.org/wiki?curid=312444", "title": "தொனகல் கோபி", "text": "தொனகல் கோபி\n\nதொனகல் கோபி (\"Thonakal Gopi\") அல்லது தனக்கல் கோபி (\"Thanackal Gopi\", பி: மே 24, 1988) இந்திய தடகள மெய்வல்லுநர் ஆவார். இந்தியத் தரைப்படையில் பணியாற்றி வருகின்றார். ஆண்களுக்கான மாரத்தான் போட்டியில் 2016 கோடைக்கால ஒலிம்பிக் போட்டிகளில் இந்தியாவின் சார்பாக போட்டியிடத் தகுதி பெற்றார். இந்தப் போட்டியில் தனது சிறந்த நேரமாக 2 மணி 15 நிமிடம் 25 வினாடி காலத்தில் முடித்து 25ஆம் இடத்தை எட்டியுள்ளார்.\n"}
{"id": "312447", "url": "https://ta.wikipedia.org/wiki?curid=312447", "title": "கேடா ராம்", "text": "கேடா ராம்\n\nகேட்டா ராம் (\"Kheta Ram\") அல்லது கேத்தா ராம் (பிறப்பு செப்டம்பர் 20, 1986) இந்திய தடகள விளையாட்டாளர் ஆவார்; இந்தியத் தரைப்படையில் பணிபுரியும் இவர் 2016 கோடைக்கால ஒலிம்பிக் போட்டிகளில் இந்தியாவின் சார்பாக ஆண்கள் மாரத்தான் நிகழ்வில் போட்டியிடத் தகுதி பெற்று பங்கேற்றார். இந்தப் போட்டியில் 2 மணி 15 நிமிடங்கள் 26 வினாடிகளில் கடந்து இந்திய அணியில் இரண்டாவதாகவும் அனைவரிலும் 26வதாகவும் வந்தார். இந்த நேரம் இவரது சிறந்த நேரமாக அமைந்தது.\n"}
{"id": "312472", "url": "https://ta.wikipedia.org/wiki?curid=312472", "title": "1452", "text": "1452\n\nஆண்டு 1452 (MCDLII) பழைய யூலியன் நாட்காட்டியில் சனிக்கிழமையில் ஆரம்பமான ஒரு நெட்டாண்டாகும்.\n\n\n"}
{"id": "312481", "url": "https://ta.wikipedia.org/wiki?curid=312481", "title": "கைனான் செனாய்", "text": "கைனான் செனாய்\n\nகைனான் செனாய் \"(Kynan Chenai)\" (பிறப்பு: 29 ஜனவரி 1991, ஐதராபாத்) ஓர் இந்தியக் குறிவைத்துச் சுடுவதில் ஒலிம்பிக் பாணித் தரம் வாய்ந்தவர்.2016 ஜனவரி 28 இல் தில்லியில் நடந்த போட்டிகளில் ஆசிய ஒலிம்பிக் குறிவைத்துச் சுடும் தகுதி பெற்றதால் 2016 கோடைக்கால ஒலிம்பிக்கில் விளையாட தேர்வு செய்யப்பட்டார்.\n"}
{"id": "312484", "url": "https://ta.wikipedia.org/wiki?curid=312484", "title": "மைராஜ் அகமது கான்", "text": "மைராஜ் அகமது கான்\n\nமைராஜ் அகமது கான் \"(Mairaj Ahmed Khan)\" (பிறப்பு: 2 நவம்பர் 1975, குர்ஜா, புலாந்துசாகர் மாவட்டம்) ஓர் இந்தியக் குறிவைத்துச் சுடுவதில் ஒலிம்பிக் தரக் குறுநெடுக்க வகையில் வல்லவர். இவர் 2015 இல் உலோனாட்டோவில் நடந்த குறுநெடுக்க ஒலிம்பிக் ஒதுக்கீட்டுக்கான போட்டியில் வெற்றிபெற்றார். இவ்வகையில் வென்றதில் இவரே முதல் இந்தியர் ஆவார்.\n\n"}
{"id": "312486", "url": "https://ta.wikipedia.org/wiki?curid=312486", "title": "தகு வகுஎண்களின் கூட்டுத் தொடர்முறை", "text": "தகு வகுஎண்களின் கூட்டுத் தொடர்முறை\n\nகணிதத்தில் தகுவகுஎண்களின்கூட்டுத் தொடர்முறை (\"aliquot sequence\") என்பது நேர் முழுஎண்களைக் கொண்ட ஒரு தொடர்முறை. இத்தொடர்முறையின் ஒவ்வொரு உறுப்பும் அதன் முந்தைய உறுப்பின் தகு வகுஎண்களின் கூட்டுத்தொகையாக இருக்கும். தொடர்முறையின் உறுப்பு 1 ஆக வந்தவுடன் தொடர்முறை அத்துடன் முடிந்துவிடும். ஏனென்றால் 1 இன் தகு வகுஎண்களின் கூடுதல் 0. இத்தொடர்முறையின் முதல் உறுப்பு நேர் முழுஎண் \"k\" எனில், அதன் மற்ற உறுப்புகள் வகுஎண்களின் கூட்டுச் சார்பு σ அல்லது தகு வகுஎண் கூட்டுச்சார்பு \"s\" ஐக் கொண்டு கீழ்வருமாறு பெறலாம்:\n\n10 இன் தகுவகுஎண்களின் கூட்டுத் தொடர்முறை: 10, 8, 7, 1, 0\n\nபல தகுவகுஎண்களின் கூட்டுத் தொடர்முறைகள் 0 வில் முடிந்துவிடும். அத்தகைய தொடர்முறைகளில் 0 க்கு முந்தைய உறுப்பு 1 ஆகவும், அதற்கு முந்தைய உறுப்பு ஒரு பகா எண்ணாகவும் இருக்கும். 75 வரையிலான அத்தகைய எண்களின் பட்டியலை இல் காணலாம்.\n\nமுடிவுறா தகுவகுஎண்களின் கூட்டுத் தொடர்முறை:\n\n"}
{"id": "312488", "url": "https://ta.wikipedia.org/wiki?curid=312488", "title": "பிரான்சு நாட்டுப்பண்", "text": "பிரான்சு நாட்டுப்பண்\n\nலா மர்சியேஸ் (La Marseillaise, (பிரெஞ்சு மொழி பலுக்கல் [la maʁsɛjɛz]]) என்பது பிரான்சு நாட்டின்  நாட்டுப்பண் ஆகும். இந்தப்பாடல் 1792 ஆண்டு க்ளாத் ஜோசஃப் த வில் என்பவரால் ஸ்திராஸ்பூர்க் நகரில் எழுதப்பட்டது. ஆஸ்திரியாவுக்கு எதிராக பிரான்சு போர் தொடுப்பதாக அறிவித்ததைத் தொடர்ந்து இயற்றப்பட்ட பாடல் இது ஆகும். இந்தப் பாடலின் உண்மைப் பெயர் ரைன் இராணுவ போர்ப் பாடல் ( \"Chant de guerre pour l'Armée du Rhin\" ) என்பதாகும். \n\nஇந்தப்பாடல் ஒரு புரட்சிப்பாடல், விடுதலைப் பாடல், சர்வாதிகாரத்துக்கும் அந்திய ஊடுருவலுக்கும் எதிராக மக்களை ஊக்குவிக்கும் பாடல் என பெயர் பெற்றது. 1795 ஆம் ஆண்டு பிரெஞ்சு தேசியக் கூட்டம் இப்பாடலை முதல் பிரெஞ்சுக் குடியரசு பாடலாக ஏற்றுக்கொண்டது. 1792 மே மாதம் மெர்சலைசிலிருந்து பிரஞ்ச்சு தலைநகரான பாரிசுக்கு வந்த தன்னார்வலர்கள் இப்பாடலை பாடியவாறே வீதிகளில் வலம் வந்தனர். அதிலிருந்து \" மார்சியேஸ்\" என்ற செல்லப் பெயரும் இந்தப் பாடலுக்கு ஒட்டிக்கொண்டது. ஐரோப்பிய நாட்டுப் பண்களில் உள்ள எழுச்சிநடை இசைக்கெல்லாம் இந்தப்பாடலே ஒரு முன்மாதிரி ஆகும். பிற நாட்டு நாட்டுப்பண்கள் தேசிய விழாக்கள், அரசு விழாக்கள் போன்றவற்றில் மட்டுமே இடம்பெறும், ஆனால் பிரஞ்சு நாட்டுப்பண் இந்த நாட்டின் மரபான செவ்வியல் இசையிலும், ஜனரஞ்சகமான இசையிலும் இடம்பிடித்துள்ளது என்பது இதன் சிறப்பு. \nஇடையில் சிலகாலம் இந்தப்பாடல் நாட்டுப்பண் என்ற தகுதியில் இருந்து நீக்கப்பட்டது; பிரான்சின் முதலாம் நெப்போலியன் இந்தப்பாடலுக்கு பதில் வேறுபாடலை நாட்டுப்பண்ணாக வைத்திருந்தார். பத்தாம் லூயி, பதின்மூன்றாம் லூயி ஆகிய மன்னர்கள் இப்படலுக்கு தடைவிதித்தும் இருந்தனர். ஆனால் 1879 இல் மீண்டும் இப்பாடல் நாட்டுப்பண்ணாக அறிவிக்கப்பட்டு தற்போதுவரை இருந்துவருகிறது.\nSection::::வரிகள்.\nமிக நீண்டதான இப்பாடலின் முதல் பத்தி மட்டுமே பெரும்பாலும் பாடப்படுகின்றன. ( சிலசமயம் ஐந்தாவது ஆறாவது வரிகள் பாடப்படுகின்றன.) அந்த முதல் பத்தி பின்வறுமாறு\n"}
{"id": "312490", "url": "https://ta.wikipedia.org/wiki?curid=312490", "title": "அபூர்வி சண்டேலா", "text": "அபூர்வி சண்டேலா\n\nஅபூர்வி சண்டேலா \"(Apurvi Singh Chandela)\" (பிறப்பு: 4 ஜனவரி 1993) ஓர் இந்தியக் குறிவைத்துச் சுடும் பெண் வல்லுனர், இவர் 10 மீ காற்றுத் துப்பாக்கி நிகழ்வில் போட்டியிடுகிறார். இவர் 2014 இல் கிளாசுகோவில் நடந்த பொதுநலவாய விளையாட்டுகளில் தங்கப் பதக்கத்தை வென்றார்.\n2019 ஆம் ஆண்டு பெப்ரவரியில் நடைபெற்ற உலகக்கோப்பை துப்பாக்கி சுடுதல் போட்டியில் 10 மீட்டர் காற்றுத் துப்பாக்கிப் பிரிவில் தங்கம் வென்றார்.\n\n"}
{"id": "312491", "url": "https://ta.wikipedia.org/wiki?curid=312491", "title": "அயோனிக்கா பால்", "text": "அயோனிக்கா பால்\n\nஅயோனிக்கா பால் \"(Ayonika Paul)\" (பிறப்பு: 23 செப்டம்பர் 1992) ) ஓர் இந்தியக் குறிவைத்துச் சுடும் பெண் வல்லுனர், இவர் 10 மீ காற்றுத் துப்பாக்கி ந்கழ்வில் போட்டியிடுகிறார்.\n"}
{"id": "312492", "url": "https://ta.wikipedia.org/wiki?curid=312492", "title": "மாடம்பாக்கம் லலிதா பரமேஸ்வரி கோயில்", "text": "மாடம்பாக்கம் லலிதா பரமேஸ்வரி கோயில்\n\nலலிதா பரமேஸ்வரி கோயில் என்பது சென்னை மாவட்டம் மாடம்பாக்கத்தில் அமைந்துள்ள அம்மன் கோயிலாகும். இந்தக் கோயிலில் பதினென் சித்தர்கள் சன்னதிகள் அமைந்துள்ளது. \n\nSection::::சன்னதிகள்.\nஇத்தலத்தின் மூலவர் பச்சக்கல்லில் அமைந்த மகாமேரு அம்பிகையாவார். சேஷாத்திரி சாமிகள், குருவாயூரப்பன், சக்தி பீட கணபதி, வள்ளி தெய்வானை உடனுறை சுப்பிரமணியர், ஆஞ்சநேயர், கோதண்டராமர், நாகராஜர், முனீஸ்வரர், பச்சைக்கல் ராஜ காளியம்மன், தட்சிணாமூர்த்தி, காமதேனு, நால்வர், நந்திகேசுவரர், மகாவிஷ்ணு, பிருந்தா சன்னதிகள் ஆகியன உள்ளன. \n\nநவகிரகங்களுக்கு சன்னதி இல்லை. பாம்பாட்டி சித்தர், கஞ்சமலை சித்தர், கருவூரார், வள்ளலார், குதம்பை சித்தர், கபிலர் சித்தர், சென்னிமலை சித்தர், கடுவெளி சித்தர், பட்டினத்தடிகள், இடைக்காடர், அழுகணி சித்தர், அகப்பேய் சித்தர், கைலாய கம்பளிச் சட்டமுனி சித்தர், சிவவாக்கியர், சட்டைமுனி, புலிப்பாணி, காக புஜண்டர், போகர் ஆகிய சித்தர்களின் சன்னதிகள் உள்ளன.\n\nSection::::தலசிறப்பு.\nமகாமேரு அம்பிகை மூலவராக உள்ளார். இவரை பெண்கள் சென்று அபிசேகம் செய்யவும், பூசை செய்யவும் அனுமதியுண்டு.\nபதினென் சித்தர்களும் வாகனங்களுடன் உள்ளனர்.\n"}
{"id": "312497", "url": "https://ta.wikipedia.org/wiki?curid=312497", "title": "லலிதா பாபர்", "text": "லலிதா பாபர்\n\nலலிதா பாபர் (\"Lalita Babar\", 2 சூன் 1989) இந்திய நீள்தொலைவு ஓட்டக்காரர். மகாராட்டிரத்தின் சத்தாரா மாவட்டத்திலுள்ள சிற்றூரொன்றில் பிறந்தவர். இவர் பெரும்பாலும் 3000 மீட்டர்கள் பலதடை ஓட்டப் போட்டிகளில் பங்கேற்று வருகின்றார். இந்தப் போட்டியில் தற்போதைய இந்திய தேசிய சாதனையாளராகவும் ஆசியப் போட்டிகளில் பட்டத்தைத் தக்கவைத்துக் கொண்டுள்ளவராகவும் விளங்குகின்றார்.\n\nஇந்தியத் தொழில் வாணிகக் கழகங்களின் கூட்டமைப்பும் இந்திய இளைஞர் விவகாரங்கள் மற்றும் விளையாட்டுத் துறை அமைச்சகமும் இணைந்து 2015ஆம் ஆண்டில் ஒருங்கிணைத்த ஆண்டின் சிறந்த விளையாட்டாளர் விருதினைப் பெற்றுள்ளார். இவருக்கு \"ஆங்கிலக்க பதக்கத் தேடல் நிறுவனம்\" ஆதரவளித்து வருகின்றது.\n"}
{"id": "312503", "url": "https://ta.wikipedia.org/wiki?curid=312503", "title": "3000 மீட்டர்கள் பலதடை ஓட்டம்", "text": "3000 மீட்டர்கள் பலதடை ஓட்டம்\n\n3000 மீட்டர்கள் பலதடை ஓட்டம் (\"3000 metres steeplechase\") தடகள விளையாட்டில் பலதடை ஓட்டத்தில் மிகவும் வழமையான தொலைவாகும். இது 3000 மீட்டர்கள் தொலைவிற்குப் பல தடைகளைத் தாண்டிச் செல்லும் ஓட்டப்பந்தயமாகும். இதன் பெயர் குதிரைகளுக்கான ஸ்டீபிள்சேசை அடுத்து ஆங்கிலத்தில் இது \"ஸ்டீபிள்சேஸ்\" எனப்படுகின்றது.\n\nSection::::விதிமுறைகள்.\nஒலிம்பிக் விளையாட்டுக்களிலும் உலகத் தடகளப் போட்டியிலும் இந்தப் போட்டி நடத்தப்படுகின்றது; தவிரவும் இந்தப் போட்டியை தடகள விளையாட்டுக் கூட்டமைப்புகளின் பன்னாட்டுச் சங்கம் (IAAF) அங்கீகரித்துள்ளது. ஆண்களுக்கான தடைகள் உயரமானதாகவும், பெண்களுக்கான தடைகள் உயரமானதாகவும் அமைக்கப்படுகின்றன. நீர்த் தடையில் வேலியை அடுத்து நீர்க்குளம் ஒன்று அமைக்கப்பட்டுள்ளது; கால்பதிக்கும் பரப்பு அகலம் × . பின்னர் இது மேனோக்கியச் சரிவாக இலிருந்து ஓடுதளம் மேற்பரப்புவரை விரிந்துள்ளது.\n\nஇந்த ஓட்டத்தின் நீளம் பொதுவாக ஆகும்; இளையோர் மற்றும் சில மாஸ்டர் நிகழ்வுகளில் தொலைவிற்கும் நடத்தப்படுகின்றது. முன்னதாக பெண்களுக்கானப் போட்டிகள் 2000 மீட்டருக்கே நடத்தப்பட்டு வந்தன. ஒரு சுற்றில் நான்கு சாதாரண தடைகளும் ஒரு நீர்த்தடையும் அமைக்கப்பட்டிருக்கும். தொலைவில் ஒவ்வொரு போட்டியாளரும் 28 சாதாரணத் தடைகளையும் ஏழு நீர்த்தடைகளையும் கடக்க வேண்டியிருக்கும். இதில் முதலில் தடைகளில்லாத பகுதிச்சுற்றும் பின்னர் ஏழு முழுச் சுற்றுக்களும் இருக்கும். நீர்த்தடை, உள்தடத்தின் உட்புறத்திலோ வெளித் தடத்தின் வெளிப்புறத்திலோ அமைக்கப்பட்டிருக்கும். \n\nதடை தாண்டும் ஓட்டத்தில் உள்ளது போலன்றி ஸ்டீபிள்சேஸ் தடைகளை தட்டினால் கீழே விழுவதில்லை; எனவே மெய்வல்லுநர் இந்தத் தடைகளை எவ்வாறும் கடக்க அனுமதிக்கப்படுகின்றனர். இதனால் பல போட்டியாளர்கள் தடைகள் மீது கால்பதித்துக் கடக்கின்றனர். \n"}
{"id": "312507", "url": "https://ta.wikipedia.org/wiki?curid=312507", "title": "சங்கார தாண்டவம்", "text": "சங்கார தாண்டவம்\n\nசங்கார தாண்டவம் என்பது பன்னிரு தாண்டவங்களில் ஒன்றாகும்.\n\nஇது தொடர்ந்து நிகழுகின்ற மாற்றங்களை குறிக்கின்ற தாண்டவமாகும். இந்த தாண்டவத்திலிருந்து தரங்கிணி எனும் நாட்டிய வகை பிறந்தது. இந்த நடனத்தினை சிவபெருமான் திருநெல்வேலியில் ஆடுகிறார். இந்த நடனத்தை நுணுக்கம் என்றும் அழைக்கின்றனர்.\n"}
{"id": "312513", "url": "https://ta.wikipedia.org/wiki?curid=312513", "title": "அவதார் சிங் (யுடோ)", "text": "அவதார் சிங் (யுடோ)\n\nஅவதார் சிங் (\"Avtar Singh\", ஏப்ரல் 3, 1992) இந்திய யுடோ வீரர். இவர் இரியோ டி செனீரோவில் நடந்த 2016 கோடைக்கால ஒலிம்பிக் விளையாட்டுப் போட்டிகளில் பங்கேற்கத் தகுதி பெற்று 32 பேருக்கான சுற்றில் வெளியேறினார்.\n\nSection::::தனி வாழ்க்கை.\nசிங் ஏப்ரல் 3, 1992இல் பஞ்சாபின் குரிதாசுப்பூரில் பிறந்தார். கோதெ குராலா சிற்றூரில் வளர்ந்து வருகையில் தனது பெற்றோரின் பண்ணையில் பணிபுரிந்து வந்தார். தற்போது பஞ்சாப் காவல்துறையில் துணை ஆய்வாளராகப் பணியாற்றுகிறார்.\n"}
{"id": "312519", "url": "https://ta.wikipedia.org/wiki?curid=312519", "title": "2016 மத்திய இத்தாலிய நிலநடுக்கம்", "text": "2016 மத்திய இத்தாலிய நிலநடுக்கம்\n\n6.2 அளவுள்ள நிலநடுக்கம் ஆகத்து 24, 2016 அன்று 03:36 மணிக்கு CEST (01:36 UTC), நோர்சியாவிற்கு அருகில் மத்திய இத்தாலியைத் தாக்கியது. இது பெருகியாவிலிருந்து தென்கிழக்கே தொலைவிலும் லாக்குயிலாவிலிருந்து வடக்கே தொலைவிலும் அமைந்திருந்தது. ஊம்பிரியா, லாசியோ, மார்சே வட்டாரங்களின் மும்முனைக்கருகே உள்ள பகுதியில் நிகழ்ந்துள்ளது. குறைந்தது 247 பேர் உயிரிழந்துள்ளனர். 368 பேர் காயமடைந்துள்ளனர்.\n\nSection::::பின்னணி.\nஇந்த வட்டாரம் இத்தாலியில் நில அதிர்ச்சிக்கு மிகவும் வாய்ப்புள்ள பகுதியாகும்; ஆபிரிக்கப் புவிப்பொறைத் தட்டும் ஐரோவாசிய புவிப்பொறைத் தட்டும் சந்திக்குமிடத்தில் உள்ளது. அப்பெனைன் மலைத்தொடர் முழுமையும் இந்த சந்திப்புக் கோடு உள்ளது. 2009ஆம் ஆண்டுக்குப் பிறகு இதுவே மிகப் பெரும் நிலநடுக்கமாகும். முன்னதாக 2009இல் லாக்குயிலா அருகே அப்ரூசோ பகுதியில் நிலநடுக்கம் ஏற்பட்டு 300க்கும் கூடுதலானவர்கள் உயிரிழந்தனர்; ஏறத்தாழ 65,000 மக்கள் குடிபெயர வேண்டியதாயிற்று.\n\nSection::::நிலவதிர்ச்சி.\nமுதல் நில நடுக்கத்திற்கு பிறகு 40 வலுவான பின்னதிர்வுகள் ஏற்பட்டன. இந்த நில நடுக்கத்தை முதலில் ஐக்கிய அமெரிக்க நில அளவாய்வுத் துறை அறிவித்தது; முதல் நடுக்கம் ஆழத்தில் 6.4 அளவுள்ளதாக இருந்தது. இது பின்னர் அமெரிக்க அளவாய்வுத் துறையால் 6.2 எனத் திருத்தப்பட்டது. ஐரோப்பிய-நடுநிலக்கடல் நிலநடுக்க மையம் நடுக்க அளவை 6.1ஆக அளந்தது.\n\nநில நடுக்க மையத்திற்கு அருகிலிருந்த அமாட்ரைசு நகரம் மிகுந்த பாதிப்பிக்குள்ளானதாக முதற்தகவல்கள் அறிவித்தன. அக்குமோலி, பெசுக்காரா டெல் இட்ரோன்டோ நகரங்களும் பாதிப்பிற்குள்ளாயின. அமாட்ரைசின் நகரத் தந்தை செர்கியோ பிரோசி \"அமாட்ரைசு இனி இல்லை; பாதிக்கும் மேற்பட்ட நகரம் அழிபட்டது\" என அறிவித்தார். இடிபாடுகளின் நிழற்படங்கள் நகர மையத்தில் கட்டிட இடிபாடுகள் குவிந்திருப்பதைக் காட்டுகின்றன; புறநகரில் மட்டுமே சில கட்டிடங்கள் விழாமல் உள்ளன. இந்த நிலநடுக்கமும் பின்னதிர்வுகளும் இத்தாலியின் நடுவண் பகுதியில் பல இடங்களில் உணரப்பட்டது; உரோம், நாபொலி, புளோரன்சு போன்ற நகரங்களிலும் உணரப்பட்டன.\n"}
{"id": "312523", "url": "https://ta.wikipedia.org/wiki?curid=312523", "title": "மணமகளே வா", "text": "மணமகளே வா\n\nமணமகளே வா என்பது 1988ஆம் ஆண்டு வெளிவந்த ஒரு தமிழ் திரைப்படமாகும். இது பஞ்சு அருணாசலத்தால் இயக்கப்பட்டு ராஜன்னா நிறுவனத்தினால் தயாரிக்கப்பட்டு வெளிவந்தது. பிரபு, ராதிகா, வை.ஜி. மகேந்திரன் போன்றோர் இத்திரைப்படத்தில் நடித்துள்ளனர். இளையராஜா இப்படத்திற்கு இசையமைத்துள்ளார்.\n\n"}
{"id": "312524", "url": "https://ta.wikipedia.org/wiki?curid=312524", "title": "சுதா சிங்", "text": "சுதா சிங்\n\nசுதா சிங் (\"Sudha Singh\", சூன் 25, 1986) இந்திய தட கள விளையாட்டு மெய்வல்லுநர் ஆவார். இவர் 3000 மீட்டர்கள் பலதடை ஓட்டம் நிகழ்வில் இரியோ ஒலிம்பிக்கில் பங்கேற்றார்.\nSection::::பணிவாழ்வு.\nசுதா சிங் 3000 மீட்டர்கள் பலதடை ஓட்டப் போட்டிகளில் தொடர்ந்து சிறப்பாக செயல்பட்டு வருகின்றார்; இப்போட்டியில் தேசிய சாதனையை இவர் ஏழாண்டுகள் தொடர்ந்து தக்கவைத்துக் கொண்டிருந்தார். மே, 2016இல் இதனை மீண்டும் கைப்பற்றி உள்ளார்.\n\nஇவரது சிறந்த ஓட்டம் 2016 ஆசிய விளையாட்டுக்களில் சீனாவின் குவாங்சௌவில் வெளிப்படுத்தினார்; இதில் 9 நிமி 55.67 வினாடி நேரத்தில் 3000 மீட்டர்கள் ஓடி தங்கப் பதக்கத்தைப் பெற்றார். தவிரவும் சாங்காய் நகரில் நடந்த தடகள விளையாட்டுக் கூட்டமைப்புகளின் பன்னாட்டுச் சங்கத்தின் வைர லீக் போட்டியில் தேசிய சாதனையை பதிவு செய்தார்.\n\nசூன் 2012இல் இலண்டன் ஒலிம்பிக்கிற்கு போட்டியிடத் தகுதிப் போட்டியில் தன்னுடைய தேசியச் சாதனையை தானே முறியடித்தார்; 3000 மீ பலதடைகளை 9 நிமி 47.70 வினாடிகளில் கடந்து இச்சாதனையை நிகழ்த்தினார். இருப்பினும் 2012 ஒலிம்பிக் போட்டியில், முன்னிலைப் போட்டிகளில் 13வதாக வந்ததால் இறுதி ஓட்டத்திற்கு முன்னேறவில்லை.\n\nSection::::ரியோ ஒலிம்பிக்சு.\n2016 ரியோ ஒலிம்பிக்கில் சுதா 3000 மீட்டர் பல தடை தாண்டும் போட்டியில் பங்கேற்றார். ரியோ ஒலிம்பிக் போட்டிகள் முடிந்து நாடு திரும்பிய சுதா சிங்கிற்கு உடல்நிலை சரியில்லாத காரணத்தினால் செய்யப்பட்ட பரிசோதனையில் அவர் பன்றிக்காய்ச்சலால் பாதிக்கப்பட்டது தெரியவந்தது.\n\n"}
{"id": "312526", "url": "https://ta.wikipedia.org/wiki?curid=312526", "title": "இந்திய தடகள விளையாட்டுக்கள் கூட்டமைப்பு", "text": "இந்திய தடகள விளையாட்டுக்கள் கூட்டமைப்பு\n\nஇந்திய தடகள விளையாட்டுக்கள் கூட்டமைப்பு (\"Athletics Federation of India\", AFI) இந்தியாவில் தடகள விளையாட்டுக்களை கட்டுப்படுத்தும் மிக உயரிய அமைப்பாகும். இது நாட்டில் தடகளப் போட்டிகளை ஒருங்கிணைக்கும் பொறுப்பை உடையது. இது முன்னதாக இந்திய தொழில்முறையற்ற தடகள விளையாட்டுக்கள் கூட்டமைப்பு (\"Amateur Athletic Federation of India\", AAFI ) என அழைக்கப்பட்டு வந்தது. இது ஆசிய தடகள விளையாட்டுக்கள் சங்கம் (AAA) மற்றும் தடகள விளையாட்டுக் கூட்டமைப்புகளின் பன்னாட்டுச் சங்கம் (IAAF) ஆகிய அமைப்புகளுடன் இணைந்துள்ளது. \n\nSection::::வரலாறு.\nஇந்திய தொழில்முறையற்ற தடகள விளையாட்டுக்கள் கூட்டமைப்பாக 1946இல் உருவானது. மகாராசா யத்வீந்திர சிங் மற்றும் முனைவர் ஜி.டி சோந்தி இதற்கான முனைப்புகளை மேற்கொண்டனர். புதிய கூட்டமைப்பிற்கு முதல் தலைவராக முனைவர் சோந்தி இருந்தார். ஏப்ரல் 13, 1950இல் இவர் பதவி விலகினார். \n\nSection::::போட்டிகள்.\nஇந்தக் கூட்டமைப்பு நடத்தும் போட்டிகள் மூன்று வகுப்புகளாப் பிரிக்கப்பட்டுள்ளன: “I”, “II” & “III”. வகுப்பு I போட்டிகளை கூட்டமைப்பே நடத்துகின்றது. வகுப்பு II போட்டிகள் கூட்டமைப்பு அனுமதி வழங்கி இணைந்துள்ள அலகுகள்/சங்கங்கள்/அமைப்புகள் நடத்துவனவாகும். ஒழுங்கான காலவெளியில் இல்லாது கூட்டமைப்பு நேரடியாக நடத்தும் போட்டிகள் மூன்றாம் வகுப்பு III போட்டிகளாகும்.\n\n\n"}
{"id": "312529", "url": "https://ta.wikipedia.org/wiki?curid=312529", "title": "யமகண்டம்", "text": "யமகண்டம்\n\nயமகண்டம் என்பது உறியை மேலே கட்டி, கீழே தீ மூட்டி, எட்டுக் கத்திகளை ஒருவரின் மீது பாய்ச்சுவதற்கு யானைகள் துணையுடன் அமைக்கப்படும் அமைப்பாகும். இந்த அமைப்பை தலைக்கு மேல் கத்தி, உடலுக்கு கீழ் நெருப்பு என சுட்டுகின்றனர். இந்த யமகண்ட முறையில் பல்வேறு சமயங்களில் பாடகர்கள் தங்களுக்குள் போட்டியை வைத்துக் கொண்டு பாடியுள்ளார்கள். இந்த யமகண்டத்தில் பாடிய புலவர்களில் காளமேகப் புலவர் குறிப்பிடத்தக்கவர். அபிராமி அந்தாதியை பாடிய அபிராமி பட்டரும் இந்த யமகண்டத்தில் நின்று பாடியுள்ளார்.\n\nSection::::யமகண்ட அமைப்பு முறை.\n16 அடி நீள அகல உயரத்திற்கு சதுரமான பெரிய குழியை வெட்டி, அதன் நான்கு மூலைகளிலும் 16 அடி உயர இரும்பு கம்பங்களை நட்டு… கம்பத்தின் மீது நான்கு சட்டமும், அதன் நடுவே ஒரு சட்டமும் அமைக்கவேண்டும். நடுசட்டத்தின் மீகு உறிகட்டி, குழியினுள் பழுத்த புளியக்கொம்புகளை அடுக்கி, அதற்கு நெருப்பினை இடவேண்டும். புளியம்கொம்புகள் எரிந்து கனன்று கொண்டிருக்கும் போது… அந்த நெருப்பில் இரும்புக் கொப்பறையும், அந்த இரும்புக் கொப்பறைக்குள் எண்ணெயை நிரம்ப விட்டு, அந்த எண்ணைக்குள் அரக்கு, மெழுகு, குங்குலியம், கந்தகம், சாம்பிராணிகளை நிரப்பி உருகும் அளவிற்குக் கொதிக்க வைக்க வேண்டும்.\nகாளமேகப் புலவர் தன்னுடைய பாடல் தொகுப்பொன்றை யமகண்ட முறையில் பாடியுள்ளார். அந்தத் தொகுப்பிற்கு யமகண்டம் என்றே பெயரிட்டுள்ளார்.\n\nSection::::போட்டி.\nகம்பத்திற்கு ஒரு யானை என நான்கு யானைகளை நிறுத்த வேண்டும். கூரிய எட்டுக் கத்திகளை நடுசட்டத்தின் மேல் இருக்கும் மனிதரின் கழுத்திலும், இடுப்பிலும் கோத்துக்கட்ட வேண்டும். அப்படி கட்டப்பட்ட கத்திகளின் இணைப்பை யானைகளின் துதிக்கையில் கொடுத்து வைக்க வேண்டும். அதன்பின்பு நடுசட்டத்தில் உள்ள மனிதர் சுற்றியுள்ளவர் பாடும்படி கூறும் பொருளிளெல்லாம் பாட வேண்டும். இவ்வாறு பாடுவதில் தவறு நிகழ்ந்தால். யானைகள் பாகன்களால் கட்டுப்படுத்தப்பட்டு அந்த இரும்பு இணைப்புகளை இழுத்து பாடிக் கொண்டிருக்கும் மனிதரைக் கொல்லும்.\n\nSection::::இலக்கியங்களில்.\nயமகண்டத்தினைப் பற்றி அபிதான சிந்தாமணியில் விரிவாக விளக்கம் தரப்பட்டுள்ளது. வண்ணச்சரபம் தவத்திரு தண்டபாணி சுவாமிகள் இயற்றிய அறுவகை இலக்கணம் எனும் நூலில் அட்டாவதானம், எமகண்டம், கண்டசுத்தி போன்ற ஆபத்தான விசயங்களில் இறையருள் பெறாத கவிகள் ஈடுபடக் கூடாது என வழியுறுத்தப்பட்டுள்ளது.\n"}
{"id": "312534", "url": "https://ta.wikipedia.org/wiki?curid=312534", "title": "சிறைச்சாலை (திரைப்படம்)", "text": "சிறைச்சாலை (திரைப்படம்)\n\nசிறைச்சாலை என்பது 1996 ஆவது ஆண்டில் வெளியான ஒரு இந்தியத் திரைப்படமாகும். மலையாளத்தில் \"கலாபாணி\" என்ற பெயரில் வெளியான இத்திரைப்படம் தமிழில் மொழிமாற்றம் செய்யப்பட்டு சிறைச்சாலை என்ற பெயரில் வெளியானது. 1915 ஆம் ஆண்டில் நடந்த இந்திய விடுதலைப் போராட்டத்தை மையமாகக் கொண்ட இத்திரைப்படத்தை பிரியதர்சன் இயக்கியிருந்தார். மோகன்லால், பிரபு, தபூ ஆகியோர் முக்கிய வேடங்களில் நடித்த இத்திரைப்படத்திற்கு இளையராஜா இசையமைத்திருந்தார்.\n\n\nSection::::பாடல்கள்.\nஇத்திரைப்படத்திற்கு இளையராஜா இசையமைத்திருந்தார்.\n\nதமிழ்ப் பாடல்கள்\n"}
{"id": "312545", "url": "https://ta.wikipedia.org/wiki?curid=312545", "title": "தஞ்சாவூர் மணிகர்ணிகேஸ்வரர் கோயில்", "text": "தஞ்சாவூர் மணிகர்ணிகேஸ்வரர் கோயில்\n\nதஞ்சாவூர் மணிகர்ணிகேஸ்வரர் கோயில், தமிழ்நாடு, தஞ்சாவூர் மாவட்டம், தஞ்சாவூரில் மேல வீதியில் அமைந்துள்ளது.\n\nSection::::தேவஸ்தான கோயில்.\nதஞ்சாவூர் அரண்மனை தேவஸ்தானத்திற்கு உட்பட்ட 88 கோயில்களில் இக்கோயிலும் ஒன்றாகும். இக்கோயில் இரண்டாம் சரபோஜி மன்னர் காசி யாத்திரை சென்றபோது மணிகர்ணிகைத் துறையில் நீராடியதை நினைவுபடுத்தும்வகையில் கட்டப்பட்ட கோயிலாகும்.\n\nSection::::அமைப்பு.\nஇக்கோயில் முன் மண்டபம், கருவறை, விமானம், திருச்சுற்று ஆகிய அமைப்புகளோடு விளங்குகிறது. மூலவர் சன்னதியின் முன்பாக நந்தியும் பலிபீடமும் உள்ளன. மூலவர் கருவறைக்கு முன்பாக வலப்புறம் விநாயகர் உள்ளார். மூலவர் மணிகர்ணிகேஸ்வரர் கருவறையின் இடப்புறம் மங்களநாயகி அம்மன் சன்னதி உள்ளது. உள் மண்டபத்தில் பிரம்மா, விஷ்ணு, ருத்ரர் உள்ளனர். கருவறையின் கோஷ்டத்தில் தட்சிணாமூர்த்தி உள்ளார். திருச்சுற்றில் சித்தி புத்தி விநாயகர், வள்ளி தெய்வானையுடன் கூடிய சுப்பிரமணியர், நவக்கிரக சன்னதிகள் உள்ளன. அருகே நாகர்கள் காணப்படுகின்றனர். சண்டிகேஸ்வரர் சன்னதி, துர்க்கை சன்னதியும் அடுத்தடுத்து உள்ளன. தொடர்ந்து சனீஸ்வரர், பைரவர், சூரியன் உள்ளனர்.\n\nSection::::மூலவர்.\nஇக்கோயிலின் மூலவராக மணிகர்ணிகேஸ்வரர் உள்ளார். இறைவி மங்களநாயகி அம்மன் ஆவார்.\n"}
{"id": "312550", "url": "https://ta.wikipedia.org/wiki?curid=312550", "title": "தஞ்சாவூர் ஜனார்த்தனப் பெருமாள் கோயில்", "text": "தஞ்சாவூர் ஜனார்த்தனப் பெருமாள் கோயில்\n\nதஞ்சாவூர் ஜனார்த்தனப் பெருமாள் கோயில், தமிழ்நாடு, தஞ்சாவூர் மாவட்டம், தஞ்சாவூரில் எல்லையம்மன் கோயில் தெருவில் அமைந்துள்ளது.\n\nSection::::தேவஸ்தான கோயில்.\nதஞ்சாவூர் அரண்மனை தேவஸ்தானத்திற்கு உட்பட்ட 88 கோயில்களில் இக்கோயிலும் ஒன்றாகும்.\n\nSection::::மூலவர்.\nஇக்கோயிலின் மூலவராக ஸ்ரீதேவி பூதேவியுடன் வாசுதேவப்பெருமாள் (ஜனார்த்தனப்பெருமாள்) உள்ளார். இறைவி கமலவல்லித்தாயார் ஆவார்.\n\nSection::::அமைப்பு.\nராஜகோபுரத்தைக் கடந்து உள்ளே செல்லும்போது பலிபீடம் உள்ளது. அடுத்து கருடாழ்வார் உள்ளார். இரு துவாரபாலகர்கள் இரு புறமும் உள்ளனர். அடுத்த மண்டபத்தில் கருவறை முன்பாக இரு துவாரபாலகர்கள் இரு புறமும் உள்ளனர். மூலவர் கருவறையை ஒட்டி தாயார் சன்னதி உள்ளது.\n\nSection::::நவநீத சேவை.\nநவநீத சேவையின்போது தஞ்சாவூரிலுள்ள நீலமேகப்பெருமாள், நரசிம்மப்பெருமாள், மணிக்குன்னப்பெருமாள், கல்யாண வெங்கடேசப்பெருமாள், மேலராஜவீதி நவநீதகிருஷ்ணன், எல்லையம்மன் தெரு ஜனார்த்தன பெருமாள், கரந்தை யாதவ கண்ணன் கோயில், கீழராஜவீதி வரதராஜபெருமாள், தெற்கு வீதி கலியுக வெங்கடேச பெருமாள், பள்ளியக்ரகாரம் கோதண்டராமபெருமாள், மானம்புச்சாவடி நவநீதகிருஷ்ணன், பிரசன்ன வெங்கடேசபெருமாள், மேலஅலங்கம் ரெங்கநாதபெருமாள், படித்துறை வெங்கடேசபெருமாள், கோட்டை பிரசன்ன வெங்கடேச பெருமாள் ஆகிய 15 கோயில்களைச் சேர்ந்த பெருமாள்கள் கலந்துகொள்கின்றனர். அந்த கோயில்களில் இந்த கோயிலும் ஒன்றாகும்.\n\nSection::::தட்சிண சஞ்சீவி ஆஞ்சநேயர் கோயில்.\nதிருச்சுற்றில் அனுமார் சன்னதியாக தட்சிண சஞ்சீவி ஆஞ்சநேயர் கோயில் என்றழைக்கப்படுகின்ற சிறிய கோயில் உள்ளது. இக்கோயிலும் தஞ்சாவூர் அரண்மனை தேவஸ்தானத்திற்கு உட்பட்ட 88 கோயில்களில் ஒன்றாகும்.\n\nSection::::குடமுழுக்கு.\nஇந்த இரு கோயில்களுக்கும் 15.12.2006 அன்று குடமுழுக்கு நடைபெற்றதற்கான தனித்தனியாக இரு கல்வெட்டுகள் கோயிலின் மண்டபத்தில் காணப்படுகின்றன. இக்கல்வெட்டுகள் சுவற்றில் பதிக்கப்படாமல் தனியாக வைக்கப்பட்டுள்ளன.\n"}
{"id": "312553", "url": "https://ta.wikipedia.org/wiki?curid=312553", "title": "தஞ்சாவூர் எல்லையம்மன் கோயில்", "text": "தஞ்சாவூர் எல்லையம்மன் கோயில்\n\nதஞ்சாவூர் எல்லையம்மன் கோயில், தமிழ்நாடு, தஞ்சாவூர் மாவட்டம், தஞ்சாவூரில் எல்லையம்மன் கோயில் தெருவில் அமைந்துள்ளது.\n\nSection::::தேவஸ்தான கோயில்.\nதஞ்சாவூர் அரண்மனை தேவஸ்தானத்திற்கு உட்பட்ட 88 கோயில்களில் இக்கோயிலும் ஒன்றாகும். 1803ஆம் ஆண்டில் இரண்டாம் சரபோஜி மன்னர் இக்கோயிலில் திருப்பணிகளைச் செய்துள்ளார்.\n\nSection::::மூலவர்.\nஇக்கோயிலின் மூலவராக எல்லையம்மன் உள்ளார்.\n\nSection::::அமைப்பு.\nராஜகோபுரத்தைக் கடந்து உள்ளே செல்லும்போது மூலவர் சன்னதி உள்ளது. முன்பாக பலி பீடம் உள்ளது. மூலவர் சன்னதியில் எல்லையம்மன் என்கிற ரேணுகாதேவி உள்ளார். சன்னதியின் வலப்புறம் விநாயகர் உள்ளார். முன் மண்டபத்தில் ஓவியங்கள் காணப்படுகின்றன. திருச்சுற்றில் தஞ்சன், மாதங்கி, ஸ்ரீதாரங்கன் சன்னதி உள்ளது. அடுத்து வரிசையாக நாகர்கள் காணப்படுகின்றனர். தொடர்ந்து காடாரேவ் மாதா, பூரணை புஷ்கலையுடன் அய்யனார், நாக கன்னிகைகள் உள்ளார். சண்டிகேஸ்வரி சன்னதி, ஞான பைரவர் சன்னதியும் காணப்படுகின்றன.\n\nSection::::குடமுழுக்கு.\nஇக்கோயிலில் 10 ஆகஸ்டு 2000 அன்று குடமுழுக்கு நடைபெற்றதற்கான கல்வெட்டு உள்ளது.\n"}
{"id": "312555", "url": "https://ta.wikipedia.org/wiki?curid=312555", "title": "தஞ்சாவூர் கோவிந்தராஜப் பெருமாள் கோயில்", "text": "தஞ்சாவூர் கோவிந்தராஜப் பெருமாள் கோயில்\n\nதஞ்சாவூர் கோவிந்தராஜப் பெருமாள் கோயில், தமிழ்நாடு, தஞ்சாவூர் மாவட்டம், தஞ்சாவூரில் நாலு கால் மண்டபம் அருகே அமைந்துள்ளது.\n\nSection::::தேவஸ்தான கோயில்.\nதஞ்சாவூர் அரண்மனை தேவஸ்தானத்திற்கு உட்பட்ட 88 கோயில்களில் இக்கோயிலும் ஒன்றாகும்.\n\nSection::::மூலவர்.\nஇக்கோயிலின் மூலவராக ரெங்கநாதர் உள்ளார். இறைவி ரெங்கநாயகி ஆவார்.\n\nSection::::அமைப்பு.\nராஜகோபுரத்தைக் கடந்து உள்ளே செல்லும்போது பலிபீடம், கருடாழ்வார் உள்ளனர். மூலவர் சன்னதியில் பெருமாள் கிடந்த நிலையில் உள்ளார். மூலவர் கோவிந்தராஜப்பெருமாள் என்றும் ரெங்கநாதர் என்றும் என்றழைக்கப்படுகிறார். அனுமார், விநாயகர் உள்ளிட்ட பல தெய்வங்கள் தனியாக ஒரு சன்னதியில் காணப்படுகின்றன.\n"}
{"id": "312562", "url": "https://ta.wikipedia.org/wiki?curid=312562", "title": "தமிழ்நாடு பிரீமியர் லீக்", "text": "தமிழ்நாடு பிரீமியர் லீக்\n\nதமிழ்நாடு பிரீமியர் லீக் (Tamil Nadu Premier League) இந்தியாவின் தமிழ்நாட்டில் ஆண்டுதோறும் நடைபெறும் ஓர் துடுப்பாட்டத் தொடர் ஆகும். 2016 ஆகத்து மாதத்தில் தமிழ்நாடு துடுப்பாட்ட சங்கத்தால் தொடங்கப்பட்ட இத்தொடரானது, இந்திய அளவில் நடைபெறும் இந்தியன் பிரீமியர் லீக் போன்று தமிழக அளவில் நடைபெறும் தொடராகும். தமிழ்நாடு துடுப்பாட்ட சங்கத்தில் பதிவுசெய்துள்ள வீரர்கள் மட்டுமே இத்தொடரில் விளையாட முடியும். இதன் தொலைக்காட்சி ஒளிபரப்பு உரிமையை ஸ்டார் இந்தியா குழுமம் பெற்றுள்ளது. \nஸ்டார் ஸ்போர்ட்ஸ் 1,ஸ்டார் ஸ்போர்ட்ஸ் 1 HD(ஆங்கிலம்) & ஸ்டார் விஜய் சூப்பர்(தமிழ்) மற்றும் HOTSTAR லும் காணலாம்\n"}
{"id": "312567", "url": "https://ta.wikipedia.org/wiki?curid=312567", "title": "1453", "text": "1453\n\n1453 (MCDLIII) பழைய யூலியன் நாட்காட்டியில் திங்கட்கிழமை ஆரம்பமான ஒரு சாதாரண ஆண்டாகும்.\n\n\n"}
{"id": "312570", "url": "https://ta.wikipedia.org/wiki?curid=312570", "title": "சாஜன் பிரகாசு", "text": "சாஜன் பிரகாசு\n\nசாஜன் பிரகாசு (\"Sajan Prakash\", பிறப்பு:செப்டம்பர் 14, 1993) இந்திய நீச்சல்காரர். 2015இல் கேரளத்தில் திருவனந்தபுரத்தில் நடந்த தேசிய விளையாட்டுப் போட்டிகளில் ஆண்கள் கட்டற்ற பாணி, வண்ணாத்திப் பாணி, தொடர்நீச்சற் போட்டிகளில் பங்கேற்றார். பெப்ரவரி 8, 2015இல் 6 தங்கப் பதக்கங்களையும் 3 வெள்ளி பதக்கங்களையும் வென்று சாதனை படைத்து அந்தப் போட்டிகளின் சிறந்த மெய்வல்லுநராகத் தேர்ந்தெடுக்கப்பட்டார். இரியோ ஒலிம்பிக்கில் இவர் இந்தியா சார்பாக 200மீ வண்ணாத்திப் பாணி நீச்சற்போட்டியில் பங்கேற்றார்.\nSection::::வாழ்க்கை வரலாறு.\nசெப்டம்பர் 14, 1993 அன்று கேரளாவின் இடுக்கி மாவட்டத்தில் வாழத்தோப்பு சிற்றூரில் பிறந்தார். பன்னாட்டு தடகள வீரர் சாஜிமோள் இவரது தாய் ஆவார். நெய்வேலி பழுப்பு நிலக்கரி நிறுவனத்தில் அன்னை பணி புரிந்து வந்ததால் அங்கு நீச்சல் பயின்றார். நெய்வேலி சவகர் உயர்நிலைப் பள்ளியில் பள்ளிக் கல்வி பெற்றார். அண்ணாமலைப் பல்கலைக்கழகத்தின் திறந்த பல்கலைக்கழகத் திட்டத்தில் கணினி பயன்பாட்டில் இளங்கலைப் பட்டம் பெற்று முதுகலைப் பட்டப்படிப்பை தொடர்கிறார். இந்திய இரயில்வேயில் பணி புரிகின்றார்.\nSection::::பணிவரலாறு.\n200 மீ வண்ணாத்திப் பாணியிலும் 1500 மீ கட்டற்றப்பாணியிலும் தேசிய சாதனைக்கு உரிமையாளராக உள்ளார். \n\n\n"}
{"id": "312572", "url": "https://ta.wikipedia.org/wiki?curid=312572", "title": "பலதேர்வுக் கேள்விகள்", "text": "பலதேர்வுக் கேள்விகள்\n\nபலதேர்வுக் கேள்விகள் (\"Multiple Choice Question\") என்பது இன்றைய காலகட்டத்தில் அடைவுத் திறனைச் சோதனையிடப் பரவலாகப் பயன்படுத்தப்படும் முறையாகும். \"இ எல் தாண்டைட்டு\" (EL Thorndike) என்பவர் முதலில் அறிவியல் பூர்வமாக மாணவர்களின் அடைவுத்திறனை மதிப்பிட உத்திகளை உருவாக்கியிருந்தாலும் அவருடைய உதவியாளர் \"பெஞ்சமின் டி வுட்\" (Benjamin D wood) என்பவர்தான் பலதேர்வுக் கேள்வி முறையை உருவாக்கினார். 20 ஆம் நூற்றாண்டின் மத்தியில் படி எடுக்கும் இயந்திரங்களும் கணினியும் வந்த பிறகு இம்முறை மிகவும் பிரபலமடைந்தது.\n\nSection::::முன்னுரை.\nஇவை சுலபமாகப் பதிலளிக்கக் கூடியவை, பகுப்பாய்விற்கு உட்படக்கூடியவை. இத்தேர்வு முறையின் முக்கியமான குறிக்கோள் நன்கு படித்தவர்களையும் படிக்காமல் ஊகத்தின் பேரில் தேர்வு எழுதுபவர்களையும் பாகுபடுத்தி அறிவது ஆகும். இக்கேள்வி முறை திறன்களையும் அவற்றின் அடைவுகளையும் சுலபமாகக் அறியக் கூடியவை ஆகும். இவை நெகிழும் தன்மையுடையவை. ஏனென்றால் ஒரு குறிப்பிட்ட திறனடைவை அறிய துல்லியமாகக் கேள்வி எழுப்ப முடியும். பெஞ்சமின் புளுமின் ( Benjamin Bloom) வகைப்பாட்டியலின் (Taxonomy) ஒவ்வொரு அம்சத்திலும் கேள்விகள் எழுப்பி அடைவுத் திறனைச் சோதிக்க முடியும். எடுத்துக்காட்டாக கீழே கண்ட கேள்வியின் மூலம் நினைவுத் திறனைச் சோதிக்க முடியும்\n\n\nஇவற்றில் அ) என்பது சரியான விடை. இதில் நினைவுத் திறனை மட்டுமே பயன்படுத்த வேண்டியிருக்கும். வேறு திறனைப் பயன்படுத்தத் தேவையில்லை. ஆனால் அடுத்த கேள்வியைக் காணவும்.\n\n\nஇந்த கேள்வியில் நினைவுத் திறன் அல்லமால், சிந்திக்கும் திறனும் இரண்டு ஆட்சிகளுக்கும் உள்ள ஒற்றுமை வேற்றுமைகளை அறியும் திறனும் அறிந்திருக்க வேண்டும். இந்த இரண்டு எடுத்துக்காட்டுகளிலிருந்து எவ்வாறு ‘பல தேர்வுக் கேள்விகள்’ எளிமையான கேள்வியிலிருந்து சிக்கலான கேள்வி வரை எழுப்பப் பயன்படும் என்பதை அறியலாம்.\n\nSection::::கேள்வியின் பாகங்கள்.\nபலதேர்வுக் கேள்வியில் மூன்று பாகங்கள் உள்ளன. அவை: \nமுதலாம் எடுத்துக்காட்டில், “முதலாம் பானிபட்போர் நடந்த ஆண்டு” என்பது கேள்வியின் தண்டுப்பகுதியாகும். மாற்றுவிடைகள் என்பவை அ முதல் ஈ வரை உள்ள விடைகளாகும். இதில் சரியான விடை என்பது ’அ’ ஆகும். இந்த நான்கு மாற்றுவிடைகளில் மூன்று தவறான விடைகளும் கவனத்தைத் திசை திருப்புபவை எனப்படும்.\n\nஇத்திசை திருப்புபவைகளின் நோக்கம் சரியாகப் படிக்காத அல்லது விடை தெரியாத தேர்வு எழுதுபவரைத் திசை திருப்ப வேண்டும் என்பதாகும். ஆனால் நன்கு படித்தவரை, விடைதெரிந்தவரை திசை திருப்பக்கூடிய அளவிற்கும் இருக்கக் கூடாது. நன்கு படித்து விடை தெரிந்தவரையும், படிக்காமல் ஊகிப்பவர்களையும் அனுமானிப்பவர்களையும் வேறு படுத்திக் காட்டுவதே பலதேர்வு கேள்வி முறையின் குறிக்கோள் ஆகும். இக்குறிக்கோளை அடைய இத்திசை திருப்பிகள் முக்கியமான பங்கு வகிக்கின்றன.\n\nஆதலால் ஒரு சிறந்த பலதேர்வுக் கேள்வியின் மூன்று அம்சங்கள்:\n\nமேலே தரப்பட்ட எடுத்துக்காட்டில் பானிபட்டுப் போர் குறித்த கேள்வியில் மாற்று விடைகள் கொடுக்கப்பட்டிருக்கும் விதம் தவறானது. சரியான விதம்:\n\nSection::::சிறந்த கேள்விகளை உருவாக்கும் வழிமுறைகள்.\nமுதலாம் பானிபட்டு போர் நடந்த வருடம்\n\nதவறான அமைப்புக்கான எடுத்துக்காட்டு:\n\nஇது போன்று தொடர்கள் முழுமையில்லாமல் உருவாக்குதல் கூடாது. \n\n\nஎப்படி இருக்கக் கூடாது என்பதற்கான எடுத்துக்காட்டு:\n\nஇந்த எடுத்துக்காட்டில் தண்டுப்பகுதியில் வர வேண்டிய செய்திகள் மாற்று விடைகளில் தேவையில்லாமல் நீளமாகக் குறிப்பிடப்பட்டுள்ளது தவறு ஆகும்.\n\n\nஎடுத்துக்காட்டு:\n\nஇதில் இ மற்றும் ஈ தவறான விடை என்று சுலபமாக ஊகித்துவிட முடியும்.\n\nஒரு சிறந்த மாதிரிக்கான எடுத்துக்காட்டு:\n\n\n\nSection::::கேள்வியின் பகுப்பாய்வு.\nபலதேர்வு கேள்வி முறையின் குறிக்கோள் நன்றாகப் படித்தவர்களையும் படிக்காதவர்களையும் வேறுபடுத்துவது அல்லது பாகுபடுத்துவது ஆகும். உருவாக்கப்பட்ட கேள்விகள் இக்குறிக்கோளை அடைந்தனவா என்பது இரண்டு சுட்டெண்கள் மூலம் அறியப்படுகிறது. அவைகள் கடினச் சுட்டெண் மற்றும் வேறுபடுத்தும் சுட்டெண் என இருவகைப்படும். கேள்விகள் இத்தேர்வு முறையின் குறிக்கோளான படித்தவர்களையும், படிக்காதவர்களையும் பாகுபடுத்த வேண்டும் (discriminate) என்பதிலிருந்து வெற்றியடைந்ததா இல்லையா என்பதைப் இச்சுட்டு எண்களைக் கணக்கிடுவதன் மூலம் அறிந்து கொள்ள முடியும். ஒருவேளை இதனை ஒரு கேள்வி நிறைவு செய்யாவிட்டால் கேள்வியைத் தகுந்தபடி மாற்றி அமைக்க வேண்டும்.\n\nஒவ்வொரு கேள்விக்கும் தேர்வு எழுதியவர்கள் தேர்ந்தெடுத்த விடைகளைப் பகுப்பாய்வு செய்வதன் மூலம் கேள்விகளின் தரத்தை அறிய முடியும். எடுத்துக்காட்டாக தேர்வில் நல்ல மதிப்பெண் பெற்ற அனைவரும் ஒரு கேள்விக்கு தவறான விடையைத் தேர்ந்தெடுத்திருந்தால் அக்கேள்வி பரிசீலிக்கப்பட வேண்டிய ஒன்றாகும். அதுபோலவே நல்ல மதிப்பெண்பெறாத அனைவரும் ஒரு கேள்விக்கு சரியான விடையைத் தேர்ந்தெடுத்திருந்தாலும் இக்கேள்வியும் பரிசீலிக்கப்பட வேண்டிய ஒன்றாகும்.\n\nSection::::பகுப்பாய்வு செய்யும் முறை.\n14 ஆவது கேள்வியை எடுத்துக் கொள்ளலாம்.\nSection::::14 ஆவது கேள்வி.\nதேர்வு எழுதிய 50 மாணவர்கள் 14 ஆவது கேள்விக்கு அளித்த விடையின் தொகுப்பைப் பட்டியல் காட்டுகிறது. 50 மாணவர்கள் பதிலளித்ததில் 14 ஆவது கேள்விக்கு 26 மாணவர்கள் இரண்டாவது ‘b’ மாற்று விடையான சரியான விடையைத் தேர்ந்தெடுத்துள்ளனர். இந்த 26 மாணவர்களில் 21 மாணவர்கள் உயர்ந்த மதிப்பெண் குழுவைச் சார்ந்தவர்கள். 5 மாணவர்கள் குறைந்த மதிப்பெண் குழுவைச் சார்ந்தவர்கள் இதைப்போல 12 மாணவர்கள் தவறான மாற்று விடை ‘d’ ஐத் தேர்ந்தெடுத்துள்ளனர். இதில் 4 மாணவர்கள் உயர்ந்த மதிப்பெண் குழுவையும் 8 மாணவர்கள் குறைந்த மதிப்பெண் குழுவையும் சேர்ந்தவர்கள். இந்த கேள்வியின் தரத்தைப் பரிசீலிப்பதற்கு மாற்று விடைகளில் சரியான விடையான ‘b’ ஐத் தேர்ந்தெடுத்த மாணவர்கள் எண்ணிக்கைதான் முக்கியமாகும்.\nSection::::கடினச்சுட்டு எண் கணக்கிடும் முறை.\nகடினச்சுட்டு எண் (Difficulty Index) இக்கேள்வி எவ்வளவு கடினமாக உருவாக்கப்பட்டுள்ளது. என்பதைக் காட்டும். இது இந்த கேள்விக்கு சரியான விடையைத் தேர்ந்தெடுத்தவர்கள் மொத்தத்தில் எத்தனை விழுக்காடு என்பதைக் காட்டும். இதற்கான விதிமுறை\n\nவிதிமுறையில் மேலுள்ள பட்டியல் தரும் எண்களை இட்டு நிரப்பினால்\n52 விழுக்காடு மாணவர்கள் 14-ஆம் கேள்விக்கு சரியான விடையைத் தேர்ந்தெடுத்துள்ளனர். இங்கு கடினச்சுட்டு எண் 52 %. கடினச் சுட்டு எண் 100 விழுக்காடாக இருந்தால் அனைவரும் சரியான விடையைத் தேர்ந்தெடுத்துள்ளனர் என்றும் ஆதலால் கேள்வி மிகவும் சுலபமானது என்றும் பொருள். நன்றாகப் படிக்காதவர்கள் கூட ஊகித்துப் பதில் எழுத முடிந்தது என்று பொருளாகும். ஒருவேளை கடினச் சுட்டு எண் ’0’ வாக இருந்தால் யாரும் இக்கேள்விக்கு சரியான விடை அளிக்கவில்லை என்று பொருள். இக்கேள்வி மிகவும் கடினமானது என்று கொள்ள வேண்டும்.\nSection::::வேறுபடுத்தும் சுட்டு எண் கணக்கிடும் முறை.\nவேறுபடுத்தும் சுட்டு எண் (Discrimination Index) எந்த அளவு ஒரு கேள்வி உயர்ந்த மதிப்பெண் குழுவையும், குறைந்த மதிப்பெண் குழுவையும் வேறுபடுத்திக் காட்டியுள்ளது என்பதை உணர்த்தும். இதன் விதிமுறை பின்வருமாறு:\n\nவிதிமுறையில் பட்டியலிலிருந்து பெறப்பட்ட எண்களை இட்டு நிரப்பினால்\n\nவேறுபடுத்திக் காட்டும் சுட்டுஎண் தசமத்தில் தான் காண்பிக்கப்படும். இச்சுட்டு எண் நேர்மறை (Positive) யாகவோ அல்லது எதிர்மறையாகவோ இருக்கும். நேர்முறையாக இருந்தால் இந்தக் கேள்விக்கு சரியான விடையளித்தவர்கள் பெரும்பாலோனர் உயர்ந்த மதிப்பெண் குழுவினர் என்று பொருள். இது எதிர்மறையாக இருந்தால் பெரும்பாலோனர் குறைந்த மதிப்பெண் குழுவிலிருந்தோர் என்று பொருள். இச்சுட்டு நேர்மறையாக இருந்தால் இக்கேள்வியை ஏற்றுக் கொள்ளலாம் என்றும் எதிர் மறையாக இருந்தால் மறு பரிசீலனை செய்ய வேண்டும் என்றும் அறிந்து கொள்ளலாம்.\n\nSection::::இரண்டு சுட்டு எண்களை இணைத்து பகுப்பாய்வு.\nநல்ல முறையில் படித்தவர்களையும் படிக்காமல் படிக்காமல் தேர்வு எழுதியவர்களையும் வேறுபடுத்திக் காட்டும் கேள்விக்கு வேறுபடுத்திக் காட்டும் சுட்டு எண் 1.00 ஆக இருக்கும்.\n\nசிறந்த முறையில் உருவாக்கப் பட்ட கேள்வி இரண்டு நிபந்தகளைப் பூர்த்தி செய்திருக்க வேண்டும்.\n\n100% முழு நிறைவான கேள்வியை உருவாக்குவது கடினமென்றாலும் நடைமுறையில் சுட்டுஎண்களின்மதிப்பு, இந்த மதிப்புகளை சுற்றி இருக்கும்படி பார்த்துக் கொள்வது அவசியம்\nவரைபடத்திலிருந்து: \n\nகேள்விகள் ஏற்றுக் கொள்ளத்தக்கவை அல்ல என்றால் அவை விதிகளைப் பின்பற்றி எழுதப்படவில்லை என்று பொருள். விதிகளைப் பின்பற்றி மாற்றி அமைக்கப்படவேண்டும்\n\n"}
{"id": "312577", "url": "https://ta.wikipedia.org/wiki?curid=312577", "title": "அர்மன்பிரீத் சிங்", "text": "அர்மன்பிரீத் சிங்\n\nஅர்மன்பிரீத் சிங் \"(Harmanpreet Singh)\" (பிறப்பு: 6 ஜனவரி 1996) ஓர் இந்திய வளைதடிபந்தாட்ட வீரர் ஆவார். இவர் களத்தில் தற்காப்பு இருப்பில் விளையாடுகிறார். இவர் 2016 கோடைக்கால ஒலிம்பிக் இந்தியக் குழுவில் உள்ளார்.\n\n"}
{"id": "312579", "url": "https://ta.wikipedia.org/wiki?curid=312579", "title": "புதிர் நிலை", "text": "புதிர் நிலை\n\nபுதிர்நிலை என்பவை மையத்திலிருந்து வெளியே செல்ல முடியாதவாறும், உள்ளிருந்து வெளியே வரமுடியாதவாறும் அமைக்கப்பட்ட பல்வேறு சூழ்நிலை பாதைகளுடன் உள்ளவை. இந்த புதிர்நிலைகளில் நடந்து சென்று மையப்பகுதியை அடைபவர்களின் வாழ்க்கை வெற்றியாக இருக்கும் என்பதும், கற்கள் மீது மிதித்தோ, தாண்டியோ செல்பவர்களுக்கு வாழ்வில் தோல்வி கிடைக்கும் என்பதும் நம்பிக்கையாகும். \nஇந்து சமய இதிகாசமான மகாபாரதத்தில் அபிமன்யு சக்கரவியூகத்தில் மாட்டிக் கொண்டு உயிரிழந்தார். இந்தச் சக்கரவியூகம் இவ்வாறான புதிர்நிலையில் ஒன்றாகும். \n\nSection::::வகைகள்.\nபுதிர்நிலைகள் அவைகளின் வடிவத்தினைப் பொறுத்து பல்வேறு வகைகளாகப் பிரிக்கப்பட்டுள்ளன. புதிர் நிலைகளின் வகைகள் கீழே கொடுக்கப்பட்டுள்ளன.\n\n"}
{"id": "312580", "url": "https://ta.wikipedia.org/wiki?curid=312580", "title": "சக்கர வியூகம்", "text": "சக்கர வியூகம்\n\nசக்கர வியூகம் அல்லது பத்ம வியூகம் என்பது பழங்கால இந்து சமய போர்முறைகளில் பயன்படுத்தப்பட்ட ஒரு போர் வியூகமாகும். இது ஒரு சுழலும் மனித மரண இயந்திரமாக கருதப்படுகிறது. வெவ்வேறு அளவுகளினால் ஆன ஏழு வட்ட சக்கரங்களால் சக்கர வியூகம் அமைக்கப்படுகிறது. இந்து சமய இதிகாசமான மகாபாரதத்தில் இந்த சக்கர வியூகத்தில் சிக்கி அர்ஜூனனின் மகன் அபிமன்யு உயிரிழந்தார். \n\nமகாபாரதத்தில் இந்த சக்கர வியூகம் மூன்று முறை அமைக்கப்பட்டதாகவும், இரு முறை அர்ஜூனன் இதை உடைத்து வெற்றிபெற்றதாகவும், ஒரு முறை இந்த சக்கர வியூகத்தினை அபிமன்யூ உடைத்து சென்று, பின்பு வெளியேற தெரியாமல் மாண்டதாகவும் கூறப்பட்டுள்ளது.\n"}
{"id": "312581", "url": "https://ta.wikipedia.org/wiki?curid=312581", "title": "உருபீந்தர் பால் சிங்", "text": "உருபீந்தர் பால் சிங்\n\nஉருபீந்தர் பால் சிங் \"(Rupinder Pal Singh)\" (பிறப்பு: 11 நவம்பர் 1990)ஓர் தொழில்முறை வளைதடிபந்தாட்ட வீர்ர் ஆவார். இவர் களத்தில் முழுப்பிற்காப்பாளராக விளங்குபவர். இவர் தன் இழுத்துப்பிடிப்புத் திறமைகளுக்காக உலக அளவில் பெயர்போனவர். இவர் இந்தியத் தேசிய வளைதடிபந்தாட்டக் குழுவின் முதுகெலும்பாவார். 2014 ஆம் ஆண்டில் கிளாசுகோவில் நடைபெற்ற பொதுநலவாய விளையாட்டுப் போட்டிகளில் இந்தியாவின் சார்பாக இவர் கலந்து கொண்டார்.\n\n"}
{"id": "312586", "url": "https://ta.wikipedia.org/wiki?curid=312586", "title": "மணிகா பத்ரா", "text": "மணிகா பத்ரா\n\nமணிகா பத்ரா \"(Manika Batra)\" இந்தியாவின் மேசைப் பந்தாட்ட வீராங்கனை ஆவார். 1995 ஆம் ஆண்டு சூன் மாதம் 15 இல் ஒரு குடும்பத்தின் மூன்றாவது குழந்தையாக பிறந்த இவர் 2016 சூன் மாத நிலவரத்தின்படி இந்தியாவின் உயர் தரநிலை ஆட்டக்காரராகவும் உலக அளவில் உள்ள மேசைப்பந்தாட்டக்காரர்களில் 115 ஆவது இடத்திலும் இருந்தார்\n\nSection::::இளமைப்பருவம்.\nதென்மேற்கு தில்லியிலுள்ள நாரயணா விகார் பகுதியில் இவருடைய இளமைப்பருவம் கழிந்தது. நான்கு வயது முதல் இவர் மேசைபந்தாட்ட விளையாட்டை விளையாடத் தொடங்கினார். அக்கா அஞ்சால் மற்றும் அண்ணன் சாகில் இருவரும் மேசைப்பந்தாட்ட விளையாட்டு வீரர்களே ஆவர் . பத்ராவின் தொடக்கக்கால விளையாட்டைக் கண்டு ஆர்வம் கொண்ட அக்கா அஞ்சால் தொடர்ந்து இவருக்கு உறுதுணையாக இருந்தார் . எட்டு வயதுக்கு உட்பட்டோருக்கான மாநிலப் போட்டியில் வெற்றி பெற்ற பிறகு, பத்ரா பயிற்சியாளர் சந்தீப் குப்தாவிடம் பயிற்சி பெறுவது என முடிவெடுத்தார். அவரது ஆலோசனையின் படி ஆன்சு ராச் மாதிரிப் பள்ளியில் சேர்ந்து தனது பள்ளிப் பருவத்தை நிறைவு செய்தார்.\n\nதன்னுடைய பதின்பருவ காலத்தில் கிடைத்த பல்வேறு ஆடையலங்கார மாதிரி வாய்ப்புகளை பத்ரா நிராகரித்தார்.சுவீடனில் உள்ள பீட்டர் கார்லசன் கழகத்தில், உதவித்தொகையுடன் கூடிய பயிற்சியாளராக பணியாற்றும் வாய்ப்பையும் 16 வயதாக இருக்கும்போது இவர் நிராகரித்தார். இயேசு மற்றும் மரியா கல்லூரியில் படித்துக்கொண்டிருந்த பத்ரா மேசைப்பந்தாட்டத்தில் முழுக்கவனம் செலுத்துவதற்காக ஓராண்டுப் படிப்புடன் வெளியேறினார்.\n\nSection::::வாழ்க்கைப்பணி.\n2011 ஆம் ஆண்டில் சிலியில் நடைபெற்ற 21 வயதுக்குட்பட்டோருக்கான போட்டியில் இவர் வெள்ளிப் பதக்கம் வென்றார். 2014 இல் கிளாசுகோவில் நடைபெற்ற பொதுநலவாய விளையாட்டுப் போட்டிகளில் பங்கேற்ற பத்ரா காலிறுதிப் போட்டிவரையில் முன்னேறினார். 2014 ஆசிய விளையாட்டுப் போட்டிகளிலும் காலிறுதி வரையில் முன்னேறினார். 2015 பொதுநலவாய மேசைப்பந்து விளையாட்டுப் போட்டிகளில் மூன்று பதக்கங்களை வென்றார். பெண்களுக்கான குழுப்போட்டியில் அங்கிதா தாசு மற்றும் மௌமா தாசு ஆகியோருடன் இணைந்து வெள்ளிப் பதக்கமும், பெண்கள் இரட்டையர் பிரிவு ஆட்டத்தில் அங்கிதா தாசுடன் இணைந்து மற்றொரு வெள்ளிப்பதக்கமும், பெண்கள் தனிநபர் பிரிவில் வெண்கலப் பதக்கமும் வென்றார் .\n\n2016 தெற்காசியப் போட்டிகளில் பத்ரா மூன்று தங்கப்பதக்கங்களை வென்று புகழ்பெற்றார் . பூசா சகசுராபுத்தேவுடன் இணைந்து பெண்கள் இரட்டையர் பிரிவில் ஒரு தங்கமும், அந்தோனி அமல்ராசுவுடன் இணைந்து கலப்பு இரட்டையர் பிரிவில் ஒரு தங்கமும், பெண்கள் குழுப்போட்டியில் மௌமா தாசு மற்றும் சாமினி குமரேசன் ஆகியோருடன் இனைந்து ஒரு தங்கப்பதக்கமும் வென்றார். ஒற்றையர் போட்டியில் மௌமா தாசிடம் தோற்றதால் நான்காவது தங்கப்பதக்கத்தை இழந்தார் . ஏப்ரல் 2016 இல் நடைபெற்ற தெற்காசியக் குழுவினர் தகுதிப் போட்டியை வென்றதன் மூலம் 2016 கோடைகால ஒலிம்பிக் மகளிர் ஒற்றையர் பிரிவில் விளையாடத் தகுதி பெற்றார் . போலந்து நாட்டைச் சேர்ந்த கட்டார்சைனா-கிரைபவ்சுகாவிடம் எதிர்பாராவிதமாக முதல் சுற்றிலேயே தோற்று தனிநபர் போட்டியிலிருந்து வெளியேறினார் .\n"}
{"id": "312587", "url": "https://ta.wikipedia.org/wiki?curid=312587", "title": "கோத்தாஜித் சிங்", "text": "கோத்தாஜித் சிங்\n\nகோத்தாஜித் சிங் கடங்பாம் \"(Kothajit Singh Khadangbam)\" (பிறப்பு: 17 ஆகத்து 1992)ஓர் இந்திய நடுக்கள வளைதடிபந்தாட்ட வீரர். இவர் இந்தியத் தேசிய ஆடவர் வளைபந்தாட்டக் குழுவில் உள்ளார்.\n\n"}
{"id": "312588", "url": "https://ta.wikipedia.org/wiki?curid=312588", "title": "மண்பிரீத் கவுர்", "text": "மண்பிரீத் கவுர்\n\nமண்பிரீத் கவுர் (\"Manpreet Kaur\") அரியானாவின் அம்பாலாவைச் சேர்ந்த இந்தியத் தொழில்முறை ஒலிம்பிக் குண்டு எறியும் போட்டியாளர் ஆவார்.\n\nசனவரி 10, 2013இல் இவர் தேசிய பாரம் தூக்குதல் போட்டிகளில் பெண்களுக்கான +75 கிலோ வகுப்பில் பங்கேற்று தங்கப் பதக்கம் வென்றார்; ஒட்டுமொத்தமாக 189 கிலோ எடையைத் தூக்கினார். குண்டு எறிதல் போட்டியிலும் இவரை தேசியச் சாதனை புரிந்துள்ளார்; 17.96மீ தொலைவிற்கு வீசியுள்ளார். இவர் 2016 இரியோ ஒலிம்பிக்கில் பங்கேற்க நடந்த தகுதிச் சுற்றில் இச்சாதனையை நிகழ்த்தி தகுதி பெற்றார். ஆனால் ஆகத்து 12 அன்று நடந்த ஒலிம்பிக் போட்டியில் 17.06 மீ தொலைவிற்கே வீச முடிந்ததால் (23) இறுதிச் சுற்றுக்கு முன்னேறவில்லை.\n"}
{"id": "312591", "url": "https://ta.wikipedia.org/wiki?curid=312591", "title": "கவிதா ரவுத்", "text": "கவிதா ரவுத்\n\nகவிதா ரவுத் (\"Kavita Raut\", பிறப்பு: மே 5, 1985) மகாராட்டிரத்தின் நாசிக்கைச் சேர்ந்த நீள்தொலைவு ஓட்டக்காரர் ஆவார். இவர் 10 கிமீ சாலை ஓட்டத்தில் 34:32 நேரத்தில் கடந்து தற்போதைய தேசியச் சாதனைக்கு உரிமையாளராக உள்ளார். 2010 பொதுநலவாய விளையாட்டுக்களில் 10000 மீ போட்டியில் வெண்கலப் பதக்கம் வென்றார்; இதுவே பொதுநலவாய விளையாட்டுக்களில் இந்திய பெண் மெய்வல்லுநர் ஒருவர் தடகளப் போட்டியில் தனிநபர் பதக்கம் வெல்லும் முதல் நிகழ்வாக அமைந்தது. தொடர்ந்து ஆசிய விளையாட்டுப் போட்டிகளில் 10 கிமீ தொலைவோட்டத்தில் வெள்ளிப் பதக்கம் வென்றார்.\n\n"}
{"id": "312600", "url": "https://ta.wikipedia.org/wiki?curid=312600", "title": "1934 ஹில்மன்'ஸ் ஏர்வேஸ் டி ஹாவிலாண்ட் டிராகன் ரபிடே பொறிவு", "text": "1934 ஹில்மன்'ஸ் ஏர்வேஸ் டி ஹாவிலாண்ட் டிராகன் ரபிடே பொறிவு\n\n1934 ஹில்மன்'ஸ் ஏர்வேஸ் டி ஹாவிலாண்ட் டிராகன் ரபிடே பொறிவு (\"1934 Hillman's Airways de Havilland Dragon Rapide crash\") எனப்படும் இந்த வானூர்தி விபத்து, 1934-ம் ஆண்டு அக்டோபர் 2-ம் நாளன்று, மோசமான காலநிலை மற்றும் நிலப்பரப்பில் கட்டுப்படுத்த இயலாத (CFIT (விமானி பிழை) காரணமாக, ஐக்கிய இராச்சிய ஆங்கிலக் கால்வாயிலிருந்து 4 மைல் (6 கி.மீ.) தொலைவிலுள்ள 'ஃபோக்ஸ்டோன்' (\"Folkestone\") பகுதியில் விபத்துக்குள்ளானது. டி ஹாவிலாண்ட் டிஎச் .89 ஏ டிராகன் ரபிடே (\"de Havilland DH.89 Dragon Rapide\") வகையைச் சார்ந்த (பதிவு எண்:G-ACPM) இவ்வானூர்தி விபத்தில், விமானியான ஒருவரும், பயணிகள் 6 பேர்களும் மொத்தமாக 7 பேர்களும் (பயணித்த அனைவரும்) பலியானார்கள்.\n"}
{"id": "312605", "url": "https://ta.wikipedia.org/wiki?curid=312605", "title": "இசுராபனி நந்தா", "text": "இசுராபனி நந்தா\n\nசிராபனி நந்தா (\"Srabani Nanda\", \"Shrabani Nanda\") ஒடிசாவைச் சேர்ந்த இந்தியப் பெண் விரைவோட்ட மெய்வல்லுநர் ஆவார். இவர் 4x100 மீ தொடரோட்டம், 100 மீ ஓட்டம் மற்றும் 200 மீ ஓட்டம் ஆகிய விரைவோட்டப் போட்டிகளில் சிறப்புக் கவனம் செலுத்துகிறார். இவர் ஒடிசாவின் கந்தமாள் மாவட்டத்தைச் சேர்ந்தவர்.\n\nSection::::சாதனைகள்.\nசிராபனி நந்தா தேசிய அளவிலும் பன்னாட்டளவிலும் பல பதக்கங்களை வென்றுள்ளார்.\n\n\n"}
{"id": "312612", "url": "https://ta.wikipedia.org/wiki?curid=312612", "title": "தேவீந்தர் வால்மீகி", "text": "தேவீந்தர் வால்மீகி\n\nதேவிந்தர் சுனில் வால்மீகி \"(Devindar Sunil Walmiki)\" ஓர் இந்திய வளைகோல் பந்தாட்ட வீரராவார். 1992 ஆம் ஆண்டு மே மாதம் 28 இல் இவர் பிறந்தார். ஆடுகளத்தின் மையப்பகுதியில் ஒரு நடுகள வீரராக இவர் நிபுணத்துவம் பெற்று விளையாடி வருகிறார். இரியோ 2016 கோடைக்கால ஒலிம்பிக் போட்டிகளில் விளையாடும் இந்திய ஆக்கி அணியில் இவர் இடம்பெற்றார்.\n\nதேவிந்தரின் உறவுவழி சகோதரர் யுவராசு வால்மீகியும் இந்தியாவுக்காக விளையாடிய ஒரு வளைகோல் பந்தாட்ட வீரர் என்பது குறிப்பிடத்தக்கது ஆகும்.\n\n"}
{"id": "312613", "url": "https://ta.wikipedia.org/wiki?curid=312613", "title": "தாசமார்க்கம்", "text": "தாசமார்க்கம்\n\nதாசமார்க்கம் என்பது சைவ சமய முழுமுதற்கடவுளான சிவபெருமானை அடைவதற்கான சதுர்மார்க்கம் எனும் நான்கு வழிகளுள் ஒன்றாகும். இதனை தொண்டு நெறி என்றும் அழைப்பர். \n\nதிருமூலர் தன்னுடைய திருமந்திரத்தில் பல்வேறு தொண்டு நெறிகளை குறிப்பிட்டுள்ளார். அவையாவன..\n"}
{"id": "312615", "url": "https://ta.wikipedia.org/wiki?curid=312615", "title": "பழனி சாக்கடை சித்தர்", "text": "பழனி சாக்கடை சித்தர்\n\nசாக்கடை சித்தர் என்பவர் பழனி மலையின் அடிவாரமான அய்யம்புள்ளி பகுதியில் வாழ்ந்து மறைந்த சித்தராவார். இப்பெயரைக் கொண்டே பல்வேறு சித்தர்கள் அழைக்கப்பட்டுள்ளார்கள். கரூர் மாவட்டம் குளித்தலை நகரிலும் சாக்கடை சித்தர் என்றொருவர் இருந்துள்ளார்.\n\nசாக்கடை சித்தரின் இயற்பெயரை தெரியவில்லை. இவர் வடநாட்டிலிருந்து தனது 55 வயதில் பழநிக்கு வந்தார். பழநிமலையில் முருகன் கோயிலுக்கு செல்லுகின்ற அய்யம்புள்ளி சாலையில் சாக்கடை மேடையின் மீது கூடாரமிட்டு வாழ்ந்தார். சாக்கடை நீரைப் பகுவதையும், அதிலேயே குளிப்பதையும் வழக்கமாகக் கொண்டிருந்தமையால் சாக்கடை சித்தர் என பக்தர்கள் அழைத்தனர்.\n\nயாரிடமும் பேசாமல் இருப்பார். இவரை வழிபட்டால் நல்லது நடக்கும் என உள்ளூர் வெளியூர் பக்தர்கள் பலரும் வணங்கினர். உடல் நலக்குறைவு ஏற்பட்டு தனியார் மருத்துவமைனையில் அனுமதக்கப்பட்டார். இவர் 2016 ஆண்டு மே 27ம் தேதி வெள்ளிக்கிழமையன்று உடல் நலக்குறைவால் இறந்தார்.\n\nSection::::ஊடகங்களில்.\nதமிழ் தொலைக்காட்சியான வேந்தர் தொலைக்காட்சியில் மூன்றாவது கண் என்ற தொடரின் 35 வது நிகழ்ச்சியில் இவரைப் பற்றிய செய்திகளுடன் நேரில் சென்று கண்ட நிறுபரின் அனுபவங்கள் காட்சிபடுத்தப்பட்டன.\n\n"}
{"id": "312618", "url": "https://ta.wikipedia.org/wiki?curid=312618", "title": "நிக்கி பிரதான்", "text": "நிக்கி பிரதான்\n\nநிக்கி பிரதான் \"(Nikki Pradhan)\" ஓர் இந்திய வளைகோல் பந்தாட்ட வீரராவார். 1993 ஆம் ஆண்டு திசம்பர் மாதம் 8 இல் இவர் பிறந்தார். சார்க்கண்ட் மாநிலத்தில் இருந்து கிடைத்த முதலாவது பெண் வளைகோல் பந்தாட்ட விளையாட்டு வீரர் நிக்கி பிரதான் என்பது குறிப்பிடத்தக்கது ஆகும் . தலைநகரமான ராஞ்சியிலுள்ள கூண்டி மாவட்டம், மூர்து வட்டாரம், கிசால் கிராமத்தைச் சேர்ந்த சோம பிரதான் மற்றும் இயிட்டான் தேவி ஆகியோர் இவரது பெற்றோர்கள் ஆவர். பாரி்யட்டு பெண்கள் வளைகோல் பந்தாட்ட மையத்தில் நிக்கி பிரதான் பயிற்சி பெற்று உருவானார். இரியோ 2016 கோடைக்கால ஒலிம்பிக் விளையாட்டுப் போட்டிகளில் பங்கேற்ற இந்திய மகளிர் அணியில் இவரும் இடம்பெற்றிருந்தார்.\n\n"}
{"id": "312622", "url": "https://ta.wikipedia.org/wiki?curid=312622", "title": "தேபாசிறீ மசூம்தார்", "text": "தேபாசிறீ மசூம்தார்\n\nதேபாசிறீ மசூம்தார் \"(Debashree Mazumdar)\" ஓர் இந்திய ஓட்டப்பந்தய வீராங்கனையாவார். 1991 ஆம் ஆண்டு ஏப்ரல் மாதம் 6 ஆம் நாளில் இவர் பிறந்தார். கொல்கத்தாவைச் சேர்ந்த தடகள வீரரான இவர் 400 மீட்டர் விரைவோட்டத்தில் நிபுணத்துவம் பெற்றவராக உள்ளார். \nகொல்கத்தா நகரின் வருமான வரித்துறையில் தேபாசிறீ மசூம்தார் பணிபுரிகிறார் \n"}
{"id": "312630", "url": "https://ta.wikipedia.org/wiki?curid=312630", "title": "பவர் ரேஞ்சர்ஸ் மெகாஃபோர்ஸ்", "text": "பவர் ரேஞ்சர்ஸ் மெகாஃபோர்ஸ்\n\nபவர் ரேஞ்சர்ஸ் மெகா போர்ஸ் (Power Rangers Mega Force) ஒரு பவர் ரேஞ்சர்ஸ் தொடராகும். இரண்டு சூப்பர் சென்டாய் தொடர்களின் அடிப்படையில் உருவாக்கப்பட்ட முதல் பவர் ரேஞ்சர்ஸ் தொடர் இதுவாகும்.\n\nSection::::கதை சுருக்கம்.\nஉயர்கல்வி மாணவரான \"திராய்\" ஒரு கனவில் பழைய பவர் ரேஞ்சர்களுடன் இணைந்து சண்டையிடுவது போல கனவு காண்கிறார். அதன் பிறகு தீய சக்திகள் வெளிப்பட்டதை உணர்ந்த ஜோர்டான்னின் சீடரான கோசெ விழித்தெழுந்து புதிய ஐந்து ரேஞ்சர்களை தேர்ந்தெடுக்க தனது உதவி இயந்திரத்திற்கு கட்டளை இடுகிறார். திராய் உட்பட ஐந்து நபர்கள் புதிய ரேஞ்சர்களாக தேர்ந்தெடுக்கப் படுகிறார்கள். புதியதாக தேர்ந்தெடுக்க பட்ட ரேஞ்சர்கள் எவ்வாறு தீய சக்திகளை அழிக்கிறார்கள் என்பதே தொடரின் கதை.\n"}
{"id": "312631", "url": "https://ta.wikipedia.org/wiki?curid=312631", "title": "ஆகாசுதீப் சிங்", "text": "ஆகாசுதீப் சிங்\n\nஆகாசுதீப் சிங் \"(Akashdeep Singh)\" (பிறப்பு: 2 திசம்பர் 1994) ஓர் இந்திய தொழில்முறைவளைதடிபந்தாட்ட வீரர் ஆவார். இவர் இந்திய வளைதடிபந்தாட்டக் குழுவில் உத்தரப்பிரதேச அணிகளில் முன்னணியாளராக விளையாடுகிறார். மேலும் இவர் இந்திய ஆடவர் தேசிய வளைதடிபந்தாட்டக் குழுவிலும் உள்ளார்.\n\n"}
{"id": "312636", "url": "https://ta.wikipedia.org/wiki?curid=312636", "title": "நோக்கியா லூமியா", "text": "நோக்கியா லூமியா\n\nநோக்கியா லூமியா என்பது நோக்கியா நிறுவனத்தால் மைக்ரோசாப்டின் விண்டோஸ் போன் இயங்குதளம் பதிந்து வெளியிடப்பட்ட திறன்பேசி வரிசையாகும். முதன்முதலில் விண்டோஸ் ஃபோன் 7 பதிந்து வெளியிடப்பட்டது. பின்னர் விண்டோஸ் ஃபோன் 7.5, விண்டோஸ் ஃபோன் 7.8, விண்டோஸ் ஃபோன் 8, விண்டோஸ் ஃபோன் 8.1 மற்றும் விண்டோஸ் 10 நகர்பேசி பதிப்பு பதிந்து வெளியாகின. நோக்கியா மற்றும் மைக்ரோசாப்ட்டின் நகர்பேசி உற்பத்தி தொழில் விற்பனை ஒப்பந்தத்திற்குப் பின் இவை நோக்கியா லுமியா என்பதில் இருந்து மைக்ரோசாப்ட் லுமியா எனப் பெயர்மாற்றம் செய்யப்பட்டன.\nSection::::நோக்கியாவில் மைக்ரோசாப்ட்.\n3 செப்டம்பர் 2013 அன்று, மைக்ரோசாப்ட் நோக்கியாவின் கைபேசி சாதன நிறுவனத்தை வாங்குவதாக அறிவித்தது, இந்த ஒப்பந்தம் 25 ஏப்ரல் 2014 அன்று நிறைவடைந்தது. இதன் விளைவாக, லூமியாவின் பராமரிப்பு மைக்ரோசாப்ட் கைபேசிக்கு மாற்றப்பட்டது. மாற்றத்தின் ஒரு பகுதியாக, மைக்ரோசாப்ட் லுமியா சாதனங்களில் நோக்கியா என்ற பெயரை அக்டோபர் 2014 வரை தொடர்ந்து பயன்படுத்தியது, மைக்ரோசாப்ட் ஸ்மார்ட்போன்களின் உற்பத்தியில் நோக்கியா பெயரை அதிகாரப்பூர்வமாக வெளியேற்றத் தொடங்கியது. நவம்பர் 2014 இல், மைக்ரோசாப்ட் முதல் மைக்ரோசாப்ட் (நோக்கியா அல்லாத) பிராண்டட் லூமியா சாதனமான லூமியா 535 ஐ அறிவித்தது.\n\nநவம்பர் 2014 இல், மைக்ரோசாப்ட் முதல் மைக்ரோசாப்ட் (நோக்கியா அல்லாத) பிராண்டட் லூமியா சாதனமான லூமியா 535 ஐ அறிவித்தது.. அக்டோபர் 2015 இல், மைக்ரோசாப்ட் விண்டோஸ் 10 மொபைல், லூமியா 950, லூமியா 950 எக்ஸ்எல் மற்றும் லூமியா 550 ஆகியவற்றில் இயங்கும் முதல் லூமியா சாதனங்களை அறிவித்தது..மிக சமீபத்திய லூமியா ஸ்மார்ட்போன், லூமியா 650, மைக்ரோசாப்ட் 15 பிப்ரவரி 2016 அன்று அறிவித்தது.\n\n2015 ஆம் ஆண்டில் விண்டோஸ் 10 அறிமுகப்படுத்தப்பட்ட பின்னர் விற்பனை வெகுவாகக் குறைந்தது, மைக்ரோசாப்ட் மைக்ரோசாப்ட் ஸ்டோரிலிருந்து லூமியா சாதனங்களை 2016 ஆம் ஆண்டின் இறுதியில் நிறுத்தியது. இதன் மூலம் விற்பனை ஒரு மில்லியன் யூனிட்டுகளுக்குக் கீழே குறைந்துவிட்டதாக மதிப்பிடப்பட்டது. 2017 இன் தொடக்கத்தில் மீட்டமைக்கப்பட்டது.\n\nஅக்டோபர் 2017 இல், மைக்ரோசாப்டின் கார்ப்பரேட் துணைத் தலைவர் ஜோ பெல்பியோர், மைக்ரோசாப்ட் இனி புதிய விண்டோஸ் 10 மொபைல் சாதனங்களை விற்கவோ தயாரிக்கவோ முடியாது என்பதை உறுதிப்படுத்தினார். தற்போதுள்ள சாதனங்கள் பிழை திருத்தங்கள் மற்றும் பாதுகாப்பு புதுப்பிப்புகளை மட்டுமே பெறும் என்றும் அறிவித்தார். சமீபத்திய சாதனங்களுக்கு இந்தச் சலுகை டிசம்பர் 2019 இல் முடிவடையும்.\n\nSection::::வரலாறு.\n1998 முதல் 2012 வரை, நோக்கியா உலகின் மொபைல் போன்களின் மிகப்பெரிய விற்பனையாளராக இருந்தது, இதில் சிம்பியன் இயங்குதளத்தில் கட்டப்பட்ட ஆரம்பகால ஸ்மார்ட்போன்கள் அடங்கும். இருப்பினும், சமீபத்திய ஆண்டுகளில், ஆப்பிள் ஐபோன் மற்றும் ஆண்ட்ராய்டு இயங்குதள அடிப்படையிலான தயாரிப்புகள் போன்ற பிற விற்பனையாளர்களிடமிருந்து தொடுதிரை ஸ்மார்ட்போன்களின் பயன்பாடு அதிகரித்து வருவதால் அதன் சந்தை பங்கு குறைந்தது. 2010 ஆம் ஆண்டில், அதன் சந்தைப் பங்கு 28% ஆகக் குறைந்தது, ஏப்ரல் 2012 இல், சாம்சங் எலக்ட்ரானிக்ஸ் (ஆண்ட்ராய்டின் முக்கிய பயனாளர்) இறுதியில் நோக்கியாவை உலகின் மிகப்பெரிய மொபைல் போன் விற்பனையாளராக முந்தியது.\n\nநோக்கியாவின் தலைமை நிர்வாக அதிகாரி ஸ்டீபன் எலோப், ஆண்ட்ராய்டு சாதனங்களை தயாரிக்கும் யோசனையை மறுத்தார். நிறுவனம் தனது ஆண்ட்ராய்டு தயாரிப்புகளை மற்ற விற்பனையாளர்களிடமிருந்து வேறுபடுத்திப் பார்க்க முடியாது என்று நம்பினார். ஒரு குறிப்பில், எலோப் நிறுவனம் ஒரு \"எரியும் மேடையில்\" இருப்பதாக விவரித்தார், நோக்கியாவின் ஒட்டுமொத்த போராட்டத்தின் ஒரு பகுதியாக ஐஓஎஸ் மற்றும் ஆண்ட்ராய்க்கு இடையிலான \" சுற்றுச்சூழல் அமைப்புகளின் போர்\" என்று குற்றம் சாட்டினார், மேலும் நிறுவனம் அதன் செயல்பாட்டில் பெரிய மாற்றங்களைச் செய்யத் தேவை என்று வலியுறுத்தினார்.\n\nபிப்ரவரி 2011 இல், ஸ்டீபன் எலோப் மற்றும் மைக்ரோசாப்டின் தலைமை நிர்வாக அதிகாரி ஸ்டீவ் பால்மர் கூட்டாக நோக்கியா மற்றும் மைக்ரோசாப்ட் நிறுவனங்களுக்கிடையில் ஒரு பெரிய வணிக கூட்டாட்சியை அறிவித்தனர். இது நோக்கியா விண்டோஸ் தொலைபேசியை எதிர்கால ஸ்மார்ட்போன்களில் அதன் முதன்மை தளமாக ஏற்றுக்கொள்ளும். இது சிம்பியன் மற்றும் மீகோ இரண்டையும் மாற்றும். இந்த ஒப்பந்தத்தில் நோக்கியா சாதனங்களில் தேடுபொறியாக பிங்கை ஒருங்கிணைப்பதும், மைக்ரோசாப்டின் சொந்த வரைபடச் சேவைகளில் நோக்கியா வரைபடங்களை ஒருங்கிணைப்பதும் அடங்கும்.\n\n\n"}
{"id": "312637", "url": "https://ta.wikipedia.org/wiki?curid=312637", "title": "தன்னூட்ட உயிரி", "text": "தன்னூட்ட உயிரி\n\nதன்னூட்ட உயிரி (autotroph) அல்லது, உற்பத்தி செய்யும் உயிரி என்பது சூழலில் காணப்படும் எளிமையான பொருட்களுடன் சூரிய ஒளி ஆற்றலையும் (ஒளித்தொகுப்பு) கரிமமில் வேதியியல் வினைகளையும் (வேதித்தொகுப்பு) பயன்படுத்தி, சிக்கலான கரிமச் சேர்மங்களை உற்பத்தி செய்யும் உயிரியைக் குறிக்கும். இவ்வாறு உற்பத்தியாகும் சிக்கலான கரிமச் சேர்மங்களுள் கார்போவைதரேட்டுகள், கொழுப்புகள், புரோட்டீன்கள் என்பன அடங்கும். உணவுச் சங்கிலியில், இவ்வாறு உணவைத் தாமே உற்பத்தி செய்யும் உயிரிகளுள் நிலத்தில் வாழும் தாவரங்களும், நீரில் வாழும் அல்காக்களும் அடங்குகின்றன. இதற்கு முரணாகச் சார்பூட்ட உயிரிகள் தன்னூட்ட உயிரிகளை உட்கொண்டு வாழ்கின்றன. தன்னூட்ட உயிரிகள், காபனீரொட்சைடைத் தாழ்த்துவதன் மூலம், உயிர்த்தொகுப்புக்குத் தேவையான கரிமச் சேர்மங்களை உருவாக்குவதுடன், வேதியியல் ஆற்றல் சேமிப்பையும் உருவாக்குகின்றன. பெரும்பாலான தன்னூட்ட உயிரிகள் நீரைத் தாழ்த்திகளாகப் பயன்படுத்துகின்றன. ஆனால், சில தன்னூட்ட உயிரிகள் ஐதரசன் சல்பைடு போன்ற ஐதரசன் சேர்மங்களைப் பயன்படுத்துகின்றன. தன்னூட்ட உயிரிகளுள் ஒரு வகையான \"ஒளியியைபிகள்\" (Phototrophs) சூரிய ஒளியில் இருக்கும் மின்காந்த ஆற்றலை தாழ்த்திய கரிம வடிவில் வேதியியல் ஆற்றலாக மாற்றுகின்றன.\n\nதன்னூட்ட உயிரிகள், ஒளித்தன்னூட்ட உயிரிகளாகவோ வேதித்தன்னூட்ட உயிரிகளாகவோ இருக்கலாம். ஒளியியைபிகள், சூரிய ஒளியை ஆற்றல் மூலமாகப் பயன்படுத்துகின்ற அதேவேளை, வேதியூட்ட உயிரிகள் மின்னணு வழங்கிகளை ஆற்றல் மூலங்களாகப் பயன்படுத்துகின்றன. தன்னூட்ட உயிரிகளைப் பொறுத்தவரை, இந்த மின்னணு வழங்கிகள் கரிமமில் வேதி மூலங்களில் இருந்து வருகின்றன.\n"}
{"id": "312638", "url": "https://ta.wikipedia.org/wiki?curid=312638", "title": "அனுராதா தோக்சம்", "text": "அனுராதா தோக்சம்\n\nஅனுராதா தோச்கம் \"(Anuradha Thokchom)\" (பிறப்பு: பிப்ரவரி 2, 1989 தவுபால், மணிப்பூர், இந்தியா)ஓர் இந்திய மகளிர் தேசிய வளைதடிபந்தாட்டக் குழு உறுப்பினர் ஆவார். இவர் மணிப்பூரி பிறந்தவர். இவர் கள முன்னணியாளராக விளையாடுகிறார். இவர் இந்தியக் குழுவின் உயர்பட்டறிவு வாய்ந்தவர். இவர் 80க்கும் மேற்பட்ட உலக்க் கோப்பைகள் வென்றுள்ளார்.\n"}
{"id": "312644", "url": "https://ta.wikipedia.org/wiki?curid=312644", "title": "சிங்கிள்சானா சிங்", "text": "சிங்கிள்சானா சிங்\n\nசிங்கிள்சானா சிங் \"(Chinglensana Singh)\" (பிறப்பு: 2 திசம்பர் 1991) ஓர் இந்திய வளைதடிபந்தாட்ட வீரர் ஆவார்.இவர் களத்தில் பிந்தரை அணிவகுப்பாளராக விளையாடுகிறார். இவர் 2012 இல் இந்திய ஆடவர் வளைதடிபந்தாட்டக் குழுவில் கணிசமான சாதனை ஈட்டினார். இவரிந்திய வளைதடிபந்தாட்டக் குழு சார்பில் மும்பை தபாங் அணியில் விளையாடுகிறார்.\n\n"}
{"id": "312646", "url": "https://ta.wikipedia.org/wiki?curid=312646", "title": "கண்டமங்கலம் குருசாமி அம்மையார் கோயில்", "text": "கண்டமங்கலம் குருசாமி அம்மையார் கோயில்\n\nகுருசாமி அம்மையார் கோயில் என்பது புதுச்சேரி மாநிலத்தின் கண்டமங்கலம் எனும் ஊரில் அமைந்துள்ள சித்தர் ஜீவசமாதி கோயிலாகும். இந்த கோயில் கண்டமங்கலத்தில் சமரச சுத்த சண்மார்க்க நிலையத்தில் அமைந்துள்ளது. இவர் 1890லிருந்து 1895 வரையான காலகட்டத்தில் இப்பகுதியில் வசித்திருக்காலம் என்று நம்புகின்றனர். இந்தியா சுகந்திரம் பெறுவதற்கு போராடிக் கொண்டிருந்த சமயத்தில் தமிழக மற்றும் பிரஞ்சு எல்லைகளுக்கு இடையே இவ்விடம் அமைந்தமையால், சமாதி கவனிப்பாரற்று போனது. தமிழகத்திலிருந்தோ, பாண்டிச்சேரியிலிருந்து வருகின்ற பக்தர்களை பிரெஞ்சு படையினர் அனுமதிக்க மறுத்தனர். நடராஜ சுவாமிகள் என்பர் அசிரிரி மூலம் அம்மையாரின் சமாதியை அறிந்து, அவரின் அருளால் பல்வேறு நபர்களிடமிருந்து பொருட்களைப் பெற்று கோயிலாக கட்டினார். அம்மையாரின் படத்தினையும் பக்தரிடமிருந்து பெற்று சிலை ஏற்படுத்தினார். கண்டமங்கலத்தில் இக்கோயில் அமையவும், அன்னதானம் செய்யவும் வழிவகை செய்தார். \nSection::::பிராத்தனை.\nகுருசாமி அம்மையாரின் அபிசேகத்திற்கு மிளாகாய் அரைத்து தந்தால் வேண்டுதல் நிறைவேறும் என்பது நம்பிக்கையாகும்.\n\nSection::::தலவரலாறு.\nதஞ்சாவூர் மாவட்டம் அம்மாப்பேட்டையில் பிறந்த நடராஜ சுவாமிகள் என்பவர் இத்தலத்தினை அறிந்து பல்வேறு நபர்களின் துணையுடன் கோயிலாக மாற்றினார். நடராஜ சுவாமிகள் பல்வேறு தலங்களுக்கு யாத்திரையாக சென்றார். அவ்வாறு செல்லும் போது புதுவையில் சித்தானந்த சுவாமி கோயிலில் ஒரு அசிரி கேட்டது. அதனைத் தொடந்து அவர் பயணப்பட குருசாமி அம்மையாரின் சமாதிக்கு அந்த அசிரிர் வழிகாட்டியது. புதருக்குள் இருந்த சமாதியை அறிந்த நடராஜர் அம்மையாரின் சமாதியை உலகிற்கு காட்டினார். அப்போது பிரெஞ்சு பிரிட்டிஸ் படையினரின் எதிர்ப்பையும் மீறி செயல்படுத்தினார். நடராஜ சுவாமிகள், அம்மையார் படத்தினை மங்கலம்பேட்டியில் வாழ்ந்த பக்தரிடமிருப்பதை அறிந்து அவரைத் தேடிக் கண்டுபிடித்து புகைப்படத்தினைப் பெற்றார். அதைக் கொண்டு அம்மையாருக்கு திருவுருவச் சிலையையும் செய்தார். பல்வேறு செல்வந்தர்கள் முன்பு அம்மையாருக்கு அளித்த நிலங்களையும், சொத்துகளையும் மீட்டார். அம்மையாரின் சிலை, கோயில் உருவாக்கத்தோடு, சுத்த சன்மார்கத்தினை நிறுவி அன்னதானத்தினை மேற்கொண்டார். நடராஜ சுவாமிகள் மறைந்த பிறகு சீதாராம் சுவாமிகள் இப்பொறுப்பினை ஏற்று நடத்திவந்தார். இப்போது இருவரின் சமாதிகளும் அம்மையாரின் சமாதிக்கு சற்று அருகில் உள்ளன.\n"}
{"id": "312647", "url": "https://ta.wikipedia.org/wiki?curid=312647", "title": "தனீசு முசுதபா", "text": "தனீசு முசுதபா\n\nதனீசு முசுதபா \"(Danish Mujtaba)\" (பிறப்பு: 20 திசம்பர் 1988 அலகாபாது) ஓர் இந்தியத் தொழில்முறை வளைதடிபந்தாட்ட வீரர் ஆவார். இவர் 2009 இல் இந்திய ஆடவர் தேசிய வளைதடிபந்தாட்டக் குழுவில் கணிசமான சாதனையை ந்கழ்த்தினார்.இவர் இலண்டனில் 2012 இல் இந்தியா சார்பில் ஒலிம்பிக் விளையாட்டுகளில் கலந்துகொண்டார்.\n\n"}
{"id": "312650", "url": "https://ta.wikipedia.org/wiki?curid=312650", "title": "தீப் கிரேசு எக்கா", "text": "தீப் கிரேசு எக்கா\n\nதீப் கிரேசு எக்கா \"(Deep Grace Ekka)\" (பிறப்பு: ஜூன் 3, 1994) ஓர் இந்திய மகளிர் வளைதடிபந்தாட்ட வீர்ர். இவர் களத்தில் தற்காப்பு இருப்பில் ஆடுகிறார். இவர் ஒடிசா சுந்தர்கார் மாவட்ட பலிசங்கர ஊராட்சி ஒன்றியத்திலுள்ள உலுல்கிடிகி ஊரைச் சேர்ந்தவர்.இவர் சார்லசு எக்காவுக்கும் ஜயமணி எக்காவுக்கும் பிறந்தார். \nShe was initially coached by Tej Kumar Xess (2005–06) but after joining the SAI-SAG centre in 2007 she is training under Lucela Ekka and Saroj Mohanty.\n"}
{"id": "312655", "url": "https://ta.wikipedia.org/wiki?curid=312655", "title": "ஐப்போத்தலாமசு", "text": "ஐப்போத்தலாமசு\n\nஐப்போத்தலாமசு அல்லது முன்மூளை கீழுள்ளறை (hypothalamus) என்பது பல்வேறு செயல்களைச் செய்யக்கூடிய, பல சிறிய உட்கருக்களைக் கொண்ட, மூளையின் ஒரு பகுதியாகும். அகச்சுரப்பித் தொகுதியுடன் நரம்புத் தொகுதியை கபச் சுரப்பியின் வழியாக இணைப்பது ஐப்போத்தலாமசின் முதன்மையான பணிகளில் ஒன்றாகும். ஐப்போத்தலாமசு உவளகத்தின் (முன்மூளை உள்ளறை;Thalamus) அடியில் உணர்வு மண்டலத்தின் (limbic system) ஒரு பகுதியாக அமைந்துள்ளது. ஐப்போத்தலாமசு நடுமூளையின் (diencephalon) கீழ்ப்புறப் பகுதியாக உள்ளது. அனைத்து முதுகெலும்பிகளின் மூளைகளிலும் ஐப்போத்தலாமசு உள்ளது. மனிதர்களில் ஐப்போத்தலாமசு வாதுமை அளவில் உள்ளது.\n\nவளர்சிதைமாற்றம் போன்ற குறிப்பிட்ட உயிரியத் தொழிற்பாடுகளுக்கும், தன்னாட்சி நரம்புத்தொகுதியின் பிற செயற்பாடுகளுக்கும் ஐப்போத்தலாமசு பொறுப்பாக உள்ளது. குறிப்பிட்ட நரம்பு இயக்குநீர்களை (வெளியிடு இயக்குநீர்கள்) ஐப்போத்தலாமசு உற்பத்தி செய்து, சுரக்கிறது. இத்தகைய வெளியிடு இயக்குநீர்கள் கபச் சுரப்பி இயக்குநீர்கள் சுரப்பதைத் தூண்டவோ, தடுக்கவோ செய்கின்றன.\n\nஉடலின் வெப்ப நிலையைச் சீரமைத்தல், பசி, (பெற்றோர்) பேணுகையின் சில முக்கியமான கூறுகள், தாய்மைப்பற்றின் செயற்பாடுகள், தாகம், சோர்வு, தூக்கம், பருவ, பொழுது ஒழுங்கியல்புகள் (circadian rhythms) ஆகியவற்றை ஐப்போத்தலாமசு கட்டுப்படுத்துகிறது.\n"}
{"id": "312656", "url": "https://ta.wikipedia.org/wiki?curid=312656", "title": "தீபிகா தாகூர்", "text": "தீபிகா தாகூர்\n\nதீபிகா தாகூர் \"(Deepika Thakur)\" (பிறப்பு: 7 பிப்ரவரி 1989) ஆரியானா மாநிலத்தை சேர்ந்த ஓர் இந்திய வளைதடிபந்தாட்ட வீரர் ஆவார்.இவர் முன்னணியாலராக விளையாடுகிறார். இவர் சண்ட்iகார் விளையாட்டு விடுதியில் பயின்றவர் இவர் ஆரியானா மாநில யமுனா நகரில் பிறந்தவர்.இப்போது இந்தியத் தொடருந்துத் துறையில் பணிபுரிகிறார்.\n"}
{"id": "312662", "url": "https://ta.wikipedia.org/wiki?curid=312662", "title": "சார்பூட்ட உயிரி", "text": "சார்பூட்ட உயிரி\n\nசார்பூட்ட உயிரி (heterotroph) என்பது, கரிம நிலைப்படுத்தம் செய்ய முடியாததும், தனது வளர்ச்சிக்காகக் கரிமச் சேர்மங்களில் இருந்து கரிமத்தைப் பெறுவனவுமான உயிரியைக் குறிக்கும். சார்பூட்ட உயிரிகள் மே|ற்படி கரிமச் சேர்மங்களை தன்னூட்ட உயிரிகளையோ, பிற சார்பூட்ட உயிரிகளையோ உண்பதன்மூலம் பெறுகின்றன. அவை எவ்வாறு ஆற்றலைப் பெறுகின்றன என்பதை அடிப்படையாகக்கொண்டு அவற்றை மேலும் வகைகளாகப் பிரிக்க முடியும். சார்பூட்ட உயிரி ஆற்றலை ஒளியில் இருந்து பெறுமானால் அது ஒளிச்சார்பூட்ட உயிரி எனப்படும். அது வேதியியல் ஆற்றலைப் பயன்படுத்துமானால் அவ்வுயிரியை வேதிச்சார்பூட்ட உயிரி என்பர்.\n\nசூரிய ஒளி அல்லது கரிமமில் சேர்மங்களைப் பயன்படுத்தி காபோவைதரேட்டு, கொழுப்பு, புரோட்டீன் போன்ற கரிமச் சேர்மங்களை உருவாக்கும் தன்னூட்ட உயிரிகளிலிருந்து சார்பூட்ட உயிரிகள் வேறுபட்டவை. இவ்வாறு தன்னூட்ட உயிரிகள் உருவாக்கும் கரிமச் சேர்மங்கள் தன்னூட்ட உயிரிகளுக்கு வேண்டிய ஆற்றலைத் தருவதுபோல், அவற்றை உணவாகக் கொள்ளும் சார்பூட்ட உயிரிகளுக்கும் ஆற்றலை அளிக்கின்றன. உலகில் வாழுகின்ற உயிரினங்களில் 95% அல்லது அதற்கு மேற்பட்ட விலங்குகள், பங்கசுக்கள், பெரும்பாலான பக்டீரியாக்கள் உள்ளிட்டவை சார்பூட்ட உயிரிகளே.\n"}
{"id": "312669", "url": "https://ta.wikipedia.org/wiki?curid=312669", "title": "இலீலிமா மிஞ்சு", "text": "இலீலிமா மிஞ்சு\n\nஇலீலிமா மிஞ்சு \"(Lilima Minz)\"' ஓர் ஒடிசா மாநிலத்தைச் சேர்ந்த இந்திய மகளிர் வளைதடிபந்தாட்ட வீரர் ஆவார். இவர் களத்தில் முன்னணியாளராக விலையாடுகிறார். இவர் ஒடிசா மாநில, சுந்தர்கார் மாவட்ட, இலஞ்சிபெர்னா ஊராட்சி ஒன்றியத்தில் உள்ள பிகபந்து-தனதோலி எனும் ஊரில் பிறந்தார். இவர் அஞ்சுலூசு மிஞ்சுவுக்கும் சில்வியா மிஞ்சுவுக்கும் பிறந்தார். இவர் ஒடிசா, உர்ருர்கெலாவின் பன்போசு விளையாட்டு விடுதியில் பயின்றவர்.\n"}
{"id": "312676", "url": "https://ta.wikipedia.org/wiki?curid=312676", "title": "வண்ணார பரதேசி சுவாமிகள்", "text": "வண்ணார பரதேசி சுவாமிகள்\n\nவண்ணார பரதேசி சுவாமிகள் என்பவர் என்பவர் புதுச்சேர் வில்லியனூரில் வாழ்ந்த சித்தராவார். இவர் வள்ளலார் இராமலிங்க அடிகளின் சமகாலத்தில் வாழ்ந்தார். வில்வக்காட்டில் வாழ்ந்து வந்தார். இவர் நவகண்ட யோகத்தினை செய்கையில் கை, காலென உறுப்புகள் தனித்தனியாக கிடப்பதை பார்ததவர்கள் பயந்து போனார்கள். அவர்கள் சென்று ஊர் மக்களை அழைத்து வரும்போது, வண்ணாரப் பரதேசி சுவாமிகள் முழு உடலுடன் இருந்தார். இவர் வாழ்ந்த வில்வக் காடானது வில்லிலியனூர் என்று அழைக்கப்படுகிறது.\n\nஅதன் பிறகு பரதேசி சித்தரை வணங்கிவந்தனர். மீனவர்கள் இவரை வணங்கியப் பின்னே வியாபாரத்திற்கு சென்றார்கள். இவர் மண்ணை எடுத்து தந்தால் அன்றைக்கு மீன்கள் அனைத்தும் விற்பனையாகிவிடும். நோயுற்ற மக்களுக்கு மண் பூசி குணப்படுத்தியுள்ளார்.\n\nஇவர் மறைந்ததும், இவரது சமாதியில் லிங்கத்தினை பிரதிஸ்டை செய்து வழிபட்டு வருகின்றனர்.\n\nSection::::சமாதி.\nபரதேசிச் சித்தர் சமாதி புதுச்சேரி மாநிலத்தின் வில்லியனூர் அருகே ஒதியம்பட்டு எனுமிடத்தில் அமைந்துள்ளது.\n"}
{"id": "312680", "url": "https://ta.wikipedia.org/wiki?curid=312680", "title": "கு. இராமலிங்கம்", "text": "கு. இராமலிங்கம்\n\nகு. இராமலிங்கம் ( புனைபெயர் குயிலன் 14 செப்டம்பர் 1922 - 8 திசம்பர் 2002) என்பவர் ஒரு தமிழ்க் கவிஞர், எழுத்தாளர், மொழிபெயர்ப்பாளராவார். இவர் தமிழ், ஆங்கிலம், தெலுங்கு, கன்னடம், மலையாளம், வடமொழி ஆகிய மொழிகளில் புலமை பெற்றவர். முகவை ராஜமாணிக்கம், கவிஞர் தமிழ்ஒளி ஆகியோருடன் இணைந்து \"தமிழ்நாடு முற்போக்கு எழுத்தாளர் சங்கத்தை\" அமைத்தவர்.\n\nSection::::வாழ்க்கை.\nஇவர் தமிழ்நாட்டின் இராமநாதபுரம் மாவட்டம் பூசேரி என்ற சிற்றூரில் குருமூர்த்தி பிள்ளை -வெயில் உவந்தம்மாள் ஆகிய இணையரின் மகனாகப் பிறந்தார். வாழ்க்கைச் சூழலால் ஆறாம் வகுப்புவரைதான் படிக்க இயன்றது. பின் பிழைப்புக்காக சிலகாலம் பர்மா சென்று மீண்டும் தமிழகம் வந்தார். துவக்கத்தில் இவர் காங்கிரசு கட்சியில் இருந்த இவர் பின் பொதுவுடமையாளராக மாறி, கட்சிப்பணியில் இணைத்துக் கொண்டார்.\n\nSection::::இதழியல் பணிகள்.\nசின்ன அண்ணாமலையின் தமிழ்ப் பண்ணையில், அதன் வெளியீடாக வெளி வந்த ‘மாலதி’ என்ற வார இதழ், 1946 இல் இலக்கிய மன்றம் இதழ் ஆகியவற்றுக்கு ஆசிரியராக இருந்தார். பொதுவுடமைக் கட்சியில் இணைந்தபின் 1948இல் ‘தென்றல்’ என்ற இதழை பொதுவுடமை கொள்கை தாங்கிய இதழாகத் தொடங்கினார். பொதுவுடமை கட்சி தடைசெய்யப்பட்ட காலகட்டத்தில், முன்னணி என்ற அரசியல் வார இதழைத் தொடங்கினார். இதில் இவர் எழுதிய அரசியல் தலையங்கத்தால் ஆட்சியாளர்களின் கோபத்துக்கு ஆளாகி வழக்கில் கைது செய்யப்பட்டு, மூன்று மாதங்கள் விசாரணைக் கைதியாகச் சிறையில் இருந்தார். 1961 இல் ‘குயிலன் பதிப்பகம்’ என்ற பதிப்பகம் துவக்கி நடத்திவந்தார்.\n"}
{"id": "312682", "url": "https://ta.wikipedia.org/wiki?curid=312682", "title": "சுழல்களும் நிலைத்த புள்ளிகளும்", "text": "சுழல்களும் நிலைத்த புள்ளிகளும்\n\nகணிதத்தில் S என்ற முடிவுறு கணத்தின் மீதான வரிசைமாற்றம் \"π\" எனில் அவ்வரிசைமாற்றத்தின் சுழல்கள் (\"cycles\") என்பவை, \"S\" இன் மீது செயற்படும் வரிசைமாற்றம் \"π\" இன் செயற்பாட்டால் உருவாகும் உட்குலங்களின் சுற்றுப்பாதைகளுக்கு (orbit) இருவழியொத்தவையாக அமைவன ஆகும். இந்த சுற்றுப்பாதைகள் S இன் உட்கணங்களாக அமையும்.\n\nஇந்த சுற்றுப்பாதைக்குரிய \"π\" இன் சுழல் ( \"c\" \"c\" ... \"c\" ) என எழுதப்படுகிறது. \"c\" ஆக சுற்றுப்பாதையின் எந்தவொரு உறுப்பும் எடுத்துக்கொள்ளப்படலாம் என்பதால், இம்முறையில் எழுதுவது தனித்தவொரு முறையாகா இருக்காது.\n\nஒரு சுற்றுப்பாதையின் அளவு \"l\" எனில் அதுவே, அச்சுற்றுப்பாதையின் சுழலின் நீளம் ஆகும். \"l\" = 1 எனில் சுற்றுப்பாதையில் ஒரேயொரு உறுப்பு மட்டுமேயிருக்கும்; அந்த உறுப்பு வரிசைமாற்றத்தின் நிலைத்த புள்ளி எனப்படும்.\n\nஏதாவது ஒரு வரிசைப்படி ஒரு வரிசைமாற்றத்தின் சுழல்களை அடுத்தடுத்து எழுதுவதன் மூலம் அவ்வரிசைமாற்றம் குறிக்கப்படுகிறது.\n\nஎடுத்துக்காட்டு:\n\nஇதில் 1 ----> 2, 2---->4, 4---->3, 3---->1; 6 ----> 8, 5---->5, 7--->7. எனவே இவ்வரிசைமாற்றத்தைப் பின்வரும் விதங்களில் எழுதலாம்.\n\nஇதில் \"π\"(5)=5, \"π\"(7)=7 என்பதால் 5, 7 இரண்டும் \"π\" இன் நிலைத்த புள்ளிகள். ஒரு வரிசைமாற்றத்தின் நிலைத்தபுள்ளிகளை அதாவது 1 நீளமுள்ள சுழலைக் குறிக்கவேண்டியது அவசியமில்லை என்பதால் வரிசைமாற்றத்தினை எழுதும் சரியானமுறை:\n\nSection::::விளக்கம்.\nS = {a_1, a_2, ..., a_n} என்று கொள்வோம். இதனுடைய வரிசைமாற்றம் ஒவ்வொன்றும் formula_2 என்ற இருவழிக்கோப்பு. இதை சுழல்முறையில் குறிகாட்ட, ஏதாவது ஒரு உறுப்பிலிருந்து தொடங்கலாம். a_1 இலிருந்து தொடங்கினால் அது formula_3 க்குப்போகிறது. இது formula_4 = formula_5 க்குப்போகிறது. ஆக,\n\nஇங்கு இந்தச்சுழலின் நீளம் k_1.\n\nformula_7 இவைகள் \"n\" உறுப்புகளையும் கொண்டுவிட்டால், இத்திரிபில் மொத்தமே ஒரு சுழல்தான். இல்லாவிட்டால், இவைகளில் இல்லாத ஒரு உறுப்பிலிருந்து தொடங்கி மேற்படி செயல்பாட்டைத் திரும்பச்செய்ய வேண்டும். எல்லாஉறுப்புகளும் சுழல்களுக்குள் வரும் வரையில் இதையே தொடர்ந்து செய்தால், கடைசியில் கீழுள்ளபடி ஒரு சுழற்பிரிவு கிடைக்கும்:\n\nஎனவே இந்த வரிசைமாற்றத்தின் சுழலமைப்புக் குறியீடு:\n\nஇந்த சுழலமைப்பிலுள்ள வரிசைமாற்றங்களின் எண்ணிக்கை (தேற்றத்தின்படி): \n\nஎடுத்துக்காட்டு:\n\nஇதன் \n\nஇந்த சுழலமைப்பிலுள்ள எல்லா வரிசைமாற்றங்களின் எண்ணிக்கை = formula_17 = 7,560.\n\nSection::::சுழல்களின் எண்ணிக்கையைக் கொண்டு வரிசைமாற்றங்களின் எண்ணிக்கைக் காணல்.\nசரியாக \"j\" சேரா சுழல்களைக்கொண்ட \"k\" உறுப்புகளின் வரிசைமாற்றங்களின் என்ணிக்கையை குறியிடப்படாத முதல்வகை ஸ்டெர்லிங் எண் \"s\"(\"k\", \"j\") தருகிறது.\n\n\n\n\n\"j\" சுழல்கள் கொண்டதாக \"k\" உறுப்புகளை இருவேறு வழிகளில் வரிசைமாற்றலாம்:\n\nஎனவே,\n\nSection::::நிலைத்தபுள்ளிகளின் எண்ணிக்கைகொண்டு வரிசைமாற்றங்களின் எண்ணிக்கை காணல்.\n\"j\" நிலைப்புள்ளிகள் கொண்ட \"k\" உறுப்புகளை வரிசைமாற்றும் வழிகளின் எண்ணிக்கையை \"f\"(\"k\", \"j\") தருகிறது.\n\n\n\n"}
{"id": "312696", "url": "https://ta.wikipedia.org/wiki?curid=312696", "title": "சீர்தரப்படுத்தப்பட்ட தேர்வு", "text": "சீர்தரப்படுத்தப்பட்ட தேர்வு\n\nசீர்தரப்படுத்தப்பட்ட தேர்வு (\"standardized test\") என்பது ஒரே போன்று \"சீர்தரப்படுத்தப்பட்ட\" வகையில் நடத்தப்பட்டு மதிப்பிடுதலும் முரணற்று \"சீராக\" உள்ள தேர்வாகும். வினாக்கள், நடத்துமுறை, நடத்துச்சூழல், மதிப்பீடு செயல்முறைகள், விளக்கங்கள் ஒரே சீராக இருக்குமாறு வடிவமைக்கப்பட்ட தேர்வுகளாகும். இவற்றில் நடத்தப்படுதலும் மதிப்பிடுதலும் முன்னரே முடிவு செய்தபடி சீரான முறையில் அமைந்திருக்கும்.\n\nதேர்வெழுதும் அனைவருக்கும் ஒரே போன்று ஒரே தேர்வு வழங்கபடும் அனைத்துத் தேர்வுகளுமே சீர்தரப்படுத்தப்பட்ட தேர்வுகளாகும். இவை உயர் பணயத் தேர்வுகளாகவோ, நேரம் கட்டுபடுத்தப்பட்ட தேர்வுகளாகவோ பலதேர்வுக் கேள்விகளாகவோ இருக்க வேண்டியதில்லை. இதற்கு எதிரான \"சீர்தரப்படுத்தப்படாத தேர்வுகள்\" வெவ்வேறுவருக்கு வெவ்வேறு தேர்வுகள் வழங்கப்படுதலும் அல்லது ஒரே தேர்வு வெவ்வேறு சூழல்களில் நடப்பதும் ஆகும்; காட்டாக ஒரு குழுவிற்கு மற்றதை விட அதே வினாத்தாளுக்கு குறைந்த நேரம் வழங்கப்படுதல் அல்லது ஒரே விடை ஒரு சாராருக்கு சரியென்றும் மறு சாராருக்கு தவறென்றும் மதிப்பிடுதல் போன்றவையாகும்.\n\nசீர்தரப்படுத்தப்பட்ட தேர்வுகள் ஒரு சாராருக்கு எளிதாகவும் மறுசாராருக்கு கடினமாகவும் இருப்பதில்லை; அனைவரும் ஒரே அளவுகோலால் மதிப்பிடப்படுகின்றனர். முரணற்று இருப்பதால் இத்தேர்வுகளின் மதிப்பீடுகளை தேர்வெடுத்தவர்களிடையே ஒப்பிடுவது எளிதாக உள்ளது.\n\n"}
{"id": "312699", "url": "https://ta.wikipedia.org/wiki?curid=312699", "title": "தேர்வு (மதிப்பிடுதல்)", "text": "தேர்வு (மதிப்பிடுதல்)\n\nதேர்வு அல்லது பரீட்சை (\"examination\", சுருங்க:\"exam\") என்பது தேர்வுக்குட்பட்ட ஒருவரின் அறிவு, திறன், நாட்டம், உடல் நலத்தகுதியை (அல்லது மற்றவற்றில் வகைப்படுத்துதலுக்காக, காட்டு: நம்பிக்கைகள்) மதிப்பிடுவதாகும். இந்தத் தேர்வினை வாய்வழியாகவோ தாள் வழியிலோ கணினி மூலமாகவோ நடத்தலாம்; அல்லது உடல்திறன் தேர்வுகளில் குறிப்பிட்ட பகுதியில் தனது திறனை வெளிப்படுத்தக் கோரலாம். தேர்வுகள் நடத்தப்படும் பாணி, கடுமை மற்றும் தேவைகள் மாறுபடுகின்றன. காட்டாக, மூடிய நூல் தேர்வில் தேர்வுக்குட்பட்டவர் தனது நினைவுத் திறனைக் கொண்டு விடையளிக்க எதிர்பார்க்கப்படுகின்றது; திறந்த நூல் தேர்வில் தேர்வுக்குட்பட்டவர் உசாத்துணையையோ கைக்கணியையோ பயன்படுத்தி விடையளிக்க வேண்டியுள்ளது. தேர்வு முறைசார்ந்தோ முறைசாராதோ இருக்கலாம். காட்டாக தனது மகனுக்கு தந்தை நடத்தும் படிப்பறிவுத் தேர்வு முறைசாராதிருக்கலாம். ஓர் வகுப்பறையில் ஆசிரியர் நடத்தும் இறுதித் தேர்வு முறைசார் தேர்வாகும். முறைசார் தேர்வில் பொதுவாக தரநிலை அல்லது தேர்வு மதிப்பெண் வழங்கப்படும். இந்தத் தேர்வு மதிப்பெண் நெறிமுறைகளுக்கு ஒட்டியோ அல்லது குறிப்பிட்ட அளவுகோல்களாலோஅல்லது இரண்டையும் ஒட்டியோ புரிந்து கொள்ளப்படும். மதிப்பீட்டிற்கான நெறிமுறை தனியாகவோ, அல்லது பலமடங்கு தேர்வுக்குட்பட்டவர்களின் புள்ளியியலாய்வு மூலமாகவோ தீர்மானிக்கப்படலாம். \n\nசீரான முறையில் நடத்தப்பட்டும் மதிப்பிடப்பட்டும் சட்டவழியே நிலைநிறுத்தக்கூடியதுமான தேர்வு சீர்தரப்படுத்தப்பட்ட தேர்வு எனப்படுகின்றது. சீர்தரப்படுத்தப்பட்ட தேர்வுகள் பெரும்பாலும் கல்வி, தொழில்முறை சான்றளிப்பு, உளவியல், படைத்துறை போன்ற துறைகளில் பயன்படுத்தப்படுகின்றன.\n\n"}
{"id": "312701", "url": "https://ta.wikipedia.org/wiki?curid=312701", "title": "ஒருமித்த கொடுக்கல் இணைப்பிடைமுகம்", "text": "ஒருமித்த கொடுக்கல் இணைப்பிடைமுகம்\n\nஒருமித்த கொடுக்கல் இணைப்பிடைமுகம் (\"Unified Payments Interface\", UPI) கூடிவரும் திறன்பேசி ஏற்பு, இந்திய மொழிகளில் இடைமுகங்கள், அனைவருக்கும் இணைய மற்றும் தரவு அணுக்கம் ஆகிய போக்குகளைப் பயன்படுத்தும் முகமாக அடுத்தத் தலைமுறை இணையவழி உடனடி கொடுக்கல்களுக்கு வசதி புரியும் கட்டமைப்பும் சீர்தர செயலி நிரலாக்க இடைமுகங்களின் தொகுதியும் ஆகும்.இந்திய ரிசர்வ் வங்கியின் \"குறைந்த பணத்தாள்கள், மிகுதியாக எண்மம்\" என்ற இலக்கை நோக்கி இந்தியத் தேசிய கொடுக்கல்கள் நிறுவனம் இதனை துவக்கியுள்ளது. உடனடி கொடுக்கல் சேவை (IMPS) தளத்தின் மேலாக இ.தே.கொ.நி இதனை வடிவமைத்துள்ளது. இதன் மூலம் கைபேசி மூலமாக பணத்தை மற்றவருக்கு உடனடியாக மாற்றுவது/கொடுப்பது இயலும்.\n\nயுபிஐ இணைபிடைமுகத்தைக் கொண்டு வங்கிகளும் வங்கியல்லாதோரும் கைபேசி குறுஞ்செயலிகளை அறிமுகப்படுத்தும் போது பயனர்கள் தங்களுக்கான யுபிஐ அடையாளத்தை பெற வேண்டும். கைபேசி வங்கிப் பணிகளை பயன்படுத்துவோர் ஏற்கெனவே எம்-பின் எனப்படும் கைபேசி குறியீட்டை பெற்றிருப்பர். மற்றவர்கள் இதனைப் பெறவேண்டும். இந்த எம்-பின் தான் யுபிஐ கொடுக்கலில் இரண்டாம் கட்ட உறுதியளிப்பதாக அமையும். ஒருவருக்குப் பணம் கொடுக்க பெறுநரின் யுபிஐ அடையாளமும் தன்னுடைய எம்பின்னும் தெரிந்திருந்தால் போதுமானது. இதனால் நீண்ட வங்கிக் கணக்கெண்ணையும் சிக்கலான ஐஎஃப்எசுசி குறியீடுகளையும் பகிரவேண்டியத் தேவையில்லை. இணையவழி வாங்கல்களில் ஒருவரது கைபேசியில் வங்கிச் செயலி வழியாக எம் பின்னைப் பயன்படுத்தி பணம் வழங்க முடியும். இதனால் வீட்டு வாயில்களில் பொருளுக்கு எதிர் பணம் கொடுக்கும் செயற்பாடுகளிலும் நேரடியாக பொருள் பெற்றபிறகு யுபிஐ மூலம் இணைய அங்காடிக்கு உடனடியாகப் பணம் செலுத்தலாம்.\n"}
{"id": "312706", "url": "https://ta.wikipedia.org/wiki?curid=312706", "title": "நிதேந்திர சிங் ராவத்", "text": "நிதேந்திர சிங் ராவத்\n\nநிதேந்திர சிங் ராவத் \"(Nitendra Singh Rawat)\" ஓர் இந்திய மாரத்தான் ஓட்டப்பந்தய வீரராவார். இவர் 1986 ஆம் ஆண்டு செப்டம்பர் மாதம் 29 ஆம் தேதியன்று பிறந்தார். உத்தராகண்டம் மாநிலத்தின் பாகேசுவர் மாவட்டத்திலுள்ள காரூர் நகரத்தில் இவர் வசித்து வருகிறார்.\n\nநிதேந்திர சிங், இரியோ டி செனிரோவில் நடைபெற்ற 2016 கோடைக்கால ஒலிம்பிக் விளையாட்டுப் போட்டிகளில் ஆண்கள் மாரத்தான் ஓட்டப்பந்தயத்தில் ஓடுவதற்காக தேர்வு செய்யப்பட்டார் ஆகத்து 21, 2016 அன்று நடந்த ஒலிம்பிக் மாரத்தானில் 2 மணி 22 நிமிடங்கள் 52 வினாடிகளில் நிறைவு செய்து 84ஆம் இடத்தை எட்டினார். \n"}
{"id": "312708", "url": "https://ta.wikipedia.org/wiki?curid=312708", "title": "இயிசுனா மேத்தியூ", "text": "இயிசுனா மேத்தியூ\n\nஇயிசுனா மேத்தியூ \"(Jisna Mathew)\" ஓர் இந்திய ஓட்டப்பந்தய வீராங்கனையாவார். இவர் 1999 ஆம் ஆண்டு சனவரி மாதம் 07 ஆம் தேதியன்று பிறந்தார். கேரளா மாநிலத்தில் இவர் வசித்து வருகிறார், தேசிய இளையோர் தடகளச் சாம்பியன் போட்டியில் தங்கப்பதக்கம் வென்றதன் மூலம் இவர் உலக இளையோர் தடகளப் போட்டிகளில் பங்கேற்கும் தகுதியைப் பெற்றார். இயிசுனா, இரியோ டி செனிரோவில் நடைபெற்ற 2016 கோடைகால ஒலிம்பிக் போட்டிகளில் பெண்கள் ஓட்டப்பந்தயத்தில் ஓடுவதற்காக தேர்வு செய்யப்பட்டார்\n"}
{"id": "312713", "url": "https://ta.wikipedia.org/wiki?curid=312713", "title": "இந்தியத் தேசிய கொடுக்கல்கள் நிறுவனம்", "text": "இந்தியத் தேசிய கொடுக்கல்கள் நிறுவனம்\n\nஇந்திய தேசிய கொடுப்பனவு நிறுவனம் (\"National Payments Corporation of India\", NPCI) இந்தியாவின் அனைத்து சில்லறைக் கொடுப்பனவு அமைப்புக்களுக்கும் மைய நிறுவனமாக விளங்குகின்றது; இதனுடைய இலக்கு நாட்டின் ஒவ்வொரு குடிமகனுக்கும் எவ்விடத்திலிருந்தும் எந்நேரத்திலும் இணையக் கொடுப்பனவுகளை செய்ய இயலுமாறு செய்வதாகும். 2008ஆம் ஆண்டு நிறுவப்பட்ட இது நிறுவனங்கள் சட்டம், 2013-ன் பகுதி 25-ன் கீழ் இலாபநோக்கற்ற அமைப்பாக விளங்குகின்றது. இதனை நாட்டின் மையவங்கியான இந்திய ரிசர்வ் வங்கி வளர்த்தெடுக்கின்றது.\n\nஇது உள்நாட்டு அட்டைக் கொடுப்பனவு பிணையம் ரூபே உருவாக்கத்தை வெற்றிகரமாக நிறைவு செய்துள்ளது; இதனால் பன்னாட்டு அட்டை திட்டங்களின் மீதான சார்பு குறைந்துள்ளது. தற்போது ரூபே அட்டை நாட்டின் அனைத்து தன்னியக்க வங்கி இயந்திரங்களிலும் (2,22,278+)*, விற்பனை முனை கணினிகளிலும் (12,20,763+)* பெரும்பாலான இணைய வணிக நிறுவனங்களிலும் (30,000+)* ஏற்கப்படுகின்றது. 300க்கும் மேற்பட்ட கூட்டுறவு வங்கிகளும் வட்டார ஊரக வங்கிகளும் ரூபே அட்டையை வெளியிட்டுள்ளன.\n"}
{"id": "312728", "url": "https://ta.wikipedia.org/wiki?curid=312728", "title": "அடுக்குச் சார்பு", "text": "அடுக்குச் சார்பு\n\nகணிதத்தில் அடுக்குச் சார்பு (\"power function\") என்பது formula_1 வடிவிலமைந்த ஒரு சார்பு. இதிலுள்ள formula_2 ஒரு மாறிலி; formula_3 ஒரு மாறி. பொதுவாக, formula_2 இன் மதிப்புகள் நேர் மற்றும் எதிர் முழு எண்களாகவோ அல்லது முழுஎண்கள் போன்ற பிறவகையான எண்களாகவோ இருக்கலாம். இயற்கணிதம், முன்-நுண்கணிதம் ஆகியவற்றில் பயன்படும் அடிப்படைக் கருத்துருவாக அமையும் அடுக்குச் சார்புகள், பல்லுறுப்புக்கோவைகளின் அமைப்புக்கு உதவுகின்றன. \n\nஅடுக்குச் சார்பின் பொதுவடிவம்:\n\nSection::::அற்ப வகைகள்.\nformula_7 எனில்: \n\nformula_12 எனில்:\n\nformula_17 எனில்: \n\nSection::::formula_20 ஆகவுள்ள முழுஎண் மதிப்புகளுக்கு.\nformula_21 எனில் formula_2 இன் மதிப்பு ஒற்றையெண் அல்லது இரட்டையெண் என்பதைப் பொறுத்து இருவகையான சார்புக் குடும்பங்கள் கிடைக்கின்றன. \n\nஅனைத்து இரட்டை அடுக்குச் சார்புகளின் வரைபடங்களின் வடிவங்களும் பொதுவாக formula_29 இன் வளைவரையின் வடிவைக் கொண்டிருக்கும் (படம் 2). மேலும் formula_2 இன் மதிப்புக் அதிகரிக்க, அதிகரிக்க வரைவளையின் நடுப்பகுதி தட்டையாகும். இத்தகைய சமச்சீர் கொண்ட சார்புகள் இரட்டைச் சார்புகளெனப்படும்.\n\nformula_2 ஒற்றையெண்ணாக இருக்கும்போது formula_3 இன் நேர்மதிப்புகளிலிருந்து formula_3 இன் எதிர்மதிப்புகளுக்கு formula_26 இன் அணுகுதன்மை எதிர்மறையாகிறது.\n\n\n\nஅனைத்து ஒற்றை அடுக்குச் சார்புகளின் வரைபடங்களின் வடிவங்களும் பொதுவாக formula_47 இன் வளைவரையின் வடிவைக் கொண்டிருக்கும் (படம் 1). மேலும் formula_2 இன் மதிப்புக் அதிகரிக்க, அதிகரிக்க வரைவளையின் நடுப்பகுதி தட்டையாகும். இத்தகைய சமச்சீர் கொண்ட சார்புகள் ஒற்றைச் சார்புகளெனப்படும்.\n\nSection::::formula_49 ஆகவுள்ள முழுஎண் மதிப்புகளுக்கு.\nformula_50 எனில், formula_26 இன் வளைவரை [அதிபரவளைவு]] வடிவிலமையும். நேர் முழுஎண்களுக்கு போலவே இவ்வகையிலும் formula_2 இன் மதிப்புகள் ஒற்றை அல்லது இரட்டையெண்ணாக இருப்பதைப் பொறுத்து formula_26 இன் வரைபடம் இருவிதமான குடும்பமாக இருக்கும். எனினும் formula_2 இன் மதிப்புகள் ஒற்றை அல்லது இரட்டையெண்ணாக இருப்பதைக் கணக்கில் கொள்ளாமலும், formula_3 இன் மதிப்புகள் நேர் அல்லது எதிரெண் என எதுவாக இருந்தாலும், formula_3 இன் மதிப்புகள் பெரிதாகப் பெரிதாக இச்சார்பின் வளைவரைக் குடும்பங்கள் 0 ஐ அணுகும். formula_57 ஐ வளைவரைகள் வலமிருந்து அல்லது இடமிருந்து அணுகும் திசைப்போக்கு வேறுபடும்.\n\n\n"}
{"id": "312729", "url": "https://ta.wikipedia.org/wiki?curid=312729", "title": "புத்தாயிரம் விளையாட்டரங்கம்", "text": "புத்தாயிரம் விளையாட்டரங்கம்\n\nபுத்தாயிரம் விளையாட்டரங்கம் (Millennium Stadium) என்பது வேல்ஸ் நாட்டின் தேசிய விளையாட்டரங்கம் ஆகும். இது கார்டிஃப் நகரில் அமைந்துள்ளது. விளம்பர ஆதரவு காரணங்களுக்காக பிரின்சிபாலிட்டி விளையாட்டரங்கம் (Principality Stadium) என்று அழைக்கப்படுகிறது. 1999-ஆண்டு ரக்பி உலகக் கோப்பையை நடத்தும் பொருட்டு இவ்விளையாட்டரங்கம் கட்டப்பட்டது. பெரும்பாலும் ரக்பி போட்டிகளுக்காக பயன்படுத்தப்படும் இவ்வரங்கம் கால்பந்து, இசைநிகழ்ச்சிகள் போன்ற பெருந்திரள் மக்கள் வரத்துடைய முக்கிய நிகழ்வுகளையும் நடத்தப் பயன்படுத்தப்படுகிறது. இங்கிலாந்தின் வெம்ப்ளி அரங்க புனரமைப்புக் காலகட்டத்தில் எஃப் ஏ கோப்பை இறுதிப் போட்டிகள் இவ்விளையாட்டரங்கிலேயே நடத்தப்பெற்றன. இவ்வரங்கம் மூடக்கூடிய கூரையைக் கொண்டதாகும்.\n\n2016-17ஆம் ஆண்டுக்கான யூஈஎஃப்ஏ வாகையர் கூட்டிணைவு இறுதிப் போட்டி இவ்விளையாட்டரங்கில் நடத்தப்பட உள்ளது.\n\n"}
{"id": "312737", "url": "https://ta.wikipedia.org/wiki?curid=312737", "title": "தேவி (பக்கவழி நெறிப்படுத்தல்)", "text": "தேவி (பக்கவழி நெறிப்படுத்தல்)\n\nதேவி என்பது பின்வரும் இடங்களிலும் பயன்படுகிறது.\n\n\n\n"}
{"id": "312738", "url": "https://ta.wikipedia.org/wiki?curid=312738", "title": "மன்பிரீத் சிங்", "text": "மன்பிரீத் சிங்\n\nமன்பிரீத் சிங் \"(Manpreet Singh)\" (பிறப்பு: 26 ஜூன் 1992) ஓர் இந்திய வளைதடிபந்தாட்ட வீரர் ஆவார். இவர் களத்தில் பிந்தரை இருப்பில் விளையாடுகிறார். இவர் தன் 19 ஆம் அகவையில் இந்தியா சார்பில் விளையாடினார். மேலும் 2014 இல் இந்தியா சார்பில் கோடைக்கால ஒலிம்பிக் விளையாட்டுகளில் கலந்துகொண்டார். இவர் அங்கு ஆசிய இளைஞர் விளையாட்டக்காரராக அறிவிக்கப்பட்டார். இவர் 2016 கோடைக்கால ஒலிம்பிக் இந்திய விளையாட்டுக் குழுவில் தேர்வு செய்யப்பட்டார்.\n\n"}
{"id": "312739", "url": "https://ta.wikipedia.org/wiki?curid=312739", "title": "குடுமிப் பருந்து", "text": "குடுமிப் பருந்து\n\nகுடுமிப் பருந்து (\"Changeable Hawk Eagle\") இப்பறவை ஊன் உண்ணிப்பறவை இனத்தில் அக்சிபிட்ரிடே என்ற குடும்பத்தைச் சார்ந்தவையாகும். இதலில் ஸ்பிசாயேடஸ் என்ற பழைய உலக பறைவையை இது ஒத்திருக்கிறது என்று கூறப்பட்டாலும் 1836 ஆண்டுக்கப் பின்னர் இப்பறவை புதிய உலகப்பறவை என்று நிறுபிக்கப்பட்டுள்ளது. அப்பறவை இந்திய துணைக்கண்டப்பகுதிகளில் அமைந்துல்ள இந்தியா, இலங்கை, இமய மலையின் தென்கிழக்குப்பகுதி, மேலும் தென்கிழக்காசியா பகுதியில் அமைந்துள்ள இந்தோனேசியா, பிலிபைன்சு போன்ற இடங்களில் காணப்படுகிறது.\n\nஇப்பறவை பொதுவாக திறந்த வெளியாக உள்ள காட்டுப்பகுதிகளில் அமைந்துள்ள உயரமான மரங்களில் வாழுகிறது. இப்பறவை மரத்தின் குச்சுகளால் கூடுகட்டி அதில் ஒரே ஒரு முட்டை இட்டு அடைகாத்து குஞ்சு பொரிக்கிறது. \n\nஇப்பறவை சிறிய வகைப் பறவைகள், ஊர்வன மேலும் பாலூட்டிகள் போன்றவைகளை உணவாக உட்கொள்கிறது.\n\n"}
{"id": "312741", "url": "https://ta.wikipedia.org/wiki?curid=312741", "title": "குர்மீத் சிங்", "text": "குர்மீத் சிங்\n\nகுர்மீத் சிங் \"(Gurmeet Singh)\" ஒர் இந்திய நடையோட்ட வீரராவார். உத்தராகண்டம் மாநிலத்தில் 1985 ஆம் ஆண்டு சூலை மாதம் 1 ஆம் தேதியன்று ஒரு சிற்றூரில் இவர் பிறந்தார். 20 கிலோமீட்டர் நடையோட்டத்தில் போட்டியிடும் இவர், 2011 ஆம் ஆண்டு மே மாதத்தில் பாட்டியாலாவில் நடைபெற்ற இந்தியன் கிராண்ட் பிரிக்சு 1 போட்டியில் வெற்றி பெற்று தேசிய சாதனை நிகழ்த்தியவராகத் திகழ்கிறார். உலகத் தர இந்திய விளையாட்டு வீரர்களுக்கு உதவும் நிறுவனமான மிட்டால் வெற்றிவீரர் அறக்கட்டளை குர்மீத் சிங்கிற்கு தேவையான அனைத்து உதவிகளையும் வழங்கி ஊக்குவிக்கிறது. உலகின் பெரும்பணக்காரர்களுள் ஒருவரான லக்சுமி மிட்டலால் தொடங்கப்பட்டது இவ்வறக்கட்டளையாகும். 2012 கோடைக்கால ஒலிம்பிக் விளையாட்டுப் போட்டிகளில் 20 கிலோமீட்டர் நடையோட்டத்திற்காக தேர்ந்தெடுக்கப்பட்ட மூன்று தடகள வீரர்களில் இவரும் ஒருவராவார். 20 கிலோமீட்டர் தொலைவை இவர் 1:22:30 மணி நேரத்தில் நடந்து தேசிய சாதனை நிகழ்த்தியிருந்தார். 1:22:05 மணி நேரத்தில் நடந்து ஆறாவது இடம் பிடித்ததன் மூலமாக அயர்லாந்தில் நடைபெற்ற 18 ஆவது டப்ளின் அனைத்துலக கிராண்ட் பிரிக்சு போட்டிக்கு தகுதிபெற்ற குர்மீத் சிங் அப்போட்டியில் 1:23:34 மணி நேரத்தில் நடந்து முடித்து 33 ஆவது இடத்தைப் பிடித்தார்.\n\nSection::::இளமையும் வாழ்க்கைப் பணியும்.\nவட்டெறிதல் வீரரான தனது உறவுவழி சகோதரர் சுர்சித் சிங்கை முன்மாதிரியாகக் கொண்டே குர்மீத் சிங் தடகள விளையாட்டுப் போட்டிகளைத் தனது துறையாகத் தேர்ந்தெடுத்தார். தீப்மாதா என்ற 20 கிலோமீட்டர் நடையோட்ட வீராங்கனையை திருமணம் செய்து கொண்டார். 2000 ஆம் ஆண்டு நடைபெற்ற தேசிய இளையோர் சாம்பியன் போட்டியில் வெள்ளிப் பதக்கம் வென்றார். புரூனையில் 2001 ஆம் ஆண்டு நடைபெற்ற ஆசிய இளையோர் தடகளச் சாம்பியன் போட்டியில் ஐந்தாவது இடத்தைப் பிடித்தார். \nபெங்களுரில் உள்ள இந்திய விளையாட்டு ஆணைய மையத்தில், பயிற்சியாளர் ராமகிருட்டிணன் காந்தியிடம் 2010 ஆம் ஆண்டின் பிற்பகுதியில் பயிற்சியைத் தொடங்கிய பிறகே இவரது வாழ்க்கை திசைதிரும்பியது. மார்ச் 2012 இல், அவர் நோமி, சப்பான் நாட்டிலுள்ள நோமி நகரில் நடைபெற்ற ஆசிய சாம்பியன் போட்டியில் 1:21:31 மணி நேரத்தில் நடந்து முடித்தார். மார்ச்சு 2016 இல் நடைபெற்ற ஆசிய 20 கி.மீ. இனம் நடை சாம்பியன் போட்டியில் 1 மணி நேரம் 20 நிமிடங்கள் மற்றும் 29 வினாடிகளில் நடந்து முடித்து தங்கப்பதக்கம் வென்றார். ஆசிய சாம்பியன் போட்டி அல்லது ஆசிய விளையாட்டு நிகழ்வு ஒன்றில் ஒரு இந்தியர் தங்கம் வென்ற நிகழ்வு, கடந்த 34 ஆண்டுகளில் முதல் முறையாக நிகழ்ந்த ஒரு சாதனையாகும்.\n"}
{"id": "312742", "url": "https://ta.wikipedia.org/wiki?curid=312742", "title": "தேவா", "text": "தேவா\n\nதேவா என்பது பின்வரும் இடங்களிலும் பயன்படுகிறது.\n\n\n\n\n"}
{"id": "312749", "url": "https://ta.wikipedia.org/wiki?curid=312749", "title": "மோனிகா மாலிக்", "text": "மோனிகா மாலிக்\n\nமோனிகா மாலிக் \"(Monika Malik)\" (பிறப்பு: 5 நவம்பர் 1993) ஆரியானா மாநிலத்தைச் சேர்ந்த ஓர் வளைதடிபந்தாட்ட வீரர் ஆவார். இவர் 2014 ஆசிய விளையாட்டுகளில் இந்தியா சார்பில் கலந்துகொண்டார். இவர் இப்போது இந்தியத் தொடருந்துத் துறையில் பணிபுரிகிறார்.\n\n"}
{"id": "312758", "url": "https://ta.wikipedia.org/wiki?curid=312758", "title": "குரு சித்தானந்தா சுவாமிகள்", "text": "குரு சித்தானந்தா சுவாமிகள்\n\nகுரு சித்தானந்தா சுவாமிகள் என்பவர் கடலூர் மாவட்டம் வண்டிப்பாளையம் என்ற ஊரில் வாழ்ந்த சித்தராவார்.\nஇவரைப் பற்றி மகாகவி பாரதியார் பாடல் இயற்றியுள்ளார்.\n\nஇவர் வண்டிப்பாளையத்தில் வீர சைவ மரபில் பிறந்தார். இவரது வீட்டினை பிள்ளையார் வீடு என்று அழைத்தனர்.\n\nஇவர் சிறுவயதிலேயே திருப்பாதிரிப்புலியூர் பாடலீசுவரர் கோயிலுக்குச் சென்று வழிபட்டு வந்துள்ளார். இச்சிவாலயத்தில் பூத்தொடுக்கும் பணியை இவரது தாயார் செய்து வந்துள்ளார். அதனால் திருக்கோயிலுக்கு மாலையை கொடுக்கும் பணி இவருடையதாக இருந்தது. ஒருநாள் மழை காரணமாக உரிய நேரத்தில் மாலையை கொண்டு சேர்க்க முடியவில்லை. இவர் கோயிலுக்கு வருகையில் நடைசாத்தப்பட்டிருந்தது. அதனால் கோயில் கதவில் மாலையை வைத்துவிட்டு, இறைவனிடம் \"வந்து எடுத்துக் கொள்\" என கூறி வீடு திரும்பினார். மறுநாள் அர்ச்சகர் கோயில் கதவு திறந்து உட்சென்று பார்க்கையில் மூலவர் மாலையுடன் இருப்பதைக் கண்டு ஆச்சரியப்பட்டார்.\n\nஅச்சிவாலயத்தின் பெரியநாயகியை வணங்கி, தவமிருந்து அட்டமா சித்திகளைப் பெற்றார். அவருடைய பக்தர்களான முத்துகுமாரசாமி பிள்ளை தோட்டத்தில் சமாதி நிலையடைந்தார், 1837ம் ஆண்டு மே மாதம் 28 நாள் சமாதியடைந்தார். தற்போது அவ்விடம் சித்தர் கோயிலாக உள்ளது.\n"}
{"id": "312759", "url": "https://ta.wikipedia.org/wiki?curid=312759", "title": "நமிதா தாப்போ", "text": "நமிதா தாப்போ\n\nநமிதா தாப்போ \"(Namita Toppo)\" ஒடிசா மாநிலத்தைச் சேர்ந்த இந்திய மகளிர் நடுக்கள இருப்பில் ஆடும் வளைதடிபந்தாட்ட வீரர் ஆவார். இவர் ஒடிசா, சுந்தர்கார் மாவட்ட, இராஜ்காங்பூர் உராட்சி ஒன்றியத்தில் உள்ள ஜௌருமால் ஊரைச் பிறந்தவர். இவர் தந்தையார் தோபோ தாப்போ;தாயார் சக்கரவர்த்தி தாப்போ. இவர் ஒடிசா, உரூர்கெலாவில் உள்ள பான்போசு விளையாட்டு விடுதியில் பயின்றவர்.\n"}
{"id": "312760", "url": "https://ta.wikipedia.org/wiki?curid=312760", "title": "உள்மனம்", "text": "உள்மனம்\n\nஉள்மனம், நனவிலி மனம் அல்லது நனவில் மனம் (\"Unconscious mind\" அல்லது \"the unconscious)\" என்பது மனிதனின் மனதில் தானாகவே நடைபெறும் செயல் ஆகும். இது பரிசோதனைக்கு உட்படுத்த முடியாத ஒன்றாகும். தற்சோதனையின் கீழ் மனிதனின் உள்ளுணர்வை சில சமயங்களில் அறிய இயலும். தனி மனிதனின் சிந்தனை, நினைவு, ஆர்வம், செயலூக்கம் ஆகிய மனதின் செயல்களுக்கு இதுவே காரணமாக அமைகிறது. மனதின் முழு உணர்வுநிலைக்கு அடுத்த கீழ்நிலையில் உள்மனம் இருந்தாலும் மனிதனின் நடத்தையில் தாக்கத்தை ஏற்படுத்த வல்லது. ஒரு மனிதனின் அடக்கிவைக்கப்பட்ட உணர்ச்சிகள், இயல்பான திறமைகள், அடிப்படைப் புலன்காணும்  உணர்வு (Perception), எண்ணங்கள், பழக்க வழக்கங்கள் முதலியவற்றின் தொகுப்பே உள்மனம் என்று ஆரய்ச்சி முடிவுகள் தெரிவிக்கின்றன. இவைகளுடன் மெய்ப்புனைவுகள், இனந்தெரியாத அச்சங்கள் மற்றும் ஆசைகளும் இருக்கலாம் என்றும் கூறப்படுகிறது.\n\nஇருபதாம் நூற்றாண்டின் இணையற்ற மனநல மருத்துவ மேதை சிக்மண்ட் பிராய்டு மன இயக்கத்தை உள்மனம், இடைமனம், (Preconscious mind) புறமனம் (Conscious mind) என மூன்றாகப் பிரித்து, உள்மனம் என்னும் கருத்தை உருவாக்கினார். தொடக்காலத்தில் உள்மனம், இடைமனம், புறமனம் என்பன மனதின் மூன்று பிரிவுகளாகத்தான் கருதப்பட்டன. ஆனால் என்றும் அமைதியற்று இயங்கும் மனதை மூன்று வகைகளாகப் பகுக்க கூடாது; அவை மன இயக்க நிலைகள் (Mental processes) என்றும் பிராய்டு கூறியுள்ளார். கனவுகள், நையாண்டி வேடிக்கைப்பேச்சு, வார்த்தைகளில் தடுமாற்றம் போன்றவைகளால் இவ்வுள்மனம் வெளிப்படும் என்றும் அவர் கூறியுள்ளார்.\n\nமனதின் மற்ற பாகங்களான உள்ளுணர்வு, உணர்வில்லாமலிருப்பதை ஒரு பழக்கமாகக் கொண்டிருப்பது, மற்றும் தெரிந்திருப்பது (Awareness) போன்றவை மனதின் உணர்வுத்தன்மை மீது தாக்கத்தை ஏற்படுத்தும். தூங்கும்பொழுது நடப்பது, கனவு காண்பது மற்றும் மயக்க வெறி (Delirium), புலன் மரத்த நிலை (Coma) முதலியவை உள் மனம் இருப்பதற்கு அறிகுறிகளாகக் கொள்ளப்படுகின்றன. ஆனால் இவையே உள்மனம் அல்ல.\n\nSection::::வரலாறு.\nஉள்மனம் என்பதற்கான சொல் -, , 18 ஆம் நூற்றண்டில் செர்மானிய தத்துவ அறிஞர் ப்ரெடெரிக் செல்லிங்கு (Friedrich Schelling) என்பவரால் அறிமுகப்படுத்தப்பட்டு கவிஞர், கட்டுரையாளர் சேமுவல் டெய்லர் கோலிரிட்சு (Samuel Taylor Coleridge) என்பவரால் ஆங்கிலத்தில் எடுத்தாளப்பட்டுள்ளது. 18 ஆம் நூற்றாண்டின் செர்மானிய மருத்துவர் தத்துவ அறிஞர் எர்னெச்டு பிலாண்டெர் (Ernst Platner) அபூர்வமாகப் பயன்படுத்தியுள்ளதாகவும் தகவல்கள் உள்ளன. உள்மன எண்ணங்களுக்கு அப்பாற்பட்டு, ஐம்புலன்களின் தாக்கத்தினால் தூண்டப்படும் ஆசைகள், எண்ணங்கள் மற்றும் செயல்களை நெறிப்படுத்த ஆண்மீகம் மற்றும் கடவுள் குறித்த எண்ணங்களில் ஈடுபடுவது என்பன பற்றிய கருத்துக்கள் தொன்று தொட்டே இருந்து வந்துள்ளது. உள்மனம் குறித்த கருத்துக்கள் கிருத்து பிறப்பதற்கு 2500 ஆண்டுகளுக்கு முன்பே இந்து சமய வேதங்களிலும் ஆயுர்வேத நூல்களிலும் குறிப்பிடப்பட்டுள்ளன. வில்லியம் சேக்சுபியர் உள்மனம் என்று குறிப்பிடமலேயே இது குறித்து அவரது நாடகங்களில் பரவலாகப் பேசியுள்ளார். மேற்கத்திய தத்துவ அறிஞர்கள் ஆர்தர் சுகோபென்கர் (Arthur Schopenhauer), பறுச் சிபினோச (Baruch Spinoza), கோட்பிரீட் லைப்னிட்ஸ், யோஃகான் ஃவிக்டெ, எகல், சோரென் கிரிகிகார்டு (Søren Kierkegaard) , பிரீட்ரிக் நீட்சே ஆகியோரும் உள்மனம் என்னும் சொல்லைப் பயன்படுத்தியுள்ளனர்.\n\nSection::::சிக்மண்ட் பிராய்டின் கருத்து.\nமன இயக்க நிலைகளைக் கடலில் மிதக்கும் பனிக்குன்றிற்கு ஒப்பிட்டால் புறமனம் என்பது கடல் நீருக்கு மேல் கண்ணில் தெரியும் சிறிய பகுதி, இடைமனம் என்பது கடல் நீருக்கு சற்று கீழே தெரியும் மங்கலான பகுதி, உள்மனம் என்பதோ கண்ணுக்குப் புலப்படமால் கடல் நீரில் அடியில் மறைந்திருக்கும் மிகப்பெரிய பகுதி. அதைப்போலவே மன இயக்கங்களிலும் மிகக் குறைவான பகுதியே (அன்றாட வாழ்க்கைக்கு மிக அவசியமான சிறு பகுதி) புறமன இயக்கமாக உள்ளது. ஐம்புலன் தூண்டுதல்களான பார்வை, செவியுணர்ச்சி, நுகர்ச்சி முதலிய உணர்வுகளுக்கு மனிதன் ஈடுகொடுத்துச் செய்யும் செயல்கள் அனைத்தும் வெளிமன இயக்கத்தின் பாற்பட்டவை. எப்போதோ நடைபெற்ற பழைய நிகழ்ச்சிகள் திடீரென நினைவிற்கு வருதல் இடைமன இயக்கத்தினால் தான். இடைமன இயக்கம் இருப்பதால் தான் பல முக்கிய நிகழ்ச்சிகளையும் செய்திகளையும் சிந்திப்பதன் மூலம், புறமனத்திற்கு எட்டச் செய்ய முடிகிறது. உள்மன இயக்கமோ மனதில் ஆழப் புதைக்கப்பட்டுப் புறமனதிற்கு எட்டாத நிலையில் இருக்கிறது.\n\nஎனினும்  உள்மனம் தான் மனிதரின் அன்றாட செயல்களுக்கும் நடத்தைக்கும், கொண்டுள்ள பல கருத்துக்களுக்கும், பிறருடன் பழகும் சமுக உறவுகளுக்கும் அடிப்படைக் காரணமாக அமைகிறது. பண்பியல் தொகுப்பு வளரும் சமயத்தில், ஏற்படும் நிகழ்ச்சிகளினால் பலவித அனுபவங்களும், இன்பம், துன்பம், ஏமாற்றம், மனநிறைவு முதலிய நிகழ்ச்சிகளும், அன்பு, கோபம், வெறுப்பு ஆகியவை தோன்றுகின்றன. இவைகளில் மறுக்கப்படும் அல்லது ஒடுக்கப்படும் உணர்ச்சிகள் உள்மனதில் புதையுண்டு விடுகின்றன.  இவ்வனுபவங்களும், உணர்ச்சிகளும் அவ்வப்போது புறமனதிற்கு எட்டுவதன் விளைவாகவே மனிதனின் அன்றாட நடவடிக்கைகளும், கருத்துகளும், குறிக்கோள்களும் உருவாகின்றன. பார்த்த மாத்திரத்தில் எந்தக் காரணமுமின்றி ஒருவரை வெறுப்பதற்கோ விரும்புவதற்கோ காரணமாக அமைவன இப்புதையுண்ட எண்ணங்கள்தான்.\n\nகசப்பான அனுபவங்களும், துன்பங்களும் விரைவில் மறக்கும்படி மனதின் அமைப்பு உள்ளது. அவைகள் மறக்காமல் இருந்தால் அவை மனிதனை செயலற்றவனவாக்கிவிடும். இவைகள் ஆழமாக உள்மனதில் பதியப்படுகின்றன. புறமனதில் இருந்து நீக்கவும் படுகின்றன. இத்தன்மை மன நலத்திற்கு ஏற்றவண்ணம் அமைக்கப்பட்டுள்ளது.    \nஉள்மனதில் தோன்றும் பல எண்ணங்கள் புறமனத்தைச் சென்று சேர்வதில்லை. உள்மனதில் தோன்றும் அனைத்து எண்ணங்களும் புறமனதை  அடைந்து, புறமனமும் அவற்றை அசைபோட்டு செயலாற்றத் துணிந்தால் பல இன்னல்கள் ஏற்பட வாய்ப்புண்டு. ஏனென்றால் எல்லா எண்ணங்களும் செயல் வடிவம் பெறுவதில்லை, செயல் வடிவம் பெற்றவை வெற்றியடைவதுமில்லை. ஆதலால் ஏமாற்றம் தான் மிஞ்சும். இதனைத் தவிர்க்கவே பல எண்ணங்கள் உள் மனதிலேயே புதைந்து விடுகின்றன.\n\nதாயன்பை முழுவதும் தனக்கே உரிமையாக்க விழையும் மகனின் எடிபஸ் காம்ப்ளெக்ஸ் (Oedipus complex), தந்தையன்பை முழுவதும் தனக்கே உரித்தாக்க எண்ணும் மகனின் எலெக்ட்ரா காம்ப்ளெக்ஸ் (Electra complex). ஆண்குறி தனக்கு அமையவில்லையே என ஏங்கும் சிறுமியரின் குறிப்பொறாமை (Penis envy) முதலிய பாலுணர்வுகள் பெரும்பாலும் புறமனதிற்கு எட்டுவதேயில்லை. சிக்மண்ட் பிராய்டு  ஆய்ந்தறிந்த மன ஆய்வுக்கொள்கைப்படி (Psycho - Analytic Principles) மறப்பு, எண்ணத்தை அடக்கல் முதலிய செயல்களின் மூலம் மனப்போராட்டத்தை உருவாக்கும் எண்ணங்கள் உள்மனதில் புதைக்கப்படுகின்றன. எனினும் இவ்வெண்ணங்கள் அண்மைக் கால நிகழ்ச்சிகளினாலும் பட்டறிவினாலும் தூண்டப்படும்போது பயமும் பதற்றமும் ஏற்படுகின்றன. இதைத் தவிர்க்கவும், மன நிலையைச் சமன்படுத்தவும் உள்மனம் மீண்டும் முயலும்போது அவை நொண்டிக் சாக்காகக் கவன ஈர்ப்புச் செயல்களாக, எதிர்வினை அமைப்பாக, மனதளவில் வெறுக்கும் ஒருவரிடம் வெளிப்படையாக மிக அதிகமான அன்பு காட்டுதல் முதலிய இரண்டாம் நிலை மனப்பாதுகாப்பு வடிவில் வெளிப்படுகின்றன.\n\nதடையற்ற பேச்சுமுறையும், மனவசியமும் மன ஆய்வு செய்து உள்மனக்கிடக்கையை அறிய உதவுகின்றன. உள்மனதில் உள்ள எண்ணங்கள் முதல் நிலை மனப்பாதுகாப்பான எண்ண அடக்கல், இரண்டாம் நிலை மனப்பாதுகாப்பு ஆகிய முறைகளை மீறிப் புறமனதை எட்டினால் அத்தாக்குதலைச் சமாளிக்க முடியாமல் மனிதன் திணறுகிறான். அது பின்பு பல்வேறு மனநோய்களின் அறிகுறிகளாக வெளிப்படும். தனி மனிதரின் பண்பியல் தொகுப்பிலுள்ள நிறைகுறைகளை முழுமையாக உணர உதவுவன உள்மனத் தூண்டுதல்களினால் விளையும் அவருடைய அன்றாட நடவடிக்கைகளாகும். இவற்றை நுணுகி ஆய்வு செய்வதன் மூலமாக, அகமன இயக்கத்தின் அடிப்படையைக் கண்டறிந்து, ஏற்படக்கூடியத் தீயவிளைவுகளைக் களைந்து மனநலத்தைப் பேணிக்காக்க முடியும்.\n"}
{"id": "312761", "url": "https://ta.wikipedia.org/wiki?curid=312761", "title": "இராதாபாய் அம்மையார்", "text": "இராதாபாய் அம்மையார்\n\nஇராதாபாய் அம்மையார் என்பவர் திருவண்ணாமலையில் வாழ்ந்த சித்தராவார். இவர் உண்ணாமல் உறங்காமல் பன்னிரு வருடங்கள் சிவபெருமானை நோக்கி தவமிருந்து அருள் பெற்றவராவார்.\n\nஇவருடையப் பெயரில் திருவண்ணாமலையில் ஒரு பகுதியுள்ளது.\n"}
{"id": "312764", "url": "https://ta.wikipedia.org/wiki?curid=312764", "title": "நவஜோத் கௌர்", "text": "நவஜோத் கௌர்\n\nநவஜோத் கௌர் \"(Navjot Kaur)\" ஓர் இந்திய மகளிர் வளைதடிபந்தாட்ட வீரர் ஆவார். இவர் 2016 ஒலிம்பிக் விளையாட்டுகளில் கலந்துகொள்ள தேர்வுபெற்ற இந்திய மகளிர் குழுவில் ஒருவர்.\n"}
{"id": "312767", "url": "https://ta.wikipedia.org/wiki?curid=312767", "title": "விருபாட்சி முனிவர்", "text": "விருபாட்சி முனிவர்\n\nவிருப்பாச்சி முனிவர் என்பவர் திருவண்ணாமலையில் வாழ்ந்த சித்தராவார். இவர் யாகத்தீ வளர்த்து அதில் தன்னையே நெய்யாக எண்ணி ஜீவசமாதியடைந்தார். இவர் திருவண்ணாமலையில் தவமிருந்தார். இவர் தவமிருந்த குகையானது விபூதி லிங்க வடிவமாக இருந்தது. இதனை இன்றும் தரிசனம் செய்தார். \n\nஇவர் தவமிருந்த குகை விருப்பாச்சி குகை என்று அறியப்படுகிறது. இந்தக் குகையில் ரமணரும் தங்கியிருந்தார். தற்போது திருவண்ணாமலையில் மகாதீபம் ஏற்றும் போது, சாதுக்கள் விருபாட்சி ஆஸ்ரமத்திலும் தீபம் ஏற்றி வழிபடுகின்றனர். திருவண்ணாமலையில் 11 நாட்கள் பக்தி பாடல்களை பாடுகின்றனர்.\n"}
{"id": "312768", "url": "https://ta.wikipedia.org/wiki?curid=312768", "title": "பூனம் இராணி", "text": "பூனம் இராணி\n\nபூனம் இராணி \"(Poonam Rani)\" (பிறப்பு: 8 பிப்ரவரி 1993) ஆரியானாவில் உள்ள இசாரைச் சேர்ந்த வளைதடிபந்தாட்ட வீரர் ஆவார். இவர் 2016 ஒலிம்பிக்கில் இந்தியா சார்பில் விளையாட தேர்வு செய்யப்பட்டார். இவர் இங்கிலாந்து, மான்செசுட்டரில் நடந்த 2002 பொதுநலவாயத்து விளையாட்டுகளில் இந்தியா வளைதடிபந்தாட்டத்தில் தங்கப் பதக்கத்தை வென்ற்தால் ஆர்வம் பெற்றவர்.\n\n"}
{"id": "312769", "url": "https://ta.wikipedia.org/wiki?curid=312769", "title": "இசக்கி சாமியார்", "text": "இசக்கி சாமியார்\n\nஇசக்கி சுவாமிகள் என்பவர் திருவண்ணாமலையில் வாழ்ந்த சித்தராவார். இவர் திருவண்ணாமலைக்கு தீபத்தினை தரிசனம் செய்ய வந்தவர். திருவண்ணாமலையார் இவரை ஆட்கொண்டமையால் திருவண்ணாமலையிலேயே தங்கிவி்ட்டார். \n\nதிருவண்ணாமலையில் தினமும் மூன்று முறை கிரிவலம் வருவதை வழக்கமாக கொண்டிருந்தார். திருவண்ணாமலை கிரிவலத்தின் முன்னோடியாக இவரைச் சுட்டுகின்றனர். இவருடைய ஜீவ சமாதி கிரிவலப்பாதையில் பஞ்சமுக தரிசனம் கிடைக்கும் இடத்திற்கு அருகே உள்ளது. தற்போதும் தீபத் திருவிழாவின் போது இவரது ஜீவசமாதியில் நெய் தீபம் ஏற்றுகின்றனர். \n"}
{"id": "312770", "url": "https://ta.wikipedia.org/wiki?curid=312770", "title": "பிரீத்தி துபே", "text": "பிரீத்தி துபே\n\nபிரீத்தி துபே \"(Preethi Dubey)\" ஓர் இந்திய மகளிர் வளைதடிபந்தாட்ட வீரர் ஆவார். இவர் 2016 கோடைக்கால ஒலிம்பிக்கில் வளைதடிபந்தாட்ட மகளிர் குழுவில் விளையாட தேர்வு செய்யப்பட்டார்.\n"}
{"id": "312772", "url": "https://ta.wikipedia.org/wiki?curid=312772", "title": "இரஜனி எதிர்மார்ப்பு", "text": "இரஜனி எதிர்மார்ப்பு\n\nஇரஜனி எதிமார்ப்பு \"(Rajani Etimarpu)\" (பிரப்பு: ஜூன் 09, 1990) இந்தியத் தேசிய வளைதடிபந்தாட்டக் குழுவில் ஒருவர். இவர் ஆந்திரப்பிரதேசத்தைச் சேர்ந்தவர். இவர் வளைதடிபந்தாட்டக் களக் கோல் காப்பாளராக விளையாடுகிறார். இவர் 2014-15 உலக மகளிர் வளைதடிபந்தாட்டக் குழுவின் நடப்புக் கோல்காப்பாளர் ஆவார் .இவர் 50 உலகக் கோப்பைகளை வென்றுள்ளார். இவர் நியூசிலாந்தில் நடந்த 2015 ஆவ்கே பே கோப்பை விளையாட்டில் கோல்காப்பாளராக இருந்தார்.\n"}
{"id": "312773", "url": "https://ta.wikipedia.org/wiki?curid=312773", "title": "சடை சுவாமிகள்", "text": "சடை சுவாமிகள்\n\nசடை சுவாமிகள் என்பவர் திருவண்ணாமலையில் வாழ்ந்த சித்தராவார். இவர் கேரளத்தில் இருந்து திருவண்ணாமலைக்கு வந்துள்ளார். அண்ணாமலையாரை சங்கரன் என்ற பெயர் அழைத்துள்ளார். தினமும் மலைவலம் வந்து அண்ணாமலையாரை வழிபட்டுள்ளார். \n\nஇவருடைய ஜீவசமாதி திருவண்ணாமலையில் முலைப்பால் தீர்த்தம் அருகே அமைந்துள்ளது. இவரது ஆசிரமத்தில் பக்தர்களுக்கு அன்னதானம் வழங்குதலை செய்கின்றனர். மகாதீப நாளன்று காலை முதல் இரவு வரை அன்னதானம் வழங்கப்படுகிறது. \n\nஇவரது ஆசிரமத்தில் நெய்தீபத்தினை மிகப்பெரிய அகண்டத்தில் ஏற்றுகின்றனர். \n"}
{"id": "312774", "url": "https://ta.wikipedia.org/wiki?curid=312774", "title": "இராமன்தீப் சிங்", "text": "இராமன்தீப் சிங்\n\nஇராமன்தீப் சிங் \"(Ramandeep Singh)\" (பிறப்பு 1 ஏப்பிரல் 1993)ஓர் இந்திய வளைதடிபந்தாட்ட வீரர் ஆவார்.இவர் களத்தில் முன்னணியாளராக ஆடுகிறார். இவர் 2016 கோடைக்கால ஒலிம்பிக்கில் விளையாடும் இந்தியக் குழுவில் உள்ளார்.\n\n"}
{"id": "312775", "url": "https://ta.wikipedia.org/wiki?curid=312775", "title": "பிராண பிரதிஷ்டை மந்திரம்", "text": "பிராண பிரதிஷ்டை மந்திரம்\n\nபிராண பிரதிஷ்டை மந்திரம் என்பது தாந்திரிக வழிபாடு, யந்திர வழிபாடு ஆகியவற்றிக்கு பயன்படுத்தப்படும் மந்திரமாகும். இந்த மந்திரத்தினை இந்து சமயத்தில் யந்திரங்கள், சிலைகள், விக்ரகங்கள் என பலவற்றையும் பிரதிஸ்டை செய்ய பயன்படுத்துகின்றனர். \n\nஇந்த மந்திரம் இந்து சமயத்தல் கடவுள் சிலைகளையும், விக்ரகங்களையும் சக்தி பெறச் செய்ய கூறப்படும் மந்திரமாகும். உயிரினங்களின் உடலுக்கு உணவு தேவைப்படுவதைப் போல இறைவனின் சிலைகளுக்கு இந்த மந்திரம் தேவைப்படுகின்றனது என்பது நம்பிக்கையாகும். இந்த பிராண பிரதிஷ்டை மந்திரத்தினை உபதேசித்தப் பிறகு, அதற்குறிய கடவுள்களை ஆவாகானம் செய்கின்றனர். \n\nகல்லினை தேர்ந்தெடுத்து சிற்பி வடிக்கும் சிலைக்கு பிராண பிரதிஷ்டை மந்திரத்தை உச்சரித்து கடவுளாக வழிபடத் தொடங்குகின்றனர். \n"}
{"id": "312776", "url": "https://ta.wikipedia.org/wiki?curid=312776", "title": "இராணி இராம்பால்", "text": "இராணி இராம்பால்\n\nஇராணி இராம்பால் \"(Rani Rampal)\"' (பிறப்பு: 4 திசம்பர் 1994) ஓர் இந்திய மகளிர் வளைதடிபந்தாட்ட வீரர் ஆவார். இவர் தன் 15 ஆம் அகவையில் இந்தியத் தேசிய 2010 மகளிர் வளைதடிபந்தாட்ட உலக்க் கோப்பைக் குழுவில் மிகவும் இளையவராகச் சேர்ந்தார்.\n\n"}
{"id": "312778", "url": "https://ta.wikipedia.org/wiki?curid=312778", "title": "இரேணுகா யாதவ்", "text": "இரேணுகா யாதவ்\n\nஇரேணுகா யாதவ் \"(Renuka Yadav)\" இந்தியாவின் வளைகோல் பந்தாட்ட வீராங்கணை ஆவார். 1994 ஆம் ஆண்டு சூலை மாதம் 18 இல் இவர் பிறந்தார். இரியோடி செனிரோ 2016 கோடைக்கால ஒலிம்பிக் விளையாட்டுப் போட்டிகளில் விளையாடுவதற்கு தகுதி பெற்ற மிக இளவயது விளையாட்டு வீராங்கனை என்ற பெருமை இவருக்கு உரியதாகும். சத்தீசுகர் மாநிலத்தின் இராச்நந்கான் மாவட்டத்தில் இருந்து இவர் தேர்ந்தெடுக்கப்பட்டார். இம்மாவட்டத்தை ’இந்தியாவின் வளைகோல் நாற்றங்கால்’ என்ற புனைப்பெயரால் அழைப்பர். இலெசுலி கிளாடியசிற்கு அடுத்ததாக ஒலிம்பிக் விலையாட்டுப் போட்டிகளில் விளையாட்டிற்குத் தகுதிபெற்ற இரண்டாவது சத்தீசுகர் பெண் ரேணுகா யாதவ் என்பது இவருக்கு மேலும் ஒரு சிறப்பாகும்.\n"}
{"id": "312781", "url": "https://ta.wikipedia.org/wiki?curid=312781", "title": "ச. கு. உத்தப்பா", "text": "ச. கு. உத்தப்பா\n\nசன்னுவாண்ட குசாலப்ப உத்தப்பா \"(Sannuvanda Kushalappa Uthappa)\"' (பிறப்பு: 2 திசம்பர் 1993) ஓர் இந்தியத் தொழில்முறை வளைதடிபந்தாட்ட வீரர் ஆவார்.இவர் 2012 இலண்டன் கோடைக்கால ஒலிம்பிக் இந்திய ஆடவர் வளைதடிபந்தாட்டக் குழுவின் உறுப்பினர்..\n"}
{"id": "312782", "url": "https://ta.wikipedia.org/wiki?curid=312782", "title": "சவிதா புனியா", "text": "சவிதா புனியா\n\nசவிதா புனியா \"(Savita Punia)\" (பிறப்பு: 11 ஜூன் 1990)ஓர் இந்திய மகளிர் வளைதடிபந்தாட்ட வீரர் ஆவார்.இவர் ஆரியானாவைச் சேர்ந்தவர். இவர் கோல்காப்பாலராக ஆடுகிரார். இவர் பிரேசிலில் நடக்கும் 2016 இரிய்ப்ப் ஒலிம்பிக்கில் 36 ஆண்டுகளுக்குப் பிறகான இந்தியாவின் போட்டியில் கோல்காப்பாளராக விளையாட தேர்வாகியுள்ளார். இவர் 105 உலகக் கோப்பைகளை வென்றுள்ளார்.\n"}
{"id": "312785", "url": "https://ta.wikipedia.org/wiki?curid=312785", "title": "தஞ்சாவூர் ராஜகோபாலசுவாமி கோயில்", "text": "தஞ்சாவூர் ராஜகோபாலசுவாமி கோயில்\n\nதஞ்சாவூர் ராஜகோபாலசுவாமி கோயில், தமிழ்நாடு, தஞ்சாவூர் மாவட்டம், தஞ்சாவூரில் வடக்கு வீதி அருகே ராஜகோபாலசுவாமி கோயில் தெருவில் அமைந்துள்ளது. இக்கோயிலை மதனகோபாலப் பெருமாள் கோயில் என்றும் அழைக்கின்றனர்.\n\nSection::::ராஜகோபாலசுவாமி கோயில்.\nதஞ்சாவூர் அரண்மனை தேவஸ்தானத்திற்கு உட்பட்ட 88 கோயில்களில் இக்கோயிலும் ஒன்றாகும். இக்கோயில் கருவறை அழகிய கற்றளளியாகவும் நந்தவனங்களும், பிற்காலத்தில் எடுக்கப்பெற்ற மண்டபங்களைக் கொண்டும் ஒரே கோபுர வாயிலோடு காணப்படுகிறது. கிழக்கு நோக்கிய ராஜகோபுரத்தைக் கடந்து உள்ளே செல்லும்போது மற்றொரு சிறிய கோபுரம் காணப்படுகிறது. அந்த கோபுரத்தைக் கடந்து உள்ளே செல்லும்போது பலிபீடம் உள்ளது. கருவறையில் ராஜகோபாலசுவாமி இல்லை. சக்கரத்தாழ்வார் திருமேனி உள்ளது.\n\nSection::::இரு மண்டபங்கள்.\nஇக்கோயில் வளாகத்தின் மேல் திசையில் உள்ள மண்டபத்தில் சிவேந்திரர் கோயில் உள்ளது. வடபுறம் உள்ள மண்டபத்தில் காளியம்மன் கோயில் உள்ளது.\n\nSection::::சிவேந்திரர் கோயில்.\nதிருச்சுற்றில் உள்ள சிவேந்திரர் கோயில் தஞ்சாவூர் அரண்மனை தேவஸ்தானத்திற்கு 88 கோயில்களில் ஒன்றாகும். அங்கு மராட்டியர்களின் வழிபாட்டுத்தெய்வமான சிவேந்திரர் உருவங்கள் தேவியருடன் காணப்படுகின்றன. ஒவ்வொரு சிற்பத்திற்குப் பின்னரும் மிகப்பெரிய அறுகோணம் உள்ளது.\n\nSection::::பகுளாமுகி அம்மன் சன்னதி.\nதிருச்சுற்றில் ராஜகோபுரத்திற்கும் இரண்டாவது கோபுரத்திற்குமிடையே பகுளாமுகி அம்மன் எனப்படும் காளியம்மன் சன்னதி உள்ளது. இச்சன்னதியில் பகுளாமுகி அம்மன், கஜலட்சுமி, பைரவர், மார்த்தாண்ட பைரவர், சிவ துர்க்கை, கோலாப்பூர் மகாலட்சுமி, விஷ்ணு துர்க்கை, சப்த கன்னியர் உள்ளனர்.\n"}
{"id": "312787", "url": "https://ta.wikipedia.org/wiki?curid=312787", "title": "சுனிதா இலாக்ரா", "text": "சுனிதா இலாக்ரா\n\nசுனிதா இலாக்ரா \"(Sunita Lakra)\" (பிறப்பு: 11 ஜூன் 1991) ஓர் இந்தியத் தேசிய மகளிர் வளைதடிபந்தாட்டக் குழு உறுப்பீனர் ஆவார்.இவர் குழு முன்னணியாளராக விளையாடுகிறார். இவர் ஒடிசா மாநிலத்தைச் சேர்ந்தவர். இவர் 2009 இல் பெற்ற உலகப் புகழ்வெற்றிக்குப் பின்னர் குழுவின் முதுகெலுபாக்க் கருதப்படுகிறார்.\n"}
{"id": "312791", "url": "https://ta.wikipedia.org/wiki?curid=312791", "title": "சுசீலா சானு", "text": "சுசீலா சானு\n\nசுசீலா சானு புக்ராம்பம் \"(Sushila Chanu Pukhrambam)\" (பிறப்பு: 25 பிப்ரவரி 1992)ஓர் இந்திய மகளிர் வளைதடிபந்தாட்ட வீரர் ஆவார். இவர் இந்தியத் தேசிய மகளிர் வளைதடிபந்தாட்டக் குழுவின் தலைவர் (கேப்டன்) ஆவார்.\n\n"}
{"id": "312795", "url": "https://ta.wikipedia.org/wiki?curid=312795", "title": "உக்கடம் பெரியகுளம்", "text": "உக்கடம் பெரியகுளம்\n\nஉக்கடம் பெரியகுளம் (Ukkadam Lake ) என்பது தமிழ்நாட்டின், கோயம்புத்தூரின் உக்கடத்தில் உள்ள ஒரு ஏரி ஆகும். இந்த ஏரி பரப்பளவில் உள்ளது. இதன் சராசரி ஆழம் . 2010 ஆம் ஆண்டு இந்த ஏரியைப் பொதுப்பணித்துறையிடமிருந்து கோயம்புத்தூர் மாநகராட்சி 90 ஆண்டு கால குத்தகைக்கு எடுத்தது.\n\nSection::::நீரளவியல்.\nஇந்த ஏரிக்கு, நொய்யல் ஆற்றில் இருந்து வரும் கால்வாய்கள் வழியாக நீர் சேர்க்கப்படுகிறது. மேலும் இந்த ஏரிக்கு வடக்கில் அமைந்துள்ள செல்வசிந்தாமணி ஏரியின் உபரி நீரும் வாய்க்கால் வழியாக கிடைக்கின்றது. இந்த ஏரி நிரம்பியபின் வெளியேறும் உபரி நீர் வாலன்குளத்தை அடையும் வகையில் உபரிநீர் வாய்க்கால் அமைந்துள்ளது. இந்த ஏரியின் உபரி நீர் ஏரியின் தெற்குப் பக்கத்தில் அமைந்துள்ள நான்கு கதவணைகள் மூலம் வெளியிடப்படுகிறது..\n\nSection::::உயிரினங்கள்.\nஏரியில் 2003-04 ஆண்டுகளில் நடத்தப்பட்ட ஆய்வுகளில் இந்த ஏரியில் 36 மிதவை உயிர்கள் உள்ளிட்ட தாவர இனங்களும் அதில் எட்டு மூத்தவிலங்கு உள்ளிட்டவையும் உள்ளதாக அறியப்பட்டது. இந்த நீர்நிலை தென்மேற்கு பருவ மழைக் காலத்தில் நீர்பெறுகிறது.\n\n2013 இல் இங்கு நடத்தப்பட்ட பறவைகளைப் பற்றிய ஆய்வின்படி, 20 குடும்பங்களைச் சேர்ந்த சுமார் 48 பறவை இனங்கள் இங்கு காணப்படுவதாகப் பதிவு செய்யப்பட்டுள்ளது. பெரும்பாலான பறவை இனங்கள் கோடைகாலம் தொடங்குவதற்கு முற்பட்ட மார்ச் மாதத்தில் பதிவு செய்யப்பட்டன. ஆனால் இவை நவம்பர் மற்றும் திசம்பர் ஆகிய குளிர்கால மாதங்களில் குறைந்தது விடுகின்றன. சனவரி மற்றும் பிப்ரவரி மாதங்களில் பறவைகளின் எண்ணிக்கை அதிகரித்துக் காணப்படுகிறது. இங்கு குறிப்பாக முக்களிப்பான், மஞ்சள் மூக்கு நாரை, ஊதா கானாங்கோழி போன்ற பறவைகள் காணப்படுகின்றன.\n\nSection::::மீன்பிடித்தல்.\nஇங்கு உள்ளூர் மீனவர்களால் மீன்பிடிக்கப்படுகிறது. 2000 ஆம் ஆண்டுகளில், ஆக்கிரமிப்பு காரணமாக சுத்திகரிக்கப்படாத சாக்கடை நீர், உலோகங்கள் ஏரி நீரில் கலந்து மாசடைந்தது. இதனால் உள்ளூர் மீனவர்கள் ஆரோக்கியமான மீன்களின் எண்ணிக்கையை அதிகரிக்கும்விதமாக ஏரியை சுத்தப்படுத்த கோரினர்.\n\nSection::::சூழல் குறித்த கவலை.\nஏரியின் நீர் நகரத்தில் இருந்து வந்து கலக்கும் கழிவுநீராலும், ஆகாயத்தாமரையின் பரவலாலும் பாதிக்கப்பட்டு இருந்தது. 2010 இல், கோயம்புத்தூர் மாநகராட்சி ஏரியில் படிந்துள்ள வண்டலை அகற்றவும், ஆக்கிரமிப்புகளை அகற்றவும் ஒரு திட்டத்தை அறிமுகப்படுத்தினார். மாநகராட்சி வெளி நிபுணர்களை ஆலோசனைக்கு அமர்த்தி ஏரி வளர்ச்சிக்கு தனியார் பங்காளிப்புடன் ஒரு திட்டத்தை பரிந்துரைத்தனர். 2013 ஆம் ஆண்டு ஏரியில் வண்டல் மண்ணை கோயம்புத்தூர் மாநகராட்சி அரசுசாரா அறக்கட்டளை, கோயம்புத்தூர் குடியிருப்போர் நலச் சங்கங்கள், விஜயலட்சுமி அறக்கட்டளை ஆகியற்றின் துணையுடன் அகற்றியது. அரசு, தனியார் பெருநிறுவனங்களின் ஓரளவு நிதியுதவியுடன் பொது மக்களிடம் இருந்து தன்னார்வ தொண்டர்கள் உதவியுடன் ஏரி சீரமைக்கப்பட்டது.\n\nSection::::அழகுபடுத்துதல்.\n2015 ஆம் ஆண்டு கோவை மாநகராட்சி ஏரியை அழகுபடுத்தும் திட்டத்தை ₹49.5 மில்லியன் (US$740,000) செலவில் அறிவித்தது. அதன்படி இரு சக்கரவாகனங்கள் செல்லும் விதமாக பிரத்தியேகமான சாலையை 1.2 கிமீ (0.75 மைல்) நீட்டிக்கவும், கதிரொளி ஆற்றலில் இயங்கும் விளக்குகள், எஃகு வேலிகள் நிறுவி ஏரியின் கரையை அழகுபடுத்தவும் திட்டமிடப்பட்டது. இந்தச் சாலையை 2015 சூன் 8 அன்று தமிழக முதலமைச்சர் திறந்து வைத்தார். இந்தச் சாலை உக்கடம் பகுதியின் போக்குவரத்து நெரிசலைக் குறைக்க உதவியது.\n"}
{"id": "312798", "url": "https://ta.wikipedia.org/wiki?curid=312798", "title": "நம்பியார் (திரைப்படம்)", "text": "நம்பியார் (திரைப்படம்)\n\nநம்பியார் 2016 ஆவது ஆண்டில் வெளியான ஒரு இந்தியத் தமிழ் நகைச்சுவைத் திரைப்படமாகும். அறிமுக இயக்குநரான கணேசா எழுதி இயக்கியுள்ளார். இத்திரைப்படத்தில் ஸ்ரீகாந்த், சந்தானம், சுனைனா ஆகியோர் முக்கிய வேடங்களில் நடித்துள்ளனர். ஸ்ரீகாந்தின் படத் தயாரிப்பு நிறுவனமான கோல்டன் பிரைடே தயாரிப்பகம் தயாரித்துள்ள இத்திரைப்படம், புகழ்பெற்ற தமிழ் நடிகர் எம். என். நம்பியார் நினைவாக இப்பெயரிடப்பட்டது. விஜய் ஆண்டனி இத்திரைப்படத்திற்கு இசையமைத்துள்ளார். 2013 ஆவது தயாரிப்பு பணி தொடங்கப்பட்ட போதிலும், தாமதமாக 2016 ஆகத்து மாதத்திலேயே வெளியானது.\n"}
{"id": "312800", "url": "https://ta.wikipedia.org/wiki?curid=312800", "title": "சௌம்யசித் கோசு", "text": "சௌம்யசித் கோசு\n\nசௌம்யசித் கோசு (\"Soumyajit Ghosh\") மேற்கு வங்காளத்தின் சிலிகுரியைச் சேர்ந்த இந்திய மேசைப் பந்தாட்ட வீரர். இவர் இலண்டன், 2012 ஒலிம்பிக்கில் பங்கேற்கத் தகுதி பெற்ற மிக்க இளைய விளையாட்டாளராவார். தேசிய வாகையாளராக தமது 19ஆம் அகவையிலேயே சாதனை புரிந்தார்; 74ஆவது தேசிய மேசைப்பந்தாட்டப் போட்டிகளில் இறுதியாட்டத்தில் சரத் கமலை வென்று இந்த வெற்றியை ஈட்டினார். அடுத்த இரியோ, 2016 ஒலிம்பிக்கிலும் பங்கேற்றார்.\n"}
{"id": "312803", "url": "https://ta.wikipedia.org/wiki?curid=312803", "title": "விகாசு தாகியா", "text": "விகாசு தாகியா\n\nவிகாசு தாகியா \"(Vikas Dahiya)\" ஓர் இந்திய வளைகோல் பந்தாட்ட வீரராவார். அரியானா மாநிலத்தைச் சேர்ந்த விகாசு வளைகோல் பந்தாட்டத்தில் இலக்குக் காவலர் இடத்தில் விளையாடுவதில் நிபுணத்துவம் பெற்றவராவார்.\n\n\n"}
{"id": "312812", "url": "https://ta.wikipedia.org/wiki?curid=312812", "title": "ஆதி அண்ணாமலையார் கோயில்", "text": "ஆதி அண்ணாமலையார் கோயில்\n\nஆதி அண்ணாமலையார் கோயில் திருவண்ணாமலை மாவட்டத்தில் உள்ள தேவார வைப்புத்தலமாகும். \n\nSection::::அமைவிடம்.\nஇக்கோயில் திருவண்ணாமலையின் கிரிவலப் பாதையில் அமைந்துள்து. இத்தலம் தேவார வைப்புத் தலமாகப் போற்றப்படுகிறது. இச்சிவாலயம் அண்ணாமலையார் கோயிலின் கட்டுப்பாட்டில் உள்ளது. இக்கோயிலை அடி அண்ணாமலையார் கோயில் என்றும் அழைப்பர். \n\nSection::::இறைவன், இறைவி.\nஇத்தலத்தின் மூலவர் ஆதி அண்ணாமலையார் என்றும், அம்பாள் ஆதி அபிதகுசலாம்பாள் என்றும் அழைக்கப்படுகின்றனர். \n\nSection::::பிற சன்னதிகள்.\nதிருச்சுற்றில் விநாயகர், வள்ளி தெய்வானை உடனுறை ஆறுகப் பெருமான் மற்றும் எண்ணற்ற இலிங்கங்கள் உள்ளன. இக்கோயிலில் அங்க மண்டபம் உள்ளது. அத்துடன் உண்ணாமலை எனும் தீர்த்தமும் அமைந்துள்ளது. \n\nSection::::பிற சிறப்புகள்.\nஇத்தலத்திலிருந்து அருணாசலேஸ்வரரை பார்ப்பதை சிவயோக முக தர்ஷன் என்று அழைக்கின்றனர். திருமூலர் இந்த தலத்திருந்து அவ்வாறு தரிசித்துள்ளாக கூறப்படுகிறது. மாணிக்கவாசகர் திருவெம்பாவை இத்தலத்தில் இயற்றியுள்ளார். இத்தலத்திற்கு வருகின்ற வழியில் மாணிக்கவாசருக்கான கோயிலும் அமைந்துள்ளது. \n"}
{"id": "312813", "url": "https://ta.wikipedia.org/wiki?curid=312813", "title": "குவாத்தமாலா நிலநடுக்கம் 2012", "text": "குவாத்தமாலா நிலநடுக்கம் 2012\n\nகுவாத்தமாலா நிலநடுக்கம் 2012 (\"2012 Guatemala earthquake\") எனப்படும் இந்த பேரிடர், 2012-ம் ஆண்டு, நவம்பர் 7-ம் நாள் குவாத்தமாலாவில் நிகழ்ந்தது. அந்நாட்டின் உள்ளூர் நேரப்படி 10:35:47 மணித்துளிகளில் நடந்த இந்நிலநடுக்கம், நொடியளவின் அளவுகோலில் (\"Moment magnitude scale\") 7.4-ஆக பதிவுப்பட்டியலில் இடம்பெற்றது. 'மெர்கலி செறிவு அளவுகோல்ப்படி' (\"Mercalli intensity scale\") அதிகபட்ச அடர்த்தியான VII (மிகவும் வலுவான) அதிர்ச்சியில் நிகழ்ந்த இந்த புவிநடுக்கத்தில் 39-பேர்கள் கொல்லப்பட்டனர்.\n\nSection::::வெளியிணைப்புகள்.\nகௌதமாலாவில் பயங்கர நிலநடுக்கம்: 39 பேர் பலி, 155 பேர் காயம், 100 பேர் மாயம்\n"}
{"id": "312824", "url": "https://ta.wikipedia.org/wiki?curid=312824", "title": "மவுமா தாசு", "text": "மவுமா தாசு\n\nமவுமா தாசு (\"Mouma Das\", பெப்ரவரி 24, 1984)இந்தியாவின் மேற்கு வங்காளத்தைச் சேர்ந்த மேசைப் பந்தாட்ட வீரர். இவர் கொல்கத்தாவிலேயே பிறந்து வளர்ந்தவர். 2013இல் இவருக்கு அருச்சுனா விருது வழங்கப்பட்டது. 2004 ஒலிம்பிக் போட்டிகளில் மேசைப் பந்தாட்டதில் பெண்கள் ஒற்றையர் பிரிவில் விளையாடியுள்ளார். இரண்டாவது முறையாக, 12 ஆண்டுகள் கழித்து, 2016 ஒலிம்பிக் போட்டிகளில் பங்கேற்றார். ஆனால் முதல் சுற்றிலேயே தோல்வியடைந்தார்.\n"}
{"id": "312828", "url": "https://ta.wikipedia.org/wiki?curid=312828", "title": "எமரால்டு ஏரி, உதகமண்டலம்", "text": "எமரால்டு ஏரி, உதகமண்டலம்\n\nஎமரால்டு ஏரி (Emerald Lake) என்பது தமிழ்நாட்டின் நீலகிரி மாவட்டத்தில் எமரால்டு கிராமத்தில் அமைந்துள்ளது. இந்தப் பகுதி \"அமைதிப் பள்ளத்தாக்கு\" என அழைக்கப்படுகிறது. இது உதகமண்டலம் நகரில் இருந்து 25 கி.மீ. தொலைவில் உள்ளது.\n\nSection::::சுற்றுலா.\nஎமரால்டு ஏரி இந்த வட்டாரத்தின் மிக முக்கிய சுற்றுலாத்தலம் ஆகும். மேலும் இந்த ஏரியில் உள்ள பல்வேறு மீன்களாலும், இங்கு காணப்படும் பறவைகளாலும் பிரபலமானது. இந்த ஏரிக்கு அருகில் இருந்து கதிரவன் தோற்றத்தையும், மறைவையும் காணுவது கண்ணுக்கினிய காட்சி என அறியப்படுகிறது. ஏரியைச் சுற்றித் தேயிலைத் தோட்டங்கள் சூழ்ந்துள்ளன, இங்கு பார்வையாளர்களால் தேயிலைப் பொருட்களை வாங்க முடியும்.\n\nSection::::ரெட் ஹில் இயற்கை விடுதி.\nரெட் ஹில் இயற்கை விடுதி என்ற பெயரில் ஏரியின் பக்கத்தில் சுற்றுலாவாசிகளுக்காக ஒரு விடுதி உள்ளது. இந்த விடுதியில் 19 ஆம் நூற்றாண்டின் பிற்பகுதியில் கட்டப்பட்ட கட்டிடத்தில் இயங்குகிறது. விடுதியைச் சுற்றி தேயிலை தோட்டங்கள் சூழப்பட்ட அமைப்பில் உள்ளது. சுற்றுலா பயணிகளுக்கு விடுதி நிர்வாகம் பல்வேறு வசதிகளை ஏற்படுத்தியுள்ளது, குறிப்பாக மலையில் வண்டியோட்டுதல், பறவை நோக்குதல், ஏரியைச் சார்ந்த பகுதியில் மீன்பிடித்தல், வனநடை ஆகியவை அடங்கும்.\n\n"}
{"id": "312831", "url": "https://ta.wikipedia.org/wiki?curid=312831", "title": "தஞ்சாவூர் பிரசன்ன வெங்கடேசப்பெருமாள் கோயில்", "text": "தஞ்சாவூர் பிரசன்ன வெங்கடேசப்பெருமாள் கோயில்\n\nபிரசன்ன வெங்கடேசப் பெருமாள் கோயில், தமிழ்நாடு, தஞ்சாவூர் மாவட்டம், தஞ்சாவூரில் நாலுகால் மண்டபத்தில் அமைந்துள்ளது.\n\nSection::::தேவஸ்தான கோயில்.\nதஞ்சாவூர் அரண்மனை தேவஸ்தானத்திற்கு உட்பட்ட 88 கோயில்களில் இக்கோயிலும் ஒன்றாகும்.\n\nSection::::அமைப்பு.\nகோயிலுக்கு முன்பாக நாலுகால் மண்டபம் உள்ளது. கோயிலின் வெளியே இடப்புறத்தில் சிறிய ஆஞ்சநேயர் சன்னதி உள்ளது. படிக்கட்டுகளில் ஏறி உயர்ந்த தளத்தில் செல்லும்போது ராஜகோபுரம் உள்ளது. மூலவர் சன்னதிக்கு முன்பாக கொடிமரம், பலி பீடம் காணப்படுகின்றன. வலப்புறம் ஆஞ்சநேயர் உள்ளார். இடப்புறம் பெருமாள் பாதமும் காணப்படுகிறது. அங்கு விசுவசேனர் சன்னதி உள்ளது. திருச்சுற்றில் ஆழ்வார்கள் சன்னதி, கேசவபெருமாள் களச்சியலட்சுமி சன்னதி, வேணுகோபாலன் சன்னதி, மதனகோபாலன் சன்னதி ஆகிய சன்னதிகள் உள்ளன. மதனகோபாலன் சன்னதிக்கு முன்பாக கருடாழ்வார் உள்ளார். இக்கோயிலின் இடப்புறம் அமைந்துள்ள தேர்முட்டியின் கீழ்ப்பகுதியில் நாலுகால் மண்டப ஆஞ்சநேயர் கோயில் உள்ளது.\n\nSection::::மூலவர்.\nஇக்கோயிலின் மூலவராக பிரசன்ன வெங்கடேசப் பெருமாள் உள்ளார். மூலவர் நின்ற நிலையில் உள்ளார். மூலவர் சன்னதியின் முன்பாக இருபுறமும் துவாரபாலகர்கள் உள்ளனர்.\n\nSection::::கல்வெட்டு.\nஇக்கோயிலில் 8 நவம்பர் 1992 அன்று குடமுழுக்கு நடைபெற்றதற்கான கல்வெட்டு காணப்படுகிறது.\n"}
{"id": "312837", "url": "https://ta.wikipedia.org/wiki?curid=312837", "title": "அய்யம்பேட்டை", "text": "அய்யம்பேட்டை\n\n"}
{"id": "312841", "url": "https://ta.wikipedia.org/wiki?curid=312841", "title": "இர்பான் கொலோதம் தோடி", "text": "இர்பான் கொலோதம் தோடி\n\nஇர்பான் கொலோதம் தோடி \"(Irfan Kolothum Thodi)\" ஒர் இந்திய நடையோட்ட வீரராவார். கேரள மாநிலத்தின் மலப்புறத்தைச் சேர்ந்த இவர் 1990 ஆம் ஆண்டு பிப்ரவரி மாதம் 8 ஆம் தேதியன்று பிறந்தார். 20 கிலோமீட்டர் நடையோட்டத்தில் போட்டியிடும் இவர், 2012 ஆம் ஆண்டு இலண்டனில் நடைபெற்ற கோடைக்கால ஒலிம்பிக் விளையாட்டுப் போட்டிகளில் பங்கேற்கும் தகுதியைப் பெற்றார்.\n\nஇப்போட்டியில் 20 கிலோமீட்டர் தொலைவை 1:20:21 மணி நேரத்தில் நடந்து முடித்து, போட்டியில் பத்தாவது இடம் பிடித்து ஒரு இந்திய தேசிய சாதனையை இவர் நிகழ்த்தினார். முன்னதாக பாட்டியாலாவில் நடைபெற்ற கூட்டமைப்புக் கோப்பை நடையோட்டப் போட்டியில் கலந்து கொண்டு 1:22:09 மணி நேரத்தில் நடந்து சாதனை படைத்திருந்தார். மார்ச்சு 2013 இல் சீனாவிலுள்ள தைகாங்கில் நடைபெற்ற அனைத்துலக தடகளக் கழகங்களின் கூட்டமைப்பு நடத்திய 20 கிலோமீட்டர் நடையோட்டப் போட்டியில் 5 ஆவது இடத்தைப் பிடித்தார்.\n\nஆங்கிலியன் பதக்க வேட்டை நிறுவனம் இவருக்கு முழு ஆதரவை அளித்தது\n\n"}
{"id": "312845", "url": "https://ta.wikipedia.org/wiki?curid=312845", "title": "வடசென்னை", "text": "வடசென்னை\n\nவடசென்னை என்பது சென்னையின் வடக்குப் பகுதியில் அமைந்துள்ள பகுதிகளை பொதுவாக குறிக்கப் பயன்படுத்தப்படும் சொல்லாகும். பல காலகட்டங்களில் இச்சொல் பலவாறாக பயன்படுத்தப்பட்டிருந்தாலும் பொதுவாக கூவம் நதியின் வடக்கே அமைந்துள்ள சென்னையின் பகுதிகளை குறிக்க பயன்படுத்தப்படுகிறது. கிழக்கிந்தியக் கம்பனி இந்தியாவிற்கு வந்தபோது இப்பகுதியில் பல தொழிற்சாலைகளை நிறுவியது.\n\nSection::::முக்கிய இடங்கள்.\nவடசென்னையின் அருகே எண்ணூரில் துறைமுகமும் அனல்மின் நிலையமும் அமைந்துள்ளது. சென்னை மீன்பிடி துறைமுகம் இங்கு அமைந்துள்ளது.\n\n"}
{"id": "312849", "url": "https://ta.wikipedia.org/wiki?curid=312849", "title": "பண்டிட் தீனதயாள் உபாத்தியாயா சந்திப்பு தொடருந்து நிலையம்", "text": "பண்டிட் தீனதயாள் உபாத்தியாயா சந்திப்பு தொடருந்து நிலையம்\n\nமுகல்சராய் சந்திப்பு (நிலையக் குறியீடு: MGS) இந்திய மாநிலமான உத்தரப் பிரதேசத்தின் முகல்சராயில் அமைந்துள்ளது. இது இந்தியாவில் அதிக தொடருந்துகள் கடக்கும் சந்திப்புகளின் வரிசையில் நான்காம் இடம் பெறுகிறது. இந்த நிலையத்தில் நாளொன்றுக்கு 200 தொடருந்து வண்டிகள் நின்று செல்கின்றன.\n\nSection::::பெயர் மாற்றம்.\nமுகல்சராய் சந்திப்பு தொடருந்து நிலையத்தின் பெயரை, பண்டிட் தீனதயாள் உபாத்தியாயா சந்திப்பு தொடருந்து நிலையம் என மாற்றம் செய்ய இந்திய அரசின் உள்துறை அமைச்சகம் 14 அக்டோபர் 2017 அன்று முடிவு செய்துள்ளது. \n\nSection::::மின்மயமாக்கம்.\nகயா - முகல்சராய் வழித்தடத்தில் உள்ள நிலையங்கள் 1961-63 ஆண்டுவாக்கில் மின்மயமாக்கப்பட்டன. 1963-65 ஆண்டுவாக்கில் முகல்சராய் பணிமனையும் மின்மயமாக்கப்பட்டது.\n\nSection::::பயணிகள்.\nஇது இந்தியாவில் அதிக பயணிகள் வந்து செல்லும் முதன்மையான நூறு தொடருந்து நிலையங்களில் ஒன்று. ஆண்டுதோறும் 65 லட்சம் பயணிகள் வந்து செல்வதாக புள்ளிவிவரம் தெரிவிக்கிறது.\n\nSection::::வசதிகள்.\nஇங்கு குளிரூட்டப்பட்ட ஓய்வறைகளும், சாதாரண ஓய்வறைகளும், உணவகமும் உள்ளன. பணவழங்கி இயந்திரமும் உள்ளது. இந்த நிலையத்தில் இலவச வை-பை வசதியும் உண்டு.\n\n"}
{"id": "312851", "url": "https://ta.wikipedia.org/wiki?curid=312851", "title": "ஊட்டி ஏரி", "text": "ஊட்டி ஏரி\n\nஊட்டி ஏரி (Ooty lake) என்பது தமிழ்நாட்டின் நீலகிரி மாவட்டம், உதகமண்டலத்தில் உள்ள ஒரு ஏரி ஆகும். இது 65 ஏக்கர் பரப்பளவில் அமைந்துள்ளது. இந்த ஏரியில் படகு இல்லம் உள்ளது. இந்த ஏரியில் சுற்றுலா பயணிகள் படகு பயணம் செய்ய ஏற்பாடு செய்யப்பட்டுள்ளது. இந்த ஏரி உதகமண்டலத்தின் முதன்மை சுற்றுலாத் தலமாகும்.\n\nSection::::வரலாறு.\nஊட்டி ஏரி ஜான் சல்லிவன் என்பவரால் 1824 இல் வெட்டப்பட்ட ஒரு செயற்கை ஏரி ஆகும். மலை ஓடைகள் பாய்ந்து ஊட்டி பள்ளத்தாக்கை அடையும் பாதையில் நீரைத் தேக்கி ஏரி அமைக்கப்பட்டுள்ளது. ஏரியில் கரை உடைந்து மூன்று சந்தர்ப்பங்களில் நீரின்றிப் போயுள்ளது. ஏரி முதலில் மீன்பிடிக்கும் நோக்கத்திற்காக அமைக்கப்பட்டது. என்றாலும் முதன்மையாக ஏரி முழுவதும் படகு பயணம் செய்ய பயன்படுத்தப்படுகிறது. இந்த ஏரியின் அசலான பரப்பளவு குறைந்து போயுள்ளது, காரணம் இந்த ஏரிக்கு உட்பட்ட பகுதியில் தற்போதைய பேருந்து நிலையம், குதிரைப் பந்தய மைதானம், ஏரி பூங்கா ஆகியவற்றை அமைத்து ஏரியின் பரப்பளவு சுருக்கப்பட்டுவிட்டது. ஏரி 1973 இல் தமிழ்நாடு சுற்றுலா வளர்ச்சிக் கழகத்தின் வசம் வந்தது.\n\nSection::::அம்சங்கள்.\nஇந்த ஏரியைச் சுற்றி யூக்கலிப்டஸ் மரங்கள் நிறைந்தும், இதன் கரையில் தொடர்வண்டிப் பாதையும் செல்கிறது. கோடைக்காலமான மே மாதத்தில் படகுப் போட்டி போன்றவை இரண்டு நாட்கள் நடத்தப்படுகின்றன.\nSection::::படகு இல்லம்.\nஏரியை ஒட்டி படகு இல்லம் தமிழ்நாடு சுற்றுலா வளர்ச்சிக் கழகத்தால் கட்டப்பட்டது. ஏரியில் படகுகளுகளில் செல்ல பயணிகளுக்கு ஈர்ப்பு உள்ளது. படகு துறையில் துடுப்பு படகுகள், மிதி படகுகள், மோட்டார் படகுகள் போன்றவை உள்ளன. இங்கு ஒரு பூங்காவும், அதில் ஒரு சிறிய தொடர்வண்டியும் சுற்றிவருகிறது. பிற குறிப்படத்தக்க அம்சங்களாக சுற்றுலாத்துறையால் இங்கு ஒரு உணவகம் நடத்தப்படுகிறது. மேலும் படகு இல்லம்முன்பு குதிரைவண்டி சவாரி வசதியும் உள்ளது.\n\nSection::::பின்னடைவுகள்.\nஏரியில் பெரிய பிரச்சனையாக உள்ளது வெங்காயத் தாமரையின் பெருக்கம்தான். பொதுப்பணித்துறையினர் தொடர்ந்து இந்தக் களைகளை சுத்தப்படுத்தி வருகின்றனர்.\nதமிழ்நாடு மாசுக்கட்டுப்பாடு வாரியத்தின் ஒரு ஆய்விபடி ஊட்டி ஏரி மாநிலத்தின் மிகவும் மாசுப்பட்ட ஏரிகளில் ஒன்றாக உள்ளது. மனிதர்கள் குடிக்கவோ அல்லது குளிக்கவோ தகுதியற்றதாக உள்ளதாக உள்ளது.\n"}
{"id": "312853", "url": "https://ta.wikipedia.org/wiki?curid=312853", "title": "எண்ணூர் அனல்மின் நிலையம்", "text": "எண்ணூர் அனல்மின் நிலையம்\n\nஎண்ணூர் அனல்மின் நிலையம் தமிழ்நாட்டில் அமைந்துள்ள ஒரு நிலக்கீல் கரி அனல் மின் நிலையம் ஆகும்.\n\nSection::::வரலாறு.\nஎண்ணூர் அனல்மின் நிலையம் 1970ஆம் ஆண்டு மின்உற்பத்தி தேவைகளை நிறைவேற்ற கட்டமைக்கப்பட்டது.தமிழ் நாட்டில் உள்ள முக்கிய நான்கு அனல்மின் நிலையங்களுள் ஒன்றான இது தமிழ்நாடு மின்சார வாரியத்தால் நிறுவப்பட்டது. தற்போது இந்த நிலையத்தின் முழு திறன் 450 மெகாவாட்டு ஆகும். இந்த நிலையத்திற்கு தேவையான நிலக்கரி எண்ணூர் துறைமுகத்தில் இறக்குமதி செய்யப்படுகிறது. எனினும், 1000 மெகாவாட்டு திறன் உலையின் கட்டுமான பணிகள் 2007இல் தொடங்கின. இந்நிலையத்தில் தற்போது இரண்டு 60 மெகாவாட் உலையும் மூன்று 110 மெகாவாட் உலையும் அமைந்துள்ளன. கூடுதலாக 500 மெகாவாட் உற்பத்தி உலை நிறுவ பரிந்துரைக்கபட்டு கட்டுமான பணிகள் தொடங்கபட்டன. இந்நிலையத்தின் மொத்த மதிப்பு 270 கோடி ரூபாய் ஆகும்.\n\nSection::::அம்சங்கள்.\nமாநிலத்தின் முக்கிய உற்பத்தி நிலையமாக திகழும் இதன் உற்பத்தி திறன் அண்மைய ஆண்டுகளில் மேம்படுத்தபட்டுள்ளது.\nதமிழ்நாடு மின் உற்பத்தி மற்றும் பகிர்மான கழகத்திடம் இருந்து பல விருதுகளை பெற்றுள்ளது. மேலும், கழிவுகளை சுத்திகரித்து முறையாக வெளியேற்ற சிறப்பு அமைப்புக்களை கொண்டுள்ளது.\n\nஇயக்கத்திற்கு தேவையான நிலக்கரி MCL (தல்கர் மற்றும் எல்பி பள்ளத்தாக்கு), ஒரிசா மற்றும் ECL, ரணிகஞ்சு , மேற்கு வங்காளம் ஆகிய இடங்களில் இருந்து பெறப்படுகிறது. 2008–2009 ஆண்டின் கொள்திறன் காரணி (plant load factor) 49.17 சதவிகிதம் ஆகும்.\n\nSection::::மேம்பாடுகள்.\nஎண்ணூர் மின் நிலையத்தில் மேம்படுத்தல் நடைபெறுகிறது. இங்கு சிறப்பு பொருளாதார மண்டலம் அமைப்பது குறித்து விவாதிக்கப்பட்டு வருகிறது. இந்த புதிய திட்டம் அண்மைய தொழில்நுட்பத்தை பயன்படுத்தி இந்நிலையத்தின் உற்பத்தியை பெருக்க வடிவமைக்கபட்டது. இத்திட்டத்தில் நுட்ப நடைமுறைபடுத்தல் பற்றியும் தெரிவிக்கப்பட்டுள்ளது. எனினும் அண்மைய வருடங்களில் தமிழ்நாட்டில் நிலவும் நிலக்கரி பற்றாக்குறையால், இந்நிலையத்திற்கு நிலக்கரி இறக்குமதி செய்யப்பட்டு பயன்படுத்தபடுகிறது.\n"}
{"id": "312854", "url": "https://ta.wikipedia.org/wiki?curid=312854", "title": "புரோக்சிமா செண்ட்டாரி பி", "text": "புரோக்சிமா செண்ட்டாரி பி\n\nபுரோக்சிமா செண்ட்டாரி பி (\"Proxima Centauri b\") அல்லது புரோக்சிமா பி (\"Proxima b\") என்பது நமது சூரியனுக்கு மிக அண்மையில் உள்ள புரோக்சிமா செண்ட்டாரி என்ற செங்குறு விண்மீனின் உயிரினங்களின் வாழ்தகமைப் பிரதேசத்தினுள் சுற்றி வரும் ஒரு புறக்கோள் ஆகும். இது புவியில் இருந்து கிட்டத்தட்ட 4.2 ஒளியாண்டுகள் (1.3 புடைநொடிகள், 40 திரில்லியன் கிமீ, அல்லது 25 திரில்லியன் மைல்கள்) தொலைவில் செண்ட்டாரசு விண்மீன் தொகுதியில் காணப்படுகிறது. இதுவரை அறியப்பட்ட புறக்கோள்களில் இதுவே நமது சூரியக் குடும்பத்திற்கு மிகக்கிட்டவாகவுள்ள புறக்கோளும், மிகக்கிட்டவாகவுள்ள வாழ்தகமைப் பிரதேசத்தில் உள்ள புறக்கோளும் ஆகும்.\n\n2016 ஆகத்து மாதத்தில், ஐரோப்பிய சதர்ன் வான்காணகம் இக்கோளைக் கண்டுபிடித்துள்ளதாக அறிவித்தது. \"அடுத்த சில நூற்றாண்டுகளில்\" இக்கோளுக்கு தானியங்கி விண்ணாய்வுப் பயணங்களை மேற்கொள்ளக்கூடியதாக இருக்கும் என ஆய்வாளர்கள் கருதுகின்றனர். ஆரைத்திசைவேக முறை மூலம், விண்மீனின் நிறமாலை வரிகளின் சுழற்சிமுறை டாப்ளர் பிறழ்ச்சியின் மூலம் ஆய்வாளர்கள் இப்புறக்கோளைக் கண்டுபிடித்துள்ளனர். இவ்வாய்வுகளின் படி, புவு குறித்தான இப்புறக்கோளின் வேகத்தின் கூறு கிட்டத்தட்ட 5 கிமீ/ம ஆகும்.\n\n"}
{"id": "312855", "url": "https://ta.wikipedia.org/wiki?curid=312855", "title": "அய்யனார் அருவி", "text": "அய்யனார் அருவி\n\nஅய்யனார் அருவி (\"Ayyanar Falls\") என்பது தமிழ்நாட்டின் விருதுநகர் மாவட்டம், இராஜபாளையம் நகரில் இருந்து 10 கிமீ (6.2 மைல்) மேற்கே அமைந்துள்ளது. இந்த அருவி மேற்குத் தொடர்ச்சி மலைப்பகுதியில் உள்ளது. இது வடகிழக்கு பருவ கால மழையில் நீர் பெறுகிறது. இராஜபாளையம் நகர மக்களின் குடிநீர் தேவையை நிறைவுசெய்கிறது.\n\nஇந்த அருவி இராஜபாளையம் பகுதியின் முதன்மை சுற்றுலா ஈர்ப்பு பகுதியாக உள்ளது. இது விருதுநகர் மாவட்டத்தின் கிழக்குப் பகுதி மக்களின் குறிப்பாக திருவில்லிபுத்தூர், சிவகாசி மக்களின் புகழ்பெற்ற சுற்றுலா தலமாக உள்ளது. இங்கு உள்ள வனப்பகுதி மலை ஏற்றத்தை விரும்புவர்களுக்கு நல்ல இடமாக உள்ளது. அருவிக்கு போகும் வழியில் உள்ள அணை நகரத்திற்கு தேவையான நீரை வழங்குகிறது.\n\nஇந்த அருவியைச் சூழ்ந்த மேற்குத் தொடர்ச்சி மலைப் பகுதியானது காட்டுயிர் ஒளிப்படக் கலைஞர்களுக்கு ஆர்வமூட்டும் இடமாக உள்ளது. இந்த அருவியானது இங்கு வாழும் காட்டு விலங்குகளான குரங்குகள், யானைகள், மான்கள், காட்டெருமைகள் ஆகியவற்றிர்கும் நீராதாரமாக விளங்குகிறது. இந்த அருவிக்கு \"அய்யனார்\" பெயர் வந்ததற்கு காரணம் இங்கு உள்ள சிறிய காட்டு அய்யனார் கோயிலாகும்.\n\nSection::::நீர்காத்த அய்யனார் கோயில்.\nஇந்த அருவிக்கு பெயர் வரக்காரணமான நீர்காத்த அய்யனார் கோயில் மேற்கு தொடர்ச்சி மலையடிவாரத்தில் இரண்டு ஆறுகளான பழையாறு, நீராறு ஆகியன சேருமிடத்தில் அமைந்துள்ளது. இந்தக் கோயில் 500 ஆண்டுகள் பழமை வாய்ந்தது. பக்தர்கள் தங்கள் குடும்பத்தின் பல்வேறு பிரச்சினைகளுக்கு தீர்வுகாண அய்யனாரை அணுகி வணங்குகின்றனர்.. பக்தர்கள் அய்யனாருக்கு அபிஷேகம் செய்து ஏழைகளுக்கு அன்னதானம் அளிக்கின்றனர்.\n\nSection::::அய்யனார் அருவியில் வெள்ளம்.\nஅய்யனார் அருவி சுற்றுலா பயணிகளை கவரும் இடமாக உள்ளது. இதனால் தினமும் ஏராளமான பயணிகள் இங்கு வருகின்றனர். மழைக் காலங்களில் ஏற்படும் திடீர் வெள்ளப்பெறுக்கால் மக்கள் கோயிலினுள் மாட்டிக் கொள்கின்றனர். அந்தச் சமயங்களில் இராஜபாளையத்தில் உள்ள தீயணைப்பு மீட்டுபுத் துறையினர் வந்து பயணிகளை மீட்டு ஆற்றைக் கடக்க உதவுகின்றனர். பெருமழைக் காலத்தில் அருவியில் குளிக்க அனுமதி வழங்கப்படுவதில்லை.\n\nSection::::நீர்த்தேக்கம்.\nஅய்யனார் அருவிக்கு செல்லும் வழியில் ஆறாவது மைல் அணை என்று அழைக்கப்படும் ஒரு நீர்த்தேக்கம் அமைந்துள்ளது. இந்த அணை இராஜபாளையம் நகரில் இருந்து ஆறு மைல தொலைவில் உள்ளதால் இவ்வாறு அழைக்கப்படுகிறது. இந்த நீர்தேக்கத்தின் முதன்மை நீர் ஆதாரமாக அய்யனார் அருவி உள்ளது. இந்த அணையில் தேக்கப்படும் நீர் ராஜபாளையம் நகரைச் சுற்றியுள்ள கிராம்ப் பகுதியின் பாசனத் தேவைக்கும், ராஜபாளையத்தில் வாழும் மக்களின் குடிநீருக்கும் முக்கிய ஆதாரமாக உள்ளது. இது ஒரு முக்கிய சுற்றுலா மையமாகவும் உள்ளது. இந்த நீர்தேக்கத்தில் ஒரு நீர்சுத்திகரிப்பு நிலையமும் அமைந்துள்ளது. இந்த அணைப்பகுதியில் குட்டிப்புலி போன்ற பல திரைப்படங்களின் படப்பிடிப்பு நடந்தது.\n\nSection::::சுற்றுலா.\nஅய்யனார் அருவிக்கு அருகில் உள்ள வானூர்தி நிலையம் மதுரை வானூர்தி நிலையமாகும். அய்யனார் அருவியைப் போன்ற பல அருவிகள் தமிழ்நாட்டின் தென் பகுதியில் உள்ளன. அய்யனார் அருவியைச் சுற்றி மற்ற சுற்றுலாத்தளங்களாக அய்யனார் கோவில், அருவி அருகே உள்ள அணை, ஸ்ரீவில்லிபுத்தூர், அய்யனார் கோயில் வனப் பகுதி, ஸ்ரீவல்லக்காட்டு கருப்பசாமி கோவில், சஞ்சீவி மலை, சென்பகத்தோப்பு நரைத்த அணில் வனவிலங்கு சரணாலயம் போன்றவை உள்ளன. அய்யனார் அருவியை ஒட்டி வாழும் மக்களின் வாழ்க்கைக்கு இங்கு நடைபெறும் சுற்றுலா உதவிகரமாக உள்ளது.\n"}
{"id": "312858", "url": "https://ta.wikipedia.org/wiki?curid=312858", "title": "பர்தீப் மோர்", "text": "பர்தீப் மோர்\n\nபர்தீப் மோர் \"(Pardeep Mor)\" ஓர் இந்திய தொழில்முறை வளைகோல் பந்தாட்ட வீரராவார். 1992 ஆம் ஆண்டு சூன் மாதம் 3 ஆம் தேதி இவர் பிறந்தார். பஞ்சாப் மாநிலத்தைச் சேர்ந்த இவர் பொதுவாக வளை கோல் பந்தாட்டத்தின் போது தடுப்பு ஆட்டக்காரராக களமிறங்கி விளையாடுவதில் நிபுணத்துவம் பெற்றவராவார்.\n\nSection::::சாதனைகள்.\nஇரியோ டி செனீரோவில் நடைபெற்ற 2016 கோடைகால ஒலிம்பிக் போட்டிகளில் ஆடவர் வளைகோல் பந்தாட்ட அணியில் இடம் பிடித்தார்.\n2015 ஆம் ஆண்டில் உள்நாட்டுப் போட்டிகளில் விளையாடுவதற்காக கலிங்கா இலேன்சர் நிறுவனம் இவரை $37,000 கொடுத்து ஏலத்தில் எடுத்தது. 16 அனைத்துலகப் போட்டிகளில் விளையாடியுள்ள இவர் கோல்கள் எதுவும் அடிக்கவில்லை. அரியானாவிலுள்ள சோனிபத்தில் அமைந்திருக்கும் இந்திய விளையாட்டு ஆணையத்தில் பர்தீப் மோர் ஒரு உறுப்பினர் ஆவார்.\n"}
{"id": "312866", "url": "https://ta.wikipedia.org/wiki?curid=312866", "title": "டெல்டா 2000", "text": "டெல்டா 2000\n\nடெல்டா 2000 தொடர் \"(Delta 2000 series)\" என்பவை அமெரிக்காவைச் சேர்ந்த எரிந்தழியும் ஏவூகல அமைப்பு வகை ஏவூர்திகளாகும். இந்த ஏவூர்திகளைப் பயன்படுத்தி 1974 மற்றும் 1981 ஆண்டுகளுக்கு இடைப்பட்ட காலத்தில் நாற்பத்தி நான்கு சுற்றுப்பாதை ஏவுதல்கள் நடைபெற்றன. டெல்டா குடும்ப வகை ஏவூர்திகளில் டெல்டா 2000 ஏவூர்தியும் ஒன்றாகும். நான்கு இலக்க எண் குறியீட்டைப் பயன்படுத்தி இவ்வகையின் மாறுபட்ட வகைகள் வேறுபடுத்தி அறியப்படுகின்றன.\n\nடெல்டா 1000, டெல்டா 2000 மற்றும் டெல்டா 3000 தொடர் ஏவுகல அமைப்புகள் நாசாவின் அப்போலோ திட்ட ஏவூர்திகளுக்கு முதல் மற்றும் இரண்டாம் கட்ட நிலைகளில் தேவையான அளவுக்குப் பயன்படுத்தப்பட்டன.\n\nதோர் ஏவுகணையின் நீட்சிவடிவமான நீள் தொட்டி தோர் அமைப்பே, டெல்டா தொடரின் முதற்கட்டம் ஆகும். இவ்வடிவத்திலிருந்த தொடக்கக்கால எம்.பி-3-III பொறியானது இராக்கெட்டைன் ஆர்.எசு-27 என்ற பொறி பொருத்தப்பட்டு இயக்கப்பட்டது. அமெரிக்க ஏவுகல வாகனமான சாட்டன் 1பி இல் சிற்சில மாற்றங்களுடன் பயன்படுத்தப்பட்ட எச்-1 பொறியே ஆர்.எசு-27 என்று மறு அடையாளமிடப்பட்டது. மேலேற்றும் உந்துகைச் சக்தியை அதிகரிக்கும் விதமாக திண்ம ஏவூர்தி உந்துகலங்களான காசுடர்-2 ஆற்றல் நிரப்பிகள் 3 அல்லது 9 எண்ணிக்கையில் இதனுடன் இணைக்கப்பட்டன. டெல்டா பி இரண்டாம் கட்டத்தில், அமெரிக்காவின் தி.ஆர்.டபிள்யூ நிறுவனத்தின் பொறியான தி.ஆர்.201 பொறி பயன்படுத்தப்பட்டது. நிலையான உந்துகை வெளியீட்டிற்காக கட்டமைக்கப்பட்ட நிலவுக்கூடு சரிவுப்பொறியே தி.ஆர்.201 பொறியாகும். உயர் மட்டங்கள் அடைவதை இலக்காகக் கொண்ட மூன்றுகட்ட கட்டமைப்பு தேவைப்படும் ஏவுதல்களில் தையோகால் சிடார்-37டி அல்லது 37-இ ஏவுப் பொறிகளைப் பயன்படுத்தின.\n\nகலிபோர்னியாவிலுள்ள வேண்டன்பெர்க் வான்படைத் தளத்தில் இருக்கும் விண்கல ஏவுவளாகம் 2டபிள்யூ வில் இருந்தும் கேப்கானவெரால் ஏவு வளாகம் 17 இன் இரண்டு ஏவுதளங்களில் இருந்தும் டெல்டா 2000 ஏவுகல அமைப்பு வகைகள் ஏவப்பட்டன. ஏவப்பட்ட நாற்பத்தி நான்கு ஏவுதல்களில் நாற்பத்தி மூன்று வெற்றிகரமாக ஏவப்பட்டன. 1974 ஆம் ஆண்டு சனவரி 19 இல் ஏவப்பட்ட முதலாவது ஏவல்தான் தோல்வியில் முடிந்த ஏவுதலாகும். இம்முயற்சியில் சிகைநெட் 2ஏ என்ற செயற்கைக்கோள் ஒரு பயனற்ற சுற்றுப்பாதையில் நிலைநிறுத்தப்பட்டது.ஒரு மின்னணு தொகுப்பு சுற்றுப் பலகையில் ஏற்பட்ட ஒரு குறுக்குச்சுற்றால் (இரண்டாம் நிலையில்) உயர்நிலைகள் விடுவிக்கப்பட்டன. செயற்கைக்கோளும் நிலையற்ற தாழ் சுற்றுப்பாதைக்குள் (96 x 3,406 km x 37.6 பாகை) செலுத்தப்பட்டதால் அது விரைவாக சிதைவுற்றது. தொடர்ந்து மேற்கொள்லப்பட்ட விசாரனையின் முடிவில், மின்சுற்றுப் பலகையில் தரக்குறைவான பூச்சு பூசப்பட்டதுதான் காரணமென்று தெரிவிக்கப்பட்டது.\n\n"}
{"id": "312881", "url": "https://ta.wikipedia.org/wiki?curid=312881", "title": "யுனைடெட் ஏர்லைன்சு 4", "text": "யுனைடெட் ஏர்லைன்சு 4\n\nயுனைடெட் ஏர்லைன்சு 4 (\"United Airlines Flight 4\") எனும் இது, 1935-ம் ஆண்டு அக்டோபர் 7-ம் நாளன்று, போயிங் 247D வகை வானூர்தி ஒன்று, அப்பயண திட்டப்படி ஐக்கிய அமெரிக்காவின் யூட்டா மாகாணத்திலுள்ள சால்ட் லேக் நகரம் என்னுமிடத்திலிருந்து, ஐக்கிய அமெரிக்காவின் மற்றொரு பகுதியான வயோமிங் மாநிலத்தின் தலைநகர் செயென் நகரை நோக்கி புறப்பட்டு இயங்கிக்கொண்டிருந்தது. அதிகாலை சுமார் 02:16 அல்லது 02:17 மணியளவில் செயென் நகர் தரைக் கட்டுப்பாட்டுக்குள் நுழைந்த அவ்வானூர்தி, அடுத்த சில நொடியில் (02:17-ல்) தகவல்தொடர்பு துண்டிக்கப்பட்டது. அந்நேரத்தில், வாநிலையும் ஏறக்குறைய வரம்பற்ற தெளிவாகவே காணப்பட்டுள்ளது. இந்நிலையில், விமானியின் பிழைக் காரணமாக வயோமிங் பிராந்திய கிழக்கு சில்வர் கிரவுன் பகுதியின் மூன்று மைல் (4.8 கிமீ) தொலைவில் நடந்த இவ்வானூர்தி விபத்தில், விமான சேவைப்பணியாளர்கள் மூவரும், பயணிகள் 9 பேர்களும் மொத்தமாக 12 பேர்களும் (பயணித்த அனைவரும்) பலியானார்கள்.\n"}
{"id": "312883", "url": "https://ta.wikipedia.org/wiki?curid=312883", "title": "கேத்தரின் அருவி", "text": "கேத்தரின் அருவி\n\nகேத்தரின் அருவி (\"Catherine Falls\") என்பது தமிழ்நாட்டின் நீலகிரி மாவட்டத்தில் உள்ள கோத்தகிரியில் உள்ள ஓர் இரட்டை அருவியாகும்.  இது மேட்டுப்பாளையம் சாலையிலிருந்து அரவேணு பிரிவு சாலையில் உள்ளது. கோத்தகிரியின் முதன்மையான சுற்றுலா தலமான இது, மிக உயரமான இடத்திலிருந்து தரையில் வந்து விழுகிறது. அருவி விழக்கூடிய மலை நீலகிரி மலைகளில் இரண்டாவது மிக உயர்ந்த இடமாக உள்ளது. இந்த அருவியின் உயரம் ஏறக்குறைய 250 அடி ஆகும். இந்த அருவிக்கு எம்.டி. கோக்பர்ன் என்பவரின் மனைவியின் பெயர் சூட்டப்பட்டதாக அறியப்படுகிறது. இவரால்தான் கோத்தகிரியில் காபி தோட்டம் அறிமுகப்படுத்தப்பட்டது என்று நம்பப்படுகிறது. கேத்தரின் அருவியின் பூர்வீக பெயர் \"கெட்டிஹாட ஹல்லா\" என்பதாகும். இதன் பொருள் டோல் ஆற்று அடிவாரம் என்பதாகும். இந்த அருவியை முழுமையாக பார்க்கவேண்டுமானால் டால்பின் மூக்கு என்ற இடத்தில் இருந்து பார்த்தால்தான் தெரியும், என்றாலும் ஒரு சாலையில் அருவியின் உச்சியை பார்ப்பது  சாத்தியம்.\n\n"}
{"id": "312889", "url": "https://ta.wikipedia.org/wiki?curid=312889", "title": "மணலூர் ஊராட்சி", "text": "மணலூர் ஊராட்சி\n\n"}
{"id": "312893", "url": "https://ta.wikipedia.org/wiki?curid=312893", "title": "பதிலித்தாய் முறை (நெறிப்படுத்தும்) சட்ட முன்வடிவு 2016", "text": "பதிலித்தாய் முறை (நெறிப்படுத்தும்) சட்ட முன்வடிவு 2016\n\nபதிலித்தாய் முறை (நெறிப்படுத்தும்) சட்ட முன்வடிவு 2016 (\"The Surrogacy (Regulation) Bill 2016\") என்பது இந்தியப் பெண்கள் பதிலித்தாய் முறையில் தவறாக உட்படுத்தப்பட்டு குழந்தைகள் பெறுவதைத்  தடை செய்வதைக் குறிக்கோளாகக் கொண்டதாகும். ஆணின் உயிரணுவையும், பெண்ணின் கருமுட்டையையும் சேர்த்து இன்னொரு கருப்பையில் வைத்து வளர்க்கும் முறையானது பதிலித்தாய் முறையாகும். குழந்தையின்மைக்கான  சிகிச்சையின் இறுதி முயற்சிகளில் இது ஒன்று. இச்சட்ட முன்வடிவிற்கு நடுவணரசு அமைச்சரவை ஆகத்து 24, 2016 அன்று ஒப்புதலளித்து உள்ளது. இச்சட்ட முன்வடிவு பதிலித்தாய் முறை வணிகமயமாக்கப் படுவதைத் தடை செய்கிறது.\n\nSection::::முகவுரை.\n2008 ஆம் ஆண்டு குசராத்து மாநிலம் அகமதாபாது நகரில் சப்பானிய ( Japanese) தம்பதி ஒன்று, பிரதி பென் மேத்தா என்னும் பெண்ணை பதிலித்தாயாக நியமித்து முன்பணம் செலுத்திவிட்டு சப்பான் சென்ற அந்த தம்பதியினர் குழந்தை பிறக்கும் முன்பே விவாக ரத்து செய்து கொண்டனர். பிறந்த குழந்தையை யாரிடம் கொடுப்பது என்ற சட்டச் சிக்கல் எழுந்து நாடு முழுவதும் விவாதப் பொருளாக மாறியது. தாய் குழந்தையை ஏற்றுக் கொள்ள மறுத்து விட்டார். குழந்தை எந்த நாட்டையும் சேராமல் குடியுரிமையின்மையாலும் சிக்கல் ஏற்பட்டது. நீதிமன்றம் குழந்தை ‘மாஞ்சி யமதாவை’ அதன் பாட்டியிடம் ஒப்படத்தது. குசராத்து உயர் நீதி மன்றம் இது குறித்து அரசு, சட்டம் இயற்ற வேண்டியதின் அவசரத்தையும் அவசியத்தையும் வலியுறுத்தியது.\n\n2012 ஆம் ஆண்டுஆசுத்திரேலிய தம்பதியர் ஒருவருக்கு ஒரு பதிலித்தாய் இரடைக்குழந்தைகளைப் பெற்றுக் கொடுத்தார். பெற்றோர் ஒரு குழந்தையை எடுத்துக் கொண்டு மற்றொரு குழந்தையை எக்காரணமுமின்றி நிராகரித்து விட்டனர்.\n\nசென்னையைச் சேர்ந்த ஒரு தாய் குழந்தையைப் பெற்றுக் கொடுத்தபின் பேசிய பணத்திலிருந்து பாதி பணம் மட்டுமே பெற்றுக் கொண்டார். மீதி தொகையை இடைத்தரகர் எடுத்துக் கொண்டார். இதன் காரணமாக அத்தாய் மிகவும் அவதியுற்றார்.\n\nபுது டில்லியில் ஒரு தனியார் மருத்துவ மனையில் சனவரி 29, 2014 அன்று   யுமா செர்பா என்னும் 26 வயதுப் பெண் முட்டை தானத்திற்காக அறுவை சிகித்சை செய்யப்படும் பொழுது உயிரிழந்தார்.\n\nசட்ட ஆணையம்  தமது 228 ஆம் அறிக்கையில் பதிலித் தாய் முறை வணிகமயமாக்கப்படுவதைத் தடை செய்து, தகுதி வாய்ந்த இந்தியப் பெற்றொர் மட்டும் சேவை மனப்பான்மையுடன் முன்வரும் பதிலித் தாய்மார்கள் மூலம் இம்முறையை அனுசரிக்கும் சட்டம் இயற்ற வேண்டும் என்று அரசிற்குப் பரிந்துரை செய்தது \n\n2002 ஆம் ஆண்டு பதிலித்தாய் முறையை வணிக நோக்கில் அனுமதித்த முதல் நாடாக இந்தியா இருந்தது. 2012 ஆம் ஆண்டு இந்தியா உலகளவில் பதிலித் தாய் முறையின் தலை நகரம் என்று பெயர் பெறும் அளவு வணிக நோக்கில் இம்முறை தவறாகச் செயல் படுத்தப் பட்டுள்ளது. ஆண்டொன்றிற்கு சுமார் 50 கோடி டாலர் இதில் புழங்கியது.என்று அனில் மல்கோத்ரா என்பவர் ‘All aboard for the fertlity express’ என்னும் அறிக்கையில் தெரிவித்துள்ளார்.\n\n"}
{"id": "312894", "url": "https://ta.wikipedia.org/wiki?curid=312894", "title": "காட்டேரி அருவி", "text": "காட்டேரி அருவி\n\nகாட்டேரி அருவி (\"Katary Falls\") என்பது தமிழ்நாட்டின் நீலகிரி மாவட்டத்தில், குன்னூரில் இருந்து ஏறக்குறைய 10 கி.மீ. தொலைவில் உள்ள ஒரு அருவியாகும். இந்த அருவி சுமார் 180  அடி உயரமானது. காட்டேரி அருவிதான் நீலகிரி மலையில் உள்ள மூன்றாவது உயரமான அருவியாகும். இந்த அருவியைக் காணவேண்டுமானால் நடந்துதான் செல்ல வேண்டும்..\n\nஇந்த அருவி இந்தியாவின் முதல் நீர் மின் ஆற்றல் நிலையமான, காட்டேரி  நீர்மின் அமைப்பின் தளத்தில் உள்ளது. \n\n"}
{"id": "312895", "url": "https://ta.wikipedia.org/wiki?curid=312895", "title": "காட்டேரி நீர்மின் நிலையம்", "text": "காட்டேரி நீர்மின் நிலையம்\n\nகடேரி நீர்மின் நிலையம் (\"Kateri (Katery) hydro electric power station\") என்பது தமிழ்நாட்டின்நீலகிரியில் உள்ள ஒரு நீர்மின் நிலையமாகும். இது ஒரு அணைத்  தொடர் ஆகும். மேலும் இந்த நீர்மின்நிலையம் நான்கு 125 கிலோவாட் மின்னாக்கிகள் மற்றும் ஒரு 500 கிலோவாட் மின்னாக்கியைக் கொண்டுள்ளது. இதுதான் இந்தியாவின் முதல் நீர்மின் ஆலை ஆகும்.\n\nSection::::பிற நீர்மின் நிலையங்கள்.\nநீலகிரி மாவட்டத்தில் உள்ள பிற நீர்மின் நிலையங்கள் பின்வருமாறு;\n\n"}
{"id": "312897", "url": "https://ta.wikipedia.org/wiki?curid=312897", "title": "கிழக்கிந்தியக் கம்பனி (பக்கவழி நெறிப்படுத்தல்)", "text": "கிழக்கிந்தியக் கம்பனி (பக்கவழி நெறிப்படுத்தல்)\n\nபிரித்தானிய கிழக்கிந்திய நிறுவனம் (1600-1874) என்பது பொதுவாகக் கிழக்கிந்தியக் கம்பனி (East India Company\") என அழைக்கப்படுகிறது.\n\nஇதனை விட பின்வருவனவும் கிழக்கிந்தியக் கம்பனி என அழைக்கப்படுகின்றன:\n\n"}
{"id": "312898", "url": "https://ta.wikipedia.org/wiki?curid=312898", "title": "கிளியூர் அருவி", "text": "கிளியூர் அருவி\n\nகிளியூர் அருவி (Kiliyur Falls) என்பது தமிழ்நாட்டின் கிழக்குத் தொடர்ச்சி மலைகளைச் சேர்ந்த சேர்வராயன் மலையில் உள்ள ஒரு அருவி ஆகும். ஏற்காடு ஏரி நிரம்பி வழியும்போது 300 அடி (91 மீட்டர்) உயரத்தில் இருந்து கிள்ளியூர் பள்ளத்தாக்கில் அருவியாக விழுகிறது.\n\nSection::::இடம்.\nஇந்த அருவி ஏற்காடு ஏரியில் இருந்து 2.5 கிமீ (1.6 மைல்) தொலைவில் அமைந்துள்ளது. வழியின் இறுதி 500 மீ (1,600 அடி) தொலைவு செப்பனிடப்படாத செங்குத்தான வழியைக் கொண்டுள்ளது. நீர் நிலைகளில் அதிகபட்சம் நீர் இருக்கும் போதும் பருவமழை நேரத்திலும் அருவியின் காட்சி சிறப்பாக இருக்கும். இந்த இடத்தைக் காண சிறந்த காலம் பருவமழை முடிந்தவுடன் ஆகும்.\n"}
{"id": "312904", "url": "https://ta.wikipedia.org/wiki?curid=312904", "title": "சத்யானந்தா சித்தர்", "text": "சத்யானந்தா சித்தர்\n\nசத்யானந்தா சித்தர் என்பவர் சென்னை நகரில் கிண்டியில் சமாதியடைந்த சித்தராவார். இவரை \"கோழிப்பீ சித்தர்\" எனவும் \"கோழிப்பீ சாமிகள்\" எனவும் அழைக்கின்றனர். இவர் சாய் பாபாவின் நண்பர் என்றும், வட இந்தியாவிலிருந்து இங்கு வந்தவர் என்றும் கூறப்படுகிறது.\n\nஇவர் இமயமலை போன்ற பல்வேறு தலங்களுக்குச் சென்றுவிட்டு தமிழகத்தல் திருவண்ணாமலைக்கு வந்துள்ளார். அங்கே சில காலம் தங்கியிருந்தவர் வில்வவனமாக இருந்த கிண்டியில் வந்து தங்கியுள்ளார். அவரது உயரமான உருவமும், ஜடாமுடியும் கண்ட மக்கள் அவரை வழிபட்டு வந்தனர்.\n\nலோகநாத முதலியார் என்பவர் இவருக்கு பணிவிடைகள் செய்து வந்துள்ளார். அவரது குடும்பத்தினர் கோழிப்பீ சாமிகளும், சாய் பாபாவும் இரவில் உரையாடுவதை கேட்டுள்ளார்கள்.\n\n1904 ஆம் ஆண்டு சத்யானந்தா சித்தர் ஜீவ சமாதியடைந்தார். அவரது விருப்படி பத்துக்கு பத்து அடிகள் அளவில் குழி தோண்டி அதனுள் சென்று சமாதி நிலை அடைந்தார். அவருக்கு அருகில் நண்பர் சாய் பாபாவிற்கு கோயில் எழுப்ப கோரிக்கை வைத்துள்ளார். தற்போது கிண்டியில் கோழிப்பீ சித்தர் சமாதிக்கு அருகே சாய் பாபா கோயில் அமைக்கப்பட்டுள்ளது.\n\n"}
{"id": "312910", "url": "https://ta.wikipedia.org/wiki?curid=312910", "title": "அண்ணாமலை சுவாமிகள்", "text": "அண்ணாமலை சுவாமிகள்\n\nஅண்ணாமலை சுவாமிகள் என்பவர் திருச்சுழிக்கு அருகே சமாதியடைந்த சித்தராவார். இவர் விருதுநகரைப் பூர்வீகமாகக் கொண்டவர். பொற்கொல்லர் சமூகத்தில் பிறந்தவர். இல்லறத்தையும், தொழிலையும் துறந்து துறவியாக ஆனார்.\n\nதிருச்சுழிக்கு அருகே பெ. புதுப்பட்டி என்ற ஊரில் ஒரு சோலையில் குடியிருந்தார். இவரைச் சுற்றி எப்போதும் உயிரினங்கள் இருந்து கொண்டே இருக்கும். காலையில் பறவைகள் இவரைத் தேடி வந்து உணவினைப் பெற்றுக் கொள்ளும். குழந்தைகளுக்கு அண்ணாமலை தரிசனத்தை காட்டுதல் போன்ற சித்துகளை செய்துள்ளார்.\n\nசமாதியாகும் முன்பு ஒரு லிங்கத்தினைப் பிரதிஸ்டை செய்து வழிபட்டுள்ளார். அவ்விடத்தில் தற்போது சிவாலயம் அமைக்கப்பட்டுள்ளது.\n"}
{"id": "312912", "url": "https://ta.wikipedia.org/wiki?curid=312912", "title": "ப. அர. சிறிஜேசு", "text": "ப. அர. சிறிஜேசு\n\nபரட்டு அரவீந்திரன் சிறிஜேசு (Parattu Raveendran Sreejesh) (மலையாளம்:പി. ആർ.ശ്രീജേഷ്) ஓர் இந்திய வளைதடிபந்தாட்ட வீரர். இவர் இந்தியத் தேசிய ஆடவர் வளைதடிபந்தாட்டக் குழுவில் இலக்குக் காவலராக விளங்குகிறார். இவர் அக்குழுவின் தலைவருமாவார். இந்திய வளைதடிபந்தாட்டக் குழுவில், உத்தரப்பிரதேச அணிகட்காக விளையாடுகிறார்.\n\n"}
{"id": "312915", "url": "https://ta.wikipedia.org/wiki?curid=312915", "title": "வந்தனா கடாரியா", "text": "வந்தனா கடாரியா\n\nவந்தனா கடாரியா (Vandana Kataria) (பிறப்பு: 15 ஏப்பிரல் 1992) ஓர் இந்திய மகளிர் வளைதடிபந்தாட்ட வீரர் ஆவார். இவர் இந்தியத் தேசிய மகளிர் வளைதடிபந்தாட்டக் குழுவில் களத்தில் முன்னணியாளராக விளங்குகிறார் .\n\n"}
{"id": "312916", "url": "https://ta.wikipedia.org/wiki?curid=312916", "title": "சின்னச் சீறா", "text": "சின்னச் சீறா\n\nசின்ன சீறா ஒரு இசுலாமியத் தமிழ்க் காப்பியம். இதனை இயற்றியவர் \"பனு அகுமது மரைக்காயர்\" ஆவார். இதில் நபிகள் நாயகத்தின் திருவாழ்வு முழுவதும் பாடப்பட்டுள்ளது. உமறுப் புலவர் இயற்றிய சீறாப்புராணத்தின் தொடர்ச்சியாகக் கிட்டத்தட்ட 30 ஆண்டுகளுக்குப் பிறகு எழுதப்பட்ட நூல் சின்ன சீறா.\n\nSection::::உள்ளடக்கம்.\nசின்ன சீறா, சீறாப் புராணத்தின் தொடர்ச்சியாக 30 படலங்களில் 1823 பாடல்ளைக் கொண்டுள்ளது. இதிலுள்ள உள்ள பாடல்கள் விருத்தப்பாவில் அமைந்தவை.\nஇந்நூலின் பாடல்கள் நபிகள் நாயகத்தின் வாழ்க்கையின் இறுதி ஆறு ஆண்டுகளின் நிகழ்வுகளைத் தருகின்றன. உமறுப் புலவரால் சீறாப் புராணத்தில் எழுதிப்படாத பகுதியைப் பனு அகுமது மரைக்காயர் இந்நூலில் நிறைவு செய்துள்ளார்.\n\nநபிகள் நாயகம் ஒன்பது பிறநாட்டு அரசர்கள் ஒன்பது பேரை இசுலாமியத்தில் சேருமாறு அழைத்தக் கடிதங்கள் குறித்து சின்னச் சீறாவில் காணப்படுகிறது. கைபர், ஹுனைன், தபூக் போர்கள், மக்காவின் வெற்றியும் அதற்குப் பிறகு அரபுநாடு இசுலாமியத்தில் இணைந்ததையும் இந்நூலில் பனு அகுமது மரைக்காயர் பாடியுள்ளார். நபிகள் நாயகம் இறையடி சேர்ந்ததுடன் சின்ன சீறா நிறைவு பெறுகிறது.\n\n"}
{"id": "312918", "url": "https://ta.wikipedia.org/wiki?curid=312918", "title": "1935 சபீனா சவோயா-மார்ச்செட்டி எஸ்.73 விபத்து", "text": "1935 சபீனா சவோயா-மார்ச்செட்டி எஸ்.73 விபத்து\n\n1935 சபீனா சவோயா-மார்ச்செட்டி எஸ்.73 விபத்து (\"1935 SABENA Savoia-Marchetti S.73 crash\") எனும் இவ்விபத்து, 1935-ம் ஆண்டு டிசம்பர் 10-ம் நாளன்று, சவோயா-மார்ச்செட்டி எஸ்.73 (\"Savoia-Marchetti S.73\") வகை வானூர்தி ஒன்று, இங்கிலாந்தின் சர்ரே (\"Surrey\") டட்ஸ்பீல்ட் (\"Tatsfield \") பிராந்தியத்தில், விமானிகள் பிழையின் காரணமாக விழுந்தது நொறுங்கியது. இவ்வானூர்தி விபத்தில், விமான சேவைப்பணியாளர்கள் இருவரும், பயணிகள் 9 பேர்களும் மொத்தமாக 11 பேர்கள் (பயணித்த அனைவரும்) பலியானார்கள்.\n"}
{"id": "312921", "url": "https://ta.wikipedia.org/wiki?curid=312921", "title": "1454", "text": "1454\n\n1454 (MCDLIV) பழைய யூலியன் நாட்காட்டியில் செவ்வாய்க்கிழமை ஆரம்பமான ஒரு சாதாரண ஆண்டாகும்.\n\n\n"}
{"id": "312926", "url": "https://ta.wikipedia.org/wiki?curid=312926", "title": "பரமஹம்ச ஓம்கார சுவாமிகள்", "text": "பரமஹம்ச ஓம்கார சுவாமிகள்\n\nபரமஹம்ச ஓம்கார சுவாமிகள் என்பவர் சென்னை மாவட்டம் கோடம்பாக்கத்தில் ஜீவ சமாதியடைந்துள்ள சித்தராவார்.\n\nSection::::வாழ்க்கை வரலாறு.\n1921ம் ஆண்டு ஜூன் மாதம் 10ம் நாள் வெங்கடராஜூ - அஸ்தி சுப்பம்மா தம்பதியினருக்கு இரண்டாம் மகனாகப் பிறந்தார். இவர் திருத்தணிக்கு அருகே தும்மலசருவு கண்டிரிகா என்ற கிராமத்தில் பிறந்தார். இவரது இயற்பெயர் செல்லராஜூ என்பதாகும். 1940களில் மாநில அரசுப் பணி மற்றும் மத்திய அரசுப் பணியில் இருந்தார். அப்போது ஞானோதயம் என்ற வார்த்தை குருவைத் தேடி ஞானம் பெற தூண்டியது.\n\nசண்முகாநந்தா எனும் குருவை கண்டு அவரிடம் சீடராக இருந்தார். குருவிடம் பிரணவ மந்திர உபதேசம் பெற்றார். 1949ம் ஆண்டு ஞானோதய மன்றத்தைத் தொடங்கினார். ஆங்கிலம், இந்தி, சமஸ்கிருதம், தெலுங்கு, தமிழ் ஆகியவற்றில் தேர்ச்சிப் பெற்றவர், இந்த மொழிகளில் தன்னுடைய அனுபவங்களையும் உபதேசங்களையும் நூல்களாக வெளியிட்டார். ஜீவ சமாதியடையும் நாளை மூன்று ஆண்டுகள் முன்பே அறிவித்தார். ஜீவ சமாதியடைய தமிழ அரசின் அனுமதியையும் பெற்றார். பின்பு அறிவித்தபடி 1967ம் ஆண்டு ஜனவரி மாதம் 11ம் நாள் அமாவாசையன்று அதிகாலை மூன்று மணிக்கு சமாதியடைந்தார்.\n\nSection::::சித்தர் ஜீவ சமாதி.\nஇவரது சமாதி கோடம்பாக்கத்தில் சாமியார் மடம் பேருந்து நிறுத்தத்தின் அருகே டாக்டர் சுப்பராயன் நகரில் முதல் தெருவில் உள்ளது. இதனை ஞானோதய ஆலயம் என்று அழைக்கின்றனர்.\n"}
{"id": "312928", "url": "https://ta.wikipedia.org/wiki?curid=312928", "title": "மௌனகுரு முத்துச்சாமி சுவாமிகள்", "text": "மௌனகுரு முத்துச்சாமி சுவாமிகள்\n\nமௌனகுரு முத்துச்சாமி சுவாமிகள் என்பது ம. ரெட்டியபட்டியில் சமாதியடைந்த சித்தராவார். இவர் பொற்கொல்லர் சமூகத்தை சேர்ந்தவர். ஞானத் தேடலுக்காக பொற்கொல்லர் தொழிலை மகன்களிடம் ஒப்படைத்துவிட்டு யோகப் பயிற்சிகளை செய்தார். ம. ரெட்டியபட்டியில் உள்ள கண்மாய்க் கரையில் ஆலமரத்தடியில் தியானம் செய்துள்ளார். அவ்விடத்திற்கு அருகே உள்ள மூதாட்டி தன்னுடைய தோட்டத்தில் ஒரு பங்கினை தானமாக தந்தார். அந்த இடத்தில் ஊர்மக்கள் குடிசை அமைத்து தந்தனர்.\n\nமக்களுக்கு திருநீறு தந்து ஆசி வழங்குவார். அந்த திருநீரே எல்லாவற்றுக்கும் மருந்துபோல மக்களின் பிணிகளைத் தீர்த்து. ஓர் நாள் தான் சமாதியடையும் நாளை பக்தர்களுக்கு தெரிவித்தார். 1938ம் ஆண்டு செப்டம்பர் மாதம் 23ம் நாள் வெள்ளிக் கிழமையன்று கிருஷ்ணபட்ச அமாவாசசையில் சமாதியடைந்தார். அன்று உத்திர நட்சத்திரமாகும். இந்த சமாதிப் பீடத்தில் சிவலிங்க பிரதிஸ்டை செய்து வழிபடுகின்றனர்.\n"}
{"id": "312929", "url": "https://ta.wikipedia.org/wiki?curid=312929", "title": "1455", "text": "1455\n\n1455 (MCDLV) பழைய யூலியன் நாட்காட்டியில் புதன்கிழமை ஆரம்பமான ஒரு சாதாரண ஆண்டாகும்.\n\n"}
{"id": "312931", "url": "https://ta.wikipedia.org/wiki?curid=312931", "title": "சாங்கு சித்த சிவலிங்க நாயனார்", "text": "சாங்கு சித்த சிவலிங்க நாயனார்\n\nசாங்கு சித்த சிவலிங்க நாயனார் என்பவர் சென்னை மாவட்டம் கிண்டியில் ஜீவசமாதியடைந்த சித்ராவார். இந்த சித்தர் நவகண்ட யோகத்தில் வல்லமை பெற்றவர்.\n\nஇவரது இயற்பெயர் சிவலிங்கம் என்பதாகும். மெய்ஞான நூல்களை கற்று வள்ளலாரிடம் சமையல் வேலையில் இணைந்தார். அவர் மூலமே ஞானம் பெற்று யோக கலையில் சித்தி பெற்றார். இரண்டடி உயரத்தில் தியானம் செய்தல், நவகண்ட யோகம் எனும் உடல் பாகங்களை கூறு போட்டு சிவபெருமானை நோக்கி யோகம் செய்தல் போன்ற யோகங்களை செய்தார்.\n\nஇவரது யோக வல்லமை பற்றி அறிந்த துரைமகனார் என்பவர் சித்தருக்கு கிண்டியில் சுப்பா காலனியில் இடம் கொடுத்தார். அங்கு பக்தர்களுக்கு பல்வேறு சித்துகளை செய்து அருளினார். தத்துவார்த்தம், பக்தி, சித்து, யோகம் போன்றவற்றை அறிந்திருந்தார். செப்புக் காசுகளை பொற்காசுகளாக மாற்றும் ரசவித்தை மூலமாக பொன்னாக பக்தர்களுக்கு தந்தார். அதை மறுப்பவர்களிடம் ஞான உபதேசம் செய்துள்ளார். சமாதி நிலையை அடையும் காலத்தினை முன்பே தெரிவித்து 1900ம் ஆண்டு ஜூலை 12ம் தேதி பவுர்ணமி நாளில் வியாழக்கிழமையன்று ஜீவசமாதியடைந்தார்.\n\nதற்போது இச்சமாதியில் சிவலிங்கம் வைத்து வழிபடுகின்றனர்.\n"}

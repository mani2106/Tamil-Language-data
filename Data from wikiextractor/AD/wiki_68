{"id": "323822", "url": "https://ta.wikipedia.org/wiki?curid=323822", "title": "காடி ஆடு", "text": "காடி ஆடு\n\nகாடி ஆடு என்பது இந்தியாவில் உள்ள ஒரு வளர்ப்பு செம்மறியாட்டு இனம் ஆகும். இவை இந்தியாவில் காணப்படும் எட்டு செம்மறி ஆட்டு இனங்களில் ஒன்றாகும். இவை இந்தியாவின் வட மிதவெப்ப காலநிலைப் பகுதிகளில் காணப்படுகின்றன. காடி ஆடுகள் அவற்றிடமிருந்து கிடைக்கும் கம்பளி தேவைகளுக்காக வளர்க்கப்படுகின்றன. . சிறிய உடலமைப்பைக் கொண்டது\nகுறிப்பாக ஜம்மு மாநிலத்தின் கிஸ்த்துவார், படார்வா பகுதிகளில் காணப்படுகின்றன.\nகுளிர்காலத்தில் இமாசலப்பிரதேசத்தின் குலுவாலி பகுதிகளிலும், கோடைக்காலத்தில் பிர்பாஞ்சல் மலைப்பகுதிகளிலும் படார் பகுதிகளிலும் வளர்க்கப்படுகின்றன.\n\nSection::::பண்புகள்.\nஇவை சிறிய உடலமைப்பைக் கொண்டவை. காடி ஆடுகளில் 10 - 15% ஆடுகளுக்கு மட்டுமே கொம்பு காணப்படும். இவற்றின் வால் சிறியதாகவும், மெல்லியதாகவும் இருக்கும். ஆடுகள் நடுத்தர அளவினதாகவும், சராசரி 26.5 கிலோ எடை கொண்டதாக இருக்கும். குட்டிகள் பிறந்த நேரத்தில் 2.5 கிலோ எடையுடன் இருக்கும். இவை அளவில் சிறியதாக இருந்தாலும் உறுதியானதாகவும், சரிவுகளில் நன்கு ஏறக்கூடியதாகவும் உள்ளன. இவற்றின் காதுகள் சிறியன. இவற்றின் உரோமங்கள் தரமானதாகவும் நீளமானதாகவும் இருக்கின்றன. உரோமங்கள் ஆண்டுக்கு மூன்றுமுறை வெட்டப்படுகின்றன (பிப்ரவரி, சூன் மற்றும் அக்டோபர்). ஆட்டில் ஆண்டுக்கு 1-1.5கி.கி ரோம‍ம் கிடைக்கின்றது. இதன் ரோமங்கள் கம்பளி விரிப்புகள், போர்வைகள் போன்றவை செய்யப் பயன்படுத்தப்படுகின்றன. பொதுவாக, இந்த இன ஆடுகள் வெள்ளை நிறத்தில் இருக்கும். அரிதாக சில காடி ஆடுகள் பழுப்பு மற்றும் கருப்பு கலந்து காணப்படுகின்றன. \n"}
{"id": "323827", "url": "https://ta.wikipedia.org/wiki?curid=323827", "title": "வேட்கை", "text": "வேட்கை\n\nவேட்கை (\"Appetite\") உணவு உண்பதற்கான வேட்கையாகும்; இது சிலநேரங்களில் பசியாலும் ஏற்படுவதுண்டு. பசியற்றபோதிலும் சுவைமிக்க உணவுகள் வேட்கையைத் தூண்டக்கூடும். அனைத்து உயிரிய உயிரினங்களிலும் வேட்கை நிலவுகின்றது. வளர்சிதை மாற்றத் தேவைகளுக்கேற்ப உணவு உட்கொள்வதைச் சீர்படுத்த வேட்கை பயனாகின்றது. செரிமானக் குழாய், கொழுப்பிழையம், மனித மூளை இவற்றிடையேயான நெருங்கிய கூட்டிணைவு மூலம் இது கட்டுப்படுத்தப்படுகின்றது. வேட்கை ஒவ்வொருவரின் நடத்தையுடனும் நெருங்கிய தொடர்புள்ளதாக உள்ளது. மனவழுத்தத்தினால் வேட்கையின் அளவு கூடுவதும் உணவு உண்பது அதிகரிப்பதும் வழமையாகும். குறைவான வேட்கையுணர்வு பசியின்மை எனவும், கூடிய வேட்கையுணர்வு மிகுபசி (அல்லது \"அதிணேவு\") எனவும் அறியப்படுகின்றன. கட்டுப்பாடற்ற வேட்கை பசியற்ற உளநோய், மிகுதியாக உண்டு வாந்தியெடுத்தல், (bulimia nervosa), உடல் மெலிவுச் சீர்கேடு, மீதூண், மிகை உண்ணல் குறைபாடு ஆகியவற்றிற்கு காரணமாக அமைகின்றது.\n\nSection::::உடலியக்கக் காரணிகள்.\nவெற்று வயற்றுடன் இருக்கும் போது உண்ணல் துவங்குவதாக கேனன்,வாசுபர்ன் என்பவர்கள் (1912) முன்மொழிந்தனர். வெற்று வயிற்றின் சுவர்கள் ஒன்றுடன் ஒன்று உரசுவதால் பொதுவாக \"பசி கூர்வலி\" என்று பொதுவாக அறியப்படும் வலியை ஏற்படுத்துவதாக அவர்கள் பரிந்துரைத்தனர். இருப்பினும் அறுவை சிகிச்சை மூலம் வயிறு நீக்கப்பட்ட நோயாளிகளுக்கும் பசி கூர்வலி ஏற்படுவதால் இது காரணமல்ல என இங்கில்பிங்கர் நிறுவினார் (1944). (புற்றுநோய் அல்லது பெரும் வயிற்றுப் புண் காரணமாக இவர்களது வயிறு நீக்கப்பட்டு உணவுக்குழல் நேரடியாக சிறுகுடலுடன் இணைக்கப்பட்டிருந்தன.) வயிறில்லாததால் இந்த நோயாளிகள் அடிக்கடி உணவு உட்கொள்ள வேண்டியிருந்தாலும் அவர்களது பசியுணர்வும் திருப்தியுணர்வும் வழமையாகவே இருந்தது.\n\nஉடலின் ஊட்டச்சத்துக்களின் சேமிப்புக் குறையும் போது பசி ஏற்படுவதாக கருதப்பட்டது. நமது உயிரணுக்களுக்கான முதன்மை உணவாக குளோகோசும் (சர்க்கரை) கொழுப்பமிலங்களும் உள்ளன. செரிமானத் தொகுப்பில் உணவிருப்பின் இந்த ஊட்டச்சத்துக்கள் குருதியில் உறிஞ்சப்பட்டு உயிரணுக்களுக்கு வழங்கப்படுகின்றன. ஆனால் சில நேரங்களில் செரிமானத் தொகுதி வெறுமையடைகின்றது; ஒவ்வொருநாள் காலையிலும் நாம் எழுந்திருக்கும்போது இத்தொகுதியில் உணவு எதுவும் இருக்காது. இவ்வாறு வெறுமையடையும்போது உடலின் உயிரணுக்களுக்கு உணவுவழங்க இந்த ஊட்டச்சத்துக்கள் எங்காவது சேமிக்கப்பட்டிருக்க வேண்டும். உண்மையில் இரண்டு சேமிப்பகங்கள் உள்ளன: குறுங்காலத்திற்கு ஒன்றும் நெடுங்காலத்திற்கும் ஒன்றுமாக இரண்டுள்ளன. குறுங்கால சேமிப்பகம் மாவுச்சத்தையும் நெடுங்கால சேமிப்பகம் கொழுப்பையும் சேமிக்கின்றன.\n\nதனிநபரின் வேட்கைத் தூண்டலுக்கு பல காரணிகள் அடையாளப்படுத்தப்பட்டுள்ளன. இவற்றில் முதன்மையானவை பாலினமும் வயதும் ஆகும்; பெண்களுக்கு ஆண்களை விட வேட்கை தணிதல் கூடுதலாக உள்ளது, வயது ஏற ஏற வேட்கை குறைகின்றது. புகைப்பழக்கம் உள்ளவர்களும் சினைமுட்டை வெளியேற்றும் பெண்களும் குறைவான வேட்கை உணர்வை உணர்கின்றனர்.\n"}
{"id": "323832", "url": "https://ta.wikipedia.org/wiki?curid=323832", "title": "திருவிடைமருதூர் ரிசிபுரீசுவரர் கோயில்", "text": "திருவிடைமருதூர் ரிசிபுரீசுவரர் கோயில்\n\nதிருவிடைமருதூர் ரிசிபுரீசுவரர் கோயில் தஞ்சாவூர் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் திருவிடைமருதூரில் அமைந்துள்ளது.\n\nSection::::இறைவன், இறைவி.\nஇங்குள்ள மூலவர் ரிசிபுரீசுவரர் ஆவார். இறைவி ஞானாம்பிகை.\n\nSection::::சிறப்பு.\nபட்டினத்தார், பத்ரகிரியார், வரகுணபாண்டியன், விக்கிரமசோழன் உள்ளிட்டோர் இக்கோயிலுக்கு திருப்பணி செய்துள்ளனர். அகத்தியர், காசிபர், கௌதம முனிவர், கௌசிக முனிவர் உள்ளிட்ட பலர் வழிபட்ட கோயிலாகும். இக்கோயிலில் விநாயகர், முருகப்பெருமான், குபேரன்ரே, மகாலட்சுமி, சண்டிகேசுவரர் உள்ளிட்டோர் உள்ளனர். இங்குள்ள நந்திதேவர் செவிகளில் திரவம் வழியும் நிலையில் சிறப்பாகக் கூறப்படுகிறது.\n\nSection::::குடமுழுக்கு.\n4 மார்ச் 2012 அன்று இக்கோயிலின் குடமுழுக்கு நடைபெற்றுள்ளது.\n"}
{"id": "323836", "url": "https://ta.wikipedia.org/wiki?curid=323836", "title": "நுவேவா எசிஜா", "text": "நுவேவா எசிஜா\n\nநுவேவா எசிஜா (Nueva Ecija) என்பது பிலிப்பீன்சின் லூசோனின், மத்திய லூசோன் பிராந்தியத்தில் அமைந்துள்ள ஏழு மாகாணங்களில் ஒன்றாகும். இதன் தலைநகரம் மலோலொஸ் ஆகும். இது 1801 ஆம் ஆண்டில் ஸ்தாபிக்கப்பட்டது. இம்மாகாணத்தில் 849 கிராமங்களும், 27 மாநகராட்சிகளும் உள்ளன. இதன் தற்போதைய மாகாண சபை ஆளுநர் \"க்சாரினா உமாலி\" (Czarina Umali) ஆவார். இதன் மொத்த நிலப்பரப்பளவு 5,751.33 சதுர கிலோமீற்றர்கள் ஆகும். 2015 ஆம் ஆண்டின் சனத்தொகைக் கணக்கெடுப்புக்கு அமைவாக நுவேவா எசிஜா மாகாணத்தின் சனத்தொகை 2,151,461 ஆகும்.\nமேலும் பிலிப்பீன்சில் காணப்படும் 81 மாகாணங்களில், மொத்த நிலப்பரப்பளவின் அடிப்படையில் இம்மாகாணம் 12ஆம் மாகாணமாகவும் சனத்தொகையின் அடிப்படையில் 10ஆம் மாகாணமாகவும் காணப்படுகின்றது. அத்துடன் இம்மாகாணத்தில் இலோகானோ, தகலாகு, ஆங்கிலம் உள்ளடங்கலாக ஐந்து பிரதான மொழிகள் பேசப்படுகின்றன. இங்கு 77.8% தகாலாகு மக்கள் வாழ்கின்றனர். இம்மாகாணத்தின் சனத்தொகை அடர்த்தி ஒரு சதுர கிலோ மீற்றருக்கு 370 மக்கள் என்பதாகும். மேலும் சனத்தொகை அடர்த்தியின் அடிப்படையில் இது 81 பிலிப்பீனிய மாகாணங்களில் 16ஆம் மாகாணம் ஆகும்.\n"}
{"id": "323838", "url": "https://ta.wikipedia.org/wiki?curid=323838", "title": "ந. மணிமொழியன்", "text": "ந. மணிமொழியன்\n\nந. மணிமொழியன் (மார்ச் 25, 1945 - நவம்பர் 13, 2016) தமிழறிஞரும், தொழிலதிபரும் ஆவார். இவர் உலகத் திருக்குறள் பேரவையின் செயலாளராகப் பணியாற்றியவர்.\n\nSection::::இளமைக் காலம்.\nந. மணிமொழியன் 1945ஆம் ஆண்டு மார்ச் மாதம் 25ந்தேதி தமிழ்நாட்டில் உள்ள இராமநாதபுரம் மாவட்டம் கொட்டகுடி எனும் கிராமத்தில் ஆன்மிகச் செல்வர் சா.ம.பெரி.நடராசன் திருமதி சௌந்தரம்மாள் தம்பதியருக்கு மூத்தமகனாக பிறந்தார். மணிமொழியன் தம் தந்தையார் கொட்டகுடியில் உருவாக்கிய ஆரம்ப பாடசாலையில் 1ஆம் வகுப்பு முதல் 5ஆம் வகுப்பு வரை பயின்றார். தொடர்ந்து காரைக்குடி முத்துக் கருப்பன் விசாலாட்சி நகராட்சி பள்ளியில் மேல்நிலைக் கல்வி பயின்றார். காரைக்குடி அழகப்பா கலைக்கல்லூரியில் பயின்று பொருளாதாரத்தில் இளங்கலைப் பட்டமும், திருச்சி ஜமால் முகமது கல்லூரியில் பொருளாதாரத்தில் முதுகலைப் பட்டமும் பெற்றார்.\n\nSection::::குடும்பம்.\nமணிமொழியன் தனது 25ஆம் வயதில் கமலாதேவியை திருமணம் செய்து கொண்டார். இவர்களுக்கு இரண்டு பெண்கள், இரண்டு ஆண்கள் என நான்கு பிள்ளைகள் உள்ளனர்.\n\nSection::::ஆற்றிய பணிகள்.\nதனது பணிக்காலத்தில் அயராது உழைக்கும் பழக்கம் கொண்டிருந்த மணிமொழியனார் பல்வேறு பணிகளை ஆற்றியிருந்தார். அவற்றில் குறிப்பிடும்படியானவை.\n\n•     சென்னை வீ.கே.கே. ஹோட்டல்ஸ் பிரைவேட் லிமிட்டின் நிர்வாக இயக்குநர்\n\n•     சென்னை மீனாட்சி கிருஷ்ணன் பாலிடெக்னிக்கின் நிர்வாக அறங்காவலர்\n\n•     மதுரை வீ.கே.கே.சேரிட்டீஸ் குழுவின் நிர்வாக அறங்காவலர்\n\n•     மதுரையில் வீ.கே.கே. பிளே குரூப் மெட்ரிகுலேஷன் மேல்நிலைப் பள்ளியின் நிர்வாக அறங்காவலர்\n\n•     மதுரை சியாமளா ப்ரசிங் மெட்டல்பான்ட்ஸ் பிரைவேட் லிமிடட்டின் தலைவர்\n\n•     மதுரை எம்.ஜி.எஸ் பேக்ஸ் பிரைவேட் லிமிடெட் குழுவின் தலைவர்\n\n•     மதுரையில் பாரத் ஸ்கௌட்ஸ் அன்ட் கைட்ஸ் மாநிலத் தலைவராக பணியாற்றினார்.\n\n•     தமிழ்நாடு ஆயிர வைசியர் சங்கத்தின் நிரந்தர மாநிலத் தலைவராக 31 ஆண்டுகள் பணியாற்றியவர்.\n\n•     மதுரை காமராசர் பல்கலைக் கழகத்தின் செனட் உறுப்பினராகவும் துணைவேந்தர் தேர்வுக்குழுவின் உறுப்பினராகவும் இருந்தார்.\n\n•     தொழிலதிபர், தமிழ் ஆர்வலர், திருக்குறள் செம்மல் எனும் எல்லைகளைத் தாண்டி தெய்வீகத் திருப்பணிகளிலும் ஆன்மிக அருட்பணிகளிலும் ந.மணிமொழியனார் மிகுந்த ஈடுபாடு கொண்டிருந்தார்.\n\nமலேசியா, சிங்கப்பூர், கிழக்கு ஆசிய நாடுகளுக்கு திருக்குறள் பரப்பும் பயணங்களை மேற்கொண்டார். அமெரிக்காவில் உள்ள தமிழ்நாடு அறக்கட்டளை சார்பாக அமெரிக்கா, கனடா, இலண்டன், மத்திய கிழக்கு நாடுகள் ஆகியவற்றுக்குப் பயணித்து உரையாற்றியிருக்கிறார். பாரிஸ் கம்பன் கழகம் அழைப்பினை ஏற்று லண்டன், பிரான்சு நாடுகளிலும் மலேசியா நாட்டிலும் உலகத் திருக்குறள் பேரவையின் கிளைகளைத் தொடங்கி வைத்து (20 செப்டம்பர்) 2012ல் சிறப்புரையாற்றினார்.\n\nஉலகத் திருக்குறள் பேரவையின் சர்வதேச முதன்மை பொதுச் செயலாளராக 30 ஆண்டுகள் செய்தார்.\n\n\n"}
{"id": "323840", "url": "https://ta.wikipedia.org/wiki?curid=323840", "title": "மேற்கு வளர்ச்சி பிராந்தியம், நேபாளம்", "text": "மேற்கு வளர்ச்சி பிராந்தியம், நேபாளம்\n\nமேற்கு வளர்ச்சி பிராந்தியம் (Western Development Region) (நேபாள மொழி: पश्चिमाञ्चल विकास क्षेत्र, பஸ்ச்சிமாஞ்சல்), தெற்காசியாவின் நேபாளத்தின் சமூக, பொருளாதார, கல்வி வளர்ச்சிக்காக நேபாளத்தை ஐந்து வளர்ச்சி பிராந்தியங்களாகப் பிரிக்கப்பட்டுள்ளது. அதில் மேற்கு வளர்ச்சி பிராந்தியம், நேபாளத்தின் மத்திய மேற்கு நிலப்பகுதிகளைக் கொண்டுள்ளது. மேற்கு வளர்ச்சி பிராந்தியத்தின் நிர்வாகத் தலைமையிடம், கண்டகி மண்டலத்தில் அமைந்த காஸ்கி மாவட்டத்தில் உள்ள பொக்காரா நகரம் ஆகும்.\n\nSection::::மக்கள் தொகையியல்.\n29,398 சதுர கிலோ மீட்டர் பரப்பளவு கொண்ட மேற்கு பிராந்தியத்தின் மக்கள் தொகை, 2011-ஆம் ஆண்டின் மக்கள் தொகை கணக்கெடுப்பின் படி 49,26,765 ஆக உள்ளது. மக்கள் தொகை அடர்த்தி ஒரு சதுர கிலோ மீட்டர் பரப்பளவில் 167.59 நபர்கள் என்ற அளவில் உள்ளது. பல்வேறு மொழிகள் பேசும் இன மக்களைக் கொண்டுள்ள மேற்கு வளர்ச்சி பிராந்தியத்தில், நேபாள மொழி, அவதி மொழி, லிம்பு மொழி, ராஜ்பன்சி, நேவாரி மொழி, ராய் மொழி, தமாங் மொழி, மஹர் மொழி, செபாங் மொழி, சுனுவார் மொழி மற்றும் திபெத்திய மொழிகள் பேசப்படுகிறது. மேற்கு பிராந்தியத்தின் வடக்கின் இமயமலைப் பகுதிகளில் திபெத்தியர்கள் மற்றும் உள்ளூர் மலைவாழ் பழங்குடி மக்கள் வாழ்கின்றனர்.\n\nSection::::புவியியல் மற்றும் தட்ப வெப்பம்.\nSection::::புவியியல்.\nநேபாளத்தின் புவியியல் அமைப்புப் படி, 29,398 சதுர கிலோ மீட்டர் பரப்பளவு கொண்ட மேற்கு பிராந்தியத்தின் தெற்கில் தராய் சமவெளி, நடுவில் மலைப்பாங்கான பகுதி, வடக்கில் இமயமலைப் பகுதி என மூன்றாக வகைப்படுத்தப்பட்டுள்ள்து. மேற்கு பிராந்தியத்தின் வடக்கில் இமயமலையில் பனி படர்ந்த தவளகிரி, தாமோதர், பேனி, தாப்லே, கணேஷ் மலைத் தொடர்கள் அமைந்துள்ளது. \nகண்டகி ஆறு, திரிசூலி ஆறுகள் இப்பிராந்தியத்தின் முக்கிய ஆறுகளாம்.\n\nSection::::தட்ப வெப்பம்.\nமேற்கு பிராந்தியத்தின் தட்ப வெப்பம் கீழ் வெப்ப மண்டலம், மேல் வெப்ப மண்டலம், மிதவெப்ப வளையம், மிதமான காலநிலை, மான்ட்டேன் #ஆல்ப்ஸ்மலைத் தாழ்வாரத்திற்குரிய காலநிலை, துருவப் பகுதிப் பாலைவன காலநிலை, வெண்பனி படர்ந்த பகுதிகள் என ஏழு நிலைகளில் காணப்படுகிறது. \n\nSection::::எல்லைகள்.\nமேற்கு பிராந்தியம் வடக்கில் சீனாவின் திபத் தன்னாட்சிப் பகுதியும், கிழக்கில் மத்திய வளர்ச்சி பிராந்தியமும், தெற்கில் இந்தியாவின் உத்தரப் பிரதேச மாநிலமும், மேற்கில் மத்திய வளர்ச்சி பிராந்தியமும் எல்லைகளாகக் கொண்டது.\nSection::::நிர்வாக அமைப்பு.\nநிர்வாக வசதிக்காக மேற்கு வளர்ச்சி பிராந்தியம் தவளகிரி மண்டலம், கண்டகி மண்டலம் மற்றும் லும்பினி மண்டலம் என மூன்றாகப் பிரிக்கப்பட்டுள்ளது. இம்மூன்று மண்டலங்களில் கோர்க்கா மாவட்டம், காஸ்கி மாவட்டம், லம்ஜுங் மாவட்டம், சியாங்ஜா மாவட்டம், தனஹு மாவட்டம், மனாங் மாவட்டம், கபிலவஸ்து மாவட்டம், நவல்பராசி மாவட்டம், ரூபந்தேஹி மாவட்டம், அர்காகாஞ்சி மாவட்டம், குல்மி மாவட்டம், பால்பா மாவட்டம், பாகலுங் மாவட்டம், மியாக்தி மாவட்டம், பர்பத் மாவட்டம் மற்றும் முஸ்தாங் மாவட்டம் என பதினாறு மாவட்டங்கள் உள்ளது.\n\nSection::::சிறப்புகள்.\nமேற்கு பிராந்தியத்தின் வடக்கில் உள்ள இமயமலை பகுதியில் அன்னபூர்ணா (8,091 மீட்டர்கள்), தவளகிரி (8,167 மீட்டர்கள்) போன்ற உயரமான மலைகள் அமைந்துள்ளது.\n\n\n"}
{"id": "323847", "url": "https://ta.wikipedia.org/wiki?curid=323847", "title": "பம்பங்கா", "text": "பம்பங்கா\n\nபம்பங்கா (Pampanga) என்பது பிலிப்பீன்சின் லூசோனின், மத்திய லூசோன் பிராந்தியத்தில் அமைந்துள்ள ஏழு மாகாணங்களில் ஒன்றாகும். இதன் தலைநகரம் சன் பெர்னான்டோ ஆகும். இது 1571 ஆம் ஆண்டில் ஸ்தாபிக்கப்பட்டது. \n\nஇம்மாகாணத்தில் 505 கிராமங்களும், 19 மாநகராட்சிகளும் உள்ளன. இதன் தற்போதைய மாகாண சபை ஆளுநர் \"லிலியா ஜி. பினெடா\" (Lilia G. Pineda) ஆவார். இதன் மொத்த நிலப்பரப்பளவு 2,002.2 சதுர கிலோமீற்றர்கள் ஆகும். 2015 ஆம் ஆண்டின் சனத்தொகைக் கணக்கெடுப்புக்கு அமைவாக பம்பங்கா மாகாணத்தின் சனத்தொகை 2,198,110 ஆகும்.\nமேலும் பிலிப்பீன்சில் காணப்படும் 81 மாகாணங்களில், மொத்த நிலப்பரப்பளவின் அடிப்படையில் இம்மாகாணம் 61ஆம் மாகாணமாகவும் சனத்தொகையின் அடிப்படையில் 9ஆம் மாகாணமாகவும் காணப்படுகின்றது. அத்துடன் இம்மாகாணத்தில் இலோகானோ, தகலாகு, ஆங்கிலம் உள்ளடங்கலாக ஐந்து பிரதான மொழிகள் பேசப்படுகின்றன. இங்கு 78% கம்மன்பங்கன் இன மக்கள் வாழ்கின்றனர். இம்மாகாணத்தின் சனத்தொகை அடர்த்தி ஒரு சதுர கிலோ மீற்றருக்கு 1,100 மக்கள் என்பதாகும். மேலும் சனத்தொகை அடர்த்தியின் அடிப்படையில் இது 81 பிலிப்பீனிய மாகாணங்களில் 05ஆம் மாகாணம் ஆகும்.\n"}
{"id": "323849", "url": "https://ta.wikipedia.org/wiki?curid=323849", "title": "டார்லாக்", "text": "டார்லாக்\n\nடார்லாக் (Tarlac) என்பது பிலிப்பீன்சின் லூசோனின், மத்திய லூசோன் பிராந்தியத்தில் அமைந்துள்ள ஏழு மாகாணங்களில் ஒன்றாகும். இதன் தலைநகரம் டார்லாக் நகரம் ஆகும். இது 1872 ஆம் ஆண்டில் ஸ்தாபிக்கப்பட்டது. இம்மாகாணத்தில் 511 கிராமங்களும், 17 மாநகராட்சிகளும் உள்ளன. இதன் தற்போதைய மாகாண சபை ஆளுநர் \"சுசன் யப்-சுலிட்\" (Susan Yap-Sulit) ஆவார். இதன் மொத்த நிலப்பரப்பளவு 3,053.6 சதுர கிலோமீற்றர்கள் ஆகும். 2015 ஆம் ஆண்டின் சனத்தொகைக் கணக்கெடுப்புக்கு அமைவாக டார்லாக் மாகாணத்தின் சனத்தொகை 1,366,027 ஆகும்.\nமேலும் பிலிப்பீன்சில் காணப்படும் 81 மாகாணங்களில், மொத்த நிலப்பரப்பளவின் அடிப்படையில் இம்மாகாணம் 45ஆம் மாகாணமாகவும் சனத்தொகையின் அடிப்படையில் 18ஆம் மாகாணமாகவும் காணப்படுகின்றது. அத்துடன் இம்மாகாணத்தில் இலோகானோ, தகலாகு, ஆங்கிலம், கப்பம்பங்கன் உள்ளடங்கலாக ஐந்து பிரதான மொழிகள் பேசப்படுகின்றன. இம்மாகாணத்தின் சனத்தொகை அடர்த்தி ஒரு சதுர கிலோ மீற்றருக்கு 450 மக்கள் என்பதாகும். மேலும் சனத்தொகை அடர்த்தியின் அடிப்படையில் இது 81 பிலிப்பீனிய மாகாணங்களில் 13ஆம் மாகாணம் ஆகும்.\n"}
{"id": "323851", "url": "https://ta.wikipedia.org/wiki?curid=323851", "title": "புகிட்னொன்", "text": "புகிட்னொன்\n\nபுகிட்னொன் (Bukidnon) என்பது பிலிப்பீன்சின் லூசோனின், வடக்கு மின்டனவுப் பிராந்தியத்தில் அமைந்துள்ள ஐந்து மாகாணங்களில் ஒன்றாகும். இதன் தலைநகரம் மலேபலே ஆகும். இது 1914 ஆம் ஆண்டில் ஸ்தாபிக்கப்பட்டது.இதன் தற்போதைய மாகாண சபை ஆளுநர் \"ஜோச் மரியாபார். சுபிரி. ஜேஆர்.\" (Jose Maria R. Zubiri, Jr.) ஆவார். இதன் மொத்த நிலப்பரப்பளவு 10,498.59 சதுர கிலோமீற்றர்கள் ஆகும். 2015 ஆம் ஆண்டின் சனத்தொகைக் கணக்கெடுப்புக்கு அமைவாக புகிட்னொன் மாகாணத்தின் சனத்தொகை 1,415,226 ஆகும்.\nமேலும் பிலிப்பீன்சில் காணப்படும் 81 மாகாணங்களில், மொத்த நிலப்பரப்பளவின் அடிப்படையில் இம்மாகாணம் 3ஆம் மாகாணமாகவும் சனத்தொகையின் அடிப்படையில் 16ஆம் மாகாணமாகவும் காணப்படுகின்றது. இம்மாகாணத்தின் சனத்தொகை அடர்த்தி ஒரு சதுர கிலோ மீற்றருக்கு 130 மக்கள் என்பதாகும். மேலும் சனத்தொகை அடர்த்தியின் அடிப்படையில் இது 81 பிலிப்பீனிய மாகாணங்களில் 61ஆம் மாகாணம் ஆகும். அத்துடன் இம்மாகாணத்தில் பிலிப்பினோ ஆங்கிலம் உள்ளடங்கலாக ஆறு பிரதான மொழிகள் பேசப்படுகின்றன. \nஇம்மாகாணத்தில் 464 கிராமங்களும், 20 மாநகராட்சிகளும் உள்ளன. \n"}
{"id": "323853", "url": "https://ta.wikipedia.org/wiki?curid=323853", "title": "தூரமேற்கு வளர்ச்சி பிராந்தியம், நேபாளம்", "text": "தூரமேற்கு வளர்ச்சி பிராந்தியம், நேபாளம்\n\nதூரமேற்கு வளர்ச்சி பிராந்தியம் (Far-Western Development Region) (நேபாளி: सुदुर पश्चिमाञ्चल विकास क्षेत्र, \"சுதுர் பஸ்ச்சிமாஞ்சல் விகாஸ் சேத்திரம்) தெற்காசியாவின் நேபாளத்தின் ஐந்து வளர்ச்சி பிராந்தியங்களில் ஒன்றாகும். இப்பிராந்தியம் நேபாளத்தின் மேற்குப் பகுதியின் கடைகோடியில் அமைந்துள்ளது. தூர மேற்கு பிராந்தியத்தின் நிர்வாகத் தலைமையிடம் சேத்தி மண்டலத்தில் உள்ள டோட்டி மாவட்டத்தின் திப்பயால் சில்காதி நகரம் ஆகும்.\n\nSection::::பிராந்திய எல்லைகள்.\nதூர மேற்கு வளர்ச்சி பிராந்தியத்தின் வடக்கில் சீனாவின் திபெத் தன்னாட்சி பகுதியும், கிழக்கில் மத்தியமேற்கு வளர்ச்சி பிராந்தியமும், தெற்கில் இந்தியாவின் உத்தரப் பிரதேசம், மேற்கில் இந்தியாவின் உத்தராகண்ட் மாநிலம் எல்லைகளாக அமைந்துள்ளது.\n\nSection::::நிர்வாகப் பிரிவுகள்.\nதூர மேற்கு வளர்ச்சி பிராந்தியத்தின் நிர்வாக வசதிக்காக ஒன்பது மாவட்டங்களை மகாகாளி மண்டலம் மற்றும் சேத்தி மண்டலம் என இரண்டு மண்டலங்களில் இணைத்துள்ளனர்.\nமகாகாளி மண்டலத்தில் கஞ்சன்பூர் மாவட்டம், டடேல்துரா மாவட்டம், பைத்தடி மாவட்டம், தார்ச்சுலா மாவட்டம் என நான்கு மாவட்டங்களும், சேத்தி மண்டலத்தில் கைலாலீ மாவட்டம், அச்சாம் மாவட்டம், டோட்டி மாவட்டம், பஜாங் மாவட்டம் மற்றும் பாசூரா மாவட்டம் என ஐந்து மாவட்டங்களும் அமைந்துள்ளது.\n\nSection::::மக்கள் தொகையியல்.\n19,539 சதுர கிலோ மீட்டர் கொண்ட தூர மேற்கு பிராந்தியத்தின் மக்கள் தொகை, 2011ஆம் ஆண்டு மக்கள் தொகை கணக்கெடுப்பின் படி, இவ்வளர்ச்சி பிராந்தியத்தின் மக்கள் தொகை 25,52,517 ஆக உள்ளது. தூர மேற்கு வளர்ச்சி பிராந்தியத்தில் தோத்தியாளி மொழி, தாரு மொழி, குமாவானி மொழிகள் அதிகம் பேசப்படுகிறது. நேபாளத் தலைநகரான காட்மாண்டு நகரத்திலிருந்து தொலைதூரத்தில் அமைந்த தூர மேற்கு வளர்ச்சி பிராந்தியம் சமூக, பொருளாதார, கல்வி, வேலை வாய்ப்புகளில் மிகவும் பின் தங்கியதாக உள்ளது. இப்பிராந்திய மக்களில் 44% மலைப்பாங்கான பகுதிகளிலும், 49% மக்கள் இமயமலையிலும் வாழ்கின்றனர். சமவெளிகள் அற்ற இப்பிராந்தியத்தில் வேளாண்மைத் தொழில் செய்ய வாய்ப்பு இல்லை.\n\n"}
{"id": "323855", "url": "https://ta.wikipedia.org/wiki?curid=323855", "title": "கமிகுயின்", "text": "கமிகுயின்\n\nகமிகுயின் (Camiguin) என்பது பிலிப்பீன்சின் லூசோனின், வடக்கு மின்டனவுப் பிராந்தியத்தில் அமைந்துள்ள ஐந்து மாகாணங்களில் ஒன்றாகும். இது 1965 ஆம் ஆண்டில் ஸ்தாபிக்கப்பட்டது. தலைநகரம் மம்பஜாவோ ஆகும். இதன் தற்போதைய மாகாண சபை ஆளுநர் \"ஜூர்டின் ஜீசஸ் எம். ரொமுவல்டோ\" (Jurdin Jesus M. Romualdo) ஆவார். இதன் மொத்த நிலப்பரப்பளவு 237.95 சதுர கிலோமீற்றர்கள் ஆகும். 2015 ஆம் ஆண்டின் சனத்தொகைக் கணக்கெடுப்புக்கு அமைவாக கமிகுயின் மாகாணத்தின் சனத்தொகை 88,478 ஆகும்.\nமேலும் பிலிப்பீன்சில் காணப்படும் 81 மாகாணங்களில், மொத்த நிலப்பரப்பளவின் அடிப்படையில் இம்மாகாணம் 80ஆம் மாகாணமாகவும் சனத்தொகையின் அடிப்படையில் 80ஆம் மாகாணமாகவும் காணப்படுகின்றது. இம்மாகாணத்தின் சனத்தொகை அடர்த்தி ஒரு சதுர கிலோ மீற்றருக்கு 370மக்கள் என்பதாகும். மேலும் சனத்தொகை அடர்த்தியின் அடிப்படையில் இது 81 பிலிப்பீனிய மாகாணங்களில் 17ஆம் மாகாணம் ஆகும். அத்துடன் இம்மாகாணத்தில் பிலிப்பினோ ஆங்கிலம் உள்ளடங்கலாக ஐந்து பிரதான மொழிகள் பேசப்படுகின்றன. \nஇம்மாகாணத்தில் 58 கிராமங்களும், 05 மாநகராட்சிகளும் உள்ளன. \n"}
{"id": "323857", "url": "https://ta.wikipedia.org/wiki?curid=323857", "title": "லனாவோ டெல் நோர்டே", "text": "லனாவோ டெல் நோர்டே\n\nலனாவோ டெல்நோ ர்டே (Lanao del Norte) என்பது பிலிப்பீன்சின் மின்டனவின், வடக்கு மின்டனவுப் பிராந்தியத்தில் அமைந்துள்ள ஐந்து மாகாணங்களில் ஒன்றாகும். இது 1959 ஆம் ஆண்டில் ஸ்தாபிக்கப்பட்டது. இதன்த லைநகரம் துபொத் ஆகும். இதன் தற்போதைய மாகாண சபை ஆளுநர் \"இமெல்டாபங்ங்கிங் சியூ. டிமபொரோ\" (Imelda \"Angging\" Q. Dimaporo) ஆவார். இதன் மொத்த நிலப்பரப்பளவு 3,346.57 சதுர கிலோமீற்றர்கள் ஆகும். 2015 ஆம் ஆண்டின் சனத்தொகைக் கணக்கெடுப்புக்கு அமைவாக லனாவோ டெல்நோ ர்டே மாகாணத்தின் சனத்தொகை 676,395 ஆகும்.\nமேலும் பிலிப்பீன்சில் காணப்படும் 81 மாகாணங்களில், மொத்த நிலப்பரப்பளவின் அடிப்படையில் இம்மாகாணம் 40ஆம் மாகாணமாகவும் சனத்தொகையின் அடிப்படையில் 43ஆம் மாகாணமாகவும் காணப்படுகின்றது. இம்மாகாணத்தின் சனத்தொகை அடர்த்தி ஒரு சதுர கிலோ மீற்றருக்கு 200 மக்கள் என்பதாகும். மேலும் சனத்தொகை அடர்த்தியின் அடிப்படையில் இது 81 பிலிப்பீனிய மாகாணங்களில் 46ஆம் மாகாணம் ஆகும். அத்துடன் இம்மாகாணத்தில் பிலிப்பினோ ஆங்கிலம் உள்ளடங்கலாக ஐந்து பிரதான மொழிகள் பேசப்படுகின்றன. \nஇம்மாகாணத்தில் 462 கிராமங்களும், 22 மாநகராட்சிகளும் உள்ளன. \n"}
{"id": "323859", "url": "https://ta.wikipedia.org/wiki?curid=323859", "title": "மிசாமீஸ் ஒக்சிடென்டல்", "text": "மிசாமீஸ் ஒக்சிடென்டல்\n\nமிசாமீஸ் ஒக்சிடென்டல் (Misamis Occidental) என்பது பிலிப்பீன்சின் மின்டனவின், வடக்கு மின்டனவுப் பிராந்தியத்தில் அமைந்துள்ள ஐந்து மாகாணங்களில் ஒன்றாகும். இது 1959 ஆம் ஆண்டில் ஸ்தாபிக்கப்பட்டது. இதன் தலைநகரம் ஒரோகுயெட்டா ஆகும். இதன் தற்போதைய மாகாண சபை ஆளுநர் \"ஹெர்மினியா எம் ரமைரோ\" (Herminia M. Ramiro) ஆவார். இதன் மொத்த நிலப்பரப்பளவு 2,055.22 சதுர கிலோமீற்றர்கள் ஆகும். 2015 ஆம் ஆண்டின் சனத்தொகைக் கணக்கெடுப்புக்கு அமைவாக மிசாமீஸ் ஒக்சிடென்டல் மாகாணத்தின் சனத்தொகை 602,126 ஆகும்.\nமேலும் பிலிப்பீன்சில் காணப்படும் 81 மாகாணங்களில், மொத்த நிலப்பரப்பளவின் அடிப்படையில் இம்மாகாணம் 60ஆம் மாகாணமாகவும் சனத்தொகையின் அடிப்படையில் 47ஆம் மாகாணமாகவும் காணப்படுகின்றது. இம்மாகாணத்தின் சனத்தொகை அடர்த்தி ஒரு சதுர கிலோ மீற்றருக்கு 290 மக்கள் என்பதாகும். மேலும் சனத்தொகை அடர்த்தியின் அடிப்படையில் இது 81 பிலிப்பீனிய மாகாணங்களில் 26ஆம் மாகாணம் ஆகும். அத்துடன் இம்மாகாணத்தில் பிலிப்பினோ ஆங்கிலம் உள்ளடங்கலாக ஐந்து பிரதான மொழிகள் பேசப்படுகின்றன. \nஇம்மாகாணத்தில் 462 கிராமங்களும், 22 மாநகராட்சிகளும் உள்ளன. \n"}
{"id": "323861", "url": "https://ta.wikipedia.org/wiki?curid=323861", "title": "கிப்புட்ஸ்", "text": "கிப்புட்ஸ்\n\nகிப்புட்ஸ் (Kibbutz) என்பது விவசாயத்தை அடிப்படையாகக் கொண்ட இசுரேலில் காணப்படும் திட்டக் குமுகம் ஆகும். இசுரேலில் ஸ்தாபிக்கப்பட்ட முதலாவது கிப்புட்ஸ் டெகானியா ஆகும். இது 1909 ஆம் ஆண்டில் ஸ்தாபிக்கப்பட்டது. இங்கு சாதாரண தாவரங்கள், கைத்தொழிற் தாவரங்கள் மற்றும் உயர் தர வர்த்தகத் தாவரங்கள் நாட்டப்படுகின்றன. 2010 இல் 270 கிப்புட்ஸ் இஸ்ரேலில் இருந்தன. 2010 ஆம் ஆண்டில் இசுரேலின் கைத்தொழிலில் இவை 9% ஆன பங்கை ஆற்றியதுடன் இக்கிப்புட்ஸ்கள் நாட்டின் இராணுவத் துறையிலும் வளர்ச்சியை ஏற்படுத்தியுள்ளன. பொதுவாக இத்திட்டக் குமுகங்கள் மதம் சார்ந்தவையாகவும் காணப்பட்டன.\n"}
{"id": "323863", "url": "https://ta.wikipedia.org/wiki?curid=323863", "title": "கிளிநொச்சி கல்வி வலயம்", "text": "கிளிநொச்சி கல்வி வலயம்\n\nகிளிநொச்சி கல்வி வலயம் (Kilinochchi educational zone) இலங்கை கல்வி அமைச்சின் கீழ் இயங்கி வரும் ஓர் கல்வி வலயம் ஆகும். இது இலங்கையின் வட மாகாணத்தில் அமைந்துள்ள 12 கல்வி வலயங்களில் ஒன்றாகத் திகழ்கின்றது. இக்கல்வி வலயம் தனக்கு உட்பட்ட பிரதேசத்தில் உள்ள பாடசாலைகளைப் பரிபாலித்தல், நிர்வகித்தல் போன்ற செயற்பாடுகளை மேற்கொண்டு வருகின்றது. மேலும் பரீட்சைகள் நடாத்துதல், ஆசிரியர், அதிபர்களை நியமித்தல் போன்ற செயற்பாடுகளையும் இக்கல்வி வலயமே மேற்கொண்டு வருகின்றது. இக்கல்வி வலயத்தில் கண்டாவளை, பளை, பூநகரி, கரைச்சி என நான்கு கல்விக் கோட்டங்கள் அமைந்துள்ளன. மேலும் இலங்கையின் நிருவாக மாவட்டமான கிளிநொச்சியில் அமைந்துள்ள ஒரேயொரு கல்வி வலயம் இதுவே ஆகும். இதன் தற்போதைய பணிப்பாளர் திரு. கே. முருகவேள் ஆவார்.\n"}
{"id": "323865", "url": "https://ta.wikipedia.org/wiki?curid=323865", "title": "முல்லைத்தீவு கல்வி வலயம்", "text": "முல்லைத்தீவு கல்வி வலயம்\n\nமுல்லைத்தீவு கல்வி வலயம் (Mullaiththivu educational zone) இலங்கை கல்வி அமைச்சின் கீழ் இயங்கி வரும் ஓர் கல்வி வலயம் ஆகும். இது இலங்கையின் வட மாகாணத்தில் அமைந்துள்ள 12 கல்வி வலயங்களில் ஒன்றாகத் திகழ்கின்றது. இக்கல்வி வலயம் தனக்கு உட்பட்ட பிரதேசத்தில் உள்ள பாடசாலைகளைப் பரிபாலித்தல், நிர்வகித்தல் போன்ற செயற்பாடுகளை மேற்கொண்டு வருகின்றது. மேலும் பரீட்சைகள் நடாத்துதல், ஆசிரியர், அதிபர்களை நியமித்தல் போன்ற செயற்பாடுகளையும் இக்கல்வி வலயமே மேற்கொண்டு வருகின்றது. இக்கல்வி வலயத்தில் புதுக்குடியிருப்பு, முல்லைத்தீவு என இரண்டு கல்விக் கோட்டங்கள் அமைந்துள்ளன. மேலும் இலங்கையின் நிருவாக மாவட்டமான முல்லைத்தீவில் அமைந்துள்ள இரு கல்வி வலயங்களில் இதுவும் ஒன்று ஆகும். மற்றையது துணுக்காய் கல்வி வலயம் ஆகும். இதன் தற்போதைய பணிப்பாளர் திருமதி. உ. முனீஸ்வரன் ஆவார்.\n"}
{"id": "323867", "url": "https://ta.wikipedia.org/wiki?curid=323867", "title": "துணுக்காய் கல்வி வலயம்", "text": "துணுக்காய் கல்வி வலயம்\n\nதுணுக்காய் கல்வி வலயம் (Thunukkai educational zone) இலங்கை கல்வி அமைச்சின் கீழ் இயங்கி வரும் ஓர் கல்வி வலயம் ஆகும். இது இலங்கையின் வட மாகாணத்தில் அமைந்துள்ள 12 கல்வி வலயங்களில் ஒன்றாகத் திகழ்கின்றது. இக்கல்வி வலயம் தனக்கு உட்பட்ட பிரதேசத்தில் உள்ள பாடசாலைகளைப் பரிபாலித்தல், நிர்வகித்தல் போன்ற செயற்பாடுகளை மேற்கொண்டு வருகின்றது. மேலும் பரீட்சைகள் நடாத்துதல், ஆசிரியர், அதிபர்களை நியமித்தல் போன்ற செயற்பாடுகளையும் இக்கல்வி வலயமே மேற்கொண்டு வருகின்றது. இக்கல்வி வலயத்தில் பாண்டியன்குளம், ஒட்டுசுட்டான், துணுக்காய் என மூன்று கல்விக் கோட்டங்கள் அமைந்துள்ளன. மேலும் இலங்கையின் நிருவாக மாவட்டமான முல்லைத்தீவில் அமைந்துள்ள இரு கல்வி வலயங்களில் இதுவும் ஒன்று ஆகும். மற்றையது முல்லைத்தீவு கல்வி வலயம் ஆகும். இதன் தற்போதைய பணிப்பாளர் திரு. பி. ரவிச்சந்திரன் ஆவார்.\n"}
{"id": "323869", "url": "https://ta.wikipedia.org/wiki?curid=323869", "title": "வவுனியா வடக்கு கல்வி வலயம்", "text": "வவுனியா வடக்கு கல்வி வலயம்\n\nவவுனியா வடக்கு கல்வி வலயம் (Vavuniya North educational zone) இலங்கையின் கல்வி அமைச்சின் கீழ் இயங்கி வரும் ஓர் கல்வி வலயம் ஆகும். இது இலங்கையின் வட மாகாணத்தில் அமைந்துள்ள 12 கல்வி வலயங்களில் ஒன்றாகத் திகழ்கின்றது. இக்கல்வி வலயம் தனக்கு உட்பட்ட பிரதேசத்தில் உள்ள பாடசாலைகளைப் பரிபாலித்தல், நிர்வகித்தல் போன்ற செயற்பாடுகளை மேற்கொண்டு வருகின்றது. மேலும் பரீட்சைகள் நடாத்துதல், ஆசிரியர், அதிபர்களை நியமித்தல் போன்ற செயற்பாடுகளையும் இக்கல்வி வலயமே மேற்கொண்டு வருகின்றது. மேலும் இலங்கையின் நிருவாக மாவட்டமான வவுனியாவில் அமைந்துள்ள இரு கல்வி வலயங்களில் இதுவும் ஒன்று ஆகும். மற்றையது வவுனியா தெற்கு கல்வி வலயம் ஆகும். \n"}
{"id": "323871", "url": "https://ta.wikipedia.org/wiki?curid=323871", "title": "வவுனியா தெற்கு கல்வி வலயம்", "text": "வவுனியா தெற்கு கல்வி வலயம்\n\nவவுனியா தெற்கு கல்வி வலயம் (Vavuniya South educational zone) இலங்கையின் கல்வி அமைச்சின் கீழ் இயங்கி வரும் ஓர் கல்வி வலயம் ஆகும். இது இலங்கையின் வட மாகாணத்தில் அமைந்துள்ள 12 கல்வி வலயங்களில் ஒன்றாகத் திகழ்கின்றது. இக்கல்வி வலயம் தனக்கு உட்பட்ட பிரதேசத்தில் உள்ள பாடசாலைகளைப் பரிபாலித்தல், நிர்வகித்தல் போன்ற செயற்பாடுகளை மேற்கொண்டு வருகின்றது. மேலும் பரீட்சைகள் நடாத்துதல், ஆசிரியர், அதிபர்களை நியமித்தல் போன்ற செயற்பாடுகளையும் இக்கல்வி வலயமே மேற்கொண்டு வருகின்றது. மேலும் இலங்கையின் நிருவாக மாவட்டமான வவுனியாவில் அமைந்துள்ள இரு கல்வி வலயங்களில் இதுவும் ஒன்று ஆகும். மற்றையது வவுனியா வடக்கு கல்வி வலயம் ஆகும். \n"}
{"id": "323875", "url": "https://ta.wikipedia.org/wiki?curid=323875", "title": "மடு கல்வி வலயம்", "text": "மடு கல்வி வலயம்\n\nமடு கல்வி வலயம் (Madhu educational zone) என்பது இலங்கையின் கல்வி அமைச்சின் கீழ் இயங்கி வரும் ஓர் கல்வி வலயம் ஆகும். இது இலங்கையின் வட மாகாணத்தில் அமைந்துள்ள 12 கல்வி வலயங்களில் ஒன்றாகத் திகழ்கின்றது. இக்கல்வி வலயம் தனக்கு உட்பட்ட பிரதேசத்தில் உள்ள பாடசாலைகளைப் பரிபாலித்தல், நிர்வகித்தல் போன்ற செயற்பாடுகளை மேற்கொண்டு வருகின்றது. மேலும் பரீட்சைகள் நடாத்துதல், ஆசிரியர், அதிபர்களை நியமித்தல் போன்ற செயற்பாடுகளையும் இக்கல்வி வலயமே மேற்கொண்டு வருகின்றது. மேலும் இலங்கையின் நிருவாக மாவட்டமான மன்னார் மாவட்டத்தில் அமைந்துள்ள இரு கல்வி வலயங்களில் இதுவும் ஒன்று ஆகும். மற்றையது மன்னார் கல்வி வலயம் ஆகும். \n"}
{"id": "323876", "url": "https://ta.wikipedia.org/wiki?curid=323876", "title": "மன்னார் கல்வி வலயம்", "text": "மன்னார் கல்வி வலயம்\n\nமன்னார் கல்வி வலயம் (Mannar educational zone) இலங்கையின் கல்வி அமைச்சின் கீழ் இயங்கி வரும் ஓர் கல்வி வலயம் ஆகும். இது இலங்கையின் வட மாகாணத்தில் அமைந்துள்ள 12 கல்வி வலயங்களில் ஒன்றாகத் திகழ்கின்றது. இக்கல்வி வலயம் தனக்கு உட்பட்ட பிரதேசத்தில் உள்ள பாடசாலைகளைப் பரிபாலித்தல், நிர்வகித்தல் போன்ற செயற்பாடுகளை மேற்கொண்டு வருகின்றது. மேலும் பரீட்சைகள் நடாத்துதல், ஆசிரியர், அதிபர்களை நியமித்தல் போன்ற செயற்பாடுகளையும் இக்கல்வி வலயமே மேற்கொண்டு வருகின்றது. மேலும் இலங்கையின் நிருவாக மாவட்டமான மன்னார் மாவட்டத்தில் அமைந்துள்ள இரு கல்வி வலயங்களில் இதுவும் ஒன்று ஆகும். மற்றையது மடு கல்வி வலயம் ஆகும். \n"}
{"id": "323881", "url": "https://ta.wikipedia.org/wiki?curid=323881", "title": "பற்பிரிகை", "text": "பற்பிரிகை\n\nபற்பிரிகை (Dental extraction) அல்லது \"பல் பிடுங்குதல்\" என்பது பற்தாங்கிகளில் அல்லது பற்சிற்றறைகளில் (Sockets) இருந்து பல்லை பிரித்து எடுத்தலைக் குறிக்கும். சாதாரண பல் மருத்துவர் பொதுவாகச் செய்கின்ற வேலைகளில் பற்பிரிகையும் ஒன்றாகும். பற்களை அடைக்க முடியாது போகும் போது, சொத்தை ஏற்படும் போதும், பற்கள் முறியும் போதும், பல்வலி ஏற்பட்டு முதிர்ச்சி அடையும் சந்தர்ப்பத்திலும் பற்பிரிகை செய்யப்படுகின்றது. நோயாளியின் வாய்ப்பகுதியை விறைக்கச் செய்த பின் பற்பிரிகை செய்யப்படுகின்றது. பற்பயம் எனும் நோயை உடையோர் இச்சிக்கசை செய்யவே அதிகம் பயப்படுகின்றனர்.\n"}
{"id": "323883", "url": "https://ta.wikipedia.org/wiki?curid=323883", "title": "மக்ரா ஆடு", "text": "மக்ரா ஆடு\n\nமக்ரா செம்மறியாடு (Magra sheep) என்பது இந்தியாவில் காணப்படும் ஒரு செம்மறி ஆட்டு இனமாகும். இவை பிக்கனேரி சொக்கலா அல்லது சக்ரி என்றும் அழைக்கப்படுகின்றன. இவை ராஜஸ்தான் மாநிலத்தின் பிகானேர் மாவட்டம், நாகவுர் மாவட்டம், ஜெய்சால்மர் சுரு ஆகிய மாவட்டங்களில் காணப்படுகிறன. என்றாலும், இந்த ஆடுகளில் கலப்பில்லாத தூய ஆடுகள் பிகானீர் மாவட்டத்தின் கிழக்கு மற்றும் தெற்குப் பகுதிகளில் மட்டும் காணப்படுகின்றன. இந்த ஆடுகள் மட்டுமே பளபளக்கும் கம்பள கம்பளியைத் தரும் இனம் என அறியப்படுகிறது. மக்ரா ஆடுகளின் மிக முக்கியமான திரிபு ஆட்டு மந்தைகள் பிகானீரை சுற்றியுள்ள ஒரு சில கிராமங்களில் மட்டுமே காணலாம் இது மிகவும் வெள்ளையானதாகவும் பளபளக்கும் ரோமங்களைக் கொண்டதாகவும் உள்ளது. இந்த இனத்தை மேம்படுத்துவதை நோக்கமாகக் கொண்ட ஒரு வளர்ப்பு திட்டம் தீட்டப்பட்டுள்ளது. பிகானீர் வளர்ப்பவர்கள், கம்பளி வணிகர்கள், தொழிலதிபர்கள் போன்றோர் இந்த இன செம்மறிகளின் எண்ணிக்கை வேகமாக வீழ்ச்சியடைந்து வருவது குறித்து கவலைப்படுகின்றனர். மேலும், பிற பகுதிகளில் உள்ள வேற்று ஆடுகளுடன் கலப்பு ஏற்படுவதால் இந்த ஆடுகளின் தனித்தன்மை பாதிக்கப்பட்டு இனத்தூய்மையான ஆடுகளின் எண்ணிக்கை குறையும் நிலை ஏற்பட்டுள்ளது. \n"}
{"id": "323886", "url": "https://ta.wikipedia.org/wiki?curid=323886", "title": "மார்வாரி ஆடு", "text": "மார்வாரி ஆடு\n\nமார்வாரி ஆடு என்பது இந்தியாவில் உள்ள ஒரு செம்மறியாட்டு இனமாகும். மார்வாரி ஆடு என்ற பெயர் அது உருவான பகுதியில் இருந்து தோன்றியது. இந்த இன ஆடுகள் கருப்புத் தலை பாரசீக ஆடுகளை ஒத்திருக்கிறது என்றாலும், அந்த பாரசீக ஆடுகளைவிட சிறியதாகவும் மற்றும் நல்ல ரோம‍ம் உடையதாக உள்ளது. இவை ராஜஸ்தானின் அஜ்மீர் மாவட்டம், ஜோத்பூர் மாவட்டம், ஜலோரி, நாகாவன் மாவட்டம் உதய்பூர் மாவட்டம் பார்மேர் மாவட்டம் போன்ற மாவட்டங்களில் இருந்து குஜராத்தின் ஜியோரியா பகுதி வரை பரவியுள்ளது. இந்த இன ஆடுகள் ரோம எடை மற்றும் கம்பளத் தரத் தேர்வு போன்றவற்றால் மேம்படுத்தப்பட்டு வருகிறன. \nSection::::விளக்கம்.\nஇவை நீளமான கால்களையும், கருமையான முகத்தையும், அதில் பெரிய மூக்கினையும் கொண்டதாக இருக்கும். இவற்றின்\nவால் குட்டையாகவும், கூர்மையாகவும் காணப்படும்.\n"}
{"id": "323888", "url": "https://ta.wikipedia.org/wiki?curid=323888", "title": "ஆர்த்தர் எடிங்டன்", "text": "ஆர்த்தர் எடிங்டன்\n\nசர் ஆர்த்தர் சுடேன்லி எடிங்டன் (Sir Arthur Stanley Eddington), OM, FRS (டிசம்பர் 28,1882 - நவம்பர் 22, 1944) ஒரு பிரித்தானிய வானியலாளரும் இயற்பியலாளரும் கணிதவியலாளரும் ஆவார். இவர் வானியற்பியலுக்குப் பெரும்பங்களிப்புச் செய்துள்ளார். இவர் ஓர் அறிவியலின் மெய்யியலாளரும் மக்களிடையே அறிவியல் பரப்பியவரும் ஆவார். விண்மீன்களின் இயற்கையான ஒளிர்மை வரம்பும் செறிபொருளின் அகந்திரள்வால் உருவாகும் கதிர்வீச்சும் இவர் பெயரால் வழங்குகின்றன.\nஇவர் தன் சார்பியல் கோட்பாட்டுக்காகப் பெயர் பெற்றவர். இவர் ஆங்கிலத்தில் ஐன்சுட்டீனின் சார்பியல் கோட்பாட்டை விளக்கிப் பல ஆங்கில மக்களுக்கான கட்டுரைகளை எழுதி விளக்கி அறிமுகப்படுத்தினார். இரண்டாம் உலகப் போர் அறிவியல் தொடர்பை முற்றிலுமாகத் துண்டித்ததால் இங்கிலாந்தில் செருமனி நாட்டு அறிவியல் வளர்ச்சி அறியப்படவில்லை. இவர் 1919 மே 29 சூரிய ஒளிமறைப்பை நோக்கிட ஓர் அறிவியல் பயணத்தை மேற்கொண்டார். இது சார்பியல் கோட்பாட்டுக்கான முதல் சான்றாக விளங்கியது. இதனால் இவர் சார்பியல் கோட்பாட்டின் மாபெரும் மக்கள் பரப்புரையாளர் ஆனார்.\n\nSection::::விருதுகளும் தகைமைகளும்.\nவிருதுகள்\n\nஇவரது பெயர் இடப்பட்டவை\n\nசேவை\n\n"}
{"id": "323890", "url": "https://ta.wikipedia.org/wiki?curid=323890", "title": "நீலகிரி ஆடு", "text": "நீலகிரி ஆடு\n\nநீலகிரி செம்மறியாடு என்பது தமிழ்நாட்டின் நீலகிரி மாவட்டத்தில் மட்டும் காணப்படும் ஒரு செம்மறி ஆட்டு இனமாகும். இது நீலகிரி மலைப் பகுதிகளில் இனப்பெருக்கம் ஆனவை மேலும் இவை அவற்றிலிருந்து கிடைக்கும் தரமான கம்பளிக்காக அறியப்படுகிறன. அதன் கம்பளி இழைகளிலிருந்து கம்பளிப் போர்வைகள் தயாரிக்கப்படுகின்றன. இவை ஆண்டுக்குச் சுமார் 1 கிலோ கம்பளியைத் தரும் வல்லமை கொண்டவை. தமிழ்நாட்டில் உள்ள இனங்களில் மென்மையான கம்பளி உரோமம் தரும் ஒரே இனம் இது மட்டுமே. இந்த ஆடுகளை அழிவிலிருந்து காக்க விலங்கு மரபியல் பாதுகாப்பு தேசிய பணியகத்தால். தேசிய திட்டம் ஒன்று செயல்படுத்தப்பட்டு வருகிறது.\nSection::::விளக்கம்.\nஇவை நடுத்தர உடலமைப்பைக் கொண்டவை. பெரும்பாலும் வெண்மை நிறத்தில் காணப்பட்டாலும், சில ஆடுகளில் உடல் மற்றும் முகம் பழுப்பு நிறத்தில் காணப்படும். இவற்றின் காதுகள் அகன்ற தொங்கங்கூடியன, பெட்டை ஆட்டுக்குக் கொம்புகள் இருக்காது.\nவளர்ந்த கிடா மற்றும் பெட்டை ஆடுகள் 31 கி.கி எடையுடன் இருக்கும். \nSection::::கம்பளி தரம் மற்றும் உற்பத்தி.\nஇனம் தொடர்புடைய சில புள்ளிவிவரங்கள்: \nஆறு மாதங்களுக்கு கிடைக்கும் கம்பளியின் சராசரி எடை 0,615 ± 0,028\nஒற்றை இழையின் சராசரி விட்டம் 27,34 ± 0.077 (μ)\nகம்பளி அடர்த்தி (செ.மீ .2) 2 199 ± 57\n"}
{"id": "323895", "url": "https://ta.wikipedia.org/wiki?curid=323895", "title": "டைபோரைன்", "text": "டைபோரைன்\n\nடைபோரைன் \"(Diboryne)\" என்பது போரான் – போரான் முப்பிணைப்பைக் கொண்டுள்ள ஒரு வேதியியல் சேர்மம் ஆகும். இத்தகையச் சேர்மங்கள் வேதியியல் பிணைப்புகள் தொடர்பான ஆய்வுகளில் அடிப்படை முக்கியத்துவம் பெற்றவையாகக் கருதப்படுகின்றன. போரான் – போரான் முப்பிணைப்பைக் கொண்டுள்ள சேர்மங்கள் ஒரு சிலவே கண்டறியப்பட்டுள்ளன. 2002 ஆம் ஆண்டில் இரண்டு கார்பனோராக்சைடு குழுக்களால் (OC)B≡B(CO) நிலைப்புத்தன்மை அடைந்த டைபோரைன் அணி தனியாக்கலில் தனிப்படுத்தப்பட்டது . அறை வெப்பநிலையில் இரண்டு என்–பல்லினவளையக் கார்பீன் அலகுகளால் நிலைப்புத்தன்மை அடைந்த டைபோரைன் 2012 இல் தனிப்படுத்தப்பட்டது . மூலக்கூறு வட்டணைக் கொள்கையின் அடிப்படையிலான பண்பறிபகுப்பாய்வில், போரான் மூலக்கூறுகள் மட்டும் ஒற்றைப் பிணைப்புகள் கொண்டிருக்குமென எதிர்பார்க்கப்பட்டது. ஆனால், என்–பல்லினவளைய ஈந்தணைவிகளும் பெற்றிருந்தன, மூன்றாவது கிளர்வு நிலையே முப்பிணைப்புகளை அளிக்கின்றன. \n"}
{"id": "323901", "url": "https://ta.wikipedia.org/wiki?curid=323901", "title": "இராபெர்ட் உட்ரோ வில்சன்", "text": "இராபெர்ட் உட்ரோ வில்சன்\n\nஇராபெர்ட் உட்ரோ வில்சன் (Robert Woodrow Wilson) (பிறப்பு ஜனவரி 10, 1936)ஓர் அமெரிக்க வானியலாளர் ஆவார். இவர் 1978இல் இயற்பியலுக்கான நோபல் பரிசைப் பெஞ்சியாசுடனும் பியோத்தர் இலியனிடோவிச் கபித்சாவுடனும் பெற்றார். இவர் ஆர்னோ ஆலன் பெஞ்சியாசுடன் 1964 இல் அண்ட நுண்ணலைப் பின்னணிக் கதிர்வீச்சைக் கண்டுபிடித்தார். கபித்சாவின் பணிக்கும் மற்ற இருவரின் கண்டுஒஇடிப்புக்கௌம் தொடர்பேதும் இல்லை.\n\nநியூசெர்சியில் உள்ள ஓல்ம்டெல் நகரத்தின் பெல் ஆய்வகத்தில் ஓல்ம்டெல் கொம்பு உணர்சட்ட்த்தை ஆயும்போது தம்மால் விளக்கமுடியாத இரைச்சல் வாயிலைக் கண்டுபிடித்தனர்]. புறா எச்சம் உட்பட மற்ற வாய்ப்புள்ள இரைச்சல் வாயில்களை எல்லாம் அகற்றியதும், கடைசியாக இந்த இரைச்சல் அண்ட நுண்னலைக் கதிர்வீச்செனக் கண்டுபிடிக்கப்பட்டது. இது பெருவெடிப்புக் கோட்பாட்டை நிறுவும் சான்றாக விளங்கியது.\n\nSection::::வாழ்வும் பணியும்.\nடெக்சாசில் அமைந்த அவுசுட்டனில் 1936 ஜனவரி 10 இல் வில்சன் பிறந்தார். அவுசுட்டன் சார்ந்த இரிவர் ஓக்சுவில் உள்ள இலாமார் உயர்நிலைப் பள்ளியில் கல்வி பயின்றார். அவுசுட்டனில் உள்ள இரைசு பல்கலைக்கழகத்தில் பட்டப் படிப்பு மேற்கொண்டார். இவர் இங்கே பை- பீட்டா- கப்பா கழகத்தின் உறுப்பினராக இருந்துள்ளார். இவர் முதுபட்டப் படிப்பைக் கலிபோர்னியா தொழில்நுட்ப நிறுவனத்தில் பயின்றுள்ளார்.\n\nவிலசனும் பெஞ்சியாசும் 1977 இல் அமெரிக்கத் தேசிய அறிவியல் கல்விக்கழகத்தின் என்றி டிரேப்பர் பதக்கத்தைப் பெற்றனர்.\n\nவில்சன் பெல் ஆய்வகத்தில் 1944 வரை இருந்தார். இவர் 1944 இல் அப்போது மசாசூசட் கேம்பிரிட்ஜில் உள்ள ஆர்வார்டு சுமித்சோனிய வானியற்பியல் மையத்தின் முதுநிலை உதவியாளராக அமர்த்தப்பட்டார். இன்றும் இவர் அம்மையத்தில் தான் பணிபுரிகிறார்.\n\nவில்சன் நியூசெர்சியில் உள்ள ஓல்ம்டெல் நகரில் வாழ்ந்துவந்தார்.\n\nவில்சன் எலிசபெத் உரோட்சு சாவின் அவர்களை மண்ந்தார் in 1958.\n\n\n"}
{"id": "323908", "url": "https://ta.wikipedia.org/wiki?curid=323908", "title": "உரூபர்ட் வில்டிட்", "text": "உரூபர்ட் வில்டிட்\n\nஉரூபர்ட் வில்டிட் (Rupert Wildt) (; ஜூன் 25, 1905 - ஜனவரி 9, 1976) ஒரு செருமானிய-அமெரிக்க வானியலாளர் ஆவார்.\n\nஇவர் செருமானியப் பேரரசின் மூனிச் நகரில் பிறந்தார். அங்கேயே இவர் முதல் உலகப் போரின்போது வாழ்ந்தார். பின்னர் 1927 இல் பெர்லின் பல்கலைக்கழகம் இவருக்கு முனைவர் பட்டம் வழங்கியது. இவர் கோட்டிங்டன் பல்கலைக்கழகத்தில் சேர்ந்து வான்பொருள்களின் வளிமண்டலங்களின் இயல்புகள் குறித்து ஆய்வு செய்தார்.\n\nஇவர் 1932 இல் வியாழனின் கதிர்நிரலையும் பிற கோள்களின் கதிர்நிரல்களையுமாய்வு செய்தார். அவற்றில் உள்ள உட்கவர்ச்சிப் பட்டைகள் நீரகத் தனிம்ம் கெறிந்த மீத்தேன், அமோனியா சேர்மங்களைச் சார்ந்தன என இனங்கண்டார். இவற்ரின் உட்கூறுகள் சூரியனையும் பிற விண்மீன்களையும் ஒத்துள்ளதை அறிவித்தார்.\n\nகோள்களின் வளிமண்டலம் இந்த வளிமக் கூறுகளால் ஆயதாகக் கொண்டு, 1940 களிலும் 1950 களிலும் கோள்களின் கட்டமைப்புக்கான படிமத்தை உருவாக்கினார். இவர் கோள்களின் அகடு பாறைகளாலும் உயரெடை பொன்மங்களாலும் அப்புறம் அகட்டின் மேற்புறம் தடிப்பான பனிப்போர்வையாலும் அதற்கும் மேல் அடர் வளிம வளிமண்டலத்தாலும் சூழப்பட்டுள்ளது என்றார். இவரது கோள்படிமம் இன்றும் பரவலாக ஏற்கப்படுகிறது.\n\nஇவர் 1934 இல் அமெரிக்கவுக்குப் புலம்பெயர்ந்தார். அங்கே பிரின்சுடன் பல்கலைக்கழகத்தில் 1937 முதல் 1942 வரை ஆராய்ச்சி உதவியாளராகச் சேர்ந்தார். இவர் பின்னர், யேல் பல்கலைக்கழகத்தில் புல உறுப்பினராகச் சேரும் முன்பு 1947 வரை வர்ஜீனியா பல்கலைக்கழகத்தில் உதவிப் பேராசிரியராகப் பணியாற்றினார்.\n\nஇவர் 1937 இல் வெள்ளியின் வளிமண்டலம் பார்மால்டிகைடு பனிமூட்டத்தால் செறிந்துள்ளதாக முன்மொழிந்தார். இவரது நோக்கிடுகள் அங்கே நீர் உள்ளதைக் காணவில்லை. ஆனால் பினால் செய்த வளிமக்கூண்டு ஆய்வு வெள்ளியில் நீருள்ளதை நிறுவியதும் இவரது கருதுகோள் கைவிடப்பட்டது. என்றாலும், இவர் 1940 இல்வெள்ளி வளிமண்டலத்தில் உள்ள கரியமில வளி வெப்பத்தைச் சிறைபிடிப்பதாக்க் கூறினார். இது பின்னால் பசுமைக்குடில் விளைவு எனப் பெயர்பெற்றது.\n\nஇவர் 1939 இல் சூரிய வளிமண்டல ஒளியூடுறுவாமைக்கு நீரக நேர்மின்னணுக்களே (H ions) முதன்மையான காரணம் எனச் செயல்முறை விளக்கம் தந்தார். இதனால், இவையே சுரியன், விண்மீன்களின் கட்புல ஒளிக்கும் காரணம் எனக் கூறினார்.\n\nஇவர் 1965 முதல் 1968 வரை வானியல் ஆராய்ச்சியில் ஈடுபட்ட பல்கலைக்கழகாங்களின் கழகத்திந்தலைவராகச் செயல்பட்டார். இவர் 1966 முதல் 1968 வரை யேல் பல்கலைக்கழகத்தில் வானியல் துறையின் தலவராக விளங்கினார். இவர் 1973 முதல் தன் இறப்புவரை அங்கேயே தகைமைப் பேராசிரியராக இருந்தார். இவர் மசாசூசட் ஆர்லியான்சில் இறந்தார்.\n\n"}
{"id": "323912", "url": "https://ta.wikipedia.org/wiki?curid=323912", "title": "ரஹ்மானியா ஜும்ஆ பள்ளிவாசல், சித்தார்த்நகர்", "text": "ரஹ்மானியா ஜும்ஆ பள்ளிவாசல், சித்தார்த்நகர்\n\nரஹ்மானியா ஜும்ஆ பள்ளிவாசல் (Jama Masjid Rahmaniya) நேபாள நாட்டின் நேபாள மாநில எண் 5 மாநிலத்தில் ரூபந்தேஹி மாவட்டத்தில் சித்தார்த்நகர் ஊரில் உள்ள பள்ளிவாசல் ஆகும். இப்பள்ளிவாசல் கி.பி.1950 இல் கட்டப்பட்டது .இப்பள்ளிவாசல் நேபாள நாட்டின் பழமையான பள்ளிவாசல் ஆகு‌ம்.\nSection::::அமைவிடம்.\nஇப்பள்ளிவாசல் நேபாள நாட்டின் நேபாள மாநில எண் 5 மாநிலத்தில் ரூபந்தேஹி மாவட்டத்தில் சித்தார்த்நகர் ஊரில் அமைந்துள்ளது.சித்தார்த்நகரின் பழைய பெயர் பைரவா ஆகும்.\n\nSection::::மதரசா.\nமதரசா அரேபியா அன்சாரியை பைசுல் இசுலாம் என்பது ரஹ்மானியா ஜும்ஆ பள்ளிவாசல் வளாகத்தில் இயங்கும் மதரசா ஆகும்.இந்த மதரசா கி.பி.1950 இல் கட்டப்பட்டது. \nதற்போது இங்கு 200 இசுலாமிய மாணவர்கள் பயில்கின்றனர்.இங்கு அரபி, பார்சி, உருது, ஆங்கிலம், நேபாளி, கணிதம், அறிவியல், சமூக அறிவியல் ஆகிய பாடங்கள் போதிக்கப்படுகின்றன.மதரசா அரசாங்கம் அனுமதி பெற்று இயங்கி வருகிறது.\n\nSection::::அஹ்லே சுன்னத் ஜமாத்.\nஅஹ்லே சுன்னத் ஜமாத் (Ahle Sunnat Wa Jamat Anjuman Islamiya Committee,Hindi:अहले सुन्नत व जमात अन्जुमन इस्लामिया कमिटी, Urdu:اہلسنت و جماعت انجمن اسلامیہ کمیٹی) நிர்வாகிகள் குழு இப்பள்ளிவாசல் மற்றும் மதரசாவை நிர்வகிக்கிறது.இந்த குழு தேர்தல் மூலம் தேர்வு செய்ய படுகிறது.\n"}
{"id": "323917", "url": "https://ta.wikipedia.org/wiki?curid=323917", "title": "மத்தியமேற்கு வளர்ச்சி பிராந்தியம், நேபாளம்", "text": "மத்தியமேற்கு வளர்ச்சி பிராந்தியம், நேபாளம்\n\nமத்தியமேற்கு வளர்ச்சி மண்டலம் (Mid-Western Development Region) (நேபாளி: मध्य-पश्चिमाञ्चल विकास क्षेत्र, \"மத்தியபஸ்ச்சிமாஞ்சல் விகாஸ் சேத்திரம்\" ), தெற்காசியாவின் நேபாள நாட்டின் ஐந்து வளர்ச்சி பிராந்தியங்களில் பரப்பளவில் மிகப்பெரியதாகும்.\n\nமத்திய வளர்ச்சி பிராந்தியத்தின் மேற்கில் அமைந்த மத்திய மேற்கு வளர்ச்சி பிராந்தியத்தின் நிர்வாகத் தலைமையிட நகரம், பேரி மண்டலத்தின் சுர்கேத் மாவட்டத்தின் வீரேந்திரநகர் ஆகும். \n\nSection::::நிர்வாகப் பிரிவுகள்.\nமத்திய மேற்கு வளர்ச்சி பிராந்தியத்தின் நிர்வாக வசதிக்காக, இப்பிராந்தியம் கர்ணாலி மண்டலம், பேரி மண்டலம், ராப்தி மண்டலம் என மூன்றாகப் பிரிக்கப்பட்டு, அதில் பதினைந்து மாவட்டங்கள் இணைக்கப்பட்ட்டுள்ளது.\n\nரப்தி மண்டலத்தில் தாங் மாவட்டம், பியுட்டான் மாவட்டம், ரோல்பா மாவட்டம், ருக்கும் மாவட்டம் மற்றும் சல்யான் மாவட்டம் என ஐந்து மாவட்டங்கள் அமைந்துள்ளது.\n\nபேரி மண்டலத்தில் பாங்கே மாவட்டம், பர்தியா மாவட்டம், சுர்கேத் மாவட்டம், தைலேக் மாவட்டம், ஜாஜர்கோட் மாவட்டம் என ஐந்து மாவட்டங்கள் அமைந்துள்ளது.\n\nகர்ணாலி மண்டலத்தில் டோல்பா மாவட்டம், ஹும்லா மாவட்டம், சூம்லா மாவட்டம், காளிகோட் மாவட்டம் மற்றும் முகு மாவட்டம் என ஐந்து மாவட்டங்கள் அமைந்துள்ளது.\n\nSection::::எல்லைகள்.\nமத்திய மேற்கு வளர்ச்சி பிராந்தியத்தின் வடக்கில் சீனாவின் திபெத் தன்னாட்சிப் பகுதியும், கிழக்கில் மேற்கு வளர்ச்சி பிராந்தியம், தெற்கில் இந்தியாவும், மேற்கில் தூரமேற்கு வளர்ச்சி பிராந்தியமும் எல்லைகளாக உள்ளது.\n\nSection::::புவியியல் மற்றும் தட்ப வெப்பம்.\nSection::::புவியியல்.\n42,378 சதுர கிலோ மீட்டர் பரப்பளவு கொண்ட மத்திய மேற்கு வளர்ச்சி பிராந்தியம், ஐந்து வளர்ச்சி பிராந்தியங்களில் பரப்பளவில் மிகப்பெரியதாகும். இப்பிராந்தியத்தின் தெற்கில் தராய் சமவெளிகள், நடுவில் மலைகுன்றுப் பகுதிகள், வடக்கில் இமயமலை பகுதிகள் என மூன்று நிலவியல் அமைப்புகளுடன் கூடியது. இப்பிராந்தியம் கடல் மட்டத்திலிருந்து 160 மீட்டர் முதல் 6,000 மீட்டர் வரை உயரம் கொண்டது. \nமத்திய மேற்கு பிராந்தியத்தில் கர்ணாலி ஆறு, பேரி ஆறு, ரப்தி ஆறு மற்றும் பபாய் அறு போன்ற முக்கிய ஆறுகள் பாய்கிறது. கஞ்சிரோபா, சிஸ்னே, பட்டராசி கொடுமுடிகள் இப்பிராந்தியத்தின் வடக்கே இமயமலைப் பகுதிகளில் அமைந்துள்ளது.\n\nSection::::தட்ப வெப்பம்.\nமத்திய மேற்கு வளர்ச்சி பிராந்தியத்தின் தட்ப வெப்பம் கீழ் வெப்ப மண்டலம், மேல் வெப்ப மண்டலம், மிதவெப்ப வளையம், மிதமான காலநிலை, மான்ட்டேன்#ஆல்ப்ஸ்மலைத் தாழ்வாரத்திற்குரிய காலநிலை, துருவப் பகுதிப் பாலைவன காலநிலை என ஆறு நிலைகளில் காணப்படுகிறது. \n\nSection::::சுற்றுலா.\nபாங்கே தேசியப் பூங்கா, பர்தியா தேசியப் பூங்கா, செ போக்சுந்தோ தேசியப் பூங்கா, மற்றும் ராரா தேசியப் பூங்காக்கள் சுற்றுலா பயணிகளை ஈர்க்கிறது.\n42,378 சதுர கிலோ மீட்டர் பரப்பளவு கொண்ட இத்தேசிய பூங்காக்கள், நேபாளத்தின் மொத்த நிலப்பரப்பில் 29.2% ஆகும்.\nSection::::மக்கள் தொகையியல்.\n2011-ஆண்டின் மக்கள் தொகை கணக்கெடுப்பின் படி, 42,378 சதுர கிலோ மீட்டர் பரப்பளவு கொண்ட மத்திய மேற்கு வளர்ச்சி பிராந்தியத்தின் மக்கள் தொகை 35,46,682 ஆகும். மத்திய மேற்கு வளர்ச்சி பிராந்தியத்தில் பூட்டியாக்கள், அந்தணர்கள், செட்டிரிகள், மஹர்கள், தாரு மக்கள், அவதி மக்கள், நேவார் மக்கள் மற்றும் தாக்கூரிகள் போன்ற முக்கிய இன மக்கள் அதிகம் உள்ளனர். \n\nஇப்பிராந்தியத்தில் நேபாள மொழி, இந்தி மொழி, லிம்பு மொழி மற்றும் ராஜ்பன்சி, நேவாரி மொழி, ராய் மொழி, தமாங் மொழி, மஹர் மொழி, குரூங் மொழி, செபாங் மொழி, சுனுவார் மொழி மற்றும் திபெத்திய மொழிகள் பேசப்படுகிறது. \n\nSection::::பொருளாதாரம்.\nவேளாண்மை, பண்ணைத் தோட்டங்கள், கால்நடை வளர்த்தல், சுற்றுலாத் தொழில் இப்பிராந்தியத்தின் முக்கிய தொழில்கள் ஆகும். கோராக்கி, நேபாள்கஞ்ச், பீரேந்திரநகர் பெரு வணிக மையங்கள் ஆகும்.\nநெல், கோதுமை, பருப்பு வகைகள், சிறுதாணியங்கள், சோளம் இப்பிராந்தியத்தின் முக்கிய பயிர்கள் ஆகும்.\n\n"}
{"id": "323918", "url": "https://ta.wikipedia.org/wiki?curid=323918", "title": "தமிழ் மும்மூர்த்திகள்", "text": "தமிழ் மும்மூர்த்திகள்\n\nதமிழ் மும்மூர்த்திகள் (மேலும் தமிழ் மூவர்) என அறியப்படுகின்றனர்) முக்கால கர்நாடக இசையின் முக்கியமான தமிழ் இசைவாணர்கள் ஆவர். முத்துத்தாண்டவர் (1560 - 1640), அருணாசலக் கவிராயர் (1712-1779) மற்றும் மாரிமுத்துப் பிள்ளை (1717-1787), ஆகியோரே அம்மூவர். இவர்கள் கருநாடக சங்கீத மும்மூர்த்திகளுக்கு ஐந்து தசாப்தங்கள் முற்பட்டவர்கள் ஆவர். மேலும் கிருதி எனும் இசை உருப்படி கருநாடக இசையில் மேம்படுவதற்கு இவர்களே காரண கர்த்தாக்களாக அமைந்தனர்.\n\nSection::::வேறு தமிழ் மும்மூர்த்திகள்.\nதேவாரங்களை இயற்றிய சம்பந்தர், அப்பர், சுந்தரர் ஆகியோரையும் சைவ சமயத்தில் மும்மூர்த்திகள் என குறிப்பிடுகின்றனர்.\n\n"}
{"id": "323921", "url": "https://ta.wikipedia.org/wiki?curid=323921", "title": "பட்வாரி எருமை", "text": "பட்வாரி எருமை\n\nபட்வாரி எருமை (Bhadwari) என்பது இந்தியாவின் உத்திரப் பிரதேசத்தின் ஆக்ரா மாவட்டம் மற்றும் இட்டாவா மாவட்டம் ஆகிய மாவட்டங்களில் பால் உற்பத்திக்காக முதன்மையாக வளர்க்கப்படும் ஒரு மேம்படுத்தப்பட்ட எருமை இனம் ஆகும். மேலும் இந்த இன எருமைகள் மத்திய பிரதேசத்தின் மொரேனா மாவட்டத்திலும் வளர்க்கப்படுகின்றன. இந்த பால் எருமைகள் வழக்கமாக பால் சுரக்கும் காலத்தில் 272 நாட்களில் சராசரியாக 752-810 கிலோ (1,658-1,786 பவுண்டு) பால் உற்பத்தி செய்கின்றன. \nஎருமைகள் நாட்டின் பொருளாதாரத்தில் தவிர்க்க முடியாத பங்கை வகிக்கின்றன. நாட்டின் மொத்த பால் உற்பத்தியில் எருமைகள் பங்கு சுமார் 56%, அதுவே உலக அளவில் பால் உற்பத்தியில் 64% பங்களிக்கிறது, இவை மோசமான காலநிலையிலும் குறைந்த உணவை உட்கொண்டு நிறவான பலனைத் தருகின்றன.\n\nபட்வாரி எருமைகளின் பாலில் இருந்து தயாராகும் மோர் அதன் உயர் உள்ளடக்கத்தால் புகழ் வாய்ந்த‍தாக உள்ளது. இதன் பாலில் கொழுப்பு அளவு 6% இல் இருந்து உயர்ந்தபட்ச அளவாக 12.5\n% வரை காணப்படுகின்றன.\n"}
{"id": "323922", "url": "https://ta.wikipedia.org/wiki?curid=323922", "title": "மதங்களில் நிர்வாணம்", "text": "மதங்களில் நிர்வாணம்\n\nஉலகிலுள்ள பல மதங்களில் நிர்வாணம் என்பது பல்வேறு வகையில் அணுகப்படுகிறது. \n\nSection::::ஆபிரகாமிய சமயங்கள்.\nஆபிரகாமிய சமயங்கள் பலவும் ஏற்றுக் கொள்கின்ற ஆதாம் ஏவாள் என்ற உலக முதல் மனிதர்கள் நிர்வாணமாக கடவுளால் படைக்கப்பட்டதாக கருதப்படுகிறது. \n\nSection::::தெற்காசிய சமயங்கள்.\nதெற்காசிய சமயங்களில் இந்து சமயம் மற்றும் சமணத்தில் நிர்வாணம் போற்றப்படும் ஒன்றாக உள்ளது. வட இந்தியவில் துறவிகளும், நாக சாதுக்களும் நிர்வாணமாக உள்ளனர். இவர்களில் பலர் காசி முதலிய கங்கை கரைகளில் வாழ்கின்றனர்.\n\nசமண சமயத்தில் திகம்பரர் எனும் பிரிவினர் நிர்வாணமாக உள்ளார்கள். இவர்கள் துறவிகளாக உள்ளார்கள். \n\nSection::::சைவ சமயம்.\nசைவ சமயத்தின் முழுமுதற் கடவுளாக விளங்கும் சிவபெருமான், பிச்சாடனார் வடிவத்தில் நிர்வாணமாக உள்ளார். \n\n"}
{"id": "323923", "url": "https://ta.wikipedia.org/wiki?curid=323923", "title": "அமைல் அசிட்டேட்டு", "text": "அமைல் அசிட்டேட்டு\n\nஅமைல் அசிட்டேட்டு \"(Amyl acetate)\" என்பது CHCOO[CH]CH என்ற மூலக்கூற்று வாய்ப்பாடு கொண்ட ஒரு கரிமச் சேர்மம் ஆகும். பென்டைல் அசிட்டேட்டு என்ற பெயராலும் அழைக்கப்படும் இந்த எசுத்தர் 130.19 கி/மோல் மூலக்கூறு எடையைக் கொண்டுள்ளது. ஆப்பிள் மற்றும் வாழைப்பழத்தின் நறுமணத்தை ஒத்த சுவையை அமைல் அசிட்டேட்டு பெற்றுள்ளது. அசிட்டிக் அமிலம், 1-பென்டனால் போன்ற சேர்மங்கள் ஆவி சுருங்குதல் வினையால் அமைல் அசிட்டேடு உருவாகிறது. ஆனாலும் பிற பென்டனால் மாற்றியன்களிலிருந்து (அமைல் ஆல்ககால்கள்) உருவாகும் எசுத்தர்கள் அல்லது பென்டனால் கலவைகள் பெரும்பாலும் அமைல் அசிட்டேட்டுகள் எனப்பட்டன. \n\nஒரு சாயமாகவும், அரக்குக் கரைப்பானாகவும் அமைல் அசிட்டேட்டுகள் நறுமணமூட்டும் முகவராகவும் மற்றும் பென்சிலின் தயாரிப்பிலும் இச்சேர்மம் பயன்படுத்தப்படுகிறது. \n"}
{"id": "323925", "url": "https://ta.wikipedia.org/wiki?curid=323925", "title": "நிலிரவி எருமை", "text": "நிலிரவி எருமை\n\nநில்ரவி எருமை (Niliravi) என்பது ஒரு எருமை இனமாகும். 1950 வரை நில், ரவி என இரு எருமை இனங்களாக வகைபடுத்தப்பட்டிருந்த‍து. ஆனால் அற்கு பிறகான காலகட்டத்தில் இந்த இரண்டு இனங்களையும் பிரித்தறிவதில் உண்டான குழப்பத்தால் நில்ரவி என பொதுவான பெயரில் இந்த எருமை இனம் அழைக்கப்படுகிறது. \n\nSection::::பண்புகள்.\nஇந்த எருமைகள் பெரும்பாலும் முர்ரா எருமையை ஒத்து இருக்கின்றன. என்றாலும் இதன் கண்களுக்கு அருகில் வெள்ளைக் கோடுகள் இதனை வேறுபடுத்துகின்றன. இவை கரிய நிறத்தினதாகவும் குறைவாக சுருண்ட குறுகிய கொம்புகள் கொண்டதாகவும், இருக்கின்றன. இதன் மடி நல்ல அமைப்புடன் உள்ளது. வயது வந்த ஆண் எருமைகள் 700 கிலோ மற்றும் பெண் எருமைகள், 600 கிலோ வரை உள்ளன. \nSection::::பரவல்.\nநீல்ரவி எருமைகள் இந்தியா மற்றும் பாக்கிஸ்தானின் பஞ்சாப்பில் உள்ள மிக முதன்மையான கால்நடையாக உள்ளன. இவற்றின் எண்ணிக்கை 6.5 மில்லியன் உருப்படிகள் என மதிப்பிடப்பட்டுள்ளது. \nSection::::பராமரிப்பு.\nநீல்ரவி எருமைகளை பாரம்பரியமாக வீட்டு விலங்காக வளர்க்கப்பட்டு வருகிறது. ஒரு நாளில் இருமுறை கன்றுகளுக்கு பால் கொடுத்து பின் கை கறப்பு செய்யப்படுகிறது. இவற்றிற்கு தீவனமாக பார்லி மற்றும் கோதுமை ஆகியவற்றின் வைக்கோல், மற்றும் கரும்பு மிச்சம் போன்ற பல்வேறு வகையான உணவுகள் அளிக்கப்படுகின்றன. மேய்ச்சலுக்கு அனுப்பினால் இவை நீண்ட நேரம் மேயக்கூடிய இயல்பைக் கொண்டவை.\n"}
{"id": "323930", "url": "https://ta.wikipedia.org/wiki?curid=323930", "title": "பண்டரிபுரம் எருமை", "text": "பண்டரிபுரம் எருமை\n\nபண்டரிபுரம் எருமை என்பது இந்தியாவில் மகாராட்டிர மாநிலத்தின் சோலாப்பூர், கோலாப்பூர், சதாரா, சாங்லி மாவட்டம் ஆகிய வறண்ட பகுதிகளில் உருவான ஒரு எருமை இனம் ஆகும். இதன் பெயர் சோலாபூரின் பண்டரிபுரம் நகரத்திலிருந்து தோன்றியது ஆகும்.\nபண்டரிபுரம் எருமைகளின் கொம்புகள் 45-50 சென்டிமீட்டர் நீளம் கொண்டவையாகும் சில எருமைகளின் கொம்புகள் முறுக்கிய நிலையில் காணப்படும். \nஎருமைகளின் கன்று ஈனும் இடைவெளி 465 நாட்களாக உள்ளது. இவற்றின் பால் உற்பத்தி 1400 கிலோ / 305 நாட்கள் ஆகும். \n"}
{"id": "323931", "url": "https://ta.wikipedia.org/wiki?curid=323931", "title": "மகா ரகி", "text": "மகா ரகி\n\nமகா ரகி \"(Maga Rahi)\" என்பது இந்தியாவின் பீகார் மாநிலம் மேற்கு சம்பாரண் மாவட்டத்திலுள்ள ஒரு கிராமம் ஆகும்.\n\nSection::::மக்கள் தொகையியல்.\n2011 ஆம் ஆண்டின் இந்திய மக்கள் தொகைக் கணக்கெடுப்பின்படி மகா ரகி கிராமத்தின் மக்கள்தொகை 1983 நபர்கள் ஆகும். இவர்கள் 327 குடும்பங்களில் வாழ்ந்தனர். இம்மக்கள்தொகையில் 52.84% நபர்கள் ஆண்கள் மற்றும் 47.15% நபர்கள் பெண்களாவர். இந்நகரின் எழுத்தறிவு சதவீதம் 44.32% ஆகும். நாட்டின் சராசரி தேசிய எழுத்தறிவு சதவீதமான 74% என்பதைவிட இது குறைவாகும். எழுத்தறிவு பெற்றவர்களில் 67.12% நபர்கள் ஆண்கள் மற்றும் 32.87% நபர்கள் பெண்களாவர். மக்கள் தொகையில் 21.43% நபர்கள் 6 வயதுக்கு கீழ் உள்ளவர்களாகும். \n"}
{"id": "323936", "url": "https://ta.wikipedia.org/wiki?curid=323936", "title": "பல்லாவரம் குடைவரை", "text": "பல்லாவரம் குடைவரை\n\nபஞ்சபாண்டவர் குடைவரை எனவும் மக்களால் அழைக்கப்படும் பல்லாவரம் குடைவரை, சென்னைக்கு அருகில் உள்ள பல்லாவரம் என்னும் ஊருக்குக் கிழக்கேயுள்ள மலைப்பகுதியில் அமைந்துள்ள ஒரு குடைவரை ஆகும். தாம்பரத்துக்கும் சென்னைக்கும் இடையே சென்னையில் இருந்து 15 கிலோ மீட்டர் தொலைவில் பல்லாவரம் அமைந்துள்ளது. இக்குடைவரை முதலாம் மகேந்திரவர்மன் காலத்தைச் சேர்ந்தது. தற்போது இதை முசுலிம்கள் ஒரு தர்காவாகப் பயன்படுத்து வருகின்றனர். இந்தக் குடைவரை உயரமான இடத்தில் குடையப்பட்டதால் அதை அடைவதற்குப் படிகளும் அமைக்கப்பட்டுள்ளன. \n\nநுழையும் பகுதியில் ஒரு மேடை போன்ற அமைப்பும் அதற்கு அப்பால் மண்டபமும் அமைந்துள்ளது. மண்டபத்தினுள் இரண்டு தூண் வரிசைகள் உள்ளன. ஒவ்வொரு வரிசையிலும் நான்கு முழுத்தூண்களும், சுவரை அண்டி இரண்டு அரைத்தூண்களும் உள்ளன. மண்டபத்தின் பின்புறச் சுவரில் ஐந்து கருவறைகள் குடையப்பட்டு உள்ளன. இக்குடைவரையில் முதலாம் மகேந்திரவர்மன் காலத்துக் கல்வெட்டுக்கள் சிலவும் உள்ளன.\n\nஇக்குடைவரை இப்போது வேறு தேவைகளுக்குப் பயன்படுவதால், பல மாற்றங்கள் செய்யப்பட்டுள்ளன. சில இடங்களில் புதிய கட்டுமானங்கள் காணப்படுவதுடன், தீந்தையும் பூசப்பட்டிருப்பதால் இதில் பழமையைக் காண முடியாது உள்ளது. \n"}
{"id": "323938", "url": "https://ta.wikipedia.org/wiki?curid=323938", "title": "மகேசுபூர்", "text": "மகேசுபூர்\n\nமகேசுபூர் \"(Maheshpur)\" என்பது இந்தியாவின் பீகார் மாநிலம் மேற்கு சம்பாரண் மாவட்டத்திலுள்ள ஒரு கிராமம் ஆகும்.\n\nSection::::மக்கள் தொகையியல்.\n2011 ஆம் ஆண்டின் இந்திய மக்கள் தொகைக் கணக்கெடுப்பின்படி மகேசுபூர் கிராமத்தின் மக்கள்தொகை 2660 நபர்கள் ஆகும். இவர்கள் 473 குடும்பங்களில் வாழ்ந்தனர். இம்மக்கள்தொகையில் 52.5% நபர்கள் ஆண்கள் மற்றும் 47.4% நபர்கள் பெண்களாவர். இக்கிராமத்தின் எழுத்தறிவு சதவீதம் 44.81% ஆகும். நாட்டின் சராசரி தேசிய எழுத்தறிவு சதவீதமான 74% என்பதைவிட இது குறைவாகும். எழுத்தறிவு பெற்றவர்களில் 61.74% நபர்கள் ஆண்கள் மற்றும் 38.25% நபர்கள் பெண்களாவர். மக்கள் தொகையில் 21.72% நபர்கள் 6 வயதுக்கு கீழ் உள்ளவர்களாகும். \n"}
{"id": "323940", "url": "https://ta.wikipedia.org/wiki?curid=323940", "title": "சுர்தி எருமை", "text": "சுர்தி எருமை\n\nசுர்தி எருமை (Surti) என்பது இந்தியாவின் குசராத் மாநிலத்தில் மாகி ஆறு மற்றும் சபர்மதி ஆறு ஆகியவற்றுக்கு இடையே காணப்படும் ஒரு எருமை இனம் ஆகும். இந்த இனத்தில் சிறந்தவை குஜராதின் ஆனந்து மாவட்டம், கேதா மாவட்டம், வடோதரா மாவட்டம் போன்ற மாவட்டங்களில் காணப்படுகின்றன. \nSection::::இனம் பண்புகள்.\nசுர்தி எருமை நடுத்தர அளவு கொண்டதாகவும், அமைதியான குணமும் கொண்டது. இவற்றின் கழுத்து நீண்டும், கண்கள் நன்கு கவரும் வண்ணம் இருக்கும். கொம்புகள் அரிவாள் போன்று சிறிது நீளமாகவும், தட்டையாகவும் இருக்கும். இவ்வினங்கள் கறுப்பு (அ) காவி கலந்து இருக்கும். இதன் கால் தொடையில் இரண்டு வெள்ளை நிறப்பகுதி காணப்படுவது இதன் சிறப்பம்சம் ஆகும். இவற்றின் சராசரி பால் அளவு 1700 கி.கி ஆகும் இந்த எருமைகளின் முதல் கன்று ஈனும் வயது 45-47 மாதங்கள். அடுத்தடுத்த கன்றுகள் 400-500 நாட்கள் இடைவெளியில் ஈனும். இதன் காளைகள் எளிய வேலைகளுக்கு ஏற்றது.\n\nSection::::இனத்தின் செயல்திறன்.\nசராசரி பால் உற்பத்தி: -\n"}
{"id": "323941", "url": "https://ta.wikipedia.org/wiki?curid=323941", "title": "கருக்காடிக்கூறு", "text": "கருக்காடிக்கூறு\n\nகருக்காடிக்கூறுகள் அல்லது நியூக்கிளியோடைடுகள் (\"Nucleotide\") என்பவை டி. என். ஏ. போன்ற கருவமிலங்கள் உருவாகுவதற்கான அடிப்படை மூலக்கூறுகள் ஆகும். பல கருக்காடிக்கூறுகள் இணைந்து கருவமிலம் உருவாகின்றது. ஒரு கருக்காடிக்கூறு ஐங்கரிச்சர்க்கரை அல்லது பென்டோசு வெல்லம், நைட்ரசக் காரம் மற்றும் குறைந்தது ஒரு பொசுப்பேட்டு ஆகிய மூவற்றாலும் உருவாகியிருக்கும். கருக்காடிக்கூறுகள் கரிமச் சேர்மங்கள் ஆகும்.\n"}
{"id": "323942", "url": "https://ta.wikipedia.org/wiki?curid=323942", "title": "உயிரிமூலக்கூறு", "text": "உயிரிமூலக்கூறு\n\nஉயிரிமூலக்கூறு (\"Biomolecule\") என்பது உயிர்வாழும் அங்கிகளில் காணப்படும் அனைத்து மூலக்கூறுகளையும் குறிக்கும். காபோவைதரேட்டு, புரதம், இலிப்பிட்டு, கருவமிலம் ஆகியவை பெரு உயிர் மூலக்கூறுகள் ஆகும். மெட்டாபோலைட்டுக்கள், இரண்டாம் நிலை மெட்டாபோலைட்டுக்கள், இயற்கை உற்பத்திகள் ஆகியவை சிறு உயிர் மூலக்கூறுகள் ஆகும். உயிரியலின் ஓர் உபபகுதியான உயிர் இரசாயனவியலில், மூலக்கூற்று உயிரியல் எனும் துறையில் இவ்வுயிர் மூலக்கூறுகள் பற்றியும், அவை தொடர்பான இரசாயனத் தாக்கங்கள் பற்றியும் கற்பர். கிடைக்கப்பெறும் தன்மை, வேதியியற் தன்மை, நோக்கம் அல்லது பயன்பாடு ஆகிய மூன்று வகைகளிலி இவ்வுயிர்மூலக்கூறுகள் பிரிக்கப்படுகின்றன.\n"}
{"id": "323945", "url": "https://ta.wikipedia.org/wiki?curid=323945", "title": "குரங்கணில்முட்டம் குடைவரை", "text": "குரங்கணில்முட்டம் குடைவரை\n\nகுரங்கணில்முட்டம் குடைவரை என்பது திருவண்ணாமலை மாவட்டத்தின், செய்யாறு வட்டத்தில் உள்ள குரங்கணில்முட்டம் என்னும் ஊரில் அமைந்துள்ள குடைவரை ஆகும். காஞ்சிபுரத்திலிருந்து வந்தவாசிக்குச் செல்லும் வழியில் மாமண்டூருக்குச் சற்றுத் தொலைவில் குரங்கணில்முட்டம் உள்ளது. இக்குடைவரை பல்லவர் காலத்தைச் சேர்ந்தது எனச் சொல்வதற்குப் பல்லவர் காலக் கல்வெட்டுச் சான்றுகள் எதுவும் இங்கே கிடைக்கவில்லை. இது அமைந்துள்ள பகுதி இன்றும் பல்லவபுரம் என்று அழைக்கப்படுவதாலும், குடைவரை பல்லவருடைய கலைப்பாணியில் அமைந்துள்ளதாலும் இது பல்லவர் காலத்தைச் சேர்ந்தது எனக் கருதப்படுகிறது. எனினும் இக்குடைவரையில் இராட்டிரகூட மன்னன் கன்னரதேவன் காலக் கல்வெட்டுகள் சில உள்ளன. இவற்றிலிருந்து இது திருமாலுக்கு உரிய கோயில் எனக் கருதப்படுகிறது. அத்துடன் இப்பகுதி அக்காலத்திலும் பல்லவபுரம் என்று அழைக்கப்பட்டதற்கான சான்றுகளைக் கல்வெட்டுக்கள் தருகின்றன.\n\nஇக்குடைவரை மண்டபத்தில் இரண்டு வரிசைகளில் தூண்கள் உள்ளன. ஒவ்வொரு வரிசையிலும் இரண்டு முழுத்தூண்களும் சுவர்களை அண்டி இரண்டு அரைத்தூண்களும் காணப்படுகின்றன. பின்புறச் சுவரிலும் அரைத்தூண்கள் உள்ளன. பின்புறச் சுவரில் மூன்று கருவறைக் குடைவுகளும், பக்கச் சுவர்களில் பக்கத்துக்கு இரண்டாக நான்கு கருவறைக் குடைவுகளும் காணப்படுகின்றன. எனினும், பக்கச் சுவர்களில் காணப்படும் கருவறைகள் முற்றுப்பெறவில்லை. \n"}
{"id": "323949", "url": "https://ta.wikipedia.org/wiki?curid=323949", "title": "பிசுமத்தைல்", "text": "பிசுமத்தைல்\n\nபிசுமத்தைல் \"(Bismuthyl)\" தனிமநிலை பிசுமத்திலிருந்து முறையாகத் தருவிக்கப்படும் ஒரு வேதியியல் இனச் சேர்மமாகும். பிசுமத் அணுவின் வழியாக எஞ்சியிருக்கும் மூலக்கூறில் பதிலீட்டு குழுக்கள் பிணைக்கப்பட்டிருக்கும் என்பதை பிசுமைத்தல் என்ற சொல் விவரிக்கிறது. உதாரணம்:\n\n\nஈரணு பிசுமத்தைல் (BiO+) நேர்மின் அயனிகளைக் கொண்டிருப்பதாகக் ஊகிக்கப்படும் BiOCl போன்ற சேர்மங்களை விவரிப்பதற்கு கனிம வேதியியலில் பிசுமத்தைல் பயன்படுகிறது. (BiO+) நேர்மின் அயனிகள் நீர்த்த கரைசல்களில் இருக்கும் என்ற அனுமானமும் ஏற்கனவே நடைமுறையில் உள்ளது. இந்த ஈரணு அயனி இருப்பதாகக் கருதப்படும் நம்பிக்கை தற்பொழுது இல்லை.\n"}
{"id": "323951", "url": "https://ta.wikipedia.org/wiki?curid=323951", "title": "கோசி மண்டலம்", "text": "கோசி மண்டலம்\n\nகோசி மண்டலம் (Koshi) () நேபாளத்தின் பதினான்கு மண்டலங்களில் ஒன்றாகும். நேபாளத்தின் கிழக்குப் பிராந்தியத்தில் உள்ள இம்மண்டலத்தின் நிர்வாகத் தலைமையிடமான \"விராட்நகர்\" பெரிய நகரம் ஆகும். இம்மண்டலத்தின் பிற நகரங்கள் இனரூவா, தரண், தன்குட்டா, இடாஹரி ஆகும்.\n\nகோசி மண்டலத்தின் முக்கிய ஆறுகள் அருண் ஆறு, தாமர் ஆறு மற்றும் சப்த கோசி ஆறுகள் ஆகும்.\nகோசி மண்டலத்தில் போஜ்பூர் மாவட்டம், தன்குட்டா மாவட்டம், மொரங் மாவட்டம், சங்குவாசபா மாவட்டம், சுன்சரி மாவட்டம் மற்றும் தேஹ்ரதும் மாவட்டம் என ஆறு மாவட்டங்கள் உள்ளது. \n\nSection::::மக்கள் தொகையியல்.\n2011-ஆம் ஆண்டு மக்கள் தொகை கணக்கெடுப்பின் படி கோசி மண்டலத்தின் மக்கள் தொகை 23,35,047 ஆகும். கோசி மண்டலத்தில் கிராதர்கள் லிம்பு மக்கள், இராய் பழங்குடி மக்கள், நேவார் மக்கள் வாழ்கின்றனர்.\nஇம்மண்டலத்தில் நேபாளி மொழி, மைதிலி மொழி, போஜ்புரி மொழி, தாரு மொழி, இராஜ்வன்சி மொழி, ராய் மொழி, தமாங் மொழி, மஹர் மொழி, குமால் மொழி, யக்கா மொழி, குலூங் மொழி, லிம்பு மொழி மற்றும் நேவாரி மொழிகள் பேசப்படுகிறது.\n\nஇம்மாவட்டத்தில் நெல், கோதுமை, சோளம், ஏலக்காய் விளைச்சல் நன்கு உள்ளது. அருண் ஆறு இம்மண்டலத்தின் குறுக்கே பாய்கிறது\n\nSection::::புவியியல் மற்றும் தட்ப வெப்பம்.\nSection::::புவியியல்.\nகோசி மண்டலத்தின் கீழ் பகுதி தராய் சமவெளியிலும், நடுப் பகுதி மலைபாங்கான குன்றுப் பகுதிகளிலும், மேல் பகுதி இமயமலைத் தொடர்களிலும் அமைந்துள்ளது. கோசி மண்டலம் கடல் மட்டத்திலிருந்து 160 மீட்டர் முதல் 7,000 மீட்டர் உயரத்தில் அமைந்தது. கோசி மண்டலத்தின் வடக்கில் திபெத் தன்னாட்சிப் பகுதியும், தெற்கில் இந்தியாவும் எல்லைகளாக உள்ளது. கோசி ஆறு இம்மண்டலத்தின் முக்கிய ஆறு ஆகும்.\n\nSection::::தட்ப வெப்பம்.\nகோசி மண்டலத்தின் தட்ப வெப்பம் கீழ் வெப்ப மண்டலம், மேல் வெப்ப மண்டலம், மிதவெப்ப வளையம், மிதமான காலநிலை, மான்ட்டேன் #ஆல்ப்ஸ்மலைத் தாழ்வாரத்திற்குரிய காலநிலை, துருவப் பகுதிப் பாலைவன காலநிலை, வெண்பனி படர்ந்த பகுதிகள் என ஏழு நிலைகளில் காணப்படுகிறது. \n\nSection::::சுற்றுலா மற்றும் ஆன்மிகத் தலங்கள்.\nதரண் நகரத்தின் பிண்டேஸ்வரி கோயில், புத்த சுப்பா கோயில், பஞ்சகன்யா கோயில், விஷ்ணு பாதுகை கோயில்; விராட்நகரத்தின் காளி கோயில்; தன்குட்டா நகரத்தின் சிந்தாந்தேவி கோயில்; வேதேதர் நகரத்தின் நமஸ்தே ஜாரனா கோயில்; துனி பன் நகரத்தின் இராம்துனி கோயில், கோசி மண்டலத்தின் முக்கிய இந்துக் கோயில்கள் ஆகும்.\n\n"}
{"id": "323958", "url": "https://ta.wikipedia.org/wiki?curid=323958", "title": "சொண்டி", "text": "சொண்டி\n\nசொண்டி / செளண்டிகர் ( Chondi / Sonti ) என்ற குலத்தினர், சென்னை மாகாணத்தின் மலைப்பகுதிகளில் உள்ள வளமான நிலங்களைத் தங்கள் உடமையாக்கிக் கொண்டு, மலைப் பகுதிகளைச் சேர்ந்த கள்ளங்கபடமற்ற குடியானவர்களை, தங்கள் அடிமைகளாக்கிக் கொண்டவருள் மிக முக்கியமானவர்கள் இவர்கள் என, சி. பி. மேக்கார்டை, 1881 சென்னை மாநிலக் கணக்கெடுப்பு அறிக்கையில் கூறியிருக்கிறார். மேலும், விசாகப்பட்டினம் மாவட்ட விவரக் குறிப்பிலும், 1901 சென்னை மாநிலக் கணக்கெடுப்பு அறிக்கையிலும், இவர்களைக் குறித்துக் குறிப்பிடப் பட்டுள்ளது. இவர்கள் அசிலி சாதியினரின், புறமணக் கட்டுப்பாடு உடைய ஒரு குலம் ஆவர். இப்பெயரில், இத்தகைய குலத்தோர் இருந்ததற்கு பல வரலாற்று ஆவணங்கள் உள்ளன. அவற்றில் முக்கியமானவை, இங்கு தரப்படுகின்றன.\n\nSection::::வாழ்வியல் முறை.\nSection::::தொழில்.\nசொண்டிகள் இலுப்பைப் மலரை, அரிசி, வெல்லம் ஆகியவற்றிலிருந்து சாராயம் வடிக்கின்றனர். இச்சாரயத்தை, பழங்குடி மக்களுக்குக் கொடுத்து, அவர்களை அடிமையாக்கினர். சொண்டிகள் நூற்றுக்கு நூறு சதவிகித வட்டி வாங்கும், வட்டித் தொழிலையும் நடத்தினர். வட்டி கணக்கு வழக்குகளில், தில்லுமுல்லு செய்து, நிலங்களைக் கடனில் மூழ்கும் படி செய்து, நிலத்தை அபகரிக்கரித்தனர்.\n\nSection::::பூப்பெய்தல்.\nஒரு சிறுமி பூப்படையும் போது, அவளைத் தனியே ஒரு அறையில், நான்கு அம்புகளை, நான்கு மூலைகளில் நட்டு, நூலால் இணைக்கப்பட்ட சதுரமான இடத்தில் இருக்கும்படி விடுவர். நாள்தோறும் அவளுக்கு எண்ணெயும், மஞ்சளும் பூசுவர். ஏழாம் நாள், அவள் உள்ளூர் கோயிலுக்குச் சென்று வருவாள்.\n\nSection::::திருமணம்.\nமணநாளன்று மணமகன் முகம் மழிக்கப்படுவதோடு அவனுக்குப் பழைய பூனூலுக்குப் பதிலாகப் புதிய பூனூலும் அணிவிக்கப்படும். விநாயகர் வழிபாட்டுடன் மணச் சடங்குகள் தொடங்கும். இவை பெரிதும் ஒரியர் மணச் சடங்குகளைப் போலவே இருக்கின்றன. கஞ்சம் மாவட்டத்தைச் சேர்ந்த, சொண்டி சாதிச் சிறுமி ஒருத்தி பூப்படையும் முன், ஒருவனுக்கு திருமணம் செய்விக்கப்படாது போவாளாயின், அதே சாதியினைச் சேர்ந்த முதியவன் ஒருவனுக்கோ, அவளுடைய அக்காவின் கணவனுக்கோ, அவளை மணம் செய்விப்பதற்குரிய சடங்குகளுக்கு உட்படுத்துவர். இவ்வாறு அவளைப் பெயரளவிற்கு மணந்தவன் இறக்கும் வரை, அவள் வேறொருவனை மணந்து கொள்ள அனுமதிப்பது இல்லை.\n\nSection::::திருமணத்திற்கு முன்னான சடங்கு.\nஇக்குலத்தோரின் பழக்க வழக்கங்களில், பல புறமணக் கட்டுப்பாடு உடைய குலங்கள் அடங்கியுள்ளன. 'பொடொ', 'ஒடிய', 'மடிய', 'கூகுல', 'சன்னொகுல' என்பன அவற்றுள் சிலவற்றுக்கான பெயர்களாம்.\nசிறுமியர் பூப்படையும் முன்பே திருமணத்தைச் செய்த பழக்கம் இருந்தது.. திருமணத்திற்குச் சில நாள்கள் முன்னதாக, மணமகன் இல்லத்தின் முன் குங்கிலியம் என்ற சால் மரம் (Shorea robusta) , நாவல் மரத்தின் (Eugenia Jambolana) மரக்கிளை ஒன்றினை நட்டு, அதனைச் சுற்றிலும் பந்தல் இடுவர். குறிப்பிட்ட நாளில் சாதியினைச் சேர்ந்தவர்களுக்கு, விருந்து அளித்தபின், ஆண்கள் ஊர்வலமாக மணமகள் இல்லத்திற்கு மோதிரங்கள், வெள்ளி மற்றும் கண்ணாடி வளையல்கள், ஐம்பது ரூபாய் பரிசத் தொகை (ஜொல் டொங்கி) ஆகியனவற்றை எடுத்துச் செல்வர். \n\nSection::::திருமணச் சடங்கு.\nஅதற்கும் மறுநாள், மண் மகள் மணமகன் இல்லம் வருவாள். மணநாளன்று மணமக்கள் பந்தலின் நடுவே, நடப்பட்டுள்ள கம்பத்தை, எழுமுறை வலமாகச் சுற்றி வருவர். ஒரியப் பிராமணன் அவர்கள் கரங்களை, இணைத்து வைப்பான். அவர்கள் அருகருகே அமர்ந்தபின் புனித நெருப்பு மூட்டப்படும். மணமகன் வீட்டைச் சேர்ந்த பெண்கள் அவர்கள் மீது மஞ்சளும் அரிசியும் தூவுவர். அடுத்த நாள் ஒரு பொந்தாரி (நாவிதன்) பந்தல் அமைந்துள்ள இடத்தைத் துப்புரவு செய்து அதில் அரிசி மாவால் கோலங்கள் இடுவான். அங்குப் பாய் ஒன்றினை விரித்து, மணமக்கள் சோழி விளையாடுவர். \n\nSection::::திருமணத்திற்கு பின்னாளின் சடங்கு.\nஐந்து சோழிகளை மணமகன் தன் வலக்கையில் வைத்து கையை இறுக்கமாக மூடிக் கொள்வான். மணமகள் அவன் கையிலிருந்து அவற்றைப் பிடுங்கப் பார்ப்பாள். அதில் அவள் வெற்றி பெறுவாளாயின் அவளுடைய சகோதரர்கள் மணமகனை அடித்துக் கேலிசெய்வர். அதன்பின் மணமகள் அந்தச் சோழிகளைத் தன் வலக்கையில் வைத்து மூடிக் கொள்வாள். மணமகன் அவற்றைப் பிடுங்க முயற்சிப்பான். அதில் அவன் வெற்றி பெறின் மணமகனோடு உடன் பிறந்த பெண்கள் மணமகளை அடித்துக் கேலி செய்வர். பின் ஒரு கூடையில் அரிசி கொண்டு வந்து வைக்கப்படும். அதில் கொஞ்சத்தை ஒரு பாத்திரத்தில் இடுவர். அதிலிருந்து சிறிது அரிசியை மணமகன் தன் கையிலெடுத்து வைத்துக் கொள்வான். மணமகள் அவனிடம் அதனைப் பாத்திரத்தில் போடுமாறு வேண்டுவாள். அவள் சற்று நேரம் மல்லாடியபின், அவன் அதனைப் போட்டுவிட உடன்படுவான். இச் சடங்குகள், அடுத்துவரும் ஐந்து நாள்களிலும் மீண்டும் நிகழ்த்தப்படும். ஏழாம் நாள், பன்னிரண்டு இலைகளில் சிறிது சோறு படைப்பர். பன்னிரண்டு பிராமணர்கள் தட்சணை பெற்றுக்கொண்டு, அந்த இலைகளில் உள்ள சோற்றை உண்பர்.\n\nSection::::மறுமணம்.\nகைம்பெண்கள் மறுமணம் அனுமதிக்கப்படுகின்றது. இறந்துபோன அண்ணன் மனைவியினைத் தம்பி மணந்து கொள்ளும் வழக்கம் உள்ளது. ஆனால், கைம்பெண்ணான ஒருத்தி, குடும்பத்தில் மூத்தவனுடைய மனைவியாக இருப்பாளாகில், அவன் இறந்தபின், அவனுடைய தம்பியருள் ஒருவனை, அவள் மணக்க அனுமதிப்பதில்லை. குடும்பத்தில் இரண்டாவது பிள்ளையினை மணந்து கொண்டவளே, கைம்பெண்ணாக ஆக நேர்ந்தால் மட்டுமே, அவ்வாறு தன் கணவனின் தம்பியருள் ஒருவனை மணக்க அனுமதிக்கப்படுகிறாள்.\n\nSection::::நீத்தார் சடங்கு.\nஇறந்தவர்களை எரிக்கும் இவர்கள், பத்து நாள்கள் சாவுத் தீட்டினை மேற்கொள்கின்றனர். அக்காலங்களில், நாள் தோறும் சுடுகாட்டுக்குச் செல்லும் வழி நெடுகச் சோற்றினை இரைத்துச் செல்வர். பதினொன்றாம் நாள், தீட்டுக்குரியவர்கள் குளித்தபின், ஒரு பிராமணன் புனித நெருப்பினை வளர்ப்பான். திருமண நாளில் போலவே, பன்னிரண்டு பிராமணர்கள் தட்சணை பெற்றபின் சோறு உண்பர். அன்று நள்ளிரவு நெருங்கும்போது, ஒரு புதிய பானையினை வாங்கி வந்து அதில் துளைகள் இட்டு, அதனுள் ஒரு விளக்கினையும் சோற்றினையும் வைத்து, அதனைச் சுடுகாட்டில் கொண்டுவைத்து இறந்தவன் பெயரை, மும்முறை கூவி அழைப்பர். அவனிடம் சோறு தயாராக உள்ளதாகவும் வந்து உண்ணும்படியும் கூறுவர்.\n\n \"கோண்ட்கள் தங்களுக்கு உரியதான நிலத்தில் பெரும்பகுதியினை மற்றச் சாதியினருக்கு விற்று விட்டனர். கோண்ட்கள் வாழும் பகுதியில் உள்ள நிலத்தின் பெரும்பகுதி இவ்வாறாகச் சாராயம் வடிக்கும் தொழிலை மேற்கொண்டுள்ள சொண்டிகள் உடமையாக மாறிவிட்டுள்ளது. இது பற்றிய தகவல் அரசின் கவனத்திற்குக் கொண்டு வரப்பட்டவுடன் இதனைத் தடுக்க அரசு விரைந்து செயல்பட்டது. அச்செயல்பாட்டின் வெற்றி காரணமாக அண்மையில் எடுக்கப்பட்ட கணக்கெடுப்பில் இப்பகுதியில் சொண்டியர் எண்ணிக்கை குறைந்துவிட்டுள்ளது. இவ்வாறு இவர்களுடைய பழிபாவத்திற்கு அஞ்சாத வஞ்சகச் செயல் ஒடுக்கப்பட்டதால் இவர்களுள் பெரும்பாலானவர்கள் போடு (Boad) விற்கும் பிற பகுதிகளுக்கும் குடிபெயர்ந்து விட்டனர். எனக்குத் தெரிந்தவரை இது ஒன்றே குறிப்பிட்ட தொழிலின் நசிவாகும். இதன் காரணமாகக் கோண்ட்களின் மக்கள்தொகை முழுவதுமாக அழிந்துபோகாமல் காக்கப்பட்டதான நல்ல விளைவுகள் ஏற்பட்டுள்ளது என்று கூறலாம். இல்லையாயின் கோண்ட்கள் விரைவில் நிலத்தோடு பிணைக்கப்பட்ட அடிமைகளாகிவிட அவர்களுடைய நிலங்களுக்குச் சொண்டிகள் உரிமையாளர்களாகிவிட்டிருப்பர்.\"\n\n \"மலைப் பகுதிகளில் வாழ்வோர் இலுப்பைப் பூவினைக் கொண்டு சாராயம் வடிப்பதோடு கூட அரிசி, சாமை, ராகி ஆகியவற்றிலிருந்தும் சாராயம் வடிக்கின்றனர். இந்தத் தானியங்களை இவர்கள் நன்கு ஊறும்படி நனைத்து அதனோடு கொஞ்சம் தண்ணீர் சேர்த்துச் சிறிது புளித்த காடியினை உடன் கலந்து நான்கைந்து நாள்வரை புளிக்கச் செய்து பின் அதிலிருந்து ஊறலை வடித்தெடுப்பர். இவ்வாறு பெறப்பட்ட ஊறல் லொண்ட், பண்டியம், மத்திகள்ளு என்ற பல்வேறு பெயர்களில் போதையூட்டும் பானமாக விற்கப்படுகின்றது. இவ்வாறு புளிக்க வைக்கப்பட்ட ஊறல் சாராய மருந்து அல்லது சொண்டி மந்து என்ற பெயரால் வாரச் சந்தைகளில் விற்கப்படுகிறது. இதனைப் பல்வேறு முறைகளில் தயாரிக்கின்றனர். காட்டு மரஞ்செடி கொடிகளின் வேர்களும் பட்டைகளும் இதற்காகப் பயன்படுத்தப்படுகின்றன.\" இவ்வாறு ஊறல் தயாரிப்பதற்கான பொருள்கள் அரிசியோடு கூடக் கலக்கப்பட்டு சிறு உருண்டைகளாக விற்கப்படுகின்றன. இத்தகைய உருண்டைகளைச் சிறப்பாகப் பர்வதிப்பூர், பால்கொண்ட முகவர் பகுதிகளில் கடைகள் வைத்திருக்கும் சொண்டிகளே விற்று வருகின்றனர். சூதுவாது செய்து ஏமாற்றும் இச் சொண்டிகள், போதை ஊட்டும் மதுவிற்கு அடிமையாகி உள்ள மலை இன மக்களை ஏமாற்றி, அவர்களுடைய உடமைகளைத் தங்களுக்கு உரியதாக்கிக் கொள்கின்றனர்.\"\nSection::::ஆங்கில அரசின் கணக்கெடுப்புகள்.\nSection::::1892 ஆம் ஆண்டு டெய்லர் கூறியுள்ளவை.\nஅவர் கூறியுள்ள தகவல்கள் வருமாறு :-\n\nஅண்மையில் ஒருவன் தான் பட்ட கடனுக்காகத் தன் தம்பியையும், அவனுடைய மனைவியினையும் “கோடியாக“ பிணையாளாக்கியுள்ளான். மரியாதைக்கு உரியவர்களிடமிருந்து, கடனை வசூலிக்கச் சொண்டிகள், எரிச்சலூட்டும் வழிமுறைகளைக் கையாளுகின்றனர். இதனால் குறைந்தது ஒரு கொலையும், நிகழ்ந்துள்ளதாகத் தெரிய வந்துள்ளது. இவர்கள் தீண்டத்தகாத தீட்டு உண்டாக்கும் தாழ்ந்த சாதியினரான காசிகளைக் கொண்டு, தங்கள் கடனைத் திரும்பித் தராதவர் வீட்டினுள் புகுந்து தீட்டு உண்டாக்கி, அவர்களையும் அவர்கள் குடும்பத்தவர்களையும் வீட்டை விட்டு சொண்டியின் முன் இழுத்துக் கொண்டுபோய் நிறுத்துவதாக அச்சுறுத்தவும் செய்வர்.\n\nஎன் நண்பர் ஒருவர் செயப்பூர் மலைகளில் சென்று வேட்டைகளில் ஈடுபட்டவராகப் புலி ஒன்றினைச் சுட்டு வீழ்த்தினார். அவர் அவருடைய சிகாரியிடம் அவன் செய்த உதவிக்கு என்ன பரிசு வேண்டும் எனக் கேட்க, அதற்கு அவன் தன் தம்பியினைப் பிணையிலிருந்து மீட்கத் தனக்கு இருபத்தைந்து ரூபாய் கொடுத்தால் போதுமானது எனக் கூறினான். அவன் சொல்வது என்னவென்று விளங்காத வேட்டைக்காரர், அவனிடம் அதுபற்றி விவரம் கேட்டார். அதற்கு அவன் தன் சாதியினை விடச் சற்று உயர்ந்த சாதியினைச் சேர்ந்த ஒருத்தியினை, நூறு ரூபாய் கொடுத்துதான் மனைவியாக வாங்கியவதாகவும் அதற்கான தொகைக்காக, தன் தம்பியினைப் பிணையாளாக ஒரு செளகாரிடம் வைத்திருப்பதாகவும், அந்தச் செளகாருக்குச் செலுத்த வேண்டிய தொகையில் 25 ரூபாய் போகப் பாக்கி அனைத்தையும் செலுத்திவிட்டதாகவும், இப்பொழுது அவன் தம்பி அச் செளகாரிடம் கொத்தடிமையாகச் சோற்றுக்கு, அவன் நிலத்தில் பயிரிட்டு உழைத்து வருவதாகவும் அவன் விளக்கம் கூறினான். \n\nவிசாகப்பட்டினம் மாவட்ட விவரக் குறிப்பில் கொள்ளையரான தோம்புகளைப் பற்றிக் கூறப்பட்டிருப்பதாவது :- \"இவர்கள் செல்வர்களான சிலருடைய வீடுகளில் புகுந்து (இவ்வாறு இவர்களால் தேர்ந்தெடுக்கப்படுவோர் சாராயம் விற்பவர்களான சொண்டிகளும் செளகார்களுமே ஆவர். முகவர் பகுதிக் கிராமங்களில் கொள்ளையிடக் கூடிய அளவு பொருள்படைத்த இரக்கமற்ற பணமுதலைகளாக உள்ளோர் இவர்கள். இவர்களுடைய அண்டை அயலார் இவ்வாறு இவர்கள் கொள்ளைக்கு ஆளாகும்போது தங்களைச் சுரண்டிய இவர்கள்மீது ஒரு சிறிதும் இரக்கம் காட்ட மாட்டார்கள்.) அவர்களைக் கட்டிப்போட்டு அவர்கள் வீட்டுப் பெண்களோடு வன்முறையில் உறவு கொண்டபின் அங்குக் கிடைக்கும் அனைத்தையும் கவர்ந்து செல்வர். கஞ்சத்தைச் சேர்ந்த சொண்டிகள் சௌத்ரி, பொதானொ, சாகு என்ற பட்டப் பெயர்களைத் தரிக்கின்றனர். விசாகப்பட்டினம் முகவர் பகுதியில் பிஸ்ஸோயி என்ற பட்டப்பெயரைத் தரிக்கின்றனர்.\n\nSection::::1901 சென்னை மாநிலக் கணக்கெடுப்பு அறிக்கை.\n\"கள் விற்கும் ஒரியச் சாதியாரான இவர்கள் தாங்களே கள் இறக்குவதில்லை. அதனைச் சீயொலொக்களிடமிருந்து வாங்கி விற்கின்றனர். இவர்கள் சாராயமும் வடிக்கின்றனர். போகிற போக்கில் சாராயம் பற்றியும் ஒரு வார்த்தை கூறலாம் என நினைக்கிறேன். அது \"தென்னை வகைப் பாளைகளிலிருந்து எடுக்கப்படும் பதநீரினை வடித்து எடுக்கப்படுவதும் ஆகும். 'ஏரக்' என்ற இந்தச் சொல்லின் சிதைந்த வடிவம் 'ரக்' ஆகும். இது 'ரக் பஞ்ச்' என்பது போல, பிற சொற்களோடு இணைந்து வரும். 'பராசரபதாதி' என்ற வடமொழி நூலின்படி செளண்டிகர் (கள் இறக்குவோரும் சாராயம் காய்ச்சுவோரும்) கைவரச் சாதியினைச் சேர்ந்த ஆணுக்கும், கெளதிகெ சாதிப் பெண்ணுக்கும் பிறந்தவர்கள். இந்த இரு சாதிகளுமே பிரதிலோம சாதிகளாம். மச்ச புராணத்தில் சோண் ஆற்றங்கரையில், ஏழு அப்சர மகளிருக்குச் சிவன் வழியாகப் பிறந்தவர்கள் செளண்டிகர் எனக் கூறப்பட்டுள்ளது. மனு, செளண்டிகர் பற்றிக் குறிப்பிட்டுள்ளார். ஸ்தானகன் ஒருவன் வேட்டை நாய்களைக் கொண்டு வேட்டையாடுவோன், செளண்டிகர், வண்ணான், சாயம் போடுபவன், கருணையற்றவன், எந்த வீட்டில் ஒருவன் மனைவியும் அவன் கள்ளக் காதலுனும் உடன் வாழ்கின்றானோ அந்த வீட்டிற்குரியவன் ஆகியோரிடமிருந்து உணவைப் பெற்று உண்ணமாட்டான் எனக் கூறியுள்ளார். இவர்களோடு தொடர்புடையவர்களான கண்ரிகள் அல்லது கண்டிகள் \"\n\n\nஇந்துக்களின் கோட்பாட்டின்படி, சாராயம் காய்ச்சி விற்பவர்களே எல்லாச் சாதியாரினும் மிகவும் இழிந்தவர்கள். வைவர் தல புராணத்தில் கூறப்பட்டுள்ள ஒரு கதை இவர்கள் இழிந்த சாதியாரானதற்கான காரணத்தை நினைவுபடுத்துகின்றது. \n\nஇந்துக்களின் கடவுளான சனிபகவான், சிவனால் வெட்டப்பட்ட கணேசனுடைய உடலில் ஒரு யானையின் தலையினைப் பொருத்த இயலாதவனாகிவிட்டபோது, தேவர்களின் தச்சனாகிய விசுவகர்மா வரவழைக்கப்பட்டான். தக்கபடி அந்த உறுப்புகளைச் சீரமைத்து, அவன் 'கேதாரசேனன்' என்ற ஒருவனை உருவாக்கினான். மிகக் களைத்துத் தாகத்தற்கு உள்ளான, பகவதி கேதாரசேனனிடம் குடிக்கத் தண்ணீர் கொண்டுவரும்படி கேட்டாள். ஆற்றங்கரையில் ஒரு சிரட்டையில் நிறைந்திருந்த தண்ணீரை அவன் பகவதியிடம் கொண்டு வந்து தந்தான். அதில் ஒரு கிளி சில அரிசி மணிகளைப் போட்டிருந்ததால், அது புளித்துப் போதை தரும் பானமாக மாறியிருந்ததை அவன் கவனிக்கவில்லை. அதைக் குடித்த பகவதி, அதனை உணர்ந்தவளாகச் சினங்கொண்டு, அதனைக் கொண்டு வந்து தந்தவனை, மனிதர்களுக்குச் சாராயம் வடித்து விற்கும் தாழ்ந்த சாதியானாக ஆகும்படி சாபமிட்டாள். \n\nமற்றொரு கதை வழக்குப்படி, பாஸ்கர் அல்லது பாஸ்கர முனி என்பவர் கண்ணனோடு உடன்பிறந்தவரான பலராமனால், அவருக்கு மிக்க போதை தரும் பானங்களின் மீதுள்ள விருப்பத்தைத் தணித்துக் கொள்ளப் படைக்கப்பட்டவன் எனக் கூறுகின்றது. இதே கதை வழக்கின் மற்றொரு வடிவம், நிறைந்திருந்த நாட்டுச் சாராயப் பானையோடு ஆற்றில் மிதந்து வந்த நிரஞ்சன் என்ற சிறுவனைப் பாஸ்கரர் காப்பாற்றியபின், அவனை வளர்த்துச் சாராயம் வடிக்கும் தொழிலில் ஈடுபடும்படி செய்தார் எனக் கூறுகிறது.\n\nஇப்பொழுது வழக்கில் உள்ள வழக்கு வரலாற்றுக் கதைப்படி முன்னாளில் மாய வித்தைகள் புரிவதில் புகழ் பெற்றிருந்த ஒரு பிராமணன் இருந்தான். அவனை ஆதரித்து வந்த அரசன் அவனால் ஒரு குட்டையில் உள்ள தண்ணிரை நெருப்பு பற்றி எரியச் செய்ய முடியுமா எனக் கேட்டான். அதற்கு அவன் தன்னால் அதனைச் செய்ய முடியும் எனக் கூறினான். எனினும் அதனை எவ்வாறு நிகழ்த்துவது என்பதனை அறியாதவனான அவன் கவலையுற்றவனாக இருந்தான். எதிர்பாராத வகையில் அவன் சாராயம்வடிக்கும் ஒருவனைச் சந்திக்க நேர்ந்தது. அவன் அந்தப் பிராமணனை அவனுடைய கவலைக்குக் காரணம் என்ன என்று கேட்டான். அவனுக்கு நேர்ந்துள்ள தொல்லையினைக் கேள்விப்பட்ட சாராயம் வடிப்பவன், அந்தப் பிராமணன் அவனுடைய மகளைத் தனக்கு மணம் செய்து தர முன் வருவதாயிருந்தால் அவனுக்கு உதவுவதாகக் கூறினான். இந்த உடன்பாட்டுக்கு அந்த பிராமணன் உடன்பட்டான். சாராயம் வடிப்பவன் அவனிடம் ஒரு குறிப்பிட்ட அளவு சாராயத்தைத் தந்து அதனை அந்தக் குளத்தில் கொட்டியபின் அரசன் முன்னிலையில் நெருப்பிடுமாறு கூறினான். பிராமணன் தான் முன்பு உடன்பட்ட படி அவனுக்குத் தன் மகளை மணம் செய்து தர வேண்டியதாயிற்று. அவனுக்கு அந்தப் பிராமணனுடைய மகள் வழியாகப் பிறந்தவர்களின் சந்ததியினரே சொண்டிகள். இந்தச் சாதி பல புறமணக் கட்டுப்பாடு உடைய குலங்களைப் பெற்றுள்ளது. பொடொ ஒடிய, மடிய, கூகுல, சன்னொகுல என்பன அவற்றுள் சிலவற்றுக்கான பெயர்களாம். இவற்றுள் சன்னொகுல முதல் இரண்டு குலத்தவர்களின் முறையற்ற உறவின் வழிப் பிறந்தவர்களின் சந்ததியினர். பிரமன் இந்த உலகத்தைப் படைத்தபோது தன் புருவங்களுக்கு இடையே பட்ட ஒரு துளி சேற்றினை வழித்தெடுத்து அதனை ஒரு உருவாக்கி உயிரூட்டினான் எனவும் அதுவே 'சுக முனி' எனவும், அவரிடம் அதுவரை பறவைகள் தின்று வந்த இலுப்பைப் பூவிலிருந்து, சாராயம் வடிக்கும்படி பணித்தான் எனவும் ஒரு வழக்கு வரலாறு வழங்கி வருகின்றது. \n\n\n"}
{"id": "323967", "url": "https://ta.wikipedia.org/wiki?curid=323967", "title": "மகேந்திரவாடி", "text": "மகேந்திரவாடி\n\nமகேந்திரவாடி குடைவரை, வேலூர் மாவட்டத்தின் அரக்கோணம் வட்டத்தில் உள்ள மகேந்திரவாடியில் அமைந்துள்ள குடைவரை ஆகும். வெளியொன்றின் நடுவே நிலத்திலிருந்து துருத்திக்கொண்டு உள்ள பாறை ஒன்றில் இந்தக் குடைவரை அமைக்கப்பட்டு உள்ளது. இது குணபரன் என்று அழைக்கப்படும் மகேந்திரவர்மன் காலத்தைச் சேர்ந்தது. இங்கே பல்லவ கிரந்த எழுத்துக்களில் வெட்டப்பட்ட கல்வெட்டு ஒன்று உள்ளது. இதிலிருந்து இக்குடைவரைக் கோயிலின் பெயர் \"மகேந்திர விட்டுணு கிரகம்\" என்பதும், முராரி எனப்படும் திருமாலுக்கு உரிய கோயில் என்பதும் தெரிய வருகிறது.\n\nஇதில் உள்ள மண்டபம் இரண்டு பிரிவுகளாக உள்ளது. இரண்டு வரிசைகளில் வரிசைக்கு இரண்டு முழுத்தூண்களும், பக்கச் சுவர்களை அண்டி இரண்டு அரைத்தூண்களும் காணப்படுகின்றன. தூண்களின் கீழ்ப் பாகமும் மேல் பாகமும் சதுர வெட்டுமுகம் கொண்டவை. நடுப்பகுதி எட்டுப் பட்டை வடிவம் கொண்டது. முன்வரிசைத் தூண்களின் சதுரப் பகுதிகளில் தாமரைச் சிற்பங்கள் உள்ளன. ஆனால் உள் வரிசைத் தூண்களின் சதுரப் பகுதிகள் வெறுமையாகவே காணப்படுகின்றன. பின்பக்கச் சுவரில் ஒரு கருவறை குடையப்பட்டுள்ளது. கருவறை வாயிலுக்கு இருபக்கமும் வாயிற் காவலர் சிற்பங்கள் உள்ளன. \n"}
{"id": "323969", "url": "https://ta.wikipedia.org/wiki?curid=323969", "title": "சாகர்மாதா மண்டலம்", "text": "சாகர்மாதா மண்டலம்\n\nசாகர்மாதா மண்டலம் (Sagarmāthā zone) () தெற்காசியாவின் நேபாள நாட்டின் பதினான்கு மண்டலங்களில் ஒன்றாகும். சாகர்மாதா மண்டலம் கிழக்கு வளர்ச்சி பிராந்தியத்தில் அமைந்த மூன்று மண்டலங்களில் ஒன்றாகும். இம்மண்டலத்தின் நிர்வாகத் தலைமையிடம் \"இராஜ்பிராஜ்\" நகரம் ஆகும்.\n\nஇம்மண்டலத்தில் நேபாள மொழி, மைதிலி மொழி, திபெத்திய மொழி மற்றும் பழங்குடி மக்களின் மொழிகள் பேசப்படுகிறது. \n\nSection::::மாவட்டங்கள்.\nஇம்மண்டலத்தின் வெளித் தராய் சமவெளிகளில் சப்தரி மாவட்டம் மற்றும் சிராஹா மாவட்டங்களும், உள்தராய் சமவெளிகளில் உதயபூர் மாவட்டமும், மலைப்பாங்கான குன்றுப் பகுதிகளில் கோடாங் மாவட்டம் மற்றும் ஒகல்டுங்கா மாவட்டங்களும், இமயமலைப் பகுதியில் சோலுகும்பு மாவட்டம் என ஆறு மாவட்டங்கள் உள்ளது.\n\nSection::::புவியியல்.\nஇம்மண்டலத்தின் தெற்கில் தராய் சமவெளிகளும், நடுவில் மலைப்பாங்கான மேட்டு நிலங்களும், வடக்கில் எவரெசுட்டு சிகரம் அமைந்த இமயமலைப் பகுதிகள் உள்ளது. இம்மண்டலத்தின் வடக்கில் திபெத் தன்னாட்சிப் பகுதியும், தெற்கில் இந்தியாவின் பிகார் மாநிலமும், கிழக்கில் கோசி மண்டலமும், மேற்கில் ஜனக்பூர் மண்டலமும் எல்லைகளாக அமைந்துள்ளது.\n\nசாகர்மாதா மண்டலத்தின் சோலுகும்பு மாவட்டத்தில் அமைந்த உலகப் பாராம்பரியக் களமான சாகர்மாதா தேசியப் பூங்காவும், உலகின் பெரிய கொடுமுடியான எவரெஸ்ட் சிகரமும் உலகப் புகழ் பெற்றது.\n\nSection::::தட்ப வெப்பம்.\nசாகர்மாதா மண்டலத்தின் தட்ப வெப்பம் கீழ் வெப்ப மண்டலம், மேல் வெப்ப மண்டலம், மிதவெப்ப வளையம், மிதமான காலநிலை, மான்ட்டேன் #ஆல்ப்ஸ்மலைத் தாழ்வாரத்திற்குரிய காலநிலை, துருவப் பகுதிப் பாலைவன காலநிலை, வெண்பனி படர்ந்த பகுதிகள் என ஏழு நிலைகளில் காணப்படுகிறது. \n\n"}
{"id": "323970", "url": "https://ta.wikipedia.org/wiki?curid=323970", "title": "சீயமங்கலம் குடைவரைக் கோயில்", "text": "சீயமங்கலம் குடைவரைக் கோயில்\n\nசீயமங்கலம் குடைவரைக் கோயில் திருவண்ணாமலை மாவட்டத்தின் வந்தவாசி வட்டத்தில் உள்ள தெள்ளாறு ஊராட்சி ஒன்றியத்தில் உள்ள சீயமங்கலம் கிராமத்தில் உள்ள ஒரு குடைவரைக் கோயில். \n\nஇக்குடைவரைக்கு முன்னுள்ள ஏரியின் நடுவில் தூண்போன்ற அமைப்பில் நிலைக்குத்தாகப் பாறைகள் காணப்படுவதால், இக்குடைவரைக் கோயிலில் உள்ள இறைவனை வடமொழியில் \"ஸ்தம்பேஸ்வரர்\" எனவும் தமிழில் \"தூணாண்டவர்\" என்றும் அழைப்பதுண்டு. \n\nஇக்குடைவரையில் காணப்படும் கல்வெட்டு இக்கோயில் அக்காலத்தில் \"அவனிபாஜன பல்லவேஸ்வரம்\" என அழைக்கப்பட்டதைக் காட்டுகின்றன. இக்கோயில் பல்லவர் காலத்தில் அமைக்கப்பட்டபோதிலும், பிற்காலத்திலும் பல்வேறு கால கட்டங்களில் இதில் விரிவாக்க வேலைகள் இடம்பெற்றுள்ளன.\n\nஇதில் உள்ள மண்டபத்தில் இரண்டு வரிசைகளில், வரிசைக்கு இரண்டு முழுத்தூண்களும், பக்கச் சுவர்களை அண்டி இரண்டு அரைத்தூண்களும் காணப்படுகின்றன. தூண்களின் கீழ்ப் பாகமும் மேல் பாகமும் சதுர வெட்டுமுகம் கொண்டவை. நடுப்பகுதி எட்டுப் பட்டை வடிவம் கொண்டது. \n\nஉட்தூண்களின் சதுரப் பக்கங்களில் தாமரைச் சிற்பங்கள் அமைந்திருக்க, முகப்புத் தூண்களின் சதுரங்களில் சிறப்பு அம்சங்களோடு கூடிய பல்வேறு சிற்பங்கள் காணப்படுகின்றன. மண்டப முகப்பில் இரண்டு அரைத்தூண்களுக்கும் அப்பால் போர் வீரர்களின் சிற்பங்கள் செதுக்கப்பட்டுள்ளன. பின்புறச் சுவரில் ஒரேயொரு கருவறை குடையப்பட்டுள்ளது. கருவறை வாயிலின் இருபுறமும் வாயிற் காவலர் புடைப்புச் சிற்பங்கள் உள்ளன. \n"}
{"id": "323972", "url": "https://ta.wikipedia.org/wiki?curid=323972", "title": "ஜனக்பூர் மண்டலம்", "text": "ஜனக்பூர் மண்டலம்\n\nஜனக்பூர் மண்டலம் (Janakpur) ( ) தெற்காசியாவின் நேபாள நாட்டின் பதினான்கு மண்டலங்களில் ஒன்றாகும். இம்மண்டலம் நடு நேபாளத்தின் மத்திய வளர்ச்சி பிராந்தியத்தில் அமைந்துள்ளது. இம்மண்டலத்தின் நிர்வாகத் தலைமையிடம் \"ஜனக்பூர்\" நகரம் ஆகும். \n\nஜனக்பூர் மண்டலத்தில் ஆறு மாவட்டங்கள் உள்ளது. நேபாள மொழி, போஜ்புரி மொழி, மைதிலி மொழி மற்றும் மலைவாழ் மக்கள் மொழிகள் இம்மண்டலத்தில் பேசப்படுகிறது. ஜானகி கோயில் இம்மண்டலத்தின் முக்கிய இந்துக் கோயில் ஆகும்.\n\nSection::::மாவட்டங்கள்.\nஜனக்பூர் மண்டலத்தின் தராய் சமவெளியில் தனுஷா மாவட்டம், மகோத்தரி மாவட்டம், சர்லாஹி மாவட்டம், சிந்துலி மாவட்டம், மலைப்பாங்கானப் பகுதியில் ராமேச்சாப் மாவட்டம் மற்றும் இமயமலைப் பகுதியில் தோலகா மாவட்டம் அமைந்துள்ளது.\n\nSection::::புவியியல்.\nஇம்மண்டலத்தின் தெற்கில் தராய் சமவெளிகளும், நடுவில் மலைப்பாங்கான மேட்டு நிலங்களும், வடக்கில் இமயமலைப் பகுதிகள் உள்ளது. இம்மண்டலத்தின் வடக்கில் திபெத் தன்னாட்சிப் பகுதி, தெற்கில் இந்தியா, கிழக்கில் சாகர்மாதா மண்டலம், மேற்கில் பாக்மதி மண்டலம் உள்ளது.\n\nSection::::முக்கிய நகரங்கள்.\nஜனக்பூர், கமலாமாய், பீமேஷ்வர், பர்திபாஸ், தால்கேபார், ஜலேஸ்வர், மலங்வா, கௌஷலா பஜார் மற்றும் மைதிலி ஆகியவைகள் ஜனக்பூர் மண்டலத்தின் முக்கிய நகரங்கள் ஆகும்.\n\nSection::::தட்ப வெப்பம்.\nஜனக்பூர் மண்டலத்தின் தட்ப வெப்பம் கீழ் வெப்ப மண்டலம், மேல் வெப்ப மண்டலம், மிதவெப்ப வளையம், மிதமான காலநிலை மற்றும் மான்ட்டேன் #ஆல்ப்ஸ்மலைத் தாழ்வாரத்திற்குரிய காலநிலை, என நான்கு நிலைகளில் காணப்படுகிறது. \n\n"}
{"id": "323984", "url": "https://ta.wikipedia.org/wiki?curid=323984", "title": "வி. சேகர்", "text": "வி. சேகர்\n\nவி. சேகர் ஒரு தமிழ் திரைப்பட இயக்குநர். தமிழ்த்தேசியவாதி. இவர் குடும்ப படங்களை அதிகம் இயக்கியவர். இவரின் குடும்பப்படங்கள் பெரும்பாலும் பல நடிகர்கள் நடித்த நடுத்தர குடும்பக்கதை படங்களாய் இருக்கும். இவரின் மகன் கால் மார்க்குசு நடிப்பில் வெளிவந்த சரவணப்பொய்கை திரைப்படம் இவரின் தற்போதைய கடைசி படமாகும்.\n\n"}
{"id": "323989", "url": "https://ta.wikipedia.org/wiki?curid=323989", "title": "அலுமைடு", "text": "அலுமைடு\n\nஅலுமைடு \"(Alumide)\" என்பது முப்பரிமாண அச்சுத்தொழிலில் பயன்படுத்தப்படும் ஒரு வேதிப்பொருளாகும். அலுமினியம் மற்றும் பாலியமைடு என்ற சொற்களிலிருந்து அலுமினைடு என்ற சொல் உருவாக்கப்பட்டுள்ளது. நைலான் பலபடியில் அலுமினியம் தூள் கலந்து அலுமினைடு தயாரிக்கப்படுகிறது. சிட்டங்கட்டல் எனப்படும் திரவமாக்காமல் வெப்பமூட்டும் முறையில் தூளை அடுக்கடுக்காக சிட்டங்கட்டும் செயலால், மாதிரிகளில் அச்சிடுதல் நிகழ்கிறது. முப்பரிமாண அச்சிடுதலில் பயன்படுத்தப்படும் பிற பொருள்களைக்காட்டிலும் அலுமினைடு விறைப்பாக உள்ளது. பாலி அசிட்டிக் அமிலம் போன்ற வெந்நெகிழி கலவைகள் உருகலாக மாறும் அதிக வெப்பநிலையில் கூட அசிட்டமைடு வடிவத்தைப் பராமரித்து ஈடுகொடுக்கிறது \n"}
{"id": "323990", "url": "https://ta.wikipedia.org/wiki?curid=323990", "title": "சாரி ஆறு", "text": "சாரி ஆறு\n\nசாரி ஆறு, 940 கிமீ நீண்ட தூரமுடைய நடு ஆப்பிரிக்காவில் பாயும் ஆறாகும். \n\nSection::::புவியியல்.\nசாரி ஆறு மத்திய ஆப்பிரிக்கக் குடியரசில் இருந்து சாட் நாட்டின் வழியே சாட் ஏரிக்கு பாய்கிறது.சாட்டின் தலைநகரும் பெரிய நகருமானஇன்சாமனா என்ற இடத்தில் இதன் முதன்மை துணை ஆறாகிய லோகோன் ஆறு உடன் இணைகிறது. அவ்விடத்திலிருந்து சாட் ஏரியில் கலக்கும் வரை சாட்டுக்கும்  கேமரூனுக்கும் எல்லையாக உள்ளது.\nசாட் ஏரியின் 90  விழுக்காடு  நீர்  சாரி   ஆற்றின்  மூலமே கிடைக்கிறது. இதன் வடிகால் பகுதி 548,747  சதுர  கிமீ  பரப்பு  உடையது.  இதற்கு லோகோன் தவிர பகர் அஉக் பகர் சலாமட் பகர் கெய்ட்டா போன்ற மற்ற  சிறு துணை  ஆறுகளும்  உண்டு.\n\nசாட் நாட்டின் மக்கள் தொகையில் பெரும்பாலானவர்கள் இன்சாமனாவிலும் சாரே நகரங்களிலும் வாழ்கிறார்கள். இவ்விரு நகரங்களும் சாரி ஆற்றின் கரையில் அமைந்துள்ளன.\n\n2016ஆம் ஆண்டிலும் சாட் கினி புழு கொள்ளை நோயால் பாதிக்கப்பட்ட நாடுகளில் ஒன்றாக இருந்தது. இந்த  நோயால்பா திக்கப்பட்டவர்களில் பெரும்பாலோர்  சாரி  ஆற்றின்  கரையோரத்திலேயே  இருந்தனர். \n\nஉள்ளூர் மக்களின்  மீன் பிடிக்கும் தொழிலுக்கு சாரி ஆறு முதன்மையான ஆதாரமாகும்.  நைல் பெர்ச் என்கிற மதிப்புள்ள மீன் இங்கு கிடைக்கும். \n"}
{"id": "323994", "url": "https://ta.wikipedia.org/wiki?curid=323994", "title": "ஐப்போபுளோரசு அமிலம்", "text": "ஐப்போபுளோரசு அமிலம்\n\nஐப்போபுளோரசு அமிலம் \"(Hypofluorous acid)\" என்பது HOF என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். தண்ணிரை புளோரினால் ஆக்சிசனேற்றம் செய்யும்போது இடைநிலைச் சேர்மமாக இது உண்டாகிறது. திண்மமாக தனித்துப் பிரிக்க இயலும் ஒரே ஐப்போ ஆலசு அமிலம் ஐப்போபுளோரசு அமிலம் மட்டுமேயாகும். வெடிக்கும் பொருளான இது ஆக்சிசன் மற்றும் ஐதரசன் புளோரைடுகளாக சிதைவடைகிறது . பனிக்கட்டையை புளோரினேற்றம் செய்வதன் மூலமாக தூய்மையான நிலையில் இதை தனித்துப் பிரித்தெடுக்க முடியும்.\n\nகட்டமைப்பைப் பொருத்தவரை இதுவொரு வளைந்த மூலக்கூறாக காணப்படுவதாக எக்சு கதிர் படிகவியல் முடிவுகள் தெரிவிக்கின்றன. O–F மற்றும் O–H பிணைப்புகளின் பிணைப்பு நீளங்கள் முறையே 144.2 பைக்கோமீட்டர் மற்றும் 96.4 பைக்கோமீட்டர் அளவுகளுடன் பிணைப்புக் கோணத்தின் அளவு 101° கொண்டுள்ளதாக இது வடிவம் கொண்டுள்ளது. திண்மநிலை கட்டமைப்பு O–H•••O இணைப்புகளால் ஆன சங்கிலிகளால் உருவாகியுள்ளது. வாயு நிலையில் உள்ள ஐப்போபுளோரசு அமிலத்தின் கட்டமைப்பில் பிணைப்புக் கோணம் 97.2° ஆக சற்று குறுகியுள்ளது.\n\nபுளோரினின் ஒரேயொரு ஆக்சோ அமிலம் ஐப்போபுளோரசு அமிலம் ஆகும். பனிக்கட்டியின் மீது புளோரினை −40 ° செல்சியசு வெப்பநிலையில் செலுத்தும் போது இவ்வமிலம் ஐதரோபுளோரசு வாயுவாக உருவாகி சேகரிக்கப்படுகிறது. பின்னர் இவ்வாயு ஆவி சுருங்குதல் முறையில் அமிலமாக்கப்படுகிறது. \n\nஅறை வெப்பநிலையில் இச்சேர்மம் வெடியோசையுடன் HF மற்றும் O2:வாயுக்களாகச் சிதைவடைகிறது.\n\nஎலக்ட்ரான் கவர் ஆக்சிசன் மாற்றும் முகவராக அசிட்டோநைட்ரைட்டிலுள்ள ஐப்போபுளோரசு அமிலம் செயல்படுகிறது. ஈர அசிட்டோ நைட்ரைல் மீது புளோரின் வாயுவை செலுத்துவதன் மூலம் தளப் பொருளாக அசிட்டோநைட்ரைட்டிலுள்ள ஐப்போபுளோரசு அமிலக் கலவை தயாரிக்கப்படுகிறது . பீனாந்தரோலினுடன் இவ்வினைப்பொருளைச் சேர்த்து சூடாக்கி மழுப்பலான 1,10-பீனாந்தரோலின் ஈராக்சைடு முதல் முயற்சிக்கு 50 ஆண்டுகளுக்குப் பிறகு உருவாக்கப்பட்டது \nஅணுக்கள் யாவும் வேறுபட்டு காணப்படுவதால் இம்மூலக்கூறு இரண்டு வகையான சீரொழுங்குகளுடன் சமச்சீரில்லாமல் Cs இடக்குழுவுடன் காணப்படுகிறது.\n\nSection::::ஐப்போபுளோரைட்டு.\nஆக்சிபுளோரசு அயனியின் வழிப்பொருள் ஐப்போபுளோரைட்டு சேர்மமாகும். ஐப்போபுளோரசு அமிலத்தின் இணைகாரமாக இது கருதப்படுகிறது. முப்புளோரோமெத்தில் ஐப்போபுளோரைட்டு ஐப்போபுளோரைட்டு சேர்மத்திற்கு ஒரு எடுத்துக்காட்டாகும்.\n"}
{"id": "323998", "url": "https://ta.wikipedia.org/wiki?curid=323998", "title": "ஐப்போபுரோமசு அமிலம்", "text": "ஐப்போபுரோமசு அமிலம்\n\nஐப்போபுரோமசு அமிலம் \"(Hypobromous acid)\" HOBr என்ற மூலக்கூற்று வாய்ப்பாடு கொண்ட ஒரு வேதிச் சேர்மம் ஆகும். மிகவும் வலிமை குறைந்தும் நிலைப்புத்தன்மையற்றும் உள்ள ஒர் அமிலமாக இது காணப்படுகிறது. புரோமிக்(I) அமிலம், புரோமனால் அல்லது ஐதராக்சிடோபுரோமின் என்ற பெயர்களாலும் இச்சேர்மம் அழைக்கப்படுகிறது. கரைசலாக மட்டுமே கிடைக்கக்கூடிய இச்சேர்மம் மற்ற ஐப்போ ஆலைடுகள் போலவே இயற்பியல் மற்றும் வேதிப்பண்புகளைக் கொண்டிருக்கிறது. இவ்வமிலத்தின் உப்புகளும் நிலைப்புத்தன்மை இல்லாமலேயே உள்ளன.\n\nSection::::தயாரிப்பு மற்றும் பண்புகள்.\nதண்ணீருடன் புரோமினைச் சேர்க்கும் போது விகிதச்சிதைவு முறையில் ஐப்போபுரோமசு அமிலமும் ஐதரோபுரோமிக் அமிலமும் உருவாகின்றன.\n\nBr2 + H2O HOBr + HBr\n\nஐப்போபுரோமசு அமிலம் 8.65 அளவை காடித்தன்மை எண்ணாகப் (pKa = 8.65) பெற்றுள்ளது. எனவே காடித்தன்மை சுட்டெண் 7 (pH 7) அளவுள்ள நீரில் மட்டுமே இது பகுதியாகப் பிரிகையடைகிறது. அமிலத்தைப் போலவே ஐப்போபுரோமைட்டு உப்புகளும் நிலைப்புத் தன்மையில்லாமல் உள்ளன. மெதுவாக இவை விகிதச் சிதைவுக்கு உள்ளாகி தொடர்புடைய புரோமேட்டு மற்றும் புரோமைட்டுகளாக சிதைகின்றன.\n\n3BrO−(aq) → 2Br−(aq) + BrO−3(நீர்க்கரைசல்)\n\nSection::::பயன்கள்.\nபல நோய்க்காரணி செல்களை அழிக்கும் தன்மை கொண்டிருப்பதால் வெளுப்பாக்கி, ஆக்சிசனேற்றி, நாற்றம் நீக்கி, நச்சுக் கொல்லி என்று பல்வேறு பயன்களை இச்சேர்மம் பெற்றுள்ளது.வெப்ப இரத்தப் பிராணிகளில் உள்ள ஈசனோபில்களில் இவ்வமிலம் உற்பத்தி செய்யப்படுகிறது. . ஈசனோபில் பெராக்சிடேசு என்ற நொதி புரோமினைப் பயன்படுத்தி ஐப்போபுரோமசு அமிலத்தை உருவாக்குகிறது.\nசூடான தொட்டிகளிலும் நீரூற்றுகளிலும் புரோமைடும் ஒரு கிருமி நாசினியாகப் பயன்படுத்தப்படுகிறது. ஒரு ஆக்சிசனேற்றும் முகவரின் உதவியால் ஈசனோபில்களிலுள்ள பெராக்சிடேசு போலச் செயல்பட்டு ஐப்போபுரோமைட்டை இது உருவாக்குகிறது.\n\nஓரின வேதிப்பொருளான ஐப்போகுளோரசு அமிலத்துடன் சேர்த்துப் பயன்படுத்தினால் மிகவும் பயனுள்ளதாக இருக்கிறது.\n"}
{"id": "323999", "url": "https://ta.wikipedia.org/wiki?curid=323999", "title": "பரக்கலக்கோட்டை பொதுவுடையார் கோயில்", "text": "பரக்கலக்கோட்டை பொதுவுடையார் கோயில்\n\nபரக்கலக்கோட்டை பொதுவுடையார் கோயில் தஞ்சாவூர் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் பட்டுகோட்டைக்குக்கிழக்கில் முத்துப்பேட்டை செல்லும் சாலையில் 12 கிமீ தொலைவில் அமைந்துள்ளது.\n\nSection::::இறைவன்.\nஇங்குள்ள இறைவன் பொதுவுடையார் ஆவார். மிகப்பெரிய ஆல மரத்தின் கீழ் லிங்கத்திருமேனியாக சந்தனக் காப்பிட்டு இறைவனுக்கு பூசை நடத்தப்படுகிறது. ஆண்டுக்கு ஒரு முறை மட்டுமே பொங்கல் திருநாளன்று விடியற்காலம் முதல் மாலை வரை இவருடைய தரிசனம் பகலில் மட்டும் கிடைக்கும் என்பது குறிப்பிடத்தக்கது. நடை அடைபட்டிருக்கும் சமயங்களில் ஆல மரத்தின் முன்னதாக அமைக்கப்பட்டுள்ள கதவுகளுக்கு பூசை செய்யப்படுகிறது. ஆல இலைகளை பிரசாதமாகப் பெற்றுச் செல்கின்றனர்.\n\nSection::::வரலாறு.\nவான்கோபர், மகாகோபர் என்ற இரு முனிவர்களிடையே இல்லறம் மற்றும் துறவறம் தொடர்பாக வாக்குவாதம் எழுந்தது. அவர்கள் தில்லை நடராசப் பெருமானிடம் தம் வாதத்தை முன்வைத்தபோது, அவர் அவர்களை தென்திசை நோக்கிச் சென்று இரண்டு புளிய மரங்கள் இருக்கும் இடத்தில் காத்திருக்கும்படி கூறினார். இறைவன் வந்து இருவரும் ஏற்கும்படி இல்லறம், துறவறம் இரண்டுமே சிறந்தவை என்று தீர்ப்பு கூறியதாகக் கூறுவர். இவ்வாறாகத் தீர்ப்பு வழங்கியதால் மத்யபுரீசுவரர் என்றும் பொதுவுடையார் என்றும் அழைக்கப்படுகிறார். இரு முனிவர்களும் அமர்ந்திருக்கும் சிலைகளுக்கு அருகே உள்ள புளிய மரங்கள் உறங்கும் புளி, உறங்காப் புளி என்றழைக்கப்படுகின்றன.\n"}
{"id": "324002", "url": "https://ta.wikipedia.org/wiki?curid=324002", "title": "அதிராம்பட்டினம் அபயவரதேசுவரர் கோயில்", "text": "அதிராம்பட்டினம் அபயவரதேசுவரர் கோயில்\n\nஅதிராம்பட்டினம் அபயவரதேசுவரர் கோயில் தஞ்சாவூர் மாவட்டத்தில் உள்ள சிவன் கோயிலாகும். இது ஒரு தேவார வைப்புத்தலமாகும். \n\nSection::::அமைவிடம்.\nஇக்கோயில் பட்டுகோட்டைக்குத்தென் கிழக்கில் 14 கிமீ தொலைவிலும், முத்துப்பேட்டைக்குத் தெற்கில் 13 கிமீ தொலைவிலும் அமைந்துள்ளது. அதிவீரராமன்பட்டினம் என்று இவ்வூர் முன்னர் அழைக்கப்பட்டதாகக் கூறுவர்.\n\nSection::::இறைவன், இறைவி.\nஇங்குள்ள இறைவன் அபயவதேசுவரர் ஆவார். கேட்ட வரத்தைத் தருபவராக கருதப்படுவதால் அவர் அவ்வாறு அழைக்கப்படுகிறார். அழகுத் தெய்வமாகக் காணப்படுகின்ற நிலையில் இங்குள்ள இறைவி சுந்தரநாயகி ஆவார். கீழ்க்கண்ட பாடல் இத்தலத்தின் பெருமையைக் கூறுகிறது.\nSection::::சிறப்பு.\nஇக்கோயில் பைரவ முனிவர் வழிபடும் சிறப்பைப் பெற்றுள்ளது. திருவாதிரையில் பிறந்த அதிவீரராம பாண்டியன் என்னும் மன்னன் இங்கு வழிபட்டு இவ்வூருக்கு இப்பெயர் அமையக் காரணமாக இருந்தார். மன்னன் பிறந்த நட்சத்திரத்தின் அடிப்படையில் இவ்வூர் திருவாதிரையான்பட்டினம் என்றும் அழைக்கப்படுகிறது. பங்குனி உத்திரம் மற்றும் திருவாதிரை சிறப்பான விழாக்களாக இங்கு கொண்டாடப்படுகின்றன.\n\nSection::::அமைப்பு.\nமூன்று நிலை ராஜ கோபுரத்தைக் கொண்டு இக்கோயில் அமைந்துள்ளது. இக்கோயிலின் தல மரம் வன்னி மரம் ஆகும். \n"}
{"id": "324003", "url": "https://ta.wikipedia.org/wiki?curid=324003", "title": "மீதரவுப் பொருள் விபரிப்புக் கருத்தோற்ற முறைமை", "text": "மீதரவுப் பொருள் விபரிப்புக் கருத்தோற்ற முறைமை\n\nமீதரவுப் பொருள் விபரிப்புக் கருத்தோற்ற முறைமை அல்லது மொட்சு (Metadata Object Description Schema (MODS)) என்பது எக்சு.எம்.எல் மொழியில் அமைந்த நூல் விபரிப்பு (bibliographic description) கருத்தோற்ற முறைமை (schema) ஆகும். இது ஐக்கிய அமெரிக்க காங்கிரசு நூலகத்தால் விருத்தி செய்யப்பட்ட சீர்தரம் ஆகும். சிக்கலான மார்க் சீர்தரத்துக்கும் மிகவும் எளிமையான டப்பிளின் கருவம் சீர்தரத்துக்கும் இடைப்பட்டதாக இது வடிவமைக்கப்பட்டுள்ளது. இன்று மொட்சு எண்ணிம நூலக மென்பொருட்களால் பெரிதும் பயன்படுத்தப்படுகின்றது.\n\nSection::::வரலாறு.\nதுறைசார் வல்லுனர்களால் 2002 இல் மொட்சு உருவாக்கப்பட்டது. 2015 இல் பதிப்பு 3.6 வெளிவந்துள்ளது. இணைப்புத் தரவின் பரவலாகப் பயன்பாட்டுக்கு வருவதால், மொட்சில் இருந்து வள விபரிப்புச் சட்டகம் (RDF) நகர்வதற்கான வழிகாட்டிகள் உருவாக்கப்பட்டு வருகின்றன.\n\n\n"}
{"id": "324005", "url": "https://ta.wikipedia.org/wiki?curid=324005", "title": "மகுவாவா", "text": "மகுவாவா\n\nமகுவாவா \"(Mahuawa)\" என்பது இந்தியாவின் பீகார் மாநிலம் மேற்கு சம்பாரண் மாவட்டத்திலுள்ள ஒரு கிராமம் ஆகும்.\n\nSection::::மக்கள் தொகையியல்.\n2011 ஆம் ஆண்டின் இந்திய மக்கள் தொகைக் கணக்கெடுப்பின்படி மகுவாவா கிராமத்தின் மக்கள்தொகை 3419 நபர்கள் ஆகும். இவர்கள் 589 குடும்பங்களில் வாழ்ந்தனர். இம்மக்கள்தொகையில் 51.59% நபர்கள் ஆண்கள் மற்றும் 48.4% நபர்கள் பெண்களாவர். இக்கிராமத்தின் எழுத்தறிவு சதவீதம் 43.28% ஆகும். நாட்டின் சராசரி தேசிய எழுத்தறிவு சதவீதமான 74% என்பதைவிட இது குறைவாகும். எழுத்தறிவு பெற்றவர்களில் 60.8% நபர்கள் ஆண்கள் மற்றும் 39.1% நபர்கள் பெண்களாவர். மக்கள் தொகையில் 21.64% நபர்கள் 6 வயதுக்கு கீழ் உள்ளவர்களாகும். \n"}
{"id": "324008", "url": "https://ta.wikipedia.org/wiki?curid=324008", "title": "ஆலத்தூர் காருடைய அய்யனார் கோயில்", "text": "ஆலத்தூர் காருடைய அய்யனார் கோயில்\n\nஆலத்தூர் காருடைய அய்யனார் கோயில் தஞ்சாவூர் மாவட்டத்தில் உள்ள அய்யனார் கோயிலாகும். \n\nSection::::அமைவிடம்.\nஇக்கோயில் பட்டுகோட்டைக்குவட கிழக்கில் 10 கிமீ தொலைவிலும், மதுக்கூருக்கு மேற்கில் 8 கிமீ தொலைவிலும் அமைந்துள்ளது. இக்கோயிலை வீரனார் மற்றும் அய்யனார் கோயில் என்றும் கூறுகின்றனர். \n\nSection::::இறைவன், இறைவி.\nஇங்குள்ள இறைவனான அய்யனார் பூர்ண, புஷ்கலையுடன் உள்ளார். இவர் ஆலப்பெருகும் அய்யனார் என்றும் அழைக்கப்படுகிறார். அன்னை திருமேனியம்மன் என்றழைக்கப்படுகிறார். வீரனார் தீர்த்தம் இக்கோயிலின் அருகே உள்ளது. \n\nSection::::விழாக்கள்.\nஇக்கோயிலில் சித்திரா பௌர்ணமி திருவிழா 10 நாட்கள் சிறப்பாகக் கொண்டாடப்படுகின்றன. தேரோட்டம், காவடி, அக்னிக் கொப்பரை ஏந்துதல் போன்ற சிறப்பு விழாக்களும் இக்கோயிலில் நடைபெறுகின்றன.\n"}
{"id": "324010", "url": "https://ta.wikipedia.org/wiki?curid=324010", "title": "கேசாரியா, பீகார்", "text": "கேசாரியா, பீகார்\n\nகேசாரியா \"(Kesaria)\" என்பது இந்தியாவின் பீகார் மாநிலம் மேற்கு சம்பாரண் மாவட்டத்திலுள்ள ஒரு கிராமம் ஆகும்.\n\nSection::::மக்கள் தொகையியல்.\n2011 ஆம் ஆண்டின் இந்திய மக்கள் தொகைக் கணக்கெடுப்பின்படி கேசாரியா கிராமத்தின் மக்கள்தொகை 5880 நபர்கள் ஆகும். இவர்கள் 1001 குடும்பங்களில் வாழ்ந்தனர். இம்மக்கள்தொகையில் 51.78% நபர்கள் ஆண்கள் மற்றும் 48.21% நபர்கள் பெண்களாவர். இக்கிராமத்தின் எழுத்தறிவு சதவீதம் 40.49% ஆகும். நாட்டின் சராசரி தேசிய எழுத்தறிவு சதவீதமான 74% என்பதைவிட இது குறைவாகும். எழுத்தறிவு பெற்றவர்களில் 63.5% நபர்கள் ஆண்கள் மற்றும் 36.5% நபர்கள் பெண்களாவர். மக்கள் தொகையில் 22.43% நபர்கள் 6 வயதுக்கு கீழ் உள்ளவர்களாகும். \n"}
{"id": "324012", "url": "https://ta.wikipedia.org/wiki?curid=324012", "title": "வெள்ளைப்பொன்னி (நெல்)", "text": "வெள்ளைப்பொன்னி (நெல்)\n\nவெள்ளைப்பொன்னி பண்டைய, மற்றும் பாரம்பரிய நெல் வகைகளில் ஒன்றாகும். இது, தமிழ்நாட்டின் விவசாயிகள் மத்தியில் பிரபலமாக உள்ள நெல் இரகமாகும். ‘வெள்ளைப்பொன்னி’ என்றழைக்கப்படும் இந்த நெல் வகை, நெடுங்காலத்திற்கு முன்பு, விவசாயிகளால் பல்வேறு பொன்னி நெல்லிலிருந்து பிரித்தறிந்து உருவாக்கப்பட்டவையாகும். \n\nSection::::பருவகாலம்.\n120 - 140 நாட்களில் அறுவடைக்கு வரக்கூடிய மத்தியகால நெல் இரகங்களில் ஒன்றான வெள்ளைப்பொன்னி, யூலை மாதம் முதல், ஆகத்து மாதம் வரையிலான முன் சம்பா பருவத்திலும் (பட்டம்), பிசாணம், பின் பிசாணம் எனப்படும், செப்டம்பர் மாதம் முதல், ஒக்டோபர் வரையிலான பின் சம்பா (தாளடி) பருவத்திலும், சாகுபடி செய்ய தகுந்த நெல் இராகமாகும்.\n\n\n"}
{"id": "324016", "url": "https://ta.wikipedia.org/wiki?curid=324016", "title": "விளாப்பாக்கம் குடைவரை", "text": "விளாப்பாக்கம் குடைவரை\n\nவிளாப்பாக்கம் குடைவரை என்பது, வேலூர் மாவட்டத்தின் வாலாஜா வட்டத்தில் ஆற்காட்டுக்கு அண்மையில் அமைந்துள்ள விளாப்பாக்கம் என்னும் ஊரில் அமைந்துள்ள குடைவரை ஆகும். அங்குள்ள ஒரு குன்றுத்தொடரில் இக்குடைவரை அமைக்கப்பட்டுள்ளது. திருப்பான்மலை என அழைக்கப்படும் இம்மலை முற்காலத்தில் பெரிய திருப்பாமலை என்றும் அழைக்கப்பட்டதாகத் தெரிகிறது. இக்குடைவரையின் மண்டபம் மிகவும் பெரியது. மண்டபத்தில் இரண்டு வரிசைகளில் தூண்கள் அமைந்துள்ளன. ஒவ்வொரு வரிசையிலும் ஆறு முழுத்தூண்கள் உள்ளன. சுவரோடு ஒட்டியபடி அரைத்தூண்களும் உள்ளன. தூண்களில் சதுரம், எண்கோணப் பட்டைகள் போன்ற பகுதிகள் எதுவும் காணப்படவில்லை. போதிகைகளும் எளிமையானவையாகவே காணப்படுகின்றன. இது முழுமையாகச் செதுக்கி முடிக்கப்படாத குடைவரையாகவே காணப்படுகின்றது. இது மகேந்திர பல்லவ மன்னன் இறுதிக் காலத்தில் தொடங்கப்பட்டு முழுதும் நிறைவேறாமல் பணி எனக் கருதப்படுகிறது. \n\nபிற்காலத்தில் இந்தக் குடைவரையைச் சமண முனிவர்கள் பயன்படுத்தியதாகத் தெரிகிறது. இதற்கான கல்வெட்டுச் சான்றுகளும் உள்ளன. குடைவரையில் முகப்புப் பகுதிகளில், சமணச் சிற்பங்களும் காணப்படுகின்றன. இவ்வூரில் உள்ள வேறு கோயில்களில் காணப்படும் கல்வெட்டுக்கள் 9 ஆம் நூற்றாண்டில் இக்குடைவரையில் சமணர்கள் வாழ்ந்ததை உறுதி செய்கின்றன.\n"}
{"id": "324019", "url": "https://ta.wikipedia.org/wiki?curid=324019", "title": "ஒசூர் கே. அப்பாவு பிள்ளை பேருந்து நிலையம்", "text": "ஒசூர் கே. அப்பாவு பிள்ளை பேருந்து நிலையம்\n\nகே. அப்பாவு பிள்ளை பேருந்து நிலையம் என்பது ஒசூரில் உள்ள பேருந்து நிலையமாகும். இது தேசிய நெடுஞ்சாலை 7 இல் அமைந்துள்ளது. \nSection::::வரலாறு.\nஒசூர் பேரூராட்சியாக இருந்த காலத்தில் 1980களின் துவக்கத்தில் இந்த இடத்தில் பேருந்து நிலையம் கட்டப்பட்டு, ஒசூர் முன்னாள் சட்டமன்ற உறுப்பினரும், பேரூராட்சித் தலைவரான கே. அப்பாவு பிள்ளை அவர்களின் பெயர் வைக்கப்பட்டது. பேருந்து நிலையம் அமைந்துள்ள சாலை நான்கு வழி சாலையானதாலும் பேருந்து நிலையம் காலவாட்டத்தில் சேதமான காரணத்தால் இதே இடத்தில் புதியதாக பேருந்து நிலையத்தை 6. 80 கோடி செலவில் அமைக்க திட்டமிடப்பட்டு 2007 ஆகத்து 31 அன்று அடிக்கல் நாட்டப்பட்டு, 10.5 கோடி செலவில் பணிகள் முடிக்கப்பட்டு 2010 சூலை 18 அன்று மு. க. ஸ்டாலினால் திறக்கப்பட்டது. இந்த பேருந்து நிலையத்துக்கும் அப்பாவு பிள்ளை பெயரே வைக்கப்பட்டது. புதிய பேருந்து நிலையம் 53 பேருந்து விரிகுடாக்களுடன் கூடிய நவீன வசதிகளுடன் அமைந்துள்ளது இதில் தரை தளத்தில் 48 கடைகள் மற்றும் முதல் தளத்தில் 28 கடைகளுடன் கட்டப்பட்ட வணிக வளாகத்துக்கு பேரறிஞர் அண்ணா வணிக வளாகம் என்று பெயர் சூட்டப்பட்டது.\n\nSection::::கண்ணோட்டம்.\nமாநிலத்தின் எல்லைப் பகுதியில் அமைந்துள்ள ஒசூருக்கு இப்பேருந்து நிலையம் ஒரு முக்கியமான போக்குவரத்து புள்ளியாக உள்ளது. இது ஒசூர் நகராட்சியால் நிர்வகிக்கப்படுகிறது. இங்கிருந்து தினந்தோறும் 2,000 பேருந்துகள் இயக்கபடுகின்றன. தமிழகம், கர்நாடகம், ஆந்திரம் ஆகிய மூன்று மாநில அரசு மற்றும் தனியார் பேருந்துகள் என வந்து செல்கின்றன. \n\nSection::::சேவைகள்.\nசுற்றுப்புறங்களுக்கு செல்லும் உள்ளூர் பேருந்துகள் மற்றும் வெளியூர் பேருந்துகள் குறிப்பிட்ட கால இடைவேளையில் இங்கிருந்து இயக்கப்படுகின்றன. குறிப்பாக பெங்களூருக்கு அதிகப்படியான பேருந்துகள் இயக்கப்படுகின்றன, பெங்களூர் பேருந்துகள் வந்து செல்ல பேருந்தின் முன்பகுதியில் தனியாக அரைவட்டமாக தனிப்பகுதி உள்ளது.. தமிழ்நாடு அரசு விரைவுப் போக்குவரத்துக் கழகம், கர்நாடக, கேரள, ஆந்திர அரசு போக்குவரத்துக் கழக பேருந்துகளும், தனியார் பேருந்துகளும் இயக்கப்படுகின்றன.\n\n"}
{"id": "324023", "url": "https://ta.wikipedia.org/wiki?curid=324023", "title": "ஐலண்டோரா", "text": "ஐலண்டோரா\n\nஐலண்ட்டோரா (Islandora) பல்லூடக எண்ணிம வளங்களை பாதுகாக்க, மேலாண்மை செய்ய, அணுக்கப்படுத்த பயன்படும் ஒரு கட்டற்ற மென்பொருள் தளம் ஆகும். இதனை கனடா நாட்டின் 'பிரின்சு எட்வர்டு ஐலேண்டுப் பல்கலைக் கழகத்தார்' வடிவமைத்தனர். தொடக்கத்தில் இதனை மூன்று நபர்களே பங்களித்தனர். பிறகு 10க்கும் மேற்பட்டோர் இணைந்து பங்களித்தனர். இதன் உரிமம், குனூ பொதுமக்கள் உரிமம் என்ற கட்டற்ற உரிமம் ஆகும். இது ஃபெடோரா, டுரூப்பல், சோலர் (Apache Solr) உட்பட்ட பல்வேறு கட்டற்ற மென்பொருளைப் பயன்படுத்தி அல்லது அவற்றோடு சேர்ந்து இயங்குகிறது. இந்தத் தளத்தை நூறுக்கும் மேற்பட்ட பல்கலைக்கழகங்கள், நூலகங்கள், ஆவணகங்கள், அருங்காட்சியகங்கள் என பலர்,பயன்படுத்துகின்றன. இந்த மென்பொருள், பல நிறுவனங்களால் கூட்டாக கிட்கப்பில் உருவாக்கப்பட்டு, கட்டற்ற மென்பொருளாக பகிரப் படுகின்றது. இம்மென்பொருளை, 2013 ஆம் ஆண்டில், 14 நிறுவனங்களுடன் இணைந்து, 60 அமைப்புகளில், பதிவு செய்யப்பட்ட நடைமுறை ஆக்கினர். . நூலக நிறுவனம் தனது கட்டக அமைப்பில், இதனைப் பயன்படுத்துகிறது\n\n\n\n"}
{"id": "324024", "url": "https://ta.wikipedia.org/wiki?curid=324024", "title": "சோலோன்", "text": "சோலோன்\n\nசோலோன் (கி.மு 638—கி.மு.558) என்பவர் கிரேக்க  நாட்டின் ஏதென்சின் அரசியல்வாதி, சட்ட நிபுணர், கவிஞர் ஆவார். நெருக்கடியான மற்றும் குழப்பமான நிலையில்  இருந்த ஏதென்சில் சமூக, பொருளாதார, அரசியல் தளங்களில் பல மாற்றங்கள் செய்தவர்.\n\nSection::::வாழ்க்கைக்குறிப்பு.\nசோலோன் அட்டிக்காவில் பிரபு வம்சத்தில் பிறந்தார். ஆர்கோன் பதவியை ஏற்குமாறு ஏதென்சில் வசித்த நடுத்தர வகுப்பினர் கேட்டுக் கொண்டதற்கு இணங்க அப்பதவியை சோலோன் ஏற்றார். \n\nகி.மு.594 முதல் 572 வரை சோலோன் அப்பதவியில் இருந்து ஆட்சிப் புரிந்தார். அவரது ஆட்சிக் காலத்தில் அரசியல் சட்டத்தில் சீர் திருத்தம், பொருளியல் சீர்த்திருத்தம், ஒழுக்க முறையில் சீர்திருத்தம் எனப் பலவற்றைச் செய்தார். உலகத்தில் சமத்துவம் நிலைபெற்றுவிட்டால் யுத்தம் வராது என்று சோலோன் கூறி வந்தார்.\n\nSection::::ஆற்றியப் பணிகள்.\nசட்டத்துக்கு முன்னர் ஆத்தினியா மக்கள் அனைவரும் சமம் என அறிவித்தார்.\n\nபணக்காரர்களையும் ஏழைகளையும் சமரசப்படுத்தினார். கடன்கள் பெற்றதற்காக அடிமைகள் ஆகும் வழக்கத்தை ஒழித்தார்.\n\nஅடிமைகளை மீட்டு மறு வாழ்வு கொடுத்தார்.\n\nநாணய மாற்று விகிதத்தைத் திருத்தி அமைத்தார்.\n\nஎந்த வேலையும் செய்யாமல் வாளாவிருக்கும் மனிதர்களைக் குற்றவாளிகள் என அறிவிக்கச் செய்தார்.\n\nஉள்நாட்டில் பொருளியல் வளர்சசி அடைய வெளிநாட்டில் உள்ள தொழில் முனைவோர்களை வரவழைத்து பொருள் வளத்தைப் பெருக்கினார்.\n\nகுடிமக்கள் அனைவரும் அவரவர் செல்வம், வருமானம் ஆகியவற்றைப் பொறுத்து நான்கு வகையாகப் பிரிக்கப்பட்டனர்.\nநான்காவது வகுப்பினர் மட்டும் வரிகள் செலுத்துவதிலிருந்து விலக்கு அளிக்கப்பட்டனர்.\n\nபோரில் மாண்டவர்களின் பிள்ளைகளுக்குக் கல்வி, வேலை வாய்ப்பு ஆகியனவற்றைக் கிடைக்கச் செய்தார்.\n\nஏழைகள் பணக்காரர்கள் வேறுபாடு இல்லாமல் 30 வயதுக்கு மேற்பட்ட குடிமக்கள் அனைவரும் நீதிமான்களாக அமர்ந்து நீதி \nவழங்க ஏற்பட்டு செய்தார்.\n\nசோலோன் ஆடசிக்குப் பிறகு ஆத்தினிய அரசியலில் குழப்பமும் சண்டைகளும் வன்முறையும் ஏற்பட்டன.\n\nSection::::மேலும் பார்க்க.\nகிரீஸ் வாழ்ந்த வரலாறு நூல்-ஆசிரியர் வெ.சாமிநாத சர்மா, வளவன் பதிப்பகம்,தியாகராயர் நகர், சென்னை-600017\n"}
{"id": "324027", "url": "https://ta.wikipedia.org/wiki?curid=324027", "title": "அரகண்டநல்லூர்க் குடைவரை", "text": "அரகண்டநல்லூர்க் குடைவரை\n\nஅரகண்டநல்லூர்க் குடைவரை என்பது, விழுப்புரம் மாவட்டத்தின் திருக்கோயிலூர் வட்டத்தில் உள்ள அரகண்டநல்லூர் என்னும் ஊரில் அமைந்துள்ள ஒரு குடைவரைக் கோயில் ஆகும். இங்குள்ள பெரிய பாறை ஒன்றின் கீழ்ப்பகுதியில் இக்கோயில் குடையப்பட்டு உள்ளது. பல்லவ மன்னன் மகேந்திரவர்மன் காலத்தில் தொடங்கப்பட்ட இக்குடைவரைப் பணி முற்றுப்பெறாமல் இடையிலேயே கைவிடப்பட்டுள்ளது. கைவிடப்பட்டதற்கான காரணங்கள் அறியப்படவில்லை. இந்தக் குடைவரைக்கு முன்புறம் “ஆய்குளம்” என அழைக்கப்படும் குளம் ஒன்றும் காணப்படுகிறது.\n\nஇங்குள்ள மண்டபத்தில் இரண்டு வரிசைகளில் தூண்கள் அமைந்துள்ளன, ஒவ்வொரு வரிசையிலும் நான்கு பெரிய சதுர வடிவிலான முழுத்தூண்களும், பக்கச் சுவர்களை அண்டி வரிசைக்கு இரண்டு அரைத்தூண்களும் உள்ளன. தூண்களில் சதுரம், எண்கோணப்பட்டை போன்ற வழமையான கூறுகள் உருவாக்கப்படவில்லை. பின்புறச் சுவரில் உள்ள அடையாளங்களைக் கொண்டு ஐந்து கருவறைகளை அமைப்பதற்கான திட்டங்கள் இருந்ததையும், அதற்கான முயற்சிகள் மேற்கொள்ளப்பட்டதை அறிய முடிகிறது. இக்குடைவரையின் முகப்பும், மேற்பகுதியும், தரையும் முழுமையாகச் செப்பம் செய்யப்படாத நிலையிலேயே உள்ளன.\n\nதற்போது இக்குடைவரையை அண்டிப் பிற்காலத்தில் அமைக்கப்பட்ட கோயில்கள் காணப்படுகின்றன.\n"}
{"id": "324040", "url": "https://ta.wikipedia.org/wiki?curid=324040", "title": "திருக்கழுங்குன்றம் குடைவரை", "text": "திருக்கழுங்குன்றம் குடைவரை\n\nதிருக்கழுங்குன்றம் குடைவரை என்பது, காஞ்சிபுரம் மாவட்டத்தின், திருக்கழுங்குன்றம் வட்டத்தில் அமைந்துள்ள ஒரு குடைவரைக் கோயில். திருக்கழுங்குன்றம் மலைக்குச் செல்லும் வழியில் மலைமீது உள்ள கிழக்கு நோக்கி அமைந்த பாறை ஒன்றைக் குடைந்து இக்குடைவரைக் கோயிலை அமைத்துள்ளனர். இந்தக் குடைவரை மண்டபத்தைக் கல்மண்டபம் என அழைக்கின்றனர். \n\nஇக்குடைவரை மண்டபத்தில் இரண்டு வரிசையில் தூண்கள் அமைந்துள்ளன. ஒவ்வொரு வரிசையிலும் இரண்டு தூண்கள் வீதம் மொத்தம் நான்கு முழுத்தூண்கள் உள்ளன. வரிசைகளின் இரு பக்கங்களிலும், பட்டச் சுவர்களையொட்டி அரைத் தூண்கள் உள்ளன. முழுத்தூண்கள் மேல் பகுதியும், கீழ்ப் பகுதியும் சதுர வெட்டுமுகத்துடன் கூடியனவாகவும், நடுப்பகுதி எண்கோணப்பட்டை அமைப்புடனும் காணப்படுகின்றன. மண்டபத்தின் பின்புறச் சுவரில் சதுர வடிவில் கருவறை ஒன்று குடையப்பட்டுள்ளது. வாயிலின் இருபுறமும் கோட்டங்களும் அவற்றில் வாயிற் காவலர் சிற்பங்களும் உள்ளன. இச்சிற்பங்களுக்கு அப்பால் கருவறை வாயிலின் வலப் பக்கத்தில் அமைந்த கோட்டம் ஒன்றில் நான்முகன் சிற்பமும், இடப்பக்கத்தில் திருமால் சிற்பமும் உள்ளன. \n\nஇக்குடைவரை பல்லவ மன்னன் முதலாம் நரசிம்மவர்மனால் அமைக்கப்பட்டது என்று கருதப்படுகின்றது. ஆனால், இங்கும் அயலிலும் கண்டெடுக்கப்பட்ட கல்வெட்டுக்கள் தரும் தகவல்களின் அடிப்படையில் இது நரசிம்மவர்மனால் கட்டப்பட்டது அல்ல என்ற கருத்தும் நிலவுகிறது.\n"}
{"id": "324052", "url": "https://ta.wikipedia.org/wiki?curid=324052", "title": "அகச் சிவப்பு அலை கண்டறிவான்", "text": "அகச் சிவப்பு அலை கண்டறிவான்\n\nஅகச் சிவப்பு அலை கண்டறிவான் \"(Infrared detector)\" என்பது வெப்பக் கதிர்வீச்சை மின்னழுத்த மாற்றமாக உணர்ந்து காட்டும் கருவியாகும். வெப்பநிலை சார்தடை, வெப்ப மின் இரட்டை போன்ற இரண்டு முக்கியமான குறிப்பிடத்தக்க கண்டறிவான்கள் நடைமுறையில் பயன்படுத்தப்படுகின்றன.\n\nஅகச்சிவப்புக் கதிர் வீச்சின் வெப்ப விளைவுகளை பல வெப்பநிலை சார்ந்து நிகழ்வுகள் மூலம் தொடர முடியும். சூரியக்கதிரளவி நுண்சூரியக்கதிரளவி ஆகிய கருவிகள் மின்தடையை அடிப்படையாகக் கொண்டவையாகும். வெப்ப இரட்டைகளும், வெப்ப மின் அடுக்குகளும் வெப்பமின் விளைவுகளைப் பயன்படுத்துகின்றன. கேலே கதிர்வீச்சு அளவி வெப்பப் பெருக்கத்தைப் பயன்படுத்துகிறது. அகச்சிவப்பு அலைமாலை அளவிகள் பரவலாக மீவெப்ப மின்சாரக் கண்டறிவான்களைப் பயன்படுத்துகின்றன.\n\nஒளியனியல் கண்டறிவான்களின் நேரமும் உணர்திறனும் அதிகமாக உள்ளன என்று கண்டறியப்பட்டுள்ளது. ஆனால் பொதுவாக இவற்றின் ஓசையைக் குறைக்க குளிரூட்டப்பட வேண்டியுள்ளது. இவற்றிலுள்ள உட்பொருட்கள் குறுகலான பட்டை இடைவெளி கொண்ட குறைக்கடத்திகளாக உள்ளன. அகச்சிவப்பு கதிரியக்க நிகழ்வு ஒளியன்களால் மின்னணுவியல் கிளர்வுகளை வெளிப்படுத்த இயலும். ஒளி மின்கடத்து கண்டறிவான்களில் கண்டறிவானின் மின்தடைமை கண்காணிக்கப்படுகிறது. ஒளிமின்னழுத்தக் கண்டறிவான்களில் பி-என் சந்திப்பு உள்ளது. இச்சந்திப்பில் ஒளிமின்னழுத்த மின்சாரம் ஒளியூட்டும்போது தோன்றுகிறது.\n\nசில கண்டறிவான் பகுதிப்பொருட்கள்:\n\nபாதரச காட்மியம் தெலூரேட்டு்\n\nஈயசெலீனைடு\n"}
{"id": "324063", "url": "https://ta.wikipedia.org/wiki?curid=324063", "title": "திருநெல்வேலி சைவ சிறுவர் இல்லம்", "text": "திருநெல்வேலி சைவ சிறுவர் இல்லம்\n\nSection::::சைவ வித்தியா விருத்திச் சங்க செயற்பாடுகள்.\nஈழத்தில்சைவமும் தமிழும் காக்க சேர்.பொன் இராமநாதன் தலைமையில் 1923.12.09 அன்று ஸ்தாபிக்கப்பட்ட நிறுவனமே சைவ வித்தியா விருத்திச் சங்கம் ஆகும். இச்சங்கம் 1960களின் தொடக்கம் வரை 187 நிறுவனங்களை (பாடசாலைகள்,ஒரு சைவாசிரியர் கலாசாலை,தொழிற்பயிற்சி நிலையங்கள், இரு சிறுவர் இல்லங்கள்) நடாத்தியது. பாடசாலைகளையும் சைவாசிரியர் கலாசாலைகளையும் அரசாங்கம் பொறுப்பேற்றதன் பின் சங்கம் இரு சிறுவர் இல்லங்களை மட்டும் நிர்வகித்து வருகின்றது.\n\nSection::::நிர்வாகம்.\nஇச்சங்கம் தலைவர், செயலாளர், நிதிச்செயலாளர் உள்ளிட்ட இருபத்தைந்து பணிப்பாளர்களைக் கொண்ட சபையால் நிர்வகிக்கப்படுகின்றது. இவர்களுள் இல்லம்,கல்வி,மருத்துவம்,சமயம்,பண்ணை,தொழிற்பயிற்சி எனும் ஆறு முக்கிய விடயங்களுக்கு உரிய திட்டப் பணிப்பாளர்களும் உள்ளடங்குவர், பொதுச்சபையே இப்பணிப்பாளர் சபையை நியமிக்கின்றது. இப்பணிப்பாளர் சபையில் அங்கம் வகிக்கும் அனைத்து உறுப்பினர்களும் \"ஊதியம் பெறாது\" சேவை மனப்பான்மையோடு தொண்டாற்றி வருகின்றனர் .\nஇங்கு நிர்வாக அலுவலர் ஒருவர், முகாமைத்துவ உதவியாளர் நால்வர், அலுவலக உதவியாளர் ஒருவர், தையற் பயிற்சியில் இருவர், நூலகர் ஒருவர், அறிவகத்தில் இருவர், விடுதிக்காப்பாளர் இருவர், விடுதிக்காப்பாளர் பதினொரு பேர், சிற்றூழியர் ஒருவர், சாரதி ஒருவர், காவலாளிகள் அறுவர், சமையலாளர்கள் ஐவர் என அமைந்த ஆளணியினர் சங்கச் செயற்பாடுகளைத் திறம்பட மேற்கொள்வதற்கு உதவி வருகின்றனர்.\nSection::::சங்கத்தின் பணிகள்.\nஇப்பொழுது சங்கம் பல்வேறு பணிகளை சமூகத்தின் தேவைக்கேற்றப முன்னெடுத்து வருகின்றது.\nஇல்லங்கள் \nSection::::சைவச்சிறுவர் இல்லம்.\nசைவ வித்தியா விருத்திச் சங்கம் ஆரம்ப காலம் (1928) தொடக்கம் இரு சிறுவர் இல்லங்களை கலாசாலை வீதி, திருநெல்வேலியில் நடாத்தி வருகின்றது.அவற்றில் ஒன்று ஆண்கள் இல்லமாகவும் மற்றையது பெண்கள் இல்லமாகவும் விளங்குகின்றன. ஆண்கள் இல்லத்தில் தற்போது 61 ஆண் பிள்ளைகளும் பெண்கள் இல்லத்தில் தற்போது 106 பெண் பிள்ளைகளும் தங்கியுள்ளனர். உரும்பிராயில் இயங்கி வரும் கருணை இல்லத்தில் தற்போது 38 பெண் பிள்ளைகளும் தங்கியுள்ளனர்.\n\nSection::::இல்லம் தொடர்பான தொடர்புகளிற்கு.\nபணிப்பாளர்கள்       :25\n\nதலைவர்                    :திரு.V.Tசிவலிங்கம் \n\nசெயலாளர்                :திரு.தி.செல்வமனோகரன் \n\nநிதிச் செயலாளர்    :திரு.நா.நித்தியானந்தன்\n\nTelephone No               :021 222 6525 , 021 320 7897\n\nE-mail                            :hindu Board\n\nWebsite                        :www.thehinduboard.org\n\nSection::::சைவ சிறுவர் இல்லத்தின் தோற்றம்.\nசபாபதியார் மாளிகை போன்ற மேல்மாடியினை வைரமான வேப்பமரம் கொண்டமைத்து ஏழைப்பிள்ளைகளை அங்கே ஓடி விளையாட வைத்து உணவு உடை அளித்து உறங்க வைத்தார். பிறர் பிள்ளைகளை தலை தடவ தன் பிள்ளை தானே வளரும் என்ற நாகரிகத்தை சபாபதியார் நன்கு அறிந்தவர்.அவர் தனது மனைவி, மக்கள், பேரப்பிள்ளைகளை ஏழைப்பிள்ளைகளுக்கு உணவூட்டப் பழக்கியவர் அந்த வகையில் அவரின் பேரக்குழந்தைகள் மண்சோறு ஆக்கி விளையாடாமல் உண்மையில் விளையாட்டுத் தோழர் தோழியர்களிற்கு உணவு ஊட்டியவர்கள். இளமையிலே ஏழைகளுக்கு சமையல் புரிந்த ஒருவர் திருவாட்டி குழந்தையம்மா குமாரசாமி என்பவராவர். திருவாளர் குமாரசாமி அந்த காற்றுப் பட்டமையால் போலும் சைவ வித்தியா விருத்திச் சங்கத்தின் இயக்குனராகவும் பிற்காலத்தில் கடமையாற்றினார்.\nசபாபதிப்பிள்ளை அவர்கள் தன் மனையில் ஆரம்பித்த சைவ சிறுவர் இல்லத்தை சைவ வித்தியா விருத்திச் சங்கத்தினர் 1928 ம் ஆண்டு விஜய தசமி நாளில் பொறுப்பேற்று நடத்த தொடங்கினார்கள். அன்று தொடக்கம் சைவப் பெரியார் இராசரத்தினம் அவர்கள் எண்ணற்ற பிள்ளைகளுக்குத் தந்தையானார். \n\nசைவப்பிரபுக்கள் அனாதைகள் மேலிரங்கி ஆளுக்கொரு பிள்ளையாவது வளர்க்கக் கை கொடுக்கலாம் என்று சங்கத்தார்கள் வேண்டுகோள் விடுத்தார்கள். அல்லது உணவிற்கு உதவும் முகமாக நெல், அரிசி, தேங்காய், காய்கறி ஏதாவது கொடுங்கள் என்று கூறினார்கள். உடுக்கத் துணி கொடுங்கள் என்று தன்மையாகக் கேட்டார்கள்.\n\nபிள்ளைகள் கல்வியோடு கைத்தொழில் ஒன்றைக் கற்று கவலையின்றி வாழ்வதற்கு வழிகாட்டினார்கள். விவசாயம்,நெசவு,அச்சுக்கலை, தச்சுவேலை இவற்றில் ஏதாவது ஒரு துறையின் அபிவிருத்திக்கு பொது மக்களிடம் உதவி கோரினார்கள்.அந்தக் காலத்தில் 1928 ம் ஆண்டளவில் ஒரு பிள்ளைக்கு மூன்று வேளை போதியளவு உணவும் வேறு தேவைகளையும் கொடுத்து வளர்ப்பதற்கு எட்டு ரூபா ஐம்பது சதம் செலவாகும் என பரிந்து கேடடார்கள்.\n\nதாய் தந்தை இல்லாதவர்கள் இறைவன் இருக்கும் போது அனாதைகளாக மாட்டார்கள். அவர்கள் இறைவனின் குழந்தைகள் சிவன் பிள்ளைகள் வாழும் இல்லம் சைவச் சிறுவர் இல்லம் .சைவ சமயத்தவர்கள் மெய்யடியார்களான தனியடியார்கள் அறுபத்துமூவர் என எண்ணிக்கொள்ளும் வண்ணம் அங்கே அறுபத்து மூன்று பிள்ளைகள் வந்து கூடினர்.அவர்களில் சிலர் போதிய கல்வி பெற்று முன்னேறினார்கள்.\n\nஇறைவனின் திருவருளாலும் சபாபதிப்பிள்ளையாரின் தூண்டுதலாலும் மனம் மகிழ்ந்த திருநெல்வேலி கந்தையா அவர்களும் அவருடைய மனைவியாரும் ஒரு ஏக்கர் நிலப்பரப்பைச் சைவ சிறுவர் இல்லம் அமைப்பதற்கு மகிழ்வுடன் அளித்தனர்.\nஏழைப்பிள்ளைகளின் வாழ்விற்காக சபாபதியார் எதனையும் கொடுக்க ஆயத்தமானார். காணி வாங்குதல், உறுதி எழுதுதல், கொட்டிலமைத்தல் ,கட்டில் இடுதல், உணவு கொடுத்தல் எதற்கும் அவரது வலது கை கொடுப்பதற்கு நீண்டது.\nஇவ்வாறே சைவ சிறுவர் இல்லம் ஆரம்பித்து வளர்ச்சியடைந்து பல ஏழைக்குழந்தைகளிற்கு வாழ்வளித்து வருகின்றது.\n\nSection::::மாணவர் அனுமதி.\nசிறுவர் நன்னடத்தை பிரிவினராலும் நீதிமன்றாலும் இல்லங்களுக்குச் சிறுவர்கள் அனுமதிக்கப்படுகின்றனர். தற்போது திருநெல்வேலி சைவச்சிறுவர் இல்லங்களுக்கு சிறுவர்கள் நன்னடத்தை உத்தியோகத்தராக திரு.A.ரெஜினோல்ட்ராஜ் அவர்களும் உரும்பிராய் கருணை இல்லத்தின் சிறுவர் நன்னடத்தை உத்தியோகத்தராக திரு.K.கமலதாஸ் அவர்களும் தொழிற்படுகின்றனர். இவர்கள் தமக்குரிய நிகழ்ச்சி நிரலின்படி தத்தம் கடமைகளை நிறைவேற்றி வருகின்றனர்.\n\nSection::::கல்விச் செயற்பாடுகள்.\nஇரு சைவச் சிறுவர் இல்லங்களையும் சேர்ந்த சிறார்கள் யாழ்/முத்துத்தம்பி மகா வித்தியாலயத்தில் கல்வி பயின்று வருகின்றனர். கருணை இல்லத்தில் தங்கியுள்ள சிறார்கள் 18 பேர் யாழ்/உரும்பிராய் சைவத் தமிழ் வித்தியாலயத்திலும், 20 பேர் யாழ்/உரும்பிராய் இந்துக்கல்லூரியிலும் கல்வி பயில்கின்றனர்.\n\nமாணவர்களுக்கு புறநிலைக் கற்கை வகுப்புக்கள் கிரமமாக நடைபெறுகின்றன. 20 ஆசிரியர்கள் கற்பிக்கின்றார்கள். வகுப்பு 6-11 வரை கட்டாய பாடங்களான கணிதம், விஞ்ஞானம், தமிழ், ஆங்கிலம் போன்ற பாடங்களும் உயர்தர வகுப்பிற்கு சகல பாடங்களும், மேலதிக வகுப்புக்களும் நடைபெறுகின்றன. அதை விட கற்றலில் பின் தங்கிய மாணவர்களை இனங்கண்டு அவர்களுக்கான விசேட கற்பித்தல் நடைபெறுகின்றது.\n\nஅண்மையில் வெளியிடப்பட்ட பெறுபேறுகளின்படி கா.பொ.த (சா/த) மாணவர்கள் 50 வீதமும், கா.பொ.த (உ/த) 100 வீதமும் சித்தி பெற்றுள்ளார்கள்.\n\nSection::::பிரத்தியேக வகுப்புக்கள்.\nஇல்லச் சிறார்களுக்கான அனைத்துப் பாடங்களும் பிரத்தியேக வகுப்புக்கள் அவ்வவ்வில்லங்களில் நடைபெற்று வருகின்றன. இவ்வகுப்புக்களில் இணைப்பாட விதானங்களும் கவின்கலை வகுப்புக்களும் உள்ளடங்குகின்றன. இப்பிரத்தியேக வகுப்புச் செயற்பாட்டிற்கு ஏறத்தாழ 100,000 த்திற்கு மேல் செலவாகின்றமை குறிப்பிடத்தக்கது.\n\nSection::::கவின்கலை வகுப்புக்கள்.\nசிறார்களின் ஆற்றல்களை மேம்படுத்தும் முகமாக சங்கீதம், பண்ணிசை, வஜலின், வீணை, மிருதங்கம், நடனம், நாடகம் ஆகிய வகுப்புக்கள் நடைபெறுகின்றன. இதன் மூலம் மாணவர் மன்றங்கள், இல்ல நிகழ்வுகள் மற்றும் பாடசாலை பொது நிகழ்வுகளிலும் சிறார்கள் தமது கலை சார்ந்த ஆற்றல்களை வெளிப்படுத்தி வருகின்றனர். அத்தோடு வட இலங்கை சங்கீத சபை நடாத்தும் கவின்கலை சார்ந்த பரீட்சைகளிலும் தோற்றி சிறந்த பெறுபேறுகளைப் பெற்று வருகின்றனர்.\n\nSection::::கணிணிப் பயிற்சி.\nசிறார்களை தொழிநுட்ப உலகிற்கேற்பத் தயார்படுத்தும் முகமாக கணிணிப் பயிற்சி வழங்கப்படுகின்றது. அடிப்படைக் கணினி அறிவோடு நெசனல ஊடாக ஒரு கற்கை நெறியும் நடாத்தப்படுவது குறிப்பிடத்தக்கது.\nகொடையாளிகள் சிலர் கணினிகள் அன்பளிப்புச் செய்தனர். அக்கணினிகளைக் கொண்டு கணினிப்பயிற்சிக் கூடம் நிறுவப்பட்டது அதில் ஒரு போதனாசிரியர் தரம் 06க்கு மேற்பட்ட மாணவர்களிற்குப் பயிற்சி வழங்கி வருகிறார். உயர் தர மாணவர்கள் மென் பொருள் தயாரிப்பில் முன்னேற்றமடைந்து சான்றிதழ்கள் பெற்றுள்ளனர்.\n\nSection::::தொழிற் பயிற்சிகள்.\nஅனைத்துச் சிறார்களிற்கும் இல்லங்களிலேயே தொழிற்பயிற்சிகள் வழங்கப்படுகின்றன.\n\nSection::::விவசாயப்பயிற்சி.\n சைவச்சிறுவர் இல்லத்தில் உள்ள பண்ணையில் தென்னைகளும், எலுமிச்சைகளும் , வாழைகளும் பயிரிடப்பட்டுள்ளன. மிகுதிக்காணியில் வெங்காயம், வெண்டி, கீரை, மிளகாய் போன்றன பயிரிடப்படுகின்றன. செம்மணியில் உள்ள சங்கத்தின் வயலில் கடந்த இரு வருடங்களாக நெற் பயிர்ச்செய்கை மேற்கொள்ளப்பட்டு வருகின்றது இச் செயற்பாடுகளில் சிறார்கள் ஈடுபடுவதனூடாகத் தமக்குரிய விவசாயப் பயிற்சியினைப் பெற்றுக் கொள்கின்றனர்.\n\nSection::::தையற்பயிற்சி.\nதையல் பயிற்சி நிலையத்தினால் பெண் பிள்ளைகளுக்கான ஆடைகள் தைத்து வழங்கப்படுகின்றன. வகுப்பு 4 முதல் சகல பெண் பிள்ளைகளுக்கும் தையற் பயிற்சி வழங்கப்படுகிறது. கா.பொ.த (சா/தா) (உ/த) வகுப்பு மாணவர்கள் தையல் இயந்திரத்தில் தைப்பதற்கு பயிற்சி பெற்று ஓய்வு நேரத்தில் சிறார்களின் உள்ளாடைகள், வீட்டு உடுப்புக்கள் தைக்கின்றார்கள்.\nஇல்லப் பிள்ளைகளுக்குத் தேவையான ஆடைகள் இங்கேயே தைத்து வழங்கப்படுகிறன. இல்லத்தில் இருந்து விலகிய மற்றும் ஊர்ப் பெண் பிள்ளைகளுக்குத் தையற்பயிற்சி வழங்கப்படுகின்றன. முதலாவது குழு தையற்பயிற்சி பெற்று வெளியேறியுள்ளது. அத்துடன் NAITA நிறுவனத்துடன் இணைந்த பயிற்சிகளும் நடாத்தப்பட்டுச் சான்றுதழ்கள் வழங்கப்படுகின்றன.\n\nSection::::சிறுகைத்தொழில் மையம்.\nவீட்டிலிருந்து பெறக்கூடிய ஊறுகாய், ஒடியல், புளுக்கொடியல், மோர்மிளகாய், உற்பத்திகளும் மாணவர்களுக்குப் பயிற்றுவிக்கப்படுகின்றன. கைப்பணிப் பயிற்சிகளும் வழங்கப்படுகின்றன.\n\nSection::::புத்தகங்கட்டுதல்.\nபுத்தகங்களை உரிய முறையில் கட்டுவதற்கான பயிற்சி சிறார்களுக்கு வழங்கப்பட்டு வருகின்றது. இதனுடாக எதிர்காலத்தில் தொழில் வாய்ப்பை பெற்றுக்கொள்ள முடியும்.\n\nSection::::மின்னிணைப்பு.\nசிறுவர்களுக்கு (ஆண்) மின்னிணைப்பிற்குரிய பயிற்சி வழங்கப்படுவதோடு NAITA நிறுவனத்துடன் இணைந்த பரீட்சைகளை நடாத்தவும் ஏற்பாடு செய்யப்பட்டுள்ளது.\n\nSection::::மரவேலை.\nசிறுவர்களுக்கு (ஆண்) மரவேலைகளுக்குரிய உபகரணங்கள் வாங்கப்பட்டு பயிற்சி வழங்குவதற்கான நடவடிக்கைகள் மேற்கொள்ளப்பட்டு வருகின்றன.\nSection::::முறைசாராக்கல்வி.\nயாழ் கல்வி வலயத்தின் முறைசாராக் கல்விப்பிரிவினர் எமது சிறார்களுக்குக் கணினி, கைப்பணி, முக அலங்காரம் முதலான பயிற்சி நெறிகளை மேற்கொண்டு அதற்கான பரீட்சைகளையும் நடாத்தி சித்தியெய்தும் சிறுவர்களுக்குச் சான்றுதல் வழங்கி வருகின்றனர்.\n\nSection::::விளையாட்டு.\nமாணவர்கள் யா/முத்துத்தம்பி மகா வித்தியாலய மைதானத்திற்கு விளையாட அழைத்துச் செல்லப்படுகின்றனர். பெண்கள், ஆண்களுக்குமான காற்பந்தாட்ட அணிகள் தனித் தனியே உருவாக்கப்பட்டு பயிற்சிகள் வழங்கப்பட்டு வருகின்றன.\n\nSection::::சீர்மிய வகுப்புக்கள்.\nசிறார்களுக்கு உளவள ஆலோசனை வழங்கும் முகமாக \"ஆறுதல்\" நிறுவனம் சீர்மிய வகுப்புக்கள் நடாத்தி வருகின்றது. இதனால் சிறார்கள் கல்வி, ஒழுக்கம் என்பவற்றில் சீர்படுவதோடு மனவமைதி உடையவர்களாகவும் காணப்படுகின்றனர்.\nSection::::சுற்றுலா.\nசிறார்களை வருடத்தில் இருமுறை சுற்றுலா அழைத்துச் செல்லப்படுகின்றனர். 2015 சித்திரை மாதத்தில் மாத்தளை, கண்டி, பேராதனைப்பூங்கா , ஹக்கலைப் பூங்கா, எல்லே, நீர்வீழ்ச்சி, றம்பொடை, தலதாமாளிகை , நுவரெலியா, கதிர்காமம் ஆகிய இடங்களுக்கு அழைத்துச் செல்லப்பட்டனர். அத்துடன் மார்கழி மாத விடுமுறைக்கு வீடு செல்லாத சிறுவர்களை புதுக்குடியிருப்பு, வற்றாப்பளை கண்ணகை அம்மன் ஆலயம், ஒட்டிசுட்டான் தான்றோன்றிச்சரம், இரணைமடுக்குளம் ஆகிய இடங்களுக்கும் அழைத்துச் செல்லப்பட்டனர்.\nSection::::பெற்றோர் பாதுகாவலர் ஒன்றுகூடல்.\nவருடந்தோறும் ஆவணி மாத நடுப்பகுதியில் பெற்றோர்,பாதுகாவலர் ஒன்றுகூடல் நடைபெறுகின்றது. இதில் நிர்வாகம் சார்ந்த அனைவரும் கலந்துகொள்வர். ஏனைய காலங்களில் பெற்றோர் பாதுகாவலர் இல்லச் சிறார்களை மாதமொருமுறை மட்டும் சந்திக்க அனுமதிக்கப்படுகின்றனர்.\n\nSection::::சேவையடிப்படையில் கடமையாற்றும் ஆசிரியர்கள்.\nயாழ் கல்வி வலய ஓய்வு பெற்ற மனைப்பொருளியல் ஆசிரிய ஆலோசகரான த.யோகேஸ்வரி அவர்கள் இல்லத்தில் தங்கியிருந்து எமது சிறார்களின் கல்வி, ஒழுக்கம் என்பவற்றில் கவனம் செலுத்திப் பெரும் பணி புரிந்து வருகின்றார் செல்வி வெ.விஜயபாரதி அவர்களும் ஊதியமற்று எமது சிறார்களுக்கு வீணை வகுப்புக்களை நடாத்தி வருகின்றார்.\n\nSection::::உயர்கல்வி மாணவர்களுக்கான நிதியுதவி.\nஇலங்கை பல்கலைக்கழகங்கள், தேசிய கல்வியர் கல்லூரிகள், வெளிவாரிக் கற்கைநெறி என்பவற்றை மேற்கொள்ளும் 24 மாணவர்களிற்கு சங்கம் அவர்களின் கல்வி நடவடிக்கைகளிற்கான நிதியுதவியை மாதாந்தம் வழங்கி வருகின்றது.\n\nSection::::நூலகம்.\n சங்கம் சிறந்த நூலக வசதிகளைச் சிறார்களிற்கு ஏற்படுத்திக்கொடுத்துள்ளது. மிகத் தொன்மையான நூல்களோடு வருட வருடம் 100 000/= ற்கு மேற் பெறுமதியுடைய நூல்களைச் சிறார்களின் பயன்பாட்டிற்காக வாங்கி வருகின்றது. அத்தோடு மாணவர்களின் நலன் கருதி இவ்வாண்டின் நடுப்பகுதியிலிருந்து புதிதாக நூலகர் ஒருவர் நியமிக்கப்பட்டுள்ளமை குறிப்பிடத்தக்கது.\n\nSection::::சிறுவர் பூங்கா.\n26.06.2015 அன்று சங்கத்தின் S.R.கனகநாயகம் சிறுவர் பூங்கா வெகு சிறப்பாகத் திறந்து வைக்கப்பட்டது.இந்நிகழ்வில் S.R.கனகநாயகம்அவர்களின் மகன் திரு.கனக.ஈஸ்வரன் (ஜனாதிபதி சட்டத்தரணி) அவர்களும் அவரது மகன் திரு.க.சிவான் \n(சட்டத்தரணி)அவர்களும் விருந்தினர்களாக கலந்து கொண்டு விழாவைச் சிறப்பித்தார்கள்.இப்பூங்காவை சிறார்கள் மிகுந்த மகிழ்ச்சியோடு பயன் படுத்தி வருகிறார்கள்.\n\nSection::::அபிவிருத்திச் செயற்பாடுகள்.\nSection::::புதிய ஆண்கள் விடுதி.\n08.02.2015 அன்று பணிப்பாளர் சபையால் அடிக்கல் நாட்டப்பட்ட ஆண்கள் இல்லப் புதிய கட்டடம் 27.04.2016 அன்று திறந்து வைக்கப்பட்டது திரு.இ.ஜெயசேகரம் அவர்கள் பிரதம விருந்தினராகவும் தி.வேல்நம்பி சிறப்பு விருந்தினராகவும் கலந்து கொண்டு இக் கட்டடத்தை திறந்து வைத்தனர்.திரு.கனக.ஈஸ்வரன் (ஜனாதிபதி சடடத்தரணி) அவர்கள் தனது தந்தையாரான திரு S.R. கனகநாயகம் அவர்களின்(முன்னாள் தலைவர்,சைவ வித்தியா விருத்திச் சங்கம் )நினைவாக ஒரு அறைக்கான செலவைப் பொறுப்பேற்றுக் கொண்டார். அவ்வறைக்கு அவரின் பெயர் பொறிக்கப்பட்டு சங்கத்தின் உபதலைவர் திருV.T.சிவலிங்கம் அவர்களால் அப்பெயர்ப் பலகை திறந்து வைக்கப்பட்டது. இதன் மேற் பகுதிக்கான வேலைகளைச் செய்து முடிக்க வேண்டிய தேவையில் தற்போது உள்ளது.\n\nSection::::தங்கம்மா மண்டபம்.\nதங்கம்மா மண்டபத்தின் நிறைவுறாதிருந்த 50 அடி நீளமான கட்டடப்பகுதி தூண்கள் நிறுவி கூரை போடப்பட்டுள்ளது. எதிர்காலத்தில் நிகழ்வுகள் நடத்துவதற்கான மேடையுடன் கூடிய மண்டபமாக இதனை அமைத்தல் வேண்டும்.\nபெண்கள் இல்ல புதிய கட்டடத்தின் மேன்மடிப் பகுதிக்குரிய கூரை போடும் செயற்பாடு மேற்கொள்ளப்பட்டுக் கொண்டிருக்கிறது.\n\nSection::::சமய நிகழ்வுகள்.\nசிவராத்திரி, நவராத்திரி, நாயன்மார் குருபூசைகள் , அறநெறி நிகழ்வுகள் வெள்ளிக்கிழமை தோறும் பிரசங்கம் நாள்தோறும் காலையும் மாலையும் வழிபாடு என்ற வகையில் இல்லங்களில் சமய நிகழ்வு நடைபெறுகின்றது. சிவராத்திரி தினமன்று சிறார்களிற்கு தீட்சை வழங்கப்படுகின்றது. நவராத்திரி தினங்களில் பிரசங்கங்கள் நடைபெறுகின்றன. அத்தோடு மாணவர்களுக்கிடையே கோலம் போடுதல், பாமாலை, பேச்சு முதலான போட்டிகள் நடாத்தப்பட்டு பரிசில்கள் விஜயதசமி அன்று வழங்கப்படுகிறன. அருகிலுள்ள ஆலயங்களாலும் மற்றும் சமய நிறுவனங்களாலும் நடத்தப்படுகின்ற போட்டிகளில் சிறார்கள் பங்குபற்றி வருகின்றனர்.அத்தோடு சங்கத்தால் இந்து கலாச்சார அமைச்சின் அறநெறிப் பாடசாலை நடத்தப்பட்டு வருகின்றது.\n\nSection::::மருத்துவம்.\nவருடத்தில் இருமுறை மருத்துவ முகாம் நடாத்தப்பட்டு மாணவர்களின் சிறார்களின் உடல், உள நலன்கள் பேணப்படுகின்றன. யாழ் போதனா வைத்திசாலையிலேயே சிறார்களுக்குரிய மருத்துவ சேவைகள் நிறைவு செய்யப்படினும் உடனடித்தேவைகளுக்கு தனியார் மருத்துவமனைகளின் சேவைகளையும் பெறுவதுண்டு.\n\nSection::::விழாக்கள்.\nதைப்பொங்கல், சித்திரை வருடப்பிறப்பு, தீபாவளி, கார்த்திகை விளக்கீடு போன்றவை சிறப்பாக கொண்டாடப்படுகின்றன. குறிப்பாக சித்திரை புத்தாண்டு விழா கருணை இல்லத்திலும், தீபாவளித் திருநாள் சைவச் சிறுவர் இல்லத்திலும் மாணவர்களின் கலை நிகழ்வுகளோடு கொண்டாடப்பட்டு வருகின்றன. வருடத்தின் ஜூலை 04ஆம் திகதியும் சங்கத்தில் இந்துபோர்ட் சு.இராசரத்தினம் அவர்களின் பிறந்தநாள் விழாவும் பரிசளிப்பு நிகழ்வும் கொண்டாடப்பட்டு வருகிறது. அத்தோடு 2015இல் இருந்து \"இல்லக விளக்கு\" மலரும் வெளியிடப்பட்டு வருகின்றது. இது சங்கத்தின் செயற்பாடுகளையும் மாணவர்களின் ஆக்கங்களையும் உள்ளடக்கியதாக உள்ளது.\n\n2014 இல் இருந்து வருடந்தோறும் \"விடுதிக்காப்பாளர் தினம்\" ஒக்டோபர் 06 ஆம் திகதியில் சிறப்பாக கொண்டாடப்படுகிறது. அதே போல \"ஆசிரியர் தினமும்\" வருடாவருடம் கொண்டாடப்படுகின்றது.\n\nSection::::கொடைகள் தொடர்பானவை.\nசமூக சேவைத் திணைக்களம் ஒரு பிள்ளைக்கு மாதம் ரூபா 500/=  வழங்குகின்றது. இத்தொகை ஒரு பிள்ளையை மூன்று நாள் பராமரிப்பதற்கே போதுமானது. எனவே உலகெங்கும் வாழும் அன்பு உள்ளங்களின் ஆதரவை சங்கத்தினர் நாடுகின்றனர். ஒரு பிள்ளையின் தேவைகளை நிறைவு செய்ய மாதம் ரூபா 5000/= தேவை. லண்டன் ஸ்ரீகனக துர்க்கை அம்மன் அறநிதியமும், மற்றும் ஒரு சில அன்பர்களும் 85 பிள்ளைகளின் பராமரிப்பைப் பொறுப்பேற்றுள்ளனர். ஏனைய பிள்ளைகளுக்கும் பராமரிப்பாளர்களை நிர்வாகத்தினர் நாடி நிற்கின்றனர்.\n"}
{"id": "324064", "url": "https://ta.wikipedia.org/wiki?curid=324064", "title": "பாக்மதி மண்டலம்", "text": "பாக்மதி மண்டலம்\n\nபாக்மதி மண்டலம் (Bagmati Zone) ( \"Bāgmatī Añcal\") தெற்காசியாவின் நேபாள நாட்டில் அமைந்த பதினான்கு மண்டலங்களில் ஒன்றாகும். இம்மண்டலம் மத்திய நேபாளத்தின் மத்திய வளர்ச்சி பிரந்தியத்தில் உள்ள மூன்று மண்டலங்களில் ஒன்றாகும். இம்மண்டலத்தில் எட்டு மாவட்டங்கள் அமைந்துள்ளது.\n\nகாட்மாண்டு மற்றும் லலித்பூர் நகரங்கள் இம்மண்டலத்தின் பெரிய நகரங்கள் ஆகும். \nநேபாள இராச்சியத்தின் மையப் பகுதியாக பாக்மதி மண்டலம் அமைந்திருந்தது. \n\nSection::::மக்கள் தொகையியல்.\n9,446 சதுர கிலோ மீட்டர் பரப்பளவு கொண்ட இம்மண்டலம், நேபாளத்தின் மொத்த நிலப்பரப்பில் 6.42% கொண்டுள்ளது. காட்மாண்டு சமவெளியில் அமைந்த இம்மண்டலத்தில் 2011-ஆம் ஆண்டின் மக்கள் தொகை கணக்கெடுப்பின் படி 38,43,596 மக்கள் வாழ்கின்றனர். இம்மண்டலத்தில் நேபாள மொழி, நேவாரி மொழி, நேபால் பாசா மற்றும் தாமாங் மொழிகள் பேசப்படுகிறது. இம்மண்டலத்தில் நேவார் மக்கள் மற்றும் தமாங் மக்கள் அதிகம் வாழ்கின்றனர். \n\nSection::::மாவட்டங்கள்.\nபாக்மதி மண்டலத்தின் மலைப்பாங்கான குன்றுப் பகுதிகளில் பக்தபூர் மாவட்டம், தாதிங் மாவட்டம், காத்மாண்டு மாவட்டம், காப்ரேபலாஞ்சோக் மாவட்டம், லலித்பூர் மாவட்டம், நுவாகோட் மாவட்டங்களும் மற்றும் இமயமலைப் பகுதிகளில் ரசுவா மாவட்டம் மற்றும் சிந்துபால்சோக் மாவட்டங்களும் உள்ளது.\n\nSection::::புவியியல் மற்றும் தட்ப வெப்பம்.\nSection::::புவியியல்.\nபாக்மதி மண்டலத்தின் தெற்கில் காட்மாண்டு சமவெளிப் பகுதிகளும், நடுவில் மலைப்பாங்கான குன்றுப் பகுதிகளும், வடக்கில் இமயமலைப் பகுதிகளும் அடங்கியுள்ளது. இம்மண்டலத்தின் இமயமலைப் பகுதியில் 7,000 மீட்டர் உயரத்தில் உள்ள கணேஷ் மலைத் தொடர் உள்ளது. இம்மணடலத்தின் வடக்குப் பகுதி சீனாவின் திபெத் தன்னாட்சிப் பகுதியை எல்லையாகக் கொண்டது. இம்மண்டலத்தில் காடுகள் 31.43% ஆகவும், என்றும் பனி படர்ந்த பகுதி 16.63% ஆகவும் உள்ளது. \n\nSection::::தட்ப வெப்பம்.\nஇம்மண்டலம் கடல் மட்டத்திலிருந்து காத்மாண்டு சமவெளியில் 300 மீட்டர் முதல் 7,000 மீட்டர் உயரம் வரை இமயமலையில் பரவியுள்ளது. எனவே இம்மாவட்டத்தின் தட்ப வெப்பம் மேல் வெப்ப மண்டலம், மிதவெப்ப வளையம், மிதமான காலநிலை, மான்ட்டேன்#ஆல்ப்ஸ் மலைக் காலநிலை, துருவப் பகுதி காலநிலை, வெண்பனி படர்ந்த பகுதிகள் மற்றும் டிரான்ஸ் - இமயமலை பாலவனக் காலநிலை என ஏழு காலநிலைகளில் காணப்படுகிறது. \n\nSection::::சுற்றுலா மற்றும் ஆன்மிகத் தலங்கள்.\nஇம்மண்டலத்தில் உலகப் பாரம்பரியக் களங்களான காத்மாண்டு நகரச் சதுக்கம், பக்தபூர் நகர சதுக்கம், பதான் அரண்மனை சதுக்கம், பசுபதிநாத் கோவில் சுயம்புநாதர் கோயில், பௌத்தநாத் மற்றும் லால்டாங் தேசியப் பூங்கா மற்றும் சங்கு நாராயணன் கோயில் அமைந்துள்ளது.\n\n"}
{"id": "324068", "url": "https://ta.wikipedia.org/wiki?curid=324068", "title": "மாமல்லபுரம் கோடிக்கல் மண்டபம்", "text": "மாமல்லபுரம் கோடிக்கல் மண்டபம்\n\nமாமல்லபுரம் கோடிக்கல் மண்டபம் என்பது, தமிழகத்தின் கிழக்குக் கரையோரத்தில் சென்னைக்குத் தெற்கே உள்ள பழங்காலத் துறைமுக நகரான மாமல்லபுரத்தில், அங்குள்ள மலையின் வடமேற்குப் பகுதியில் உள்ள ஒரு பாறையில் குடையப்பட்டுள்ள குடைவரைக் கோயில். மாமல்லபுரத்தில் காணப்படும் பல குடைவரைக் கோயில்களுள் இதுவும் ஒன்று. பல்லவர் காலத்தைச் சேர்ந்த இது ஒரு சிறிய குடைவரை. \n\nஇங்குள்ள மண்டபத்தில் ஒரு தூண் வரிசை மட்டுமே உண்டு. இதில் இரண்டு முழுத் தூண்களும், பக்கச் சுவர்களை அண்டி இரு அரைத்தூண்களும் காணப்படுகின்றன. முழுத்தூண்களின் மேற்பகுதியும் கீழ்ப்பகுதியும் சதுர அமைப்பிலும், நடுப்பகுதி எண்கோணப்பட்டை வடிவிலும் உள்ளன. பின்பக்கச் சுவரில் கருவறை குடையப்பட்டுள்ளது. இக்கருவறை பின்புறச் சுவரில் இருந்து முன்னோக்கித் துருத்தியவாறு அமைந்துள்ளது. கருவறையின் இருபுறமும் காவற்பெண்களின் சிற்பங்கள் செதுக்கப்பட்டுள்ளன. இதனால் இது கொற்றவைக்கு உரிய கோயிலாக இருக்கவேண்டும் என ஆய்வாளர்கள் கருதுகின்றனர்.\n\nஇக்குடைவரையின் அமைப்பை அடிப்படையாகக் கொண்டு இது முதலாம் நரசிம்மவர்மன் காலத்துக்கு உரியது என்கின்றனர். இங்கு கல்வெட்டு இருந்தபோதும் அதில் இது எந்த மன்னன் காலத்தில் கட்டப்பட்டது என அறிந்துகொள்வதற்கான குறிப்புக்கள் இல்லை. இக்கல்வெட்டில் காணப்படும் \"சிறீ வாமங்குசன்\" என்னும் பெயர் பல்லவர்களின் சிற்ரரசனாக இருக்கக்கூடும் என்பது ஆய்வாளர் கருத்து. \n"}
{"id": "324072", "url": "https://ta.wikipedia.org/wiki?curid=324072", "title": "காரியசு ஆலசன் முறை", "text": "காரியசு ஆலசன் முறை\n\nகாரியசு ஆலசன் முறை \"(Carius halogen method)\" என்பது வேதிப்பொருட்களில் உள்ள ஆலசன்களின் அளவை உறுதி செய்வதற்குப் பயன்படும் ஒரு பகுப்பாய்வு வேதியியல் முறையாகும்.\n\nநிறை அறிந்த ஓர் கரிமச் சேர்மத்தை கார்சியசு வகைக் கடின கண்ணாடிக் குழாயில் எடுத்துக் கொண்டு அதனுடன் புகையும் நைட்ரிக் அமிலத்தைச் சேர்த்து வெள்ளி நைட்ரேட்டு முன்னிலையில் ஓர் உலையில் வைத்து சூடுபடுத்தப்படுகிறது. சேர்மத்திலுள்ள கார்பனும் ஐதரசனும் ஆக்சிசனேற்றம் அடைந்து கார்பனீராக்சைடாகவும் தண்ணீராகவும் வெளியேறுகின்றன. சேர்மத்திலிருக்கும் ஆலசன் வெள்ளி ஆலைடாக உருவாகிறது. விளைபொருளை வடிகட்டி தூய்மையாக்கிர்த்தி நிறை காணப்படுகிறது..\n\nஇதற்குச் சமமான முறையில் வேதிச்சேர்மத்திலுள்ள கந்தகத்தையும் உறுதி செய்ய முடியும். ஆனால் இம்முறையில் வெள்ளி நைட்ரேட்டு சேர்க்கப்படுவதில்லை. கந்தக அமில இடைவிளை பொருள் உருவாகிறது. பேரியம் குளோரைடைச் சேர்ப்பதால் புகையும் நைட்ரிக் அமிலம் கந்தகத்துடன் வினைபுரிந்து கரையாத பேரியம் சல்பேட்டு உருவாகிறது.\n"}
{"id": "324080", "url": "https://ta.wikipedia.org/wiki?curid=324080", "title": "சாபு சிரில்", "text": "சாபு சிரில்\n\nசாபு சிரில் என்பவர் திரைப்படக் கலை வடிவமைப்பாளர் ஆவார். மலையாளம், இந்தி, தமிழ், தெலுங்கு, கன்னடம் ஆகிய மொழிப் படங்களில் கலை இயக்குநராகப் பணியாற்றியிருக்கிறார். தேசியத் திரைப்பட விருது 4 முறையும் சிறந்த கலை இயக்கத்துக்காக பிலிம்பேர் விருது 5 முறையும் பெற்றார்.\n\nவால்பாறையில் பிறந்த சாபு சிரில் பள்ளிக் கல்வியை அங்கேயே முடித்துவிட்டு சென்னையில் கவின் கலைக்கல்லூரியில் படித்தார். 1982 முதல் 1988 வரை தனிப்பட்ட முறையில் பெரிய குழுமங்களான வெல்கம் ஓட்டல், தாஜ் கோராமண்டல், மதுரா கோட்ஸ் போன்ற நிறுவனங்களில்  வடிவமைப்புத் தொழில் செய்தார்.\n1988 முதல் கலைத்துறை இயக்கத்தில் ஈடுபடத் தொடங்கினார். 2500 விளம்பரப் படங்களும் 3 தொலைக்காட்சித் தொடர்களும் இவரால் இயக்கப்பட்டன.\n\nஹே ராம், அசோகா, பாகுபலி, எந்திரன், ஓம் சாந்தி ஓம் ஆகிய மிகப் பெரிய படங்களில் இவர் பணி செய்தார்.\n"}
{"id": "324081", "url": "https://ta.wikipedia.org/wiki?curid=324081", "title": "செருமேனியம் அயோடைடு", "text": "செருமேனியம் அயோடைடு\n\nசெருமேனியம் அயோடைடு \"(Germanium iodide)\" என்பது செருமானியமும் அயோடினும் சேர்ந்து உருவாகும் வேதிச்சேர்மம் ஆகும். இத்தகைய வேதிச் சேர்மங்கள் இரண்டு காணப்படுகின்றன. மற்றும் செருமேனியம்(IV) அயோடைடு என்பன இவ்விரண்டு அயோடைடுகளாகும். \nசெருமேனியம்(II) அயோடைடு ஒரு படிகத் திண்மம் ஆகும். உருகும்போது இது சிதைவடைகிறது. செருமேனியம் அயோடைடின் தன்னீர்ப்பு அடர்த்தி 5.37 ஆகும். வெற்றிடத்தில் 240 பாகை செல்சியசு வெப்பநிலையில் இது பதங்கமாகிறது.\n\nசெருமானியம்(IV) அயோடைடும் ஒரு படிகத் திண்மமாகக் காணப்படுகிறது. 144 ° செல்சியசு வெப்பநிலையில் உருகுகிறது. 440 ° செல்சியசு வெப்பநிலையை கொதிநிலையாகக் கொண்டுள்ளது. மேலும் இதனுடைய தன்னீர்ப்பு அடர்த்தி 4.32 ஆகும்.\n"}
{"id": "324084", "url": "https://ta.wikipedia.org/wiki?curid=324084", "title": "இலியூ கோங்", "text": "இலியூ கோங்\n\nஇலியூ கோங் (\"Liu Hong\", கி.பி. 129 – கி.பி. 210), அல்லது யுவான்சுவோ ஒரு சீன வானியலாளரும் கணிதவியலாளரும் ஆவார். இவர் சீன மூவேந்தர் காலத்தில் வழக்கில் இருந்த நிலாச் செலவைக் கணிக்கும் முறையை உருவாக்கினார்.\n\nSection::::வானியல்.\nஇவர் தைழ்சான் பகுதியில் (இன்றைய மெங்கியின் நாடு, சாந்தோங் மாகாணம்) பிறந்தார். இவர் கிழக்கு ஆன் அரசமரபைச் சார்ந்த இளவரசர் இலூ கால்வழியில் வந்த இலியூ யூ குடும்பத்தில் வளர்ந்தார். இலியூ இளம்பருவத்திலேயே வானியலில் ஆர்வமுடன் வளர்ந்தார். இவர் கி.பி 160 இல் பேரரசு வானியல் அமைப்பில் அலுவலராக அமர்த்தப்பட்டார். இது இவர் இழந்த நூல்களான \"குவி யாவோ சூ (Qi Yao Shu)\" (ஏழு கோளியல்), \"பா யாவுன் சூ (Ba Yaun Shu)\" (எட்டுத் தனிமவியல்) ஆகிய நூல்க்களை எழுத வழிவகுத்த்து. After the death of his father, Liu retired for a short time but returned to his work, collaborating with Cai Yong on the \"Qian Xiang Li\" (Qian Xiang Calendar), இந்நிலை அக்காலத்தில் மிக வளர்ந்த அறிவு வாய்ந்த்தாக விளங்கியதால், உடனே சீனப் பேரரசு இதைப் பின்பற்றியது. இந்த நாட்காட்டி முத்ன்முதலாக சீனாவில் நிலா இயக்கத்தை முன்கணித்தது. இந்த முறை மூன்று வான்பொருள்களின் இடையிலான கணக்கீட்டைச் செய்யும் வழிமுறையான பெரியாப்சிசு விவாதத்தை முதன்முதலாகத் தோற்றுவித்தது. இது பருவந்தோறும் நிலா இயக்கத்தைக் கட்டமைத்தது. நாட்காட்டியின் துல்லியத்தை நிறுவும் இவரது முறை ஒளிமறைப்புகளின் கண்டுபிடிப்பால் ஏற்பட்டதாகும்.\n\nஇது ஏற்கெனவே ஃஏன் பேரரசு கி.பி 85 முதல் பின்பற்றிய பழைய முறையைப் பதிலீடு செய்தது. மூவேந்தர்கால இந்தச் சீன முயற்சி சீனா ஒற்றுமைபெற்ற யின் பேரரசு காலம் (கி.பி 265-கி.பி 420) வரை பின்பற்றப்பட்டது .\n"}
{"id": "324087", "url": "https://ta.wikipedia.org/wiki?curid=324087", "title": "தங்கம்(V) புளோரைடு", "text": "தங்கம்(V) புளோரைடு\n\nதங்கம்(V)புளோரைடு \"(Gold(V) fluoride)\" என்பது AuF என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். தங்கத்தின் புளோரைடு சேர்மமான இது தங்கம் பென்டா புளொரைடு என்ற பெயராலும் அழைக்கப்படுகிறது. மிக உயர்ந்த ஆக்சிசனேற்ற நிலையை தங்கம் இச்சேர்மத்தில் வெளிப்படுத்துகிறது. சிவப்பு நிறத்தில் திண்மமாக காணப்படும் தங்கம்(V)புளோரைடு ஐதரசன் புளோரைடில் கரைகிறது. ஆனால் கரைசல் உடனடியாக சிதைவைடைந்து புளோரினை வெளிவிடுகிறது.\n\nதிட நிலையில் தங்கம்(V)புளோரைடு மையச்சீரொழுங்கு இடக்குழு அமைப்பைக் கொண்டுள்ளது. ஆறு ஒருங்கிணைவுகளில் தங்கமும், ஒவ்வொரு தங்கம் மையத்தின் மீதும் ஓர் எண்முக வரிசையிலமைந்த புளோரின் மையங்களும் காணப்படுகின்றன. \n\nஇருபடிநிலையில் அறியக்கூடிய ஒரே பென்டாபுளோரைடு தங்கம்(V)புளோரைடு மட்டுமேயாகும். மற்ற பென்டாபுளோரைடுகள் (P, As, Cl, Br, I) ஒற்றைப்படிகளாகவும் (Nb, Ta, Cr, Mo, W, Tc, Re, Ru, Os, Rh, Ir, Pt) போன்றவை நாற்படிகளாகவும், (Bi, V, U) போன்றவை பலபடி பென்டாபுளோரைடுகளாகவும் உள்ளன . வாயுநிலையில் ஒற்றைப்படியும் முப்படியும் 82:18 என்ர விகிதத்தில் காணப்படுகின்றன.\nஆண்டிமனி பென்டாபுளோரைடைக் காட்டிலும் வலிமையான புளோரைடு ஏற்பியாகவும் தங்கம்(V)புளோரைடு அறியப்படுகிறது. \n\nSection::::தொகுப்பு முறை தயாரிப்பு.\nதங்கத்தை ஆக்சிசன் மற்றும் புளோரினுடன் சேர்த்து 370 பாகை செல்சியசு வெப்பநிலைக்கு 8 வளிமண்டல அழுத்தத்தில் சூடுபடுத்தும்போது டையாக்சிசனைல் எக்சாபுளோரோவாரேட்டு தோன்றுகிறது :.\n\nAu(s) + O2(வா) + 3 F2(வா) → O2AuF6(தி)\n\n180 பாகை செல்சியசு வெப்பநிலையில் இவ்வுப்பு சிதைவடைந்து பென்டாபுளோரைடு உருவாகிறது. \n\n2 O2AuF6(தி) → Au2F10 (தி) + 2 O2(வா) + F2(வா)\n\nவலிமையான ஆக்சிசனேற்றும் முகவராகவும், புளோரினேற்றும் முகவராகவும் கிரிப்டான் டைபுளோரைடு செயலாற்றுகிறது. இதுவே தங்கத்தை உயர்ந்தபட்ச +5 ஆக்சிசனேற்ற நிலைக்கு ஆக்சிசனேற்றுகிறது :. \n\n7 KrF2 (வா) + 2 Au (தி) → 2 KrF+ AuF− 6 (தி) + 5 Kr (வா)\n\nKrF+AuF−6 60 பாகை செல்சியசு வெப்பநிலையில் சிதைவடைந்து தங்கம்(V) புளோரைடு மற்றும் வாயுநிலை கிரிப்டான், புளோரின் போன்றவை உருவாகின்றன :\n"}
{"id": "324091", "url": "https://ta.wikipedia.org/wiki?curid=324091", "title": "ஜும்ஆ பள்ளிவாசல், குல்பர்கா", "text": "ஜும்ஆ பள்ளிவாசல், குல்பர்கா\n\nஜும்ஆ பள்ளிவாசல் (Jama Masjid Gulbarga) இந்தியா நாட்டின் கர்நாடகா மாநிலத்தில் குல்பர்கா மாவட்டத்தில் குல்பர்கா நகரில் உள்ள பள்ளிவாசல் ஆகும். இப்பள்ளிவாசல் கி.பி.1367 இல் கட்டப்பட்டது.\n\nSection::::அமைப்பு.\nஇப்பள்ளிவாசலும் ஹைதராபாத் நகரில் உள்ள எசுப்பானியா பள்ளிவாசலும் இந்தியாவில் எசுப்பானியா நாட்டின் கோர்டோபா பள்ளிவாசல் போன்ற வடிவமைப்பில் கட்டப்பட்டவை..\n\nSection::::வரலாறு.\nபாமினி சுல்தானகத்தை தோற்றுவித்த அலாவுதின் பாமன் சா ஆட்சியில் கி.பி.1347 இல் குல்பர்கா கோட்டை கட்டப்பட்டது.\nபின்னர் முதலாம் முகம்மது ஷா (1358-75) மன்னரால் இப்பள்ளிவாசல் கி.பி.1347 இல் குல்பர்கா கோட்டைக்கு உள்ளே கட்டப்பட்டது.அவரது ஆட்சியில் குல்பர்கா பாமினி சுல்தானகத்தின் தலைநகராக இருந்தது.\n\nSection::::கட்டிடக்கலை.\nஜும்ஆ பள்ளிவாசல், குல்பர்கா மினார் இல்லாமல் கட்டப்பட்டது.இப்பள்ளிவாசல் குல்பர்கா கோட்டைக்கு உள்ளே பெரிய குவிமாடம் கொண்டு கட்டப்பட்டது.இது எசுப்பானியா நாட்டின் மூரிஸ் வடிவமைப்பில் கி.பி.1367 இல் கட்டப்பட்டது. எசுப்பானியா நாட்டின் கோர்டோபா பள்ளிவாசல் போன்ற வடிவமைப்பில் கட்டப்பட்டுள்ளது.\nமேற்கே பெரிய குவிமாடம்,நான்கு மூலைகளில் சிறிய குவிமாடங்கள் கொண்டுள்ளது.முற்றத்தில் 63 சிறிய குவிமாடங்கள் கொண்டுள்ளது. தெற்காசியாவில் அதன் வடிவம் மற்றும் கட்டமைப்பில் சிறந்த பள்ளிவாசலாக கருதப்படுகிறது.\n\n"}
{"id": "324094", "url": "https://ta.wikipedia.org/wiki?curid=324094", "title": "குல்பர்கா கோட்டை", "text": "குல்பர்கா கோட்டை\n\nகுல்பர்கா கோட்டை (Gulbarga Fort) இந்தியா நாட்டின் கர்நாடகா மாநிலத்தில் குல்பர்கா மாவட்டத்தில் குல்பர்கா நகரில் உள்ள கோட்டை ஆகும். இக்கோட்டை பாமினி சுல்தானகத்தை தோற்றுவித்த அலாவுதின் பாமன் சா ஆட்சியில் கி.பி.1347 இல் கட்டப்பட்டது.\nSection::::வரலாறு.\nடெல்லி சுல்தான் முகம்மது பின் துக்ளக்கின் ஆட்சி காலத்தில் தக்காண பகுதிக்கு ஆளுநராக நியமிக்கப்பட்டவர் அலாவுதீன் ஹாசன் பாமினி ஷா என்பவர். தாஜிய-பாரசீக வம்சத்தில் வந்த இவர் 1347ம் ஆண்டு ஆகஸ்ட் 3ம் நாள் டெல்லி சுல்தானை எதிர்த்து, தனது ஆளுகைக்கு உட்பட்ட பகுதிகளை தனி சுதந்திர அரசாக அறிவித்தார். இதன் பிறகு கி.பி.1347 இல் குல்பர்கா கோட்டை அலாவுதின் பாமன் சா வால் கட்டப்பட்டது. \nSection::::ஜும்ஆ பள்ளிவாசல்.\nமுதலாம் முகம்மது ஷா (1358-75) மன்னரால் கி.பி.1347 இல் இதே வளாகத்தில் \nஜும்ஆ பள்ளிவாசல், குல்பர்கா கட்டப்பட்டது.\nஜும்ஆ பள்ளிவாசல், குல்பர்கா மினார் இல்லாமல் கட்டப்பட்டது.இப்பள்ளிவாசல் குல்பர்கா கோட்டைக்கு உள்ளே பெரிய குவிமாடம் கொண்டு கட்டப்பட்டது.இது எசுப்பானியா நாட்டின் மூரிஸ் வடிவமைப்பில் கி.பி.1367 இல் கட்டப்பட்டது. எசுப்பானியா நாட்டின் கோர்டோபா பள்ளிவாசல் போன்ற வடிவமைப்பில் கட்டப்பட்டுள்ளது.\nSection::::புவியியல்.\nஇக்கோட்டை கர்நாடகாவின் வடகிழக்கு பகுதியில் பீடபூமி நிலத்தில் அமைந்துள்ளது.பீமா ஆறு கோட்டைக்கு அருகில் பாய்கிறது இங்கு கரிசல் மண் பெரும்பான்மையாக உள்ளது.\n\nஇங்கு சராசரி மழையளவு 777 மி.மீ. ஆகும்.\nஇங்கு அதிகபட்ச வெப்பநிலை , மற்றும் குறைந்த பட்ச வெப்பநிலை .\n"}
{"id": "324098", "url": "https://ta.wikipedia.org/wiki?curid=324098", "title": "ராம்பூர், பீகார்", "text": "ராம்பூர், பீகார்\n\nராம்பூர் \"(Rampur)\" என்பது இந்தியாவின் பீகார் மாநிலம் மேற்கு சம்பாரண் மாவட்டத்திலுள்ள ஒரு கிராமம் ஆகும்.\n\nSection::::மக்கள் தொகையியல்.\n2011 ஆம் ஆண்டின் இந்திய மக்கள் தொகைக் கணக்கெடுப்பின்படி ராம்பூர் கிராமத்தின் மக்கள்தொகை 2191 நபர்கள் ஆகும். இவர்கள் 380 குடும்பங்களில் வாழ்ந்தனர். இம்மக்கள்தொகையில் 52.53% நபர்கள் ஆண்கள் மற்றும் 47.46% நபர்கள் பெண்களாவர். இக்கிராமத்தின் எழுத்தறிவு சதவீதம் 345.59% ஆகும். நாட்டின் சராசரி தேசிய எழுத்தறிவு சதவீதமான 74% என்பதைவிட இது குறைவாகும். எழுத்தறிவு பெற்றவர்களில் 62.86% நபர்கள் ஆண்கள் மற்றும் 37.13% நபர்கள் பெண்களாவர். மக்கள் தொகையில் 20.3% நபர்கள் 6 வயதுக்கு கீழ் உள்ளவர்களாகும். \n"}
{"id": "324101", "url": "https://ta.wikipedia.org/wiki?curid=324101", "title": "மலைச்சுத்தி", "text": "மலைச்சுத்தி\n\nமலைச்சுத்தி (தாவர வகைப்பாடு : \"Monosis shevaroyensis\") மரமானது, தமிழகத்தில் மட்டுமே காணப்படக் கூடிய மரமாகும். இது முற்றிலும் அழிந்து போன மரம் எனக் கருதப்பட்டது. இம்மரத்தை முதன்முதலில் கண்டுபிடித்து, அதற்கு \"வெர்னோனியா சேர்வராயன்சிஸ் (Vernonia shevaroyensis)\" எனப் பெயரிட்டவர், பிரித்தானிய அறிஞர் \"கேம்பிள் ( Gamble, James Sykes 1847-1925 )\" ஆவார். இவர் 1920 ஆம் ஆண்டு வெளிவந்த தனது புத்தகத்தில், இம்மரத்தை விவரித்துள்ளார். தமிழ்நாட்டின் நடுப்பகுதியில், ஏறத்தாழ 400 சதுர கிலோ மீட்டர் பரந்து இருக்கும், சேர்வராயன் மலைத்தொடரில் உள்ள இம்மரம், உலகளவில் சேர்வராயன் மலையில் மட்டுமே வளர்வதால், இதற்கு இவர் \"சேர்வராயன்சிஸ்\" (shevaroyensis) எனப் பெயரிட்டார். அம்மலைத்தொடரிலும், குறிப்பிட்ட இடத்தில் மட்டுமே வளரும் (Endemic) இயல் தாவரம் ஆகும். உலகில் மொத்தம் நான்கு மரங்களே உள்ளன. இது தமிழகத்தின் அழிந்து வரும் தாவரங்களில் ஒன்றாகும். இம்மரமானது, ஏற்காட்டின் பாரம்பரிய சின்னமாக காட்சி தந்து கொண்டிருக்கிறது.\n\nSection::::வாழிடம்.\nசேர்வராயன் மலைப்பகுதியில் மரப்பாலம் என்னும் இடத்தில் இம்மரங்கள் இயற்கையாக வளர்ந்துள்ளன. கடல் மட்டத்திலிருந்து சுமார் 1350 மீட்டர் உயரத்தில் இவை காணப்பட்டன. இந்த இடத்திலிருந்து இதன் உலர் தாவர மாதிரிகள் (Herbarium)1966 மற்றும் 1979 ஆம் ஆண்டுகளில் சேகரித்து பாதுகாக்கப்பட்டு வருகின்றன. காகாசோலையிலிருந்து ஓடிவரும், காட்டாற்றின் கரை ஓரம் 2 மரங்கள் இருந்தன. இம்மரத்தின் முக்கியத்துவத்தைச் சுட்டிக்காட்டியதன் அடிப்படையில், சேலம் மாவட்ட ஆட்சியர் மற்றும் வனத்துறையினர் இந்த இரண்டு மரங்களையும் பாதுகாக்கும் நடவடிக்கையை 1979 ஆம் ஆண்டில் மேற்கொண்டனர். மரத்தைச் சுற்றி கற்களால் ஆன கட்டிடத்தை உருவாக்கினர். ஏற்காடு மலையில் கிறித்துவர்கள் அதிகம் இருப்பதால், அம்மரத்தில் ஒரு சிறு சிலுவையை வைத்தனர். மேலும் மரத்தின் கீழே, இந்து கடவுளை குறிக்கும் வகையில், நடுகற்களை வழிபாட்டிற்காக வைத்தனர். சிறு சிலுவையை இம்மரத்தில் பொறுத்தி வைத்த காரணத்தால், இதனை சிலுவை மரம் என பலர் அழைக்கத் தொடங்கினர்.\n\nSection::::இனப்பெருக்க இயல்புகள்.\nஇந்த மரம் 30 அடி உயரம் கொண்டது. இதன் பூக்கள் வெளிறிய ஊதா நிறம் கொண்டவை. அப்பூக்கள், நறுமணம் வீசும் இயல்புடையதாக உள்ளன. இதன் விதைகளில், கரு இல்லாதக் காரணத்தால், விதை முளைக்கும் திறன் அற்று இருக்கின்றன. இக்காரணத்தினாலேயே இயற்கையில், இம்மரம் முழுவதும் அழிந்துவிட்டது எனலாம். மகரந்தச் சேர்க்கையை ஏற்படுத்தும் ஒரு வகையான பூச்சி இனம், இம்மலையில் அழிந்து போன காரணத்தால், இம்மரத்தின் இனமும் அழிந்து போயிருக்கலாம் என வல்லுனர்கள் எண்ணுகின்றனர்.\n\nSection::::நாற்று வளர்ப்பு.\nவிதை முளைக்காதக் காரணத்தால், இதன் குச்சிகளை நறுக்கி நடுவதன் மூலமும், விண்பதியம் (Air-layering) மூலமும், புதிய நாற்றுகளை உருவாக்கலாம். ஆனால், அவையும் வெற்றிகரமாக வளர்வதில்லை. 3 அல்லது 4 ஆண்டுகளுக்குப் பிறகு, இறந்து விடுகின்றன. விண்பதியத்தின் மூலம் மரத்திலேயே வேர் வந்த பிறகு, நறுக்கி நடப்பட்ட ஓர் ஆண்டுக்குப் பிறகு, அது இறந்து விடுவதும் உண்டு. திசு வளர்ப்பு மூலம், புதிய செடிகள் உருவாக்க முடிகின்றன. திசுவளர்ப்பில் உருவான செடிகளும், ஏறத்தாழ 5 ஆண்டுகள் உயிருடன் இருப்பதே சிரமமாகி விடுகிறது. எனவே, அதிகமாக கவனம் செலுத்துவதன் மூலமே, இம்மரத்தினை பாதுகாக்க முடிகிறது.\n\nSection::::இந்திய அரசின் பாதுகாப்பு.\nஇம்மரத்தை அதிகப்படுத்தும் முயற்சியில் இந்தியத்தாவரவியல் அளவாய்வு (Botanical Survey of India) சார்பாக முயற்சிகள் எடுக்கப்பட்டன. விதைகளைச் சேகரித்து, பல முறை முயன்றும், அம்மரத்தின் விதைகள் முளைக்கவில்லை. 1979 ஆம் ஆண்டில் முதல் முறையாக, 35 குச்சிகளும், இரண்டாவது முறையாக 50 குச்சிகளையும் நட்டு பராமரித்தனர். இரண்டாவதாக 1979 ஆம் ஆண்டு நவம்பர் மாதம் நடப்பட்ட 50 குச்சிகளில், 4 மட்டுமே முளைக்கத் தொடங்கின. பிறகு, அவற்றில் ஒன்று இறந்து விட்டது.மீதமுள்ள 3 மட்டுமே வளர்ச்சியடைந்தன. இந்திய தாவரவியல் மதிப்பாய்வுத் துறை எடுத்த பாதுகாப்பு நடவடிக்கை காரணமாக தற்போது, 4 பெரிய மரங்களும், 6 சிறு செடிகளும் இங்கு உள்ளன. இவற்றில் ஒரு மரம், பெரிய மரமாக உள்ளது.\n\nSection::::வகைப்பாட்டியல்.\nஉயிரினத்தில், இது மரபணு பொருளைக் கொண்டிருக்கும், நிலையான கருவையும், அதனை மூடியுள்ள கருமென்சவ்வையும் பெற்று, மெய்க்கருவுயிரி என்பதுள் அடங்குகிறது. பூக்கும் தாவரமான இது, இருவித்திலைத் தாவரங்களின் கீழ் அமைகிறது. சேர்வராயன் மலைத்தொடரில் இருக்கும் இந்த மரம், சூரியகாந்திக் குடும்பத்தைச் சார்ந்தது. நீர் தட்டுபாடு உள்ள சூழ்நிலையில் (Arid) இருந்தாலும், 30அடிகள் வரை வளரும் இயல்புடையது ஆகும். மேலும், ஏற்காட்டின் குறிப்பிட்ட இடத்தில் ( endemic) மட்டும் வளரும் தன்மையைப் பெற்றிருக்கிறது. இது தாவரவியலாளர் ஆய்வுகளில், அச்சுறுத்தல் நிலையில் உள்ள இனமாக (endanger species) அறிவிக்கப்பட்டுள்ளது. உலகின் அரிய (rare)வகைத் தாவரமான இம்மரம், மொத்த எண்ணிகையில் 4 வளர்ந்த மரங்களாகவும், 4-6 இளங்கன்றுகளாகவும், இந்தியத் தாவரவியல் அளவாய்வு, ஏற்காடு (Botanical Survey of India, Yercaud) அலுவலக வனத்தில் மட்டுமே உள்ளன என்பது குறிப்பிடத்தக்கச் செய்தி ஆகும்.\n\n\n"}
{"id": "324102", "url": "https://ta.wikipedia.org/wiki?curid=324102", "title": "மாய்காரியா", "text": "மாய்காரியா\n\nமாய்காரியா \"(Majharia )\" என்பது இந்தியாவின் பீகார் மாநிலம் மேற்கு சம்பாரண் மாவட்டத்திலுள்ள ஒரு கிராமம் ஆகும்.\n\nSection::::மக்கள் தொகையியல்.\n2011 ஆம் ஆண்டின் இந்திய மக்கள் தொகைக் கணக்கெடுப்பின்படி மாய்காரியா கிராமத்தின் மக்கள்தொகை 1074 நபர்கள் ஆகும். இவர்கள் 202 குடும்பங்களில் வாழ்ந்தனர். இம்மக்கள்தொகையில் 54% நபர்கள் ஆண்கள் மற்றும் 46% நபர்கள் பெண்களாவர். இக்கிராமத்தின் எழுத்தறிவு சதவீதம் 37.24% ஆகும். நாட்டின் சராசரி தேசிய எழுத்தறிவு சதவீதமான 74% என்பதைவிட இது குறைவாகும். எழுத்தறிவு பெற்றவர்களில் 66.5% நபர்கள் ஆண்கள் மற்றும் 33.4% நபர்கள் பெண்களாவர். மக்கள் தொகையில் 22.9% நபர்கள் 6 வயதுக்கு கீழ் உள்ளவர்களாகும். \n"}
{"id": "324107", "url": "https://ta.wikipedia.org/wiki?curid=324107", "title": "ஏந்தல் நீலகண்டப் பிள்ளையார் கோயில்", "text": "ஏந்தல் நீலகண்டப் பிள்ளையார் கோயில்\n\nஏந்தல் நீலகண்டப் பிள்ளையார் கோயில் தஞ்சாவூர் மாவட்டத்தில் உள்ள விநாயகர் கோயிலாகும். \n\nSection::::அமைவிடம்.\nஇக்கோயில் பேராவூரணி-அறந்தாங்கிசாலையில் முடப்புளிக்காடு ஏந்தல் என்னுமிடத்தில் உள்ளது. பேராவூரணியிலிருந்து 1/2 கிமீ தொலைவில் உள்ளது. \n\nSection::::இறைவன்.\nஇக்கோயிலின் மூலவர் நீலகண்டப் பிள்ளையார் ஆவார்.ஆனால் விழாக்கள் வள்ளி தெய்வானையுடன் உள்ள முருகனுக்கு நடத்தப்பெறுகின்றன. \n\nSection::::வரலாறு.\nதஞ்சாவூரை ஆண்ட துளசி மகாராஜா தன் அமைச்சருடன் ஆவுடையார் கோயிலை நோக்கிச் சென்றார். நீரழிவு நோயினால் அவதிப்பட்டுக்கொண்டிருந்த அவருடைய அமைச்சருக்கு மருந்து காணச் சென்றார். அப்போது நீலகண்டப் பிள்ளையாரை பலர் வணங்குவதைக் கண்டார். அக்கோயிலின் திருநீற்றினை தரித்தவுடன் அமைச்சருக்கு நோய் நீங்கியது. மன்னர் மகிழ்ச்சியடைந்து கோயிலை விரிவாக்கம் செய்தார். பேராவூரணியை அடுத்துள்ள தென்னங்கொல்லையில் ஒரு வேலி நிலத்தையும் மன்னர் அளித்துள்ளார். \n\nSection::::விழாக்கள்.\nஎந்த விநாயகர் கோயிலிலும் நடைபெறாத தீமிதித் திருவிழா இங்கு நடைபெறுகிறது. சித்திரை மாதத்தில் நடைபெறுகின்ற காவடித்திருவிழாவின்போது பால் குடம், பால் காவடி, கரும்பு கட்டுதல் போன்றவை நடைபெறுகின்றன. அதிக எண்ணிக்கையிலான பக்தர்கள் மார்கழி மாதத்தில் தினமும் காலையில் நந்திக்கு தண்ணீர் எடுத்து ஊற்றி நேர்த்திக்கடனை செலுத்துகின்றனர். \n\n"}
{"id": "324109", "url": "https://ta.wikipedia.org/wiki?curid=324109", "title": "மாமல்லபுரம் தர்மராஜ மண்டபம்", "text": "மாமல்லபுரம் தர்மராஜ மண்டபம்\n\nமாமல்லபுரம் தர்மராஜ மண்டபம் எனப்படுவது, மாமல்லபுரத்தின் தெற்குப் பகுதியில் அமைந்துள்ள பாறையின் கிழக்குப் பார்த்த முகப்பில் அமைந்துள்ள குடைவரை ஆகும். இதற்கு அத்தியந்தகாம பல்லவேச்சுர கிருகம் என்ற பெயரும் உண்டு. இது பாதையில் இருந்து உயரத்தில் உள்ளதால் இதை அடைவதற்குப் படிகள் அமைக்கப்பட்டுள்ளன. \n\nஇங்குள்ள மண்டபத்தில் இரண்டு வரிசையில் தூண்கள் உள்ளன. ஒவ்வொரு வரிசையிலும் இரண்டு முழுத்தூண்களும், பக்கச் சுவரை அண்டி இரண்டு அரைத் தூண்களும் உள்ளன. முழுத்தூண்கள் மேலும் கீழும் சதுரக் குறுக்குவெட்டு முகம் கொண்டனவாகவும், நடுப்பகுதி எண்கோணப்பட்டை அமைப்புக் கொண்டதாகவும் காணப்படுகின்றன. பின்பக்கச் சுவரில் மூன்று கருவறைகள் குடையப்பட்டுள்ளன. நடுவில் உள்ள கருவறை சற்றே அளவில் பெரியது. நடுக் கருவறையின் முகப்புச் சுவர் சற்று முன்புறம் துருத்தியபடி உள்ளது. இதன் வாயிலின் இருபுறமும் வாயிற் காவலர்களின் புடைப்புச் சிற்பங்கள் உள்ளன. கருவறைகளில் சிற்பங்கள் எதுவும் காணப்படவில்லை. நடுக் கருவறையில் சிவனும், ஏனைய இரண்டிலும் நான்முகனும் திருமாலும் இருந்திருக்கக்கூடும் எனக் கருதப்படுகிறது. நான்முகனுக்குப் பதிலாக ஒரு கருவறையில் முருகனை வைத்து வணங்கியிருக்கலாம் என்ற கருத்தும் உண்டு. \n\nஇக்குடைவரையில் ஒரு வடமொழிக் கல்வெட்டுக் காணப்படுகிறது. இக்கல்வெட்டு இக்கோயிலின் பெயர் \"அத்தியந்தகாம பல்லவேஸ்வர கிருகம்\" எனக் குறிப்பிடுகிறது. \"அத்தியந்தகாமன்\" என்னும் பெயர் முதலாம் பரமேசுவரவர்மனைக் குறிக்கும் என்றும், இக்கல்வெட்டில் இதே மன்னனுக்கு உரிய விருதுப்பெயர்களான சிறீநிதி, சிறீபரன், ரணசெயன், தாருணாங்குரன், காமராசன் போன்றனவும் உள்ளதால் இது முதலாம் பரமேசுவரவர்மன் காலத்தது என்று சில ஆய்வாளர்கள் கருதுகின்றனர். ஆனாலும் இதில் கருத்து வேறுபாடுகள் உள்ளன. இதன் கலைப்பாணி பல்லவ மன்னன் மகேந்திரவர்மன் காலக் கலைப்பாணியை ஒத்திருப்பதால் இக்குடைவரை மகேந்திரவர்மன் காலத்தது என்று சிலர் கருதுகின்றனர்.\n"}
{"id": "324111", "url": "https://ta.wikipedia.org/wiki?curid=324111", "title": "மாமல்லபுரம் கோனேரி மண்டபம்", "text": "மாமல்லபுரம் கோனேரி மண்டபம்\n\nமாமல்லபுரம் கோனேரி மண்டபம் என்பது, மாமல்லபுரத்தில் அமைந்துள்ள மலையின் மேற்குப்புறப் பாறை முகப்பில் கோனேரி பள்ளம் என்னும் ஏரிக்கு எதிரில் அமைக்கப்பட்டுள்ள குடைவரையைக் குறிக்கும். இதற்கு ஐந்து கருவறைக் கோயில் என்ற பெயரும் உண்டு. \n\nசற்று உயர்வான இடத்தில் அமைந்துள்ள இக்குடைவரைக்குச் செல்ல நான்கு படிகள் அமைக்கப்படுள்ளன. இம்மண்டபத்தில் இரண்டு தூண் வரிசைகள் உள்ளன. ஒவ்வொரு வரிசையிலும் நான்கு முழுத்தூண்களும் பக்கச் சுவர்களோடு ஒட்டியபடி இரண்டு அரைத் தூண்களும் காணப்படுகின்றன. முகப்பை அண்டியுள்ள வரிசையில் உள்ள முழுத்தூண்கள் மேலும் கீழும் சதுர வெட்டுமுகத்தையும், நடுவில் எண்கோணப்பட்டை அமைப்பையும் கொண்டுள்ளன. இவற்றின் மேல் போதிகை, உத்தரம் போன்ற பகுதிகளும் நேர்த்தியுடன் காணப்படுகின்றன. உள்வரிசையில் உள்ள முழுத்தூண்கள் வட்டமான குறுக்குவெட்டுமுகம் கொண்டவை. இவை நடுவில் பட்டியையும், அதற்கு மேல் பத்மபந்தம், கும்பம் ஆகிய உறுப்புக்களையும் கொண்டனவாக அமைந்துள்ளன.\n\nமண்டபத்தின் பின்பக்கச் சுவரில் ஐந்து கருவறைகள் குடையப்பட்டுள்ளன. நடுக் கருவறை வாயிலும், கரைகளில் அமைந்துள்ள வாயில்களும் ஒரே மட்டத்திலும், நடுக் கருவறைக்கு அருகில் இரண்டு பக்கங்களிலும் உள்ள கருவறை வாயில்கள் சற்று உள்வாங்கியும் காணப்படுகின்றன. எல்லாக் கருவறைகளினதும் வாயில்களின் இரண்டு பக்கங்களிலும் வாயிற் காவலர்களின் புடைப்புச் சிற்பங்கள் உள்ளன. கருவறைகளில் சிற்பங்களோ இறை உருவங்களோ காணப்படவில்லை. இந்த ஐந்தில் நடுவில் உள்ள மூன்றிலும் சிவனையும் ஏனைய இரண்டில் ஒன்றில் திருமாலையும், மற்றதில் நான்முகனையும் வைத்து வணங்கியிருக்கக்கூடும் என்ற கருத்து உண்டு. வேறொரு ஆய்வாளர் இவ்வைந்தும் சிவனின் ஐந்து மூர்த்தங்களுக்கு உரியவை ஆகலாம் என்கிறார். இவை தவிர இந்த ஐந்து கருவறைகளும், சிவன், திருமால், முருகன், கொற்றவை, இந்திரன் ஆகிய ஐவருக்கு உரியவை என கருத்தும் உள்ளது. \n"}
{"id": "324115", "url": "https://ta.wikipedia.org/wiki?curid=324115", "title": "நாராயணி மண்டலம்", "text": "நாராயணி மண்டலம்\n\nநாராயணி மண்டலம் (Narayani Zone) () தெற்காசியாவின் நேபாள நாட்டின் பதினான்கு மண்டலங்களில் ஒன்றாகும். இம்மண்டலம் மத்திய வளர்ச்சி பிராந்தியத்தில் உள்ளது. இம்மண்டலத்தின் மேற்கே பாயும் நாராயணி ஆற்றின் பெயரால், இம்மண்டலத்திற்கு நாராயணி மண்டலம் எனப் பெயராயிற்று. இம்மண்டலத்தில் ஐந்து மாவட்டங்கள் உள்ளது. சித்வான் தேசியப் பூங்கா இம்மண்டலத்தில் உள்ளது.\n\nSection::::புவியியல்.\nநாராயணி மண்டலத்தின் தராய் சமவெளிகளின் வெளிப் பகுதிகளில் பாரா மாவட்டம், பர்சா மாவட்டம், ரவுதஹட் மாவட்டங்களும், தராய் சமவெளியின் உட்பகுதியில் சித்வன் மாவட்டம் மற்றும் மக்வான்பூர் மாவட்டங்களும் அமைந்துள்ளது.\n\nநாராயணி மண்டலத்தின் தெற்கே தராய் சமவெளிகளும், வடக்கே மலைப்பாங்கான குன்றுப் பகுதிகளும் உள்ளது. இம்மண்டலத்தில் இமயமலைப் பகுதிகள் இல்லை. நாராயணி ஆறு மற்றும் ரப்தி ஆறு இம்மண்டலத்தின் முக்கிய ஆறுகள். \"விஷாரரி\" மற்றும் \"கருடா\" ஏரிகள் உள்ளது. இதன் தெற்கே இந்தியா எல்லையாக அமைந்துள்ளது.\n\nSection::::தட்ப வெப்பம்.\nநாராயணி மண்டலம் கடல் மட்டத்திலிருந்து நூற்றி அறுபது மீட்டர் முதல் ஆயிரம் மீட்டர் உயரம் வரை பரவியுள்ளது. எனவே இம்மண்டலத்தின் தட்ப வெப்பம் கீழ் வெப்ப மண்டலம், மேல் வெப்ப மண்டலம், மிதவெப்ப வளையம் என மூன்று நிலைகளில் காணப்படுகிறது. \n\nSection::::நகரங்கள் மற்றும் ஊர்கள்.\nபீர்கஞ்ச், பர்வானிபூர், ஜித்பூர், ஆலௌ, ஹெடௌதா, பரத்பூர், நாராயணன்காத், கலையா மற்றும் கௌர் இம்மண்டலத்தின் முக்கிய நகரங்களும், ஊர்களும் ஆகும்.\nSection::::பிற தகவல்கள்.\nஆசியாவில் வளமை மிக்க, 932 சதுர கிலோ மீட்டர் பரப்பளவு கொண்ட சித்வான் மாவட்டத்தின் சித்வான் தேசியப் பூங்கா உலகப் பாரம்பரியக் களங்களில் ஒன்றாக யுனெஸ்கோ நிறுவனத்தால் தேர்த்தெடுக்கப்பட்டுள்ளது. சித்வான் தேசியப் பூங்காவில் வங்காளப் புலிகள் மற்றும் இந்தியக் காண்டாமிருகங்களைக் கொண்டுள்ளது. சித்வான் தேசியப் பூங்காவின் தென்கிழக்கில் 499 சதுர கிலோ மீட்டர் பரப்பளவில் \"பர்சா காட்டுயிர் காப்பகம்\" செயல்படுகிறது. நெல், கோதுமை, சோளம் பயிரிடுதலே இம்மண்டலத்தின் முக்கிய வேளாண்மைத் தொழில் ஆகும்.\n\nSection::::மக்கள் தொகையியில்.\n2011-ஆம் ஆண்டி மக்கள் தொகை கணக்கெடுப்பின் படி, நாராயணி மண்டலத்தின் மக்கள் தொகை 29,75,908 ஆகும். இம்மண்டலத்தில் நேபாள மொழி, போஜ்புரி மொழி, மைதிலி மொழி, இந்தி மொழி, பஜ்ஜிகா மொழி, உருது மொழி மற்றும் பிற மொழிகள் பேசப்படுகிறது.\n\n"}
{"id": "324118", "url": "https://ta.wikipedia.org/wiki?curid=324118", "title": "நடராசன் சந்திரசேகரன்", "text": "நடராசன் சந்திரசேகரன்\n\nநடராசன் சந்திரசேகரன் (பிறப்பு: 2 யூன் 1963) என்பவர் டாட்டா குழுமத்தின் புதிய தலைவராக சனவரி 12, 2017இல் தேர்ந்தெடுக்கப்பட்டார். இவர் முன்பு டாட்டா கன்சல்டன்சி சர்வீசஸ் நிறுவனத்தின் செயல் தலைவராகச் செயல்பட்டார். இவர் மோகனூரில் பிறந்தவர், தற்போது மும்பையில் வசிக்கிறார். இவரது தந்தை எசு. நடராசன், தாய் மீனாட்சி . இவரின் நடு அண்ணன் கணபதி சுப்பிரமணியம் டாட்டா கன்சல்டன்சி சர்வீசில் தலைமை செயல் அதிகாரியாக அறிவிக்கப்பட்டுள்ளார். மூத்த அண்ணன் சீனிவாசன் முருகப்பா குழுமத்தில் நிதித்துறை இயக்குநராக உள்ளார். கோவை தொழில்நுட்பக் கல்லூரியில் இளங்கலைப் பட்டத்தை பெற்றார் (பொறியியல் அல்ல). இவர் திருச்சி மண்டல பொறியியல் கல்லூரியில் கணினிப் பிரிவில் முதுகலையில் பட்டம் பெற்று உடனே 1987 ஆம் ஆண்டு டாட்டா கன்சல்டன்சி சர்வீசசு நிறுவனத்தில் சேர்ந்தார்\n"}
{"id": "324120", "url": "https://ta.wikipedia.org/wiki?curid=324120", "title": "வாய்வழி குண்டேற்றுதல்", "text": "வாய்வழி குண்டேற்றுதல்\n\nஎறியமும் உந்துப்பொருளும் சுடுகலனின் சன்னவாய் வழியாக அதன் குழலுள் ஏற்றப்படும் முறையை தான் வாய்வழி குண்டேற்றுதல் என்கின்றனர். பின்வழி குண்டேற்ற சுடுகலன்களின் (உயர் நுட்ப மற்றும் உருவாக்க கடினமான) நவீன வடிவங்களைவிட  இவ்வகை வாய்வழி குண்டேற்ற சுடுகலன்கள் மாறுபட்டவை. \n\nபழங்கால வாய்வழி குண்டேற்ற மோர்ட்டர்கள், வாய்வழி குண்டேற்ற பீரங்கிகளைப் போன்று தான் குண்டேற்றபட்டன. அனால் நவீன மோர்ட்டர்களில், வெடிப்பொதி வாய்வழியாகவும், பின்வழியாக எரியூட்டியை ஒரு ஊசியாலும் பற்றவைக்க படுகின்றன. பழங்கால மோர்ட்டர்,  நவீன மோர்ட்டர் - இவையிரண்டுமே உயர்கோணத்தில் சுடுவதற்கு தான் உபயோகிக்கப்பட்டன.\n\nSection::::குண்டேற்றும் முறை.\nபொதுவாக, குண்டேற்றுதலின் முதற்படியே குப்பியில் (அல்லது கொம்பில்) உள்ள வெடிமருந்தை கொட்டுவது தான். உந்துபொருளாக வெடிமருந்தையோ அல்லது பைரோடெக்சையோ பயன்படுத்தலாம். அதிலும், இருவகையான வெடிமருந்து (மற்றும் குப்பிகள்), எரியூட்டியாக மாவு போன்ற வெடிமருந்தும், முதன்மை உந்துபொருளாக மணல் போன்ற வெடிமருந்தும் தேவை.\n\nதிணிப்பு, என்பது காகிதம், துணி அல்லது அட்டையால் ஆனது. சிதறுதுமுக்கிகளில், குண்டுகள் வெடிபொருளுடன் கலக்காமல் தடுக்க, இடையில் ஒர் அட்டையை (திணிப்பு) வைத்து பிரிகின்றனர்.\n\nஎறியம் குழலுள் இடப்பட்டு, மேலும் ஒரு திணிப்பு வைக்கப்படும். கப்பல் தள்ளாடுகையில், கப்பலில் உள்ள பீரங்கிகளின் குண்டு, குழலை விட்டு உருண்டு கீழேவிழுவதை தவிர்க்கவே இரண்டாம் திணிப்பு வைக்கப்படுகிறது. அதன்பிறகு, எறியத்தை குழலின் அடியில் உள்ள வெடிபொருளின் மீது வைக்க குத்துகம்பியால் குத்தி அழுத்தப்படும். \n\nஇத்தோடு குண்டேற்றுதல் நிறைவடைந்து, பீரங்கி சுடத் தயார் நிலையில் இருக்கும்.\n\nSection::::எறியத்தின் வகைகள்.\nவாய்வழி குண்டேற்ற சுடுகலன்களில், பொதுவாக கோளப் பந்துகள் மற்றும் கூம்புமுனை உருளையான எறியங்கள் உபயோகிக்கப்பட்டன.\n\n\n"}
{"id": "324121", "url": "https://ta.wikipedia.org/wiki?curid=324121", "title": "சகதீசு சிங் கேகர்", "text": "சகதீசு சிங் கேகர்\n\nசகதீசு சிங் கேகர் (Jagdish Singh Khehar 28 ஆகசுடு 1952) என்பவர் 44 ஆவது இந்திய உச்ச நீதிமன்ற முதன்மை நீதிபதி ஆவார். \n\n\n"}
{"id": "324123", "url": "https://ta.wikipedia.org/wiki?curid=324123", "title": "பூமியின் நிழல்", "text": "பூமியின் நிழல்\n\nபூமியின் நிழல் \"(Earth's shadow)\" என்பது பூமியே அதன் வளிமண்டலத்தில் வார்க்கும் நிழலைக் குறிப்பதாகும். இது பூமி நிழல் என்றும் சில சமயங்களில் இருண்ட பிரிவு என்றும் அழைக்கப்படுவதுண்டு. பெரும்பாலும் இந்த நிழலை பூமியின் மேற்பரப்பு வானில் கருப்புப் பட்டையாக தொடுவானத்திற்கு அருகில் காணமுடியும். இந்த வளிமண்டல நிகழ்வு சில நேரங்களில் சூரியன் மறைவு மற்றும் சூரியன் எழுச்சி ஆகிய இரண்டு முறையும் காணலாம்.\n\nஅதேசமயம், இந்த இரவுநேர நிகழ்வு (பூமியின் நிழல் வார்க்கும் செயல்பாடு) அனைவருக்கும் அறிமுகமான ஒரு நிகழ்வேயாகும். சூழ்நிலையின் மீது பூமியின் நிழல் ஏற்படுத்தும் விளைவு வானத்தில் தெரியக்கூடியதே ஆகும். எனினும் பெரும்பாலும் இரவென்பதால் இந்நிகழ்வு அங்கீகரிக்கப்படாத ஒன்றாகவே செல்கிறது.\nபூமியின் வளிமண்டலத்தில் விழும் இந்நிழல் அந்தியொளியில் உற்றுநோக்கர்களின் பார்வைக்குத் தெரியும். வானிலை மற்றும் பார்வையாளர் பார்க்கும் புள்ளி போன்றவை அடிவானத்தில் விழும் நிழலை தெளிவாகப் பார்க்க அனுமதிக்கும். ஓர் அடர் நீலம் அல்லது சாம்பல்-நீலத்தில் நீலப்பட்டையாக இந்நிழலைப் பார்க்க முடியும்.\nஒருவேளை வானம் தெளிவாக இருப்பதாக ஊகித்துக் கொண்டால், பூமியின் நிழலை சூரிய மறைவு அல்லது சூரிய எழுச்சிக்கு எதிராக உள்ள வானத்தின் மற்றொரு பாதியில் தொடுவானத்திற்கு சற்று மேலே அடர்நீலப் பட்டையாகப் பார்க்க முடியும்.\n\nவெள்ளி மண்டலம் அல்லது எதிர் அந்தியொளி வளைவு என்ற நிகழ்வும் இதைபோன்ற இதனுடன் தொடர்புடைய மற்றொரு நிகழ்வாகும். அடர்நீல பூமியின் நிழலுக்கு சற்று மேலாக ஒரு இளஞ்சிவப்பு பட்டை தெரியும். பூமியின் நிழலையும் வெள்ளி மண்டலத்தையும் பிரித்துக்காட்டக்கூடிய வரையறுக்கப்பட்ட கோடு ஏதும் அங்கில்லை. மாறாக ஒரு வண்ணப் பட்டை ஒன்றிலிருந்து மற்றொன்றிற்குள் வளைந்தாற் போல் செல்கிறது.\n</small>\n\nSection::::தோற்றம்.\nவளிமண்டலத்தில் வார்க்கப்படும் பூமியின் நிழலை, வானம் தெளிவாக இருக்கும் பட்சத்தில் அந்திப்பொழுதுகளில், தொடுவானம் தடையேதுமின்றி மறைக்கப்படாமல் இருந்தால் பார்க்க இயலும். சூரியன் மறையும்பொழுது அதற்கு எதிரில் கிழக்கு திசையில் தொடுவானத்திற்கு சற்று மேலாகப் பார்க்க முடியும். அடர் நீல நிறத்தில் தொடுவானத்திற்கு மேல் 180 பாகைகளில் இந்த இந்நிழல் காணப்படுகிறது. வானக்கோளத்தில் சூரியனுக்கு நேர் எதிராகக் கருதப்படும் கற்பனைப்புள்ளியில் இந்நிழல் மிகவும் கவனிக்கப்படத்தக்கதாகும்.\n\nசூரிய உதயத்தின் போதும், பூமியின் நிழலை இதே வழிமுறையில், ஆனால் மேற்கு வானில் பார்க்க இயலும். கடலுக்கு மேலுள்ள தெளிவான தொடுவானத்தில் இந்நிகழ்வை மிகத்தெளிவாகக் காணமுடியும். கூடுதலாக, தொடுவானத்தை ஓர் உயர்ந்த இடத்திலிருந்து நோக்கும் பார்வையாளர் இந்நிழலை மிகவும் கூர்மையாகவும் காணைவியலும்.\n\nசூரிய உதயத்தின் போது பூமியின் நிழலில் சூரியன் தானே உதயமாவது போன்ற காட்சியும், சீரிய மறைவின் போது பூமியின் நிழல் உயர்ந்து சூரியன் கீழே இறங்கி மறைவது போலவும் காட்சிகள் தோன்றுகின்றன\n\nSection::::வெள்ளி மண்டலம்.\nபூமியின் நிழலுக்கு சற்று மேலே உள்ள அடர் நீலப்பட்டையை சரியாகப் பார்க்கும் நிலையில், ஒர் இளஞ்சிவப்பு ( ஆரஞ்சு அல்லது ஊதா) பட்டையை அந்திப் பொழுதில் காணமுடியும். இந்த பட்டையைத்தான் வெள்ளி மண்டலம் அல்லது எதிர் அந்தி வளைவு என்கிறார்கள், வெள்ளி கிரகத்திற்கும் இந்தப் பெயருக்கும் எந்தவிதமான தொடர்பும் இல்லை. இது பூமியின் மேல் வளிமண்டலத்தின் ஒரு பகுதியாகும். இப்பகுதி சூரிய மறைவு அல்லது உதயத்தால் ஒளியூட்டப்படுகிறது. சூரியன் வருதற்கு முன்னரோ அல்லது சூரியன் மறைவதற்கு முன்னரோ இப்பட்டையை காணவியலும்\n\nபின்னொளிர்வு நிகழ்விலிருந்து வெள்ளி மண்டல நிகழ்வு முற்றிலும் வேறுபட்ட நிகழ்வாகும். பின்னொளிர்வு என்பது வானத்தின் எதிர்ப்பகுதியில் வடிவியலாகத் தோன்றும் ஒரு நிகழ்வாகும்.\n\nSection::::நிறம்.\nசூரியன் மறையும் அல்லது சூரிய உதயம் நேரத்தில் சூரியன் தொடுவானத்திற்கு அருகே இருக்கும் போது, சூரியனிலிருந்து வரும் ஒளி சிவப்பாக இருக்கிறது. ஏனெனில் பார்வையாளரை அடையும் ஒளி அடர்த்தியான வளிமண்டலத்தின் வழியாக ஊடுருவி வருகிறது. இதனால் அனைத்து நிற ஒளிகளும் வடிகட்டப்பட்டு சிவப்பு நிறம் மட்டும் பார்வையாளரை அடைகிறது.\n\nபார்வையாளர் கண்ணோட்டத்தில், சூரியனுக்கு எதிர்திசையில் உள்ள வானத்தில் சிவப்பு நிற சூரிய ஒளி நேரடியாக கீழ் வளிமண்டலத்திலுள்ள சிறிய துகள்களை ஒளியூட்டுகிறது. பார்வையாளருக்கு சிவப்பு ஒளி மீள்சிதறல் மூலம் திருப்பப்படுகிரது. இதனாலேயே வெள்ளி மண்டலம் இளஞ்சிவப்பு நிறத்தில் தோன்றுகிறது.\n\nசூரியன் கீழாக மறைந்து செல்லச் செல்ல பூமியின் நிழலுக்கும் வெள்ளி மண்டலத்திற்குமான எல்லை தெளிவற்றதாக மாறுகிறது. ஏனெனில் மறையும் சூரியன் மேல் வளிமண்டலத்தின் மெல்லிய அடுக்கை ஒளியூட்டுகிறது. குறைவான துகள்கள் இருப்பதால் இங்கு சிவப்பு ஒளி சிதறடிக்கபடுவதில்லை. காற்று மூலக்கூறுகளில் உண்டாகும் ரேலெய்க் சிதறல் காரணமாக கண்கள் சாதாரணமான நீல வானத்தைக் காண்கின்றன. பூமியின் நிழலும் வெள்ளி மண்டலமும் இறுதியில் அடர்ந்த இருளுக்குள் கலந்து இரவு வானத்தில் மறைந்து போகின்றன.\n\nSection::::சந்திர கிரகணத்தின் நிறம்.\nபூமியில் உள்ளது போல் வளைந்திருக்கும் பூமியின் நிழல் அல்லது அகநிழல் விண்வெளியில் 1.4 மில்லியன் கிலோமீட்டர்கள் வரை நீட்டித்துள்ளது. சூரியன், பூமி, சந்திரன் மூன்றும் ஒரே நேர்க்கோட்டில் சூரியனுக்கும் சந்திரனுக்கும் இடையில் பூமி இருக்குமாறு (கிட்டத்தட்ட நேர்க்கோட்டில்) வரும்போது பூமியின் நிழல் நிலவின் மேற்பரப்பு மீது விழுகிறது. இந்நிழல் பூமியின் இருண்ட பக்கத்தின் மீது விழுகிறது. பார்வையாளர்கள் நிழலை சிறிது சிறிதாக காண்கின்றனர். படிப்படியாக பிரகாசமான முழு நிலவு வெளிப்படத் தொடங்கி வெளிச்சமாகி சந்திர கிரகணம் நிகழ்கிறது.\n\nசந்திர கிரகணம் நிகழும் போது, சூரிய வெளிச்சத்தின் மிக சிறிய அளவு சந்திரனை எட்டுகிறது. பூரண சந்திர கிரகணம் நிகழும் போது கூட இதுவே நிகழ்கிறது. இந்த ஒளியே பூமியின் வளிமண்டலத்தின் வழியாக வளைந்து அல்லது ஒளிவிலகல் அடைந்து செல்கிறது. பூமியின் வளிமண்டலத்தில் உள்ள தூசு சுரிய ஒளியை சிதறடிக்கிறது. இதனால் ஒளி சிவப்பு நிறமாகத் தெரிகிறது. இதே நிகழ்வு முறைதான், சூரிய உதயம் அல்லது சூரிய மறைவின் போதும் வானம் சிவப்பாகத் தெரிவதற்குக் காரணமாகும். இந்த பலவீனமான சிவப்பு வெளிச்சம், சந்திர கிரகணத்தை மங்கலான சிவப்பு அல்லது செம்பு நிற தோற்றத்தில் இருக்குமாறு காட்டுகிறது\n\n"}
{"id": "324124", "url": "https://ta.wikipedia.org/wiki?curid=324124", "title": "தவளகிரி மண்டலம்", "text": "தவளகிரி மண்டலம்\n\nதவளகிரி மண்டலம் (Dhaulagiri Zone) () தெற்காசியாவின் நேபாள நாட்டின் பதினான்கு மண்டலங்களில் ஒன்றாகும். இம்மண்டலம் மேற்கு வளர்ச்சி பிராந்தியத்தில் உள்ளது. இம்மண்டலத்தின் நிர்வாகத் தலைமையிடம் பாகலுங் நகரத்தில் உள்ளது. இம்மண்டலம் நான்கு மாவட்டங்களைக் கொண்டுள்ளது. \n\nஇம்மண்டலத்தில் 8,167 மீட்டர் உயரம் கொண்ட தவளகிரி கொடுமுடி சிறந்த சுற்றுலாத் தலமாகும். இந்துக்களில் புனித தலமான முக்திநாத் கோயில் இம்மண்டலத்தின் அமைந்துள்ளது. மலையேற்ற வீரர்களுக்கு முஸ்தாங் நகரம் சிறப்பிடமாக உள்ளது. \n\nSection::::நிர்வாகப் பகுதிகள்.\nதவளகிரி மண்டலத்தின் மலைபாங்கான குன்றுப் பகுதிகளில் பாகலுங் மாவட்டம், மியாக்தி மற்றும் பர்பத் மாவட்டங்களும், இமயமலைப் பகுதிகளில் முஸ்தாங் மாவட்டமும் அமைந்துள்ளது.\n\nSection::::மக்கள் தொகையியல்.\n2011-ஆம் ஆண்டின் மக்கள் தொகை கணக்கெடுப்பின் படி, தவளகிரி மண்டலத்தின் மொத்த மக்கள் தொகை 5,42,296 ஆகும். இம்மண்டலத்தில் இந்து சமயம் மற்றும் பௌத்த சமயங்களை மக்கள் பின்பற்றுகின்றனர். புன், தாபா, ராணா, மகர், செத்திரி, பிராமணர், நேவார் மக்கள், குரூங் மற்றும் தகாளி இன மக்கள் வாழ்கின்றனர்.\nஇம்மண்டலத்தில் ஆப்பிள், மார்பா எனும் மதுபானம் அதிகம் உற்பத்தி செய்யப்படுகிறது.\n\nSection::::புவியியல் மற்றும் தட்ப வெப்பம்.\nSection::::புவியியல்.\nஇம்மண்டலம் மலைபாங்கான குன்றுப் பகுதிகளையும், வடக்கே இமயமலை]]ப் பகுதிகளையும் கொண்டுள்ளது. தவளகிரி மண்டலத்தின் வடக்கில் சீனாவின் திபெத் தன்னாட்சிப் பகுதி எல்லையாக உள்ளது.\n\nSection::::தட்ப வெப்பம்.\nஇம்மண்டலம் கடல் மட்டத்திலிருந்து முன்னூறு மீட்டர் உயரம் முதல் 5,000 மீட்டர் உயரம் வரை பரவியுள்ளது. எனவே இம்மாவட்டத்தின் தட்ப வெப்பம் மிதமான காலநிலை, மான்ட்டேன் #ஆல்ப்ஸ் மலை காலநிலை, துருவப் பகுதி காலநிலை, வெண்பனி படர்ந்த பகுதிகள், டிரான்ஸ் இமயமலை காலநிலை என ஐந்து நிலைகளில் காணப்படுகிறது. \n"}
{"id": "324131", "url": "https://ta.wikipedia.org/wiki?curid=324131", "title": "பிஜப்பூர் கோட்டை", "text": "பிஜப்பூர் கோட்டை\n\nபிஜப்பூர் கோட்டை (Bijapur Fort) () இந்திய நாட்டின் கர்நாடகா மாநிலத்தில் பிஜப்பூர் மாவட்டத்தில் பிஜப்பூர் நகரில் உள்ள கோட்டை ஆகும். பிஜப்பூர் கோட்டை அடில் ஷாஹி பேரரசின் ஆட்சியின் போது கி.பி.1566 இல் கட்டப்பட்டது. இக்கோட்டையில் முக்கியத்துவம் வாய்ந்த வரலாற்று நினைவுச் சின்னங்கள் மிகுதியாக உள்ளன.\nSection::::நினைவுச்சின்னங்கள்.\nபிஜப்பூர் கோட்டை பகுதியில் உள்ள நினைவுச் சின்னங்கள் பிஜப்பூர் கோட்டை,ஜாமியா பள்ளிவாசல், பீசப்பூர்,கோல் கும்பாஸ்,\nஇப்ராகிம் ரவ்சா,மெதார் மகால்,பரக்கமான்,மாலிக் இ மைதான்,ககன் மகால்,சாத் மன்சில்,அசர் மகால்,தாஜ் பாவ்டி,சங்கீத் நாயர் மகால் ஆகியவை உள்ளன.\nSection::::பிஜப்பூர் கோட்டை.\nகோட்டை மதில் சுவர் இரண்டு பொதுமைய வட்டங்கள் கொண்ட சுவர்களாக கட்டப்பட்டது.கிழக்கு மேற்கு அகலம் 400 மீட்டர்.கோட்டைக்கு 5 பிரதான நுழைவாயில்கள் உள்ளது.கோட்டை சுற்றி அகழிகள் உள்ளன. \n\nSection::::கோல் கும்பாஸ்.\nபிஜப்பூர் சுல்தானகத்தை ஆட்சி செய்த முகமது அடில் ஷா அடக்கம் செய்யப்பட்டுள்ள இடமான கோல் கும்பாஸ் கட்டிடம் இங்குள்ளது.இந்த அடக்கத்தலம் கி.பி.1656 இல் யாகூத் என்ற கட்டிடக்கலை நிபுணரால் கட்டப்பட்டது. இது தக்காண சுல்தானகம் கட்டிடக்கலை பாணியில் கட்டப்பட்டது.\nSection::::ஜாமியா பள்ளிவாசல்.\nஜாமியா பள்ளிவாசல், பீசப்பூர் கோட்டைக்கு \nதென்கிழக்கு பகுதியில் உள்ளது. இது 1565 இல் கட்ட ஆரம்பிக்க பட்டது.இங்கு தூண்கள் பிரார்த்தனை கூடம் மற்றும் ஒன்பது வழிகள் உள்ளன.மேல் பகுதியில் வசீகரிக்கும் குவிமாடம் உள்ளது.முன் பகுதியில் ஹவுஸ் உள்ளது.இப்பள்ளிவாசல் பரப்பளவு 10810 சதுர மீட்டர் ஆகும்.\nபள்ளிவாசல் தரைத்தளம் பளிங்கு கற்கள் கொண்டு முகலாய மன்னர் ஔரங்கசீப் மூலம் பதிக்கப்பட்டது.அவர் மூலமே கிழக்கு நுழைவாயில் விரிவுபடுத்த பட்டது.\n\nSection::::இப்ராகிம் ரவ்சா.\nஇப்ராகிம் ரவ்சா அல்லது அலி ரவ்சா 1627 இல் கட்டப்பட்டது.இப்ராஹிம் அடில் ஷா II மற்றும் அவரது ராணி தாஜ் சுல்தானா ஆகியோரின் சமாதி இங்கு உள்ளது.இது\nசிறப்பு ஒலி அம்சம் கொண்டுள்ளது.சுல்தான் கல்லறைக்கு நின்று, ஒரு முனையில் பேசினால் மற்ற முனையில் கேட்க முடியும்.\nஇதன் சிறப்பம்சம் மூலம் இதை தெற்கின் தாஜ்மஹால் என அழைக்கப்படுகிறது.\n\nSection::::பரக்கமான்.\nபரக்கமான் (12 வளைவுகள் ) என்பது 1672 ல் கட்டப்பட்ட அலி ரவ்சாவின் அடக்கத்தலம் ஆகும்.\n\nSection::::ககன் மகால்.\nககன் மகால் முதலாம் அலி அடில் ஷா வால் 1561 இல் கட்ட பட்டது.இது மாளிகை மற்றும் தர்பார் கொண்டது.இதில் 3 வளைவுகள் உள்ளன.உள்ளன.தரைத்தளம் தர்பார் பகுதியாகவும் முதல் மாடி அரச குடும்ப தங்கவும் அமைக்கப்பட்டது.வளைவின் உயரம் 17 மீட்டர் ஆகும்.\n\nSection::::மாலிக் இ மைதான்.\nமாலிக்-இ-மைதான் (போர்க்களத்தில் மாஸ்டர்), மேலும் பூர்ஜ்-இ-மாலிக் (போர்க்களத்தில் மாஸ்டர்), இரண்டாம் இப்ராகிம் அடில் ஷா மூலம் எழுப்பப்பட்டது. தள்ளிக்கோட்டைப் போரில் 1565 இல் விஜயநகர பேரரசை வெற்றி கொண்டதன் நினைவாக கட்டப்பட்டது. \n"}
{"id": "324138", "url": "https://ta.wikipedia.org/wiki?curid=324138", "title": "ஆத்தாளூர் வீரமாகாளியம்மன் கோயில்", "text": "ஆத்தாளூர் வீரமாகாளியம்மன் கோயில்\n\nஆத்தாளூர் வீரமாகாளியம்மன் கோயில் தஞ்சாவூர் மாவட்டத்தில் உள்ள அம்மன் கோயிலாகும்.\n\nSection::::அமைவிடம்.\nஇக்கோயில் பேராவூரணிக்கு வடக்கில் 2 கிமீ தொலைவில் அமைந்துள்ளது. \n\nSection::::மூலவர்.\nஇக்கோயிலிலுள்ள மூலவராக காளியம்மன் உள்ளார். அன்னையை ஆத்தா என்று கூறும் நிலையில் அவர் உள்ள ஊர் ஆத்தாளூர் என்றழைக்கப்படுகிறது. \n\nSection::::அமைப்பு.\nகோயில் மேற்கு நோக்கிய நிலையில் அமைந்துள்ளது. தீய சக்திகளை அழித்து, மக்களைக் காப்பதற்காக எட்டு கரங்களோடு, எருமைத் தலையினைக் கொண்டு அசுரனை காலால் மிதித்த கோலத்தில் உள்ளார். இங்குள்ள அம்மன் குளம் புனித தீர்த்தமாகக் கருதப்படுகிறது.வேப்ப மரமும், வன்னி மரமும் தல மரங்களாகும்.இங்கு ேவப்பமரம்,வன்னி மரம் மற்றும் வில்வ மரம் ஆகியன ஒரே இடத்தில் இருப்பது மிகவும் விசேசமாகும். \n"}
{"id": "324141", "url": "https://ta.wikipedia.org/wiki?curid=324141", "title": "மருங்கப்பள்ளம் ஔஷதபுரீசுவரர் கோயில்", "text": "மருங்கப்பள்ளம் ஔஷதபுரீசுவரர் கோயில்\n\nமருங்கப்பள்ளம் ஔஷதபுரீசுவரர் கோயில் தஞ்சாவூர் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் பேராவூரணிக்குக் கிழக்கில் 8 கிமீ தொலைவில் குருவிக்கரம்பை அருகில் உள்ளது. ஔஷதபுரி என்றும், மருந்துப்பள்ளம் என்றும் அழைக்கப்பட்ட இவ்வூர் தற்போது மருங்கப்பள்ளம் என்றழைக்கப்படுகிறது.\n\nSection::::இறைவன், இறைவி.\nஅருமருந்துடையார் என்று இறைவனும், அருமருந்து நாயகி என்று இறைவியும் அழைக்கப்படும் பல சிவன் கோயில்கள் உள்ளன. இங்குள்ள இறைவன் மருந்தீசுவரர் என்ற பெயரில் ஔஷதீசுவரர் என்கின்ற வடமொழிப்பெயரைக் கொண்டு காணப்படுகிறார். இறைவி அருமருந்துடைய நாயகி ஆவார். நோய்வாய்ப்பட்டவர்கள் இங்குள்ள குளத்தில் குளித்துவிட்டு இறைவனையும், இறைவியையும் வணங்கி உடல் நலம் குணம் பெறுகின்றனர்.\n\nSection::::வரலாறு.\nதஞ்சாவூரை ஆண்ட இரண்டாம் சரபோஜி இக்கோயிலின் பெருமையை அறிந்து மருந்துப்பள்ளம் எனப்பட்ட கிராமத்தை இக்கோயிலுக்குத் தானமாகத் தந்துள்ளார்.\n"}
{"id": "324143", "url": "https://ta.wikipedia.org/wiki?curid=324143", "title": "விளாங்குளம் அட்சயபுரீசுவரர் கோயில்", "text": "விளாங்குளம் அட்சயபுரீசுவரர் கோயில்\n\nவிளாங்குளம் அட்சயபுரீசுவரர் கோயில் தஞ்சாவூர் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் பேராவூரணிக்குக் தென் கிழக்கில் 12 கிமீ தொலைவில் உள்ளது. விளா மரங்கள் அதிகம் காணப்பட்டதால் இவ்வூர் விளாங்குளம் என்றழைக்கப்படுகிறது.\n\nSection::::இறைவன், இறைவி.\nதிருவிளாமுடைய தம்பிரான் என்றும் அட்சயபுரீசுவரர் என்றும் இறைவன் அழைக்கப்படுகிறார். குறையாத செல்வத்தை அருளச் செய்கின்ற இறைவனோடு மென்மேலும் பெருக வைக்கின்ற அபிவிருத்திநாயகி என்ற பெயரில் இறைவி உள்ளார்.\n\nSection::::வரலாறு.\nசூரியனின் இரு மகன்களான சனீச்சுரனுக்கும், எமதருமனுக்கும் இடையே ஏற்பட்ட பகையின் காரணமாக சனீசுவரனை எமன் அடிக்கவே, எமனின் காலில் ஊனம் ஏற்பட்டது. இதனால் சனீசுவரன் மனித உருவெடுத்து பிச்சையெடுக்கும் நிலை ஏற்பட்டது. அப்போது இப்பகுதியைக் கடந்து சென்றார். ஒரு விளாமரத்தின் வேர் இடறியது. அப்போது ஒரு பள்ளத்தில் விழுந்தார். அவர் விழுந்த நாள் சித்திரை வளர்பிறை, பூசம் நட்சத்திரம், சனிக்கிழமை அனைத்தும் ஒன்று சேர்ந்த நாளாக அமைந்தது. சனீசுவரன் விழுந்த பள்ளம் பூசஞானவாவி என்னும் புனித தீர்த்தமானது. இறைவன் அருளால் கால் ஊனம் நீங்கியது.\n\nSection::::திருவிழாக்கள்.\nஅட்சய திருதியை இக்கோயிலில் மிகவும் சிறப்பாகக் கொண்டாடப்படுகிறது. பூச நட்சத்திர நாள்கள் சிறப்பு பெற்ற நாளாக இக்கோயிலில் அமைகின்றன.\n"}
{"id": "324145", "url": "https://ta.wikipedia.org/wiki?curid=324145", "title": "தயோகந்தக அமிலம்", "text": "தயோகந்தக அமிலம்\n\nதயோகந்தக அமிலம் \"(Thiosulfuric acid)\" என்பது கந்தகத்தின் ஆக்சோ அமிலம் ஆகும். தயோசல்பேட்டு உப்பைக் கொண்டு இந்த அமிலத்தை அமிலத்தன்மையுள்ள நீர்த்த கரைசலாக உருவாக்க முடியாது. ஏனெனில் தயோகந்தக அமிலம் நீரில் எளிதாக சிதைவடைந்து விடுகிறது. சில மிகச்சரியான வினை நிபந்தனைகளின் அடிப்படையில் சிதைவடையும் வினையில் பல்வேறு வேதிப் பொருட்கள் சிதைவு விளைபொருளாக உருவாகின்றன. கந்தகம், கந்தக டை ஆக்சைடு, ஐதரசன் சல்பைடு, பாலிசல்பேன்கள், கந்தக அமிலம் உள்ளிட்டவை இச்சிதைவு விளைபொர்ட்களாகும் . நீரற்ற முறைகளில் தயோகந்தக அமிலத்தை சிகிமித்டு உற்பத்தி செய்தார் :\nநீரற்ற தயோகந்தக அமிலம் 0 பாகை செல்சியசு வெப்பநிலைக்கு கீழாகவும் சிதைவடைகிறது.\n\nஆர்ட்ரீ-ஃபாக்/ஏபி இனிசியோ கணக்கிடுகளின் அடிப்படையில் S- அமில மாற்றியன் O- அமில மாற்றியனைவிட அதிக நிலைப்புத்தன்மையுடன் காணப்படுவதாக கருதப்படுகிறது . இவற்றைத்தவிர ஐதரசன் சல்பைடு மற்றும் கந்தக மூவாக்சைடு சேர்ந்து உருவாகும் கூட்டுவிளை பொருள் (H2S•SO3,) , வெண்மை நிறத்திலான படிகத்திண்மம் ஒரு மாற்றியனாகும். இதையும் தாழ் வெப்பநிலையில் தயாரிக்கிறார்கள்.\n"}
{"id": "324147", "url": "https://ta.wikipedia.org/wiki?curid=324147", "title": "அசிகுளூட்டாமைடு", "text": "அசிகுளூட்டாமைடு\n\nஅசிகுளூட்டாமைடு \"(Aceglutamide)\" என்பது ஒரு மனக்கிளர்வூட்டி, நினைவூட்டி, குடல்புண் எதிர்ப்பு முகவர் என எசுப்பானியா மற்றும் யப்பானில் அங்கீகரிக்கப்பட்டு விற்பனை செய்யப்படும் ஒரு வேதிப்பொருளாகும். நியுராமினா என்ற வர்த்தகப் பெயராலும் அல்லது அசிகுளூட்டாமைடு அலுமினம் (வர்த்தகப் பெயர்:குளூமால்) இப்பொருள் அழைக்கப்படுகிறது. உடலிலும் மூளையிலும் குளுடாமேட்டு தயாரிப்பதற்கான முன்னோடிச் சேர்மமான, அமினோ அமிலம் எல்-குளுடாமினின் அசிட்டைலேற்ற வடிவமே அசிகுளூட்டாமைடு ஆகும். மேம்படுத்தப்பட்ட ஆற்றலும் நிலைப்புத்தன்மையும் உள்ள குளுட்டமினுக்கு முன்னிருப்பு மருந்தாக செயல்பட அசிகுளூட்டாமைடு பயன்படுகிறது. மனக்கிளர்வூட்டியாகவும் நினைவாற்றல் மேம்படுத்தியாகவும் அசிகுளூட்டாமைடு பயன்படுத்தப்படுகிறது. இதேபோல அசிகுளூடாமைடு அலுமினம் குடல்புண் மருத்துவத்தில் பயன்படுத்தப்படுகிறது. புரத ஆற்றல் ஊட்டச்சத்துக் குறைபாடு இழப்புகள் தோன்றாமல் தடுக்கும் குளுட்டமினுக்கு ஆதார மூலப்பொருளாகவும் இதைப் பயன்படுத்துகிறார்கள். பெருமூளை இரத்தக் குறைவால் ஏற்படும் நரம்பியல் பாதுகாப்பு விளைவுகளுடன் .இம்மருந்து தொடர்புடையதாகக் கருதப்படுகிறது\n"}
{"id": "324149", "url": "https://ta.wikipedia.org/wiki?curid=324149", "title": "சீனா–பாக்கித்தான் பொருளாதார பாதை", "text": "சீனா–பாக்கித்தான் பொருளாதார பாதை\n\nசீன–பாக்கித்தான் பொருளாதார பாதை (சீன: 中国-巴基斯坦经济走廊; உருது: پاكستان-چین اقتصادی راہداری) சிபிஇசி எனவும் வடக்கு-தெற்கு பொருளாதார பாதை எனவும் அழைக்கப்படுகிறது. இது பல்வேறு திட்டங்களை உள்ளடக்கிய பொருளாதார பாலம் மொத்த கட்டுமான செலவு $54 பில்லியன் ஆகுமென எதிர்பார்க்கப்படுகிறது. சிபிஇசி சீனாவின் காசர் (காசி) நகரையும் பாக்கித்தானின் குவாடர் நகரையும் சாலை, குழாய்கள், இருப்புப் பாதை வழியே இணைக்கும் திட்டமாகும்.\n\nஇப்பொருளாதார பாதை/பாலம் பாக்கித்தானின் உள் கட்டமைப்பை விரைவாக மேம்படுத்துவதுடன் பாக்கித்தானுக்கும் சீனாவுக்குமான பொருளாதார உறவை பலப்படுத்தும் என நம்பப்படுகிறது. . புதிய பட்டுப் பாதையின் ஒரு பிரிவாக இதை சீனா கட்டமைக்கிறது, சீனா இத்திட்டத்துக்கு அளிக்கும் சிறப்பை அதன் 13வது ஐந்தாண்டு திட்டத்தில் சிபிஇசிக்கு பணம் ஒதுக்கியதிலிருந்து அறியலாம்.\n\nபாக்கித்தானிய அதிகாரிகள் 2015-2030 காலப்பகுதியில் இத்திட்டத்தால் சுமார் 700,000 நேரடி வேலை வாய்ப்புக்கள் உருவாகுமெனவும் 2-2.5% ஆண்டு பொருளாதார வளர்ச்சி இருக்குமென நம்புகிறார்கள்.. இத்திட்டம் முழுமையாக செயல்படுத்தப்பட்டால் இதன் மதிப்பு 1970ஆம் ஆண்டிலிருந்து முதலீடு செய்யப்பட்ட மொத்த வெளிநாட்டு முதலீடுகளுக்கு இணையாக இருக்கும்., மேலும் 2015ஆம் ஆண்டின் பாக்கித்தானின் மொத்த உள்நாட்டு உற்பத்தியில் 17% ஆக இருக்கும்.\nசிபிஇசி திட்டத்தின் கீழ் செயற்படுத்தப்படும் உள்கட்டுமான திட்டங்கள் பாக்கித்தானின் முழு நீளத்திற்கும் செயல்படுத்தப்படும். இது தென்மேற்கு பாக்கித்தானின் பலுசிசுத்தான் மாகாணத்திலுள்ள குவடார் நகரை சீனாவின் தன்னாட்சி பெற்ற மாகாணமான சின்சியாங்கை பல நெடுஞ்சாலைகள் இருப்புப் பாதைகள் வழியே இணைக்கிறது. திட்டமிடப்பட்டு உள்ள உள் கட்டுமான திட்டங்களுக்கு $11 மில்லியன் செலவாகுமென மதிப்படப்பட்டுள்ளது. இப்பணம் குறைந்த வட்டிக்கு நீண்டகால கடனாக பாக்கித்தான் அரசுக்கு சீனா அளிக்கும். இக்கடன் சீனாவின் எக்சம் வங்கி, சீன வளர்ச்சி வங்கி, சீனாவின் தொழில் பொருளாதார வங்கி மூலம் அளிக்கப்படும் . சிபிஇசி திட்டத்தின் ஒரு பகுதியாக கராச்சிக்கும் லாகூருக்கும் இடையே 1,100 கிமீ நீளமுள்ள அகலமான நெடுஞ்சாலை அமைக்கப்படும், இராவல்பிண்டியிலிருந்து சீன எல்லை வரை அமைக்கப்படும் காரகோரம் நெடுஞ்சாலை புதுக்கப்படும் அல்லது மீண்டும் கட்டப்படும்.. கராச்சி - பெசாவார் இருப்புப்பாதை 2019 டிசம்பருக்குள் மணிக்கு 160 கிமீ வேகத்தில் செல்லும் தொடருந்துக்கு ஈடுகொடுக்கும் வகையில் மேம்படுத்தப்படும்.பாக்கித்தானின் இருப்புப் பாதை அமைப்பை காசரிலுள்ள சீனாவின் தென் சின்சியாங்கு இருப்புப் பாதை அமைப்புடன் இணைப்பது தான் இறுதி திட்டம்.குழாய்கள் வழியே எண்ணெய் மட்டுமல்லாமல் எரிவளியையும் கொண்டு செல்வது தான் முடிவான திட்டம்.\n\n$33 மில்லியனுக்கு மேல் மின்சார உள் கட்டமைப்புகளுக்காக செலவிடப்படவுள்ளது, பாக்கித்தானின் கடும் மின் பற்றாக்குறையை கணக்கில் கொண்டு இதை தனியார் குழுமம் மேற்கொள்ளவுள்ளது , பாக்கித்தானின் தேவை 4,500 மெகா வாட்டுக்கும் அதிகமாக்கும் , இது நாட்டின் மொத்த உள் நாட்டு உற்பத்தியில் 2-2.5% ஆகும். 2018-2020 காலகட்டத்தில் 10,400 மெவா இக்கும் அதிகமாக மின்சாரம் உற்பத்தி செய்யதிட்டமிடப்பட்டுள்ளது. காற்றாலை மின் உற்பத்தி சிபிஇசி திட்டத்தில் இருந்தாலும் நிலக்கரியிலிருந்தே இந்த மின்சாரத்தின் பெரும் பகுதி உற்பத்தி செய்யப்படும். 1000 மெவா திறனுடைய சூரிய ஒளி மின்திட்டம் இப்பொருளாதார திட்டத்தில் பாக்கித்தானில் செயல்படுத்தப்படும்.\n\nஇப்பாதையின் முதல் வணிகம் 13 நவம்பர் 2016 இல் நடைபெற்றது. சீனாவிலிருந்து சுமையுந்து பொருட்களை ஏற்றிக்கொண்டு குவாடர் துறைமுகத்தை அடைந்து அப்பொருட்கள் மேற்கு ஆசிய மேற்கு ஆப்பிரிக்க சந்தைகளுக்கு சென்றன.ref></ref>. கராச்சி - பெசாவார் இருப்புப் பாதையை சீர் செய்ய ஒதுக்கிய $4.5 மில்லியனுக்கு மேல் $8.5 மில்லியனை நவம்பர் 2016இல் சீனா ஒதுக்கியது. $4 மில்லியன் திரவ எரி வளி முனையம் அமைப்பதற்கும் மின்சார பற்றாக்குறையை நீக்குவதற்காக மின்கடத்தி வடம் அமைக்கவும் ஒதுக்கியது. இதன் மூலம் இத்திட்டத்தில் சீனாவின் முதலீடு $55 மில்லியனாக அதிகரித்துள்ளது.\n\nஇப்பாதையால் சீனாவுக்கு புதிய பாதை வணிகம் செய்ய கிடைக்கும். தற்போதைய பாதையான தென் சீனக் கடல் பாதையை விட இது தூரம் குறைந்தது. கிட்டத்தட்ட 9,000கிமீ தூரம் குறைவு. மேலும் பாக்கித்தான் சீனாவின் நட்பு நாடு என்பதால் சிக்கல் இல்லை. தென் சீனக் கடலில் தென் கிழக்காசிய நாடுகளுடன் சீனாவுக்கு பிணக்கு உள்ளது. பாக்கித்தானுக்கும் சிபிஇசியால் நன்மையுண்டு, இதன் உட்கட்டமைப்புகள் மேம்படுத்தட்டுள்ளன, லாகூர் - கராச்சி இருப்பாதை ஏற்றுமதியை ஊக்குவிக்கும். பாக்கித்தானியர்கள் பயண நேரம் குறைவதால் உலக சந்தையில் விலையில் போட்டியிட முடியும். இதனால் பாக்கித்தானின் சாலை, வானூர்தி, இருப்புப் பாதை, துறைமுக சேவைகள் மேம்படும். மின்பற்றாக்குறை தீர்ந்து தொழில் வளர்ச்சி அதிகரிக்கும். \n\nபாக்கித்தானிய சீன கடற்படைகள் இப்பொருளாதார பாதையை காக்கும். பாக்கித்தான் தன் கடல் படையின் பணியை விரிவுபடுத்த பணித்துள்ளது. டிசம்பர் 2016 அன்று பாக்கித்தான் கடற்படை கடல் வணிகத்தை பாதுகாக்கும் பொருட்டு டிஎப்-88 என்ற சிறப்பு படையை உருவாக்கியுள்ளது . நாடாளுமன்ற ஆணையத்தின் அவைத்தலைவர் 2,000 காவலர்கள் சிந்துவிலும் 5,000 காவலர்கள் பஞ்சாப்பிலும் 12,000 இராணுவத்தினருடன் இணைந்து இப்பொருளாதார பாதையை பாதுகாப்பார்கள் என்றார்.\n"}
{"id": "324151", "url": "https://ta.wikipedia.org/wiki?curid=324151", "title": "அலுமினியம் அசிட்டோடார்டரேட்டு", "text": "அலுமினியம் அசிட்டோடார்டரேட்டு\n\nஅலுமினியம் அசிட்டோடார்டரேட்டு \"(Aluminium acetotartrate)\" எனப்து CHAlO என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். ஒரு கரிம அமிலம், மலச்சிக்கல் காரணி மற்றும் நச்சுக்கொல்லி என்று அறியப்படும் இச்சேர்மம் அசிட்டிக் அமிலம் மற்றும் டார்டாரிக் அமிலம் ஆகியனவற்றின் அலுமினியம் உப்பாகும் \n\nSection::::தோற்றம்.\nநிரமற்ற அல்லது மஞ்சள் நிறப்படிகங்களாக அலுமினியம் அசிட்டோடார்டரேட்டு தோன்றுகிறது. தண்ணீரில் நன்றாகவும் ஆல்ககால் மற்றும் ஈதரில் மெதுவாகவும் கரைகிறது . \n\nSection::::பயன்பாடுகள்.\nமூச்சுப் பாதை சிக்கல்களுக்கான சிகிச்சையில் பயன்படும் கரைசல்களில் அலுமினியம் அசிட்டோடார்டரேட்டு 0.5-2% கரைசலாகப் பயன்படுத்தப்படுகிறது. அலுமினியம் அசிட்டேட்டு கரைசலுக்கு மாற்றாகவும் 1-3% கரைசலாக அலுமினியம் அசிட்டோடார்டரேட்டு பயன்படுத்தப்படுகிறது.\n\nபனிக்கடி, மொட்டுத் தோலழற்சி ஆகியனவற்றுக்கான மருந்துடை நீர்மமாகவும், தேய்மான நாசியழற்சிக்கு போரிக் அமிலத்துடன் சேர்ந்த மூக்குப்பொடியாகவும் பயன்படுகிறது. மேலும் இது புண்ணாற்றும் கிருமிநாசினி மேற்பூச்சாகவும் பயன்படுகிறது \n"}
{"id": "324153", "url": "https://ta.wikipedia.org/wiki?curid=324153", "title": "எஸ். புதூர் சனத் குமாரேசுவரர் கோயில்", "text": "எஸ். புதூர் சனத் குமாரேசுவரர் கோயில்\n\nஎஸ். புதூர் சனத் குமாரேசுவரர் கோயில் தஞ்சாவூர் மாவட்டத்தில் உள்ள சிவன் கோயிலாகும். \n\nSection::::அமைவிடம்.\nதிருவிடைமருதூர் வட்டத்தில் எஸ்.புதூரில் இக்கோயில் அமைந்துள்ளது. \n\nSection::::இறைவன், இறைவி.\nஇக்கோயிலின் மூலவராக சனத் குமாரேசுவரர் உள்ளார். இங்குள்ள இறைவி சௌந்தரநாயகி ஆவார். \n\nSection::::சிறப்பு.\nஒரு முறை குபேரன் செய்த தவறால் தர்மம் அவரை விட்டு விலகிச் சென்றுவிடுகிறது. தன்னுடைய சாபம் நீங்குவதற்காக சப்தரிஷிகளிடம் கேட்க, அவர்கள் திருத்தண்டிகைபுரத்திற்குச் செல்லும்படி கூறினர். திருத்தண்டிகை என்றால் இறைவன் உலா வரும் பல்லக்கு என்று பொருள்படும். அத்தகு பெருமை பெற்ற இவ்வூருக்கு வந்து இக்கோயிலில் உள்ள சோம தீர்த்தத்தில் நீராடி, சாபம் நீங்கி, இழந்த செல்வத்தைப் பெற்றார். \n\nSection::::திருவிழாக்கள்.\nபௌர்ணமி, சிவராத்திரி சிறப்பான விழாக்களாக இக்கோயிலில் கொண்டாடப்படுகின்றன. \n"}
{"id": "324155", "url": "https://ta.wikipedia.org/wiki?curid=324155", "title": "ஆண்டிமனி தெலூரைடு", "text": "ஆண்டிமனி தெலூரைடு\n\nஆண்டிமனி தெலூரைடு \"(Antimony telluride)\" என்பது SbTe என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். சாம்பல்நிற படிகத்திண்மமான இச்சேர்மத்தின் உருகுநிலை, அடர்த்தி, நிறம் போன்ற பண்புகள் இச்சேர்மம் ஏற்கும் படிகவடிவத்திற்கு ஏற்ப மாறுபடுகின்றன. \n\nSection::::தொகுப்பு முறை தயாரிப்பு.\nஆண்டிமனியுடன் தெலுரியம் 500- 900 பாகை செல்சியசு வெப்பநிலையில் வினைபுரிந்து ஆண்டிமனி தெலூரைடு உருவாகிறது . \n2Sb(நீ) + 3Te(நீ) → Sb2Te3(நீ)\n\nSection::::பயன்கள்.\nஆண்டிமனி, பிசுமத் போன்ற தனிமங்களின் மற்ற இரட்டை சால்கோகெனைடுகள் போல ஆண்டிமனி தெலூரைடும் இதனுடைய குறைகடத்திப் பண்புகளுக்காக ஆராயப்படுகிறது. இதனுடன் பொருத்தமான மாசு கலக்கப்பட்டு என் – வகை, பி – வகை குறைகடத்திகள் தயாரிக்கப்படுகின்றன . போலியிரட்டை உலோகமிடை திட்ட அமைப்பில் செருமேனியம்-ஆண்டிமனி-தெலூரியம் உடன் செருமேனியம்-தெலூரைடு உருவாகிறது (GeTe) .\n\nபிசுமத் தெலூரைடு (Bi2Te3,) போலவே ஆண்டிமனி தெலூரைடும் பெரிய அளவில் வெப்பமின் விளைவைக் கொண்டுள்ளது. இதனால் திடநிலை குளிரூட்டிகளில் பயன்படுத்தப்படுகிறது . \n"}
{"id": "324156", "url": "https://ta.wikipedia.org/wiki?curid=324156", "title": "நல்லிச்சேரி ஜம்புநாதசுவாமி கோயில்", "text": "நல்லிச்சேரி ஜம்புநாதசுவாமி கோயில்\n\nநல்லிச்சேரி ஜம்புநாதசுவாமி கோயில் தஞ்சாவூர் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஅய்யம்பேட்டை அருகில் இக்கோயில் அமைந்துள்ளது. நந்திதேவர் வழிபட்டதால் இவ்வூர் நந்திகேசுவரம் என்றழைக்கப்பட்டது. நடுவுச்சேரி என்றும் அழைக்கப்பட்டது. ஊரைச் சுற்றிலும் வயல்கள் நிறைந்த நிலையில் அறுவடையான நெல் இங்கு குவிக்கப்பட்டதால் நெல்லிச்சேரி என்று பெயர் பெற்றது. தற்போது நல்லிச்சேரி ஆக மாறியுள்ளது.\n\nSection::::இறைவன், இறைவி.\nஇக்கோயிலின் மூலவராக ஜம்புநாதசுவாமி உள்ளார். இங்குள்ள இறைவி அலங்காரநாயகி ஆவார்.\n\nSection::::அமைப்பு.\nஇக்கோயில்களுக்கு இரு வாயில்கள் உள்ளன. மூலவர் சன்னதிக்கு எதிரேயுள்ள மேற்கு வாசல் எப்போதும் பூட்டிய நிலையில் காணப்படும். இறைவி சன்னதிக்கு எதிரான வாயிலே முதன்மை வாயிலாக உள்ளது. வைஷ்ணதேவி எனப்படும் நல்லிமங்கை வழிபட்ட தலமாகும்.\n\nSection::::திருவிழாக்கள்.\nபிரதோஷம், பௌர்ணமி, சிவராத்திரி சிறப்பான விழாக்களாக இக்கோயிலில் கொண்டாடப்படுகின்றன.\n"}
{"id": "324161", "url": "https://ta.wikipedia.org/wiki?curid=324161", "title": "காயிர்வா, பீகார்", "text": "காயிர்வா, பீகார்\n\nகாயிர்வா \"(Khairwa)\" என்பது இந்தியாவின் பீகார் மாநிலம் மேற்கு சம்பாரண் மாவட்டத்திலுள்ள ஒரு கிராமம் ஆகும்.\n\nSection::::மக்கள் தொகையியல்.\n2011 ஆம் ஆண்டின் இந்திய மக்கள் தொகைக் கணக்கெடுப்பின்படி காயிர்வா கிராமத்தின் மக்கள்தொகை 497 நபர்கள் ஆகும். இவர்கள் 88 குடும்பங்களாக வாழ்கின்றனர். இம்மக்கள்தொகையில் 53.72% நபர்கள் ஆண்கள் மற்றும் 46.27% நபர்கள் பெண்களாவர். இக்கிராமத்தின் எழுத்தறிவு சதவீதம் 37.2% ஆகும். நாட்டின் சராசரி தேசிய எழுத்தறிவு சதவீதமான 74% என்பதைவிட இது குறைவாகும். எழுத்தறிவு பெற்றவர்களில் 67% நபர்கள் ஆண்கள் மற்றும் 32% நபர்கள் பெண்களாவர். 22.33% நபர்கள் 6 வயதுக்கு குறைவானவர்களாக உள்ளனர்.\n"}
{"id": "324162", "url": "https://ta.wikipedia.org/wiki?curid=324162", "title": "அலெக்சாண்டர் கார்டியூ", "text": "அலெக்சாண்டர் கார்டியூ\n\nஅலெக்சாண்டர் கார்டியூ (Sir Alexander Gordon Cardew KCSI14 மார்ச்சு  1861 – 12 சனவரி 1937) என்பவர் இந்தியக் குடியியல்  அதிகாரியாகப் பணி செய்த ஆங்கிலேயர் ஆவார். இவர் 1919 மார்ச்சு 29 முதல் 1919 எப்பிரல் 10 வரை அந்தக் காலத்து மெட்றாசு மாநிலத்தில் தற்காலிக ஆளுநராகப் வகித்தவர்.\n\nஇங்கிலாந்தில் சாமர்செட்டில் பிறந்த கார்டியூ சாமர்செட்சயர் கல்லூரியிலும் ஆக்சுபோர்டு குவீன்சு கல்லூரியிலும் படித்தார். பின்னர் இந்தியக் குடியியல் பணியில் சேர்ந்தார்.\n\n1885 முதல் 1990 வரை அரசில் துணைச்  செயலாளராகவும் 1892 முதல் 1899 வரை சிறைத் துறை அதிகாரியாகவும்  1906 முதல் 1919 வரை சென்னை மேலவை மன்றத்தில் உறுப்பினராகவும் பதவி வகித்தார். \n\nஅன்றைய மெட்றாசு மாநிலத்தில் பல்வேறு துறைகளில் ஆதிக்க வகுப்பினரின் புள்ளி விளக்கங்களைத் தொகுத்து உரைத்தவர்.\n"}
{"id": "324165", "url": "https://ta.wikipedia.org/wiki?curid=324165", "title": "மாமல்லபுரம் வராக மண்டபம்", "text": "மாமல்லபுரம் வராக மண்டபம்\n\nமாமல்லபுரம் வராக மண்டபம் என்பது, சென்னைக்குத் தெற்கே கிழக்குக் கடற்கரையோரமாக உள்ள பழங்காலத் துறைமுக நகரமான மாமல்லபுரத்தில் அமைந்துள்ள பல குடைவரைகளுள் ஒன்று. பாறை ஒன்றின் மேற்குப் புறத்தில் குடையப்பட்டு உள்ள இக்குடைவரை சிறியது எனினும் நேர்த்தியான வேலைப்பாடுகளுடன் கூடியது. \n\nSection::::அமைப்பு.\nஇக்குடைவரையின் முகப்புப் பகுதி, தாங்குதளம், கைபிடிச் சுவர்களுடன் கூடிய படிகள், கபோதம் போன்ற உறுப்புக்களுடன் காணப்படுகின்றது. இக்குடைவரையின் மண்டபத்தில் ஒரு தூண் வரிசை மட்டுமே உள்ளது. முகப்பை அண்டி அமைந்த இவ்வரிசையில் இரண்டு முழுத்தூண்கள் உள்ளன. பக்கச் சுவர்களோடு ஒட்டியபடி இரண்டு அரைத்தூண்கள் அமைந்துள்ளன. தூண்களின் கீழ்ப்பகுதி இருக்கும் யாளியின் வடிவில் உள்ளது. முழுத்தூண்களில் யாளிகள் முன்புறம் நோக்கியவாறும், அரைத்தூண்களில் சுவருக்கு எதிர்ப்புறம் நோக்கியவாறும் அமைந்துள்ளன. தூண்களின் மேற்பகுதி எட்டுப்பட்டை கொண்டதாகவும், பல்வேறு தூண் உறுப்புக்களுடன் கூடியதாகவும் உள்ளது. மேலே போதிகைகள் உள்ளன. \n\nமண்டபத்தின் பின்புறச் சுவரில் ஒரேயொரு கருவறை உள்ளது. இது மண்டபத்துக்குள் துருத்திக்கொண்டு இருக்கும் வகையில் அமைக்கப்பட்டுள்ளது. கருவறைக்குச் செல்வதற்குப் படிகள் அமைக்கப்பட்டுள்ளன. \n\nSection::::சிற்பங்கள்.\nகருவறையின் இரண்டு பக்கங்களிலும் வாயிற் காவலர் சிற்பங்கள் உள்ளன. மண்டபச் சுவர்களிலும் புடைப்புச் சிற்பங்கள் உள்ளன. பூமாதேவியைத் தாங்கி நிற்கும் வராகமூர்த்தி சிற்பம் வடக்குச் சுவரில் செதுக்கப்பட்டுள்ளது. தெற்குச் சுவரில் திருவிக்கிரமன், மூவுலகு அளந்த பெருமான் சிற்பத் தொகுதி உள்ளது. இவற்றைவிட, பின்புறச் சுவரில் திருமகளின் சிற்பமும், கொற்றவையின் சிற்பமும் உள்ளன. \n\nஇந்தக் குடைவரையில் வராகமூர்த்தியின் சிற்பம் இருப்பதால் இது வராக மண்டபம் என அழைக்கப்படுகிறது. எனினும், இக்கோயில் திருமாலின் இன்னொரு அவதாரமான நரசிம்மருக்காகவே அமைக்கப்பட்டது என்ற கருத்தும் உள்ளது. \n"}
{"id": "324168", "url": "https://ta.wikipedia.org/wiki?curid=324168", "title": "தீவிர சிகிச்சைப் பிரிவு", "text": "தீவிர சிகிச்சைப் பிரிவு\n\nதீவிர சிகிச்சைப் பிரிவு என்பது மருத்துவமனையில் மிகவும் கவலைக்கிடமான நோயாளிகளைக் கவனிக்க வேண்டி அவர்களைத் தனிப் பிரிவில் இருக்க வைத்து, சிறந்த மருத்துவர்கள் மற்றும் செவிலியர்கள் ஆகியோரால் சிகிச்சை அளிக்கப்படும் இடம் ஆகும்.  தனிக் கவனிப்பு, சிறப்புச் சிகிச்சையோடு நோயாளிகளுக்குத் தொற்று ஏற்படாமல், வருமுன் காப்போம் என்ற நோக்கத்தில் தீவிர சிகிச்சைப் பிரிவு உள்ளது. 1952 ஆம் ஆண்டில் கோப்பன்கேகனில் போலியோ பரவலாகத் தாக்கியபோது தீவிர சிகிச்சைப் பிரிவு என்னும் கருத்தாக்கம் உண்டானது.\n\nபொதுப் பிரிவு போல் அல்லாமல்  இந்தப் பிரிவில் சிறந்த மருந்துகள், மருத்துவக் கருவிகள், நொடிதோறும் கண்காணிக்கும் பொறிகள் முதலியன பயன்பாட்டுக்கு இருக்கும்.\n\nதீவிரத் தொற்று, உள்ளுறுப்புகள் செயலிழப்பு, மாரடைப்பு,  மூளைப் பாதிப்பு,  அறுவைப் பண்டுவத்துக்குப் பின் கவனிப்பு போன்ற காரணங்களுக்காகத் தீவிர சிகிச்சைப் பிரிவில் நோயாளிகளைச் சேர்ப்பர்.\n"}
{"id": "324170", "url": "https://ta.wikipedia.org/wiki?curid=324170", "title": "ரங்கராஜபுரம் இடும்பேசுவரசுவாமி கோயில்", "text": "ரங்கராஜபுரம் இடும்பேசுவரசுவாமி கோயில்\n\nSection::::அமைவிடம்.\nஇக்கோயில் தஞ்சாவூர் மாவட்டத்தில் ரங்கராஜபுரம் என்னுமிடத்தில் கிழக்கு நோக்கிய நிலையில் அமைந்துள்ளது.\nSection::::தல வரலாறு.\nஇத் தலத்திற்கு இப் பெயரை சூட்டியவர் மகா விஷ்ணு \nமண்ணியாற்றில் நீராடிவிட்டு இத்தலத்து இறைவனை ஆராதிக்க வந்த மகா விஷ்ணு இத்தலத்துக்கு அரங்கராஜபுரம் என பெயர் சூட்டினார். அதுவே தற்போது ஸ்ரீ ரங்கராஜபுரம் என்று அழைக்கப்படுகிறது. இறைவனை\n\nSection::::இறைவன், இறைவி.\nஇக்கோயிலின் மூலவராக இடும்பேசுவரசுவாமி உள்ளார். இங்குள்ள இறைவி குசும குந்தலாம்பிகை ஆவார். மூலவர் அக்னிதேவனால் அமைக்கப்பட்டதாகக் கூறுவர்.\n\nSection::::சிறப்பு.\nவனவாசத்தில் இருந்த, பாண்டவர்களில் ஒருவரான பீமன், நள்ளிரவில் இடும்பனைக் கொன்றதால் அவர் பிரம்மஹத்தி தோஷத்தினால் பாதிக்கப்பட்டார். இக்கோயிலுக்கு வந்து இறைவனை வணங்கிய நிலையில் அவருக்கு தோஷம் நீங்கியது. அவர் இறைவனை இடும்பேசுவர சுவாமி என்று அழைத்தார். அப்பெயரே மூலவருக்கு அமைந்துவிட்டது.\n\nSection::::திருவிழாக்கள்.\nஐப்பசி பௌர்ணமி, பௌர்ணமி, சிவராத்திரி, பிரதோஷம் போன்ற விழாக்கள் இக்கோயிலில் கொண்டாடப்படுகின்றன.\n\nSection::::மேற்கோள்கள்.\nதினத்தந்தி http://www.dailythanthi.com/Others/Devotional/2017/08/03180606/The-Lord-is-the-God-who-removes-the-virgin-virginity.vpf\n"}
{"id": "324177", "url": "https://ta.wikipedia.org/wiki?curid=324177", "title": "உயிர்வளிக்கோரும் பயிற்சி", "text": "உயிர்வளிக்கோரும் பயிற்சி\n\nஉயிர்வளிக்கோரும் பயிற்சி (\"Aerobic exercise\") அல்லது இதயப் பயிற்சி (\"cardio\") ஆற்றலை-உருவாக்க உயிர்வளியைக் கோரும் செயல்முறையை முதன்மையாகக் கொண்ட உடற் பயிற்சி ஆகும்; இது குறைந்தளவு முதல் உயரளவு வரை தீவிரமானதாயிருக்கலாம். இதனைக் குறிப்பிடும் ஆங்கிலச் சொல்லான \"ஆரோபிக்\" என்பதற்கு பொதுவாக \"கட்டற்ற உயிர்வளித் தேவைப்படுகின்ற அல்லது தொடர்புடைய\" எனப் பொருள்படும். இந்தப் பயிற்சிகளின் போது ஆற்றல் தேவைகளை நிறைவேற்ற கணிசமான அளவில் ஆக்சிசன் பயன்படுத்தப்படுகின்றது. பொதுவாக, உயிரளவில் பயிற்சி செய்யாது, உயிர்வளிக் கோரும் வளர்சிதைமாற்றம் போதுமான அளவில் ஆதரவளிக்கும் இலகு முதல் மிதமான தீவிரமுள்ள பயிற்சிகள் நீண்ட நேரம் நிகழ்த்தப்படுகின்றன.\n\nஇத்தகைய அளவில் மேற்கொள்ளப்படும் பயிற்சிகள் இடைதூரம் முதல் நீள்தொலைவு வரையிலான ஓட்டம்/மெதுவோட்டம், நீச்சல், மிதிவண்டியோட்டுதல், நடத்தல் ஆகியனவாம்.\n\n"}
{"id": "324179", "url": "https://ta.wikipedia.org/wiki?curid=324179", "title": "கோ. இலட்சுமணன்", "text": "கோ. இலட்சுமணன்\n\nகோ. இலட்சுமணன் (Govindaswamy Lakshmanan 12 பிப்பிரவரி 1924) இந்திய அரசியல்வாதி தொழிற்சங்கவாதி, சமூகச் செயற்பாட்டாளர், திராவிட முன்னேற்றக் கழகத்தைச் சேர்ந்த நாடாளுமன்ற உறுப்பினர் ஆவார்.\n\nSection::::வாழ்க்கைக்குறிப்பு.\nதஞ்சை மாவட்டம் அறந்தாங்கியைச் சேர்ந்த இலட்சுமணன் பள்ளிப் படிப்பு மற்றும் கல்லூரிப் படிப்பு முடிந்ததும் நடுவணரசுப் பணியில் சேர்ந்தார். பொது வேலை நிறுத்தத்தில் ஈடுபட்ட காரணத்தால் வேலையிலிருந்து பணி நீக்கம் செய்யப்பட்டார். அரசியலில் ஈடுபாடு கொண்டு திராவிட முன்னேற்றக் கழகத்தில் சேர்ந்தார்.\n\n"}
{"id": "324180", "url": "https://ta.wikipedia.org/wiki?curid=324180", "title": "காட்டுமலை கந்தசாமி கோயில்", "text": "காட்டுமலை கந்தசாமி கோயில்\n\nதமிழர் தம் முன்னைப் பரம் பொருளாயும்,சைவசித்தாந்திகளின் பின்னைப் பெருமானாயும் விளங்கிடும் முருகப் பெருமானை வழிபடும் மரபு மிக தொன்மையானது. முருகப் பெருமான் எழுந்தருளி அருளாட்சி செய்யும் திருத்தலங்கள் ஈழத்தின் பல பாகங்களிலும் அமைந்துள்ளன. இந்த வகையில் தமிழுக்கு அணிகலனாய் சைவத்திற்கு உறைவிடமாய் விளங்கும் யாழ்ப்பாணத்திலே அச்சுவேலிப் பகுதியில் உள்ள \nநாவலம்பதி என்னும் ஊரில் காட்டுமலை கந்தசாமி கோயில் அமைந்துள்ளது.\nSection::::அமைவிடம்.\nஇலங்கையில் யாழ்ப்பாண மாவட்டத்தில் அச்சுவேலி பகுதியில் நாவலம்பதி என்னும் ஊரில் காட்டுமலை கந்தசாமி கோயில் அமைந்துள்ளது.\nhttps://goo.gl/maps/Eh8LWuVxgF22\nSection::::காரணப்பெயர்.\nகாட்டுமலை கந்தசாமி கோயில் அருளாளர் சீனியர் அவர்களால் கதிர்காம யாத்திரையின் பின் கதிர்காமத்தில் இருந்து கொண்டுவந்த வேலை வைத்து உருவாக்கப்பட்டது.கதிர்காம வேலவன் அருளின் விளைவாலே முருகன் ஆலயம் அச்சுவேலி நாவலம்பதியில் தோற்றம் பெற்றது .காடு மலை தாண்டி கதிரவன் திருவடி பணிந்து கதிர்காம வேலவன் வாக்கிற்கு இணங்கவே இவ்வாலயம் அமைக்கப்பட்டது.காட்டுமலை கந்தசாமி என்ற பெயர் வரவும் இதுவே காரணமாக அமைந்தது.\nSection::::தோற்றம்.\nகாட்டுமலை கந்தசாமி கோயில் எண்பது வருடச் சரித்திரத்தை கொண்டது. நாவலம்பதியிலே வசித்த சீனியர் என்னும் அருளாளர் தமக்குற்ற தீரா நோயைத்தீர்க்கும் முகமாக ஆயிரத்துத் தொளாயிரத்து இருபத்தெட்டாம் ஆண்டு கதிர்காம யாத்திரையை மேற்கொண்டார். அக்காலம் இந்த யாத்திரை அச்சம் தருவதும், அருமையுடையதும் புனிதமுள்ளதுமான ஒரு தவப்பேறாகும். காடும் மலையும் கடந்த அருளாளர் சீனியர் அவர்கள் கதிர்காமத்தை அடைந்து, அதிரவரு மாணிக்க கங்கைதனில் மூழ்கி அன்போடு கதிர்காம வேலவன் பவனி கண்டு கதிரமலை ஏறிக் கந்தனைத் தோத்தரித்து கற்பூரத் தீபமேற்றி விபூதிப் பிரசாதத்தோடு துணையாக வயது முதிர்ந்த ஒரு தம்பதிகளுடனும் ஊர் திரும்பினார்.\n\nபண்டாரம் போல் வடிவம் தாங்கி வந்த தம்பதிகளுடன் நாவலம்பதிக்கு வந்து தாம் வதியும் மனைக்குச் சென்று(தற்போதைய மடம்) கால் கழுவி வர கிணற்றடிக்குச் சென்றனர். அவ்வேளை துணையாக வந்த வயது முதிர்ந்த தம்பதிகளைக் காணாது அருகில் உள்ள கொன்றை மரச் சோலையிலே தேடிப் பார்த்தார்.அவர்களைக் காணமுடியவில்லை.கந்தனையே வேண்டிய வண்ணம் தம்மனைபுகுந்தார்.\n\nஊழ்வினை வசத்தால் வந்த நோய்க்கு விபூதியே ஔடதமாக எண்ணி வாழ்ந்தார்.நோய் மேன் மேலும் வருத்தியது. கந்தன் கழலினையே தஞ்சமென எண்ணி நைந்துருகினார்.ஒரு நாள் கனவிலே முருகன் தோன்றி கதிர்காமத்திலிருந்து கொண்டு வந்த விபூதிப் பிரசாந்துடன் வேல் இருப்பதையும் அதனை ஒரு புனிதமான இடத்தைக் காட்டி அங்கே தன்னை வைத்துப் பூசித்தால் நோய் தீர்ந்து குணமடைவாய் எனக்கூறிப் போந்தார். அருளாளராகிய சீனியர் தாம் கண்ட கனவின் படியே ஆயிரத்து தொளாயிரத்து இருபத்தொன்பதாம் வருடம் (1929) ஆனித் திங்கள் இருபத்தைந்தாம் நாள் கதிரமலைக் கந்தனின் ஆலயத்தை நிறுவினார்.இவ்வாறு தோற்றம் பெற்ற ஆலயமே காட்டுமலை கந்தசாமி கோயில்.\n\nSection::::ஆலய வரலாறு.\n1929 ஆம் ஆண்டு அருளாளர் சீனியர் அவர்கள் கோவிலை நிறுவிச் சுவாமியை பிரதிஸ்டை செய்ததோடு தாமே பூசகராய் அமர்ந்து நித்திய பூசைகளையும் செய்தார். தமிழ் வேதமாகிய தேவார,திருவாசகத்தை மந்திரமாக கொண்டு அவர் அன்போடு செய்த பூசை வெகு விரைவில் பலனளித்தது. நோய் படிப்படியாக குறைய ஆரம்பித்தது. அருளாளர் அகம் மிக மகிழ்ந்தார். காட்டுமலைக் கந்தனின் அருட்திறத்தை எண்ணி வியந்தார்.\n\nகாட்டுமலைக் கந்தனின் அருட் செயல்கள் யாழ்குடாநாடு எங்கும் பரவுவதாயிற்று தீராத நோய்களைத் தீர்த்தருள வல்லான் என்ற செய்தி நாடெங்கும் பரவவே வைத்தியர்களால் கைவிடப்பட்ட நோயாளர்கள் பலர் நீயே தஞ்சமென அடைக்கலம் புகுந்தனர். அருளாளர் சீனியர்,அப்பனை வணங்கி வெந்துயர் தீர்க்கும் விபூதியை அளித்து பலரை குணமாக்கினார். இச் செய்தி நாடறிந்த தொன்று. அருளாளர் சீனியர் அவர்கள் 1939 ஆம் வருடம் சிவப்பேறு அடைந்து விட்டார். அவரின் பின் அவரின் குமாரர்களாகிய சிவகுரு, குமரகுரு என்போர் நாவலம்பதி சைவப் பெருமக்களின் உதவியுடன் இக் கோவிலை நன்கு பரிபாலித்து வேண்டிய திருத்தங்களை செய்து அழகும், புனிதமும் பேணி நித்திய, பூசைகளில் கவனம் செலுத்தி வந்தனர்.\n\nஇக் கோவிலில் மூலமூர்த்தி சிவன் ஆக இருந்த போதிலும் ஆறுமுகப் பெருமானுக்கே சிறப்பிடம் தரப்பட்டது. சுற்றுப்புறத்தில் விநாயகரும்,அம்மையும்,வைரவர்,காளி,பழனி ஆண்டவர் முதலிய பரிவார மூர்த்திகளும் வீற்றிருக்கின்றனர். ஆலயம் ஸ்தாபிக்கப்பட்ட காலத்திலிருந்து 1971 ஆம் ஆண்டுவரை (1929-1971) வேற்பெருமானுக்கு விசேட உற்சவமாக ஆனிப்பூரணையில் தீர்தோற்சவம் நிகழும் வகையில் பதினைந்து திருவிழாக்கள்(15) நடைபெற்று வந்தன.\nமூவைந்து தினங்கள் வெற்றி வேலுடன் வீதிவலம் வந்த காட்டுமலை வேலனது திருத்தல் வரலாற்றில் ஒரு புதுமை நிகழ்ந்தது. அவன்வாக்கிற்கமைய 1972 ஆம் ஆண்டில் திருவிழாவில் மாற்றம் செய்யப் பெற்றது. ஆனி அமாவாசையன்று தீர்த்தோற்சவம் நிகழும் வண்ணம் 25 தினங்கள் திருவிழா நடைபெறுகின்றது. மேலும் பூங்காவனம்,வைரவர் உற்சவம் ஆகிய திருவிழாக்களும் சேர்த்து 27 தினங்கள் உற்சவம் நடைபெறுவது குறிப்பிடத்தக்கது.இவ் விழாக்கள் மட்டுமன்றி அம்பாளுக்குரிய நவராத்திரி பூசையும், திருவெம்பாவை , கார்த்திகை உற்சவம் , தைப்பூசம்,சூரசங்காரம்(கந்தஷஷ்டி உற்சவம்) ஆகிய காலங்களிலும், சித்திரை வருடப்பிறப்பன்று 1008 சங்காபிஷேகமும் விசேட பூசைகளாக நடைபெறுவது குறிப்பிடத்தக்கது. \nமேலும் சித்திரையில் சித்திர குப்த விரத உற்சவமும் (சித்திரை பௌர்ணமி ) , மார்கழி மாதத்தில் காளி அம்பாளுக்கும்,வைரவசுவாமிக்கும் விசேட பொங்கல் பூசை(மடை) சிறப்பாக நடைபெறுவது குறிப்பிடத்தக்கது.\n\nஇவ்வாலயத்தின் தீர்த்தத் திருவிழா புதுமையானது.செல்வச்சந்நிதி குமாரவேல் ஆலயத்தினின்றும் பெருகிவரும் தொண்டைமானாறு வல்லைப் பெரும்பாலத்துக் கூடாக அச்சுவேலிப் பகுதிக்குள் புகுந்து நாவலம்பதியை அடைந்து அப்பாலும் பாய்கிறது.நாவலம்பதியில் இந்த ஆறு வயல்களை உப்பாக்காதவாறு வரம்பெடுத்துத் தடுக்கப்பட்டுருக்கிறது.காட்டுமலைக் கந்தன் ஆலயத்திலிருந்து 3/4 கிலோ மீற்றர் தூரமுள்ள இவ் ஆற்றுப் படுக்கையில் புனிதமான ஒரு குன்று எப்போதும் கடும் வரட்சியுள்ள கோடைக்காலத்திலும் கூட சுரந்து கொண்டிருக்கின்றது.அதிகம் ஆழமில்லாத இக் குன்று சிறு கிணறு போலக் கட்டப்பட்டிருக்கின்றது.இப்புனித இடம் கூடக் கந்தனின் அருளால் கனவிலே காட்டப்பட்ட இடமாகும் இவ்விடத்திலேதான் காட்டுமலைக் கந்தன் பக்தர்கள் புடைசூழ அரோகராச் சத்தம் ஒலிக்க தீர்த்தமாடித் திரும்புகின்றான்.\nஇத் தீர்த்தத்துக்கு இன்னொரு விசேடமும் உண்டு கோவில் கட்டாப்பட்ட வருடத்திலிருந்து 1971ஆம் ஆண்டுவரை கொடியேற்றத் தினத்திலன்று இப் புனிதக் குன்றிலிருந்து தீர்த்தம் கொண்டு செல்லப்பட்டு அதுவே எண்ணெயாகத் திரி தோய்க்கப் பெற்றுப் பதினைந்து நாட்களும் தீர்த்த விளக்காக எரிக்கப் பெற்று வந்தது.\n\nSection::::படங்கள்.\nSection::::தேர்.\n \n\nSection::::கோயிலின் வலைத்தளம்.\nமேலும் தகவலுக்கு கோயிலின் வலைத்தளம் \n"}
{"id": "324181", "url": "https://ta.wikipedia.org/wiki?curid=324181", "title": "கண்டகி மண்டலம்", "text": "கண்டகி மண்டலம்\n\nகண்டகி மண்டலம் (Gandaki Zone) () தெற்காசியாவின் நேபாள நாட்டின் பதினான்கு மண்டலங்களில் ஒன்றாகும். கண்டகி மண்டலம் தென்மத்திய நேபாளத்தில் அமைந்துள்ளது. இம்மண்டலம் மேற்கு வளர்ச்சி பிராந்தியத்தில் உள்ளது. நாட்டின் தலைநகரான காட்மாண்டிலிருந்து நூற்றி இருபத்தி ஐந்து கிலோ மீட்டர் தொலைவில் உள்ள பொக்காரா நகரம் காஸ்கி மாவட்டம், மேற்கு வளர்ச்சி வளர்ச்சி பிரந்தியம் மற்றும் கண்டகி மண்டலம் ஆகியவற்றின் தலைமையிடமாகும். இம்மண்டலம் ஆறு மாவட்டங்களும், இருநூற்றி தொன்னூற்றி இரண்டு கிராம வளர்ச்சி மன்றங்களும், ஆறு நகராட்சி மன்றங்களும் கொண்டது. நேபாளத்தின் முதல் மகாகவிஞர் \"பானுகுப்த ஆச்சாரியா\" இம்மண்டலத்தில் பிறந்தவர். \n\nSection::::பெயர்க் காரணம்.\nஇம்மண்டலத்தில் பாயும் ஆறுகளான காளி கண்டகி, திரிசூலி, புத்தி கண்டகி, மர்சியாந்தி, மடி, சேத்தி கண்டகி மற்றும் தரௌதி எனப்படும் சப்த கண்டகி ஆறுகளால் கண்டகி ஆறு உருவானதால், இம்மண்டலத்திற்கு கண்டகி மண்டலம் எனப்பெயராயிற்று. \n\nSection::::மாவட்டங்கள்.\nதென்மத்திய நேபாளத்தில் அமைந்த இம்மண்டலத்தில் ஆறு மாவட்டங்கள் அமைந்துள்ளது. மண்டலத்தின் மலைப்பாங்கான குன்றுப் பகுதிகளில் கோர்க்கா மாவட்டம், காஸ்கி மாவட்டம், லம்ஜுங் மாவட்டம், சியாங்ஜா மாவட்டம், தன்ஹு மாவட்டங்களும் மற்றும் இமயமலைப் பகுதிகளில் மனாங் மாவட்டமும் அமைந்துள்ளது. \n\nSection::::மக்கள் தொகையியல்.\n12,275 சதுர கிலோ மீட்டர் பரப்பளவு கொண்டது கண்டகி மண்டலம். 2011-ஆம் ஆண்டின் மக்கள் தொகை கணக்கெடுப்பின் படி, கண்டகி மண்டலத்தின் மொத்த மக்கள் தொகை 15,49,857 ஆகும். பல்வேறு பண்பாடு, பழக்க வழக்கங்கள், மொழிகள் சமயங்கள் வழங்கும் இம்மண்டலத்தின் மஹர் மக்கள், குரூங் மக்கள், கூர்க்கா மக்கள், நேவார் மக்கள், மகர் மக்கள், செட்டிரி மக்கள் நேபாளி மொழி, நேவாரி மொழி, காலே மொழி மற்றும் மகர் மொழிகள் பேசுகின்றனர். இம்மண்டலத்தின் இமயமலைப் பகுதி மாவட்டமான மனாங் மாவட்டத்தில் பௌத்தர்கள் அதிகம் உள்ளனர்.\n\nSection::::சுற்றுலாத் தலங்கள்.\nஇம்மண்டலத்தில் அன்னபூர்ணா மலை, மனாசுலு மலை, கோரக்க சித்தரின் கோயில், கோரமான காளி கோயில் மற்றும் \"மனகாமனா கோயில்\" அமைந்துள்ளது.\n\nSection::::புவியியல் மற்றும் தட்ப வெப்பம்.\nஇம்மண்டலத்தில் ஆறு மாவட்டங்களும், 292 கிராம வளர்ச்சி மன்றங்களும், ஆறு நகராட்சி மன்றங்களும் உள்ளது. கண்டகி மண்டலம் மலைபபாங்கான குன்றுப் பகுதிகளும் மற்றும் இமயமலை பகுதிகளையும் கொண்டது. இம்மண்டலத்தின் வடக்கு எல்லையாக சீனாவின் திபெத் தன்னாட்சிப் பகுதி உள்ளது. இம்மண்டலத்தின் நிலப்பரப்பு கடல் மட்டத்திலிருந்து 1,000 மீட்டர் முதல் 6,000 மீட்டர் உயரம் வரை இமயமலையில் பரவியுள்ளது. எனவே இம்மண்டலத்தின் தட்ப வெப்பம் மிதவெப்ப வளையம், மிதமான காலநிலை, மான்ட்டேன் #ஆல்ப்ஸ் மலை காலநிலை, துருவப் பகுதி காலநிலை, வெண்பனி படர்ந்த பகுதிகள் என ஐந்து நிலைகளில் காணப்படுகிறது. \n\n"}
{"id": "324185", "url": "https://ta.wikipedia.org/wiki?curid=324185", "title": "இராசேசு கோபிநாதன்", "text": "இராசேசு கோபிநாதன்\n\nஇராசேசு கோபிநாதன் (Rajesh Gopinathan 1971) டாடா கன்சல்டன்சி சர்விசசு குழுமத்தின் தலைவர் மற்றும் மேலாண் இயக்குனர் ஆவார். இந்தப் பதவியை 2017 சனவரி 12 முதல் ஏற்றுக்கொண்டார். முன்னதாக இவர் இந்தக் குழுமத்தின் உதவி தலைவராகப் பணி ஆற்றினார்.\n\nSection::::வரலாற்றுக்குறிப்பு.\n1994 இல் திருச்சிராப்பள்ளி ஆர்.ஈ சி என்ற பொறியியல் கல்லூரியில் படித்துப் பொறியியல் பட்டம் பெற்றார். பின்னர் ஆமதாபாத் ஐ ஐ எம் நிறுவனத்தில் முதுவர் பட்டம் பெற்றார்.\n2001 ஆம் ஆண்டில் டாடா கன்சல்டன்சியில் சேர்ந்த இராசேசு கோபிநாதன் படிப்படியாகப் பதவி உயர்வு பெற்று இப்பொழுது இந்தக் குழுமத்தின் தலைவர் ஆகியுள்ளார்.\n"}
{"id": "324186", "url": "https://ta.wikipedia.org/wiki?curid=324186", "title": "உயிர்வளிக்கோராப் பயிற்சி", "text": "உயிர்வளிக்கோராப் பயிற்சி\n\nஉயிர்வளிக்கோரா பயிற்சி (\"Anaerobic exercise\") இலாக்டேட்டு உருவாகுமளவில் தீவிரமாகச் செய்யப்படும் உடற் பயிற்சி ஆகும். தாங்காற்றல் தேவையற்ற விளையாட்டுக்களில் பங்கேற்கும் மெய்வல்லுநர்களுக்கு இது பயனாகின்றது; உடல் வலிவைக் கூட்டவும் விரைவையும் ஆற்றலையும் மேம்படுத்தவும் பயனாகின்றது. உடற்கட்டை கட்டமைப்பவர்களுக்கும் தசைத்திறளை வளர்க்க இப்பயிற்சி உதவுகின்றது. உயிர்வளிக்கோரா பயிற்சிகள் மூலம் வளர்க்கப்படுத் தசையாற்றல் அமைப்புகள் உயிர்வளிக்கோரும் பயிற்சிகள் மூலம் வளர்க்கப்படுவதிலிருந்து வேறுபடுகின்றன; குறைந்த கால இடைவெளியில் பெரும் திறனைக் காட்டக்கூடியதாக உள்ளன. சில வினாடிகளிலிருந்து 2 நிமிடம் வரை இவை நீடிக்கக் கூடும். இரண்டு நிமிடத்திற்கும் கூடுதலாக நீடித்திருக்க வேண்டிய பயிற்சிகளில் பொதுவாக உயிர்வளிக்கோரும் வளர்சிதைமாற்றத்தின் கூறு கூடுதலாகவிருக்கும்.\n"}
{"id": "324188", "url": "https://ta.wikipedia.org/wiki?curid=324188", "title": "டையீல்சு – இரீசு வினை", "text": "டையீல்சு – இரீசு வினை\n\nடையீல்சு – இரீசு வினை \"(Diels–Reese Reaction)\" முதன் முதலில் 1934 ஆம் ஆண்டு ஓ. டையீல்சு மற்றும் யே. இரீசு ஆகியோரால் கண்டறியப்பட்டது. இவ்வினை மேலும் வில்லியம் இயரோன் என்பவரால் விரிவு படுத்தப்பட்டது. அடையாளம் காணப்படாத ஒர் இடைநிலை விளைபொருள் அல்லது கூட்டுவிளைபொருள் வழியாக வினை நிகழ்கிறதென இயரோன் முன்மொழிந்தார். கரைப்பானை மாற்றுவதன் மூலமாக உருவாகும் விளைபொருள் மாறுபடுகிறது. அசிட்டிக் அமிலத்தை கரைப்பானாக பயன்படுத்தினால் (அமிலவகை pH) டைபீனைல்பிரசோலோன் உருவாகிறது. சைலீன் கரைப்பானாகப் பயன்படுத்தப்பட்டால் (நடுநிலை pH) இண்டோல் உருவாகிறது. பிரிடின் கரைப்பானாகப் பயன்படுத்தப்பட்டால் (காரவகை pH) கார்போமெத்தாக்சிகுயினோலின் உருவாகிறது, இச்சேர்மத்தை டை ஐதரோகுயினோலைன் சேர்மமாக தரமிறக்க இயலும்.\n"}
{"id": "324190", "url": "https://ta.wikipedia.org/wiki?curid=324190", "title": "நாட்டு நாய்", "text": "நாட்டு நாய்\n\nநாட்டு நாய் ( Indian Pariah Dog ) என்பது இந்திய துணைக் கண்டத்தில் இயற்கையாக காணப்படும் நாயினமாகும். இதன் பாரம்பரியம் 15,000 ஆண்டுகளுக்கு முன் செல்கிறது. இந்த இனம் உலகின் பழமையான நாய் இனங்களில் ஒன்றாகும். இதன் மூதாதை ஆஸ்திரேலிய மூதாதையாக கருதப்படுகிறது. என்றாலும் இதன் பூர்வீக இடம் உறுதி செய்யப்படவில்லை.\n\nஇந்த நாய்கள் தரக்குறைவானவை அல்ல என்றாலும், இவை வணிக ரீதியாக இனப்பெருக்கம் அல்லது அங்கீகாரம் பெற்றவையாக இல்லை. \n\nபெரும்பாலும் தவறுதலாக இவை அனைத்தையும் நகர்ப்புற இந்தியத் தெரு நாய்கள் என்ற பெயரால் குறிக்கப்படுகின்றன. இந்தியாவில் தடையில்லாமல் சுற்றித் திரிகிற நாய்களில் சில இந்த நாட்டு நாய்களுடன் ஓப்பிட இயலாது ஆனால் இவை ஐரோப்பிய காலனி வரலாற்று காலத்துக்குப் பின் அவர்களின் குடியேற்றப்பகுதிகளில் இந்த நாய்கள் ஓரளவுக்கு கலப்புக்கு உள்ளாயின.\n\nSection::::பிற பெயர்கள்.\nஇந்த நாய்களை ஆங்கிலத்தில் குறிப்பிடும் pariah என்ற சொல் ஆங்கிலோ இந்திய சொல்லான pye அல்லது paë என்ற சொல்லில் இருந்து தோன்றியது. இந்தியால் pāhī என்றால் 'வெளியே', என்பது பொருளாகும் சில சமயம் இது pye-dog என குறிப்பிடப்படுகிறது, ( pie அல்லது pi என்றும் உச்சரிக்கப்படுகிறது), the Indian native dog அல்லது INDog என்றும் கூறப்படுகிறது. \n\nஅசாமிய மொழியில் இந்த நாட்டு நாய்கள் \"பூட்டுவா குக்குர்\" (ভতুৱা কুকুৰ) என அழைக்கப்படுகின்றன.\n\nஇந்த நாயை இரட்யார்ட் கிப்ளிங் \"தீண்டத்தகாத மஞ்சள் நாய்\" என்ற சொல்லால் குறிப்பிடுகிறார்.\n\nஇதை மேற்கு வங்காளத்தில் \"নেড়ি কুত্তা\" என குறிப்பிடுகின்றனர்.\n\nSection::::வரலாறு.\nஇந்த தீண்டத்தகாத நாய் எனப்படும் நாட்டு நாய்கள் இந்தியா முழுக்கவும், வங்காளதேசம் மற்றும் தெற்கு ஆசியாவுக்கு அப்பாலும் காணப்படுகின்றன. இது நேசனல் ஜியாகிரபிக் சேனலின் படமான, \"சர்ச் பார் தி பஸ்ட் டாக் \" என்ற படத்தில் இதே போன்ற பழமையான நாயினங்களான இசுரேலின் கேனன் நாய் மற்றும் ஆத்திரேலியாவின் டிங்கோ நாய் ஆகியவற்றுடன் ஆராயப்பட்டது. இதுவே இந்திய துணைக் கண்டத்தைச் சேர்ந்த உண்மையான நாய் இனமாகும். இது ஐரோப்பிய நாய்ளுடனோ அல்லது பிற நாயினங்களுடனோ பெரும்பாலும் இரத்த கலப்பு ஏற்படாமல் உள்ளது. நாட்டின் அனைத்து பகுதிகளிலும் பெரும்பாலும் இதே நிலை உள்ளது. \n\nஇது அசல் உள்நாட்டு நாய்களில் மீதமுள்ள சில நாயினங்களின் பிரதிந்தியாகவும் உதாரணமாகவும் உள்ளது. இதன் உடல் அம்சங்கள், உலகின் பல்வேறு பகுதிகளில் கண்டறியப்பட்டுள்ள நாய்களிகளின் தொல்லுயிர் எச்சங்களை ஒத்து உள்ளன. இந்தியாவில் இந்த நாய்கள் இந்திய பழங்குடி மக்களின் வேட்டை பங்காளிகளாக உள்ளன. இந்த நாய்களின் தேர்ந்தெடுக்கப்பட்டு உறவு இனங்கள் இல்லை என்பதால், இவற்றின் தோற்றம், உடல் அம்சங்கள் மற்றும் மனப் பண்புகள் தனியாக இயற்கைத் தேர்வு பணியில் அமைந்துள்ளது. இந்து இனம் எந்த கென்னல் கிளப்பின் அங்கீகாரமும் பெறவில்லை ஆனால் பழங்குடி மற்றும் பழங்குடியினர் நாய் சங்கத்தின் (Primitive and Aboriginal Dog Society (PADS) அங்கீகாரம் கிடைத்துள்ளது, என அமெரிக்காவை சார்ந்த உலகளவிலான ஆர்வலரான சுரேஸ் பிரேமச்சந்திரன் தெரிவித்தார்.\n\nSection::::பண்பு.\nஇது மிகவும் எச்சரிக்கை உணர்வு கொண்ட சமூக நாய் ஆகும். இதன் கிராமப்புற பரிணாம வளர்ச்சி, காடுகளுக்கு அருகில் உள்ள பகுதிகளில் அடிக்கடி புலிகள் மற்றும் சிறுத்தைப்புலிகள் போன்ற விலங்குகளிடமிருந்து தப்பிக்க வேண்டிய நிலையே இவற்றை மிக எச்சரிக்கையாக கொண்ட இனமாக பரிணாமம் பெற்றுள்ளது. இவை சிறந்த காவல் நாய்கள் மற்றும் தனது பிராந்தியத்தையும், குடும்பத்தையும் தற்காக்கக்கூடியவையாக உள்ளன. இவற்றின் குட்டிகள் நல்ல சமுதாயமாகவும், குடும்பங்கள் மற்றும் குழந்தைகளிடம் நன்கு பழகக்கூடியனவாகவும் உள்ளன. இவை மிகவும் அறிவார்ந்த மற்றும் எளிதாக பழக்கப்படுத்தக் கூடியவையாக உள்ளன ஆனால் அதே சமயம் எளிதான ஒரே வேலையை திரும்ப திரும்ப செய்ய சலித்துக் கொள்ளக்கூடியது , மற்றும் \"கொண்டுவருதல்\" போன்ற வழக்கமான, மீண்டும் மீண்டும் செய்யக்கூடிய நாய் விளையாட்டுகள் விளையாட விரும்புவதில்லை.. \n\nஇவை சாதாரணமாக உண்கின்றன அரிதாகவே கூடுதலாக உண்கின்றன. மிக சுறுசுறுப்பான இனம், வழக்கமான உடற்பயிற்சி வாழ்க்கை வாழ்பவை, இவை சிறிதளவும் சந்தேகம் அடைந்தாலோ அல்லது ஆத்திரமூட்டப்பட்டாலோ சத்தமாக குரைப்பவை.\n\nSection::::உடல்நலம்.\nஇவை இயற்கையாக உருவான இனமாக இருப்பதால், இவை குறித்த நலவாழ்வு கவலைகள் குறைவே மற்றும், வெப்பமண்டல கால நிலையில் குறைந்த \"பராமரிப்பு\" தேவைப்படுபவை. \n\nஇவை ஒப்பீட்டளவில் தங்களை சுத்தமாக வைத்துக் கொள்கின்றன. இவை உடல் நாற்றமற்றவை. இடுப்பு பிறழ்வு மற்றும் இது போன்ற மரபணு சுகாதார நோய்கள், மிகவும் அரிதாகவே தோன்றுகின்றன.\n\nஇவை இயல்பாகவே நல்ல உடல்நலம் கொண்டவை, நல்ல பராமரிப்பில் 15 ஆண்டுகள்வரை வாழக்கூடியவை.\n\nSection::::தோற்றம்.\nஇது நடுத்தர அளவுள்ள நாய் இது இரட்டை தோல் அமைப்பைக் கொண்டது, கரடு முரடான மேல்தோலையும் மென்மையான உட்தோலையும் கொண்டது. பொதுவாக இவை பழுப்பு நிறம் கொண்டு கரும்பழுப்பில் இருந்து சிவப்பு கலந்த பழுப்பாகவும் அதில் வெள்ளைக் கோடுகளைக் கொண்டோ அல்லது இல்லாமலோ இருக்கும். முழுக்க கறுப்பு நிற நாய்கள் அபூர்வமாக இருக்கிறன, சில நாய்கள் பல வண்ணங்களைக் கொண்டதாக உள்ளன. \n\nஇவற்றின் தலை நடுத்தர அளவுள்ளதாகவும், ஆப்பு வடிவில் உள்ளதாக இருக்கும்.. முகவாய் கூரானதாக மற்றும் தலை அளவுக்கு சமமானதாக அல்லது சற்று அதிகமாக நீளம் உடையதாக இருக்கும். கழுத்து தடிமனாகவும், நிமிர்ந்தும் உள்ளது. கண்கள் பாதாம் வடிவமாக மற்றும் அடர் பழுப்பு வண்ணத்திலும் உள்ளன. காதுகள், பரந்த அடிப்பகுதையைக் கொண்டு நிமிர்ந்த நிலையிலும் உள்ளன. வால் நடுத்தர நீளம் மற்றும் வால் சுருண்டும் இருக்கும்.\nSection::::நடத்தை.\nஇந்த நாய்கள் இந்தியத் துணைக்கண்டம் முழுவதும் காணப்படுகின்றன, பின்தங்கிய கிராமங்களில் செல்லப் பிராணிகளாக வைத்திருக்கிறார்கள். பரந்து விரிந்த நகரங்களில் இவை வளர்போர் இன்றி தோட்டி விலங்குகளாக காணப்படுகின்றன. இந்த நாய்கள் வருடம் ஒருமுறை இனப்பெருக்கம் செய்ய முனைகின்றன. சினைப்பருவச் சுழற்சி காலத்தில், சினைப்பருவ பெண் நாய் பல ஆண் நாய்களுடன் புணர்ச்சியில் இருக்கலாம். இனப்பெருக்க காலத்தில் (ஜனவரி ஆகஸ்ட்) போது, இந்த நாய்கள் கூடுதலாக குழு இனச்சேர்க்கையில் ஈடுபடுகின்றன.\n"}
{"id": "324192", "url": "https://ta.wikipedia.org/wiki?curid=324192", "title": "கோல் கும்பாஸ்", "text": "கோல் கும்பாஸ்\n\nகோல் கும்பாஸ் (Gol Gumbaz) இந்தியா நாட்டின் கர்நாடகா மாநிலத்தில் பிஜப்பூர் மாவட்ட தலைநகர் பிஜப்பூர் நகரில் உள்ள அடக்கத்தல கட்டிடம் ஆகும்.இங்கு அடில் ஷாஹி பேரரசின் மன்னர் பிஜப்பூர் சுல்தானகத்தை ஆட்சி செய்த முகமது அடில் ஷா அடக்கம் செய்யப்பட்டுள்ளார்.\n\nஇந்த அடக்கத்தலம் கி.பி.1656 இல் யாகூத் என்ற கட்டிடக்கலை நிபுணரால் கட்டப்பட்டது.\nகோல் கும்பாஸ் என்றால் வட்டவடிவ குவிமாடம் என்று பொருள்படும். இது தக்காண சுல்தானகம் கட்டிடக்கலை பாணியில் கட்டப்பட்டது.\n\nSection::::வடிவமைப்பு.\nகோல் கும்பாஸ் கனகதுர வடிவ கட்டிடடமாகும்.ஒவ்வொரு பக்கமும் நீளம்,அகலம் மற்றும் உயரம் சமமாக 47.5 மீட்டர் கொண்டது. மேல்புற குவிமாடம் 44 மீட்டர் விட்டம் கொண்டது.\nஎட்டு குறுக்கிடும் வளைவுகள் மற்றும் \nஇரண்டு சுழற்சி சதுரங்கள் ஆகியவை \nகுவிமாடத்தை தாங்குகின்றன.நான்கு மூலைகளிலும் மூடிய குவிமாடம் எண்கோண கோபுரம் உள்ளே மாடி படிக்கட்டுகள் உள்ளன.\nமேல் மாடியில் குவிமாடம் சூழப்பட்ட ஒரு சுற்று கேலரியில் திறக்கிறது.சமாதி மண்டபம் உள்ளே, ஒவ்வொரு பக்கத்திலும் சதுர மேடை உள்ளது.மேடையில் மத்தியில், ஒரு அடில் ஷாஹி வம்சத்தின் \nநினைவுச் சின்னம் பலகை உள்ளது.\nவடக்கு பகுதியில் மத்தியில், ஒரு பெரிய அரை-எண்கோண வளைகுடா வெளிப்புறமாக துருத்தியபடி உள்ளது. \n\nஇந்த அடக்கத்தலம் உலகின் மிக பெரிய ஒற்றை அறை இடைவெளிகள் உள்ள அடக்கத்தலம் ஆகும்.\n\nஇக்கட்டிட மையத்தில் இருந்து சாதாரணமாக பேசினாலும் அனைத்துப் பகுதிகளுக்கும் தெளிவாகக் கேட்கும்படி ஒலியமைப்பு இருப்பது இதன் சிறப்பம்சம் ஆகு‌ம்.\n\n"}
{"id": "324204", "url": "https://ta.wikipedia.org/wiki?curid=324204", "title": "திருநரையூர் ராமநாதர் கோயில்", "text": "திருநரையூர் ராமநாதர் கோயில்\n\nதிருநரையூர் ராமநாதர் கோயில் தஞ்சாவூர் மாவட்டத்தில் உள்ள சிவன் கோயிலாகும். \n\nSection::::அமைவிடம்.\nஇக்கோயில் தஞ்சாவூர் மாவட்டத்தில் ரங்கராஜபுரம் என்னுமிடத்தில் கிழக்கு நோக்கிய நிலையில் அமைந்துள்ளது.\n\nSection::::இறைவன், இறைவி.\nஇக்கோயிலின் மூலவராக ராமநாதர் உள்ளார். இங்குள்ள இறைவி பர்வதவர்த்தினி. \n\nSection::::சிறப்பு.\nசனி பகவான் தன் இரு மனைவிகளான மந்தாதேவியுடனும், ஜேஷ்டாதேவியுடனும் குளிகன், மாந்திகன் ஆகிய இரு மகன்களோடும் குடும்பத்தோடு காட்சியளிப்பது இக்கோயிலின் சிறப்பாகும். மூலவருக்கு இல்லாத கொடி மரம் சனீஸ்வரருக்கு உள்ளது. தசரதன் இங்கு வந்து சனீஸ்வரரை வழிபட்டுள்ளார். சூரியனும் தன் மனைவி உஷாதேவியுடனும், பிரத்யுஷா தேவியுடனும் உள்ளார். \n\nSection::::திருவிழாக்கள்.\nபௌர்ணமி, சிவராத்திரி, பிரதோஷம் போன்ற விழாக்கள் இக்கோயிலில் கொண்டாடப்படுகின்றன. \n"}
{"id": "324208", "url": "https://ta.wikipedia.org/wiki?curid=324208", "title": "ஆயக்குடி கைலாச நாதர் கோயில்", "text": "ஆயக்குடி கைலாச நாதர் கோயில்\n\nஆயக்குடி கைலாச நாதர் கோயில் திருவாரூர் மாவட்டத்தில் உள்ள சிவன் கோயிலாகும். \n\nSection::::அமைவிடம்.\nஇக்கோயில் திருவாரூர் மாவட்டத்தில் ஆய்க்குடி என்னுமிடத்தில் அமைந்துள்ளது.\n\nSection::::இறைவன், இறைவி.\nஇக்கோயிலின் மூலவராக கைலாசநாதர் உள்ளார். இங்குள்ள இறைவி விசாலாட்சி ஆவார். \n\nSection::::சிறப்பு.\nதிருவாரூர் மற்றும் அதனைச் சுற்றி அமைந்துள்ள கோயில்களுக்கு தினமும் பூசை தொடர்ந்து நடப்பதற்காக ஆய்க்குடி என்ற ஒரு கிராமமே உருவாக்கப்பட்டதாகக் கூறுவர். அக்கோயில்களுக்கு விளக்கெரிப்பதற்காக எண்ணெய் இங்கிருந்து அனுப்பப்பட்ட பெருமையை உடையது.\n\nSection::::திருவிழாக்கள்.\nஐப்பசி அன்னாபிசேகம், கார்த்திகைத் திருவிழா போன்ற விழாக்கள் இக்கோயிலில் கொண்டாடப்படுகின்றன. \n"}
{"id": "324210", "url": "https://ta.wikipedia.org/wiki?curid=324210", "title": "லும்பினி மண்டலம்", "text": "லும்பினி மண்டலம்\n\nலும்பினி மண்டலம் (Lumbini zone) () தெற்காசியாவின் நேபாள நாட்டின் பதினான்கு மண்டலங்களில் ஒன்றாகும். இம்மண்டலம் மேற்கு வளர்ச்சி பிராந்தியத்தில், மாநில எண் 5-இல் அமைந்துள்ளது. இம்மண்டலத்தின் நிர்வாகத் தலைமையிடம் \"புத்வால்\" நகரம் ஆகும். பண்டைய சாக்கியர்களும், கோலியர்களும் இம்மண்டலத்தில் வாழ்ந்தனர். கௌதம புத்தர் பிறந்த பண்டைய லும்பினி நகரம் மற்றும் கபிலவஸ்துவை யுனெஸ்கோ நிறுவனம், உலக பாரம்பரியக் களங்களில் ஒன்றாக அறிவித்துள்ளது.\n\nSection::::மாவட்டங்கள்.\nலும்பினி மண்டலம் ஆறு மாவட்டங்களைக் கொண்டது.\nநேபாளத்தின் தெற்கே அமைந்த தராய் பகுதியில் கபிலவஸ்து, நவல்பராசி, வடக்கில் ரூபந்தேஹி மாவட்டங்களும், மலைப்பாங்கான குன்றுப் பகுதிகளில் அர்காகாஞ்சி, குல்மி மற்றும் பால்பா மாவட்டங்களும் அடங்கியுள்ளது.\n\nSection::::புவியியல் மற்றும் தட்ப வெப்பம்.\nலும்பினி மண்டலம் கடல் மட்டத்திலிருந்து நூற்றி இருபது மீட்டர் முதல் இரண்டாயிரம் மீட்டர் உயரம் வரை பரவியுள்ளது. எனவே இம்மண்டலத்தின் தட்ப வெப்பம் கீழ் வெப்ப மண்டலம், மேல் வெப்ப மண்டலம் மற்றும் மிதவெப்ப வளையம் என மூன்று காலநிலைகளில் காணப்படுகிறது. இம்மண்டலம் தெற்கில் இந்தியாவின் பிகார் மாநிலத்தை எல்லையாகக் கொண்டுள்ளது.\n\nSection::::பொருளாதாரம்.\nகாளி கண்டகி ஆறு, ரோகிணி ஆறு தினௌ ஆறு, ரித்திஆறு, பூர்வா ஆறு, சூம்சா ஆறு மற்றும் தோவன் ஆறு என ஆறு ஆறுகள் இம்மண்டலத்தில் பாய்கிறது.\nஇம்மண்டலத்தின் தராய் சமவெளிகளில் நெல், கோதுமை மற்றும் சோளம் அதிகம் பயிரிடப்படுகிறது. மலைப்பாங்கான குன்றுப் பகுதிகளில் அமைந்த அர்காகாஞ்சி, குல்மி மற்றும் பால்பா மாவட்டங்களில் காபி பயிரிடப்படுகிறது.\n\nSection::::மக்கள் தொகையியல்.\n2011-ஆம் ஆண்டின் மக்கள் தொகை கணக்கெடுப்பின் படி, இம்மண்டலத்தின் மக்கள் தொகை 28,34,612 ஆகும். இம்மண்டலத்தின் மக்கள் நேபாள மொழி, அவதி மொழி, போஜ்புரி மொழி, மைதிலி மொழி மற்றும் தாரு மொழியைப் பேசுகின்றனர். \n"}
{"id": "324212", "url": "https://ta.wikipedia.org/wiki?curid=324212", "title": "பேரி மண்டலம்", "text": "பேரி மண்டலம்\n\nபேரி மண்டலம் (Bheri zone) () தெற்காசியாவின் நேபாள நாட்டின் பதினான்கு மண்டலங்களில் ஒன்றாகும். இம்மண்டலம் மத்தியமேற்கு வளர்ச்சி பிராந்தியத்தில் அமைந்துள்ளது. பேரி மண்டலத்தின் நிர்வாகத் தலைமையிட நகரம் நேபாள்கஞ்ச் ஆகும். \n\nSection::::மாவட்டங்கள்.\nஇம்மண்டலத்தில் ஐந்து மாவட்டங்கள் அமைந்துள்ளது. \nபேரி மண்டலத்தின் வெளித் தராய் சமவெளியில் பாங்கே மற்றும் பர்தியா மாவட்டங்களும், உள் தராய் சமவெளியில் சுர்க்கேத் மாவட்டமும், வடக்கின் குன்றுப் பகுதிகளில் தைலேக் மற்றும் ஜாஜர்கோட் மாவட்டங்களும் உள்ளது.\nSection::::நகரங்கள்.\nபேரி மண்டலத்தின் மலைப்பாங்கானப் பகுதிகளில் அமைந்த நாராயண், ஜாஜர்கோட் மற்றும் சிஞ்சு, இந்திரப்பூர் சிறுநகரங்களும் உள் மற்றும் வெளித் தராய் சமவெளிகளில் நேபாள்கஞ்ச், குலாரியா, கோஹல்பூர் மற்றும் பீரேந்திரநகர் நகரங்களும் அமைந்துள்ளது.\n\nSection::::மக்கள் தொகையியல்.\n2011-ஆம் ஆண்டின் மக்கள் தொகை கணக்கெடுப்பின் படி, பேரி மண்டலத்தின் மக்கள் தொகை 17,01,767 ஆகும். இங்கு அவதி மொழி, நேபாளி மொழி, உருது, நேவாரி மொழி மற்றும் பழங்குடி மலைவாழ் மக்கள் மொழிகளும் பேசப்படுகிறது. இம்மண்டலத்தில் பஹூன் இன மக்கள், சத்திரிய இன மக்கள், மகர் மக்கள், நேவார் மக்கள், தாரு மக்கள், சுன்னார் மக்கள் மற்றும் காமி இன மக்கள் உள்ளனர். இந்து சமயம், பௌத்தம் மற்றும் இசுலாமிய சமயம் இங்கு பின்பற்றப்படுகிறது.\nSection::::புவியியல் மற்றும் தட்ப வெப்பம்.\nபேரி மண்டலத்தின் தெற்கில் இந்தியா எல்லையாக அமைந்துள்ளது. பேரி மண்டலம், தராய் சமவெயில் 124 மீட்டர் உயரத்திலிருந்து வடக்கே மலைப்பாங்கான பகுதிகளில் 5,000 மீட்டர் உயரம் வரை பரவியுள்ளது. எனவே இம்மண்டலத்தின் தட்ப வெப்பம் கீழ் வெப்ப மண்டலம், மேல் வெப்ப மண்டலம், மிதவெப்ப வளையம், மிதமான காலநிலை என நான்கு நிலைகளில் காணப்படுகிறது. \nசிவாலிக் மலைகளில் அமைந்த பர்தியா தேசியப் பூங்கா 968 சதுர கிலோ மீட்டர் பரப்பளவில் அமைந்துள்ளது. இம்மண்டலத்தின் பர்தியா மாவட்டத்தில் கர்னாலி ஆறு பாய்கிறது. இவ்வாற்றில் காணப்படும் அரிய மீன் டால்பின்கள் அழிவின் விளிம்பு நிலையில் உள்ளது.\n"}
{"id": "324214", "url": "https://ta.wikipedia.org/wiki?curid=324214", "title": "வில்லியம் எர்செல்", "text": "வில்லியம் எர்செல்\n\nசேர் பிரெடெரிக் வில்லியம் எர்செல், பிரெடெரிக் வில்லியம் எர்ழ்செல் (\"Frederick William Herschel\", வில்லியம் ஹெர்செல்) ( \"பிரீட்ரிக் வில்கெல்ம் எர்ழ்செல் (Friedrich Wilhelm Herschel)\"; நவம்பர் 15, 1738 – ஆகத்து 25, 1822) என்பவர் செருமனியில் பிறந்த பிரித்தானிய வானியலாளரும், இசைவல்லுனரும் கரோலின் எர்ழ்செலின் அண்ணனும் ஆவார். இவர் கனோவரில் பிறந்தார். இவர் 1757 இல் பிரித்தானிய நாட்டுக்குப் புலம்பெயரும் முன்பு தன் தந்தையைப் போலவே தன் 19 ஆம் அகவையில் கனோவர்ப் படையணியில் சேர்ந்தார்.\n\nஇவர் 1774 இல் தன் முதல் தொலைநோக்கியைக் கட்டியமைத்தார். பின்னர் ஒன்பது ஆண்டுகள் இரட்டை விண்மீன்களைத் தேடி ஆழ்விண்வெளி ஆய்வில் ஈடுபட்டார். இவரது தொலைநோக்கியின் உயர்பிரிதிறன் மெசியர் வான் அட்டவணையில் உள்ள ஒண்முகில்கள் (ஒளிர்வளிமுகில்கள்) விண்மீன்களின் கொத்துகள் என புலப்படுத்தியது; இவர் 1802 இல் ஒண்முகில்களின் அட்டவணையை வெளியிட்டார் (2,500 வான்பொருள்கள்).மேலும் இவர் 1820 இல் 5,000 வான்பொருள்கள் கொண்ட அட்டவணையை வெளியிட்டார். 1781 மார்ச்சு 13 ஆம் நாள் நோக்கீட்டின்போது ஒரு வான்பொருளை அது விண்மீனல்ல, ஆனால் ஒருகோளெனக் கண்டார். இது யுரேனசு கோளாகும். பண்டைய காலத்துக்குப் பின் முதலில் கண்டறிந்த கோல் இதுவே ஆகும். ஒரே நாளில் இவரது புகழ் ஓங்கியது. இதனால் பிரித்தானிய மூன்றாம் ஜார்ஜ் மன்னர் இவரை அரசு வானியலாளராகப் பணியமர்த்தினார். மேலும் அரசு வானியல் கழகத்துக்கும் தேர்வு செய்யப்பட்டார். மேலும் பெருநிதி நல்கி தொலைநோக்கிகளைச் செய்ய ஊக்குவித்தது.\n\nஎர்ழ்செல் கதிர்நிரல் ஒளியளவியலை வானியல் ஆய்வுக்கு பயன்படுத்துவதில் முன்னோடியாகத் திகழ்ந்தார். இதற்காக அவர் பட்டகங்களையும் வெர்ரநிலை அளக்கும் கருவிகளையும் விண்மீன் கதிர்நிரல்களின் அலைநீளப் பரவலைக் கண்டறியப் பயன்படுத்தினார். இவரது பிற பனிகளாக, செவ்வாயின்வட்டணை அலைவுநேரத்தைதுல்லியமாக மதிப்பீடு செய்தமை, செவ்வய் நிலமுனைக் கவிப்புகள் பருவந்தோறும் வேறுபடுதல், யுரேனசின் தித்தானியா, ஓபெரான் நிலாக்களின் கண்டுபிடிப்பு, காரிக்கோளின் என்சிலாடசு, மீமாசு நிலாக்களின் கண்டுபிடிப்பு, ஆகியவை அடங்கும். மேலும் இவர் அகச்சிவப்புக் கதிர்வீச்சையும் கண்டுபிடித்தார். இவர் 1816இல் பிரித்தானிய தகைமை ஆணைகள், வீரப்பட்டம் மேலும் பிற தகைமைகளும் அளிக்கப்பட்டார். இவர் 1822 ஆகத்தில் இறந்தார். இவரது ஒரே மகனாகிய ஜான் எர்ழ்செல் இவரது பணிகளைத் தொடர்ந்தார்.\n\nஇவர் யுரேனசு கோளைக் கண்டுபிடித்தமைக்காகச் சிறப்புப் பெற்றார். இது தவிர அகச்சிவப்புக் கதிர் போன்ற பல வானியல் கண்டுபிடிப்புகளை உலகிற்குத் தெரிவித்தார்.\n\n\n\n\n"}
{"id": "324233", "url": "https://ta.wikipedia.org/wiki?curid=324233", "title": "சிவப்புக் கவுணி (நெல்)", "text": "சிவப்புக் கவுணி (நெல்)\n\nசிவப்புக் கவுனி (\"Sivappu Kawni\") தமிழக பாரம்பரிய நெல் வகைகளில் ஒன்றான இது, தமிழ்நாட்டின் சிவகங்கை மாவட்டத்தைப் பிறப்பிடமாகக் கொண்டது. தமிழகம் முழுவதும் உள்ள புன்செய், மற்றும் செம்மண் நிலப் பகுதிகளில் அதிக மகசூல் தரக்கூடிய இந்நெல் வகை, நேரடி விதைப்புக்கு ஏற்ற இந்த இரகமாகும். வறட்சி, மற்றும் வெள்ளம் போன்ற இயற்கைப் பேரிடர்களை தாங்கி வளரக்கூடிய இந்நெல் இரகம், களைகளைகளைக் கட்டுப்படுத்தும் தன்மை உடையது. \n\nSection::::பண்புகள்.\nஅங்கக வேளாண்மைக்கு ஏற்ற இராகமான இந்த நெல் வகை, சிவப்பு, மற்றும் கருப்பு என இருவேறு நிறங்களில் இதன் அரிசிகள் காணப்படுகிறது. ஆரோக்கியத்திற்கு ஆதாரமாக விளங்கும் இந்த அரிய வகை அரிசியில், உயிர் வளியேற்ற எதிர்ப்பொருள், (\"Antioxidant\") மற்றும் “பூநீலம்” (\"Anthocyanin\") போன்ற மூலப் பொருட்கள் நிறைந்துள்ளன.\n\nSection::::சாகுபடி.\n140 நாட்களில் அறுவடைக்கு வரக்கூடிய இந்நெல் வகை, ஒரு ஏக்கருக்கு சுமார் 1500 கிலோவரை மகசூல் தரவல்லது. \nகுறைந்த முதலீட்டில் அதிக இலாபம் தரக்கூடிய இந்த நெல் இரகம், பூச்சிக்கொல்லிகள், மற்றும் இரசாயன உரங்கள் தேவையில்லை.\n\n\n"}
{"id": "324235", "url": "https://ta.wikipedia.org/wiki?curid=324235", "title": "இராபர்ட் ஜூலியசு டிரம்பிளர்", "text": "இராபர்ட் ஜூலியசு டிரம்பிளர்\n\nSection::::வாழ்க்கைப்பணி.\nபள்ளிப் படிப்பு முடிந்த்தும் டிரம்பிளர் சூரிச் பல்கலைக்கழகத்தில் சேர்ந்தார். ஆனால் பிறகு கோட்டிங்டன் பல்கலைக்கழகத்துக்கு மாறினார். இங்கு இவர்1910 இல் தன் முனைவர் பட்ட்த்தைப் பெற்றார். 1915 இல் முதல் உலகப்போரின்போது, ஐக்கிய அமெரிக்காவுக்குப் புலம்பெயர்ந்து கலிபோர்னியா பல்கலைக்கழகத்தில் சேர்ந்தார். இவர் முதலில் அலெகனி வான்காணகத்தில் சேர்ந்து பின்னர் இலிக் வான்காணகத்துக்கு மாறினார். 1921 இல், அமெரிக்கவின் இயல்பான குடிமகனாக மாறினார். இவர் 1932 இல் அமெரிக்க தேசிய அறிவியல் கல்விக்கழகத்தின் உறுப்பினராகத் தேர்வு செய்யப்பட்டார்.\n\nஇவர் மிகத் தொலைவாக அமைந்த திறந்த பால்வெளிக் கொதுகளின் பொலிவை அலந்து எதிபார்த்த்தைவிடக் குறைவாகவும் அவற்றின் விண்மீன்கள் கூடுதலாகச் சிவப்பாகத் தோன்றுவதையும் கண்டார். இந்நிலையை பால்வெளிகளுக்கிடையே உள்ள உடுக்கணவெளித் தூசுகள் அவற்றின் ஒளியை பால்வெளியூடே சிதறச் செய்வதால் உருவாவதாக விளக்கினார். அதாவது பால்வெளி ஊடகம் ஒளியை உறிஞ்சுவதால் ஏற்படுகிறது என்றார்.\n\nஇவர் நமது பால்வழிப் பால்வெளியின் உருவளவை அளக்க, இவர் மேலும் திறந்த பால்வெளிக் கொத்துகளை ஆழமான ஆய்வால் விரிவாக அட்டவணைப் படுத்தினார். இவர் இந்த ஆய்வு சூரியன் நடுவில் உள்ளபடி, பால்வழியின் விட்டத்துக்கான மேல்வரம்பை பத்தாயிரம் பார்செக்காக அறுதியிடும் என முதலில் நினைத்தார். பின்னர் இதை இவர் திருத்திக்கொண்டார். திறந்த கொத்துகளை அட்டவணைப்படுத்தும்போது, அவற்றை அவற்றில் அமைந்த விண்மீன்களின் எண்ணிக்கையை வைத்தும் விண்மீன்களின் மையச் செறிவையும் தோற்றப் பொலிவையும் வைத்தும் வகைபடுத்துவதற்கான ஏற்பாடொன்றையும் உருவாக்கினார். இம்முறை \"டிரம்பிளர் வகைபாடு \" எனப்படுகிறது., இது இன்றும் நடைமுறையில் உள்ளது.\n\nSection::::தகைமைகள்.\nபசிபிக் வானியல் கழகம் வானியலில் மிக அரிய முனைவர் ஆய்வுரையைத் தரும் வானியலாளருக்கு இவரது நினைவாக இராபர்ட் ஜே. டிரம்பிளர் விருதை நிறுவி வழங்கி வருகிறது.\n\n\"பின்வரும் வானியல் கூறுகளும் பொருள்களும் இவரது நினைவாகப் பெயரிடப்பட்டுள்ளன:\"\n\n\n"}
{"id": "324236", "url": "https://ta.wikipedia.org/wiki?curid=324236", "title": "நேபாள்கஞ்ச்", "text": "நேபாள்கஞ்ச்\n\nநேபாள்கஞ்ச் (Nepalgunj) (,\nநேபாள நாட்டின் மத்தியமேற்கு வளர்ச்சி பிராந்தியத்தின், பேரி மண்டலத்தில் அமைந்த பாங்கே மாவட்டத்தின் நிர்வாகத் தலைமையிட நகரமும், துணை மாநகராட்சியும் ஆகும்.\n\nதராய் சமவெளியில் அமைந்த நேபாள்கஞ்ச் நகரத்தின் தெற்கில் இந்தியாவின் உத்தரப் பிரதேச மாநிலத்தின் பகராயிச் மாவட்டம் எல்லையாக அமைந்துள்ளது.\n\nதொழில் வளர்ச்சி அடைந்த நேபாள்கஞ்ச் நகரத்தில் மேற்கு ரப்தி ஆற்றின் நீரால் வளமையாக உள்ளது. \nநேபாள்கஞ்சின் தென்மேற்கில் 85 கிலோ மீட்டர் தொலைவில் கோராயி நகரமும், 16 கிலோ மீட்டர் தொலைவில் கோஹால்பூர் நகரமும், 35 கிலோ மீட்டர் தொலைவில் குலாரியா நகரமும் அமைந்துள்ளது.\n\nSection::::மக்கள் தொகையியல்.\n2011-ஆம் ஆண்டின் மக்கள் தொகை கணக்கெடுப்பின் படி, நேபாள்கஞ்ச் நகரத்தின் மக்கள் தொகை 1,28,450 ஆக உள்ளது.\nநேபாள்கஞ்ச் நகரத்தில் நேபாள மொழி, பஹாரி மொழி, அவதி மொழிகள் பேசப்படுகிறது. இந்நகர மக்கள் இந்து சமயம், பௌத்தம், இசுலாம், சீக்கியம் மற்றும் கிறித்தவ சமயத்தை பின்பற்றுகின்றனர். இந்நகரத்தில் பாகேஸ்வரி கோயில் அமைந்துள்ளது.\nSection::::தட்ப வெப்பம்.\nநேபாள்கஞ்ச் நகரத்தின் தட்ப வெப்பம், கோடைகாலத்தில் அதிக பட்ச வெப்பநிலை 40° செல்சியசிற்கும் மேலாகவும், குளிர்காலத்தில் அதிக பட்ச வெப்பம் 4°செல்சியசுமாக உள்ளது.\n\n\n\n"}
{"id": "324240", "url": "https://ta.wikipedia.org/wiki?curid=324240", "title": "விசாகப்பட்டினம் விமான நிலையம்", "text": "விசாகப்பட்டினம் விமான நிலையம்\n\nவிசாகப்பட்டினம் சர்வதேச விமான நிலையம் , இந்திய மாநிலமான ஆந்திரப் பிரதேசத்தின் விசாகப்பட்டினத்தில் அமைந்துள்ளது. இது ஆந்திராவிலேயே அதிக மக்கள் வந்து செல்லக்கூடிய விமான நிலையம் ஆகும். ஆந்திராவின் மிகப் பெரிய விமான நிலையம் இதுவே. இங்கு மக்களுக்கான விமானங்கள் மட்டுமின்றி, இந்தியக் கடற்படையின் வான்படை விமானங்களும் நிறுத்தப்பட்டிருக்கின்றன. இங்கிருந்து துபாய், சிங்கப்பூர், கோலாலம்பூர் ஆகிய இடங்களுக்கு விமானங்கள் இயக்கப்படுகின்றன.\n\nSection::::புள்ளிவிவரங்கள்.\n2016ஆம் ஆண்டின் ஏப்ரல்-நவம்பர் காலகட்டத்தில், இந்த நிலையத்துக்கு கிட்டத்தட்ட 1.5 மில்லியன் (150 லட்சம்) பயணிகள் வந்து/சென்று உள்ளனர்.\n"}
{"id": "324241", "url": "https://ta.wikipedia.org/wiki?curid=324241", "title": "மேச்சேரி ஆடு", "text": "மேச்சேரி ஆடு\n\nமேச்சேரி ஆடு என்பது தமிழ்நாட்டில் காணப்படும் ஒரு செம்மறி ஆட்டு இனமாகும். இவை பெரும்பாலும் இறைச்சி தேவைக்காகவே வளர்க்கப்படுகின்றன. இவை சேலம் மாவட்டத்தின் மேச்சேரி, கொளத்தூர், நங்கவள்ளி, ஓமலூர் மற்றும் ஈரோடு, தர்மபுரி மாவட்டம் ஆகிய மாவட்டங்களின் சில பகுதிகளிலும் காணப்படுகின்றன. இவை சேலம் மாவட்டம் மேச்சேரி ஊரின் பெயரில் இருந்து தோன்றியது.\n\nSection::::தோற்றம்.\nஇந்த இன ஆடுகள் நடுத்தர உடல் அளவு கொண்டவையாக, இளம்பழுப்பு நிறத்தில் இருக்கும். மேலும் இவற்றில் ஆண், பெண் இரு ஆடுகளும் கொம்புகள் அற்று இருக்கின்றன. இவற்றின் வால் குட்டையாகவும், மெலிதாகவும் இருக்கும். வளர்ச்சியடைந்த கிடா 36 கி.கி எடையுடனும், பெட்டை ஆடுகள் 22 கி.கி எடையுடனும் இருக்கும். இவற்றின் தோல், தரத்தில் உயர்ந்ததாக கருதப்படுகின்றது. மேலும் மற்ற இன ஆடுகளைவிட மொத்த உடல் எடையில் இறைச்சி கொடுக்கும் விழுக்காடு கூடுதல் ஆகும். \n\nSection::::ஆராய்ச்சி மையம்.\nஇந்த ஆடுகளின் இன ஆராய்ச்சிக்காக 1978 ஆம் ஆண்டு மேச்சேரியில் ஆடு ஆராய்ச்சி நிலையம் அரசால் துவக்கப்பட்டு பாரம்பரிய மேச்சேரி செம்மறி ஆடுகள் குறித்து பல்வேறு ஆராய்ச்சிகள் மேற்கொள்ளப்பட்டு வருகின்றன.\n"}
{"id": "324242", "url": "https://ta.wikipedia.org/wiki?curid=324242", "title": "அச்சுதமங்கலம் காசி விசுவநாதர் கோயில்", "text": "அச்சுதமங்கலம் காசி விசுவநாதர் கோயில்\n\nஅச்சுதமங்கலம் காசி விசுவநாதர் கோயில் திருவாரூர் மாவட்டத்தில் உள்ள சிவன் கோயிலாகும். \n\nSection::::அமைவிடம்.\nஇக்கோயில் திருவாரூர் மாவட்டத்தில் அச்சுதமங்கலம் என்னுமிடத்தில் அமைந்துள்ளது.\n\nSection::::இறைவன், இறைவி.\nஇக்கோயிலின் மூலவராக காசி விசுவநாதர் உள்ளார். இங்குள்ள இறைவி விசாலாட்சி ஆவார். \n\nSection::::சிறப்பு.\nஇக்கோயில் பஞ்ச பாண்டவர்கள் வழிபட்ட பெருமையை உடையதாகும். தருமர் தவமிருந்து சிவனை வணங்கிய இடமாகவும் இக்கோயில் கருதப்படுகிறது. உண்மையே பேசிவந்த அரிச்சந்திரன் பல கோயில்களைத் தரிசித்துவிட்டு இங்கு வழிபட்டு இத்தல இறைவனின் அருளை உணர்ந்தார்.அவ்வாறே இங்குள்ள தீர்த்தம் மிக சிறப்பானது என்பதையும் உணர்ந்தார். \n\nSection::::திருவிழாக்கள்.\nபிரதோஷம், சிவராத்திரி போன்ற விழாக்கள் இக்கோயிலில் கொண்டாடப்படுகின்றன. \n"}
{"id": "324246", "url": "https://ta.wikipedia.org/wiki?curid=324246", "title": "விடையபுரம் மீனாட்சி சுந்தரேசுவரர் கோயில்", "text": "விடையபுரம் மீனாட்சி சுந்தரேசுவரர் கோயில்\n\nவிடையபுரம் மீனாட்சி சுந்தரேசுவரர் கோயில் திருவாரூர் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் திருவாரூர் மாவட்டத்தில் குடவாசல் வட்டத்தில் விடையபுரம் என்னுமிடத்தில் அமைந்துள்ளது.\n\nSection::::இறைவன், இறைவி.\nஇக்கோயிலின் மூலவராக சுந்தரேசுவரர் உள்ளார். இங்குள்ள இறைவி மீனாட்சி ஆவார்.\n\nSection::::அமைப்பு.\nஇக்கோயிலின் நுழைவாயிலில் ராஜகோபுரம் உள்ளது. சிவன் கிழக்கு பார்த்த நிலையில் உள்ளார். சிவனை நோக்கிய நிலையில் பலி பீடத்திற்கு முன்பாக நந்தி கழுத்தை வலது பக்கம் சாய்ந்த நிலையில் அமைந்துள்ளது.\n\nSection::::திருவிழாக்கள்.\nபௌர்ணமி, பிரதோஷம், சிவராத்திரி, நவராத்திரி, பங்குனி உத்திரம் போன்ற விழாக்கள் இக்கோயிலில் கொண்டாடப்படுகின்றன.\n"}
{"id": "324249", "url": "https://ta.wikipedia.org/wiki?curid=324249", "title": "இரிக்கார்டோ ஜியாக்கோனி", "text": "இரிக்கார்டோ ஜியாக்கோனி\n\nஇரிக்கார்டோ ஜியாக்கோனி (\"Riccardo Giacconi\", அக்டோபர் 6, 1931 – டிசம்பர் 9, 2018) ஓர் அமெரிக்க நோபல் பரிசு பெற்ற வானியற்பியலாளர் ஆவார். இவர் X-கதிர் வானியலை உருவாக்கினார். இவர் ஜான் ஆப்கின்சு பல்கலைக்கழகத்தில் பேராசிரியராகப் பணியாற்றினார்.\n\nSection::::வாழ்க்கை.\nஇவர் இத்தாலியில் ஜெனோவாவில் பிறந்தார்.இவர் வானியற்பியல் ஆய்வு செய்ய, அமெரிக்காவுக்குப் புலம்பெயரும் முன்பு மிலான் பல்கலைக்கழகத்தின் முந்தைய இலாரியா பட்டத்தைப் பெற்றார்.\n\nபுவியின் வளிமண்டலம் அண்ட X-கதிரை உட்கவர்ந்துவிடுவதால், X-கதிர் வானியலுக்கு விண்வெளியில் அமைந்த தொலைநோக்கிகள் தேவைப்படுகின்றன. இச்சிக்கலுக்கு தீர்வு கான முனைந்த கியாக்கோனி, X-கதிர் வானியலுக்கான தனித்த கருவிகளை வடிவமைப்பதில் ஈடுபட்டார்;இவற்றில் ஏவூர்தியக ஒற்றி அல்லது காணிகளை 1950 களிலும் 1960 களிலும் முதல் X-கதிர் வானியல் செயற்கைக்கோளான உகுருவை 1970 களிலும் வடிவமைத்து உருவாக்கினார்.இவரது முன்னோடி ஆராய்ச்சிகள் 1978 இல் அய்ன்சுட்டீன் வான்காணகத்தில் தொடர்ந்தன. அங்கேயும் பின்னர் சந்திரா X-கதிர் வான்காணகத்திலும் முதல் X-கதிர்வழிப் படம் எடுக்கும் தொலைநோக்கியை வடிவமைத்தார். அது விண்வெளியில் 1999 இல் நிறுவப்பட்டு, இன்றும் தொடர்ந்து இயங்கிவருகிறது. இவர் வானியலின் பிற புலங்களிலும் தன் புலமையை நிலைநாட்டியுள்ளார். இவர் பின்னர் விண்வெளித் தொலைநோக்கி அறிவியல் நிறுவனத்தின் முதல் இயக்குநர் ஆனார். இவர் அபுள் விண்வெளித் தொலைநோக்கி அறிவியல் இயக்க மையத்தின் இயக்குநரும் ஆனார்.\n\nஇவர் மசாட்டோழ்சி கோழ்சிபா, இரேமாண்டு டேவிசு இளவல் ஆகியோருடன் இணைந்து 2002 ஆம் ஆண்டுக்கான இயற்பியல் நோபல் பரிசைப் பெற்றார். இப்பரிசு இவருக்கு \"அண்ட X-கதிர்வாயில்களைக் கண்டறிய உதவிய இவரது வானியற்பியலின் முன்னோடி ஆராய்ச்சிக்காகத் தரப்பட்டது\".\n\nஇவர் (1982-1997) கால இடைவெளியில் இயற்பியல், வானியல் பேராசிரியராகவும் 1998 முதல் ஜான்சு ஆப்கின்சு பல்கலைக்கழக ஆராய்ச்சிப் பேராசிரிராகவும் இருந்தார். இப்போது பல்கலைக்கழகப் பேராசிரியராக உள்ளார். இவர் (1993=1999) கால இடைவெளியிலைரோப்பிய தென் வான்காணகத்துக்குப் பொது இயக்குநராக இருந்துள்ளார். இவர் அண்மையில் நாசாவின் சந்திரா கதிர் வான்காணகத்தின்சாந்திரா ஆழ்புல- தென் திட்ட முதன்மை புலனாய்வாளராக உள்ளார்.\n\n"}
{"id": "324250", "url": "https://ta.wikipedia.org/wiki?curid=324250", "title": "அப்பரசம்பேட்டை ஆபத்சகாயேசுவரர் கோயில்", "text": "அப்பரசம்பேட்டை ஆபத்சகாயேசுவரர் கோயில்\n\nஅப்பரசம்பேட்டை ஆபத்சகாயேசுவரர் கோயில் திருவாரூர் மாவட்டத்தில் உள்ள சிவன் கோயிலாகும். \n\nSection::::அமைவிடம்.\nஇக்கோயில் திருவாரூர் மாவட்டத்தில் குடவாசல் வட்டத்தில் விடையபுரம் என்னுமிடத்தில் அமைந்துள்ளது.\n\nSection::::இறைவன், இறைவி.\nஇக்கோயிலின் மூலவராக ஆபத்சகாயேசுவரர் உள்ளார். இங்குள்ள இறைவி அகிலாண்டேசுவரி ஆவார். \n\nSection::::அமைப்பு.\nஇக்கோயிலின் மூலவருக்குத் தலையில் வெட்டியது போல வடு அமைந்துள்ளது சிறப்பாகும். இறைவி அபய முத்திரையுடன் காணப்படுகிறார். அம்மன் சன்னதி அருகில் கால பைரவர் காணப்படுகிறார். சண்டிகேசுவரர், தட்சிணாமூர்த்தி ஆகியோர் இங்கு உள்ளனர்.\n\nSection::::திருவிழாக்கள்.\nபௌர்ணமி, பிரதோஷம், சிவராத்திரி போன்ற விழாக்கள் இக்கோயிலில் கொண்டாடப்படுகின்றன. \n"}
{"id": "324254", "url": "https://ta.wikipedia.org/wiki?curid=324254", "title": "திருவாரூர் கைலாச நாதர் கோயில்", "text": "திருவாரூர் கைலாச நாதர் கோயில்\n\nதிருவாரூர் கைலாச நாதர் கோயில் திருவாரூர் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் திருவாரூர் மாவட்டத்தில் அமைந்துள்ளது.\n\nSection::::இறைவன், இறைவி.\nஇக்கோயிலின் மூலவராக கைலாச நாதர் உள்ளார். இங்குள்ள இறைவி மாணிக்கவல்லி ஆவார். கைலாசம் செல்ல முடியாதவர்கள் இங்கு வந்து வணங்கினால் சிறப்பு என்று கருதுகின்றனர்.\n\nSection::::அமைப்பு.\nஇக்கோயில் இரண்டு நிலை ராஜகோபுரத்துடன் மேற்கு நோக்கிய நிலையில் அமைந்துள்ளது. தியாகராஜர் கோயிலை நோக்கிய நிலையில் காணப்படுகிறது.சிவனுக்கு வலது புறம் விநாயகரும், இடது புறம் முருகனும் காணப்படுகின்றனர். சண்டிகேசுவரர் சன்னதி இக்கோயிலில் உள்ளது.\n\nSection::::திருவிழாக்கள்.\nமாசி மகம், பிரதோஷம், அமாவாசை, ஆருத்ரா தரிசனம், பங்குனி உத்திரம், சிவராத்திரி போன்ற விழாக்கள் இக்கோயிலில் கொண்டாடப்படுகின்றன.\n"}
{"id": "324257", "url": "https://ta.wikipedia.org/wiki?curid=324257", "title": "ஒட்டக்குடி திருநங்காளீசுவரர் கோயில்", "text": "ஒட்டக்குடி திருநங்காளீசுவரர் கோயில்\n\nஒட்டக்குடி திருநங்காளீசுவரர் கோயில் திருவாரூர் மாவட்டத்தில் உள்ள சிவன் கோயிலாகும். \n\nSection::::அமைவிடம்.\nஇக்கோயில் திருவாரூர் மாவட்டத்தில் குடவாசல் வட்டத்தில்அமைந்துள்ளது.\n\nSection::::இறைவன், இறைவி.\nஇக்கோயிலின் மூலவராக திருநங்காளீசுவரர் உள்ளார். இங்குள்ள இறைவி காமக்கோட்டத்து நாச்சியார் ஆவார். \n\nSection::::அமைப்பு.\nஇக்கோயிலின் ராஜ கோபுரத்தின் கிழக்கே வாயில் அமைந்துள்ளது. நுழைவாயிலின் இடப்புறம் காளி சன்னதி தனியாக காணப்படுகிறது. செல்வ கணபதி, பைரவர், வள்ளி தெய்வானையுடன் கூடிய சுப்பிரமணியர், தட்சிணாமூர்த்தி, துர்க்கை, சனீசுவரன் ஆகியோர் காணப்படுகின்றனர். ஈசான மூலையில் சண்டிகேசுவரரும், சண்டிகேசுவரியும் உள்ளனர். \n\nSection::::திருவிழாக்கள்.\nபிரதோஷம், பௌர்ணமி, அமாவாசை, ஆருத்ரா தரிசனம், பங்குனி உத்திரம், சிவராத்திரி, மாசி மகம் போன்ற விழாக்கள் இக்கோயிலில் கொண்டாடப்படுகின்றன. \n"}
{"id": "324260", "url": "https://ta.wikipedia.org/wiki?curid=324260", "title": "திருப்பணிப்பேட்டை சுந்தரேசுவரர் கோயில்", "text": "திருப்பணிப்பேட்டை சுந்தரேசுவரர் கோயில்\n\nதிருப்பணிப்பேட்டை சுந்தரேசுவரர் கோயில் திருவாரூர் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் திருவாரூர் மாவட்டத்தில் கமலாபுரம் அருகில் அமைந்துள்ளது.\n\nSection::::இறைவன், இறைவி.\nஇக்கோயிலின் மூலவராக சுந்தரேசுவரர் உள்ளார். இங்குள்ள இறைவி அன்னபூரணி ஆவார். இறைவன் மேற்கு பார்த்த நிலையிலும், இறைவி கிழக்கு பார்த்த நிலையிலும் உள்ளனர்.\n\nSection::::அமைப்பு.\nஇக்கோயிலின் திருச்சுற்றில் விநாயகர், வள்ளி தெய்வானையுடன் கூடிய சுப்பிரமணியர், மகாலட்சுமி ஆகியோர் உள்ளனர். சண்டிகேசுவரர், நவக்கிரகங்கள், தட்சிணாமூர்த்தி உள்ளிட்டோர் காணப்படுகின்றனர். அனைத்து கடவுள்களையும் வணங்கியபின் நந்தவனம் செல்லும் வகையில் வழி அமைக்கப்பட்டுள்ளது.\n\nSection::::திருவிழாக்கள்.\nபிரதோஷம், அமாவாசை, ஆருத்ரா தரிசனம், பங்குனி உத்திரம், சிவராத்திரி, மாசி மகம் போன்ற விழாக்கள் இக்கோயிலில் கொண்டாடப்படுகின்றன.\n"}
{"id": "324262", "url": "https://ta.wikipedia.org/wiki?curid=324262", "title": "ஆண்டிமனி பென்டாசல்பைடு", "text": "ஆண்டிமனி பென்டாசல்பைடு\n\nஆண்டிமனி பென்டாசல்பைடு \"(Antimony pentasulfide)\" என்பது SSb என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். ஆண்டிமனியும் கந்தகமும் சேர்ந்து உருவாகும் இச்சேர்மம் ஆண்டிமனி சிவப்பு என்ற பெயராலும் அறியப்படுகிறது. பகுதிப்பொருள்கள் வெவ்வேறு அளவுகளில் இணைந்து விகிதச்சமமற்று இச்சேர்மம் உருவாகிறது. மேலும் இச்சேர்மத்தின் சரியான கட்டமைப்பு அறியப்படவில்லை. வர்த்தக மாதிரிகள் பெரும்பாலும் கந்தகத்தை மாசாகப் பெற்றுள்ளன. சாக்சுலெட் வடிகட்டிப் பிரிப்பானில் உள்ள கார்பன் டை சல்பைடு கரைசலில் கழுவுதல் மூலம் இக்கந்தகத்தைப் பிரித்தெடுக்கலாம்.\n\nSection::::தயாரிப்பு.\nஆண்டிமனியுடன் கந்தகத்தைச் சேர்த்து 250 – 400 பாகை செல்சியசு வெப்பநிலையில், மந்தமாம வளிமண்டல அழுத்தத்தில் வினைபுரியச் செய்தால் ஆண்டிமனி பென்டாசல்பைடு உருவாகிறது.\n\nSection::::பயன்கள்.\nசிவப்புச் சாயமாக ஆண்டிமனி பென்டாசல்பைடு பயன்படுத்தப்படுகிறது. சிக்கிலிப்சு உப்பு எனப்படும் சோடியம் தயோஆண்டிமோனியேட்டு (Na3SbS4,) தயாரிப்பதற்கான முன்னோடி சேர்மமாகவும் இது பயன்படுகிறது. இவ்வினைக்கான சமன்பாடு:\n\n3 Na2S + Sb2S5 + 9 H2O → 2 Na3SbS4•9H2O\n\nSection::::இயற்பியல் பண்புகள்.\nபல சல்பைடுகளைப் போல ஆண்டிமனி பென்டாசல்பைடும் ஐதரோ குளோரிக் அமிலம் போன்ற வலிமையான அமிலங்களுடன் சேர்த்து சூடாக்கும் போது ஐதரசன் சல்பைடை வெளிவிடுகிறது.\n6 HCl + Sb2S5 → 2 SbCl3 + 3 H2S + 2 S\n\nமோசுபாவுர் நிறமாலையியல் ஆண்டிமனி பென்டாசல்பைடு ஒரு ஆண்டிமனி(III) வழிப்பொருள் என பகுப்பாய்வு செய்கிறது. இதனால் அமிலமாக்கலின் போது ஆண்டிமனி(V) குளோரைடுக்குப் பதிலாக ஆண்டிமனி(III) குளோரைடு உருவாகிறது. இதிலிருந்து பாசுபரசு(V) சேர்மமான பாசுபரசு பென்டாசல்பைடின் ஓரினவரிசைச் சேர்மமாக ஆண்டிமனி பென்டாசல்பைடு இல்லை என்பது உறுதியாகிறது.\n"}
{"id": "324268", "url": "https://ta.wikipedia.org/wiki?curid=324268", "title": "காலியம் இண்டியம் ஆர்சனைடு ஆண்டிமோனைடு பாசுபைடு", "text": "காலியம் இண்டியம் ஆர்சனைடு ஆண்டிமோனைடு பாசுபைடு\n\nகாலியம் இண்டியம் ஆர்சனைடு ஆண்டிமோனைடு பாசுபைடு \"(Gallium indium arsenide antimonide phosphide)\" என்பது GaInAsSbP அல்லது GaInPAsSb என்ற வாய்ப்பாட்டால் குறிக்கப்படும் ஒரு குறைக்கடத்திப் பொருளாகும். GaInAsSbP சேர்மத்தை இடை அகச்சிவப்பு ஒளி உமிழும் இருமுனையங்கள் பெருமளவில் தயாரிப்பதற்கும், வெப்ப ஒளிமின்னழுத்தக் கலம் தயாரிக்கவும் பயன்படுத்தப்படுகிறது.\n\nGaInPAsSb அடுக்குகளை பல்லின ஆடைப்படல முறையில் இண்டியம் ஆர்சனைடு, காலியம் ஆண்டிமோனைடு ஆகியவற்றின் மேல் வளர்க்கலாம். சட்டகத்தில் பொருந்தும்படியாக பகுதிப்பொருட்களின் பகுதிகளை இசைவிக்கலாம். இக்கலப்புலோகத்தில் ஐந்து தனிமங்கள் உள்ள காரணத்தால் கூடுதல் விடுமையை அனுமதிக்கிறது. ஆற்றல் இடைவெளியை மாற்றிக் கொள்வதன் மூலமாக சட்டக மாறிலியை உறுதிப்படுத்திக் கொள்ளலாம். உதாரணமாக, Ga0.92In0.08P0.05As0.08Sb0.87 என்பது InAs கட்டமைப்புக்குப் பொருத்தமான சட்டகம் ஆகும். \n"}
{"id": "324271", "url": "https://ta.wikipedia.org/wiki?curid=324271", "title": "பன்வாரியா", "text": "பன்வாரியா\n\nபன்வாரியா \"(Banwaria)\" என்பது இந்தியாவின் பீகார் மாநிலம் மேற்கு சம்பாரண் மாவட்டத்திலுள்ள ஒரு கிராமம் ஆகும்.\n\nSection::::மக்கள் தொகையியல்.\n2011 ஆம் ஆண்டின் இந்திய மக்கள் தொகைக் கணக்கெடுப்பின்படி பன்வாரியா கிராமத்தின் மக்கள்தொகை 2230 நபர்கள் ஆகும். இவர்கள் 398 குடும்பங்களில் வாழ்ந்தனர். இம்மக்கள்தொகையில் 52.87% நபர்கள் ஆண்கள் மற்றும் 42.82% நபர்கள் பெண்களாவர். இந்நகரின் எழுத்தறிவு சதவீதம் 50.37% ஆகும். நாட்டின் சராசரி தேசிய எழுத்தறிவு சதவீதமான 74% என்பதைவிட இது குறைவாகும். எழுத்தறிவு பெற்றவர்களில் 63.76% நபர்கள் ஆண்கள் மற்றும் 36.23% நபர்கள் பெண்களாவர். மக்கள் தொகையில் 19.46% நபர்கள் 6 வயதுக்கு கீழ் உள்ளவர்களாகும். \n"}
{"id": "324274", "url": "https://ta.wikipedia.org/wiki?curid=324274", "title": "கர்ணாலி மண்டலம்", "text": "கர்ணாலி மண்டலம்\n\nகர்ணாலி மண்டலம் (Karnali zone) () தெற்காசியாவின் நேபாள நாட்டின், மத்தியமேற்கு வளர்ச்சி பிராந்தியத்தில் அமைந்துள்ள மூன்று மூன்று மண்டலங்களில் ஒன்றாகும். இமயமலையில் அமைந்த கர்ணலி மண்டலத்தின் நிர்வாகத் தலைமையிடம் சூம்லா மாவட்டத் தலைமையிட நகரமான சூம்லா ஆகும். இம்மண்டலம் மக்கள் தொகை மிகவும் குறைந்த அளவு கொண்டது.\n\nகர்ணாலி மண்டலம் தேசியத் தலைநகரான காட்மாண்டு நகரத்திலிருந்து தொலை தூரத்தில் அமைந்ததும், எளிதில் அடைய இயலாததும், கல்வி, வேலைவாய்ப்பு மற்றும் பொருளாதாரத்தில் மிகவும் பின் தங்கியதாகும். இம்மண்டலத்தின் காளிகோட் மாவட்டம் தவிர பிற மாவட்டத் தலைமையிடங்களில் சிறு வானூர்தி நிலையங்கள் செயல்படுகிறது.\n\nSection::::மாவட்டங்கள்.\nஇமயமலைப் பகுதியில் அமைந்த கர்ணாலி மண்டலம் ஐந்து மாவட்டங்களைக் கொண்டுள்ளது. அவைகள், டோல்பா மாவட்டம், ஹும்லா மாவட்டம், சூம்லா மாவட்டம், காளிகோட் மாவட்டம் மற்றும் முகு மாவட்டம் ஆகும்.\n\nSection::::தேசியப் பூங்காக்களும், ஏரிகளும்.\nநேபாளத்தில் கர்ணாலி மண்டலம் பரப்பளவில் மிகப் பெரியதாகும். இம்மண்டலத்தில் ஷெய் பொக்சுந்தோ தேசியப் பூங்கா மற்றும் ராரா தேசியப் பூங்கா என இரண்டு தேசியப் பூங்காக்கள் கொண்டுள்ளது. \"பொக்சுந்தா ஏரி\" நேபாளத்தில் மிகவும் ஆழமான ஏரியாகும். மேலும் 10.8 சதுர கிலோ மீட்டர் பரப்பளவு கொண்ட \"ராரா ஏரி\" யை நேபாளத்தின் முத்து என அழைக்கப்படுகிறது. இத்தேசியப் பூங்காக்கள் பனிச்சிறுத்தைகள் கொண்டது.\n\nSection::::மக்கள் தொகையியல்.\n2011-ஆம் ஆண்டின் மக்கள் தொகை கணக்கெடுப்பின் படி, கர்ணாலி மண்டலத்தின் மக்கள் தொகை 3,88,713 ஆகும். திபத்தை ஒட்டியுள்ள இம்மண்டலத்தின் வடக்குப் பகுதியில் திபெத்திய பௌத்தர்களும், தெற்குப் பகுதியில் இந்துக்களும் வாழ்கின்றனர்.\n\nSection::::புவியியல் மற்றும் தட்ப வெப்பம்.\nகர்ணாலி மண்டலம் இமயமலை பகுதியில், கடல் மட்டத்திலிருந்து 1,000 மீட்டர் முதல் 6,400 மீட்டர் உயரம் வரை பரவியுள்ளது. எனவே இம்மண்டலத்தின் தட்ப வெப்பம் மிதவெப்ப வளையம், மிதமான காலநிலை, மான்ட்டேன் #ஆல்ப்ஸ் மலை காலநிலை, துருவப் பகுதி காலநிலை, வெண்பனி படர்ந்த பகுதிகள் என ஐந்து காலநிலைகளில் காணப்படுகிறது. \n"}
{"id": "324278", "url": "https://ta.wikipedia.org/wiki?curid=324278", "title": "தாத்தேயசு அகேகியான்", "text": "தாத்தேயசு அகேகியான்\n\nதாத்தேயசு ஆர்த்தெம்யேவிச் அகேகியான் (\"Tateos Artemjevich Agekian\", மே 12, 1913 - 2006) ஓர் ஆர்மேனியரும் புகழ்மிக்க சோவியத் வானியற்பியலாளரும் உடுக்கன இயக்கவியலில் உருசியா மட்டுமன்றி, உலகப் புகழ்பெற்ற முன்னோடிகளில் ஒருவரும் ஆவார். இவர் உடுக்கண படிமலர்ச்சியில் இரு படிமலர்ச்சி வரிசைவகைகளைக் கண்டார். அவற்றில் ஒன்று கோளவகையினதாகும்; மற்றொன்று தட்டைவகையினதாகும். நம் பால்வெளியாகிய பால்வழியின் கட்டமைப்பையும் இயக்கத்தையும் ஆய்வு செய்ய முற்றிலும் புதிய முறையை முன்மொழிந்தார்.விண்மீன் கொத்துகளின் சிதைவு வீத்த்துக்கான புதிய மதிப்பீட்டை உருவாக்கினார். விண்மீன்கலுக்கும் வளிம முகில்களுக்கும் இடையிலான ஒளியீர்ப்பு ஊடாட்டன் பற்றி விரிவாக ஆய்வு செய்தார். கோள் (3862, \"அகேகியான்\") இவரது பெயர் இடப்பட்டுள்ளது.\n\nSection::::வாழ்க்கை.\nஅகேகியான் ஆர்மேனியாவில் பாதும் எனும் இடத்தில் 1913 இல் பிறந்தார். இவர் 1938 இல் இலெனின்கிராது பல்கலைக்கழகத்தில் பட்டம் பெற்ற பிறகு, பள்லி ஆசிரியராகப் பணிபுரிந்தார். சில ஆண்டுகலுக்குப் பின் தன் முதுபட்டப் படிப்பை மேற்கொண்டுள்ளார். எனினும் மாபெரும் நாட்டுப்பற்றுப் போரினால் அவரால் தொடரமுடியவில்லை. இவர் அதில் ஒரு காலாட்படையணியின் தலைவர்ராகப் பங்கேற்றுள்ளார். பின்னர் இடமாற்றம் பெறவே, இலெனின்கிராது பல்களைக்கழகத்தில் உடுக்கன இயக்கவியல் துறையில்தன் பணியைத் தொடர்ந்துள்ளார். இவர் 1947 இல் இயற்பியலிலும் கணிதவியலிலும் முதுவல் பட்டம் பெற்றுள்ளார். இவர் 1960 இல் இயற்பியலிலும் கணிதவியலிலும் முனைவர் பட்டம் பெற்றுள்ளார். பின்னர், இவர் பேராசிரியராக பதவி மாற்றம் பெற்றார். அண்மையில் இவர் புனித் பீட்டர்சுபர்கு பல்கலைக்கழகத்தில் உள்ல வானியல் நிறுவனத்தில் விண்வெளி, பால்வெளி இயக்கவியல் துறையில் தலைவராக இருந்துள்ளார். இவர் 2006 இல் இறந்தார்.\n\nSection::::அறிவியல் செயல்பாடுகள்.\nSection::::விண்மீன் கொத்து அளபுருக்கள்.\nஇவரது பெரும்பாலான பணிகள் உடுக்கண வானியலில் கணிதப் புள்ளியியல் முறைகளையும் தற்போக்கு நிகழ்வுக் கோட்பாட்டையும் பயன்படுத்துதலிலேயே அமைந்தன. குறிப்பாக, விண்மீன், பால்வெளி எண்ணிக்கைகளை அறிவதில் அமைந்தது. இவர் வின்மீன் கொத்து அளபுருக்களை மதிப்பிடும்போது, உண்மையான கொத்தாக்கத்தையும் உட்கவரும் அடுக்கின் ஒழுங்கற்ற கட்டமைப்பையும் தெளிவாகப் பிரித்துணர்ந்தார்.\n\nSection::::விண்மீன் கொத்துகளும் உடுக்கண மோதலும்.\nஇவர் உடுக்கண மோதல்களுக்கான கோட்பாட்டை உருவாக்கி, மோதல் வாய்ப்புகள் குறிப்பிட்ட விரைவுமாற்றத்தின்போதே நிகழ்தலைக் கண்டார். மேலும் பன்முக மோதல்களின் விளைவுகள் பற்றிய ஆய்வையும் மேற்கொண்டார். இம்முடிவுகள் இவருக்கு விண்மீன் கொதுகளின் புதிய சிதைவு வீதத்துக்கான புதிய மதிப்பீட்டை அடையும் வாய்ப்பைத் தந்தன.\n\nSection::::சுழல் அமைப்புகளின் படிமலர்ச்சி.\nசுழல் அமைப்புகளின் படிமலர்ச்சி மீது உடுக்கண ஆவியாதலின் தாக்கம் குறித்த ஆய்வுகளில், இவர் இருவகை படிமலர்ச்சி துணையமைப்புகள் நிலவுவதைக் கண்டறிந்தார்: அவை கோளவகை, தட்டைவகை ந்பனவாகும்.\n\nSection::::ஒளியீர்ப்பு ஊடாட்டம்.\nவிண்மீன்களுக்கும் வளிம முகில்களுக்கும் இடையிலான ஒளியீர்ப்பு ஊடாட்டம் பற்றி விரிவாக ஆய்வு செய்தார். இந்த ஆய்வின் முடிவுகள் அகவை முதிரும்போது உடுக்கன விரைவு கூடும் நிகழ்வு பற்றிய விளக்கம் பெற உதவின.\n\nSection::::பிற அறிவியல் பணிகள்.\nஅகேகியான் மும்மை அமைப்புகளின் எண்ணியல் ஆய்வைத் தொடங்கிவைத்தார். முடிவுகளைப் புள்ளியியல் பகுப்பாய்வுக்கு உட்படுத்தினார். மற்ற பிற முடிவுகளோடு, அகேகியான்உம் அவரது உடன்பணியாளர்களும் கவர்தல், பரிமாற்றம் சார்ந்த நிகழ்தகவுகளைக் கண்டுபிடித்தனர். மேலும், மும்மை அமைப்பின் நிலைகளுக்கான வகைபாட்டை முன்மொழிந்தனர். அச்சுவழி சீரொரொமை வாய்ந்த பொதிவாற்றலில் அமையு இயக்கச் சிக்கலை ஆய்வுக்கு உட்படுத்தி புதிய முறைகளை உருவாக்கி நல்ல முடிவுகளையும் எய்தினார். பேராசிரியர் அகேகியான் உடுக்கண இயக்கவியல் முன்னோடிகளில் ஒருவராவார்.\n\n1970 களில் இருந்தே இவர் அச்சுவழி சீரொரொமை வாய்ந்த பொதிவாற்றலில் அமையும் இயக்கச் சிக்கலாய்வில் ஈடுபட்டார். இந்த தலைப்பில் புதிய முறைகளை உருவாக்கி புதிய முடுகலுக்கும் வந்தார்.\n"}
{"id": "324280", "url": "https://ta.wikipedia.org/wiki?curid=324280", "title": "ஏ. நாராயணன் (இயக்குநர்)", "text": "ஏ. நாராயணன் (இயக்குநர்)\n\nசிவகங்கை ஏ. நாராயணன் (1900 - பெப்ரவரி 1, 1939) என்பவர் ஒரு தமிழ்த் திரைப்பட இயக்குநர் மற்றும் தமிழகத்தின் முதல் பேசும் பட ஒலிக் கலையகத்தை அமைத்தவர். இவர் இயக்கித் தயாரித்த ‘சீனிவாச கல்யாணம்’ உட்பட ஐந்து பேசும் படங்களுக்கு இவரது மனைவி மீனாம்பாள் ஒலிப்பதிவு செய்தார். இதன் மூலம் முதல் இந்தியத் திரைப்பட பெண் ஒலிப்பதிவாளர் என்ற பெருமையை மீனாம்பாள் பெற்றார்.\n\nSection::::வாழ்க்கை.\nதமிழ்நாட்டின் சிவகங்கையில் 1900 ஆம் ஆண்டு ஏ. நாராயணன் பிறந்தார். பட்டப் படிப்புவரை படித்து முடித்த இவர், பின்னர் பம்பாயில் ஆயுள் காப்பீட்டு முகவராக பணியில் சேர்ந்தார். அங்கே அந்நிய மவுனப் படங்களை வாங்கி இந்தியா முழுவதும் விநியோகித்துவந்த கே.டி.பிரதர்ஸ் & கோ என்ற நிறுவனத்துடன் நாராயணனுக்கு நட்பு ஏற்பட்டது. அந்த நட்பால் மவுனப் படங்களை வாங்கி கல்கத்தாவில் விநியோகிக்கத் தொடங்கினார். கல்கத்தாவில் பிரபலமான திரையரங்கான ‘க்வின்ஸ் சினிமா’ என்ற அரங்கை குத்தகைக்கு எடுத்து சிலகாலம் நடத்தி, பின்னர் மதராஸ் திரும்பினார்.\n\nSection::::திரைப்பட வாழ்வு.\nமதராஸ் திரும்பியபின் ‘எக்ஸிபிடர்ஸ் பிலிம் சர்வீஸ்’ என்ற பெயரில் தென்னிந்தியாவின் முதல் பட விநியோக நிறுவனத்தைத் தொடங்கி மவுனப் படங்களை வாங்கித் தென்னகமெங்கும் திரையரங்குகளுக்கு விநியோகித்து, திருவல்லிக்கேணியில் திரையரங்கை நடத்தினார். இந்தத் தொழில்களில் நல்ல லாபம் கிடைத்தது. ஆனால் நாராயணனுக்கு படங்களைத் தயாரிக்க வேண்டும், இயக்க வேண்டும் என்ற ஆர்வம் ஏற்பட்டது. 1928 ஆம் ஆண்டு ஹாலிவுட் சென்று அங்கே ஓராண்டு காலம் தங்கி திரைப்படத் தயாரிப்பு மற்றும் தொழில்நுட்பங்களைக் கற்றுக்கொண்டார். ஹாலிவுட் செல்லும்போது ‘அனார்கலி’யின் கதையை அதே பெயரில் மவுனப் படமாக எடுத்துச் சென்று ஹாலிவுட்டில் திரையிட்டார். சென்னை திரும்பிய நாராயணன் 1929 ஆம் ஆண்டு சென்னை தண்டையார்பேட்டையில், ‘ஜெனரல் பிக்சர்ஸ் கார்ப்பரேஷன்’ என்ற திரைப்பட படப்பிடிப்புத் தளத்தை தொடங்கினார். அடுத்துவந்த மூன்று ஆண்டுகளில் (1927-30) சுமார் இருபதுக்கும் அதிகமான மவுனப் படங்களைத் தயாரித்தார். பேசும் படங்கள் வந்த பிறகு பல தமிழ் பேசும் படங்களை இயக்கினார்.\n\n\n"}
{"id": "324281", "url": "https://ta.wikipedia.org/wiki?curid=324281", "title": "செமியோன் யாகோவிச் பிரவுதே", "text": "செமியோன் யாகோவிச் பிரவுதே\n\nசெமியோன் யாகோவ்லேவிச் பிரவுதே (\"Semion Yakovlevich Braude\", ; சனவரி 20, 1911 – சூலை 1, 2003) ஓர் உக்ரைனிய இயற்பியலாளரும் கதிர்வீச்சு வானியலாளரும் ஆவார்.\n\nஆழ்சுகென்னாசி யூதரான பிரவுதே உக்ரைனில் உள்ள போல்தவாவில் பிறந்தார். இவர் கார்க்கோவ் பல்கலைக்கழகத்தில் உயர்கல்வி பயின்றார். தன் இளவல் பட்டத்தை 1932 இல் இயற்பியலிலும் கணிதவியலிலும் பெற்றார்.\n\n1958 இல் இதழ் தோன்றிய நாள்தொட்டே, இவர் \"கதிர்வீச்சு இயற்பியலும் குவைய மின்ன்னியலும்\" எனும் இதழின் ஆசிரியக் குழு உறுப்பினராக விளங்கினார். இவர் தன் வாழ்நாளில் 5 தனிவரைவுநூல்களும் 300 அறிவியல் ஆய்வுரைகளும் வெளியிட்டு 35 முனைவர் பட்ட மாணவருக்கு வழிகாட்டியாக இருந்துள்ளார். இவர் 2003 இல் இறக்கும்வரையில் முனைவாகத் தொழில்முறை வாழ்க்கையில் செயல்பட்டார்.\n\n"}
{"id": "324293", "url": "https://ta.wikipedia.org/wiki?curid=324293", "title": "பழவனக்குடி காசி விசுவநாதர் கோயில்", "text": "பழவனக்குடி காசி விசுவநாதர் கோயில்\n\nபழவனக்குடி காசி விசுவநாதர் கோயில் திருவாரூர் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் திருவாரூர் மாவட்டத்தில் குடவாசல் வட்டத்தில் கொரடாச்சேரி அருகில் அமைந்துள்ளது. இப்பகுதியில் முற்காலத்தில் பழங்களை அதிகமாக விளைவித்ததால் இவ்விடம் பழவனக்குடி என்ற பெயரைப் பெற்றது.\n\nSection::::இறைவன், இறைவி.\nஇக்கோயிலின் மூலவராக காசி விசுவநாதர் உள்ளார். இங்குள்ள இறைவி விசாலாட்சி ஆவார். இங்குள்ள மூலவர் காசியிலிருந்து கொண்டுவரப்பட்டவர் என்று கூறுகின்றனர். காசிக்குச் செல்ல முடியாதவர்கள் இங்கு வந்து இறைவனை வணங்கினால் காசிக்குச் சென்ற பலன் கிடைக்கும் என்று நம்புகின்றனர்.\n\nSection::::அமைப்பு.\nஇக்கோயிலின் நுழைவாயில் கிழக்குத் திசையில் உள்ளது. திருச்சுற்றில் தட்சிணாமூர்த்தி, லிங்கோத்பவர், விநாயகர், வள்ளி தெய்வானையுடன் கூடிய சுப்பிரமணியர், பைரவர், துர்க்கையம்மன், சனீசுவரர் ஆகியோர் உள்ளனர். அருகில் சண்டிகேசுவரர் உள்ளார். கோயிலின் எதிரில் குளம் உள்ளது.1968, 2000, 2013 ஆகிய வருடங்களில் இக்கோயிலில் குடமுழுக்குகள் நடைபெற்றுள்ளன.சோழ மன்னர்களும், பிற மன்னர்களும் இங்கு வழிபாடு செய்துள்ளனர்.\n\nSection::::திருவிழாக்கள்.\nபிரதோஷம், அமாவாசை, ஆருத்ரா தரிசனம், பங்குனி உத்திரம், தமிழ் வருடப்பிறப்பு, வைகாசி விசாகம், மாசி மகம் போன்ற விழாக்கள் இக்கோயிலில் கொண்டாடப்படுகின்றன.\n"}
{"id": "324295", "url": "https://ta.wikipedia.org/wiki?curid=324295", "title": "கொரடாச்சேரி பஞ்சநதீசுவரர் கோயில்", "text": "கொரடாச்சேரி பஞ்சநதீசுவரர் கோயில்\n\nகொரடாச்சேரி பஞ்சநதீசுவரர் கோயில் திருவாரூர் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் திருவாரூர் மாவட்டத்தில் குடவாசல் வட்டத்தில் கொரடாச்சேரி அருகில் அமைந்துள்ளது. பார்வையற்றவர்கள் முன்னர் இப்பகுதியில் வழிபாடு நடத்தியதால் குருடர்சேரி என்ற பெயர் பெற்று பின்னர் கொரடாச்சேரி என்றானது என்று கூறுகின்றனர்.\n\nSection::::இறைவன், இறைவி.\nஇக்கோயிலின் மூலவராக பஞ்சநதீசுவரர் உள்ளார். பஞ்சநதீசுவரை பஞ்சலோகங்களைக் கொண்டு பஞ்சபூதங்கள் வழிபட்டதால் மூலவர் இப்பெயரைப் பெற்றுள்ளார். இங்குள்ள இறைவி தர்மசம்வர்த்தினி ஆவார். இறைவி தெற்கு நோக்கிய நிலையில் காணப்படுகிறார்.\n\nSection::::அமைப்பு.\nதிருச்சுற்றில் விநாயகர், தட்சிணாமூர்த்தி, துர்க்கை, பைரவர், சனீசுவரர், லிங்கோத்பவர், சர்வ சித்தி விநாயகர், வள்ளி தெய்வானையுடன் கூடிய சுப்பிரமணியர்ஆகியோர் உள்ளனர். அருகில் சண்டிகேசுவரர் உள்ளார். 1925, 1957, 1958 ஆகிய வருடங்களில் இக்கோயிலில் குடமுழுக்குகள் நடைபெற்றுள்ளன. இக்கோயிலில் ஸ்ரீதேவி பூதேவியுடன் பெருமாள் உள்ளார். அவரைப் பார்த்த நிலையில் கருடாழ்வார் காணப்படுகிறார். வடக்குநோக்கிய நிலையில் ஆஞ்சநேயர் காணப்படுகிறார்.\n\nSection::::திருவிழாக்கள்.\nபிரதோஷம், அமாவாசை, ஆருத்ரா தரிசனம், பங்குனி உத்திரம், தமிழ் வருடப்பிறப்பு, வைகாசி விசாகம், மாசி மகம், சிவராத்திரி மற்றும் பெருமாள் சன்னதி உள்ள நிலையில் வைகுண்ட ஏகாதசி போன்ற விழாக்கள் இக்கோயிலில் கொண்டாடப்படுகின்றன.\n"}
{"id": "324297", "url": "https://ta.wikipedia.org/wiki?curid=324297", "title": "தென் மருதூர் அகஸ்தீஸ்வரர் கோயில்", "text": "தென் மருதூர் அகஸ்தீஸ்வரர் கோயில்\n\nதென் மருதூர் அகஸ்தீஸ்வரர் கோயில் திருவாரூர் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் திருவாரூர் மாவட்டத்தில் திருக்குவளை அருகில் தென்மருதூர் என்னுமிடத்தில் அமைந்துள்ளது.\n\nSection::::இறைவன், இறைவி.\nஇக்கோயிலின் மூலவராக அகஸ்தீஸ்வரர் உள்ளார். இங்குள்ள இறைவி வள்ளிநாயகி ஆவார்.\n\nSection::::அமைப்பு.\nஉலகம் சம நிலையைப் பெறுவதற்காக அகத்தியர் வேதாரண்யம் சென்றபோது இங்கு தங்கி சிவபெருமானுக்கு பூசை செய்துள்ளார். அந்நிலையில் இக்கோயில் அகத்தியர் வழிபட்ட பெருமையை உடையது. கோயில் கிழக்கு நோக்கிய நிலையில் அமைந்துள்ளது. இறைவனும், இறைவியும் தனித்தனியான சன்னதிகளில் உள்ளனர்.திருச்சுற்றில் விநாயகர், வள்ளி தெய்வானையுடன் கூடி சுப்பிரமணியர் ஆகியோர் உள்ளனர். அருகில் சண்டிகேசுவரர் உள்ளார். தெற்குத் திசையை நோக்கிய நிலையில் தட்சிணாமூர்த்தியும், வடக்கு நோக்கிய நிலையில் பிரம்மாவும் உள்ளனர். இக்கோயிலில் 100 நபர்கள் அமர்கின்ற அளவிற்கு மகாமண்டபம் காணப்படுகிறது.அதிகார நந்தியையும், பலிபீடத்தையும் கோயிலில் காணலாம். 1956, 1996 ஆகிய வருடங்களில் இக்கோயிலில் குடமுழுக்குகள் நடைபெற்றுள்ளன.\n\nSection::::திருவிழாக்கள்.\nசிவராத்திரி, பௌர்ணமி, பிரதோஷம், நவராத்திரி, வைகாசி விசாகம் போன்ற விழாக்கள் இக்கோயிலில் கொண்டாடப்படுகின்றன.\n"}
{"id": "324299", "url": "https://ta.wikipedia.org/wiki?curid=324299", "title": "கீழப்புளியூர் நாகநாதசுவாமி கோயில்", "text": "கீழப்புளியூர் நாகநாதசுவாமி கோயில்\n\nகீழப்புளியூர் நாகநாதசுவாமி கோயில் திருவாரூர் மாவட்டத்தில் உள்ள சிவன் கோயிலாகும். \n\nSection::::அமைவிடம்.\nஇக்கோயில் திருவாரூர் மாவட்டத்தில் குழிக்கரை அருகில் கீழப்புலியூர் என்னுமிடத்தில் அமைந்துள்ளது. இப்பகுதியில் புளிய மரங்கள் அதிகம் இருந்ததால் இவ்வூர் புளிப்பூர் என்று அழைக்கப்பட்டு பின்னர் கீழப்புளியூர் என்ற பெயரைப் பெற்றிருக்கலாம். \n\nSection::::இறைவன், இறைவி.\nஇக்கோயிலின் மூலவராக நாகநாதர் உள்ளார். அவர் சுயம்புவாக உருவானவர் ஆவார். இங்குள்ள இறைவி புஷ்பவள்ளி ஆவார். இக்கோயிலின் தல மரமாக கொன்றை மரம் காணப்படுகிறது. \n\nSection::::அமைப்பு.\nகோயில் கிழக்கு நோக்கிய நிலையில் அமைந்துள்ளது. கோயிலில் ராஜ கோபுரம் உள்ளது. திருச்சுற்றில் விநாயகர், நர்த்தன விநாயகர், வள்ளி தெய்வானையுடன் கூடிய சுப்பிரமணியர், தட்சிணாமூர்த்தி, பிரம்மா, லிங்கோத்பவர், சனீஸ்வரன், சூரியன், சந்திரன் ஆகியோர் உள்ளனர். அருகில் சண்டிகேசுவரர் உள்ளார். இக்கோயிலின் தீர்த்தமாக பிரம்ம தீர்த்தம் விளங்குகின்றது. பங்குனி மாதத்தில் 21, 22, 23 ஆகிய நாள்களில் மூலவரின் மீது சூரிய ஒளியானது காலை 6.00 முதல் 6.15 மணி வரை விழுவது இக்கோயிலின் சிறப்பாகும். \n\nSection::::திருவிழாக்கள்.\nபிரதோஷம், அமாவாசை, ஆருத்ரா தரிசனம், மாசி மகம், சிவராத்திரி, பங்குனி உத்திரம் போன்ற விழாக்கள் இக்கோயிலில் கொண்டாடப்படுகின்றன. \n"}
{"id": "324301", "url": "https://ta.wikipedia.org/wiki?curid=324301", "title": "ஆர். பிரகாஷ்", "text": "ஆர். பிரகாஷ்\n\nஆர். பிரகாஷ் (மறைவு 1956) என்பவர் தென்னிந்தியாவில் பல மவுனத் திரைப்படங்கள், தமிழ், தெலுங்கு படங்களை இயக்கி தயாரித்தவராவார். இவர் தந்தை ரகுபதி வெங்கய்யா நாயுடு என்னும் ஆர். வெங்கைய்யா சென்னையின் முதல் திரையரங்கமான சித்ராதிரிப்பேட்டையில் இயங்கிய கெயிட்டி சினிமா ஹால் என்ற திரையரங்கை தொடங்கி நடத்தியவராவார். தந்தையின் ஆலோசனையின் பேரில் பிரகாஷ் லண்டன், ஹாலிவுட் போன்ற இடங்களுக்குச் சென்று திரைப்பட பள்ளியில் சேர்ந்து திரைப்பட இயக்கம், ஒளிப்பதிவு அகியவற்றை முறையாக கற்று திரும்பி \"ஸ்டார் ஆப் ஈஸ்ட் பிலிம்ஸ் \" என்ற படப்பிடிப்பு தளத்தைத் தொடங்கி பல ஊமைப் படங்களை தயாரித்து இயக்கினார். இவரின் உதவியாளர்களாக இருந்த ஒய். வி. ராவ், சி. புல்லையா ஆகியோர் தென்னிந்தியாவின் புகழ்பெற்று துவக்ககால திரைப்பட இயக்குநர்கள் ஆவர்.\n\n"}
{"id": "324302", "url": "https://ta.wikipedia.org/wiki?curid=324302", "title": "சீர்காழி விடங்கேசுவரர் கோயில்", "text": "சீர்காழி விடங்கேசுவரர் கோயில்\n\nசீர்காழி விடங்கேசுவரர் கோயில் நாகப்பட்டினம் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் நாகப்பட்டினம் மாவட்டத்தில் சீர்காழி வட்டத்தில் தில்லைவிடங்கன் என்னுமிடத்தில் அமைந்துள்ளது. இறைவன் பெயரான விடகேசுவரரும், இறைவி பெயரான தில்லைநாயகியும் இணைந்து தில்லைவிடங்கன் என்று அழைக்கப்படுவது இவ்வூரின் சிறப்பாகும்.\n\nSection::::இறைவன், இறைவி.\nஇக்கோயிலின் மூலவராக விடங்கேசுவரர் உள்ளார். இங்குள்ள இறைவி தில்லைநாயகி ஆவார். சந்திரன் இங்குள்ள இறைவனை வழிபட்டுள்ளார்.அருள் பாலிக்கின்ற இறைவன் பெயரில் ஊர்கள் பல இடங்களில் தமிழ்நாட்டில் காணப்படுகின்றன. அவ்வகையில் இவ்வூரும் அந்த பெருமையினைப் பெறுகிறது.\n\nSection::::அமைப்பு.\nகோயில் கிழக்கு நோக்கிய நிலையில் அமைந்துள்ளது. முகப்பைக் கடந்து உள்ளே செல்லும்போது பலிபீடமும், நந்தியும் காணப்படுகின்றன. மகாமண்டபத்தில் சந்திரன் உள்ளார். திருச்சுற்றில் மேற்கில் விநாயகர், வள்ளி தெய்வானையுடன் கூடிய சுப்பிரமணியர் உள்ளனர். தேவக்கோட்டத்தில் தென் திசையில் தட்சிணாமூர்த்தியும், வட திசையில் துர்க்கையும் உள்ளனர்.அருகில் சண்டிகேசுவரர் உள்ளார். கோயிலின் அருகே குளம் காணப்படுகிறது. கோயிலில் உள்ள விநாயகர் மேற்கு நோக்கிய நிலையில் காணப்படுகிறார். \nSection::::திருவிழாக்கள்.\nபிரதோஷம், சித்திரை முதல் நாள், பொங்கல், மார்கழியின் அனைத்து நாள்கள், சோம வாரங்கள் போன்ற விழாக்கள் இக்கோயிலில் கொண்டாடப்படுகின்றன.\n"}
{"id": "324309", "url": "https://ta.wikipedia.org/wiki?curid=324309", "title": "மகிள்", "text": "மகிள்\n\n\"ஆரி பாட்டர்\" புதினத் தொடரில், மகிள் என்பது மந்திர குடும்பத்தில் பிறக்காமலும், எந்தவொரு மந்திர திறமையும் இல்லாத ஒரு நபரை அழைபதற்கு பயன்படுத்தும் வார்த்தை ஆகும். மகிள்கள் தமது இரத்தத்தில் ஒரு துளி கூட மந்திர இரத்தம் இல்லாதவர்கள் எனவும் விபரிக்கப் படுகின்றனர். இது இசுகுய்ப்பு (squib), மட்பிளட்டு (Mudblood) என்ற வார்த்தைகளில் இருந்து முற்றாக வேறுபடுகின்றது. அமெரிக்காவில் உள்ள மந்திர பிரபஞ்ச மந்திரவாத சமூகத்தில், இவ்வார்த்தைக்கு ஒப்பாக நோ-மாஜ் (No-Maj) என்ற வார்த்தை பயன்படுத்தப்படுகின்றது.\n\nரௌலிங் \"மகிள்\" என்ற வார்த்தையை ஆங்கிலத்தில் இலகுவாக ஏமாறக் கூடியவர்களை கூற பயன்படுத்தும் வார்த்தையான \"மக்\"\" (\"mug\") என்ற வார்த்தையிலிரிந்து உருவாக்கியதாக அவர் கூறியுள்ளார். \n"}
{"id": "324312", "url": "https://ta.wikipedia.org/wiki?curid=324312", "title": "சம்சாரம் (1951 திரைப்படம்)", "text": "சம்சாரம் (1951 திரைப்படம்)\n\nசம்சாரம் 1951-ஆம் ஆண்டில் வெளிவந்த இந்தியத் தமிழ்த் திரைப்படமாகும். சந்துருவின் இயக்கத்தில் இத்திரைப்படம் வெளிவந்தது. தெலுங்கில் 1950 இல் இதே தலைப்பில் வெளியான சம்சாரம் திரைப்படத்தையே தமிழில் ஜெமினி ஸ்டூடியோஸ் எஸ். எஸ். வாசன் தயாரித்தார். ஒரே சமயத்தில் இது \"சன்சார்\" என்ற பெயரில் இந்தியிலும் தயாரிக்கப்பட்டு வெளியிடப்பட்டது. இந்தித் திரைப்படத்தை எஸ். எஸ். வாசன் இயக்கியிருந்தார். தமிழ்த் திரைப்படத்தில் எம். கே. ராதா, புஷ்பவல்லி, டி. ஆர். இராமச்சந்திரன், ஸ்ரீராம் மற்றும் பலரும் நடித்திருந்தனர். 1951 தீபாவளி அன்று இது வெளியானது.\n"}
{"id": "324313", "url": "https://ta.wikipedia.org/wiki?curid=324313", "title": "சம்சாரம்", "text": "சம்சாரம்\n\nசம்சாரம் என்பது பின்வருவனவற்றுள் ஒன்றாக இருக்கலாம்:\n\n\n"}
{"id": "324315", "url": "https://ta.wikipedia.org/wiki?curid=324315", "title": "மாத்தூர் சத்திய வாசகர் கோயில்", "text": "மாத்தூர் சத்திய வாசகர் கோயில்\n\nமாத்தூர் சத்திய வாசகர் கோயில் நாகப்பட்டினம் மாவட்டத்தில் உள்ள சிவன் கோயிலாகும். இது ஒரு தேவார வைப்புத்தலமாகும். \n\nSection::::அமைவிடம்.\nஇக்கோயில் நாகப்பட்டினம் மாவட்டத்தில் மாட்டூர் என்றழைக்கப்பட்ட மாத்தூர் என்னுமிடத்தில், திருக்கடையூருக்கு அருகில் அமைந்துள்ளது. மார்க்கண்டேயர் திசை தெரியாமல் வந்தபோது சிவன் அவருக்கு இவ்விடத்தைக் காட்டி அருள் செய்துள்ளார். இறைவனின் அருளானது சத்தியவாக்கு போல மார்க்கண்டேயருக்கு அமைந்ததால் மூலவர் அதனை நினைவுகூறும் வகையில் சத்திய வாசகர் என்ற பெயரைப் பெற்றுள்ளார்.\n\nSection::::இறைவன், இறைவி.\nஇக்கோயிலின் மூலவராக சத்திய வாசகர் உள்ளார். இங்குள்ள இறைவி சௌந்தரநாயகி ஆவார். இக்கோயிலின் தீர்த்தம் மகாலட்சுமி தீர்த்தமாகும். ஞானசம்பந்தர், சுந்தரர் ஆகியோரின் வைப்புத் தலங்களில் இத்தலமும் ஒன்றாகும்.\n\nSection::::அமைப்பு.\nவிநாயகர், முருகன், கண்வ மகரிஷி, பைரவர், தட்சிணாமூர்த்தி ஆகியோருக்கு தனித்தனியாக சன்னதிகள் உள்ளன.\nSection::::வரலாறு.\nSection::::சோழ மன்னர்.\nசோழ மன்னர் ஒருவர் தோல் நோயினால் பாதிக்கப்பட்டிருந்தார். அவருக்காக ஒரு வண்டிக்காரர் தினமும் காவிரிப்பூம்பட்டினத்திலிருந்து தண்ணீர் எடுத்துக் கொண்டு வந்து தந்துள்ளார். நெடுநாளாக இந்த முறை தொடர்ந்தபோதிலும் மன்னரின் நோய் தீரவில்லை. அவ்வாறு எடுத்து வருகின்ற ஒரு நாளில் அவர் எடுத்துவந்த தண்ணீர் கொட்டிவிட்டது. செய்வதறியாது திகைத்த அந்த வண்டிக்காரர் அருகேயிருந்த வில்வவனத்திலிருந்து தண்ணீரை எடுத்துச் சென்றார். அதில் மன்னர் குளித்ததும், நோய் முற்றிலும் நீங்கிவிட்டது. அவ்விடத்தின் பெருமையை உணர்ந்த மன்னர் தன்னுடைய நன்றிக்கடனை வெளிப்படுத்தும் வகையில் அங்கு ஒரு கோயிலை அமைத்தார்.\n\nSection::::கண்வ மகரிஷி.\nகண்வ மகரிஷி மயிலாடுதுறையில் காவிரியாற்றில் குளித்துவிட்டு தில்லையம்பதி நோக்கிப் பயணமானார். அப்போது அவருக்குக் காவிரிப்பூம்பட்டினத்தில் குளிக்கும் எண்ணம் தோன்றியது. காவிரி கலக்கும் இடம் என்ற நிலையில் அங்கு குளிக்கச் சென்றார். அப்போது அவர் சிவபூசை செய்வதற்கான நேரம் வரவே, அங்கிருந்த வில்வ மரங்களுக்கிடையே சிவனை அமைத்து வழிபடத் தொடங்கினார். இறைவனின் அருளைப் பெற்று அவ்விடத்தின் பெருமையை நன்கு உணர்ந்தார்.\n\nSection::::திருவிழாக்கள்.\nசிவராத்திரி, பௌர்ணமி, பிரதோஷம் போன்ற விழாக்கள் இக்கோயிலில் கொண்டாடப்படுகின்றன.\n"}
{"id": "324318", "url": "https://ta.wikipedia.org/wiki?curid=324318", "title": "ராப்தி மண்டலம்", "text": "ராப்தி மண்டலம்\n\nராப்தி மண்டலம் (Rapti zone) ( ) தெற்காசியாவின் மத்தியமேற்கு நேபாள நாட்டின் பதினான்கு மண்டலங்களில் ஒன்றானது. இம்மண்டலம் மத்தியமேற்கு வளர்ச்சி பிராந்தியத்தில் அமைந்துள்ள மூன்று மண்டலங்களில் ஒன்றாகும். இம்மண்டலத்தில் ஐந்து மாவட்டங்கள் உள்ளது. ராப்தி மண்டலத்தின் நிர்வாகத் தலைமையிட நகரம் துளசிபூர் ஆகும். இம்மண்டலத்தின் பிற முக்கிய நகரங்களும், ஊர்களுமாக திரிபுவன்நகரம், பியுத்தான் காலங்கா, பிஜுவார், லிவாங் ரோல்பா, லாமஹி, முசிகோட், ருக்கும்கோட் மற்றும் சௌர்ஜாஹரி விளங்குகிறது.\n\nSection::::ஆறுகள்.\nஇம்மண்டலத்தில் பாயும் ரப்தி ஆற்றின் பெயரால் இம்மண்டலம் ராப்தி மண்டலம் என அழைக்கப்படுகிறது. ரப்தி ஆறு ரோல்பா மாவட்டம், பியுத்தான் மாவட்டங்களையும், பபாய் ஆற்றால் சல்யான் மாவட்டத்தின் பகுதிகளையும் மற்றும் டாங் மாவட்டத்தின் பகுதிகளை வளம் கொழிக்கச் செய்கிறது. பேரி ஆற்றால் ருக்கும் மாவட்டம் செழிக்கிறது. \n\nSection::::மாவட்டங்கள்.\nராப்தி மண்டலம் ஐந்து மாவட்டங்களைக் கொண்டுள்ளது. உள் தராய் பகுதியில் தாங் மாவட்டமும், குன்றுப் பகுதிகளில் பியுட்டான் மாவட்டம், ரோல்பா மாவட்டம் மற்றும் சல்யான் மாவட்டங்களும், இமயமலைப் பகுதிகளில் ருக்கும் மாவட்டம் அமைந்துள்ளது.\n\nSection::::புவியியல்.\nராப்தி மண்டலத்தின் தெற்கில் உள்ள டாங் மாவட்டத்தின் தெற்கெல்லையாக இந்தியாவும், வடக்கில் அமைந்த ருக்கும் மாவட்டத்தின் வடக்கு எல்லையாக திபெத் தன்னாட்சிப் பகுதியும் உள்ளது.\n\nஇம்மண்டலத்தின் ஐந்து மாவட்டங்களில் டாங் மாவட்டம் வேகமாக வளர்ச்சி அடைந்து வரும் மாவட்டமாக உள்ளது. \nநேபாளத்தின் கிழக்கிலிருந்து மேற்காகச் செல்லும் மகேந்திரா நெடுஞ்சாலை, ராப்தி மண்டலத்தின் துயுக்குரி சமவெளி வழியாகச் செல்கிறது. \n\nபியுத்தான், ரோல்பா மற்றும் சல்யான் மாவட்டங்கள் மத்திய குன்றுப் பகுதிகளிலிருந்து வடக்கே மகாபாரத மலைத் தொடர்கள் வரை அமைந்துள்ளது.\n\nSection::::தட்ப வெப்பம்.\nராப்தி மண்டலம் கடல் மட்டத்திலிருந்து 300 மீட்டர் முதல் 5,500 மீட்டர் உயரத்திற்கு மேல் உள்ளதால், இம்மண்டலத்தின் தட்ப வெப்பம் கீழ் வெப்ப மண்டலம், மேல் வெப்ப மண்டலம், மிதவெப்ப வளையம், மிதமான காலநிலை, மான்ட்டேன் #ஆல்ப்ஸ்மலைத் தாழ்வாரத்திற்குரிய காலநிலை என ஐந்து நிலைகளில் காணப்படுகிறது. \n\nSection::::மக்கள் தொகையியல்.\n2011-ஆம் மக்கள் தொகை கணக்கெடுப்பின் படி இம்மண்டலத்தின் மக்கள் தொகை 14,56,202 ஆகும். இம்மண்டலத்தில் நேபாள மொழி, இந்தி மொழி, உருது மொழி, அவதி மொழி, லிம்பு மொழி, ராஜ்பன்சி, நேவாரி மொழி, ராய் மொழி, தாமாங் மொழி, மஹர் மொழி, குரூங் மொழி, செபாங் மொழி, சுனுவார் மொழி மற்றும் திபெத்திய மொழிகள் பேசப்படுகிறது.\n\nSection::::பொருளாதாரம்.\nஇம்மண்டலத்தில் ரப்தி ஆறு, காளிகண்டகி ஆறு, பேரி ஆறு, கர்னாலி ஆறு, காக்ரா ஆறுகள் பாய்வதால் நெல், கோதுமை, கரும்பு, சோளம் பயிரிடப்படுகிறது.\n\n"}
{"id": "324320", "url": "https://ta.wikipedia.org/wiki?curid=324320", "title": "பாரத மாதா கோயில், கன்னியாகுமரி", "text": "பாரத மாதா கோயில், கன்னியாகுமரி\n\nபாரத மாதா கோயில், தமிழ்நாட்டின் கன்னியாகுமரி கடற்கரையில் உள்ள விவேகானந்த புரத்தில் உள்ள விவேகானந்த கேந்திர வளாகத்தில் நிறுவப்பெற்றது. \nமூன்று ஏக்கர நிலப்பரப்பில், ரூபாய் 25 கோடி செலவில் அமைக்கப்பட்ட பாரத மாதா கோயில் மற்றும் இராமாயண தரிசன சித்திரக் கண்காட்சி கூடம் அமைக்கப்பட்டது. \n\nSection::::பாரத மாதா கோயில்.\nஇக்கோயிலில் 5.5 டன் எடையும், 15 அடி உயரமும் கொண்ட பாரத மாதாவின் ஐம்பொன் சிலை நிறுவப்பட்டுள்ளது. \nபாரத மாதா கோயிலில், சிதம்பரம் தில்லை நடராஜர் சிலை, பகவதி அம்மனின் தவக்கோல காட்சி, சுவாமி விவேகானந்தர் உருவம் வடிவமைக்கப்பட்டுள்ளன. அரங்கத்தின் நடுவில், ஓம் என்ற எழுத்துடன் பாரத நாட்டின் வரைபடமும், மாதா அமிர்தானந்தமயி சித்திரமும் சித்தரிக்கப்பட்டுள்ளது. பாரத மாதா கோயிலின் உள்புறத்தில் 18 அடி நீளம், 12 அடி அகலத்தில் மூன்று முப்பெரும் சித்திரங்களாக இராமர் பட்டாபிஷேகம், இராமேஸ்வரத்தில் ராமர் - சீதை ஆகியோர் இணைந்து சிவலிங்க பிரதிஷ்டை செய்யும் காட்சி, மற்றும் பத்மநாபசாமி அனந்தசயன காட்சிகள் சித்தரிக்கப்பட்டுள்ளது. மேலும், 12 அடி நீளம், 8 அடி அகலத்தில் 12 வண்ண ஓவியங்களும் வரையப்பட்டுள்ளன.\n\nSection::::இராமாயணக் காட்சிக் கூடம்.\nபாரத மாதா கோயிலின் கீழ் தளத்தில், வால்மீகி இராமாயணத்தின், 108 முக்கிய சம்பவங்கள், 6 அடி நீளம் 4 அடி அகலத்தில் வண்ண ஓவியங்களாக தீட்டப்பட்டுள்ளன. இந்த இராமாயணக் கண்காட்சி கூடத்தின் முன்பு, 12.5 டன் எடையும், 27 அடி உயரமும் கொண்ட ஒரே கல்லில், 27 அடி உயர அனுமன் சிலை நிறுவப்பட்டுள்ளது\nSection::::முகப்பு மற்றும் பூங்கா.\nகோயிலின் முகப்பு பகுதியில் நீருற்றுடன் கூடிய பூங்காவும், பூங்காவின் உள்ளே, 32 அடி உயரத்தில் சிவபெருமானின் தவக்கோலக் காட்சி சிலையும் அமைக்கப்பட்டு உள்ளது. இதில் சிவபெருமானின் தலையில் இருந்து கங்கை ஆறு பாய்வது போன்றும், சிலையின் கீழ் உள்ள நீருற்றில் 8 அன்ன பறவைகள், 4 யானைகள், 4 கந்தவர்கள் சிலையும் வடிவமைக்கப்பட்டுள்ளன. மேலும், பூங்காவின் உள்ளே பசு - கன்று, மான், கொக்கு போன்ற சிலைகளும் கண்ணை கவரும் வகையில் அமைக்கப்பட்டு உள்ளன.\n"}
{"id": "324329", "url": "https://ta.wikipedia.org/wiki?curid=324329", "title": "மயிலாடுதுறை ஆதி வைத்தீசுவரர் கோயில்", "text": "மயிலாடுதுறை ஆதி வைத்தீசுவரர் கோயில்\n\nமயிலாடுதுறை ஆதி வைத்தீசுவரர் கோயில் நாகப்பட்டினம் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் நாகப்பட்டினம் மாவட்டத்தில் மயிலாடுதுறையில் அமைந்துள்ளது.\n\nSection::::இறைவன், இறைவி.\nஇக்கோயிலின் மூலவராக ஆதி வைத்தீசுவரர் உள்ளார். இங்குள்ள இறைவி தையல்நாயகி ஆவார். இக்கோயிலின் தீர்த்தம் மண்ணியாறு ஆகும். தம் பெற்றோரான ஈசனும், இறைவியும் நீராடுவதற்காக முருகப்பெருமான் தன்னுடைய வேலைத் தூக்கி எறிந்து உருவாக்கியதே சுப்பிரமணியர் நதி எனப்பட்டது. தற்போது இதன் பெயர் மண்ணியாறு ஆகும். கோயிலின் தென் புறத்தில் வற்றாத நதியாக இன்னும் ஓடிக்கொண்டிருக்கும் பெருமையுடையது.\n\nSection::::அமைப்பு.\nகோயிலில் நுழைந்ததும் மண்டபம் காணப்படுகிறது. அடுத்து பலிபீடங்கள் உள்ளன. மண்டபத்தில் இடது புறம் தையல்நாயகி சன்னதி காணப்படுகிறது. மூலவர் சன்னதிக்கு முன்பாக அர்த்த மண்டபத்தின் நுழைவாயிலில் விநாயகர் சன்னதி உள்ளது. திருச்சுற்றில் வள்ளி தெய்வானையுடன் கூடிய சுப்பிரமணியர், மகாலட்சுமி, பைரவர், சூரியன் ஆகியோர் உள்ளனர். சண்டிகேஸ்வரர், சனீசுவரர் ஆகியோருக்கு தனித்தனியாக சன்னதிகள் உள்ளன.\nSection::::திருவிழாக்கள்.\nமாதக்கார்த்திகை, திருவாதிரை, பிரதோஷம், சித்திரை மாதப் பிறப்பு, தீபாவளி, பொங்கல், கார்த்திகை போன்ற விழாக்கள் இக்கோயிலில் கொண்டாடப்படுகின்றன.\n"}
{"id": "324331", "url": "https://ta.wikipedia.org/wiki?curid=324331", "title": "மாமல்லபுரம் மகிஷாசுரமர்த்தினி சிறிய மண்டபம்", "text": "மாமல்லபுரம் மகிஷாசுரமர்த்தினி சிறிய மண்டபம்\n\nமாமல்லபுரம் மகிஷாசுரமர்த்தினி சிறிய மண்டபம் என்பது, காஞ்சிபுரம் மாவட்டத்தில், தமிழ்நாட்டின் கிழக்குக் கடற்கரை ஓரத்தில் அமைந்துள்ள பண்டைத் துறைமுக நகரான மகாபலிபுரத்தில் உள்ள பல குடைவரைக் கோயில்களுள் ஒன்று. இது கடற்கரைக் கோயிலுக்கு வடக்கில் அமைந்துள்ள பாறை ஒன்றில் குடையப்பட்டுள்ளது. மிகவும் சிறிய இக்குடைவரை. இது இராசசிம்ம பல்லவன் காலத்தைச் சேர்ந்தது எனக் கருதப்படுகிறது. இக்குடைவரையின் பின் சுவரில் கொற்றவையின் சிற்பம் செதுக்கப்பட்டுள்ளது. இதில் முழுத்தூண்கள் இல்லை. கீழ்ப்பகுதியில் சிங்க உருவம் கொண்ட இரண்டு அரைத்தூண்கள் மட்டும் காணப்படுகின்றன.\n"}
{"id": "324333", "url": "https://ta.wikipedia.org/wiki?curid=324333", "title": "ஆலங்குடி நாமபுரீசுவரர் கோயில்", "text": "ஆலங்குடி நாமபுரீசுவரர் கோயில்\n\nஆலங்குடி நாமபுரீசுவரர் கோயில் புதுக்கோட்டை மாவட்டத்தில் உள்ள சிவன் கோயிலாகும். \n\nSection::::அமைவிடம்.\nஇக்கோயில் புதுக்கோட்டை மாவட்டத்தில் ஆலங்குடி என்னுமிடத்தில் அமைந்துள்ளது. தேவர்களும் அசுரர்களும் பாற்கடலைக் கடந்தபோது தேவர்கள் விஷத்தை சிவனுக்கு வழங்கினர். உலக மக்கள் உய்வதற்காக இறைவன் அந்த ஆலகால விஷத்தைக் குடித்தார். அதனால் இவ்வூர் ஆலங்குடி எனப்படுகிறது. \n\nSection::::இறைவன், இறைவி.\nஇக்கோயிலின் மூலவராக நாமபுரீசுவரர் உள்ளார். இங்குள்ள இறைவி அறம்வளர்த்த நாயகி ஆவார். மூலவர் எதிரில் இருக்கும் நந்தி நாமத்துடன் காணப்படுவது இக்கோயிலின் சிறப்பாகும். அதனால் மூலவரை நாமபுரீசுவரர் என்று கூறுகின்றனர். விஷ்ணு நந்தி வடிவில் சிவனை வழிபட்டதாகக் கூறுவர். \n\nSection::::அமைப்பு.\nகோயிலில் சூரியன், கால பைரவர், பால சனீசுவரர், லிங்கோத்பவர், தட்சிணாமூர்த்தி, ஆதி மாணிக்கவாசகர், மகாலட்சுமி, ஆஞ்சநேயர் ஆகியோரின் சன்னதிகள் உள்ளன. தட்சிணாமூர்த்தி ரிஷபத்தோடும், நான்கு ரிஷிகளுக்குப் பதிலாக இரண்டு ரிஷிகளோடும் காலடியில் முயலகனோடு காணப்படுகிறார். இவர் மேதா தட்சிணாமூர்த்தி எனப்படுகிறார். பொதுவாக சிவன் கோயில்களில் சூரியனையும், சந்திரனையும் காணலாம். ஆனால் இக்கோயிலில் சூரியன் மட்டுமே காணப்படுகிறார். அவரது வலது புறம் கால பைரவரும், இடது புறம் அவருடைய மகன் சனீசுவரரும் உள்ளனர். இவர் பால சனீசுவரராக உள்ளார். மார்கழி 25 முதல் தை 10ஆம் நாள் வரை சூரிய வெளிச்சம் மூலவரின் மேல் விழுகிறது.\nSection::::திருவிழாக்கள்.\nபுதன் பிரதோஷம், சனி பிரதோஷம், சிவராத்திரி போன்ற விழாக்கள் இக்கோயிலின் விழாக்களாகும். சிவன் கோயில்களில் சனி பிரதோஷம் சிறப்பாகக் கொண்டாடப்படும். இக்கோயிலில் புதன் பிரதோஷம் சிறப்பாக கொண்டாடப்படுகிறது.\n"}
{"id": "324336", "url": "https://ta.wikipedia.org/wiki?curid=324336", "title": "கூம்புவடிவத் தூய்மையாக்கி", "text": "கூம்புவடிவத் தூய்மையாக்கி\n\nகூம்புவடிவத் தூய்மையாக்கி \"( Conical refiner)\" என்பது காகிதம் தயாரிக்கும் செயல்முறையில் காகிதக்கூழை தூய்மையாக்கப் பயன்படும் ஓர் இயந்திரமாகும். அமெரிக்கக் கண்டுபிடிப்பாளர் யோசப் யோர்தான் இவ்வியந்தரத்தைக் கண்டறிந்த காரணத்தால் இவ்வியந்திரம் யோர்தான் தூய்மையாக்கி என்ற பெயராலும் அழைக்கப்படுகிறது. இத்தூய்மையாக்கி இயந்திரத்திற்கான காப்புரிமை 1858 ஆம் ஆண்டு இவருக்குக் கிடைத்தது\n\nஉள்ளே சுற்றிலும் உலோகப் பட்டைகள் பதிக்கப்பட்ட கொள்கலன் உள்ள கோபுரமே கூம்புவடிவத் தூய்மையாக்கி எனப்படும். தூய்மையாக்கப்பட வேண்டிய பொருள் உயர் அழுத்த விகிதத்தில் கூம்புவடிவத் தூய்மையாக்கும் கோபுரத்திற்குள் செலுத்தப்படுகிறது. இப்பொருள் தேய்ப்பு விளைவை எட்டுவதற்காக, உலோகப் பட்டைக்ளிட விசையுடன் இயந்திரத்திற்குள் உலோகப் பட்டைகளிடம் செலுத்தப்படுகிறது. கோபுரத்தின் எதிர்ப்பக்கம் முடிவான விளைபொருள் வெளியேற்றப்ப்படுகிறது\n"}
{"id": "324337", "url": "https://ta.wikipedia.org/wiki?curid=324337", "title": "மாமல்லபுரம் மும்மூர்த்தி குடைவரை", "text": "மாமல்லபுரம் மும்மூர்த்தி குடைவரை\n\nமாமல்லபுரம் மும்மூர்த்தி குடைவரை என்பது, காஞ்சிபுரம் மாவட்டத்தில், தமிழ்நாட்டின் கிழக்குக் கடற்கரை ஓரத்தில் அமைந்துள்ள பண்டைத் துறைமுக நகரான மகாபலிபுரத்தில் உள்ள பல குடைவரைக் கோயில்களுள் ஒன்று. இது பரமேசுவரவர்மனின் காலத்தைச் சேர்ந்தது எனக் கருதப்படுகிறது. \n\nSection::::அமைப்பு.\nபெரும்பாலான குடைவரைகளைப்போல் இக்குடைவரையில் மண்டபம் கிடையாது. தூண்களும் இல்லை. கருவறைகள் மூன்றும் வரிசையாக நேரடியாகவே பாறையில் செதுக்கப்பட்டுள்ளன. நடுவில் உள்ள கருவறை மற்ற இரண்டிலும் பார்க்கப் பெரியது. அத்துடன் இதன் முகப்பு ஏனைய இரண்டையும்விடச் சற்று முன்னோக்கி இருக்குமாறு அமைக்கப்பட்டுள்ளது. ஒவ்வொரு கருவறைக்கும் தனித்தனியாகப் படிகள் உள்ளன. கருவறைகளுக்குக் கீழே தாங்குதள அமைப்பு உண்டு. கருவறைகளுக்கு மேலே தளவரிசை, கூடுகள், சாலை போன்ற கூறுகளுடன் கூடிய ஒரு தளத்தைக் கொண்ட விமான அமைப்பும் காணப்படுகின்றது. \n\nSection::::சிற்பங்கள்.\nஇக்குடைவரை மும்மூர்த்திகளுக்காக அமைக்கப்பட்டது எனக் நம்பப்படுகின்ற போதிலும், இங்குள்ள கருவறைகளில் நான்முகன் சிற்பம் இல்லை அதற்குப் பதிலாக ஒரு குடைவரையில் நான்கு கைகளுடனும் ஒரு தலையுடனும் கூடிய புடைப்புச் சிற்பம் உள்ளது. இது முருகன் எனக் கருதப்படுகிறது. சில ஆய்வாளர்கள் இது பிரமசாஸ்தா என்று கருதுகின்றனர். இதன் வாயிலுக்கு இரு புறமும் சடைமுடியுடன் கூடிய வாயிற் காவலர்கள் உள்ளனர். நடுக் கருவறையின் பின்புறச் சுவரில் நான்கு கைகளுடன் நின்ற கோலத்தில் சிவபிரானின் புடைப்புச் சிற்பமும், தென்புறக் கருவறையில் நான்கு கைகளுடன் அமைந்த திருமாலின் புடைப்புச் சிற்பமும் உள்ளன. கருவறைகளின் இரண்டு பக்கங்களிலும் வாயிற் காவலர் சிற்பங்கள் உள்ளன. இக்கருவறைகளுக்கு அண்மையில் கொற்றவையின் சிற்பம் ஒன்றும் உள்ளது.\n\nSection::::கல்வெட்டு.\nஇங்கு கிரந்த எழுத்துக்களில் எழுதப்பட்ட கல்வெட்டுக்களும் உள்ளன. \n"}
{"id": "324339", "url": "https://ta.wikipedia.org/wiki?curid=324339", "title": "மகாகாளி மண்டலம்", "text": "மகாகாளி மண்டலம்\n\nமகாகாளி மண்டலம் (Mahakali zone) () தெற்காசியாவின் நேபாளத்தின் தூர மேற்கு வளர்ச்சி பிராந்தியத்தில் அமைந்த இரண்டு மண்டலங்களில் ஒன்றாகும். மற்றொன்று சேத்தி மண்டலம் ஆகும். 6,205 சதுர கிலோ மீட்டர் பரப்பளவு கொண்ட மகாகாளி மண்டலத்தில் நான்கு மாவட்டங்கள் உள்ளது. இம்மண்டலத்தின் நிர்வாகத் தலைமையிடம் கஞ்சன்பூர் மாவட்டத்தில் அமைந்த பீம்தத்தா நகரம் ஆகும். இங்கு பாயும் மகாகாளி ஆற்றின் பெயரால், இம்மண்டலத்திற்கு மகாகாளி மண்டலம் எனப் பெயராயிற்று.\n\nSection::::நிர்வாகப் பகுதிகள்.\nதூரமேற்கு வளர்ச்சி பிராந்தியத்தில் உள்ள மகாகாளி மண்டலத்தின் வெளித் தராய் சமவெளியில் கஞ்சன்பூர் மாவட்டம், உள் தராய் சமவெளியில் டடேல்துரா மாவட்டம், குன்றுப் பகுதியில் பைத்தடி மாவட்டம் மற்றும் இமயமலைப் பகுதியில் தார்ச்சுலா மாவட்டம் என நான்கு மாவட்டங்கள் உள்ளது. மகாகாளி ஆறு நேபாளம், இந்தியா மற்றும் திபெத் ஆகிய நாடுகளின் எல்லையாக அமைந்துள்ளது. \n\nSection::::புவியியல்.\nமகாகாளி மண்டலத்தின் மேற்கிலும், தெற்கிலும் இந்தியா, கிழக்கில் சேத்தி மண்டலம், வடக்கில் திபெத் தன்னாட்சிப் பகுதி எலலையாக அமைந்துள்ளது.\nமகாகாளி மண்டலத்தின் தெற்கில் தராய் சமவெளியும், நடுவில் மலைப்பாங்கான குன்றுப் பகுதிகளும், வடக்கில் இமயமலைப் பகுதியும் உள்ளது.\n\nSection::::தட்ப வெப்பம்.\nமகாகாளி மண்டலம் கடல் மட்டத்திலிருந்து நூற்றி ஐம்பத்து மீட்டருக்கும் கீழான உயரத்திலிருந்து, ஐயாயிரம் மீட்டர் உயரத்திற்கு மேல் வரை இமயமலையில் பரவியுள்ளது. எனவே இம்மண்டலத்தின் தட்ப வெப்பம் மேல் வெப்ப மண்டலம், மிதவெப்ப வளையம், மிதமான காலநிலை, மான்ட்டேன் #ஆல்ப்ஸ்மலைத் தாழ்வாரத்திற்குரிய காலநிலை என நான்கு கால நிலைகளில் காணப்படுகிறது. \n\nSection::::மக்கள் தொகையியல்.\n6,205 சதுர கிலோ மீட்டர் பரப்பளவு கொண்ட மகாகாளி மண்டலத்தின் 2011-ஆம் ஆண்டின் மக்கள் தொகை கணக்கெடுப்பின் படி மொத்த மக்கள் தொகை 9,77,514 ஆகும்.இம்மண்டலத்தின் கஞ்சன்பூர் மாவட்டத்தில் எண்பது விழுக்காட்டினர் குமாவ்னி மொழி பேசுகின்றனர். மேலும் குமாவ்னி மொழியின் வட்டார வழக்கான டோடியாளி மொழியை பைத்தடி மற்றும் டடேல்துரா மாவட்டங்களில் பேசப்படுகிறது.\n\nSection::::முக்கிய நகரங்கள்.\nஇம்மண்டலத்தின் முக்கிய நகரங்கள் கஞ்சன்பூர் மாவட்டத்தின் பீம்தத்தா, ராஜ்காட், அமர்கத்தி, தசரத்சந்த் பதான் மற்றும் தார்ச்சுலா ஆகும்.\n\nSection::::காட்டுயிர்க் காப்பகம்.\nமகாகாளி மண்டலத்தின் கஞ்சன்பூர் மாவட்டத்தி தராய் மற்றும் மலைப்பாங்கான பகுதியி\"ல், சுக்லா பாண்டா காட்டுயிர் காப்பகம்\" 305 சதுர கிலோ மீட்டர் பரப்பளவில் உள்ளது. இக்காப்பகத்தைச் சுற்றிலும் 243.5 சதுர கிலோ மீட்டர் பரப்பளவு கொண்ட இடைப்பகுதி (buffer zone) உள்ளது.\n\n\n"}
{"id": "324346", "url": "https://ta.wikipedia.org/wiki?curid=324346", "title": "மாமல்லபுரம் புலிப்புதர் மண்டபம்", "text": "மாமல்லபுரம் புலிப்புதர் மண்டபம்\n\nமாமல்லபுரம் புலிப்புதர் மண்டபம் என்பது, சென்னைக்குத் தெற்கே கிழக்குக் கடற்கரையோரமாக உள்ள பழங்காலத் துறைமுக நகரமான மாமல்லபுரத்தில் அமைந்துள்ள பல குடைவரைகளுள் ஒன்று. இது ஒரு முற்றுப் பெறாத குடைவரை. கோனேரி மண்டபம்இ எனப்படும்து குடைவரைக்கு அண்மையில், உயரமான இடத்தில் உள்ள பாறையொன்றில் இது குடையப்பட்டுள்ளது. இதன் அமைப்பை அடிப்படையாகக் கொண்டு இக்குடைவரை மாமல்லன் காலத்தின் இறுதிப் பகுதியைச் சேர்ந்தது எனக் கருதப்படுகின்றது.\n\nSection::::அமைப்பு.\nஇக்குடைவரை அதிக ஆழமில்லாத, நீளமான செவ்வக வடிவத்துடன் கூடிய மண்டபத்தைக் கொண்டது. இதில் ஒரு தூண் வரிசை மட்டுமே உள்ளது. இவ்வரிசையில் நான்கு முழுத் தூண்களும், பக்கச் சுவர்களோடு ஒட்டியபடி இரண்டு அரைத் தூண்களும் காணப்படுகின்றன. இவை அனைத்தும் சிம்மத்தூண்கள். தூண்களின் கீழ்ப் பகுதியில், இருக்கும் நிலையில் உள்ள சிங்கங்கள் மேற்பகுதியைத் தாங்கியிருப்பது போன்ற வடிவில் அமைந்தவை. பின்புறச் சுவரில் உள்ள அடையாளங்களைக் கொண்டு இக்குடைவரையில் ஐந்து கருவறைகள் அமைக்கப்பட இருந்தது தெரிகிறது. நான்கு கருவறைகளின் வாயிற் பகுதிகள் மட்டும் குடையப்பட்டுள்ளன. ஐந்தாவது கருவறையில் பணிகள் தொடங்கவில்லை.\n"}
{"id": "324347", "url": "https://ta.wikipedia.org/wiki?curid=324347", "title": "அலாகிரைட்", "text": "அலாகிரைட்\n\nஅலாகிரைட் \"(Alacrite)\" கோபால்ட் தனிமத்தை அடிப்படையாகக் கொண்ட குடும்பத்தைச் சேர்ந்த ஒரு கலப்புலோகமாகும். எல்-605, கோபால்ட் எல்-605, எயின்சு 25 மற்றும் எப்போதாவது எப் 90) என்ற பெயர்களாலும் இச்சேர்மம் அழைக்கப்படுகிறது. ஆக்சிசனேற்றம், சல்பைடேற்றம் போன்ற அரித்தல் செயல்முறைகளுக்கு எதிராகவும், இயந்திரவியல் பயன்களைக் கொண்டதாகவும் இக்கலப்புலோகம் உபயோகப்படுகிறது. \n\nகாந்தப்பண்பில்லாதது, எஃகுத்தன்மை மிக்க ஒரு மிகைக் கலப்புலோகம் என இக்குடும்பத்திலுள்ள ஒரு உறுப்பினரான XSH அலாகிரைட் விவரிக்கப்படுகிறது. துருப்பிடிக்காத இதன் உயர் மேற்பரப்புக் கடினத்தன்மை கண்ணாடித் தன்மையான மெருகிடலாக கருதப்படுகிறது. விமானத்தின் பாகங்கள் தயாரிப்பதற்கான கலப்புலோகமாக இது உருவாக்கப்பட்டது. விண்வெளி வாகனங்களின் பகுதிப் பொருட்கள், சுழலிப் பொறிகளின் பாகங்கள் போன்ற பயன்பாடுகளை எல்-605 கலப்புலோகம் கொண்டுள்ளது. தவிர உயிர்ப்பொருத்தம் காரணமாக மருந்து இழுவை போன்ற விரிதன்மை குழல்களிலும் இது பயன்படுத்தப்படுகிறது. பிரான்சு நாட்டில் இக்கலப்புலோகம் தரப்படுத்தப்பட்ட கிலோகிராம் நிறையாகப் பயன்படுகிறது.\n\nஇயைபும் தரப்படுத்தலும் ==\n\nகோபால்ட் (Co), உடன் குரோமியம்]] (Cr), தங்குதன் (W), நிக்கல் (Ni), இரும்பு (Fe), கார்பன் (C) ஆகியன்வற்றின் திட்டமிட்ட கலவையும், மாங்கனீசு (Mn), சிலிக்கன் (Si), பாசுபரசு (P) போன்ற தனிமங்கள் சிறிதளவிலும் சேர்க்கப்படு அலாகிரைட் தயாரிக்கப்படுகிறது.\n\nதங்குதனும் நிக்கலும் இக்கலப்புலோகத்தின் இயந்திரவினைமையை மேம்படுத்துகின்றன. திடப்பொருள் கரைசலின் வலினையை அதிகரிப்பதற்கு குரோமியம் பயன்படுகிறது. எல்-605 கலப்புலோகத்தின் பொறுத்தமைவுப் பண்புகள் இங்கு தரப்பட்டுள்ளன:\n\nஉட்பொருத்து மருத்துவக் கருவிகளான ஏ.எசு.டி.எம் எப்90-09, சீர்தரத்துக்கான அனைத்துலக நிறுவன 5832-5:2005 போன்றவை எல்-605 இன் தயாரிப்பு பற்றியும் சோதனை பற்றியும் எடுத்துரைக்கின்றன\n"}
{"id": "324362", "url": "https://ta.wikipedia.org/wiki?curid=324362", "title": "அரிமளம் மீனாட்சி சுந்தரேசுவரர் கோயில்", "text": "அரிமளம் மீனாட்சி சுந்தரேசுவரர் கோயில்\n\nஅரிமளம் மீனாட்சி சுந்தரேசுவரர் கோயில் புதுக்கோட்டை மாவட்டத்தில் உள்ள சிவன் கோயிலாகும். \n\nSection::::அமைவிடம்.\nஇக்கோயில் புதுக்கோட்டை மாவட்டத்தில் அரிமளம் என்னுமிடத்தில் அமைந்துள்ளது. அரி என்றால் சந்திரன் என்றும், மழ என்றால் குழந்தை என்றும் பொருள். சந்திரன், ஒரு சாபம் காரணமாக குறுகிக் கொண்டே வந்தார். அனைத்துக் கலைகளையும் இழந்த நிலையில் வில்வ மரம் அதிகமாகக் காணப்படுகின்ற அரிமளம் வந்தபோது இறைவன் தன் தலையில் சூடிக்கொள்ள, சாபம் நீங்கியது. இழந்த கலையைப் பெற்ற சந்திரன் இறைவனிடம் இவ்வூர் அரிமளம் என்று அழைக்கப்பட வேண்டும் என்று தன் ஆவலைத் தெரிவித்தார். இதனால் இவ்வூருக்கு அரிமளம் என்ற பெயர் ஏற்பட்டது. அரும்பள்ளம் என்ற சொல் மருவி அரிமளம் என்று ஆனதாகவும் கூறுவர். இங்குள்ள விளங்கியம்மன் சன்னதியில் ஏரழிஞ்சிப்பழம் இருந்தநிலையில் அதுவே நாளடைவில் அரிமளம் என ஆனதாகவும் கருதுகின்றனர். \n\nSection::::இறைவன், இறைவி.\nஇக்கோயிலின் மூலவராக சுந்தரேசுவரர் உள்ளார். மார்ச் 19 முதல் 21ஆம் நாள் வரை சூரிய வெளிச்சம் மூலவரின் மேல் விழுகிறது.இங்குள்ள இறைவி மீனாட்சி ஆவார். \n\nSection::::வரலாறு.\nகந்தர்வனின் மகள் வித்யாவதி, சியாமளாதேவியைத் தன்னுடைய மகளாகக் கருதி வழிபடத் தொடங்கினாள். \nஅவளுடைய பிரார்த்தனைப் படி சூரசேனனுக்கு மகளாகப் பிறந்தாள். பருவ வயதில் மலையத்துவஜ பாண்டியனை மணம் புரிந்தாள். அவன் குழந்தைப்பேறு இல்லாத நிலையில் இருந்தான். தன் குறையைப் போக்க ஒரு யாகம் நடத்தியபோது அந்த யாகத்தில் மூன்று வயது சிறுமியாகத் தோன்றவே அவளிடம் தன் ஆட்சிப்பொறுப்பை மன்னன் தந்தான். மீன் தன் குஞ்சுகளுக்கு கண்களால் உணவு தருவதைப் போல பக்தர்களுக்கு அவர்களுடைய நோக்கம் அறிந்து தன் கருணைக் கண்களால் அருள் செய்த வகையில் மீனாட்சி என்ற பெயரைப் பெற்றாள். கயிலாயத்தில் சிவனைக் காணும் பேறு பெற்றாள். அவளை மணம் முடிக்க சிவன் மதுரை வந்தார். திருமணத்திற்குப் பின் மதுரையை ஆளும் பொறுப்பை ஏற்றதோடு, மக்கள் விருப்பத்திற்காக அரிமளத்திலும் அருள் கொடுத்தாள். \n\nSection::::திருவிழாக்கள்.\nசித்திரை மாதத்தில் தெப்பத் திருவிழா இங்கு சிறப்பாகக் கொண்டாடப்படுகிறது. \n"}
{"id": "324364", "url": "https://ta.wikipedia.org/wiki?curid=324364", "title": "மாமல்லபுரம் பரமேஸ்வர மகாவராக விஷ்ணுகிருகம்", "text": "மாமல்லபுரம் பரமேஸ்வர மகாவராக விஷ்ணுகிருகம்\n\nமாமல்லபுரம் பரமேஸ்வர மகாவராக விஷ்ணுகிருகம் அல்லது ஆதிவராகக் கோயில் என்பது, தமிழ்நாட்டின் தலைநகரமான சென்னைக்குத் தெற்கே கிழக்குக் கடற்கரையோரமாக உள்ள பழங்காலத் துறைமுக நகரமான மாமல்லபுரத்தில் அமைந்துள்ள பல குடைவரைகளுள் ஒன்று. இப்பகுதியில் அமைந்துள்ள பிற குடைவரைகளைப் போலன்றி இக்குடைவரைக் கோயிலில் பூசைகள் நடைபெற்று வருவது குறிப்பிடத்தக்கது. \n\nSection::::அமைப்பு.\nஇக்குடைவரை மண்டபத்தில் இரண்டு தூண் வரிசைகள் இருந்தாலும், உட்புறத் தூண் வரிசையில் இரண்டு வட்டத்தூண்களும் அவற்றுக்கு நேரே சுவர்களோடு ஒட்டியபடி இரண்டு அரைத்தூண்களும் மட்டுமே உள்ளன. முகப்பை அண்டிய தூண் வரிசையில் நான்கு முழுத்தூண்களும் இரண்டு அரைத்தூண்களும் உள்ளன. பின்புறச் சுவரில் ஒரு கருவறை குடையப்பட்டுள்ளது. கருவறைக்குள் வராக மூர்த்தியின் சுதையால் செய்யப்பட்ட சிற்பம் காணப்படுகின்றது. கருவறை வாயிலின் இரு பக்கங்களிலும் வாயிற்காவலர் சிற்பங்கள் அமைக்கப்பட்டுள்ளன. மண்டபச் சுவர்களிலும் கருவறைக்கு இரண்டு பக்கங்களிலும் உள்ள சுவர்ப் பகுதிகளிலும், மண்டபத்தின் பக்கச் சுவர்களிலும் பல சிற்பங்கள் செதுக்கப்பட்டுள்ளன. இவற்றுள் திருமால், சிவன், வராகமூர்த்தி, இலக்குமி, துர்க்கை போன்ற கடவுளர்களின் சிற்பங்கள் அடங்கும். மண்டபத்தில் முடி அணிந்த இரு பெண்கள் புடைசூழ முடி அணிந்தபடி அமர்ந்திருக்கும் ஒருவனின் சிற்பம் உள்ளது. இது ஒரு அரசைனையும் அவனது அரசியரையும் குறிக்கிறது. இன்னோரிடத்தில், நிற்கும் நிலையில் கருவறையை நோக்கிக் கைகாட்டியபடி இரண்டு அரசியருடன் காணப்படும் இன்னொரு அரசனின் சிற்பமும் உள்ளன. இச்சிற்பங்கள் பல்லவ மன்னன் சிம்மவிட்டுணுவையும், அவனது மகன் மகேந்திரவர்மனையும் குறிப்பதாகக் கருதப்படுகிறது.\n\nSection::::கல்வெட்டுக்கள்.\nஇங்கே பல கல்வெட்டுக்கள் காணப்படுகின்றன. பல்லவ மன்னர்களான சிம்மவிட்டுணு, மகேந்திரவர்மன் ஆகியோரின் பெயர்களோடு கூடிய கிரந்தக் கல்வெட்டுக்களும், தெலுங்குக் கல்வெட்டொன்றும், முதலாம் இராசராசன் காலத்துக் கல்வெட்டொன்றும் இங்கே உள்ளன. அரசர்களின் சிற்பங்களுக்கு மேலேயுள்ள கல்வெட்டுக்களில் ஒன்றில் \"சிறீ சிம்ம விஷ்ணு போதாதி ராஜன்\" என்னும் பெயரும், மற்றதில், \"சிறீ மகேந்திர போதாதி ராஜன்\" என்ற பெயரும் இருப்பதாலேயே அவற்றின் கீழுள்ள சிற்பங்கள் குறித்த பெயர்களைக் கொண்ட அரசர்களுடையவை எனக் கண்டறியப்பட்டன.\n\nSection::::காலம்.\nஇக்கோயிலில் சிம்மவிட்டுணுவின் சிலை இருத்தலால் அது அவனாலேயே கட்டப்பட்டிருக்கக்கூடும் என்பது சில ஆய்வாளர்கள் முன்மொழிந்துள்ளனர். மகேந்திரவர்மனின் சிற்பமும் இருந்தாலும், அவன் பட்டத்துக்கு வந்த பின்னர் வைணவனாக இருந்ததில்லை ஆதலால் அவன் அதைக் கட்டியிருக்க முடியாது என்பது அவர்களது கருத்து. எனவே, மகேந்திரவர்மன் இளவரசனாக இருந்தபோது இக்கோயிலை வைணவனான சிம்மவிட்டுணு கட்டியிருப்பது சாத்தியம் என்கின்றனர். இவர்கள் இருவருக்கும் பின்வந்த மாமல்லன் எனப்படும் நரசிம்மவர்மனால் இக்குடைவரைப் பணி தொடங்கப்பட்டது என்றும், அவனுக்குப் பின்வந்த பரமேசுவரவர்மன் காலத்திலேயே இக்கோயிலில் பூசைகள் தொடங்கப்பட்டிருப்பதால் அவன் காலத்திலேயே இக்கட்டிடப் பணி நிறைவேறியிருக்கக்கூடும் என்பதும் பிற்கால ஆய்வாளர் சிலருடைய கருத்து.\n"}
{"id": "324365", "url": "https://ta.wikipedia.org/wiki?curid=324365", "title": "விட்டாலியம்", "text": "விட்டாலியம்\n\nவிட்டாலியம் \"(Vitallium)\" என்பது 65% கோபால்ட், 30% குரோமியம், 5% மாலிப்டினம் மற்றும் பிற தனிமங்கள் சேர்ந்து உருவாக்கப்பட்ட ஒரு கலப்புலோகத்தின் வர்த்தகப் பெயராகும். அரிமானத்திற்கு எதிராக இது செயல்படும் என்பதால் பல் மருத்துவம் மற்றும் செயற்கை இணைப்பு மருத்துவம் போன்ற துறைகளில் பயன்படுத்தப்படுகிறது. நல்ல வெப்பத்தடையை கொடுக்கும் என்பதால் விட்டாலியம் சுழலிமின்னேற்றிகளின் பகுதிப் பொருட்கள் தயாரிப்பில் பயன்படுகிறது. 1932 இல் ஆல்பர்டு டபிள்யூ மெர்ரிக் ஆசுடெனல் ஆய்வகத்திற்காக விட்டாலினை உருவாக்கினார். \n\n91 வயதான நார்மன் சார்ப் என்ற பிரித்தானியருக்கு மேற்கொள்ளப்பட்ட இடுப்பு மாற்ற அறுவை சிகிச்சை உலகத்தின் மிக வயதானவர்களுக்கான சிகிச்சையாக அங்கீகரிக்கப்பட்டுள்ளது. இலண்டனில் உள்ள இராயல் தேசிய எலும்புசிக்கிச்சை மருத்துவமனையில் 1948 ஆம் ஆண்டு இரண்டு விட்டாலியம் உட்பொருத்துப் பொருட்கள் ஒருவருக்கு பொருத்தப்பட்டன. 67 வயதான அவர் நீண்ட நாட்கள் வாழ்ந்தார். உட்பொருத்தப்பட்ட பொருட்களை அவர் மீண்டும் எடுக்கவேயில்லை. அப்பொழுது சார்ப்பின் வயது 23 ஆகும் \n\n\n"}
{"id": "324366", "url": "https://ta.wikipedia.org/wiki?curid=324366", "title": "கழுதைப்பிட்டி-மூலிகை", "text": "கழுதைப்பிட்டி-மூலிகை\n\nகழுதைப்பிட்டி அல்லது கழிமுள்ளி (தாவரவியல்:\"Acanthus ilicifolius\"; ஆங்கிலம்: Holy Mangrove; சீனம் : 老鼠勒) , கழுதைமுள்ளி என அழைக்கப்படும். இச்செடி, தமிழகத்தின் மூலிகைகளில் ஒன்றாகும்.மேலும், இது அலையாத்தித் தாவரங்கள் அல்லது கண்டல் தாவரங்களில் (mangrove) ஒன்றாகும். இது கடலின் கரையோரங்களில் உள்ள, உவர் சதுப்பு நிலங்களில் வளரும் தாவரம் ஆகும். \nஇது தீவாய்ப்புக் கவலை குறைந்த இனம் என்பதன் கீ்ழ் வரும், தாவரங்களில் ஒன்றாகும். இந்திய, சீன பாரம்பரிய மருத்துவ முறைகளில் இது பயன்படுத்தப் படுகிறது. \n\nSection::::பெயரியல்.\nஇதன் தாயகம் இலங்கையின் புங்குடு தீவில் இருக்கும் பகுதியான, கழுதைப்பிட்டித் துறை என அறியப்படுகிறது. அதனால் தான் இதன் பெயரில் கழுதைப்பிட்டி என்ற அடைமொழி அமைகிறது. இவற்றில் மூன்று இனங்கள் இருப்பதாகத் தெரிகிறது. இருப்பினும், வங்காளதேசம், கம்போடியா, சீனா, ஆங்காங், இந்தியா, இந்தோனேசியா, சிங்கப்பூர், மலேசியா, மக்காவு, பாக்கித்தான், சிறீலங்கா, தைவான், கிழக்குத் தீமோர், வியட்நாம், பசிபிக் தீவுகள் ஆகிய நாடுகளிலும் இது காணப்படுகின்றன.\n\nSection::::தாவர இயல்புகள்.\nஇது இந்தியா, முதல் ஆத்திரேலியா வரை உள்ள பல நாட்டுக் கடற்கரையின், சதுப்பு நிலக் காடுகளில் காணப்படுகிறது. இலைகளின் விளிம்புகள் முட்களுடன் காணப்படும். அதிகப்படியான உப்பு, இலையின் வெளியில் தள்ளப்படுவதால், சில நேரங்களில் உடலின் மேற்பகுதி உப்புப் படர்ந்து காணப்படும். மூன்று மீட்டர் வரை வளரக்கூடியது. பூக்களின் இதழ் வெளிர் நீலமாக இருக்கும். ஒரு பெரிய பூவிதழை உடையது. பூக்கள் கொத்துகளாகக் காணப்படுகிறது. திசம்பர் முதல் மே மாதம் வரை பூக்கள் பூக்கின்றன. விதைப்பை வெடிக்கும் போது, விதைகள், இரண்டு மீட்டர் சென்று விழும் வல்லமையைப் பெற்றிருக்கிறது. தாவர இனப்பால்(sap) உப்புச் சுவை உடையதாக உள்ளது. மகரந்தச்சேர்க்கையானது, தச்சுத்தேனீக்களினால் (carpenter bees) பெரும்பாலும் நடக்கிறது. சில நேரங்களில் தேன்சிட்டுகளாலும் (sunbirds) நடக்கிறது. தாவரத்தின் மேற்புற பகுதிகள் இஞ்சியுடன் சேர்த்து பயன்படுத்தும் போது, கால்களில் ஏற்படும் புண்கள், மலச்சிக்கல் போன்றவை குணமாகின்றன. குழந்தை பிறத்தழின் போது, அது எளிதாக, சில சித்த மருத்துவர்கள், இந்த இலைச்சாற்றைக் குடிக்க கொடுக்கப்படுகிறது. பாம்பு கடிக்கும் பயன்படுத்தப்படுகிறது. அலங்காரத்தாவரமாக பலர் இதனை வளர்க்கிறார்கள்.\n\nSection::::வகைப்பாடு.\nதாவர வகைப்பாட்டியல் வரலாற்றின் புதிய வகைப்பாட்டு முறைகளை, விக்கியினங்கள், விக்கித்தரவு ஆகிய திட்டங்களில் இற்றைப்படுத்தப்படுகின்றன. எனவே, இங்குள்ள தரவுகளை, கீழுள்ள இணைப்புகளின் வழியே சென்று சரிபார்த்துக் கொள்ளவும்.\n\nSection::::ஏபிச்சி III.\n<poem>\nClassification System: APG III\n\nSuperregnum: Eukaryota\nRegnum: Plantae\nCladus: பூக்கும் தாவரங்கள்\nCladus: Eudicots\nCladus: Core eudicots\nCladus: Asterids\nCladus: Euasterids I\nOrdo: Lamiales\nFamilia: Acanthaceae\nSubfamilia: Acanthoideae\nTribus: Acantheae\nGenus: Acanthus\nSpecies: Acanthus ilicifolius\n</poem>\n\n\n\n"}
{"id": "324368", "url": "https://ta.wikipedia.org/wiki?curid=324368", "title": "துர்வாசபுரம் சுந்தரேசுவரர் கோயில்", "text": "துர்வாசபுரம் சுந்தரேசுவரர் கோயில்\n\nதுர்வாசபுரம் சுந்தரேசுவரர் கோயில் புதுக்கோட்டை மாவட்டத்தில் உள்ள சிவன் கோயிலாகும். \n\nSection::::அமைவிடம்.\nஇக்கோயில் புதுக்கோட்டை மாவட்டத்தில் துர்வாசபுரம் என்னுமிடத்தில் அமைந்துள்ளது. இலங்கையில் போர் முடிந்த பின்னர் ராமர் அயோத்திக்குத் திரும்பினார். அவ்வாறு அனைத்து ரிஷிகளும் திரும்பியபோது துர்வாசர் இப்பகுதி வழியாக வந்தார். அங்கு தான் கண்ட சிவலிங்கத்திற்குப் பூசை செய்தார். துர்வாசர் வழிபட்டதால் இவ்வூர் துர்வாசபுரம் என்றழைக்கப்பட்டது. \n\nSection::::இறைவன், இறைவி.\nஇக்கோயிலின் மூலவராக சுந்தரேசுவரர் உள்ளார். இங்குள்ள இறைவி பாகம் பிரியாள் ஆவார். இக்கோயிலில் பைரவர் சிறப்பாக வழிபடப்படும் நிலையில் பைரவர் கோயில் என்றும் அழைக்கின்றனர்.கால பைரவருக்கு ஆர்த்தி காட்டப்படும் தட்டை பக்தர்களுக்குக் காட்டுவதில்லை. இறைவன் மற்றும் இறைவி சன்னதியில் பிரதாசம் தரப்படுவதில்லை. \n\nSection::::அமைப்பு.\nகோயில் வாயில் வித்தியாசமான அமைப்பில் காணப்படுகிறது. முன் மண்டபத்தில் சனீசுவரன், சூரியன், சந்திரன், சப்த கன்னியர், கருப்பசாமி ஆகியோர் உள்ளனர்.மூலவரின் தேவக்கோட்டத்தில் உள்ள தட்சிணாமூர்த்தியிடம் காணப்படும் முயலகன் இடப்புறம் திரும்பியுள்ள நிலையில் காணப்படுகிறார். \n\nSection::::திருவிழாக்கள்.\nஆனித் திருமஞ்சனம், கார்த்திகை மாதத்தில் சம்பக சூரசஷ்டி, பங்குனியில் திரியம்பகாஷ்டமி இங்கு சிறப்பாகக் கொண்டாடப்படுகின்ற விழாக்களாகும். \n"}
{"id": "324372", "url": "https://ta.wikipedia.org/wiki?curid=324372", "title": "கேளுணர்வியல்", "text": "கேளுணர்வியல்\n\nகேளுணர்வியல் (\"Audiology\", இலத்தீன் , \"கேட்க\") கேட்டல், சமநிலை, மற்றும் தொடர்புடைய குறைபாடுகளைக் குறித்த கல்வித் துறையாகும். இத்துறையில் பயிற்சி பெற்று கேட்டல் குறைபாடுகளுக்கு மருத்துவம் பார்ப்பவர்களும் இக்குறைபாடுகள் வருமுன்னரே தடுக்க முயல்பவர்களும் கேளுணர்வியலாளர்கள் எனப்படுகின்றனர். இத்துறைசார் கல்வியில் பல்வேறு சோதனைகளைப் பயன்படுத்தி (காட்டாக, கேட்புச் சோதனைகள், காதொலி உமிழ்வு அளவீடுகள், மின்உடலியச் சோதனைகள்), ஒருவரது கேட்புத் திறனை அளவிடுகின்றனர்; வழமையான வீச்சிலா, இல்லையெனில் எந்த பகுதிகளில் (உயர், நடு, அல்லது குறைந்த அதிர்வெண்) பாதிக்கப்பட்டுள்ளது, எந்தளவில் பாதிப்புள்ளது, குறைபாட்டை விளைவிக்கும் சிதைவு எங்குள்ளது - வெளிச்செவியிலா, நடுச்செவியிலா, உட்செவியிலா, செவிநரம்பிலா அல்லது மைய நரம்பு மண்டலத்திலா - எனத் தீர்மானிக்கின்றனர். கேளுணர்வியலாளர்கள் கேள்விக் குறைபாடு உள்ளவர்களுக்குதகுந்த பரிந்துரைகளை வழங்குகின்றனர்; செவிப்புலன் உதவிச்சாதனம் பொருத்தலாமா, உட்செவிச்சுருள் பதியம் தீர்வாகுமா என பரிந்துரை வழங்குகின்றனர். தவிர இவர்கள் போலிக்காதொலி நோயாளிகளுக்கும் உதவி புரிகின்றனர்.\n"}
{"id": "324377", "url": "https://ta.wikipedia.org/wiki?curid=324377", "title": "கலப்புலோகம் 20", "text": "கலப்புலோகம் 20\n\nகலப்புலோகம் 20 \"(Alloy 20)\" என்பது நிக்கல்-குரோமியம்-மாலிப்டினம் உலோகங்களை இணைத்து உருவாக்கப்படும் ஒரு கலப்புலோகமாகும். கந்தக அமிலம் அரித்தலுக்கு எதிரான பயன்பாட்டிற்காக இக்கலப்புலோகம் உருவாக்கப்பட்டது. வேதியியல், உணவு, மருந்து, மின் உற்பத்தி, நெகிழி தொழில்துறை போன்ற பிரிவுகளிலும் இந்த அரிப்பு எதிர்க்கும் பண்புக்காக கலப்புலோகம் 20 பயன்படுகிறது. குழிப்பு மற்ரும் குளோரைடு அயனி அரிப்பு மற்றும் தாமிரத்தின் இருப்பு போன்ற காரணங்களால் இது கந்தக அமிலத்திடமிருந்து காக்கிறது. கலப்புலோகம் 20 ஒரு துருப்பிடிக்காத எஃகு அல்ல என்றாலும் பெரும்பாலும் அழுத்த அரிமான பிளவு பிரச்சினைகளைத் தீர்க்க பயன்படுத்தப்படுகிறது. இதற்கு 316எல் எஃகுடன் இது பயன்படுத்தப்படுகிறது. \n\nகார்பென்டர் 20 என்ற பெயராலும் கலப்புலோகம் 20 அழைக்கப்படுகிறது. வர்ப்புரு வேறுபாட்டு வகைகள் சி.என்7.எம் என அழைக்கப்படுகின்றன.\n\n\n\nSection::::தனிக்குறிப்புகள்.\nஏ.எசு.டி.எம் பி729, பி464, பி366, பி463, பி473, பி462\n\nஏ.எசு.எம்.இ எசுபி729, எசுபி464, எசுபி366, எசுபி473, எசு462\n\nஏ.என்.எசு.ஐ / ஏ.எசு.டி.எம் ஏ555-79\n\nஇ.என் 2.4660\n\nயு.என்.எசு என்08020\n\nவொர்க்சிடாப் 2.4660\n"}
{"id": "324380", "url": "https://ta.wikipedia.org/wiki?curid=324380", "title": "ரகுபதி வெங்கய்யா", "text": "ரகுபதி வெங்கய்யா\n\nரகுபதி வெங்கய்யா நாயுடு (Raghupathi Venkaiah Naidu, 15 அக்டோபர் 1887 – 15 மார்ச் 1941) என்பவர் சென்னையில் மவுனபடக் காலத்தில் தொழில் நுட்பத்தால் மவுன படத்தை பேசும் படமாக காட்டியவர் மற்றும் திரையரங்க உரிமையாளர் ஆவார். இவரின் மகனான ஆர். பிரகாஷ் அக்காலத்தில் பல மவுனப் படங்களையும், பேசும் படங்களையும் இயக்கிய பிரபல திரைப்பட இயக்குநராவார்.\nSection::::வாழ்க்கை.\nவெங்கைய்யா இன்றைய ஆந்திர மாநிலத்தின், இன்றைய கிருஷ்ணா மாவட்டத்தில் உள்ள மச்சிலிப்பட்டினத்தில் பிறந்தவர். இவரது தந்தையான ரகுபதி பிரித்தானிய படையில் சுபேதாராக இருந்தார். வெங்கய்யாவுக்கு 18 வயது ஆனபோது அவரது பெற்றோர் மச்சிலிப்பட்டினத்திலிருந்து மதராசுக்கு குடிபெயர்ந்தனர் அவர்களுடன் வெங்கைய்யாவும் சென்னைக்கு வந்து சேர்ந்தார். சென்னையில் வெங்கய்யா தனது இருபதாவது வயதில் அப்பா அளித்த நிதியுதவியுடன் சிறு கலைப்போருள் கடையை ஆரம்பித்தார். அதில் ஒளிப்பட கருவிக்கு வேண்டிய ஒற்றை பிலிம்களை விற்று வந்தார். இந்த தொழிலால் பல ஒளிப்படக் கலைஞர்களின் அறிமுகம் ஏற்பட்டு, அதனால் ஒளிப்பட கலை மீது ஆர்வம் கொண்டு அக்கலையைக் கற்று, தனது கலைப் பொருள் கடையை ஒளிப்படம் எடுக்கும் கடையாக மாற்றி திறமையான ஒளிப்படக்காரராக மாறினார்.\nSection::::மவுனப் படங்களை பேசும் படமாக திரையிடுதல்.\nஅந்தக் காலகட்டத்தில் மவுனப் படங்கள் பெரும் வரவேற்பு பெற்று இருந்தது. அந்நிலையில் அப்போது புதியதாக வந்த \"க்ரோனோமெகாபோன்\" என்ற ஒலியை வெளிப்படுத்தும் கருவியைப் பயன்படுத்தி மவுனப் படங்களைப் பேசும்படங்கள்போல் காட்டலாம் என்ற செய்தியை பத்திரிகைகளில் அறிந்தார். அக்கருவியை வாங்க அவர் மனைவி அளித்த ஊக்கத்தால் ஒளிப்பட கடையை அடகு வைத்த பணத்தைக் கொண்டு 30 ஆயிரம் செலவில் \"ஜான் டிக்கென்ஸன் நிறுவனத்தின்\" மூலம் அந்த ஒலிக் கருவியைத் தருவித்தார். பின்னர் க்ரோனோமெகாபோன் ஒலிப்பதிவுத் தட்டுடன் இங்கிலாந்தில் அன்று புகழ்பெற்று விளங்கிய 12 துண்டுப் படங்களை வாங்கினார். அந்தப் படங்களை மக்கள் மத்தியில் திரையிட்டார். திரைக்குப் பின்னால் ஒளித்து வைக்கப்பட்டிருந்த க்ரோனோ மெகாபோனிலிருந்து திரையில் படம் தொடங்கும் அதே நேரத்துக்குத் துல்லியமான ஒத்திசைவுடன் ஒலிக்க விட்டார்.\n\nஇந்த புதிய அனுபவம் பார்வையாளர்களை ஈர்த்தது. பேசும்படம் பார்ப்பது போன்ற அனுபவத்தை, பேசும்படங்கள் அறிமுகமாவதற்கு 20 ஆண்டுகளுக்கு முன்பே பார்வையாளர்களுக்குக் கொடுத்தார். இந்த தொழில் நுட்பத்தைக் கொண்டு ஊர் ஊராக சுற்றியும், இலங்கை, பர்மா ஆகிய நாடுகளில் திரையிட்டும் பணம் ஈட்டினார். \nSection::::திரையரங்கு அமைத்தல்.\nநான்கு ஆண்டுகள் ஊர் ஊராக திரைப்படங்களை திரையிட பயணம் மேற்கொண்ட வெங்கய்யா சென்னை திரும்பியபின் மேலைநாடுகளைப் போல் திரையரங்கம் அமைக்க வேண்டும் என்று முடிவு செய்து, 1912 இல் சிந்தாரிப்பேட்டையில் அன்று ‘கறுப்பர்கள் தெரு’ என்று அழைக்கப்பட்ட பிளாக்கர்ஸ் சாலையில் கெயிட்டி சினிமா ஹால் என்ற பெயரில் திரையரங்கை கட்டினார். கெயிட்டி திரையரங்கைத் தொடர்ந்து கிரவுன், குளோப் ஆகிய திரையரங்குகளையும் சென்னையில் நிறுவி புகழ்பெற்ற திரையரங்க அதிபராக விளங்கினார்.\n"}
{"id": "324389", "url": "https://ta.wikipedia.org/wiki?curid=324389", "title": "சேத்தி மண்டலம்", "text": "சேத்தி மண்டலம்\n\nசேத்தி மண்டலம் (Seti zone) () தெற்காசியாவின் தூர மேற்கு நேபாளத்தில் தூரமேற்கு வளர்ச்சி பிராந்தியத்தில் அமைந்த பதினான்கு மண்டலங்களில் ஒன்றாகும். இதன் நிர்வாகத் தலைமையிடம் \"திப்பயால் சில்கத்தி\" நகரம் ஆகும். இம்மண்டலம் ஐந்து மாவட்டங்களைக் கொண்டுள்ளது. இம்மண்டலத்தின் \"தங்கதி\" நகரம் ஒரு துணை மாநகராட்சியும் ஆகும்\n\nSection::::மாவட்டங்கள்.\nசேத்தி மண்டலத்தின் தராய் சமவெளியில் கைலாலீ மாவட்டம் மலைப்பாங்கான குன்றுப் பகுதிகளில் அச்சாம் மாவட்டம் மற்றும் டோட்டி மாவட்டம் மற்றும் இமயமலைப் பகுதிகளில் பஜாங் மாவட்டம் மற்றும் பாசூரா மாவட்டம் என ஐந்து மாவட்டங்கள் உள்ளது.\n\nSection::::மக்கள் தொகையியல்.\n2011-ஆம் ஆண்டின் மக்கள் தொகை கணக்கெடுப்பின் படி, சேத்தி மண்டலத்தின் மொத்த மக்கள் தொகை 15,75,003 ஆகும். இம்மண்டலத்தில் நேபாள மொழி மற்றும் டோட்டி மொழிகள் பேசப்படுகிறது. வேளாண்மை மற்றும் கால்நடை வளர்ப்பு இம்மண்டல மக்களின் முக்கியத் தொழிலாகும்.\n\nSection::::புவியியல் தட்ப வெப்பம்.\nSection::::புவியியல்.\nசேத்தி மண்டலத்தின் தெற்கில் தராய் சமவெளியும், நடுவில் மலைப்பாங்கான குன்றுப் பகுதிகளும், வடக்கில் இமயமலைப் பகுதிகளும் உள்ளன. சேத்தி மண்டலத்தின் வடக்கில் சீனாவின் திபெத் தன்னாட்சிப் பகுதியும், கர்ணாலி மண்டலமும் மேற்கில் மகாகாளி மண்டலமும், கிழக்கில் பேரி மண்டலம் மற்றும் வடகிழக்கில் கர்ணாலி மண்டலமும், தெற்கில் இந்தியாவின் உத்தரப் பிரதேச மாநிலமும் எல்லைகளாக அமைந்துள்ளது. \n\nSection::::தட்ப வெப்பம்.\nசேத்தி மண்டலம் கடல் மட்டத்திலிருந்து முன்னூறு முதல் ஐயாயிரம் மீட்டர் உயரத்தில் அமைந்துள்ளது. எனவே இம்மணலத்தின் தட்ப வெப்பம் மேல் வெப்ப மண்டலம், மிதவெப்ப வளையம், மிதமான காலநிலை, மான்ட்டேன் #ஆல்ப்ஸ்மலைத் தாழ்வாரத்திற்குரிய காலநிலை என நான்கு நிலைகளில் காணப்படுகிறது. \n"}
{"id": "324392", "url": "https://ta.wikipedia.org/wiki?curid=324392", "title": "அமினோ அமில நீரிழிவு", "text": "அமினோ அமில நீரிழிவு\n\nஅமினோ அமில நீரிழிவு \"(Aminoaciduria)\" என்பது சிறுநீரீல் ஒரு குறிப்பிட்ட அளவிற்குமேல் அமினோ அமிலங்கள் வெளியேறுவதைக் குறிக்கிறது. சாதாரண சிறுநீரில் இயல்பாகவே சிறிதளவு அமினோ அமிலங்கள் காணப்படும். வளர்சிதைமாற்றச் சீர்கேடுகள் நாள்பட்ட ஈரல் நோய்கள்\nஅல்லது சிறுநீரகக் கோளாறுகள் போன்ற காரணங்களால் சிறுநீரில் காணப்படும் அமினோ அமிலங்களின் அளவு அதிகரிக்கின்றது. முதல்நிலை மற்றும் இரண்டாம்நிலை அமினோ அமில நீரிழிவு என இரண்டு வகையாக இதைப் பிரிக்கிறார்கள்.\nஇயல்பான நிலையில் சிறுநீரக நுண்குழல்கள் , அமினோ அமிலங்களை மீண்டும் தம்மகத்தே உறிஞ்சிக் கொள்கின்றன. ஒரு நலமான மனிதன் ஒரு நாளில் ஒரு கிராம் அளவில் தனி அமினோ அமிலங்களையும், இரண்டு கிராம் அளவில் சேர்ம அமினோ அமிலங்களையும் சிறுநீரில் வெளியேற்றுகின்றான். \nவெளியேற்றுகின்றான்.பேறுகாலத்திற்கு முன் சில குறிப்பிடட அமினோ அமிலங்கள், குறிப்பாக திரியோனின் (threonine), இசுட்டிடின் (histidine) போன்றவை அதிக அளவில் சிறுநீரில் வெளியேதுகின்றன. திரியோனின் வெளியேற்றம் பேறுகாலம் முழுவதும் சிறிது சிறிதாக அளவில் அதிகரித்துக் கொண்டே செல்கிறது. ஆனால் இசுட்டிடின் நான்கு மாத அளவில் அதிகப்படியான வெளியேற்ற அளவை அடைந்து பின் அதே அளவில் பேறுகாலம் முழுவதும் நீடிக்கிறது.\n\nSection::::அமினோ அமிலங்கள்.\nமனித உடலின் அமினோ அமிலங்கள் மொத்தம் பதினெட்டு தொகுதிகளாகப் பிரிக்கலாம். மொத்தம் மனித உடலில் 23 அமினோ அமிலங்கள் தோன்றுகின்றன. ஒவ்வொரு அமினோ அமிலமும், நம் உணவில் உள்ள புரத உணவுச் சத்தில் இருந்து உருவாகின்றன. உணவு செரிமானத்தின் போது, நமது உணவானது, பல உட்கூறுகளாகப் பிரிகின்றன. ஒரு கார்பாக்சில் தொகுதியையும், ஒரு அமினோத் தொகுதியும் கொண்ட கூட்டுகளே, ஒரு அமினோ-அமிலத் தொகுதியாக மாறுகிறது. புரதங்களை அமிலங்களாலோ, காரங்களாலோ, நொதிகளாலோ நீர் முறித்தால், அமினோ அமிலங்கள் தோன்றுகின்றன. அமினோ அமில நீரிழிவிற்கான காரணங்களை நோய்க்கூற்று இயல் அமினோ நீரிழிவு (pathological aminoaciduria)எனவும், சிறுநீரகவழி அமினோ நீரிழிவு (renal aminoaciduria) எனவும் இரு வகையாகப் பிரிக்கலாம். பொதுவாக இவை நீரில் கரையும் படிகங்கள் ஆகும். இவை கரிமக் கார்பன்களில் கரைவதில்லை. இவை வினைப்பட்டு, நைட்ரசனை வெளிவிட்டு, ஆல்கஹாலைத் தோற்றுவிக்கும். நமது வயிற்றில் உள்ள நொதிகள், புரதங்களை, அமினோ அமிலங்களாகிய பெப்டைகளாக மாற்றுகின்றன.\n\nSection::::நோய்க்கூற்று இயல் அமினோ நீரிழிவு.\nஇயல்பற்ற அதிகப்படியான அமினோ அமிலங்கள் பலவகை மரபுவழி உயிர் வேதியியல் கோளாறுகளால் சிறுநீரில் வெளியேறுகின்றன. ஒன்று அல்லது அதற்கு மேற்பட்ட அமினோ அமிலங்களின் அடர்த்தி இரத்தத்தில் அதிகமாதல் மிகை அமினோ அமில நீரிழிவு (overflow aminoaciduria) எனப்படும். அமினோ அமில வளர்சிதை மாற்றப் பாதையில் பயன்படும் சில நொதிகளின் (enzymes) மரபுவழிக் கோளாறுகளால், பீனைல் கீட்டோன் நீரிழிவு (phenyl ketonuria), மாப்பிள் சாறு சிறுநீர் நோய் (maple syrup urine disease), இசுட்டிடின் (histidinuria), ஓமோசைட்டின் (homocytinuria) போன்ற அமினோ அமில நீரிழிவுகள் காணப்படும். தீவிரக் கல்லீரல் சிதைவில் அமீன் நீக்கம் (deamination) குறைந்து இரத்த அமினோ அமில அளவு மிகுந்து, சிறுநீரில் வெளிப்படும்.\n\nSection::::சிறுநீரக வழி அமினோ அமில நீரிழிவு.\nசிறுநீரக நுண்குழல்களின் மீண்டும் உறிஞ்சும் திறன் (reabsorption) பாதிக்கப்படுவதால் சிறுநீரகவழி அமினோஅமில நீரிழ்வு ஏற்படுகின்றது. எடுத்துக்காட்டு, சிசுட்டைன் நீரிழிவு (Cystinuria). மரபுவழி நொதிக் கோளாறுகளால், சிறுநீரக நுண்குழல்களில் மீண்டும் உறிஞ்சும் தன்மை பாதிக்கப்பட்டு அமினோ அமில நீரிழிவு காணப்படும். சிறுநீரக நுண்குழல் சிதைவால் மீள் உறிஞ்சல் தன்மையிலும், கடத்தல் முறையிலும் (transport mechanism) குறையேற்பட்டு அமினோ அமில நீரிழிவு உண்டாகும். சிறுநீரக வழி அமினோ அமில நீரிழிவில் சிறு நீரில் அதிக அளவில் அமினோ அமிலங்கள் காணப்படினும் இரத்த அமினோ அமில அளவு இயல்பாகவே காணப்படும்.\n\nSection::::இந்நோய் நிலைகள்.\nபொது சிறுநீரக வழி அமினோ அமில நீரிழிவு காணப்படும் நோய் நிலைகளாக பின்வருவன ஆகும். மரபுவழி நோய்கள் (Inherited Diseases), சிஸ்டினோசிஸ் (Cystinosis), கேலக்டோசீமியா (galactosaemia), மரபுவழி ப்ரக்டோஸ் தாங்காத் திறன் (hereditary fructose intolerance), க்ளைக்கோஜன் சேமிப்பு நோய் - வகை - 1 (glycogen storage disease type-1), \nதைரோசினோசிஸ் (tyrosinosis), வில்சன் நோய் (Wilson's disease), முழுமையற்ற எலும்பு உருப்பெறல் (osteogenesis imperfecta), பிறவி சிறுநீரகக் குழல் வழி அமில மிகைவு (congenital renal tubular acidosis), பிறவி இரத்த அழிவு இரத்தச் சோகை (Congenital haemolytic anaemias) , ஃபேன்கோனி நோய்க்குறித் தொகுதி (fancon Synprome), புஸ்பி நோய்க்குறித் தொகுதி (busby Syndrome), லுாடர்- செல்டன் நோய்க்குறித் தொகுதி (luderSheldon Syndrome), பெய்னி நோய்க்குறித் தொகுதி (painc's syndrome), பெற்ற நோய்கள் (Acquired diseases) போன்றவைகளும், கீழுள்ள நச்சுப்பொருள்களும் காரணிகளாகின்றன.\n\nஉணவுச் சத்துப் பற்றாக்குறை. க்வாஷியார்கர் (k washiorkor), உயிர்ச்சத்துக்கள் குறைவு, பி15, சி, டி (vitamin B 12, C, D deficiency), முதல் நிலை மிகை பாராதைராய்டு இயக்கம் (primary hyper parathyroidism), தீக்காயங்கள் , புற்றுநோய்கள், சிறுநீரக நோய்கள் போன்றவைகளும் அடங்கும்.\n\nSection::::நச்சுப் பொருள்.\nபின்வரும் நச்சுப் பொருள்களும்(Toxic substances) காரணிகளாகின்றன. அவை யாதெனில், கேட்மியம் (cadmium) , துத்தநாகம் (Zinc), யூரேனியம் (uranium) , பாதரசம் (mercury) , நைட்ரோ பென்சீன் (nitro benzene), லைசால் (lysol) , சலிசைலேட்டு (salicylate), மலீயிக் அமிலம் (maleic acid) ஆகியன ஆகும்.\n\nமேலும், மீள் உறிஞ்சும் திறன் குறை நோய்க் குறித் தொகுதிகளில் (renal tubule reabsorption deficiency Syndrome) அமினோ அமில நீரிழிவு வெகுவாகக் காணப்படும். அமினோ அமில நீரிழிவிற்கான மேற்கண்ட காரணங்களை இனங்கண்டு சிகிச்சை முறைகளை மேற்கொள்ளல் வேண்டும். நோயை முழுமையாக அகற்ற, சிகிச்சை முறை (பண்டுவம்) எதுவும் இல்லை. வளர்சிதை மாற்றக் கோளாறுகளின் அறிகுறிகளைக் கொண்டு, தற்காலிகமான சிகிச்சை அளிக்கலாம்.\n\nSection::::மருத்துவம்.\nபொதுவாக நோயின் அறிகுறிகளை ஆய்வு செய்து, அதற்கு ஒப்ப மருத்துவம் நபருக்கு நபர் கணிக்கப்படுகிறது. ஒருவருக்கு பொருந்தும் மருத்துவம் மற்றவருக்கும் பொருத்தமானது எனக் கூறுதல் இயலாது. ஒவ்வொரு நபரின் நோய் உடல் வாகு, நோயின் தன்மை, அவரின் நோய் எதிர்ப்புத் தன்மை ஆகியன பொருத்த முடிவு எடுக்கப்படுகிறது. எத்தனைகய மருத்துவ முறை என்றாலும், தொடர்ந்து மருத்துவமும், உடற்பயிற்சியும், உணவு முறையும் முக்கிய காரணிகளாக அமைந்து, இந்தோயைக் மட்டுப் படுத்துகிறது.\n\nSection::::ஓமியோபதி.\nஎந்த வித ஆங்கில மருத்துவ நடைமுறையையும் பின்பற்றாமல், ஓமியோபதி மருத்துவ முறையைத் தொடங்கினால் கூடுதல் உடல் நலம் பேணப்படுவதாகக் கூறுகின்றனர்.\n\nSection::::உணவு முறை.\nநாம் உண்ணும் உணவு வகைகளையும், உண்ணும் முறையையும் கொண்டு இந்த உடல் சீரின்மையைக் கட்டுப்படுத்தலாம். உண்ணும் உணவில் செய்ய வேண்டிய கட்டுப்பாடுகளையும், கடப்பாடுகளையும் கருத்தில் கொண்டு திட்டமிட வேண்டும். புரத உணவினை சீராகக் கொண்டால், இக்குறைபாட்டின் தீவிரத்தினைக் கட்டுப்படுத்தலாம். தேவையான புரதப் பொருளே இதற்கு அவசியமானது ஆகும். சிறுநீரில் சர்க்கரை அதிக அளவு போகாமல் கவனித்து, அதற்கு ஏற்றாற்போல உண்ண வேண்டும். இல்லையெனில், பெருமயக்க நீரிழிவு ஏற்படும். இத்தாக்கம் ஏற்பட்டால் அடிக்கடி இன்சுலின் தரப்பட வேண்டும். உடலை கதகதப்பாக வைத்துக்கொள்ளவேண்டும். வயிற்றையும், குடலையும் கழுவி சுத்தமாக வைத்துக் கொள்ள வேண்டும். அடிக்கடி பார்லி கஞ்சியுடன் பாலும், பழச்சாறும் எடுத்துக் கொண்டு வர வேண்டும்.\n\nமுளைகட்டிய வெந்தயத்தில் அதிக அளவிளான உயிர்சத்து சி, புரோட்டீன், நியாசின், பொட்டாசியம், இரும்புச்சத்து, ஆல்கலாய்ட்ஸ் மிகுந்து உள்ளன. வெந்தயத்தில் இருக்கும் மூலக்கூறுகள் உடலில் இன்சுலின் சுரப்பை அதிகரிக்கச் செய்வதாக ஆய்வுகள் கூறுகின்றன. இத்துடன் குருதியின் சர்க்கரை அளவு கூடாமலும் பார்த்துக்கொள்ளுகிறது. முளைகட்டிய வெந்தயத்தில் பாலிசாக்கராய்டுகள் (polysaccharide) அதிகம் உள்ளன. இது நிறைவாகச் சாப்பிட்ட உணர்வைத் தருகிறது. இதனால் அதிக உணவு சாப்பிடுவது தவிர்க்கப்படுகிறது. இத்தகைய வெந்தயத்தில் உள்ள நார்ச்சத்துகள், முக்கால்வாசி எளிதில் கரையக்கூடியனவாக உள்ளன. வெந்தயத்தில் உள்ள இயற்கையான அமினோ-அமிலம், உடலில் இயற்கையான இன்சுலீனைச் சுரக்கத் தூண்டுவதாக சித்த மருத்துவர்கள் கூறுகின்றனர்.\n\nSection::::உண்ணும் முறை.\nஉணவு செரிமான மண்டலத்தில் வாயில் ஏற்படும் வேதியியல் மாற்றம் தொடர்ந்து வயற்றிலும் நிகழ்கின்றன. எனவே, வாயில் உணவை நன்கு மென்று, உண்ணும் போது, வாயின் நொதிகள், நமது உணவை நன்கு உடைக்கும் திறன் உள்ளதாகத் திகழ்கிறது. எனவே, நாம் உண்ணும் உணவினை நன்கு 20-30 முறை மென்று உண்ண வேண்டும் என அறிவுறுத்தப்படுகிறார்கள். மெல்லாமல் அவசரம், அவசரமாக உண்ணும் போது, வயிற்றுக்கு கூடுதல் பணி ஏற்படுவதாக, ஊட்டச்சத்து நிபுணர்கள் கண்டறிந்துள்ளனர். இந்த கூடுதல் சுமையால், நமக்கு உடலில் இன்சுலின் சுரப்பு அதிகமாக நிறைய வாய்ப்புண்டு. ஒரு கட்டத்தில் அதிக இன்சுலின் சுரப்பை உடல் நிறுத்தத் தொடங்கி விடும்.\n\nSection::::துணை நூல்கள்.\n1. Fundamentals of Bio-Chemistry-1982 for Medical Students. By Dr. Ambiga Shanmugam, M.B.B.S., M.Sc., Published by the Author.\n\n2. Oxford Text Book of Medicine-Weatherall, Ledingham and Warrell. Oxford University Press Publications.\n\n\n"}
{"id": "324395", "url": "https://ta.wikipedia.org/wiki?curid=324395", "title": "செவலூர் பூமிநாதர் கோயில்", "text": "செவலூர் பூமிநாதர் கோயில்\n\nசெவலூர் பூமிநாதர் கோயில் புதுக்கோட்டை மாவட்டத்தில் உள்ள சிவன் கோயிலாகும். \n\nSection::::அமைவிடம்.\nஇக்கோயில் புதுக்கோட்டை மாவட்டத்தில் செவலூர் என்னுமிடத்தில் அமைந்துள்ளது. \n\nSection::::இறைவன், இறைவி.\nஇக்கோயிலின் மூலவராக பூமிநாதர் உள்ளார். லிங்கத் திருமேனி பல பட்டைகளைக் கொண்டு அமைந்துள்ளது. பூமாதேவி இந்த லிங்கத்தை ஒவ்வொரு யுகத்திலும் ஒவ்வொரு முறையில் பலவித காப்புகளைப் பூசி பூசித்துள்ளார். முதல் யுகமான கிருத யுகத்தில் தவமிருந்த தேவி அனைத்து யுகங்களிலும் பூமியின் பாரத்தைத் தாங்குகின்ற சக்தி வேண்டுமென்று கோரினாள். அப்போது இறைவன் பிற யுகங்களில் அவளது விருப்பம் நிறைவேறும் என்று கூறி, கலி யுகத்தில் அத்தகைய சக்தி பெறுவதற்கு பக்தர்களால் அவள் பூசிக்கப்படவேண்டும் என்றும் அதற்கு நாராயணனின் அருள் வேண்டும் என்றும் கூறினார். அவ்வாறான பக்தர்களைத் தேடி தேவி பல இடங்களுக்குச் சென்று, ஆங்காங்கே காணப்பட்ட பல சுயம்புமூர்த்திகளை தரிசித்தாள். அவ்வாறான மூர்த்திகள் பூலோக நாதர் என்றும் பூமி நாதர் என்றும் அழைக்கப்பட்டனர். அவ்வகையில் அமைந்தவரே இந்த பூமிநாதர் ஆவார். இங்குள்ள இறைவி ஆரணவல்லி ஆவார். கோயில் குளம் பிரத்வி தீர்த்தம் எனப்படுகிறது. \n\nSection::::அமைப்பு.\nஇத்தலம் மகாவிஷ்ணுவால் உருவாக்கப்பட்ட தலம் என்ற பெருமையையுடையது. இங்குள்ள லட்சுமி நரசிம்மர் மீது எல்லா நாட்களும் சூரிய ஒளி படுவதைப்போன்று கருவறை அமைந்துள்ளது சிறப்பாகும். \n\nSection::::திருவிழாக்கள்.\nசிவராத்திரி, பங்குனி உத்திரம், கார்த்திகை, மார்கழி திருவாதிரை இங்கு சிறப்பாகக் கொண்டாடப்படுகின்ற விழாக்களாகும். \n"}
{"id": "324396", "url": "https://ta.wikipedia.org/wiki?curid=324396", "title": "தோபாகா", "text": "தோபாகா\n\nதோபாகா \"(Dhobaha)\" என்பது இந்தியாவின் பீகார் மாநிலம் மேற்கு சம்பாரண் மாவட்டத்திலுள்ள ஒரு கிராமம் ஆகும்.\n\nSection::::மக்கள் தொகையியல்.\n2011 ஆம் ஆண்டின் இந்திய மக்கள் தொகைக் கணக்கெடுப்பின்படி தோபாகா கிராமத்தின் மக்கள்தொகை 5822 நபர்கள் ஆகும். இவர்கள் 965 குடும்பங்களில் வாழ்ந்தனர். இம்மக்கள்தொகையில் 51.33% நபர்கள் ஆண்கள் மற்றும் 48.66% நபர்கள் பெண்களாவர். இக்கிராமத்தின் எழுத்தறிவு சதவீதம் 46.29.37% ஆகும். நாட்டின் சராசரி தேசிய எழுத்தறிவு சதவீதமான 74% என்பதைவிட இது குறைவாகும். எழுத்தறிவு பெற்றவர்களில் 63.68% நபர்கள் ஆண்கள் மற்றும் 36.31% நபர்கள் பெண்களாவர். மக்கள் தொகையில் 23.2% நபர்கள் 6 வயதுக்கு கீழ் உள்ளவர்களாகும். \n"}
{"id": "324398", "url": "https://ta.wikipedia.org/wiki?curid=324398", "title": "ஒரு கூர்வாளின் நிழலில் (நூல்)", "text": "ஒரு கூர்வாளின் நிழலில் (நூல்)\n\nஒரு கூர்வாளின் நிழிலில் என்பது ஒரு தன் வரலாற்று நூலாகும். இதை எழுதியவர் சிவகாமி ஜெயக்குமரன் என்னும் தமிழினி ஆவார். இவர் தமிழீழ விடுதலைப் புலிகள் இயக்கத்தின் மகளிரணித் தலைவியாக இருந்தவர். இவர் புற்று நோயினால் இறந்த பிறகு இவரால் எழுதப்பட்ட நூல் என்று வெளியிடப்பட்டது. இந்த நூல் சிங்கள மொழியில் மொழிபெயர்கப்பட்டு வெளிவந்துள்ளது. இவர் போராளியாக இருந்த காலத்திலேயே எழுத்திலும் வாசிப்பிலும் ஈடுபாட்டுடன் பல கட்டுரைகளையும், கதைகளையும், கவிதைகளையும் எழுதியுள்ளார். இவரது எழுத்துக்கள் விடுதலைப் புலிகளின் ஊடகங்களான \"சுதந்திரப் பறவைகள்\", \"வெளிச்சம்\", \"நாற்று\", \"ஈழநாதம்\" போன்றவற்றில் வெளிவந்துள்ளன. இவர் சிறையில் இருந்த காலத்திலும் சிறை மீண்ட பிறகும் இவை தனி நூலாக வெளிவந்துள்ளன.\nSection::::நூலடக்கம்.\nஇந்த நூலில் தமிழினியின் சிறுவயது பருவம், மாணவப்பருவத்தில் விடுதலைக்கு ஆதரவான செயல்பாடுகள், விடுதலைப் புலிகள் இயக்கத்தில் சேர்தல், அங்கு இயக்கப்பணிகளில் ஈடுபடுதல், ஆயுதப் பயிற்சி பெறுதல் சமாதானக் கால செயல்பாடுகள், இறுதிப்போர் காலகட்டம், சரண்டைதல், சிறை செல்லல், புணர்வாழ்வு முகாம், விடுதலை ஆகிய காலகட்டங்களைப் பற்றிய நினைவோடையாக இந்த நூல் உள்ளது.\n\nSection::::நூல்பற்றிய விமர்சனங்கள்.\nஇந்த நூல் முழுமையாக தமிழினியால் எழுதப்பட்டது அல்ல இதில் இடைச் சொருகள்களும், முரண்பாடுகளும் உள்ளன என்ற விமர்சனம் உள்ளது. இந்தூலை தமிழினியின் பெயரால் வேறொருவர் எழுதியிருக்கவோ, அல்லது அவர் எழுத்தில் இடைச் செருகல் செய்திருக்கவோ கூடும் என்பதற்கான அகச் சான்று ஏதும் எனக்குக் கிடைக்கவில்லை. ஆனால் சிங்களக் கூர்வாளின் நிழலில் தமிழர்தம் உயிரும் மானமும் குதறப்பட்ட கொடுமைகள் தெரிந்தும் தமிழினி அவற்றைச் சுட்டாமல் கூட விட்டிருப்பார் என்பதை நம்ப முடியவில்லை. நடந்திருப்பது செருகல் அல்ல, உருவலே எனத் தோன்றுகிறது என தியாகு இந்தூலைபெபற்றிய திரணாய்வில் குறிப்பிட்டுள்ளார். \n"}
{"id": "324400", "url": "https://ta.wikipedia.org/wiki?curid=324400", "title": "யாகோபசு காப்தேயன்", "text": "யாகோபசு காப்தேயன்\n\nSection::::வாழ்க்கை.\nகாப்தேயன் பார்ன்வெல்டில் ஜெர்ட்டுக்கும் எலிசபெத்துக்கும் (நீ கூமான்சு காப்தேயன்) மகனாகப் பிறந்தார். இவர் 1868 இல் உட்ரெச்ட் பல்கலைக்கழகத்தில் இயற்பியலும் கணிதவியலும் கற்க சேர்ந்தார். இவர் 1875 இல் தன் ஆய்வுரையை முடித்த பிறகு, இலெய்டன் வான்காணகத்தில் சேர்ந்து பணிபுரிந்தார். பின்னர் குரோனிங்கன் பல்கலைக்கழகத்தில் வானியல், கோட்பாட்டு இயக்கவியல் துறையில் பேராசிரியரானார். இங்கு இவர் 1921 இல் ஓய்வு பெறும்வரை பணியாற்றினார். இவர் 1888 இல் நெதர்லாந்து அரசு கலை, அறிவியல் கல்விக்கழகத்தில் உறுப்பினர் ஆனார்.\n\nஇவர் 1896 க்கும் 1900 க்கும் இடையில் வான்காணக உதவியின்றியே, டேவிட் ஜில் படம்பிடித்த ஒளிப்படத் தட்டுகளை ஆய்வு செய்து அளக்க தன்னார்வமாக முன்வந்தார். ஜில் தெற்கு அரைக்கோள விண்மீன்களின் ஒளிப்பட அளக்கையை நன்னம்பிக்கை முனை அரசு வான்காணகத்தில் நடத்திக் கொண்டிருந்தார். இந்தக் கூட்டாய்வு முடிவுகள் \"Cape Photographic Durchmusterung\" ஆக வெளியிடப்பட்டன. இதில் தெற்கு அரைக்கோளத்தில் உள்ள 454,875 விண்மீன்களின் இருப்பும் பருமையும் பட்டியல் இடப்பட்டன.\n\nஇப்பணியின் பகுதியாக 1897 இல் இவர் [[காப்தேயன் விண்மீனைக் கண்டுபிடித்தார். இது 1916 இல் பர்னார்டு விண்மீன் கண்டுபிடிக்கும் வரை மற்ற எந்த விண்மீனையும் விட மிக உயர்ந்த இயக்கம் வாய்ந்ததாக அமைந்தது.\n\nஇவர் மகள் என்றியேட்டா (1881-1956) எய்னார் எர்ட்சுபிரிங்கை மணந்து கொண்டார்.\n\nSection::::தகைமைகள்.\nவிருதுகள்\n\n\n\"இவர் பெயர் இடப்பட்டவை\"'\n\n\n\nSection::::வெளி இணைப்புகள்.\n[[பகுப்பு:1851 பிறப்புகள்]]\n[[பகுப்பு:1922 இறப்புகள்]]\n[[பகுப்பு:டச்சு வானியலாளர்கள்]]"}
{"id": "324402", "url": "https://ta.wikipedia.org/wiki?curid=324402", "title": "கல்லாப்பெட்டி சிங்காரம்", "text": "கல்லாப்பெட்டி சிங்காரம்\n\nகல்லாப்பெட்டி சிங்காரம் தமிழ் திரைப்பட நகைச்சுவை நடிகர் ஆவார். இவர் கே. பாக்யராஜ் இயக்கிய திரைப்படங்களில் முக்கிய கதாபாத்திரங்களில் நடித்திருக்கிறார். மோட்டார் சுந்தரம்பிள்ளை, சுவரில்லாத சித்திரங்கள், டார்லிங் டார்லிங் டார்லிங், எங்க ஊரு பாட்டுக்காரன், பூவிலங்கு, இன்று போய் நாளை வா, ஒரு கை ஓசை, கதாநாயகன் போன்ற 100-க்கும் மேற்பட்ட திரைப்படங்களில் நடித்தவர். இவர் சொந்தமாக நாடக்குழு வைத்து பல நாடகங்களை மேடையேற்றியவர்.\n\n"}
{"id": "324403", "url": "https://ta.wikipedia.org/wiki?curid=324403", "title": "மாமல்லபுரம் இராமானுச மண்டபம்", "text": "மாமல்லபுரம் இராமானுச மண்டபம்\n\nமாமல்லபுரம் இராமானுச மண்டபம் என்பது, தமிழ்நாட்டின் தலைநகரமான சென்னைக்குத் தெற்கே கிழக்குக் கடற்கரையோரமாக உள்ள பழங்காலத் துறைமுக நகரமான மாமல்லபுரத்தில் அமைந்துள்ள பல குடைவரைகளுள் ஒன்று. மகிடாசுரமர்த்தினி குடைவரைக்கும், கலங்கரை விளக்கத்துக்கும் இடையில் அமைந்துள்ள மிகப்பெரிய பாறை ஒன்றைக் குடைந்து இது உருவாக்கப்பட்டுள்ளது. சிவனுக்குரியதாக அமைக்கப்பட்ட இது முழுமையாக முடிக்கப்பட்ட குடைவரையாக இருப்பினும், பிற்காலத்தில் வைணவரின் கட்டுப்பாட்டுக்குள் இது வந்தபோது இதிலிருந்த பல சிற்பங்கள் செதுக்கி அகற்றப்பட்டுள்ளன. \n\nSection::::அமைப்பு.\nசெவ்வக வடிவான இதன் மண்டபத்தின் முகப்பை ஒட்டி ஒரு தூண் வரிசை உள்ளது. இதில் இரண்டு முழுத்தூண்களும், பக்கச் சுவர்களுடன் ஒட்டியபடி இரண்டு அரைத்தூண்களும் உள்ளன. தூண்களின் கீழ்ப்பகுதி இருக்கும் சிங்கத்தின் வடிவில் அமைந்தவை. பின்பக்கச் சுவரில் மூன்று கருவறைகள் குடையப்பட்டுள்ளன. நடுவில் உள்ள கருவறையின் பின்புறச் சுவரில் குழந்தை முருகனுடன் அம்மை அப்பர் இருக்கும் சோமாஸ்கந்த வடிவத்தின் புடைப்புச் சிற்பம் இருந்த அடையாளம் காணப்படுகின்றது. ஏனைய இரண்டு கருவறைகளும் எக்கடவுளருக்காக அமைக்கப்பட்டவை என்பதை அறிவதற்கான சான்றுகள் இல்லை. எனினும் இவை திருமால், நான்முகன் ஆகியோருக்காக அமைக்கப்பட்டிருக்கலாம் எனக் கருதப்படுகிறது. கருவறைகளின் முகப்புப் பகுதியில், தாங்குதள அமைப்பு உள்ளது. கருவறை வாயில்களுக்கு மேல் போதிகை, உத்தரம் போன்ற கூறுகள் அமைக்கப்பட்டு உள்ளன. நடுக் கருவறை வாயிலின் இரண்டு பக்கங்களிலும் வாயிற் காவலர் சிற்பங்கள் உள்ளன. மண்டபத்தின் சுவர்களில் செதுக்கப்பட்டிருந்த திருமகள், கொற்றவைச் சிற்பங்களும் அழிக்கப்பட்டுள்ளன.\n\nSection::::கல்வெட்டுக்கள்.\nமண்டபத்தின் தரையில் பல்லவ கிரந்த எழுத்துக்களில் எழுதப்பட்ட இரண்டு கல்வெட்டுக்கள் காணப்படுகின்றன. இவற்றுள் ஒன்று நான்கு எழுத்துக்களை மட்டுமே கொண்டது.\n\nSection::::காலம்.\nஇக்குடைவரைக் கோயில், கிபி ஏழாம் நூற்றாண்டின் பிற்பகுதியைச் சேர்ந்த சிவபக்தனான பல்லவ அரசன் பரமேசுரவர்மனின் காலத்தில் கட்டப்பட்டது.\n"}
{"id": "324404", "url": "https://ta.wikipedia.org/wiki?curid=324404", "title": "திருவரங்குளம் அரங்குள நாதர் கோயில்", "text": "திருவரங்குளம் அரங்குள நாதர் கோயில்\n\nதிருவரங்குளம் அரங்குள நாதர் கோயில் புதுக்கோட்டை மாவட்டத்தில் உள்ள சிவன் கோயிலாகும். \n\nSection::::அமைவிடம்.\nஇக்கோயில் புதுக்கோட்டை மாவட்டத்தில் திருவரங்குளம் என்னுமிடத்தில் அமைந்துள்ளது. \n\nSection::::இறைவன், இறைவி.\nஇக்கோயிலின் மூலவராக அரங்குள நாதர் உள்ளார். அவர் ஹரிதீர்த்தேசுவரர் என்றும் அழைக்கப்படுகிறார். இங்குள்ள இறைவி பிரகாதாம்பாள் ஆவார். தல மரம் பொற்பனை ஆகும். இங்குள்ள திருச்சிற்றம்பல உடையார் காசி விசுவநாதருக்கு இணையானவராகக் கருதப்படுகிறார். இவரை வழிபட்டால் அவரை வழிபட்ட புண்ணியம் கிடைக்கும் என்று நம்புகின்றனர். \n\nSection::::அமைப்பு.\nஇக்கோயிலின் ராஜ கோபுரம் பாண்டியர் காலத்தில் கட்டப்பட்டதாகும். திருச்சுற்றில் உள்ள தட்சிணாமூர்த்தி வீணையுடன் காணப்படுகிறார். அம்மன் தனி சன்னதியில் உள்ளார். இவ்வூரைச் சேர்ந்த பெரியநாயகி என்பவர் மூலவர் மீது அதிக பற்று கொண்டவராக இருந்ததாகவும், பெற்றோருடன் இக்கோயிலுக்கு வந்தபோது இறைவனுடன் இரண்டறக் கலந்துவிட்டதாகவும், அவருக்குப் பிரகாதாம்பாள் என்று பெயர் சூட்டியதாகக் கூறுவர். இப்பகுதியில் வசித்த வேடன் உணவு தேடச்சென்றபோது தன் மனைவியைக் காணாமல் போனாள். அங்கு வந்த முனிவர் அவரைக் கொண்டு வந்து வேடனிடம் சேர்த்துவிட்டு அவருடைய வறுமை நிலை அறிந்து ஒரு பனை மரத்தை உண்டாக்கி அதிலிருந்து பொற்பனம் பழம் வரும் வகையில் செய்தார். அதனை வாங்கிய வணிகரோ அதற்கு குறைந்த விலையே தந்தார். அதன் மதிப்பு வேடனுக்குத் தெரிய வரவே, வணிகரிடம் தனக்குரிய பங்கினைத் தர வேண்டினார். இந்தப் பிரச்னை மன்னரின் முன்பு கொண்டு செல்லப்பட்டது. மன்னரின் ஆணைப்படி அந்த மரத்தைப் பார்க்க அரண்மனையாட்கள் வந்தபோது அங்கு லிங்கத் திருமேனியைக் காணமுடிந்தது. மன்னன் அவ்விடத்தில் ஒரு கோயிலைக் கட்டினான். வணிகரும் இறைவனின் பெருமையை அறிந்து தன்னையும் அப்பணியில் ஈடுபடுத்திக்கொண்டார். \n\nSection::::சன்னதிகள்.\nமூலவர் சன்னதியின் கோஷ்டத்தில் தட்சிணாமூர்த்தி, லிங்கோத்பவர், பிரம்மா, துர்க்கை ஆகியோர் உள்ளனர். அருகே சண்டிகேஸ்வரர் சன்னதி உள்ளது. திருச்சுற்றில் சூரியன், நால்வர், வீரபத்திரர், சப்தமாதர், விநாயகர், 63 நாயன்மார், கன்னி மூல கணபதி, வள்ளி தெய்வானையுடன் கூடிய சுப்பிரமணியர், சரஸ்வதி, ஜேஷ்டாதேவி, கஜலட்சுமி, சுப்பிரமணியர், நடராஜர், சிற்றம்பலம் உடையார், சந்திரன் ஆகியோர் உள்ளனர். கோயிலின் இடது புறம் அம்மன் சன்னதி உள்ளது. அம்மன் சன்னதிக்கு முன்பாக பலிபீடம், நந்தி, கொடி மரம் ஆகியவை உள்ளன. அம்மன் சன்னதி கருவறைக்கு முன்பாக வலப்புறம் விநாயகர் உள்ளார். அடுத்து பள்ளியறை உள்ளது. இரு புறமும் துவார சக்திகள் உள்ளனர்.\n\nSection::::திருவிழாக்கள்.\nவைகாசி விசாகம், ஆடிப் பூரம் போன்ற விழாக்கள் இங்கு சிறப்பாகக் கொண்டாடப்படுகின்ற விழாக்களாகும். ஆடிப் பூரத்தின் ஒன்பதாம் நாள் தேரோட்டம் நடைபெறுகிறது. \n"}
{"id": "324406", "url": "https://ta.wikipedia.org/wiki?curid=324406", "title": "பகத்சிங் கோசியாரி", "text": "பகத்சிங் கோசியாரி\n\nபகத்சிங் கோசியாரி (Bhagat Singh Koshyari) (இந்தி: भगत सिंह कोश्यारी) (பிறப்பு: 17 சூன் 1942) இந்திய அரசியல்வாதியும், உத்தராகண்ட் மாநில பாரதிய ஜனதா கட்சியின் தலைவர்களில் ஒருவரும், உத்தராகண்ட் மாநிலத்தின் இரண்டாவது முதலமைச்சரும் ஆவார். \nஇராஷ்டிரிய சுயம்சேவாக் சங்கத்தின் உறுப்பினரான பகத் சிங் கோசியாரி, பாரதிய ஜனதா கட்சியி தேசியத் துணைத் தலைவராகவும், உத்தராகண்ட் மாநில பாரதிய ஜனதா கட்சியின் முதல் மாநிலத் தலைவராகவும் பணியாற்றியவர்.\n\nமேலும் உத்தராகண்ட் மாநிலத்தின் இரண்டாவது முதலமைச்சராக 2001 முதல் 2002 முடியவும், பின்னர் 2002 முதல் 2007 முடியவும் பதவியில் இருந்தவர். 2008 முதல் 2014 முடிய இந்திய நாடாளுமன்ற மாநிலங்களவை உறுப்பினராகத் தேர்ந்தெடுக்கப்பட்டவர். 16 மே 2014-இல் பதினாறாவது மக்களவைக்கு, நைனிடால்-உதம்சிங் நகர் மக்களவைத் தொகுதியிலிருந்து, இந்திய நாடாளுமன்ற மக்களவைக்குத் தேர்ந்தெடுக்கப்பட்டவர்.\n\nSection::::பிறப்பும் இளமையும்.\nகோபால் சிங் கோசியாரி – மோதிமா தேவி இணையருக்கு 17 சூன் 1942-இல் பாலனதுரா சேத்தப்கர், பாகேஸ்வர் மாவட்டம், உத்தராகண்ட் மாநிலத்தில் பிறந்தவர் பகத் சிங் கோசியாரி.\n\nஅல்மோரா கல்லூரியில் ஆங்கில மொழி முதுநிலை பட்டம் பெற்ற பகத் சிங் கோசியாரி, கல்லூரி ஆசிரியராகவும், ஊடகவியல் துறையிலும் பணியாற்றியவர்.\n\nSection::::அரசியல்.\nஇந்திரா காந்தி அறிவித்த நெருக்கடி நிலை காலத்தில், மிசா சட்டத்தில் பகத் சிங் கோசியாரி கைது செய்யப்பட்டு அல்மோரா மற்றும் பதேகர் சிறைகளில் சூலை 1975 முதல் மார்ச் 1977 முடிய சிறையில் இருந்தவர்.\n\nமே 1977-இல் உத்தரப் பிரதேச மாநில சட்டமன்றத்திற்கு தேர்ந்தெடுக்கப்பட்டவர்.\n2000-இல் புதிதாக நிறுவப்பட்ட உத்தராஞ்சல் மாநிலத்தின் எரிசக்தி, நீர்பாசானம் மற்றும் சட்டத்துறை அமைச்சராக நியமிக்கப்பட்டார்.\n\nநித்தியானந்த சுவாமிக்குப் பின்னர், 30 நவம்பர் 2001 முதல் 1 மார்ச் 2002 முடிய உத்தராகண்ட் மாநிலத்தின் இரண்டாவது முதலமைச்சராக 30 நவம்பர் 2001 முதல் 1 மார்ச் 2002 முடிய பணியாற்றியவர்.\n\n"}
{"id": "324407", "url": "https://ta.wikipedia.org/wiki?curid=324407", "title": "ஆர்சனிக்கல் தாமிரம்", "text": "ஆர்சனிக்கல் தாமிரம்\n\nஆர்சனிக்கல் தாமிரம் \"(Arsenical copper)\" என்பது 0.5% ஆர்சனிக்கைக் கொண்டுள்ள ஒரு கலப்புலோகமாகும். உயர் வெப்பநிலைகளில் உயர் இழுவலிமையும் குறைக்கப்பட்ட அளவிடல் இயல்பும் கொண்டதாக இக்கலப்புலோகம் காணப்படுகிறது. கொதிகலன் தயாரிப்பில், குறிப்பாகத் தொடர்வண்டி நெருப்பறைகளில் இக்கலப்புலோகம் பயன்படுத்தப்படுகிறது. பிசுமத், ஈயம் ஆண்டிமனி போன்ற தனிமங்கள் ஆக்சிசனற்ற தாமிரத்துடன் வினைபுரிந்து அணைவு ஆக்சைடுகளை உருவாக்கி தாமிரத்தின் நொறுங்குதன்மையூட்டத்தைக் குறைக்கின்றன. இதைத் தடுப்பதற்கும் ஆர்சனிக்கல் தாமிரம் கலப்புலோகம் பயன்படுகிறது. அதிக அளவு ஆர்சனிக் சேர்த்து தயாரிக்கப்படும் கலப்புலோகம் ஆர்சனிக்கல் வெண்கலம் என்று அழைக்கப்படுகிறது. இது சாதாரண தாமிரத்தைக்காட்டிலும் வலிமையானதாக உள்ளது.\n"}
{"id": "324410", "url": "https://ta.wikipedia.org/wiki?curid=324410", "title": "போல் சுவிங்சு", "text": "போல் சுவிங்சு\n\nபோல் சுவிங்சு (Pol F. Swings) (24 செப்டம்பர் 1906 – 28 அக்தோபர் 1983)ஒரு பெல்ஜிய வானியற்பியலாலர் ஆவார். இவர் வால்வெள்ளிகள், விண்மீன்களின் கட்டமைப்பும் உட்கூறுகளும் குறித்த ஆய்வுக்காகப் பெயர்பெற்றவர். வான்பொருள்களில் உள்ள தனிமங்களைக் கண்டறிய, குறிப்பாக வால்வெள்ளிகளின் தனிமங்களைக் கண்டறிய, கதிர்நிரல்மானியைப் பயன்படுத்தினார். இவர் இலீகே பல்கலைக்கழகத்தில் பயின்றார். இங்கு இவர் வானியற்பியல் பேராசிரியராக 1932 முதல் 1975 வரை கதிர்நிரலியலிலும் வானியற்பியலிலும் பேராசிரியராக விளங்கினார். இவர் ஐக்கிய அமெரிக்காவில் உள்ள சிகாகோ பல்கலைக்கழகத்தில் வருகைதரும் பேராசிரியராகவும் பணிபுரிந்துள்ளார் (1939–43, 1946–52).\n\nமுதன்மைப் பட்டையில் உள்ள 1637 சுவிங்சு குறுங்கோள் இவரது பெயர் இடப்பட்டுள்ளது.\n"}
{"id": "324411", "url": "https://ta.wikipedia.org/wiki?curid=324411", "title": "நேமம் ஜெயங்கொண்ட சோளீசுவரர் கோயில்", "text": "நேமம் ஜெயங்கொண்ட சோளீசுவரர் கோயில்\n\nநேமம் ஜெயங்கொண்ட சோளீசுவரர் கோயில் புதுக்கோட்டை மாவட்டத்தில் உள்ள சிவன் கோயிலாகும். \n\nSection::::அமைவிடம்.\nஇக்கோயில் புதுக்கோட்டை மாவட்டத்தில் நேமம் என்னுமிடத்தில் அமைந்துள்ளது. இப்பகுதியை ஜெயங்கொண்ட சோழபுரம், ஜெயங்கொண்டபுரம், குலசேகரபுரம், மதுநந்திபுரம் என்று பல பெயர்களால் அழைக்கின்றனர். \n\nSection::::இறைவன், இறைவி.\nஇக்கோயிலின் மூலவராக ஜெயங்கொண்ட சோளீசுவரர் உள்ளார். இங்குள்ள இறைவி சௌந்தரநாயகி ஆவார். கோயிலின் முன்பாக கோயில் தீர்த்தமான சோழ தீர்த்தம் உள்ளது. \n\nSection::::அமைப்பு.\nகோயில் ஐந்து நிலை ராஜ கோபுரத்தைக் கொண்டு அமைந்துள்ளது. கோயில் மேற்கு நோக்கிய நிலையில் அமைந்துள்ளது. தல விநாயகர் ஆவுடையில் உள்ளார். இரு திருச்சுற்றுகளைக் கொண்ட இக்கோயிலில் பைரவர் மேற்கு நோக்கி உள்ளார். ஜெயங்கொண்ட விநாயகர், முருகன், விசுவநாதர், விசாலாட்சி, கஜலட்சுமி, துர்க்கை சன்னதிகள் உள்ளன. அசுரர்களிடமிருந்து தம்மைக் காத்துக்கொள்ள தேவர்கள் சிவனை வழிபட வந்தனர். அப்போது யோக நிலையில் இருந்த அவரை எழுப்புவதற்காக மன்மதனை வேண்ட, மன்மதன் சிவன்மீது மலர்க்கணை தொடுத்தார். சிவன் தன் கண்களைத் திறந்து அவரைச் சாம்பலாக்கினார். ஆதலால் மூலவர் ஜெயங்கொண்ட சோளீசுவரர் என்றழைக்கப்படுகிறார். \n\nSection::::திருவிழாக்கள்.\nபிரதோஷம், சிவராத்திரி போன்ற விழாக்கள் இங்கு சிறப்பாகக் கொண்டாடப்படுகின்றன. \n"}
{"id": "324414", "url": "https://ta.wikipedia.org/wiki?curid=324414", "title": "குழு மாற்ற வினை", "text": "குழு மாற்ற வினை\n\nகுழு மாற்ற வினை \"(Group transfer reaction)\" என்பது கரிம வேதியியலில் சுற்று வளைய செயல்முறையைக் குறிக்கிறது. இவ்வினையில் ஒன்று அல்லது ஒன்றுக்கு மேற்பட்ட குழுக்களாக அணுக்கள் ஒரு மூலக்கூறிலிருந்து மற்றொரு மூலக்கூறுக்கு மாற்றப்படுகின்றன. மற்ற சுற்று வளைய வினை வகைகள் போல குழு மாற்ற வினைகளில் பை பிணைப்புகள் சிக்மா பிணைப்புகளாக மாற்றமடைவது அல்லது சிக்மா பிணைப்புகள் பை பிணைப்புகளாக மாறுவது போன்ற சிறப்பான மாற்றங்கள் எதுவும் நிகழ்வதில்லை. குழு மாற்ற வினைகள் அடிக்கடி நிகழாமல் அரிதாக எப்போதாவது நடைபெறுவதால் இவ்வினையை டையீல்சு-ஆல்டர் வளைய கூட்டுவினை வகையாகக் கருதும் வாய்ப்பு ஏற்படுவதுண்டு. எல்லா சுற்றுவளைய வினைகளைப் போலவே இவ்வினையும் வுட்வார்டு-ஆஃப்மான் விதிகளை பின்பற்றுகிறது \nகுழு மாற்ற வினைக்கு மிகச் சிறந்த எடுத்துக்காட்டாக ஈன் வினை சுட்டிக்காட்டப்படுகிறது. \n"}
{"id": "324421", "url": "https://ta.wikipedia.org/wiki?curid=324421", "title": "பெரிலைடு", "text": "பெரிலைடு\n\nபெரிலைடு \"(Beryllide)\" என்பது பெரிலியம் பிற உலோகங்களுடன் வினைபுரிந்து உருவாகும் உலோகங்களிடை சேர்மமாகும். சிர்க்கோனியம், தைட்டானியம், டாண்ட்டலம், நிக்கல் அல்லது கோபால்ட் என்பன சில உலோகங்களுக்கு உதாரணங்களாகும். Be12Ti மற்றும் FeBe5 என்பன பெரிலைடுகளுக்கு உதாரணங்களாகும். பெரிலைடுகள் கடினமான உலோகங்களைப் போன்ற பொருட்களாகும். இவற்றின் பகுதிப் பொருட்களின் பண்புகளிலிருந்து வேறுபட்ட பண்புகளை வெளிப்படுத்துகின்றன. குறிப்பாக இவற்றின் ஆக்சிசனேற்றப் பண்புகளில் வெளிப்படுத்தும் நெகிழ்வுத்தன்மை இதற்கு உதாரணமாகும். \n\nSection::::பயன்கள்.\nகோபால்ட் மற்றும் நிக்கலின் பெரிலைடுகள் உலோகவியல் முக்கியத்துவம் பெற்றவையாகக் கருதப்படுகின்றன. பெரிலியம் தாமிரம் கலப்புலோகங்களின் வீழ்படிவு முகம் முக்கியமான சிறப்புப் பண்பாகப் பார்க்கப்படுகிறது. இப்பொருட்கள் பொறியெழுப்பாதவை என்பதால் பேரிடர் சூழல்களில் பயன்படுத்த உகந்ததாக உள்ளது. \n\nஅணுக்கருத் தொழில்நுட்பத்தில் பெரிலைடுகளை நியூட்ரான் பெருக்கிகளாகப் பயன்படுத்த ஆராயப்பட்டு வருகிறது. தனிம பெரிலியத்தைப் போலின்றி Be12Ti நீரால் ஆக்சிசனேற்றப்படும் வினைகளில் ஒரு தடையாகவும் ஆனால் 9Be மாற்றியனின் நியூட்ரான் பெருக்கும் பண்பை தொடர்ந்து பின்பற்றவும் செய்கிறது\n"}
{"id": "324422", "url": "https://ta.wikipedia.org/wiki?curid=324422", "title": "ஐக்கிய அமெரிக்காவின் பதிப்புரிமைச் சட்டம்", "text": "ஐக்கிய அமெரிக்காவின் பதிப்புரிமைச் சட்டம்\n\nஐக்கிய அமெரிக்காவின் பதிப்புரிமைச் சட்டம் (\"Copyright Law of the United States\") ஆசிரியர்களுக்கும் கலைஞர்களுக்கும் தனிப்பட்ட உரிமைத் தொகுதிகள் வழங்குவதன் மூலமாக கலையையும் பண்பாட்டையும் ஊக்குவிக்கின்றது. பதிப்புரிமைச் சட்டம் ஆசிரியர்களுக்கும் கலைஞர்களுக்கும் தங்கள் படைப்புக்களை ஆக்கவும் அவற்றின் படிகளை விற்கவும் வழிப்பேறு ஆக்கங்களை உருவாக்கவும் பொதுவெளியில் தங்கள் படைப்புக்களை காட்சிப்படுத்தவும் நிகழ்த்தவும் தனிப்பட்ட உரிமைகளை வழங்குகின்றது. இந்த தனிப்பட்ட உரிமைகளுக்கு நேரக்கெடு விதிக்கப்பட்டுள்ளது; பொதுவாக படைப்பாளி இறந்தபிறகு 70 ஆண்டுகள் வரை இந்த உரிமைகள் நிலைத்திருக்கும். ஐக்கிய அமெரிக்காவில் சனவரி 1, 1923க்கு முந்தைய இசைத் தொகுப்புகள் பொதுப்பரப்பில் உள்ளனவாக கருதப்படுகின்றன. \n\nஐக்கிய அமெரிக்க பதிப்புரிமைச் சட்டம் 1976ஆம் ஆண்டின் பதிப்புரிமை சட்டத்தின் ஆளுகைக்கு உட்பட்டது. ஐக்கிய அமெரிக்க அரசியலமைப்புச் சட்டத்தின் \"பதிப்புரிமைப் பிரிவு\" எனப்படும் கூறு 1, பிரிவு 8, உட்பிரிவு 8 கீழ் வெளிப்படையாக பதிப்புரிமைச் சட்டங்களை உருவாக்க நாடாளுமன்றத்திற்கு அதிகாரம் வழங்கியுள்ளது. இந்தப் பதிப்புரிமை பிரிவின்படி நாடாளுமன்றத்திற்கு கீழமை அதிகாரம் உள்ளது:\n\nபதிப்புரிமை பதிவுகளையும் பதிப்புரிமை மாற்றுகைகளையும் மற்றும் பிற நிர்வாக செயற்பாடுகளை ஐக்கிய அமெரிக்க பதிப்புரிமை அலுவலகம் கையாள்கின்றது.\n"}
{"id": "324430", "url": "https://ta.wikipedia.org/wiki?curid=324430", "title": "சந்திரபூர் பாகிச்சா", "text": "சந்திரபூர் பாகிச்சா\n\nசந்திரபூர் பாகிச்சா \"(Chandrapur Bagicha )\" என்பது இந்தியாவின் அசாம் மாநிலம் காம்ரூப் மாவட்டத்திலுள்ள ஒரு கணக்கெடுப்பில் உள்ள ஊர் ஆகும். \n\nSection::::மக்கள் தொகையியல்.\n2001 ஆம் ஆண்டின் இந்திய மக்கள் தொகைக் கணக்கெடுப்பின்படி சந்திரபூர் பாகிச்சா நகரத்தின் மக்கள்தொகை 5230 நபர்கள் ஆகும். இம்மக்கள் தொகையில் 55% நபர்கள் ஆண்கள் மற்றும் 45% நபர்கள் பெண்களாவர். இக்கிராமத்தின் எழுத்தறிவு சதவீதம் 73% ஆகும். நாட்டின் சராசரி தேசிய எழுத்தறிவு சதவீதமான 59.5% என்பதைவிட இது அதிகமாகும். எழுத்தறிவு பெற்றவர்களில் 78% நபர்கள் ஆண்கள் மற்றும் 55% நபர்கள் பெண்களாவர். 11% நபர்கள் 6 வயதுக்கு குறைவானவர்களாக இருந்தனர்.\n"}
{"id": "324434", "url": "https://ta.wikipedia.org/wiki?curid=324434", "title": "சென் யோசப் மகா வித்தியாலயம்", "text": "சென் யோசப் மகா வித்தியாலயம்\n\nசென் யோசப் மகா வித்தியாலயம் என்பது இலங்கையின், வட மாகாணத்தின், வலிகாமம் கல்வி வலயம் வலிகாமம் கல்வி வலயத்தில் மாதகல் என்ற ஊரில் அமைந்துள்ள ஓர் அரசப் பாடசாலை ஆகும். இது 1C வகையைச் சேர்ந்த பாடசாலை ஆகும்.\n\nSection::::அமைவிடம்.\nமாதகல் கடற்கரையில் இருந்து சுமார் 3 கிலோமீட்டர் தூரத்தில் மாதகல் சென் யோசப் மகா வித்தியாலயம் அமைந்துள்ளது. இப் பாடசாலை பண்டத்தரிப்பு பிரதான வீதியின் இடது பக்கத்தில் அமைந்துள்ளது. இப் பாடசலையின் வடக்கே புனித அந்தோனியார் ஆலயம் தெற்கே பானகவெட்டி அம்மன் கோவிலும் பாடசாலையின் பின் புறம் ஆஞ்ஞநேயர் கோவிலும் சூழ இறைவன் அருளொடும் அமையப்பெற்றுள்ளது.\n\nSection::::வரலாறு.\nகத்தோலிக்க திருச்சபையின் ஆதரவுடன் மாதகல் புனித சூசையப்பர் பாடசாலை 1896 மார்ச் 25 இல் பண்டத்தரிப்பு புனித அந்தோனியார் கோவிலுக்கு அருகாமையிலே வணக்கத்துக்குரிய வில்லியம் ஓவண் அடிக்கலரால் ஆரம்பிக்கப்பட்டது. சிறிது காலம் அங்கு இயங்கிய பாடசாலை குஞ்சிப்பிள்ளை கந்தப்பர் அவர்களின் முயற்சியினால் மாதகல் புனித அந்தோனியார் ஆலய வளவில் அமைந்த தற்காலிகக் கட்டிடத்திற்கு 1904 ஆம் ஆண்டில் மாற்றப்பட்டது .வணக்கத்துக்குரிய பு.சின்னப்பர் அடிகள் பாடசாலையின் நிர்வாகத்துக்குப் பொறுப்பாக இருந்தார். திரு.ளு.புஸ்தியாம்பிள்ளை அவர்களே ஆரம்பத்தில் ஆங்கிலம் கற்பித்த ஆசிரியராவார். வண.பிதா.ளு.றொட்றிக்கோ தொடர்ந்து அதிபராக நியமனம் பெற்று பாடசாலையைத் திறம்பட நடத்தினார்கள்.\n\nSection::::வளர்ச்சி.\nபுனித சூசையப்பர் சபைத் துறவிகள் 1917 டிசம்பரில் பாடசாலையைக் கையேற்று தற்போது பாடசாலை அமைந்துள்ள இடத்திற்கு மாற்றஞ்செய்தனர். மா,பலா,வாழை,முந்திரிகை முதலிய பழமரச்சோலை நடுவில் இப் பாடசாலையானது இரு மொழிப் பாடசாலையாக உருவெடுத்தது. 1918இல் 42 மாணவர்கள் ஆங்கில வகுப்பில் பயின்றார்கள். 1919 ஆம் ஆண்டு ஆங்கிலக் கல்லூரியாகப் பதிவு செய்யப்பட்டது. 1912இல் ஆரம்ப ஆங்கில கல்லூரியாகவே கணிக்கப்பட்டது. மாணவர் எண்ணிக்கை 135 ஆக அதிகரித்தது 1922இல் வண. பிதா.டெஸ்லாண்ட் இப் பாடசாலைத் துறவிகள் இருப்பதற்கு அழகான இல்லத்தை அமைத்து கொடுத்தார். ஊரவர்களின் உதவியுடன் நிரந்தரமான கட்டிடங்கள் அமைத்து பல வசதிகளுடன் பாடசாலை இயங்க ஆக்கமும் ஊக்கமும் அளித்தவர் வணக்கத்துக்குரிய சகோதரர் ளு.பீலிக்ஸ் அவர்களே,வணக்கத்துக்குரிய சகோதரர் ளு.அலோசியஸ் (1925-1927) அவர்கள் அதிபராகி பாடசாலை ஆங்கில மொழிக் கல்வியில் முன்னேற அரும்பணி ஆற்றினார்கள்.\n\nSection::::அதிபர்களின் செயற்பாடுகள்.\n1923 ஆம் ஆண்டளவில் புனித சூசையப்பர் சபைத் துறவிகளிடமிருந்து யாழ்.கத்தோலிக்க திருச்சபையினர் பாடசாலையை மீண்டும் பொறுப்பெடுத்து நடாத்தினர். 1927இல் வணக்கத்துக்குரிய P.நீக்கிலஸ் அடிகள் அதிபராகப் பதவியேற்றதும் மாணவர் எண்ணிக்கை 250 ஆக உயர்ந்தது.\nவடமாநிலத்தின் கத்தோலிக்கத் திருச்சபையின் முதல் தமிழ் ஆயராக நியமனம் பெற்ற மகா வந்தனைக்குரிய ஜெறோம் எமிலியானுஸ்ப்பிள்ளை (டீ.ளுஉ) ஆண்டகை அவர்கள் 01.07.1932 முதல் 31.10.1934 வரை அதிபராகக் கடமை புரிந்து பாடசாலையின் வளர்ச்சிக்குப் பெரிதும் உதவினார்கள் 01.11.1934 முதல் 30.11.1945 வரை வணக்கத்துக்குரிய யேசுதாசன் அடிகளார் அவர்கள் அதிபராக இருந்தார் .\nதிரு N.ஜேம்ஸ் அவர்கள் 1939 இல் ஆசிரியராக நியமனம் பெற்று அதிபராக 1945-1966 வரை பணிபுரிந்தார்.1951 இல் இப்பாடசாலையானது மாதகல் சென்.யோசவ் ஆங்கிலப் பாடசாலையாகத் தரம் உயர்த்தப்பட்டது. 1961 இல் அரசாங்கத்தால் சுவீகரிக்கப்பட்டு 1967 இல் மாதகல் சென் யோசவ் மஹா வித்தியாலயம் எனப் பெயர் மாற்றஞ் செய்யப்பட்டது. ஏறக்குறைய 30 ஆண்டுகள் இப்பாடசாலையில் கடமையாற்றி இப் பாடசாலை வட பகுதியில் ஒரு சிறந்த ஆங்கிலக் கல்வி நிலையமாக்கி பெருமை திரு N.ஜேம்ஸ் து.P அவர்களையே சாரும்.\nதிரு எட்வேர்ட் நவரத்தினசிங்கம் அவர்கள் 1967 இல் பதவியேற்றார். அவர் தமது குறுகிய காலத்தில் பொதுமக்கள்,பழைய மாணவர்களிடம் பணம் சேகரித்து ஆறு வகுப்புகள் இயங்கக்கூடிய மண்டபம்,காரியாலயம்,அரங்கு ஆகியவற்றைக் கட்டி மாணவர் தொகையுடன் கல்வித்தரத்தையும் பெருக்கினார்.இதுவரை காலமும் தரம் 4 இலிருந்து க.பொ.த. சாதாரண தரம் வரை ஆண்கள் மட்டுமே கற்ற இப் பாடசாலையில் பாலர் வகுப்பு தொடக்கம் தரம் 3 வரையான வகுப்புக்களும்ஆரம்பிக்கப்பட்டதுடன் சகல வகுப்புகளிலும் பெண் பிள்ளைகளும் கற்க வசதியளிக்கப்பட்டது.\n01.07.1968 -09.09.1970 வரை திரு ளு குமரவேல் 10.09.1970 -20.03.1973 வரை திரு.ஆ.சிவராசரத்தினம் அவர்களும் அதிபர்களாகப் பணியாற்றினார்.1970 இல் விஞ்ஞானப் பாடங்கள் அறிமுகப்படுத்தபட்டத்துடன் 1971 இல் அயலவரும் நண்பருமாகிய அமரர் ளு இராமநாதன் அவர்களின் உதவியால் விஞ்ஞான உபகரணங்கள் கல்வி அமைச்சினால் வழங்கப்படடன.21.03.1973 இல் அதிபராக திரு ளு ஆனந்தகுமாரசுவாமி அவர்கள் கடமையேற்றார்.இவரது பணிக்காலம் 1977 இல் நிறைவடைந்தது.\nதிரு.ஆ.சிவராசரத்தினம் அவர்கள் மீண்டும் ஐந்து ஆண்டுகள் (29.01.1978 - 14.03.1983)இங்கு அதிபராக கடமையாற்றிய போது வருடந்தோறும் பாடசாலைத் தினத்தையொட்டி இல்ல விளையாட்டுப் போட்டியும் பரிசளிப்பு விழாவும் நடைபெற்றன.\nஇப் பாடசாலையில் கல்வி கற்ற பலர் பொறியியலாளர்களாகவும் வைத்தியர்களாகவும் அரசாங்க நிர்வாக உத்தியோகத்தர்களாகவும் அதிபர்களாகவும் ஆசிரியர்களாகவும் பணிபுரிகிறார்கள்.அயற் கிராமங்களாகிய சில்லாலை,பண்டத்தரிப்பு,இளவாலை முதலிய இடங்களிலிருந்தும் மாணவர்கள் இப்பாடசாலையிற் சேர்ந்து ஆங்கிலம் பயின்று வாழ்க்கையில் முன்னேற்றமடைந்துள்ளார்கள்.\n15.03.1983 இலிருந்து 1988 வரை திரு.அ.தம்பிப்பிள்ளை அவர்கள் பாடசாலையைப் பொறுப்பேற்று சிறப்பாக நடாத்தி வந்தார்.\n\nSection::::பாடசாலைக் கீதம்.\nசீரோங்கும் மாதகலின் னலைச் செல்வமே – ஞானத் \nதேனை அள்ளி ஊற்றுகின்ற ஜீவமலரே \n\nபாரோங்கும் நாட்டினுக்கும் பண்பமைந்த வீட்டினுக்கும் \nநேரோங்க நீ வளர்ந்தாய் நெஞ்சினிலே ஆலயமே \n\nமுத்திதரும் போதகங்கள் அத்தனையும் - காட்டினாய் \nமுடிவில் அமுதளிக்கும் கல்வியையும் - ஊட்டினாய் \nநித்தப்பயன் அளித்து தீயகுணம் - போக்கினாய் \nநேர்மை ஒழுக்கம் நீதி ஒற்றுமையை – ஆக்கினாய் \n\nசித்தம் தெளியும் நல்ல தீந்தமிழின் - ஆற்றிலே \nதேசம் புகழும் நல்ல ஆசிரியர் - ஊற்றிலே \nசுத்தம் அமைச்சல் எனும் நற்குணத்தின் - சாற்றிலே \nதூய்மையடைந்தோம் சென்சூசைமுனிக் – காற்றிலே \n\nSection::::சாதனைகள்.\n1.தேசிய மட்டம் 2016 1.யேசுதாஸ் அலெக்ஸ் றொகிப்பிரகான் 19வயது ஆண் பங்கு பற்றல்\n\n2.யெ.ஆன்யசிந்தா 19 வயது 400 மீ ற்றர் தடைதாண்டல் முதலாம் இடம்\n3.எஸ்.திசான் 19 வயது ஆண் 110 மீற்றர் தடைதாண்டல் ஐந்தாமிடம்\n4.19 வயது பெண் அஞ்சல்\n"}
{"id": "324436", "url": "https://ta.wikipedia.org/wiki?curid=324436", "title": "பாபுலால் கௌர்", "text": "பாபுலால் கௌர்\n\nபாபுலால் கௌர் (\"Babulal Gaur\", 2 சூன் 1930 – 21 ஆகத்து 2019) பாரதிய ஜனதா கட்சியின் இந்திய அரசியல்வாதியாவர்.போபாலில் அமைந்த கோவிந்தபுரம் சட்டமன்றத் தொகுதியிலிருந்து பத்து முறை மத்தியப் பிரதேச சட்ட மன்றத்திற்குத் தேர்ந்தெடுக்கப்பட்டவர். உத்தரப் பிரதேச மாநிலம், பிரத்தாப்புகர் மாவட்டம், நௌகிரி எனும் ஊரில் 2 சூன் 1930-இல் பிறந்த பாபுலால் கௌர், போபாலில் இளங்கலை சட்டப் படிப்பு பயின்றவர். ஜனதா கட்சியின் ஆதரவில் போபால் தெற்கு சட்டமன்றத் தொகுதியில் சுயேட்சை உறுப்பினராக போட்டியிட்டு வென்றவர்.\nபாபுலால் கௌர் 4 செப்டம்பர் 2002 முதல் 7 டிசம்பர் 2003 முடிய மத்தியப் பிரதேச சட்டமன்ற எதிர்கட்சித் தலைவராக பதவியில் இருந்தவர். பாபுலால் கௌர் 1946 முதல் ராஷ்டிரிய சுயம்சேவாக் சங்கத்தில் உறுப்பினராக உள்ளவர். 1956 முதல் பாரதிய ஜனசங்க கட்சியின் செயலராகப் பணியாற்றியவர். ஜனசங்க கட்சியின் தொழிலாளர் பிரிவான ராஷ்டிரிய மஸ்தூர் சங்கத்தின் நிறுவன உறுப்பினர்களில் பாபுலால் கௌரும் ஒருவராவார்.\n\nஇந்திரா காந்தி அறிவித்த நெருக்கடி நிலை காலத்தில் பாபுலால் கௌர் மிசா சட்டத்தில் கைதாகி 19 மாதங்கள் சிறைவாசம் அனுபவித்தவர். பாபுலால் கௌர் 1977-ஆம் ஆண்டு முதல் 2003-ஆம் ஆண்டு முடிய போபாலின் கோவிந்தபூர் சட்டமன்றத் தொகுதியிலிருந்து தொடர்ந்து ஏழு முறை மத்தியப் பிரதேச சட்டமன்றத்திற்கு தேர்ந்தெடுக்கப்பட்டவர்.\n\n1999 - 2003 முடிய மத்தியப் பிரதேசத்தின் 11வது சட்டமன்றத்தின் எதிர்கட்சி தலைவராகத் தலைவராக செயல்பட்டவர். மேலும் பாரதிய ஜனதா கட்சியின் தேசியத் துணைத் தலைவராகவும் பணியாற்றியவர்.\n8 டிசம்பர் 2003 முதல் மத்தியப் பிரதேச மாநிலத்தின் நகர வளர்ச்சித் துறை, சட்டத் துறை அமைச்சராக பதவி வகித்தவர். 23 ஆகஸ்டு 2004 முதல் 29 நவம்பர் 2005 முடிய மத்தியப் பிரதேச மாநில முதலமைச்சராக பதவி வகித்தவர்.\n\nகோவிந்தபுரா சட்டமன்றத் தொகுதியிலிருந்து மீண்டும் மத்தியப் பிரதேச சட்டமன்றத்திற்கு தேர்ந்தெடுக்கப்பட்ட பாபுலால் கௌர், சிவ்ராஜ் சிங் சௌஃகான் அமைச்சரவையில் 21 டிசம்பர் 2013 அன்று மூத்த அமைச்சராக பதவியேற்றார்.\n\n\nSection::::வெளி இணைப்புகள்.\nDept. of Public Relations - Life Sketch\n"}
{"id": "324451", "url": "https://ta.wikipedia.org/wiki?curid=324451", "title": "ஒடுக்கப்படும் தமிழ் ஊழியர் சங்கம்", "text": "ஒடுக்கப்படும் தமிழ் ஊழியர் சங்கம்\n\nஒடுக்கப்படும் தமிழ் ஊழியர் சங்கம் என்பது 1927 ஆம் ஆண்டு தாழ்த்தப்பட்ட சமூகத்தவர்கள் தங்கள் உரிமைகளை மீட்டெடுப்பதை நோக்கமாகக் கொண்டும், அவர்களைப் பிரதிநிதப்படுத்தவும் இலங்கையின் வட மாகாணத்தில் உருவாக்கப்பட்ட ஒர் அமைப்பு ஆகும். யோவேல் போல், எஸ்.ஆர். ஜேக்கப், ஏ.பி. இராஜேந்திரா ஆகியோர் இந்த அமைப்பின் முக்கிய செயற்பாட்டாளர்களாக விளங்கினர். இவர்கள் அரச விசாரணைக் குழுக்களுக்கு தாழ்த்தப்பட்ட மக்கள் சமூகத்தில், கல்வியில், பொருளாதாரத்தில், அரச சேவைகளை அணுகுவதில் எதிர்நோக்கும் ஒடுக்குமுறைகளை, இடர்களை எடுத்துரைத்தனர். \"திரு போல் அவர்கள், சர்வசன வாக்குரிமை படித்தவர்களுக்கு மட்டுந்தான் வழங்கப்பட வேண்டும் என்று சேர் பொன்னம்பலம் இராமநாதன் போன்ற தலைவர்கள் கூற்றினை எதிர்த்து சர்வசன வாக்குரிமை சகலருக்கும் வேண்டும் என்று வாதிட்டார்\".\n"}
{"id": "324456", "url": "https://ta.wikipedia.org/wiki?curid=324456", "title": "சம ஆசனம், சம போசனம் இயக்கம்", "text": "சம ஆசனம், சம போசனம் இயக்கம்\n\nசம ஆசனம், சம போசனம் இயக்கம் என்பது இலங்கையில் 1900 களின் தொடக்கப்பகுதியில் முன்னெடுக்கப்பட்ட ஒரு சமூக இயக்கம் ஆகும். குறிப்பாக உடுவில் பெண்கள் பாடசாலையில் நெவின்ஸ் செல்வதுரை, ஹன்டி பேரின்பநாயகம், வண. பிக்னெல் பாதிரியார், வண. மத்யூஸ் சுவாமிகள், மருத்துவர் ஜேம்ஸ், சி. பொன்னம்பலம், எஸ். டபிள்யூ மகாதேவா மற்றும் பலர் ஒன்றுகூடி தொடங்கிய இயக்கம் ஆகும். இந்த இயக்கம் தாழ்த்தப்பட்டவர்கள் பள்ளிகளில், பொது இடங்களில் பாகுபாட்டுடன் நடத்தப்படுவதை எதிர்த்தது.\n\nSection::::விளைவுகள்.\n1930 இல் இலங்கையில் சம ஆசனம், சம போசனம் சட்டமாக்கப்பட்டதற்கு இந்த இயக்கத்தின் செயற்பாடுகள் ஒரு காரணமாக அமைந்தன. அவ்வாறு சட்டமாக்கப்பட்ட போது சாதிய சார்புடையவர்கள் பதினைந்து பாடசாலைகளை தீ வைத்து எரித்தனர்.\n"}
{"id": "324461", "url": "https://ta.wikipedia.org/wiki?curid=324461", "title": "உமையாள்புரம் உமாபதீசுவரர் கோயில்", "text": "உமையாள்புரம் உமாபதீசுவரர் கோயில்\n\nஉமையாள்புரம் உமாபதீசுவரர் கோயில் புதுக்கோட்டை மாவட்டத்தில் உள்ள சிவன் கோயிலாகும். \n\nSection::::அமைவிடம்.\nஇக்கோயில் புதுக்கோட்டை மாவட்டத்தில் உமையாள்புரம் அருகே கடியாப்பட்டி என்னுமிடத்தில் அமைந்துள்ளது. \n\nSection::::இறைவன், இறைவி.\nஇக்கோயிலின் மூலவராக உமாபதீசுவரர் உள்ளார். தம்மை வழிபடுபவர்களுக்கு மங்களத்தை அருளுவதால் இறைவி மங்களாம்பிகை எனப்படுகிறார். அம்மனுக்கு செம்பருத்தி மாலையும் கிரீடமும் அணிவிக்கின்றனர். \n\nSection::::அமைப்பு.\nஇக்கோயிலில் மூலவர் சன்னதி கிழக்கு நோக்கிய நிலையிலும், அம்மன் சன்னதி மேற்கு நோக்கிய நிலையிலும் அமைந்துள்ளன. துவார கணபதி, துவார தண்டாயுதபாணி, கஜலட்சுமி, தட்சிணாமூர்த்தி ஆகியோரின் சன்னதிகள் உள்ளன. \nSection::::திருவிழாக்கள்.\nபிரதோஷம், சிவராத்திரி, விநாயகர் சதுர்த்தி, நவராத்திரி போன்ற விழாக்கள் இங்கு சிறப்பாகக் கொண்டாடப்படுகின்றன. \n"}
{"id": "324463", "url": "https://ta.wikipedia.org/wiki?curid=324463", "title": "ஃபவுலர் கரைசல்", "text": "ஃபவுலர் கரைசல்\n\nஃபவுலர் கரைசல் \"(Fowler's solution)\" என்பது 1% பொட்டாசியம் ஆர்சனைட்டைக் (KAsO2) கொண்டுள்ள ஒரு கரைசலாகும். ஒரு காலத்தில் இக்கரைசல், நோய்க்கான பரிகாரம் அல்லது சத்து மருந்து என்று கருதப்பட்டது. இங்கிலாந்து நாட்டின் சிடாஃபோர்டு நகரைச் சேர்ந்த தாமசு ஃபவுலர், 1786 ஆம் ஆண்டு காப்புரிமை பெற்ற ஒரு மருந்து, சுவையற்ற குளிர்காய்ச்சல் சொட்டு மருந்துக்கு மாற்றாக இதை முன்மொழிந்தார். 1845 ஆம் ஆண்டு முதல் இரத்தப்புற்று நோய்ச் சிகிச்சைக்குப் பயன்படுத்தப்படுகிறது .\n\n1905 ஆம் ஆண்டு முதல் கனிம ஆர்சனிக் சேர்மங்களின் பயன்பாடு குறைந்து கரிம ஆர்சனிக் சேர்மங்களின் பக்கம் பார்வை திரும்பியது. அட்டாக்சில் முதலாவது கரிம ஆர்சனிக் சேர்மமாகும் . 1950 ஆம் ஆண்டு வரையிலும் கூட அமெரிக்காவில் ஃபவுலர் கரைசல் மலேரியா, வலிப்பு, மேகப்புண் போன்ற சில நோய்களுக்கு பரிந்துரைக்கப்பட்டது.\n\nஆர்சனிக் சேர்மங்கள் நச்சுத்தன்மை கொண்டவை என்பதாலும் இவை பக்க விளைவுகள் கொண்ட புற்று நோயூக்கிகள் என்பதாலும்ஃபவுலர் கரைசல் பயன்பாடு குறைந்துவிட்டது. ஆர்சனிக் மூவாக்சைடு மருந்து இரத்தப்புற்று நோய்க்கு உரிய மருந்து என அமெரிக்க உணவு மற்றும் மருந்து நிர்வாகம் 2001 ஆம் ஆண்டு பரிந்துரை செய்ததைத் தொடர்ந்து மீண்டும் ஆர்சனிக்கல் மருந்துகள் பயன்பாட்டுக்கு வந்துள்ளன and interest in arsenic has returned.).\n\n"}
{"id": "324465", "url": "https://ta.wikipedia.org/wiki?curid=324465", "title": "கிடாத்தலைமேடு துர்காபுரீசுவரர் கோயில்", "text": "கிடாத்தலைமேடு துர்காபுரீசுவரர் கோயில்\n\nகிடாத்தலைமேடு துர்காபுரீசுவரர் கோயில் தஞ்சாவூர் மாவட்டத்தில் உள்ள சிவன் கோயிலாகும். \n\nSection::::அமைவிடம்.\nஇக்கோயில் தஞ்சாவூர் மாவட்டத்தில் கிடாத்தலைமேடு என்னுமிடத்தில் அமைந்துள்ளது. கிடாத்தலையோடு கூடிய அசுரன் தேவர்களைக் கொடுமைப்படுத்தியபோது அவர்கள் வந்து அபயம் அடையவே அம்பாள் அவனுடைய தலையை வெட்டினாள். அந்தத் தலை விழுந்த இடம் கிடாத்தலைமேடு என்றழைக்கப்படுகிறது. \n\nSection::::இறைவன், இறைவி.\nஇக்கோயிலின் மூலவராக துர்காபுரீசுவரர் உள்ளார். இறைவி காமுகாம்பாள் எனப்படுகிறார். அம்பாள் கடாத்தலைவனைக் கொன்ற பாவம் தீர இங்கு வந்து இறைவனை வழிபட்டாள். அவள் வழிபட்ட லிங்கமே துர்காபுரீசுவரர் என்றானது. \n\nSection::::அமைப்பு.\nஇக்கோயிலில் வேலைப்பாட்டுடன்கூடிய நந்தி, பைரவர், சூரியன், நாகர், மாரியம்மன், சாமுண்டீசுவரி, துர்க்கை ஆகியோரின் சன்னதிகள் உள்ளன.\nதுர்க்கை வடக்கு நோக்கிய நிலையில் கிடாத்தலையின்மீது நின்ற நிலையில் உள்ளார். கைகளில் சக்கரம், பாணம், வில், கத்தி, கேடயம் போன்றவ்ற்றைக் கொண்டுள்ளார். சக்ர பூர்ண மகாமேருவும் அமைக்கப்பட்டுள்ளது. துர்க்கையம்மன் சன்னதிக்கு எதிராக 20 அடி உயரத்தில் உள்ள சூலத்தினை சாமுண்டீசுவரியாக வழிபடுகின்றனர்.\nSection::::திருவிழாக்கள்.\nபிரதோஷம், சிவராத்திரி, நவராத்திரி, பௌர்ணமி போன்ற விழாக்கள் இங்கு சிறப்பாகக் கொண்டாடப்படுகின்றன. \n"}
{"id": "324467", "url": "https://ta.wikipedia.org/wiki?curid=324467", "title": "கூம்பாளை (நெல்)", "text": "கூம்பாளை (நெல்)\n\nகூம்பாளை அல்லது கூம்வாளை பாரம்பரிய நெல் வகைகளில் முதன்மையானதாக கருதப்படும் இந்நெல், தென்னம்பாளைப் போன்ற நெற்கதிர்கள் வெளிவருவதால் இந்த நெற்பயிருக்கு கூம்பாளை என அழைக்கப்படுகிறது. நெல்லும், அரிசியும் சிவப்பு நிறத்திலேயே காணப்படும் கூம்பாளை நெல், மணற்பாங்கான பகுதிகளில் செழித்து வளரக்கூடியதாகும். சம்பா பருவத்திற்கு மிகவும் ஏற்ற இராகமான இது, 128 - 130 நாட்களில் அறுவடைக்கு வரக்கூடியது. ஏக்கருக்கு சுமார் 1350 கிலோ நெல் தானியமும், சுமார் 1800 கிலோ வைக்கோலும் தரக்கூடிய இந்நெல் வகை, சுமார் ஐந்தடி (5 அடி) உயரம் வரையில் வளரும் இயல்புடையது. \n\nSection::::மருத்துவக் குணம்.\nபண்டையக்கால நெல் வகைகள் ஒவ்வொன்றுக்கும் ஒவ்வொரு சிறப்பு மருத்துவக் குணம் இருந்தபோதிலும் கூம்பாளைக்கு மகத்தான மருத்துவக் குணம் உண்டு. நோய் எதிர்ப்புச் சக்தி அதீத அளவில் உள்ள இந்த நெல்லை, ஊறவைத்து ஆட்டுக்கல்லில் அரைத்து, பருத்தித் துணியில் வடிகட்டி, அந்த அரிசிப் பாலில் சிறிது தேன் அல்லது நாட்டுச் சர்க்கரை கலந்து தினசரிக் காலை உணவாக உண்டுவந்தால் அசதியைப் போக்கி, உடல் வலிமை பெறுவதாக கூறப்படுகிறது. மேலும் கர்ப்பிணிப் பெண்களுக்கு இந்த அரிசியின் சோறு, பிரசவக் காலத்தில் ஏற்படும் வலி வெகுவாக குறைவதாகவும் கருதப்படுகிறது. \n\n\n"}
{"id": "324470", "url": "https://ta.wikipedia.org/wiki?curid=324470", "title": "புரசக்குடி காளஹஸ்தீஸ்வரர் கோயில்", "text": "புரசக்குடி காளஹஸ்தீஸ்வரர் கோயில்\n\nபுரசக்குடி காளஹஸ்தீஸ்வரர் கோயில் தஞ்சாவூர் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் தஞ்சாவூர் மாவட்டத்தில் அய்யம்பேட்டை அருகேயுள்ள சூலமங்கலம் என்னுமிடத்திற்கு அருகே புரசக்குடி என்னுமிடத்தில் அமைந்துள்ளது.\n\nSection::::இறைவன், இறைவி.\nஇக்கோயிலின் மூலவராக காளஹஸ்தீஸ்வரர் உள்ளார். இறைவி ஞானாம்பிகை எனப்படுகிறார்.\n\nSection::::அமைப்பு.\nவாயிலைக் கடந்து உள்ளே செல்லும்போது பலி பீடம், நந்தி ஆகியவை காணப்படுகின்றன. அதனை அடுத்து உள்ளே செல்லும்போது மூலவர் சன்னதி கிழக்கு நோக்கிய நிலையில் அமைந்துள்ளது. அம்மன் சன்னதி தெற்கு நோக்கிய நைலயில் உள்ளது. காசி விசுவநாதர் மற்றும் விஸ்வக்ஞானர் என்றழைக்கப்படுகின்ற இரு லிங்கத் திருமேனிகள் உள்ளன.இக்கோயிலில் பைரவர், சூரியன், சந்திரன், சனீசுவரர், ஆஞ்சநேயர், விநாயகர், வரதராஜப் பெருமாள், முருகன், சண்டிகேசுவரர் ஆகியோர் உள்ளனர். தேவகோஷ்டத்தில் தட்சிணாமூர்த்தி உள்ளார். இங்குள்ள தட்சிணாமூர்த்தி சிற்பத்தின் இடப்புற காலுக்கு கீழ் ஓர் அடியவர் காணப்படுகிறார். அந்த அடியவர் இரு கரங்களைக் கூப்பிய நிலையில் தட்சிணாமூர்த்தியை வணங்கும் கோலத்தில், இடுப்புக்குக் கீழே ஆடை அணிந்த நிலையில் காணப்படுகிறார். இச்சிற்பம் மூன்றாம் குலோத்துங்கன் காலத்தைச் சார்ந்தது என்று கூறுகின்றனர்.\n\nSection::::திருவிழாக்கள்.\nஅன்னாபிஷேகம், பிரதோஷம், சிவராத்திரி போன்ற விழாக்கள் இங்கு சிறப்பாகக் கொண்டாடப்படுகின்றன.\n"}
{"id": "324472", "url": "https://ta.wikipedia.org/wiki?curid=324472", "title": "இசுட்ரோன்சியம் பேரியம் நையோபேட்டு", "text": "இசுட்ரோன்சியம் பேரியம் நையோபேட்டு\n\nஇசுட்ரோன்சியம் பேரியம் நையோபேட்டு \"(Strontium barium niobate)\" என்பது SrBaNbO அமைப்பிற்காக 0.32≤x≤0.82. கொண்டுள்ள ஒரு வேதிச் சேர்மம் ஆகும்.\n\nஇசுட்ரோன்சியம் பேரியம் நையோபேட்டு ஒரு பெர்ரோ மின்னிய வேதிப்பொருளாகும். பொதுவாக ஒளிவிலகல் பண்புகளால் இது, ஒற்றைப் படிக அமைப்பில் மின்பொறி-ஒளியியல், ஒலி-ஒளியியல், ஒருபரிமாண- ஒளியியல் போன்ற பிரிவுகளில் பயன்படுத்தப்படுகிறது. \n\nஆவியாகும் பொருள்களில்லாத நான்முக தங்குதன் வெண்கலச் சேர்மங்கள் சிலவற்றில் இசுட்ரோன்சியம் பேரியம் நையோபேட்டும் ஒன்றாகும். எனவே கட்டமைப்பு தொடர்புகள் ஆய்வுக்கு இது பெரிதும் உதவுகிறது . இயைபில் அதிக அளவு பேரியம் கொண்டவற்றுக்கு இசுட்ரோன்சியம் பேரியம் நையோபேட்டு ஒரு சாதாரண பெர்ரோமின்னிய பொருளாகும். இதை இசுட்ரோன்சியம் மிகை பெர்ரோமின்னியப் பொருளாக மாற்றமுடியும். ஏ-தள நேர்மின் அயனிகளின் அமைப்பு பிறழ்வும், அருகில் அளவுப் பொருத்தமற்ற எண்முக ஆக்சிசன் சரிவும் இயல்புக் குணங்களாயின\n"}
{"id": "324475", "url": "https://ta.wikipedia.org/wiki?curid=324475", "title": "ஆவூர்க் குடைவரை", "text": "ஆவூர்க் குடைவரை\n\nஆவூர்க் குடைவரை, தமிழ்நாட்டின் திருவண்ணாமலை மாவட்டத்தில் உள்ள ஆவூர் என்னும் ஊரில் உள்ள ஒரு குடைவரை ஆகும். இவ்வூர் திருவண்ணாமலை - விழுப்புரம் சாலையில், திருவண்ணாமலையில் இருந்து 19 கிலோமீட்டர் தூரத்தில் உள்ளது. இன்றும் மக்களால் வழிபாட்டுக்காகப் பயன்படுத்தப்படும் இக்கோயில் \"குகை வரதராசப் பெருமாள் கோயில்\" என்றும் \"கரிமணிக்கத்தாழ்வார் கோயில்\" என்றும் அழைக்கப்படுகிறது. இது பல்லவர்காலத்தைச் சேர்ந்த குடைவரை.\n\nமண்டபங்கள் ஏதும் இன்றிக் கருவறை மட்டும் பாறையில் நேரடியாகக் குடையப்பட்டுள்ளது. இது ஒரு சிறிய குடைவரை. திருமாலுக்காக அமைக்கப்பட்ட இக்குடைவரைக்குள் நிற்கும் கோலத்தில் திருமாலின் சிற்பம் காணப்படுகிறது. இது தொடர்ந்து வழிபாட்டில் இருப்பதால், பல பிற்காலத்துக் கட்டுமானங்களும் இக்குடைவரையுடன் சேர்த்து அமைக்கப்பட்டுள்ளன.\n"}
{"id": "324477", "url": "https://ta.wikipedia.org/wiki?curid=324477", "title": "திரைக்கோயில் குடைவரை", "text": "திரைக்கோயில் குடைவரை\n\nதிரைக்கோயில் குடைவரை, தமிழ்நாட்டின் திருவண்ணாமலை மாவட்டத்தில் உள்ள திரைக்கோயில் என்னும் ஊரில் உள்ள ஒரு குடைவரை ஆகும். இது முற்றுப்பெறாத நிலையில் உள்ளது.\n\nSection::::அமைப்பு.\nஇக்குடைவரையில் ஒரு வரிசையில் தூண்கள் காணப்படுகின்றன. இத்தூண்களில் இரண்டு முழுத்தூண்கள். பக்கச் சுவர்களுடன் ஒட்டியவாறு இரண்டு அரைத்தூண்களும் உள்ளன. தூண்களின் மேற் பகுதியும், கீழ்ப்பகுதியும் சதுர வெட்டுமுகம் கொண்டனவாகக் காணப்பட்டாலும், இடைப்பகுதி அரைகுறையாக உள்ளது. உட்புறப் பணிகளும் முழுமை பெறவில்லை. இது குடையப்பட்ட பாறையில் பழுது இருப்பது தெரிந்ததால் வேலை இடையில் கைவிடப்பட்டதாகத் தெரிகிறது.\n\nSection::::காலம்.\nஇது பல்லவர் காலத்தைச் சேர்ந்தது எனினும், துல்லியமாக இதன் காலத்தை அறிந்துகொள்வதற்கான சான்றுகள் கிடைக்கவில்லை.\n"}
{"id": "324480", "url": "https://ta.wikipedia.org/wiki?curid=324480", "title": "சிங்கப்பெருமாள்கோயில் குடைவரை", "text": "சிங்கப்பெருமாள்கோயில் குடைவரை\n\nசிங்கப்பெருமாள்கோயில் குடைவரை, தமிழ்நாட்டின் காஞ்சிபுரம் மாவட்டத்தில் உள்ள சிங்கப்பெருமாள்கோயில் என்னும் ஊரில் அமைந்துள்ள ஒரு குடைவரை ஆகும். இவ்வூர் முற்காலத்தில் \"நரசிங்க விண்ணகரம்\" என அழைக்கப்பட்டதற்கான கல்வெட்டுச் சான்றுகள் உள்ளன. தற்காலத்திலும் மக்கள் வழிபடும் வைணவக் கோயிலாக இக்குடைவரைக் கோயில் உள்ளது.\n\nSection::::அமைப்பு.\nஇக்குடைவரையின் மண்டபத்தில் முகப்பை அண்டி இரண்டு முழுத்தூண்களையும், இரண்டு அரைத் தூண்களையும் உள்ளடக்கிய தூண் வரிசை உள்ளது. இத்தூண்களின் மேற்பகுதியும், கீழ்ப்பகுதியும் சதுர வெட்டுமுகம் கொண்டனவாகவும் இடைப்பகுதி எண்கோணப்பட்டை வடிவிலும் உள்ளன. இவற்றின் மேல் போதிகை, உத்தரம் ஆகிய உறுப்புக்கள் காணப்படுகின்றன. மண்டபத்தின் பின்பக்கச் சுவரில் கருவறை குடையப்பட்டுள்ளது. கருவறையுள் திருமாலின் சிற்பம் உள்ளது. இக்குடைவரையில் வாயிற்காவலர் சிற்பங்களோ, வேறு சிற்பங்களோ இல்லை.\n\nதொடர்ந்து வழிபாட்டுக்குரிய கோயிலாக இது இருப்பதால், தேவைக்கேற்பப் பிற்காலத்தில் இக்குடைவரையை அண்டிப் பல கட்டுமானங்கள் அமைக்கப்பட்டுள்ளன.\n\nSection::::கல்வெட்டுக்கள்.\nஇக்குடைவரையின் தூண்களில் கல்வெட்டுக்கள் காணப்படுகின்றன. இவற்றில் ஒன்று முதலாம் இராசராசன் காலத்தைச் சேர்ந்தது. இவ்வூரின் பெயரை நரசிங்க விண்ணகரம் எனக் குறிப்பிடும் இக்கல்வெட்டு, இவ்வூரின் பெயரால் இங்குள்ள இறைவரையும் \"நரசிங்க விண்ணகரத் தேவர்\" என்கிறது.\n"}
{"id": "324481", "url": "https://ta.wikipedia.org/wiki?curid=324481", "title": "பிசுமத் ஐதராக்சைடு", "text": "பிசுமத் ஐதராக்சைடு\n\nபிசுமத் ஐதராக்சைடு \"(Bismuth hydroxide)\" என்பது Bi(OH) என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். இச்சேர்மத்தின் பண்புகள் முழுவதுமாக வரையறை செய்யப்படவில்லை. ஒரு பிசுமத் உப்புக் கரைசலுடன் காரத்தைச் சேர்ப்பதால் வெண்மை நிறச் சீவல்களாக பிசுமத் ஆக்சைடு ஐதரேட்டுஅல்லது பிசுமத் ஐதரேற்று உண்டாகிறது. செரிமான மண்டல நோய்கள் சிகிச்சையில் பயன்படுத்தப்படும் பாதுகாப்புப் பொருளில் பிசுமத் பாலாகப் பயனாகிறது. நீரிய அமோனியா பிசுமத்(III) அயனியுடன் வினைபுரிந்து வெண்மைநிற பிசுமத் ஐதராக்சைடு வீழ்படிவாகிறது. \n"}
{"id": "324485", "url": "https://ta.wikipedia.org/wiki?curid=324485", "title": "சிங்கவரம் குடைவரை", "text": "சிங்கவரம் குடைவரை\n\nசிங்கவரம் குடைவரை, தமிழ்நாட்டின் விழுப்புரம் மாவட்டத்தில் செஞ்சி வட்டத்தில் உள்ள சிங்கவரம் என்னும் ஊரில் அமைந்துள்ள ஒரு குடைவரைக் கோயில். இதை \"அரங்கநாதன் குடைவரைக் கோயில்\" எனவும் அழைப்பர்.\n\nSection::::அமைப்பு.\nஇக்குடைவரையின் மண்டபத்தில் இரண்டு வரிசைத் தூண்கள் உள்ளன. ஒவ்வொரு வரிசையிலும் இரண்டு முழுத்தூண்களும், பக்கச் சுவர்களோடு ஒட்டியவாறு இரண்டு அரைத்தூண்களும் அமைக்கப்பட்டுள்ளன. தூண்கள் மேலும் கீழும் சதுர வெட்டுமுகத்துடனும், நடுப்பகுதி எண்பட்டை வடிவிலும் அமைந்துள்ளன. இத்தூண்களில் தாமரைச் சிற்ப வடிவங்கள் உள்ளன. இவற்றின் மேல் போதிகை, உத்தரம் ஆகிய உறுப்புக்களும் காணப்படுகின்றன. தூண் வரிசைக்கு இருபுறமும் முகப்புப் பகுதியில் வாயிற்காவலர் சிற்பங்கள் உள்ளன. மண்டபத்தின் பின்புறம் அதன் முழு அகலத்துக்குக் கருவறை உள்ளது. இக்கருவறையுள் கிடந்த நிலையில் திருமாலின் உருவம் \"பள்ளிகொண்ட பெருமான்\" வடிவில் செதுக்கப்பட்டுள்ளது. \n\nSection::::காலம்.\nஇக்குடைவரையில் உள்ள வாயிற்காவலர் சிற்பங்கள் போன்றவை மகேந்திரவர்மன் காலத்தவை எனக்கருதும் துப்ராயல், சிங்கவரம் (சிங்கபுரம்) சிம்மவிட்டுணுவால் நிறுவப்பட்டது என்றும், அதனால் இக்குடைவரை சிம்மவிட்டுணு காலத்தில் குடையப்பட்டது என்றும் கருதுகிறார். எனினும் இது பரமேசுவரவர்மன் காலத்தைச் சேர்ந்தது எனச் சில ஆய்வாளர்கள் கருதுகின்றனர்.\n"}
{"id": "324486", "url": "https://ta.wikipedia.org/wiki?curid=324486", "title": "பிசுமத் பென்டாபுளோரைடு", "text": "பிசுமத் பென்டாபுளோரைடு\n\nபிசுமத் பென்டாபுளோரைடு \"(Bismuth pentafluoride)\" என்பது BiF</br>5 என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். வெண்மை நிறத்திண்மமாக காணப்படும் இச்சேர்மம் உயர் வினைத்திறன் கொண்டுள்ளது. குறிப்பிட்ட ஒரு பண்பு என்றில்லாமல், இச்சேர்மம் ஆய்வாளர்களின் கவனத்தை பெரிதும் ஈர்த்து வருகிறது.\n\nSection::::கட்டமைப்பு.\nமாறுபக்க மூலைகலைப் பகிர்ந்து கொள்ளும் BiF6 எண்முகங்களால் ஆன ஒரு பரிமாணச் சங்கிலிகள் கொண்டிருக்கும் பலபடிசார் கட்டமைப்பை BiF5 சேர்மம் ஏற்றுள்ளது. This is the same structure as \"α\"-UF.\n\nSection::::தயாரிப்பு.\nபிசுமத் முப்புளோரைடுடன் (BiF3) புளோரினை 500 பாகை செல்சியசு வெப்பநிலைக்கு சூடுபடுத்தினால் பிசுமத் பென்டாபுளோரைடு உருவாகிறது .\n\nமற்றொரு மாற்று தொகுப்பு முறையில் குளொரின் முப்புளோரைடு (ClF3) 350 பாகை செல்சியசு வெப்பநிலையில் ஒரு புளோரினேற்றும் முகவராகச் செயல்பட்டு பிசுமத் பென்டாபுளோரைடு உருவாகிறது.\n\nSection::::வினைகள்.\nநெடுங்குழு 15 தனிமங்களில் அதிக வினைத்திறம் மிக்க சேர்மமாகவும் மிக வலிமையான புளோரினேற்றும் முகவராகவும் பிசுமத் பென்டாபுளோரைடு காணப்படுகிறது. தண்ணீருடன் தீவிரமாக வினைபுரிந்து அல்லது அறைவெப்ப நிலையி கந்தகம் அல்லது அயோடின் உடன் வினைபுரிந்து ஓசோனையும் ஆக்சிசன் இருபுளோரைடையும் கொடுக்கிறது. \n\nBiF5 பாரபீன் எண்ணெய்களுடன் வினைபுரிந்து 50 பாகை செல்சியசு வெப்பநிலைக்கு மேல் புளோரினேற்றம் செய்து புளோரோகார்பன்களைக் கொடுக்கிறது. 150 ° செ வெப்பநிலையில் UF4 சேர்மத்தை UF6 ஆகவும்180 ° செ வெப்பநிலையில் Br2 வை BrF3 ஆகவும், Cl2 வை ClF.ஆக்வும் ஆக்சிசனேற்றம் செய்கிறது. \nகாரவுலோக புளோரைடுகளுடன் BiF5 வினைபுரிந்து எக்சாபுளோரோபிசுமத்தேட்டு எதிர்மின் அயனிகள் [BiF6]−.கொண்ட எக்சாபுளோரோபிசுமத்தேட்டு M[BiF6] உருவாகிறது .\n"}
{"id": "324490", "url": "https://ta.wikipedia.org/wiki?curid=324490", "title": "தஞ்சாவூர் குறிச்சித்தெரு முருகன் கோயில்", "text": "தஞ்சாவூர் குறிச்சித்தெரு முருகன் கோயில்\n\nதஞ்சாவூர் குறிச்சித்தெரு முருகன் கோயில் தஞ்சாவூர் நகரில் குறிச்சித் தெருவில் அமைந்துள்ளது.\n\nSection::::மூலவர்.\nகருவறையில் முருகன் வள்ளி தெய்வானையுடன் காணப்படுகிறார். கருவறைக்கு முன்பாக வலப்புறம் விநாயகர் உள்ளார். எதிரில் மயிலும், பலி பீடமும் காணப்படுகின்றன.\n\nSection::::கோயில் அமைப்பு.\nமூன்று நிலை ராஜகோபுரத்தைக் கொண்டு இக்கோயில் அமைந்துள்ளது. முகப்பில் அறுபடை வீடுகளில் காணப்படுகின்ற முருகனின் திருமேனிகள் சுதை வடிவில் காணப்படுகின்றன. நடுவில் சிவனும் பார்வதியும் காளை மீது அமர்ந்துள்ள நிலையில் அவர்களின் வலது புறம் விநாயகரும், இடது புறம் முருகனும் நின்ற நிலையில் உள்ளனர். வாயிலை அடுத்து காணப்படுகின்ற முன் மண்டபத்தில் வலது புறம் உள்ள தூணில் விநாயகரும், இடது புறம் உள்ள தூணில் முருகனும் உள்ளனர். மண்டபத்தின் இடது புறம் நடராஜர் சிவகாமியுடன் உள்ளார். அடுத்து லிங்கத் திருமேனி உள்ளது. அதற்கு முன்பாக நந்தியும் பலி பீடமும் உள்ளன.திருச்சுற்றில் பின் புறம் நாக சிற்பம் உள்ளது. தேவகோட்டத்தில் துர்க்கையம்மன் உள்ளார். கோயிலின் இடப்புறம் நவக்கிரக சன்னதி உள்ளது. அடுத்து ஆஞ்சநேயர் உள்ளார்.\n\nSection::::குடமுழுக்கு.\nஇக்கோயிலில் 24 ஆகஸ்டு 1984இல் குடமுழுக்கு நடைபெற்றதற்கான கல்வெட்டு காணப்படுகிறது.\n\nSection::::தஞ்சாவூர் அறுபடை வீடு.\nதஞ்சாவூரில் உள்ள அறுபடைவீடுகளாக மேலஅலங்கம் முருகன் கோயில் (திருப்பரங்குன்றம்), வடக்கு அலங்கம் முருகன் கோயில் (பழமுதிர்சோலை), குறிச்சித் தெரு முருகன் கோயில் (திருத்தணி), ஆட்டுமந்தை அஞ்சல்காரத்தெரு முருகன் கோயில் (சுவாமிமலை), சின்ன அரிசிக்காரத் தெரு முருகன் கோயில் (பழனி), பூக்காரத்தெரு சுப்பிரமணியசுவாமி கோவில் (திருச்செந்தூர்) ஆகியவற்றைக் கூறுகின்றனர். சுமார் 40 வருடங்களாக இப்பகுதியிலுள்ள முருக பக்தர்கள் ஒரே நாளில் இந்த அனைத்து முருகன் கோயில்களுக்கும் பாத யாத்திரையாகச் சென்று வருவதாகக் கூறினர்.\n"}
{"id": "324492", "url": "https://ta.wikipedia.org/wiki?curid=324492", "title": "கீழ்மாவிலங்கைக் குடைவரை", "text": "கீழ்மாவிலங்கைக் குடைவரை\n\nகீழ்மாவிலங்கைக் குடைவரை, தமிழ்நாட்டின், விழுப்புரம் மாவட்டத்தில், திண்டிவனம் வட்டத்தில் உள்ள கீழ்மாவிலங்கை எனப்படும் ஊரில் காணப்படும் ஒரு குடைவரை ஆகும். திண்டிவத்தில் இருந்து தேசூர் செல்லும் வழியில் திண்டிவனத்தில் இருந்து 12 கிலோமீட்டர் தொலைவில் இவ்வூர் உள்ளது. இவ்வூரில் உள்ள பாறை ஒன்றில் திருமாலுக்கான இக்குடைவரை குடையப்பட்டுள்ளது. \"முகரப் பெருமாள் கோயில்\" என்ற பெயரும் இதற்கு உண்டு.\n\nSection::::அமைப்பு.\nஇது மிகச் சிறிய குடைவரை. இதுவரை அறியப்பட்டவற்றுள் தொண்டை மண்டலத்தில் உள்ள மிகச் சிறிய குடைவரை இது என்று கூறப்படுகின்றது. இக்குடைவரையில் தூண்கள் எதுவும் இல்லை. இதன் பின் சுவரில் நிற்கும் நிலையில் திருமாலின் புடைப்புச் சிற்பம் உள்ளது. முகப்பில் குடைவின் இரு பக்கங்களிலும் வாயிற்காவலர் புடைப்புச் சிற்பங்கள் உள்ளன. இச்சிற்பங்கள் பண்பட்ட அமைப்புக் கொண்டவை அல்ல.\n\nSection::::காலம்.\nஇதன் காலத்தைச் சரியாக அறியக்கூடிய வகையில் கல்வெட்டுக்கள் எதுவும் இக்குடைவரையிலோ அயலிலோ காணப்படவில்லை. இது மகேந்திரவர்மன் காலத்தைச் சேர்ந்தது என்ற கருத்து உள்ளது. அதேவேளை, இங்குள்ள சிற்பத்தின் தன்மையைக் கொண்டு இது இராசசிம்மன் காலத்துக்கும், நந்திவர்மன் காலத்துக்கும் இடைப்பட்ட காலத்தைச் சேர்ந்ததாக இருக்கக்கூடும் என்றும் சில அறிஞர்கள் கருதுகின்றனர். \n"}
{"id": "324493", "url": "https://ta.wikipedia.org/wiki?curid=324493", "title": "பிசுமத் செலீனைடு", "text": "பிசுமத் செலீனைடு\n\nபிசுமத் செலீனைடு \"(Bismuth selenide)\" என்பது BiSe) என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். பிசுமத், செலீனியம் தனிமங்கள் இணைந்து சாம்பல்நிறப் பொடியாக பிசுமத் செலீனைடு உருவாகிறது. பிசுமத்(III) செலீனைடு என்ற பெயராலும் அழைக்கப்படும் இச்சேர்மம் ஒரு குறைக்கடத்தியாகவும் வெப்பமின்னிய பொருளாகவும் பயன்படுகிறது . சரியான விகிதச்சமவியல் அளவுகளில் உருவாகும் பிசுமத் செலீனைடு, 0.3 எலக்ட்ரான் வோல்ட் ஆற்றல் இடைவெளியுடைய குறைக்கடத்தியாக பயனாகிறது. இயற்கையாகத் தோன்றும் செலீனியக் காலியிடங்கள் எலக்ட்ரான் கொடையாளிகளாகச் செயல்படுகின்றன. பிசுமத் செலீனைடு ஓர் அரை உலோகமாகச் செயல்படுகிறது. இடத்தியல் ஆய்வுகளின்படி பாதுகாக்கப்பட்ட மேற்பரப்பு நிலைகள் பிசுமத் செலீனைடில் அறியப்பட்டன. இவை தொடர்பாம ஆய்வுகள் தற்போது ஆய்வு நிலையில் உள்ளன which is the subject of ongoing scientific research.. \n"}
{"id": "324496", "url": "https://ta.wikipedia.org/wiki?curid=324496", "title": "பிரம்மதேவா", "text": "பிரம்மதேவா\n\nபிரம்மதேவா (1060- 1130) என்பவர் கணித நிபுணர்.  ஆரியபட்டரின் ஆரியப்பாட்டியா என்னும் நூலுக்குத் திறனாய்வு நூல் எழுதினார். அந்தத் திறனாய்வு நூலின் பெயர் கானபிரகாச ஆகும். திரிகோணவியல் பற்றியும் வானியல் பற்றியும் இந்தத் திறனாய்வு நூலில் எழுதப்பட்டுள்ளது.  வட இந்தியா உத்தரப்பிரதேச மாநிலம், மதுரா மாவட்டத்தைச் சேர்ந்த \nசந்திரபுத்தவின் மகன் பிரம்மதேவா ஆவார்.\n"}
{"id": "324497", "url": "https://ta.wikipedia.org/wiki?curid=324497", "title": "மேலச்சேரிக் குடைவரை", "text": "மேலச்சேரிக் குடைவரை\n\nமேலச்சேரிக் குடைவரை, தமிழ்நாட்டின் விழுப்புரம் மாவட்டத்தில், மேல்மலையனூர் வட்டத்தில் அமைந்துள்ள மேலச்சேரி என்னும் ஊரில் காணப்படும் ஒரு குடைவரைக் கோயில். இது சிவனுக்காக அமைக்கப்பட்ட கோயில் ஆகும். இது \"மட்டிலேசுவரர் கோயில்\" என அழைக்கப்பட்டதாகத் தெரிகிறது. இது பல்லவர் காலத்தைச் சேர்ந்தது.\n\nSection::::அமைப்பு.\nஇக்குடைவரையில் உள்ள மண்டபத்தில் ஒரு வரிசைத் தூண்களே உள்ளள. இவ்வரிசையில் இரண்டு முழுத் தூண்களும், பக்கச் சுவர்களோடு ஒட்டி இரண்டு அரைத் தூண்களும் உள்ளன. இது சதுரம்-எண்பட்டை-சதுரம் என்னும் வடிவில் அமையாமல் தூண்களின் முழு உயரத்துக்கும் சதுரமான வெட்டுமுகம் கொண்டதாகவே அமைக்கப்பட்டுள்ளன. மண்டபத்தின் பின்புறச் சுவரில் குடையப்பட்டு உள்ள கருவறையில் தாய்ப் பாறையிலேயே செதுக்கப்பட்ட ஆவுடையாருடன் கூடிய இலிங்கம் காணப்படுகிறது. பல்லவ மன்னர்கள் தொண்டை மண்டலத்தில் அமைத்த குடைவரைக் கோயில்களில் இவ்வாறு தாய்ப் பாறையில் செதுக்கிய இலிங்கம் காணப்படுவதில்லை ஆதலால், இது இக்கோயிலுக்கு உரிய சிறப்புக்களில் ஒன்று ஆகும். இங்கு மண்டபத்தினுள் காணப்படும் பார்வதி சிற்பமும், குடைவரை முகப்பில் உள்ள பிள்ளையார் சிற்பமும் பிற்காலத்துக்கு உரியவை.\n\nSection::::காலம்.\nஇக்குடைவரையின் தூணொன்றில் காணப்படும் பல்லவ கிரந்தக் கல்வெட்டொன்று \"சிறீ சிக்காரி பல்வவேசுவரம் எனப்படும் இந்தச் சிவன் கோயில் பேரரசன் சந்திராதித்த மன்னனால் கட்டப்பட்டது.\" எனக் குறிப்பிடுகிறது. ஆனால், இங்கே \"சிக்காரி\" என்பதும், சந்திராதித்தன் என்னும் மன்னன் பெயரும் அடையாளம் காணப்படவில்லை என்பதுடன் இது பல்லவர்களுடன் தொடர்புள்ளதாகவும் காணப்படவில்லை. எனினும் கோயிற் பெயரில் \"பல்லவேசுவரம்\" என்று இருப்பதாலும், மண்டகப்பட்டு, தளவானூர், சிங்கவரம் போன்ற பல்லவரின் குடைவரைக் கோயில்களுக்கு அண்மையில் அமைந்திருப்பதனாலும் இது பல்லவர் காலத்துக் குடைவரை என்று எடுத்துக்கொள்ளலாம் என்பது சில ஆய்வாளர்கள் கருத்தாக உள்ளது. அத்துடன், பிற அம்சங்களையும் கருத்தில் எடுத்து இது மாமல்லன் எனப்படும் முதலாம் நரசிம்மவர்மன் காலத்தது எனப் பல ஆய்வாளர்கள் நம்புகின்றனர். இங்குள்ள கல்வெட்டின் எழுத்தமைதி மாமல்லபுரத்தில் உள்ள முதலாம் நரசிம்மவர்மனின் கல்வெட்டுக்களோடு ஒத்திருப்பதால், இக்கோயில் ஏழாம் நூற்றாண்டின் நடுப்பகுதியில் குடையப்பட்டிருக்கலாம் என்றும், சந்திராதித்தன் என்பது முதலாம் நரசிம்மவர்மன் அல்லது முதலாம் பரமேசுவரவர்மனுடைய பெயர்களில் ஒன்றாக இருக்கக்கூடும் எனவும் துப்ராயில் கருத்து வெளியிட்டுள்ளார்.\n"}
{"id": "324510", "url": "https://ta.wikipedia.org/wiki?curid=324510", "title": "யாழ்ப்பாண அரசின் சிதைவுகள்", "text": "யாழ்ப்பாண அரசின் சிதைவுகள்\n\nயாழ்ப்பாண அரசின் கட்டட இடிபாட்டு சிதைவுகள் அல்லது யாழ்ப்பாண அரசின் சிதைவுகள் என்பது தற்போடு எச்சியுள்ள யாழ்ப்பாண அரசுடன் தொடர்புபட்ட கட்டடக் கட்டுமானங்களைக் குறிப்பிடுகிறது. இவை நல்லூரில் காணப்படுகின்றன.\n\nSection::::வரலாறு.\nஆரியச் சக்கரவர்த்திகளின் வீடாக இருந்த அரச அரண்மனை போர்த்துக்கேயர் யாழ்ப்பாண அரசை வெற்றி கொள்ளும் வரை முக்கியமாக விளங்கியது.\n\nஇது எங்கு அமைந்திருந்தது என்பதில் இரு வேறுபட்ட கருத்துக்கள் காணப்படுகின்றன. ஏனென்றால், தலைநகர் நல்லூரிலும் புத்தளத்திலும் இருந்ததென்றும் மொரோக்கோ வரலாற்றாசிரியர் இப்னு பதூதா குறிப்பின்படி அறியப்படுகின்றது. ஆயினும் தற்போதுள்ள இடுபாட்டு எச்சங்களை நல்லூரில் காணக்கூடியதாகவுள்ளன.\n\nஅரச அரண்மனையில் உருவாக்கம் சிங்கை ஆரியச் செகராசசேகரத்தினால் உத்தரவிடப்பட்டது. ஆயினும், இன்னொரு தகவலின்படி, அரண்மனை, பூந்தோட்டம் ஆகியவற்றை உருவாக்க கி.பி. 104 இல் கூழங்கைச் சக்கரவர்த்தி உத்தரவிட்டதாக அறிய முடிகிறது.\n\nSection::::அமைப்பு.\nதென் இந்திய அமைப்புக்கு ஏற்ப நகர் அமைக்கப்பட்டது. இரு பிரதான வீதிகளும், நான்கு நுளைவு வாயில்களுடன் கூடிய கோயில்களும் அமைக்கப்பட்டிருந்தன. நகர மத்தியில் முத்திரைச் சந்தை அமைக்கப்பட்டது. சதுர வடிவில், அரண்மிக்க நகர் அமைந்திருந்தது. பழைய நல்லூர் கந்தசுவாமி கோயில் அரண்மனையின் பாதுகாப்பு அரணாகக் காணப்பட்டது. அத்துடன் அங்கு அரண்மனை, பூந்தோட்டம், குளம், அரச கட்டடங்களுடன் பிற கட்டடங்களும் அமைக்கப்பட்டிருந்தன.\n\nநகர் பாதுகாப்பிற்காக கொழும்புத்துறை, கோப்பாய், பண்ணைத்துறை ஆகிய இடங்களில் சிறு கோட்டைகள் அமைக்கப்பட்டிருந்தன.\nSection::::அழிவு.\nபோர்த்துக்கேயரின் முதலாவது படையெடுப்பின்போது முதலாம் சங்கிலியினால் அரண்மனை தீவைக்கப்பட்டது. பின்னர் தொடர்ந்த போர்களினால் அது மேலும் அழிவிற்குள்ளானது. போர்த்துக்கேய, இடச்சு, பிரித்தானிய படையெடுப்புக்களினால் அரண்மனை, கோயில்கள், கட்டடங்கள், கட்டமைப்புக்கள் ஆகியன அழிவுற்றன.\n\nSection::::தற்போதைய நிலையும் இடுபாடுகளின் எச்சங்களும்.\nஆயினும் சில கட்டட இடுபாடுகளின் எச்சங்கள் சிலவற்றை இன்றும் காணக்கூடியதாகவுள்ளது. இவை தற்போது இலங்கை அரசாங்கத்தினால் பாதுகாக்கப்பட்ட தொல்லியல் இடங்களாகப் பட்டியலிடப்பட்டுள்ளன. அவையாவன:\n\nநகர பாதுகாப்பிற்காக அமைக்கப்பட்ட கோட்டைகள் முற்றாக அழிக்கப்பட்டுவிட்டன. கோப்பாயில் சிறிதளவு எச்சம் அண்மைய காலம் வரை இருந்ததாக் கூறப்பட்டது. ஏனையவற்றின் எச்சங்கள் எதுவுமே இல்லை.\n\nதற்போது அமைந்துள்ள கோயில்கள் புதிய இடங்களில் பின்பு புதிதாகக் கட்டப்பட்டன. நல்லூர் சட்டநாதர் கோயில், வெயிலுகந்த விநாயகர் ஆலயம் என்பன ஏறக்குறைய ஒரே இடத்தில் மீளமைக்கப்பட்டடிருக்கலாம் எனக் கருதப்படுகின்றது.\n\nஅரண்மணை உட்பட முக்கிய கட்டமைப்புக்கள் எவையும் தற்போது இல்லை.\n"}
{"id": "324514", "url": "https://ta.wikipedia.org/wiki?curid=324514", "title": "தா புரோம்", "text": "தா புரோம்\n\nதா புரோம் (\"Ta Prohm\", , ஒலிப்பு: பிரசாத் தாப்ரோம்) என்பது கம்போடியாவில் சியேம்ரீப் மாகாணத்தின் அங்கோர் நகரில் அமைந்துள்ள ஒரு கோவிலின் தற்போதைய பெயராகும். கெமர் மொழியில் ராஜவிகாரை என வழங்கப்பட்டு வந்த இக்கோவில் பாயோன் வடிவமைப்பில் கிபி 12ம் நூற்றாண்டின் இறுதியில் அல்லது 13ம் நூற்றாண்டின் ஆரம்பத்தில் கட்டப்பட்டது. இது கெமர் பேரரசர் ஏழாம் ஜெயவர்மன் காலத்தில் மகாயாண பௌத்த மடமாகவும், பல்கலைக்க்ழகமாகவும் கட்டப்பட்டது. ஏனைய அங்கோர் கோவில்களைப் போலல்லாமல், தா புரோம் கோவில் அது கண்டுபிடிக்கப்பட்ட அதே நிலையில் தற்போதும் உள்ளது. இடிபாடுகள் மற்றும் காட்டு சூழலில் வளரும் மரங்கள் இக்கோவிலை சுற்றுலாப் பயணிகளிடையே மிகவும் பிரபலமானதாக உள்ளது. 1992 ஆம் ஆண்டில் இக்கோவில் பகுதியை யுனெசுக்கோ நிறுவனம் 1992 ஆம் ஆண்டில் உலகப் பாரம்பரியக் களங்களின் பட்டியலில் சேர்த்தது. தா புரோம் கோவிலின் பாதுகாப்பு மற்றும் மறுசீரமைப்புத் தொடர்பான திட்டத்தை இந்தியத் தொல்லியல் ஆய்வகம் \"அப்சரா\" என அழைக்கப்படும் அங்கோர் சியெம்ரீப் நிறுவனம் ஒன்றின் கூட்டுடன் நிருவகித்து வருகிறது.\n\n"}
{"id": "324519", "url": "https://ta.wikipedia.org/wiki?curid=324519", "title": "திருக்கோளக்குடிக் குடைவரை", "text": "திருக்கோளக்குடிக் குடைவரை\n\nதிருக்கோளக்குடிக் குடைவரை, தமிழ்நாட்டின், புதுக்கோட்டை மாவட்டத்தில் உள்ள திருக்கோளக்குடி என்னும் ஊரில் அமைந்துள்ள ஒரு குடைவரைக் கோயில் ஆகும். இவ்வூரைத் \"திருக்களக்குடி\" என்றும் அழைப்பதுண்டு. பொன்னமராவதியில் இருந்து 13 கிலோமீட்டர் தொலைவிலும், காரைக்குடியில் இருந்து 40 கிலோமீட்டர் தொலைவிலும் இவ்வூர் அமைந்துள்ளது. இது ஒரு பாண்டியர் காலக் குடைவரை. இக்குடைவரைக்கு அண்மையிலும், அதற்குச் செல்லும் வழியிலும் பல காலகட்டங்களையும் சேர்ந்த பிற்காலக் கோயில்களும், கட்டுமானங்களும் காணப்படுகின்றன. குடைவரையே இப்பகுதியில் அமைக்கப்பட்ட முதற் கோயில்.\n\nSection::::அமைப்பு.\nகுடைவரையின் மண்டபம், ஒரு தூண் வரிசையாலும், தளமட்ட வேறுபாட்டாலும் இரண்டு பகுதிகளாகப் பிரிக்கப்பட்டு உள்ளன இவற்றை முகமண்டபம், உள்மண்டபம் எனலாம். இங்கே இரண்டு வரிசைத் தூண்கள் உள்ளன. ஒவ்வொரு வரிசையிலும், இரண்டு முழுத்தூண்களும், பக்கச் சுவர்களுடன் ஒட்டியபடி இரண்டு அரைத்தூண்களும் அமைந்துள்ளன. இத்தூண்கள் ஒவ்வொன்றும் மேலும் கீழும் சதுர அமைப்பையும் நடுவில் எண்பட்டை அமைப்பையும் கொண்டவை. தூண்களின் சதுரப்பகுதிகளில் தாமரைப் பதக்கங்களைச் செதுக்கி அழகூட்டியுள்ளனர். தூண்களுக்கு மேல் தரங்க அமைப்புடன் கூடிய போதிகைகள் உத்தரத்தைத் தாங்கியிருக்குமாறு அமைக்கப்பட்டுள்ளன. உள் வரிசைத் தூண்களுக்கு மேலுள்ள போதிகைகளில் தரங்க அமைப்பு இல்லை.\n\nஉள் மண்டபத்தின் பின்பக்கச் சுவரில் ஒரு கருவறை குடையப்பட்டுள்ளது. சதுரவடிவான இக்கருவறையின் நடுவில் தாய்ப் பாறையில் செதுக்கப்பட்ட ஆவுடையாருடன் கூடிய இலிங்கம் உள்ளது. இது தவிரக் கருவறையின் உட்பக்கச் சுவர்களிலோ கூரையிலோ எவ்வித வேலைப்பாடுகளும் இல்லை. கருவறை வாயிலை அண்டி இரு பக்கங்களிலும் இரண்டு அரைத்தூண்கள் உள்ளன. இதே வரிசையில் பக்கத்துக்கு இரண்டாக மேலும் நான்கு அரைத்தூண்களும் அமைக்கப்பட்டுள்ளன. இந்த அரைத்தூண்கள் மண்டபத்தில் உள்ள தூண்களைப் போலன்றி, மூன்று சதுரங்களையும் அவற்றிடையே இரண்டு எண்பட்டைகளையும் கொண்டு வேறுபட்ட வடிவமைப்பில் காணப்படுகின்றன.\n\nஇரண்டு தூண் வரிசைகளுக்கும் இடையே கருவறைக்கு எதிரில், அதைப் பார்த்தபடி தாய்ப்பாறையில் செதுக்கப்பட்ட நந்தியின் உருவம் உள்ளது.\n\nSection::::தற்போதைய நிலை.\nதிருப்பணிகள் என்ற பெயரில் இக்குடைவரையில் அண்மைக்காலத்தில் செய்யப்பட்ட மாற்றங்கள் இதன் அழகைக் குறைத்துள்ளதுடன், இதன் முழுமையான கலையழகைப் பார்க்க முடியாமல் மறைத்தும் உள்ளன. தவிர இங்குள்ள கல்வெட்டுக்கள் சிலவற்றையும் படிக்கமுடியாதபடி மறைத்துள்ளன.\n"}
{"id": "324525", "url": "https://ta.wikipedia.org/wiki?curid=324525", "title": "இருசிகேசு முகர்ச்சி", "text": "இருசிகேசு முகர்ச்சி\n\nஇருசிகேசு முகர்ச்சி (\"Hrishikesh Mukherjee\", கிரந்த ஒலிப்பு:ரிஷிகேஷ் முகர்ஜி) (30 செப்டம்பர் 1922 – 27 ஆகத்து 2006) புகழ்பெற்ற இந்தித் திரைப்பட இயக்குநர் ஆவார். இவரது முதன்மையான திரைப்படங்களாக \"சத்தியகாம்\", \"இச்சுப்கே இச்சுப்கே\", \"அனுபமா\", \"ஆனந்த்\", \"அபிமான்\", \"குஃட்ஃடி\", \"கோல் மால்\", \"ஆசீர்வாத்\", \"பவார்ச்சி\", \"கிசி சே ந கேஹ்னா\", \"நமக் அராம்\" அமைந்திருந்தன.\n\n\"இருசி-டா\" எனப் பரவலாக அறியப்பட்டவரின் நாற்பதாண்டுத் திரைவாழ்வில் 42 திரைப்படங்களை இயக்கியுள்ளார். தமது சமூகத் திரைப்படங்களுக்காக புகழ்பெற்றிருந்த இருசி-டா இந்திய திரைப்படத்துறையின் பகட்டான மசாலா படங்களுக்கும் மெய்நிகரான கலைப்படங்களுக்கும் இடைப்பட்ட \"மத்திய சினிமாவின்\" முன்னோடி என அறியப்பட்டார்.\n\nHe also remained the chairman of the இந்தியத் திரைப்படத் தணிக்கை குழுவின் (CBFC) தலைவராகவும் தேசியத் திரைப்பட வளர்ச்சிக் கழகத்தின் (NFDC) தலைவராகவும் விளங்கினார். 1999இல் இவருக்கு இந்திய அரசு தாதாசாகெப் பால்கே விருது வழங்கியது; 2001இல் பத்ம விபூசண் விருது பெற்றார். எட்டு பிலிம்பேர் விருதுகள் பெற்ற இருசி-டாவிற்கு 2001இல் என்டிஆர் தேசிய விருது வழங்கப்பட்டது.\n"}
{"id": "324533", "url": "https://ta.wikipedia.org/wiki?curid=324533", "title": "அரளிப்பட்டிக் குடைவரை", "text": "அரளிப்பட்டிக் குடைவரை\n\nஅரளிப்பட்டிக் குடைவரை, தமிழ்நாட்டின் சிவகங்கை மாவட்டத்தில், திருப்பத்தூர் - சிங்கம்புணரிச் சாலையில் இருந்து செல்லும் கிளைப் பாதை ஒன்றில் உள்ள அரளிப்பட்டி என்னும் ஊரில் அமைந்துள்ள குடைவரை ஆகும். இவ்வூரில் உள்ள அரவங்கிரி எனப்படும் அரளிப்பாறையின் தென் சரிவில் இக்குடைவரைக் கோயில் குடையப்பட்டுள்ளது. சிவனுக்காக அமைக்கப்பட்ட இக்கோயில் பாண்டியர் காலத்தைச் சேர்ந்தது.\n\nSection::::அமைப்பு.\nஇது ஒரு மிகச் சிறிய குடைவரை. இதன் மண்டபம் வடக்குத் தெற்காக 2.23 மீ நீளமும், கிழக்கு மேற்காக 0.90 மீ அகலமும் கொண்டது. இங்கே தூண்கள் எதுவும் காணப்படவில்லை. இம்மண்டபம் மிகச் சிறியதாக ஆழம் குறைவாக உள்ளதனாற் போலும், சு. இராசவேல், அ. கி. சேஷாத்திரி ஆகியோர் தமது நூலில் இந்த மண்டபத்தைக் கருத்தில் எடுக்காது, இக்குடைவரை கருவறையை மட்டுமே கொண்டது எனக் குறிப்பிட்டுள்ளனர்.\n\nஇதன் பின்புறமாக அமைந்த மேற்குச் சுவரில் 0.70 மீ அகலத்தில் கருவறை குடையப்பட்டுள்ளது. அதன் நடுவில் ஆவுடையாரோடு கூடிய இலிங்கம் செதுக்கப்பட்டுள்ளது.\n\nSection::::சிற்பங்கள்.\nஇக்குடைவரையின் மண்டபத்தின் வடக்கு, தெற்கு நோக்கிய பக்கச் சுவர்களில் குழிவாக வெட்டப்பட்ட கோட்டங்களில் சிற்பங்கள் உள்ளன. இவற்றில் தெற்குச் சுவரில் அமைந்துள்ள சிற்பம் நிறைவடையாமல் அரை குறையாக உள்ளது. இது கால்களைக் குத்திட்டு வைத்தபடி அமர்ந்திருக்கும் ஒரு ஆணின் சிற்பம். இதன் பல பகுதிகள் தெளிவாக இல்லை. வடக்குச் சுவரின் கோட்டத்தில் இருப்பது முகலிங்கம் என சு. இராசவேல், அ. கி. சேஷாத்திரி ஆகியோர் அடையாளம் கண்டுள்ளனர். ஆனால் இது, முகப்பில் பிள்ளையார் செதுக்கப்பட்ட இலிங்கம் என மு. நளினியும், இரா. கலைக்கோவனும் கூறுகின்றனர். \n"}
{"id": "324534", "url": "https://ta.wikipedia.org/wiki?curid=324534", "title": "அலாவுதீன் கான்", "text": "அலாவுதீன் கான்\n\nஅலாவுதீன் கான், (\"Allauddin Khan\") அல்லது பரவலாக பாபா அலாவுதீன் கான் (c. 1862 – 6 செப்டம்பர் 1972) வங்காள சரோது இசைக் கலைஞர் ஆவார். சரோது தவிர பிற இசைக்கருவிகளையும் வாசிக்க கூடியவர். இசைத்தொகுப்பாளரும் கூட. இருபதாம் நூற்றாண்டின் இந்திய பாரம்பரிய இசை ஆசிரியர்களில் மிகப் புகழ்பெற்றவர்.\n\n1935இல், உதய் சங்கரின் நடனக் குழுவினருடன் ஐரோப்பா சென்றுள்ளார். அல்மோராவிலுள்ள உதய் சங்கர் இந்தியப் பண்பாட்டுக் கேந்திரத்தில் சில காலம் பணியாற்றியுள்ளார். தனது இசைவாழ்வில் பல இராகங்களைத் தொகுத்துள்ளார். தற்கால மைகார் கரானாவின் அடிப்படையை நிறுவினார். 1959-60 காலகட்டத்தில் அனைத்திந்திய வானொலி பதிவு செய்த இவரது இசை முக்கியமானதாகும்.\n\nசரோது வித்தகர் அலி அக்பர் கான் மற்றும் அன்னபூர்ணா தேவியின் தந்தை ஆவார். இராசா உசேன் கானின் மாமா ஆவார். இவரது முதன்மைச் சீடர்களாக ரவி சங்கர், நிக்கில் பானர்ச்சி, வசந்த் ராய், பன்னாலால் கோஷ், பகதூர் கான், ராபின் கோஷ், சரண் ராணி பாக்லீவால், ஜோதீன் பட்டாச்சார்யா, டபிள்யூ. டி. அமரதேவா இருந்தனர். கோபால் சந்திர பானர்ஜி, லோபோ, முன்னே கான் மற்றும் புகழ்பெற்ற வீணை கலைஞர், வாசீர் கான் போன்றோரிடம் இசை கற்றார்.\n\n1958இல் பத்ம பூசண் விருதும் 1971இல் பத்ம விபூசண் விருதும் இவருக்கு வழங்கப்பட்டது. முன்னதாக 1954இல், சங்கீத நாடக அகாதமி இந்திய இசைத்துறைக்கு இவராற்றியப் பணிக்காக மிக உயரிய விருதான சங்கீத நாடக அகாதமி கூட்டாளர் விருதை வழங்கியது.\n\n"}
{"id": "324537", "url": "https://ta.wikipedia.org/wiki?curid=324537", "title": "கட்ச் லாகுனா", "text": "கட்ச் லாகுனா\n\nகட்ச் லாகுனா \"(Kutch Lacuna)\" என்பது டைட்டனில் காணப்படும் பெரிய இடைவிட்டுத் தோன்றும் ஒரு ஏரியாகும் . 88,4 ° வ ,மற்றும் 217 ° மே என்ற அடையாள ஆள்கூறுகளில் டைட்டனின் மேற்பரப்பில் 175 கிலோமீட்டர் நீளமாக இந்த ஏரி அமைந்துள்ளது. திரவ ஈத்தேனும் மீத்தேனும் சேர்ந்து இந்த ஏரியை உருவாக்கியுள்ளன . கேசினி-இயுகென் புறவெளி தேட்டக்கலம் டைட்டனில் கட்ச் லாகுனாவைக் கண்டறிந்தது. இடைவிட்டுத் தோன்றும் ஏரிக்கான அறிகுறிகள் தெரிந்ததால், இந்திய-பாக்கித்தான் எல்லையில் கிரேட் இரான் ஆஃப் கட்ச், சதுப்புநிலம் கண்டறியப்பட்ட பின்னர் 2013 ஆம் ஆண்டு இந்த ஏரிக்கு கட்ச் லாகுனா என்று பெயரிடப்பட்டது.\n"}
{"id": "324539", "url": "https://ta.wikipedia.org/wiki?curid=324539", "title": "மயிலாடுதுறை சோழீசுவரர் கோயில்", "text": "மயிலாடுதுறை சோழீசுவரர் கோயில்\n\nமயிலாடுதுறை சோழீசுவரர் கோயில் நாகப்பட்டினம் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் நாகப்பட்டினம் மாவட்டத்தில் மயிலாடுதுறையில் அமைந்துள்ளது. இக்கோயில் ஒரு வைப்புத்தலமாகும். \n\nSection::::இறைவன், இறைவி.\nஇக்கோயிலின் மூலவராக சோழீசுவரர் உள்ளார். பக்தர்களின் வேண்டுகோளை நிறைவேற்றி வைப்பதால் இவர் சொன்னவாறு அறிவார் என்றும் அழைக்கப்படுகிறார். இங்குள்ள இறைவி பரிமள சுகந்தநாயகி என்றும் சௌந்தரநாயகி என்றும் அழைக்கப்படுகிறார்.\n\nSection::::அமைப்பு.\nவிநாயகர், முருகன், சூரியன், சந்திரன், பிரம்மா, தட்சிணாமூர்த்தி, நால்வர், அக்னி, பாதாளசனீசுவரர், துர்க்கை, கஜலட்சுமி, நாகர், நந்தி, சண்டிகேசுவரர் ஆகியோர் உள்ளனர். மகரிஷிகளும் தேவர்களும் சிவனை வழிபட வரும்போது சுயம்புவான சனீசுவரர் அமிர்த கலசத்துடன் அவர்களை வரவேற்றதால் அமிர்தகலச சனீசுவரர் என்றும், பாதாளத்திலிருந்து தோன்றியதால் பாதாள சனீசுவரர் என்றும் அழைக்கப்படுகிறார். சனி தோஷத்தால் பாதிக்கப்பட்ட நளன் பல தலங்களுக்குச் சென்றபின்னர் இங்கு வந்தபோது மூலவர் சிவனை வணங்கியபின் சனீசுவரரை வணங்கியதாகவும் அப்போது அவர் திருநள்ளாறு சென்றால் சனி தோஷம் விலகும் என்றும் கூறியதன் அடிப்படையில் அங்கு சென்று தன் சாபம் நீங்கப் பெற்றதாகக் கூறுவர். \nSection::::திருவிழாக்கள்.\nவைகாசி பௌர்ணமி, மாசி மகம், கார்த்திகை, பிரதோஷம், சிவராத்திரி போன்ற விழாக்கள் இக்கோயிலில் கொண்டாடப்படுகின்றன.\n"}
{"id": "324542", "url": "https://ta.wikipedia.org/wiki?curid=324542", "title": "அபயா லாகசு", "text": "அபயா லாகசு\n\nஅபயா லாகசு \"(Abaya Lacus)\" என்பது சனி கோளின் மிகப்பெரிய துணைக்கோளான டைட்டன் நிலவில் காணப்படும் ஐதரோகார்பன் ஏரிகளில் ஒன்றாகும் \n\nதிரவ ஈத்தேனும் மீத்தேனும் சேர்ந்து இந்த ஏரியை உருவாக்குகியுள்ளன. கேசினி விண்வெளி ஆய்வுக்கலம் இந்த ஏரியைக் கண்டறிந்தது.\n\n73.17°வ மற்றும் 45.55° மே என்ற அடையாள ஆள்கூறுகளில் 65 கிலோமீட்டர் நீளத்திற்கு அபயா லாகசு ஏரி அமைந்துள்ளது. எத்தியோப்பியாவில் உள்ள அபயா ஏரியின் நினைவாக இந்த ஏரிக்கு அபயா லாகசு என்று பெயரிடப்பட்டது.\n"}
{"id": "324545", "url": "https://ta.wikipedia.org/wiki?curid=324545", "title": "பெருஞ்சேரி வாகீசுவரர் கோயில்", "text": "பெருஞ்சேரி வாகீசுவரர் கோயில்\n\nபெருஞ்சேரி வாகீசுவரர் கோயில் நாகப்பட்டினம் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் நாகப்பட்டினம் மாவட்டத்தில் மயிலாடுதுறை அருகே பெருஞ்சேரி என்னுடமித்தில் அமைந்துள்ளது.\n\nSection::::இறைவன், இறைவி.\nஇக்கோயிலின் மூலவராக வாகீசுவரர் உள்ளார். கிழக்கு நோக்கிய நிலையில் உள்ளார். ஆவுடையார் சதுர வடிவில் காணப்படுகிறார். இங்குள்ள இறைவி சுவாதந்தரநாயகி என்று அழைக்கப்படுகிறார். கோயிலின் தல விருட்சம் பன்னீர் மரம் ஆகும்.\n\nSection::::அமைப்பு.\nகோயில் வாயில் கிழக்கு நோக்கிய நிலையில் உள்ளது. அடுத்து உள்ள திருச்சுற்றில் முதலில் கொடி மரம், நந்தி, பலி பீடம் ஆகியவை காணப்படுகின்றன. மூன்று நிலை ராஜ கோபுரத்தை அடுத்து மற்றொரு மண்டபம் உள்ளது. மண்டபத்தில் வலது புறம் அம்மன் சன்னதி அமைந்துள்ளது. மகாமண்டபத்தை அடுத்து கருவறையில் மூலவர் உள்ளார். விமானம் இந்திர விமான அமைப்பைச் சார்ந்ததாகும். திருச்சுற்றில் சரசுவதி சிவனை பூசிக்கும் சிற்பம் காணப்படுகிறது. தேவக்கோட்டத்தில் விநாயகர், சரசுவதி, தட்சிணாமூர்த்தி, அண்ணாமலையார், பிரம்மா, துர்க்கை ஆகியோர் உள்ளனர். திருச்சுற்றில் மேற்கில் வள்ளி தெய்வானையுடன் கூடிய சுப்பிரமணியரும், கஜலட்சுமியும் உள்ளனர். அருகே வடக்கில் சண்டிகேசுவரர் சன்னதி உள்ளது. வட கிழக்கில் நவக்கிரகங்கள் காணப்படுகின்றன. கிழக்கு திருச்சுற்றில் நான்கு பைரவர் சிலைகள் காணப்படுகின்றன.சிவராத்திரி இக்கோயிலில் சிறப்பாகக் கொண்டாடப்படுகிறது.\nSection::::தல வரலாறு.\nசிவனை அழைக்காமல் தக்கன் யாகம் நடத்தியபோது அதில் தேவர்களும், பிரம்மாவும் கலந்துகொண்டனர். பார்வதிதேவி அழைக்காமல் வந்த நிலையில் அவமானப்பட, அதனை அறிந்த சிவன் கோபமடைந்தார். உக்கிரமடைந்த வீரபத்திரர் கோபமடைந்து யாகத்தை அழித்ததுடன் அதில் பங்கேற்ற அனைவரையும் தண்டித்தார். வீரபத்திரனால் பாதிக்கப்பட்ட சரசுவதி தன் கணவரிடம் இந்நிலை குறித்து வருந்திக் கூறினாள். தவத்தால் எதனையும் அடையலாம் என பிரம்மா கருத்து கூற சரசுவதி இங்கு கோயில் கொண்டுள்ள சிவன் முன்பாக தவம் இருந்து தன் குறை நீங்கப் பெற்றாள்.\n"}
{"id": "324550", "url": "https://ta.wikipedia.org/wiki?curid=324550", "title": "வில்லியநல்லூர் காளீசுவரர் கோயில்", "text": "வில்லியநல்லூர் காளீசுவரர் கோயில்\n\nவில்லியநல்லூர் காளீசுவரர் கோயில் நாகப்பட்டினம் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் நாகப்பட்டினம் மாவட்டத்தில் மயிலாடுதுறை வட்டத்தில் வில்லியநல்லூர் என்னுமிடத்தில் அமைந்துள்ளது.\n\nSection::::இறைவன், இறைவி.\nஇக்கோயிலின் மூலவராக காளீசுவரர் உள்ளார். இங்குள்ள இறைவி சிவகாமசுந்தரி என்று அழைக்கப்படுகிறார். இக்கோயிலின் தல மரம் வில்வம் ஆகும்.\n\nSection::::அமைப்பு.\nதேவகோஷ்டத்தில் கணபதி, தட்சிணாமூர்த்தி, விஷ்ணு, பிரம்மா, துர்க்கை ஆகியோர் உள்ளனர். திருச்சுற்றில் சுப்பிரமணியர் சன்னதியும்,சதுர்முக சண்டிகேசுவரர் சன்னதியும் உள்ளன. சண்டிகேசுவரர் கிருத யுகத்தில் நான்கு முகங்களுடனும், திரேதா யுகத்தில் மூன்று முகங்களுடனும், துவாபர யுகத்தில் இரண்டு முகங்களுடனும், கலி யுகத்தில் ஒரு முகத்துடனும் காணப்படுவார். அந்நிலையில் கலி யுகத்தில் ஒரு முகத்துடன் இருக்க வேண்டியவர் இங்கு நான்கு முகங்களுடன் காணப்படுவது இக்கோயிலின் சிறப்பாகும். இவரை வழிபட்டால் நான்கு தலைமுறைப் பாவங்கள் தம்மை விட்டுச் செல்வதாக பக்தர்கள் நம்புகின்றனர். முதல் யுகத்தில் சிவன் பார்வதி திருமணத்தை திருமணஞ்சேரி என்னுமிடத்தில் விநாயகரே நடத்திவைத்ததாகக் கூறுவர். அவ்வாறு நடத்திவைக்கும்போது இங்கு விநாயகர் வந்துள்ளார்.\nSection::::திருவிழாக்கள்.\nபிரதோஷம், சிவராத்திரி போன்ற விழாக்கள் இக்கோயிலில் கொண்டாடப்படுகின்றன.\n"}
{"id": "324551", "url": "https://ta.wikipedia.org/wiki?curid=324551", "title": "போல்செனா லாகசு", "text": "போல்செனா லாகசு\n\nபோல்செனா லாகசு \"(Bolsena Lacus )\" என்பது சனி கோளின் மிகப்பெரிய துணைக்கோளான டைட்டன் நிலவில் காணப்படும் ஐதரோகார்பன் ஏரிகளில் ஒன்றாகும் .\n\nதிரவ ஈத்தேனும் மீத்தேனும் சேர்ந்து இந்த ஏரியை உருவாக்குகியுள்ளன. கேசினி விண்வெளி ஆய்வுக்கலம் இந்த ஏரியைக் கண்டறிந்தது. \n75.75°வ மற்றும் 10.28° மே என்ற அடையாள ஆள்கூறுகளில் 101 கிலோமீட்டர் நீளத்திற்கு போல்செனா லாகசு ஏரி அமைந்துள்ளது. இத்தாலியில் உள்ள போல்செனா ஏரியின் நினைவாக இந்த ஏரிக்கு போல்செனா லாகசு என்று பெயரிடப்பட்டது.\n\n"}
{"id": "324556", "url": "https://ta.wikipedia.org/wiki?curid=324556", "title": "பெயா லாகசு", "text": "பெயா லாகசு\n\nபெயா லாகசு \"(Feia Lacus)\" என்பது சனி கோளின் மிகப்பெரிய துணைக்கோளான டைட்டன் நிலவில் காணப்படும் ஐதரோகார்பன் ஏரிகளில் ஒன்றாகும் கேசினி விண்வெளி ஆய்வுக்கலம் கண்டறிந்து அனுப்பிய தரவுகளின் அடிப்படையில் இந்த ஏரிக்கு 2007 ஆம் ஆண்டு பெயா லாகசு எனப் பெயரிடப்பட்டது.\n\n73.7°வ மற்றும் 64.41° மே என்ற அடையாள ஆள்கூறுகளில் 47 கிலோமீட்டர் நீளத்திற்கு பெயா லாகசு ஏரி அமைந்துள்ளது. பிரேசில் நாடிலுள்ள இலகோவா பெயா ஏரியின் நினைவாக இந்த ஏரிக்கு பெயா லாகசு என்று பெயரிடப்பட்டது. திரவ ஈத்தேனும் மீத்தேனும் சேர்ந்து இந்த ஏரியை உருவாக்கியுள்ளன.\n"}
{"id": "324559", "url": "https://ta.wikipedia.org/wiki?curid=324559", "title": "அம்மர் லாகசு", "text": "அம்மர் லாகசு\n\nஅம்மர் லாகசு \"(Hammar Lacus )\" என்பது சனி கோளின் மிகப்பெரிய துணைக்கோளான டைட்டன் நிலவில் காணப்படும் ஐதரோகார்பன் ஏரிகளில் ஒன்றாகும்\n\n48.6°வ மற்றும் 308.29° மே என்ற அடையாள ஆள்கூறுகளில் டைட்டனின் மேற்பரப்பில், குறுக்களவில் 200 கிலோமீட்டர் விட்டமும், 18600 கிலோமீட்டர் 2 பரப்பளவும்\nகொண்டுள்ளதால் டைட்டனில் உள்ள மூன்றாவது பெரிய ஏரியாக அம்மர் ஏரி கருதப்படுகிறது. திரவ ஈத்தேனும் மீத்தேனும் சேர்ந்து இந்த ஏரியை உருவாக்கியுள்ளன. ஈரான் நாடிலுள்ள அம்மர் ஏரியின் நினைவாக இந்த ஏரிக்கு அம்மர் லாகசு என்று பெயரிடப்பட்டது. உலகளாவிய வானியல் ஒன்றியம் 2013 ஆம் ஆண்டு டிசம்பர் 3 இல் இப்பெயரை அங்கீகரித்தது.\n"}
{"id": "324561", "url": "https://ta.wikipedia.org/wiki?curid=324561", "title": "விளத்தொட்டி பிரம்மபுரீசுவரர் கோயில்", "text": "விளத்தொட்டி பிரம்மபுரீசுவரர் கோயில்\n\nவிளத்தொட்டி பிரம்மபுரீசுவரர் கோயில் நாகப்பட்டினம் மாவட்டத்தில் உள்ள சிவன் கோயிலாகும். இது ஒரு தேவார வைப்புத்தலமாகும். \n\nSection::::அமைவிடம்.\nஇக்கோயில் நாகப்பட்டினம் மாவட்டத்தில் திருவிடைமருதூர் வட்டத்தில் திருச்சிற்றம்பலம் அருகில் விளத்தொட்டி என்னுமிடத்தில் அமைந்துள்ளது. இக்கோயில் அப்பரால் பாடப்பெற்ற வைப்புத்தலமாகும்.\n\nSection::::இறைவன், இறைவி.\nஇக்கோயிலின் மூலவராக பிரம்மபுரீசுவரர் உள்ளார். இங்குள்ள இறைவி இட்சுரச நாயகி என்று அழைக்கப்படுகிறார். இட்சு என்றால் கரும்பு, ரசம் என்றால் சாறு என்ற வகையில் கரும்புச் சாறு போல பக்தர்களுக்கு நல்ல அருளையும், இனிய வாழ்வினையும் அளிப்பதால் இறைவி அவ்வாறு அழைக்கப்படுகிறார். இக்கோயிலின் தல மரம் வில்வம் ஆகும்.\n\nSection::::அமைப்பு.\nஆலயத்தின் நுழைவாயிலைக் கடந்ததும் இரு மண்டபங்கள் தொடர்ந்து காணப்படுகின்றன. மகாமண்டப வாயிலின் இடது புறத்தில் விநாயகர் உள்ளார். ஆபத்து காத்த விநாயகர் என்றழைக்கப்படும் அவ்விநாயகர் சற்று பெரிய அளவில் உள்ளார். அருகே பிரம்மா சிவனை பூசிக்கும் சிற்பம் காணப்படுகிறது. தேவகோஷ்டத்தில் தட்சிணாமூர்த்தி, லிங்கோத்பவர், பிரம்மா, துர்க்கை ஆகியோர் உள்ளனர். திருச்சுற்றில் விநாயகர், பாலமுருகன், கஜலட்சுமி ஆகியோர் உள்ளனர். மூலவர் சன்னதிக்கு நேர் பின்புறம் பால முருகன் தனிச் சன்னதியில் உள்ளார். பாலமுருகன் தொட்டியில் தவழ்ந்து உறங்கிய தலம் என்ற பெருமையுடையது இக்கோயில். திருச்சுற்றின் வட புறத்தில் சண்டிகேசுவரர் சன்னதி உள்ளது. மகாமண்டபத்தின் இடது புறம் பெருமாள் சன்னதி தனியாக உள்ளது. அச்சன்னதியில் வேணுகோபாலப் பெருமாள், ருக்மணி, சத்யபாமா, கருடாழ்வார் ஆகியோர் உள்ளனர். வலது புறம் நடராஜர், சிவகாமி, மாணிக்கவாசகர் உள்ளனர்.\n\nSection::::திருவிழாக்கள்.\nகார்த்திகை, மகாசிவராத்திரி போன்ற விழாக்கள் இக்கோயிலில் கொண்டாடப்படுகின்றன.\n"}
{"id": "324564", "url": "https://ta.wikipedia.org/wiki?curid=324564", "title": "மாங்குளம் குடைவரை", "text": "மாங்குளம் குடைவரை\n\nமாங்குளம் குடைவரை என்பது, மதுரையில் இருந்து மேலூர் செல்லும் சாலையில் உள்ள கரந்தைப்பட்டி என்னும் இடத்திலிருந்து செல்லும் கிளைச் சாலையில் 8 கிலோமீட்டர் தொலைவில் உள்ள மாங்குளம் என்னும் ஊரில் அமைந்துள்ள குடைவரை ஆகும். இப்பகுதியில் உள்ள அம்மன்பட்டி மலை என்று உள்ளூர் மக்களால் அழைக்கப்படும் மலையிலேயே இக்குடைவரை உள்ளது. இது ஒரு முற்றுப்பெறாத குடைவரை. \n\nSection::::அமைப்பு.\nநிலத்தில் இருந்து ஐந்தரை மீட்டருக்கு மேல் உயரமான இடத்தில் இக்குடைவரை உள்ளது. இதன் முகப்பிற்கு முன் ஒடுக்கமான வெளியிடம் உள்ளது. தூண்கள் தெரியக்கூடிய அளவுக்கு குடைவு வேலைகள் இடம்பெற்றிருந்தாலும், பாறையில் இருந்து தூண்களைத் தனிப்படுத்தும் அளவுக்குப் பாறை குடையப்படவில்லை. இதனால், எல்லாத் தூண்களுமே பாறையுடன் ஒட்டியபடியே காணப்படுகின்றன. திட்டப்படி இது முழுவதும் குடையப்பட்டிருந்தால், முகப்பில் இரண்டு முழுத்தூண்களையும், பக்கச் சுவர்களோடு ஒட்டியபடி இரண்டு அரைத்தூண்களையும் கொண்டதாக இக்குடைவரை அமைந்திருக்கும். தூண்கள் மேலும் கீழும் சதுரமாகவும் நடுவில் எண்பட்டைகளைக் கொண்ட வடிவிலும் அமைந்திருப்பதாக சு. இராசவேல், அ. கி. சேஷாத்திரி ஆகியோர் குறிப்பிட்டுள்ளனர். ஆனால், தற்போதைய நிலையில் இது நான்முகத் தூணாகவே உள்ளது என மு. நளினியும், இரா. கலைக்கோவனும் எடுத்துக்காட்டுகின்றனர். தூண்களின் மேல் போதிகைகளும், உத்தரங்களும் அமைந்துள்ளன. இவற்றுக்கு மேல், முகப்பில் கபோதத்துக்கு உரியதாக வெளித் தள்ளி இருக்கும் பாறைப்பகுதி நேர்த்தியாக இருந்தும் கபோதம் முற்றுப்பெறவில்லை. இராசவேலும், சேஷாத்திரியும் பாறையில் ஏற்பட்ட விரிசலினால் பணிகள் கைவிடப்பட்டன என்கின்றனர். ஆனால், நளினியும், கலைக்கோவனும் எல்லாம் நல்ல நிலையில் இருந்தும் பணி இடையில் நிறுத்தப்பட்டதற்கான காரணங்கள் தெரியவில்லை என்கின்றனர்.\n\nSection::::காலம்.\nஇந்த மலைப்பகுதியில் கிறித்துவுக்கு முந்திய காலப்பகுதியைச் சேர்ந்த சமணர் வாழிடங்களும், அக்காலத்துக்குரிய கல்வெட்டுக்களும் காணப்பட்டாலும், குடைவரைக் கோயில் பிற்பட்ட பாண்டியர் காலத்தைச் சேர்ந்தது.\n\n"}
{"id": "324565", "url": "https://ta.wikipedia.org/wiki?curid=324565", "title": "பிச்சாவரம் பாளையம்", "text": "பிச்சாவரம் பாளையம்\n\nபிச்சாவரம் பாளையம் அல்லது பித்தர்புரம் பாளையம் என்பது தமிழ்நாட்டின் கடலூர் மாவட்டத்தில் இருந்த ஒரு பாளையம் ஆகும். இந்த பிச்சாவரம் பாளையக்காரர்கள் சோழர் மரபில் வந்தவர்கள் என தி. வை. சதாசிவ பண்டாரத்தார் உறுதி செய்துள்ளார். இந்த சமீன்தார்கள் தங்கள் பெயருக்குப் பின்னால் \"சோழனார்\" என்ற பட்டத்தைப் பூண்டுள்ளனர். இந்த மரபினர் தில்லை நடராசர் கோயிலின் வெள்ளிப்படியில் அமர்ந்து முடிசூட்டிக் கொள்ளும் வழக்கம் தற்போதுவரை உள்ளது. சிதம்பரம் கோயிலின் திறவுகோள் இவர்களின் வசமே இருந்துள்ளது தினமும் காலையில் திரவுகோலை பல்லக்கில் வைத்து அனுப்பும் பழங்கம் 1925 வரை இருந்துள்ளது. பிற்காலத்தில் பிச்சாவரம் அரண்மனை கடன் சிக்கலால் ஏலம் போய் அதன் மரபினர் வறுமை நிலைக்குத் தள்ளப்பட்டனர்.\n"}
{"id": "324566", "url": "https://ta.wikipedia.org/wiki?curid=324566", "title": "ஆனந்ததாண்டவபுரம் பஞ்சவடீசுவரர் கோயில்", "text": "ஆனந்ததாண்டவபுரம் பஞ்சவடீசுவரர் கோயில்\n\nஆனந்ததாண்டவபுரம் பஞ்சவடீசுவரர் கோயில் நாகப்பட்டினம் மாவட்டத்தில் மயிலாடுதுறை வட்டத்தில் உள்ள சிவன் கோயிலாகும். \n\nSection::::அமைவிடம்.\nஇக்கோயில் நாகப்பட்டினம் மாவட்டத்தில் மயிலாடுதுறைக்கு வடக்கிலும் வைத்தீஸ்வரன்கோயிலுக்குத் தெற்கிலும் திருப்புன்கூருக்குக் கிழக்கிலும், திருவெண்காட்டிற்கு மேற்கிலும் உள்ள ஆனந்ததாண்டவபுரம் என்னுமிடத்தில் அமைந்துள்ளது. இவ்விடம் பாரிஜாதவனம் என்றும் அழைக்கப்படுகிறது.\n\nSection::::இறைவன், இறைவி.\nநடராஜர் ஆனந்தத் தாண்டவம் ஆடிய இடமாதலால் இவ்விடம் ஆனந்த தாண்டவபுரம் என்றழைக்கப்படுகிறது. இக்கோயிலின் மூலவராக பஞ்சவடீசுவரர் உள்ளார். இங்குள்ள பிரஹந்நாயகி என்றும் கல்யாணசுந்தரி என்றும் இரு இறைவிகள் உள்ளனர். பரத்வாஜ முனிவரின் வேண்டுகோளை ஏற்று மணக்கோலத்தில் காட்சி தந்ததால் கல்யாணசுந்தரி என்றழைக்கப்படுகிறார். \n\nSection::::சிறப்பு.\nஜடாநாதர் என்ற பெயரில் அரிந்தெடுத்த கூந்தலை இடது கையில் பிடித்தபடி இறைவன் காட்சி தருகிறார். சப்த கன்னியரின் கௌமாரி வழிபட்ட சிறப்பைப் பெற்றது இக்கோயில். \n\nSection::::அமைப்பு.\nகிழக்கு நோக்கிய நிலையில் ராஜ கோபுரம் உள்ளது. அடுத்து பலி பீடம், கொடி மரம், திருச்சுற்று ஆகியவை காணப்படுகின்றன. மண்டபத்தில் இறைவி சன்னதியும், நடராசர் சன்னதியும் தெற்கு நோக்கி அமைந்துள்ளன. மூலவர் சன்னதி கிழக்கு நோக்கிய நிலையில் உள்ளது. திருச்சுற்றின் தெற்கு மூலையில் விநாயகரும், முருகனும் தனி சன்னதிகளில் உள்ளனர். பைரவர், நவக்கிரகர், சனீசுவரர், சந்திரன், துர்க்கை,சூரியன், ஆஞ்சநேயர் ஆகியோர் உள்ளனர். 63 நாயன்மார்களில் ஒருவரான மாணிக்கஞ்சாற நாயனார் அவதரித்த மற்றும் பேறு பெற்ற தலம் இதுவேயாகும்.\n\nSection::::திருவிழாக்கள்.\nபிரதோஷம், சிவராத்திரி போன்ற விழாக்கள் இக்கோயிலில் கொண்டாடப்படுகின்றன. \n"}
{"id": "324574", "url": "https://ta.wikipedia.org/wiki?curid=324574", "title": "தெற்கு பொய்கைநல்லூர் சொர்ணபுரீசுவரர் கோயில்", "text": "தெற்கு பொய்கைநல்லூர் சொர்ணபுரீசுவரர் கோயில்\n\nதெற்கு பொய்கைநல்லூர் சொர்ணபுரீசுவரர் கோயில் நாகப்பட்டினம் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nநாகப்பட்டினத்திலிருந்து வேளாங்கண்ணி செல்லும் சாலையில் 7 கிமீ தொலைவில் உள்ள பரவை என்னுமிடத்திற்கு அருகில் உள்ள தெற்கு பொய்கைநல்லூர் என்னுமிடத்தில் அமைந்துள்ளது.\n\nSection::::இறைவன், இறைவி.\nஇக்கோயிலின் மூலவராக சொர்ணபுரீசுவரர் உள்ளார். இறைவி பெரியநாயகி ஆவார்.\n\nSection::::அமைப்பு.\nவள்ளி தெய்வானையுடன் முருகன், விநாயகர் மற்றும் காவல் தெய்வம் செல்லியம்மன் ஆகியோர் இக்கோயிலில் உள்ளனர். இலுப்ப மரக் காடாக இருந்த இடத்தில் கோயில் கட்டுவதற்காக முயற்சிகள் மேற்கொள்ளப்பட்டபோது வள்ளி தெய்வானையுடன் கூடிய முருகன் சிலைகள் கிடைத்தன. அருகில் ஒரு அம்மன் சிலையும் கிடைத்துள்ளது. அவற்றை வைத்து கோயில் கட்டியுள்ளனர்.\n\nSection::::அமைப்பு.\nகாட்டுப்பகுதியில் இக்கோயில் உள்ளதால் அம்மனுக்குக் காவலாக நாகம் இருப்பதாக நம்புகின்றனர். அம்மன் கோயில் கதவுக்கு முன் புறத்தில் நாகம் படுத்திருப்பதாகவும், கோயிலின் பூசாரி கோயில் கதவைத் திறக்கும்போது, மணியொலியைக் கேட்டு நாகம் மறைந்துவிடுவதாகவும் கூறுகின்றனர்.\nSection::::திருவிழாக்கள்.\nவைகாசி விசாகத்தின்போது தீ மிதி விழாவும், சிவராத்திரியின்போது சுவாமி புறப்பாடும் இக்கோயிலில் நடைபெறுகின்றன.\n"}
{"id": "324576", "url": "https://ta.wikipedia.org/wiki?curid=324576", "title": "அய்கொளெ", "text": "அய்கொளெ\n\nஐகொளெ அல்லது அய்கொளெ (\"Aihoḷe\") கருநாடக மாநிலம், பாகல்கோட் மாவட்டத்தில் உள்ள ஒரு சிற்றூர். இவ்வூர் வரலாற்றுச் சிறப்புபெற்ற பழங்காலக் கோயில்களைக் கொண்டுள்ளது. பெங்களூருவிலிருந்து 510 கிமீ தொலைவில் அமைந்துள்ள அய்கொளெ. கிபி ஐந்தாம் நூற்றாண்டு காலத்திலிருந்து கட்டப்பட்ட 125 (கிட்டத்தட்ட) கற்கோயில்களைக் கொண்டு சாளுக்கிய கட்டிடபாணிக்குச் சான்றாக விளங்குகிறது. இது வடகருநாடகத்தின் முக்கியச் சுற்றுலாத் தலம். மலப்பிரபா ஆற்றின் திசையில் [[ [[பட்டடக்கல்|பட்டடக்கல்லுக்குக்]] கிழக்கே அய்கொளெயும், பட்டடக்கல்லுக்கும் அய்கொளெக்கும் மேற்கில் [[பாதமி]]யும் அமைந்துள்ளன. [[யுனெஸ்கோ]]வின் [[உலகப் பாரம்பரியக் களம்|உலகப் பாரம்பரியக் களமாக]] இவ்வூர் அறிவிக்கப்பட வேண்டும் என்ற கோரிக்கை நிலுவையிலுள்ளது.\n\nSection::::வரலாறு.\nதொடக்ககால கல்வெட்டுக்களில் அய்கொளெயின் பெயரானது ”ஆரியபுரம்” எனக் குறிப்பிடப்பட்டுள்ளது. கிபி 450களில் உருவாக்கப்பட்ட அய்கொளெ, சாளுக்கிய அரசர்களின் முதல் தலைநகரமாக இருந்தது. இங்குள்ள 125 பழங்காலக் கோயில்களில் சில, சாளுக்கியக் காலத்து கட்டிடக் கலைஞர்களால் சோதனை முயற்சியாகக் கட்டப்பட்டவை. மெகுட்டி குன்றுகளுக்கருகிலுள்ள மொரெரா அங்கடிகாலுவில் (Morera Angadigalu) வரலாற்றுக்கும் முந்தைய ஆதாரங்கள் அதிகளவில் காணப்பட்டுள்ளன. சாளுக்கிய காலத்துக்கும் முந்தையகாலச் செங்கல் கட்டிடங்கள் இங்கு அகழ்ந்தெடுக்கப்பட்டுள்ளன. வரலாற்று சிறப்புமிக்க அய்கொளெ, ’இந்தியப் பாறை கட்டிடக்கலையின் தொட்டில்’ என அழைக்கப்படுகிறது.\n\nசாளுக்கிய அரசன் [[முதலாம் புலிகேசி]] தனது தலைநகரை அய்கொளெயிலிருந்து அருகிலுள்ள [[பாதமி|பாதாமி]]க்கு மாற்றினான். தற்போது பாதாமி என்றழைக்கப்பட்டும் இவ்வூர் அக்காலத்தில் வாதாபி என்றழைக்கப்பட்டது. அய்கொளெயில் கோயில்கள் அமைப்பதில் கிடைத்த அனுபவங்களைக் கொண்டு சாளுக்கியர்கள் [[பட்டடக்கல்|பட்டடக்கல்லில்]] மேலும் மேம்பட்ட கோயில்களைக் கட்டினர்.\n\nஅய்கொளெ கோயில் கட்டிடங்களின் காலம் கிபி 5-6ஆம் நூற்றாண்டுகளில் தொடங்கி 12 ஆம் நூற்றாண்டு வரை நீள்கிறது.\n\nSection::::அய்கொளெ கல்வெட்டுகள்.\n[[Image:Aihole inscription of Ravi Kirti.jpg|thumb|மேகுட்டி கோயில் கவிதை கல்வெட்டு]]\nமேகுட்டி கோயிலிலுள்ள [[இரண்டாம் புலிகேசி]]யின் புகழை எடுத்துரைக்கும் கல்வெட்டு ஒன்று மேகுட்டி கோயிலிலுள்ளது. இக்கல்வெட்டு, இரண்டாம் புலிகேசியின் அரசரவைப் புலவர் இரவிகீர்த்தியினதாகும். கிபி 634 காலத்தைச் சேர்ந்த இக் கல்வெட்டு [[சமசுகிருதம்|சமசுகிருத]] மொழியில் பழைய [[கன்னடம்|கன்னட]] எழுத்துருக்களைக்கொண்டு அமைந்துள்ளது. இக்கல்வெட்டு அய்கொளெ கல்வெட்டு என அழைக்கப்படுகிறது. இதில் [[ஹர்ஷவர்தனர்|ஹர்சவர்த்தனரை]] எதிர்த்து அடைந்த வெற்றி, பல்லவர்களை வென்றது, தலைநகரை அய்கொளெயிலிருந்து பாதாமிக்கு மாற்றியது போன்ற இரண்டாம் புலிகேசியின் சாதனைகள் பற்றிய குறிப்புகளும், [[காளிதாசர்]] பற்றிய குறிப்பும் காணப்படுகின்றன.\n[[File:Kannada inscription (8th century) at the Lad Khan temple in Aihole.jpg|thumb|right|மானியம் வழங்கப்பட்ட குறிப்புடன் லாட் கான் கோயில் கல்வெட்டு (8 ஆம் நூற்றாண்டு).]]\n\nஇரண்டாம் புலிகேசியால் அமைக்கப்பட்ட கல்வெட்டு (634 AD) ஒன்று அய்கொளெ ஜைனக் கோயிலில் உள்ளது. [[மகாபாரதம்|மகாபாரதப் போர்]] மற்றும் [[கலி யுகம்]] குறித்த விவரங்களுக்கு அறிஞர்கள் இக்கல்வெட்டை உறுதுணையாகக் கொள்கின்றனர். இக்கல்வெட்டில் சாளுக்கிய அரசன் [[மங்களேசன்]] காலசூரியர்களை வென்ற குறிப்பு உள்ளது. மேலும் பல்லவர்களுக்கும் வாதாபி சாளுக்கியர்களுக்கும் இடையே இருந்த எதிர்ப்புகள் பற்றிய குறிப்புகளும் இரண்டாம் புலிகேசிக்கும் [[மங்களேசன்|மங்களேசனுக்கும்]] இடையே அரசுரிமை குறித்து நிகழ்ந்த உள்நாட்டுச் சண்டை மற்றும் அச்சண்டையின் விளைவாக முடிவுற்ற மங்களேசன் ஆட்சி பற்றிய குறிப்புகள் காணப்படுகின்றன. \n\nஅய்கொளெயில் கண்டெடுக்கப்பட்ட [[முதலாம் அமோகவர்சன்]] கல்வெட்டில் அவனது புது ஆட்சிமுறை பற்றிய குறிப்புகள் உள்ளன.\n\nSection::::முற்காலச் சாளுக்கிய கட்டிடபாணி.\n[[File:Aihole 5.JPG|thumb|150px|சிவன் சிற்பம், அய்கொளெ]]\n[[File:Pillar relief sculpture at the Durga temple in Aihole.jpg|left|thumb|150px|அய்கொளெ துர்க்கா கோயிலில் உள்ள தூண் சிற்பம்]]\n[[File:Mantapa (hall) in the Ravana padhi cave temple in Aihole.jpg|thumb|150px|அய்கொளெ இராவணபாடி குகை கோயில் மண்டபம் (ஆறாம் நூற்றாண்டு)]]\nபண்டைய [[இந்துக் கோயில் கட்டிடக்கலை]]யின் தொட்டிலாக அய்கொளெ கருதப்படுகிறது. இங்கு 70 க்கும் மேற்பட்ட கோயில்கள் உள்ளன. பல்வேறு பாணிகளில் கலைஞர்கள் கட்டிடங்கள் அமைப்பதற்கு சோதனை முயற்சிகளை மேற்கொண்டதை இங்குள்ள கட்டிடங்கள் காட்டுகின்றன. இங்குள்ள அக்காலக் கலைஞர்கள் அதிமுற்கால குடைவரைக் கோயில்களை உருவாக்கியுள்ளனர் அய்கொளெயில் தொடங்கிய கலைஞர்களின் கட்டுமானத் திறன், முழுவளர்ச்சியடைந்த சாளுக்கிய பாணி கட்டிடக்கலையாக முழுமையடைந்துள்ளது.\n\nசாளுக்கிய நாட்டிற்கு வடக்கிலும் தெற்கிலுமுள்ள நாட்டினரின் கட்டிட அமைப்புகளிலிருந்து, முற்காலச் சாளுக்கியர்கள் தங்களது கட்டிட பாணியை அமைத்துக் கொண்டனர். வட இந்தியபாணி வளைவு கோபுரங்கள், தாங்குபலகைகளுடன் அமைந்த தென்னிந்தியபாணி பூசப்பட்ட சுவர்கள், [[தக்காணப் பீடபூமி]]யின் மேல்மாட அமருமிடங்கள், சரிவு இறவானங்கள், சாய்வு கூரைகள் மற்றும் வேலைப்பாடமைந்த தூண்களும் கூரைகளும் (George Michell,1997) சாளுக்கிய பாணி கட்டிடங்களில் பயன்படுத்தப்பட்டன. காரையில்லாத இணைப்புகள், அகலத்தையும் உயரத்தையும் விட நீளத்திற்கு அளிக்கப்பட்ட முக்கியத்துவம், தட்டையான கூரைகள், சிறந்த சிற்ப வேலைபாடுகளுடைய உட்கூரைகள், கூட்டமாக இன்றி தனித்தனியாக வடிக்கப்பட்ட, தனிப்பட்ட முக்கியத்துவமளிக்கப்பட்ட சில குறிப்பிட வடிவங்கள் ஆகியவை பாதாமி சாளுக்கியக் கட்டிடங்களின் தனித்துவ அமைப்புகளாக உள்ளன. சாளுக்கியகாலச் சிற்பங்களில் காணப்படும் தரமும், அழகுணர்ச்சியும் பிற்கால இந்தியக் கலைப்பாணியில் காணப்படவில்லை (Susan Huntington, 1985).\n\nSection::::கோயில்கள்.\nSection::::இந்து கோயில்கள்.\n[[File:Aihole si05-1441.jpg|150px|thumb|right|துர்க்கா கோயில், அய்கொளெ]]\nSection::::துர்க்கா கோயில்.\nதுர்க்கா கோயில் அல்லது கோட்டை கோயில் என்றறியப்படும் () இக்கோயில், அய்கொளெயில் உள்ள கோயில்களில் நன்கறியப்பட்ட கோயிலாகும். புத்தமத சைத்திய அமைப்பில் உள்ள இக்கோயிலின் கருவறை மீது சிறு கோபுரமும், கருவறையைச் சுற்றி தூண்கள் கொண்ட மண்டபமும் அமைந்துள்ளது. கோயில் முழுவதும் அழகான சிற்பங்கள் நிறைந்துள்ளன. இக்கோயிலின் காலம் ஏழு அல்லது எட்டாம் நூற்றாண்டாக இருக்கக்கூடும் எனக் கணிக்கப்படுகிறது. [[இந்தியத் தொல்லியல் ஆய்வகம்|இந்தியத் தொல்லியல் ஆய்வகத்தால்]] இக்கோயில் வளாகத்தில் ஒரு [[\nதொல்லியல் அருங்காட்சியகம், ஐஃகோல்|சிற்ப அருங்காட்சியம்]] (Museum and Art Gallery) அமைக்கப்பட்டுள்ளது.\n\nSection::::லாட் கான் கோயில்.\n[[File:LadKhanTempleAihole.JPG|thumb|right|லாட்கான் கோயில், அய்கொளெ]]\nலாட்கான் கோயில் அய்கொளெயில் உள்ள கோயில்கள் அனைத்திலும் காலத்தால் முந்தையது; ஐந்தாம் நூற்றாண்டைச் சேர்ந்ததாகும்.)\nலாட் கான் கோயில் ஒரு கருவறையையும் அதன் முன்பமைந்த இரு மண்டபங்களையும் கொண்டுள்ளது. கருவறைக்குள் [[இலிங்கம்|இலிங்கத்]] திருவுருவம் காணப்படுகிறது. கருவறையின் முன்புள்ள முகப்பு மண்டபத்தில் சிற்ப வேலைப்பாடமைந்த 12 தூண்கள் உள்ளன. முகப்பு மண்டபத்துக்கு முன்புள்ள அவை மண்டபத்தின் தூண்கள், ஒரே மையம் கொண்ட இரு செவ்வகச் சுற்றமைப்பில் அமைந்துள்ளன. கூரைகளில் பூவடிவ வேலைப்பாடுகள் அமைக்கப்பட்டுள்ளன. இதன் ஊராட்சிக் கூட வடிவமைப்பால், துவக்ககால கட்டுமானச் சோதனை முயற்சியாக இக்கோயில் உள்ளதாகக் கருதப்படுகிறது. \n\nசாளரங்கள் சட்டப்பின்னல் வடிவில் வட இந்தியபாணியில் உள்ளன. இக்கோயில் சாளுக்கிய அரசர்களால் ஐந்தாம் நூற்றாண்டில் கட்டப்பட்டது. இக்கோயிலில் வசித்த லடா கான் என்பவரின் பெயரால் அழைக்கப்படுகிறது. துர்க்கா கோயிலுக்குத் தென்புறம் அமைந்துள்ளது. கருவறையும் அதன் முன்னமைந்துள்ள முகமண்டபம் மற்றும் அவை மண்டபம் இரண்டும் இக்கோயிலின் பின்புறச் சுவற்றில் அமைந்துள்ளன. மேற்கு, தெற்கு, கிழக்குச் சுவர்களில் அழகான வேலைப்பாடைமைந்த கற்சட்டப் பின்னல்கள் அமைக்கப்பட்டுள்ளன. சிவலிங்கம் அமைந்துள்ள கருவறையின் விட்டக்கல்லில் கருடனின் உருவமும், தட்டையான மேற்புறமுடைய நடுச் சதுரக்கூடத்தில் நந்தியும் அமைந்துள்ளன. நந்திக்கு நேர் மேலாக பிற்கால சேர்க்கையாகக் கருதப்படும் (கிபி 450 ) ஒரு [[நாகரம்|நாகர]] வகை கோபுர வடிவமைப்பு சிதிலமடைந்த நிலையில் காணப்படுகிறது.\n\nSection::::இராவண பாடி குகை.\n[[File:Ravana phadi cave temple. Aihole.jpg|thumb|right| இராவணபாடிக் குகைக்கோயில், அய்கொளெ]]\nஇராவண பாடி குகை, அய்கொளெயில் அமைந்துள்ள மிகப்பழமையான குடைவரைக் கோயிலாகும்(). இக்கோயில் ஹூச்சமல்லி கோயிலுக்கு தென்கிழக்கில் அமைந்துள்ளது. ஆறாம் நூற்றாண்டைச் சேர்ந்த இக்கோயிலில் ஒரு செவ்வக வடிவக் கருவறையும் இரு மண்டபங்களும் உள்ளன. கருவறையில் [[இலிங்கம்]] காணப்படுகிறது. இது [[பாதாமி குடைவரைக் கோவில்கள்|பாதாமி குடைவரைக் கோயில்களை]]விடப் பெரிய கருவறை கொண்ட சைவக் குடைவரைக் கோயில். மூன்று வாயில்களும் சிற்ப வேலைப்பாடுடைய தூண்களும் கொண்ட நடைப்பகுதி ஒன்று கருவறையின் முன் உள்ளது. கோயில் சுவர்களில் நடனமாடும் [[சிவன்]] உள்ளிட்ட பல பெரியளவு உருவங்கள் காணப்படுகின்றன. அய்கொளெயில் உள்ள மூன்று குடைவரைக் கோயில்களில் சிவனுக்குரிய இக்கோயிலே மிகவும் அறியப்பட்டதாக உள்ளது.\n\nSection::::ஜோதிர்லிங்க கோயில் தொகுதி.\n[[File:Jyothirlinga Temple, Aihole.JPG|thumb|200px|ஜோதிர்லிங்க கோயில், அய்கொளெ]]\nஇராவணபாடி கோயிலுக்குத் தென்மேற்கில் சிறிது தொலைவில் ஜோதிர்லிங்க கோயில்கள் அமைந்துள்ளன. இங்கு தட்டையான மேற்கூரையுடன் முன்புறம் நந்தி மண்டபங்களுடன் இரு கோயில்கள் உள்ளன. மற்ற கோயில்களில் கருவறையும் முன்மண்டபங்களும் அமைந்துள்ளன. இரு கோயில்கள் கதம்பநாகர வகைக் கோபுரங்களைக் கொண்டுள்ளன. கல்யாணிச் சாளுக்கியர் காலக் கல்வெட்டுகள் இரு கோயில்களில் காணப்படுகின்றன. ஏனைய கோயில்கள் பாழடைந்த நிலையில் உள்ளன.\n\nSection::::குச்சப்பய்ய குடி.\nகுச்சப்பய்ய குடி (\"Huchappayya (gudi) temple\"), அய்கொளெ கோட்டைக்குத் தென்புறம் [[மலப்பிரபா ஆறு|மலப்பிரபா ஆற்றுக்குச்]] செல்லும் வழியில் அமைந்துள்ளது. ஹூச்சப்பய்ய கோயில் கருவறை மீதுள்ள கோபுரம் நகரா வடிவில் அமைந்துள்ளது. இது சிவனுக்குரிய கோயிலாக உள்ளது. நாகர அமைப்புக் கோபுரம் கொண்ட கருவறை, கூடம், முகமண்டபம் மற்றும் அழகிய சிற்ப வேலைப்பாடுகள் கொண்ட உட்புறத்தையும் கொண்டுள்ளது. முகமண்டபத்திலும் கூடத்திலும் பல பெரிய சதுரவடிவத் தூண்கள் உள்ளன. முகமண்டபத் தூண்களில் ஆணும் பெண்ணும் இணைந்த சிற்பங்களும் மேற்புற உட்கூரையில் நடராசர் உருவமும் செதுக்கப்பட்டுள்ளன. கருவறையின் வெளிச்சுவரில் மூன்று மாடங்களில் நரசிம்மர் உருவம் வடிக்கப்பட்டுள்ளது. இக்கோயிலின் காலம் கிபி எட்டாம் நூற்றாண்டாகும்.\n\nSection::::யேனியர் கோயில்கள்.\nஅய்கொளெயின் தென்புறத்தில் மலப்பிரபா ஆற்றங்கரையில் அமைந்துள்ள யேனியர் கோயில் தொகுதியில் (Group of Yeniar Shrines) 12 ஆம் நூற்றாண்டைச் சேர்ந்த எட்டு கோயில்கள் உள்ளன. இக்கோயில்கள் உள்ளறை, கூடம் முகமண்டபம் என்ற அமைப்பைக் கொண்டுள்ளன.\n\nSection::::இராமலிங்கம் கோயில்கள்.\nயேனியர் கோயில்களுக்குத் தென்புறத்தில் இராமலிங்க கோயில் தொகுதி (\"Ramalinga group of temples\") அமைந்துள்ளது. இத்தொகுதியின் முதன்மைக் கோயில் இராமலிங்கம் கோயிலாகும். மூன்று கருவறைகள் கொண்டுள்ள இக்கோயிலில் இரண்டில் சிவலிங்கங்களும் மூன்றாவதில் பார்வதியின் உருவமும் உள்ளது. இக்கோயிலின் காலம் கிபி 11 ஆம் நூற்றாண்டாகும். மேற்கு நோக்கியமைந்த இரு [[கதம்பர் வம்சம்|கதம்பர்]] காலப் பாணிக் கோபுரங்களைக் கொண்டுள்ளது. இக்கோயிலில் ஒரு சிறு மசூதியுள்ளது. (ஆதாரம்: கர்நாடக மாநில அரசிதழ் 1983)\nSection::::காளகநாதர் கோயில்.\n[[File:Aihole Galaganatha temple complex 1.jpg|thumb|right|200px|காளகநாதர் கோயில் தொகுதி]]\nகாளகநாதர் தொகுதி கோயில்கள் (\"Galaganatha group of temples\") மலப்பிரபா ஆற்றங்கரையில் ஹூச்சியப்பக் கோயில் தொகுதிக்குத் தென்புறத்தில் அமைந்துள்ளது. 38 கோயில்களைக் கொண்டுள்ள இத்தொகுதியின் முதன்மைக்கோயில் காளகநாதர் ([[சிவன்]]) கோயிலாகும். இக்கோயிலின் கோபுரம் வளைகோட்டமைப்பில் கட்டப்பட்டுள்ளது. நுழைவு வாயிலில் கங்கை மற்றும் யமுனையின் உருவங்கள் அமைக்கப்பட்டுள்ளன. இக்கோயிலின் காலம் கிபி எட்டாம் நூற்றாண்டு என அறியப்பட்டுள்ளது. கூடம், உள்நடை மற்றும் கருவறை கொண்டுள்ள காளகநாதர் கோயில் தவிர இத்தொகுதியின் பெரும்பாலான பிற கோயில்கள் சிதிலமடைந்துள்ளன. திரிகூடாச்சல அமைப்பில் (மூன்று அறைகள்) உள்ள பத்தாம் நூற்றாண்டுக் கோயில் ஒன்றும் இத்தொகுதியில் உள்ளது.\n\nSection::::சூரியநாராயணர் கோயில்.\nசூரியநாராயணர் கோயிலில் குதிரைகள் இழுக்கும் தேரில், மனைவியர் உஷா, சந்தியாவுடன் சூரியனின் 0.6 மீ உயரச் சிலை அமைந்துள்ளது. இக்கோயில் 7-8 ஆம் நூற்றாண்டைச் சேர்ந்தது. நான்கு தூண்கள் கொண்ட கருவறையின் மேல் நாகர வகைக் கோபுரமும் உட்புறத்தில் இரண்டடி உயர சூரியன் சிலையும் காணப்படுகிறது. லாட்கான் கோயிலுக்கு வடகிழக்கில் இக்கோயிலுள்ளது.\n\nSection::::சக்ரா குடி.\nலாட்கான் கோயில்கள் தொகுதிக்கு மேலும் சற்று தென்புறத்தில் சக்ரா குடி (\"Chakra Gudi\") கோயில் உள்ளது. இக்கோயிலில் ஒரு கூடமும் கருவறையும் உள்ளது. கருவறைமீதான கோபுரம் நாகர பாணியில் அமைந்துள்ளது. இக்கோயிலின் காலம் 9 ஆம் நூற்றாண்டாகக் கணிக்கப்பட்டுள்ளது.\n\nSection::::குச்சிமல்லி கோயில்.\n[[File:Hucchimalli temple Aihole.jpg|thumb|right|குச்சிமல்லி குடி, அய்கொளெ]]\nகுச்சிமல்லி கோயில் அல்லது குச்சிமல்லி குடி (\"Huchimalli (gudi) temple\") கோயிலில் முதன்மைக் கருவறையையொட்டி அர்த்தமண்டபம் அமைக்கப்பட்டுள்ளது. இது கோயில் கட்டிட அமைப்புகளில் ஏற்பட்ட வளர்ச்சியைக் காட்டுகிறது. இக்கோயில் அய்கொளெ கிராமத்தின் வடக்குப்பகுதியில், பயணியர் மாளிகைக்குப் பின்னால் அமைந்துள்ளது. கோயிலின் வெளிச்சுவர்கள் சட்டப்பின்னல் வடிவச் சாளரங்களைக் கொண்டுள்ளன. கருவறையின் மேற்கோபுரம் நாகர வகையைச் சேர்ந்தது. இக்கோயிலின் எதிர்ப்புறம் சிறிது தொலைவில் சிதிலமடைந்த ஒரு கோயில் காணப்படுகிறது.\n\nஅய்கொளெயிலுள்ள மேலும் சில பழமையான இந்துக் கோயில்கள்\n\nSection::::ஜைனக் கோயில்கள்.\n[[File:Jain temple aihole.JPG|thumb|right|மேகுட்டி ஜைனக் கோயில்]]\nமேகுட்டி ஜைனக் கோயில் (\"Meguti Jain temple\") ஒரு சிறு குன்றின்மீது அமைந்துள்ளது. (). இக்கோயில் 24 ஆம் தீர்த்தங்கரர் [[மகாவீரர்|மகாவீரருக்கான]] கோயிலாகும். கோயில் உயர மேடையொன்றின்மீது அமைந்துள்ளது. முகமண்டபத்துக்குச் செல்ல படிக்கட்டுகள் அமைக்கப்பட்டுள்ளன. தூண்கள் அமைந்துள்ள முகமண்டபம் பெரியதாக உள்ளது. முதன்மைக் கருவறைக்கு மேல் கூரைமீதமைந்துள்ள மற்றொரு கருவறைக்குச் செல்வதற்கும் படிக்கட்டுகள் உள்ளன. [[இரண்டாம் புலிகேசி]]யின் அவையிலிருந்த புலவர் இரவிகீர்த்தியால் இக்கோயில் கட்டப்பட்டது எனக் கோயில் வெளிச்சுவற்றில் காணப்படும் கிபி 634 ஆம் ஆண்டு கல்வெட்டிலிருந்து அறியப்படுகிறது. காளிதாசர் மற்றும் பாரவி குறித்த குறிப்பும் இக்கல்வெட்டில் உள்ளது. \n\nஇக்கோயிலுக்கு தென்கிழக்கில் சிறிய ஜைனக் குகைக் கோயில் ஒன்றுள்ளது. அங்கு ஐந்தடி உயர பாகுபலி உருவம் கருவறையிலும், பிற தீர்த்தங்கரர்களின் உருவங்கள் சுவற்றிலும் காணப்படுகின்றன.\n\n\nஜைனக் குகைக் கோயில் (\"Jain cave temple\") பட்டடக்கல் அல்லது பாதாமியிலிருந்து அய்கொளேக்குள் நுழையும் பகுதியில் மலப்பிரபா ஆற்றங்கரையில் அமைந்துள்ளது. இக்குகைக்கு அருகிலுள்ள பாறையில் பழைய கன்னட எழுத்துருக்களில் அமைந்த கல்வெட்டுக்கள் காணப்படுகின்றன.\n\nSection::::புத்தக் கோயில்கள்.\n[[File:Jaina and buddha cave temples.JPG|thumb|150px|இரண்டடுக்கு புத்தக் குகைக் கோயில்]]\nமேகுட்டிக் கோயில் அமைந்துள்ள குன்றின் மீது அக்கோயிலுக்குச் செல்லும் வழியில் ஆறாம் நூற்றாண்டைச் சேர்ந்த இரண்டடுக்கு புத்தக் குகைக் கோயில் ஒன்று உள்ளது. இக்கோயில் ஒரு பகுதிக் குடைவரைக் கோயிலாக அமைந்திருக்கிறது. .\n\nSection::::மேற்கோள்கள்.\n13.கர்நாடக மாநில அரசிதழ் 1983.\n\n\n\nSection::::வெளியிணைப்புகள்.\nSection::::பயணிகளின் அனுபவங்கள்.\n[[பகுப்பு:கர்நாடக மாநிலத்திலுள்ள ஊர்களும் நகரங்களும்]]\n[[பகுப்பு:கருநாடகக் கோட்டைகள்]]\n[[பகுப்பு:கர்நாடகத் தொல்லியற்களங்கள்]]\n[[பகுப்பு:இந்தியத் தொல்லியற்களங்கள்]]\n[[பகுப்பு:கர்நாடகத்தில் சுற்றுலாத் துறை]]"}
{"id": "324580", "url": "https://ta.wikipedia.org/wiki?curid=324580", "title": "குளூசிதர்", "text": "குளூசிதர்\n\nகுளூசிதர் \"(Glucydur)\" என்பது வெப்ப விரிவுக் கெழு குறைவாகக் கொண்டுள்ள ஒரு கலப்புலோகத்தின் வர்த்தகப் பெயர் ஆகும். இக்கலப்புலோகம் இயங்கு கடிகாரங்களின் துடிப்பியக்கச் சக்கரம் உள்ளிட்ட பிற பகுதிப்பொருள்களை உருவாக்கப் பயன்படுத்தப்படுகிறது.\n\nபெரிலியம், தாமிரம், இரும்பு போன்ற உலோகங்களைக் கலந்து குளூசிதர் கலப்புலோகம் உருவாக்கப்படுகிறது, பெரிலிய வெண்கலம் என்ற பெயராலும் இக்கலப்புலோகம் அழைக்கப்படுகிறது. குறை வெப்ப விரிவுக் கெழுவுடன் கூடுதலாக 400 பிரைனெல் கடினத்தன்மை அளவு, காந்தமாகாத் தன்மை, மீள் உருவாக்கத் தடை போன்ற சிறப்புப் பண்புகளும் இதன் உயர் பரிமான நிலைப்புத் தன்மைக்கு காரணங்களாகின்றன. அரிமானத்திற்கும் தடை ஏற்படுத்தும் கலப்புலோகமாக குளூசிதர் பயன்படுகிறது. குளூசிதர் தயாரிக்கப்பட்ட அதே காலத்தில் நிவாரோக்சு என்ற மற்றொரு காந்தமாகா பொருளும் தயாரிக்கப்பட்டது. \n\n"}
{"id": "324587", "url": "https://ta.wikipedia.org/wiki?curid=324587", "title": "திருநாங்கூர் மதங்கீசுவரர் கோயில்", "text": "திருநாங்கூர் மதங்கீசுவரர் கோயில்\n\nதிருநாங்கூர் மதங்கீசுவரர் கோயில் நாகப்பட்டினம் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் நாகப்பட்டினம் மாவட்டம் சீர்காழி வட்டத்தில் மங்கைமடம் அருகே திருநாங்கூர் என்னுமிடத்தில் அமைந்துள்ளது.\n\nSection::::இறைவன், இறைவி.\nஇக்கோயிலின் மூலவராக மதங்கீசுவரர் உள்ளார். இறைவி மாதங்கீசுவரி ஆவார். கோயிலின் தல மரம் வன்னி ஆகும். கோயிலின் தீர்த்தம் மதங்க தீர்த்தமாகும். திருவெண்காட்டில் சிவன் மாதங்கி திருமணத்தின்போது சிவன் மாதங்கியிடம் எவ்வித சீரும் வாங்காததால், திருமணத்திற்கு வந்திருந்தோர் அதைப் பற்றி குறையாகக் கூறினர். மாதங்கியை தான் மணப்பதால் இருவரும் ஒருவரே என்று சிவன் கூறி நந்தியை சிவலோத்திற்கு அனுப்பி செல்வத்தை எடுத்துவரும்படிக் கூறி, இறைவியிடம் தந்தார். இதை உணர்த்தும் விதமாக இக்கோயிலில் இரு நந்திகள் முன்னும் பின்னுமாகக் காணப்படுகின்றன. மதங்க நந்தி இறைவனைப் பார்த்த நிலையிலும், சுவேத நந்தி மறு பக்கம் திரும்பியிருப்பதைக் காணலாம். பிரதோஷத்தின் போது இரு நந்திகளுக்கும் சிறப்பு பூசை செய்கின்றனர்.\n\nSection::::அமைப்பு.\nமூலவர் சன்னதியில் மேலுள்ள விமானம் ஏகதள அமைப்பைச் சார்ந்தது. இங்குள்ள விநாயகர் வலஞ்சுழி மாதங்க விநாயகர் எனப்படுகிறார். திருச்சுற்றில் ஆனந்த வடபத்ர காளியம்மன் எட்டு கைகளில் ஆயுதங்களை ஏந்தியபடி ஊஞ்சலில் அமர்ந்த நிலையில் இருக்கிறார். மதங்க முனிவர் சன்னதியும் திருச்சுற்றில் உள்ளது. தேவகோஷ்டத்தில் பிரம்மா அமர்ந்த கோலத்தில் உள்ளார். இறைவி தனி சன்னதியில் உள்ளார்.\n\nSection::::திருவிழாக்கள்.\nவைகாசியில் திருக்கல்யாணம், கார்த்திகை, சிவராத்திரி, மகாசிவராத்திரி, மார்கழி திருவாதிரை போன்றவை இக்கோயிலில் நடைபெறும் திருவிழாக்களாகும்.\n"}
{"id": "324592", "url": "https://ta.wikipedia.org/wiki?curid=324592", "title": "சாகிப் சிங் வர்மா", "text": "சாகிப் சிங் வர்மா\n\nசாகிப் சிங் வர்மா (Sahib Singh Verma) இந்திய அரசியல்வாதியாகவும், பாரதிய ஜனதா கட்சியின் முன்னாள் மூத்த துணைத் தலைவராகவும் இருந்தவர். சாகி சிங் வர்மா தில்லி மாநிலத்தின் நான்காவது முதலமைச்சராகவும் (1996–1998), இந்திய நாடாளுமன்றத்தின் பதின்மூன்றாவது மக்களவை உறுப்பினராகவும் (1999–2004) பணியாற்றியவர். இந்திய நடுவண் அரசில் தொழிலாளர் நலன் மற்றும் வேலைவாய்ப்புத் துறையின் அமைச்சராகவும் இருந்தவர்.\n\nசாகிப் சிங் வர்மா தில்லி – ஜெய்பூர் நெடுஞ்சாலையில் சாலை விபத்தில் 30 சூன் 2007-இல் இறந்தார்.\n\nSection::::இளமையும் கல்வியும்.\nசாகிப் சிங் வர்மா ஜாட் இன வேளாண்மைக் குடும்பத்தில், மீர் சிங் – பார்பாய் தேவி இணையருக்கு 15 மார்ச் 1943-இல் தில்லி அருகே முண்டகா எனும் கிராமத்தில் பிறந்தவர்.\n\nசாகிப் சிங் வர்மா இளமையில் ராஷ்டிரிய சுயம்சேவாக் சங்கத்தில் உறுப்பினராகச் சேர்ந்து சமூக – அரசியல் பணிகளில் ஈடுபட்டார்.\n\nமுதுகலை பட்டப்படிப்பு முடித்து, அலிகார் முஸ்லீம் பல்கலைக்கழகத்தில் நூலக அறிவியலில் முதுகலை பட்டம் பெற்றவர். பின்னர் தில்லி சாகித் பகத் சிங் கல்லூரியில் நூலகராகப் பணியில் சேர்ந்தார்.\n\nSection::::அரசியல்.\nசாகிப் சிங் வர்மா 1977-இல் தில்லி மாநகராட்சி தேர்தலில் ஜனதா கட்சியின் சார்பாக போட்டியிட்டு வென்றவர். பின்னர் பாரதிய ஜனதா கட்சியின் சார்பாக போட்டியிட்டு வென்றவர்.\nசாகிப் சிங் வர்மா 1993-இல் மதன் லால் குரானா அமைச்சரவையில் தில்லி மாநில கல்வி மற்றும் வளர்ச்சித் துறை அமைச்சராகப் பணியாற்றியவர். 1996-இல் ஊழல் வழக்கில் மதன் லால் குரான பதவி விலகியதை அடுத்து, சாகிப் சிங் வர்மா தில்லி முதலமைச்சராகப் பதவியேற்றுக் கொண்டார். தில்லியில் வெங்காயத் தட்டுப்பாடு மற்றும் விலை ஏற்றத்தின் காரணமாக சாகிப் சிங் முதலமைச்சர் பதவியிலிருந்து விலகியதை அடுத்து சுஷ்மா சுவராஜ் முதலமைச்சராகப் பதவி ஏற்றார்.\n\n1999-இல் தில்லி புறநகர் தொகுதியிலிருந்து சாகிப் சிங் வர்மா இந்திய நாடாளுமன்ற மக்களவைத் தேர்தலில் இரண்டு இலட்சம் வாக்குகள் வித்தியாசத்தில் வென்றார். தேர்ந்தெடுக்கப்பட்டார்.\n2002-இல் அடல் பிகார் வாஜ்பாய் அமைச்சரவையில், இந்திய நடுவண் அரசின் தொழிலாளர் மற்றும் வேலைவாய்ப்புத் துறை அமைச்சராகப் பதவி வகித்தார்.\n\n"}
{"id": "324594", "url": "https://ta.wikipedia.org/wiki?curid=324594", "title": "கார்கட்வா", "text": "கார்கட்வா\n\nகார்கட்வா \"(Kharkatwa )\" என்பது இந்தியாவின் பீகார் மாநிலம் மேற்கு சம்பாரண் மாவட்டத்திலுள்ள ஒரு கிராமம் ஆகும். \n\nSection::::மக்கள் தொகையியல்.\n2011 ஆம் ஆண்டின் இந்திய மக்கள் தொகைக் கணக்கெடுப்பின்படி காயிர்வா கிராமத்தின் மக்கள்தொகை 958 நபர்கள் ஆகும். இவர்கள் 184 குடும்பங்களாக வாழ்கின்றனர். இம்மக்கள்தொகையில் 50.2% நபர்கள் ஆண்கள் மற்றும் 49.7% நபர்கள் பெண்களாவர். இக்கிராமத்தின் எழுத்தறிவு சதவீதம் 38.2% ஆகும். நாட்டின் சராசரி தேசிய எழுத்தறிவு சதவீதமான 74% என்பதைவிட இது குறைவாகும். எழுத்தறிவு பெற்றவர்களில் 64.2% நபர்கள் ஆண்கள் மற்றும் 35.7% நபர்கள் பெண்களாவர். 20.7% நபர்கள் 6 வயதுக்கு குறைவானவர்களாக உள்ளனர் .\n"}
{"id": "324599", "url": "https://ta.wikipedia.org/wiki?curid=324599", "title": "சீர்காழி காசி விசுவநாதர் கோயில்", "text": "சீர்காழி காசி விசுவநாதர் கோயில்\n\nசீர்காழி காசி விசுவநாதர் கோயில் நாகப்பட்டினம் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் நாகப்பட்டினம் மாவட்டம் சீர்காழியில் அமைந்துள்ளது. கோயில் உள்ள இடம் கைவிழுந்த சேரி என்றும் கைவிளாஞ்சேரி என்றும் அழைக்கப்படுகிறது.\n\nSection::::இறைவன், இறைவி.\nஇக்கோயிலின் மூலவராக காசி விசுவநாதர் உள்ளார். இறைவி விசாலாட்சி ஆவார்.\n\nSection::::அமைப்பு.\nமேற்கு நோக்கிய நிலையில் அமைந்துள்ள கோயில் முகப்பில் மூன்று நிலையில் ராஜ கோபுரம் உள்ளது. ராஜகோபுரத்திற்கு வெளியே வலப்புறத்தில் ஆஞ்சநேயரும், இடது புறம் அரச மரத்து விநாயகரும், ராகுவும், கேதுவும் உள்ளனர்.சிவன் கோயிலாக இருந்தாலும் சாஸ்தாவும் இங்கு காணப்படுகிறார். கைவிடேயப்பர் பூரண, புஷ்கலையுடன் உள்ளார். மூலவர் கிழக்கு நோக்கிய நிலையில் உள்ளார். திருச்சுற்றில் செல்வ விநாயகர், வள்ளி தெய்வானையுடன் கூடிய சுப்பிரமணியர், கமல விநாயகர், துர்க்கையம்மன் ஆகியோர் உள்ளனர். அருகே சண்டிகேசுவரர் சன்னதி உள்ளது. வடகிழக்கு மூலையில் நவக்கிரகங்கள் காணப்படுகின்றன. தேவகோஷ்டத்தில் தென் புறத்தில் தட்சிணாமூர்த்தி உள்ளார். இந்திராணியை கைவிடாது காப்பாற்றிய இடமாதலால் கைவிடேலப்பர் என்று சாஸ்தா அழைக்கப்படுகிறார்.\n\nSection::::திருவிழாக்கள்.\nஐப்பசி பௌர்ணமியில் அன்னாபிஷேகம், பிரதோஷம், கார்த்திகை, சதுர்த்தி, சிவராத்திரி, நவராத்திரி போன்றவை இக்கோயிலில் நடைபெறும் திருவிழாக்களாகும்.\n"}
{"id": "324601", "url": "https://ta.wikipedia.org/wiki?curid=324601", "title": "சிட்டாமன்பூர்", "text": "சிட்டாமன்பூர்\n\nசிட்டாமன்பூர் \"(Chitamanpur)\" என்பது இந்தியாவின் பீகார் மாநிலம் மேற்கு சம்பாரண் மாவட்டத்திலுள்ள ஒரு கிராமம் ஆகும்.\n\nSection::::மக்கள் தொகையியல்.\n2011 ஆம் ஆண்டின் இந்திய மக்கள் தொகைக் கணக்கெடுப்பின்படி சிட்டாமன்பூர் கிராமத்தின் மக்கள்தொகை 871 நபர்கள் ஆகும். இவர்கள் 125 குடும்பங்களில் வாழ்ந்தனர். இம்மக்கள்தொகையில் 53.61% நபர்கள் ஆண்கள் மற்றும் 46.38% நபர்கள் பெண்களாவர். இந்நகரின் எழுத்தறிவு சதவீதம் 46.38% ஆகும். நாட்டின் சராசரி தேசிய எழுத்தறிவு சதவீதமான 74% என்பதைவிட இது குறைவாகும். எழுத்தறிவு பெற்றவர்களில் 60.14% நபர்கள் ஆண்கள் மற்றும் 39.85% நபர்கள் பெண்களாவர். மக்கள் தொகையில் 21.23% நபர்கள் 6 வயதுக்கு கீழ் உள்ளவர்களாகும். \n"}
{"id": "324603", "url": "https://ta.wikipedia.org/wiki?curid=324603", "title": "தாகஃவா", "text": "தாகஃவா\n\nதாகஃவா \"(Dakahwa)\" என்பது இந்தியாவின் பீகார் மாநிலம் மேற்கு சம்பாரண் மாவட்டத்திலுள்ள ஒரு கிராமம் ஆகும்.\n\nSection::::மக்கள் தொகையியல்.\n2011 ஆம் ஆண்டின் இந்திய மக்கள் தொகைக் கணக்கெடுப்பின்படி தாகஃவா கிராமத்தின் மக்கள்தொகை 969 நபர்கள் ஆகும். இவர்கள் 205 குடும்பங்களில் வாழ்ந்தனர். இம்மக்கள்தொகையில் 52.1% நபர்கள் ஆண்கள் மற்றும் 47.8% நபர்கள் பெண்களாவர். இந்நகரின் எழுத்தறிவு சதவீதம் 31.47% ஆகும். நாட்டின் சராசரி தேசிய எழுத்தறிவு சதவீதமான 74% என்பதைவிட இது குறைவாகும். எழுத்தறிவு பெற்றவர்களில் 67.54% நபர்கள் ஆண்கள் மற்றும் 32.45% நபர்கள் பெண்களாவர். மக்கள் தொகையில் 20% நபர்கள் 6 வயதுக்கு கீழ் உள்ளவர்களாகும். \n"}
{"id": "324606", "url": "https://ta.wikipedia.org/wiki?curid=324606", "title": "சௌத்திரி பிரம்ம பிரகாஷ் யாதவ்", "text": "சௌத்திரி பிரம்ம பிரகாஷ் யாதவ்\n\nசௌத்திரி பிரம்ம பிரகாஷ் யாதவ் (Chaudhary Brahm Prakash Yadav) (1918–1993) இந்திய விடுதலை இயக்க வீரர் ஆவார். மகாத்மா காந்தியைப் பின்பற்றி ஒத்துழையாமை இயக்கத்திலும், வெள்ளையனே வெளியேறு இயக்கத்தில் பங்கேற்று சிறை சென்றவர். சௌத்திரி பிரம்ம பிரகாஷ் யாதவ் வடகிழக்கு தில்லி அருகே சகுர்பூர் எனும் கிராமத்தில் விவசாய குடும்பத்தில் பிறந்தவர்.\n\nஇந்திய விடுதலைக்குப் பின்னர் இந்திய தேசிய காங்கிரசு கட்சியின் சார்பாக தில்லி மாநில முதலாவது முதலமைச்சராக 1952 முதல் 1955 முடிய பதவி வகித்தார். \nமேலும் இந்திய நடுவன் அரசில் உணவு, வேளான்மை மற்றும் கூட்டுறவு அமைச்சகத்தின் அமைச்சராகவும் பதவி வகித்தவர். சௌத்திரி பிரம்ம பிரகாஷ் யாதவ், இந்தியக் கிராமங்களில் பஞ்சாயத்து ராஜ் வளர்ச்சிகாக ஊராட்சி ஒன்றியங்கள் மற்றும் ஊராட்சிகளுக்கு அதிக அதிகாரம் வழங்கப் போராடியவர்.\n\n\n"}
{"id": "324607", "url": "https://ta.wikipedia.org/wiki?curid=324607", "title": "கந்தன் குடைவரை", "text": "கந்தன் குடைவரை\n\nலாடன் குடைவரை என்பது, மதுரையின் புறப்பகுதியாக உள்ள நரசிங்கத்தில் நரசிங்கப் பெருமாள் குடைவரையை அடுத்துள்ள ஒரு குடைவரைக் கோயில் ஆகும். இது, சுப்பிரமணியர் குடைவரை, முருகன் குடைவரை போன்ற பெயர்களாலும் அழைக்கப்படுகிறது. இதன் பெயர் காட்டுவது போல் இது முருகனுக்காக அமைக்கப்பட்ட கோயில் ஆகும்.\n\nSection::::அமைப்பு.\nஇது ஒற்றை மண்டபத்தோடு கூடியது. உயரமான இதன் தளத்தை அடைவதற்கு இரண்டு பக்கங்களிலும் இருந்து படிகள் அமைக்கப்பட்டுள்ளன. மண்டபத்தின் முகப்பை அண்டி அமைந்துள்ள தூண்வரிசையில் இரண்டு முழுத்தூண்கள் உள்ளன. இவற்றுக்கு நேராகப் பக்கச் சுவர்களில் ஒட்டியபடி அரைத் தூண்கள் காணப்படுகின்றன. தூண்கள் மேலும் கீழும் சதுரத்தையும் நடுவில் எண்பட்டை அமைப்பையும் கொண்டுள்ளன. சதுரங்களில் தாமரைப் பதக்கங்கள் செதுக்கப்பட்டுள்ளன. அரைத்தூண்களின் பக்கங்களிலும் அரைத் தாமரைப் பதக்கங்கள் காணப்படுகின்றன. தூண்களின் மேல் தரங்க அமைப்புக்கொண்ட போதிகைகள் உத்தரத்தைத் தாங்குவதுபோல் அமைக்கப்பட்டு உள்ளன. \n\nமண்டபத்தின் பின் சுவரில் கருவறை குடையப்பட்டுள்ளது. கருவறையின் முகப்புச் சுவர் சற்று முன்தள்ளி அமைக்கப்பட்டுள்ளது. கருவறை வாயிலுக்கு முன் உள்ளே செல்வதற்குப் படிகள் உள்ளன. கருவறை முகப்பின் கீழ்ப்பகுதியில் தாங்குதள அமைப்பு உள்ளது. வாயிலின் இரு பக்கங்களிலும் வாயிற்காவலர் சிற்பங்கள் உள்ளன. முருகனின் அடையாளங்களான சேவல், மயில் ஆகியனவும் காணப்படுகின்றன. கருவறையினுள் அதன் பின் சுவரில் வள்ளியுடன் கூடிய முருகனின் சிற்பம் உள்ளது.\n\nSection::::காலம்.\nகுடைவரையின் அமைப்பையும், அங்குள்ள சிற்பங்களின் அமைதியையும் கருத்தில் கொண்டு இது எட்டாம் நூற்றாண்டைச் சேர்ந்ததாக இருக்கலாம் எனக் கருதப்படுகிறது. இக்குடைவரையில் திருப்பணி செய்ததைக் குறிக்கும் கல்வெட்டு 9 ஆம் நூற்றாண்டைச் சேர்ந்தது.\n"}
{"id": "324611", "url": "https://ta.wikipedia.org/wiki?curid=324611", "title": "குருமுக் நிகால் சிங்", "text": "குருமுக் நிகால் சிங்\n\nகுருமுக் நிகால் சிங் (Gurmukh Nihal Singh) (, ) இந்திய மாநிலமான இராஜஸ்தானின் முதலாவது ஆளுநராகப் பதவி வகித்தவர். மேலும் கட்சியின் தில்லி மாநிலத்தின் இரண்டாவது முதலமைச்சராக 1955 முதல் 1956 முடிய பதவி வகித்த இந்திய தேசிய காங்கிரசு கட்சியின் தலைவர்களில் ஒருவராவர்.\nசௌத்திரி பிரம்ம பிரகாஷ் யாதவுக்கு அடுத்து தில்லி மாநில முதல்வரான குருமுக் நிகால் சிங் பதவி வகித்த ஒராண்டில், அரசியல் அமைப்பு சட்டத்தில் 69வது திருத்தத்தில், தில்லியானது தேசியத் தலைநகர் பகுதி என அறிவிக்கப்பட்டதால், தில்லி மாநிலத் தகுதியை இழந்தது. எனவே குருமுக் சிங் நிகாலுக்கு இராஜஸ்தான் மாநிலத்தின் ஆளுநராக பதவி வழங்கப்பட்டது.\nகுருமுக் நிகால் சிங் பனாரசு இந்து பல்கலைக்கழகம் மற்றும் தில்லி பல்கலைக்கழகங்களில் பயின்றவர்.\n\n"}
{"id": "324613", "url": "https://ta.wikipedia.org/wiki?curid=324613", "title": "காந்தி தேசிய நினைவு அறக்கட்டளை", "text": "காந்தி தேசிய நினைவு அறக்கட்டளை\n\nமகாத்மா காந்தி தேசிய நினைவு அறக்கட்டளை (Mahatma Gandhi National Memorial Trust) (), மகாத்மா காந்தியின் நினைவை இந்தியா முழுவதும் போற்றுவதற்காக 1949-ஆம் ஆண்டில் அமைக்கப்பட்டது. இந்த அறக்கட்டளையை இந்திய அரசின் நிர்வாகத்தில் உள்ளது.\nகாந்தி தேசிய நினைவு அறக்கட்டளைக்கான துவக்க நிதியான நூற்றி முப்பது அமெரிக்க டாலர் மதிப்பில் பொது மக்களிடமிருந்து வசூலிக்கப்பட்டது.\"\n\nஇந்த அறக்கட்டளைக்கு பொதுமக்கள் வழங்கிய நிதிக்கு மகாத்மா காந்தியின் உருவப்படம் கொண்ட இரசீதுகள் அச்சடிக்கப்பட்டது. ஆச்சார்ய கிருபளானி கையொப்பமிட்ட இரசீகள் வழங்கப்பட்டது. \n\nஇந்த அறக்கட்டளையின் நிதியின் மூலம் காந்தி பவன், தேசிய காந்தி அருங்காட்சியகம், காந்தி சமிதி, காந்தி அருங்காட்சியகம், மதுரை போன்ற நினைவிடங்கள் மற்றும் அருங்காட்சியகங்களை பராமரிக்கவும், புதிதாக காந்தி நினைவிடங்கள் கட்டவும் நிதியுதவிகள் வழங்கப்படுகிறது. மேலும் காந்திய சிந்தனைகளை மக்களிடம் பரப்பவும் இந்த அறக்கட்டளை நிதியுதவி செய்யப்படுகிறது. \n"}
{"id": "324615", "url": "https://ta.wikipedia.org/wiki?curid=324615", "title": "தீண்டாமை ஒழிப்பு வெகுஜன இயக்கம்", "text": "தீண்டாமை ஒழிப்பு வெகுஜன இயக்கம்\n\nசாதியத்தை, சாதிய ஒடுக்குமுறையை, தீண்டாமையை எதிர்க்கும் பரந்துபட்ட அமைப்புக்களின் கூட்டமைப்பாக தீண்டாமை ஒழிப்பு வெகுஜன இயக்கம் 1966-1967 ஆம் ஆண்டுகள் காலப்பகுதியில் உருவானது. குறிப்பாக பொதுவுடமைவாதிகளும், பொதுவுடமைக் கொள்கைச் சரா ஜனநாயக முற்போக்காளர்களும் ஒருங்கே இனைந்து செயற்படக்கூடிய தளமாக இந்த இயக்கம் உருவாக்கப்பட்டது. இந்த இயக்கத்தின் முதல் மாநாடு 1967-10-21 அன்று யாழில் நடைபெற்றது. எஸ். ரி. என். நாகரட்ணம் தலைவராகத் தெரிவு செய்யப்பட்டார். \n\n\nSection::::விளைவுகள்.\nபொது இடங்களில் தீண்டாமையை ஒழிப்பதில் தீண்டாமை ஒழிப்பு வெகுஜன இயக்கம் முக்கிய பங்காற்றியது. \n"}
{"id": "324616", "url": "https://ta.wikipedia.org/wiki?curid=324616", "title": "கொண்டிமகளிர்", "text": "கொண்டிமகளிர்\n\nகொண்டிமகளிர் என்பது விலைமகளிரைக் குறிக்கும் பெயராகும். சிறைபிடிக்கப்பட்டபெண்கள், பரத்தையர் என்ற பொருளிலும் வழங்கப்பெறுகின்றது. விலைமகளிர் பற்றிய செய்திகள் சங்க காலத்தில் பரவலாகக் காணப்படுகின்றன. எனினும் மதுரைக்காஞ்சியிலேயே இவர்கள் பற்றிய விரிவான செய்திகளைக் காணமுடிகின்றது. பொருளைக் கொள்ளும் செயலுடையவர்களாக விளங்கிய தன்மையால் கொண்டிமகளிர் எனப்பட்டனர்.\n\nSection::::கொண்டிமகளிர்.\nகொண்டிமகளிர் எனும் பெயருக்கு இலக்கியங்களிலே சிலவேறு பொருளும் வழங்கப்பெற்றுள்ளமையை காணலாம்.\n\nSection::::கொண்டுவரப்பட்ட மகளிர்.\nசங்ககால போர் நடவடிக்கைகளிலே பகைமன்னர்களின் அந்தப்புரப் பெண்களைக் கைப்பற்றி ஏவல் மகளிராக ஆக்கிக்கொள்வதும் வழக்கமாகக் காணப்பட்டிருக்கின்றது. இவ்வாறு பகையரசிரிடமிருந்து கவர்ந்து கொண்டுவரப்பட்ட மகளிர் கொண்டிமகளிர் என்றே அழைக்கப்பட்டுள்ளனர்.\n\nSection::::கொண்டித்தனம் செய்யும் மகளிா்.\nமதுரைக் காஞ்சியில் கொண்டிமகளிர் பற்றி வேறுவிதமாகக் கூறப்பட்டுள்ளது. கொண்டிமகளிர் என்போர் மாயம் செய்யும் வரைவின் மகளிர் அல்லர். யாருக்கும் அடங்காமல் கொண்டித்தனம் செய்யும் மகளிர். பிறரது நெஞ்சை நடுங்கச் செய்பவர்கள். வானவ மகளிர் மற்றவர் மயங்க ஆடுவர். யாருக்கும் எந்த உடலின்பமும் தர மாட்டார்கள். கொண்டி மகளிர் இசை முழக்கத்துடன் நடனப் பொய்தல் ஆடுவர். இவர்கள் தங்க வளையல் மின்னும்படியும் பூண்டிருக்கும் புதிய அணிகலன்கள் பொலியும்படியும் பலராகக் கூடி விளக்கு வெளிச்சத்தில் விளையாடுவார்கள். வானவ மகளிர் போல் கொண்டிமகளிர் நள்ளிரவில் கூடி விளையாடுவர். யாழில் பண் இசைத்துப் பாடுவர். முழவிசைக்கேற்ப ஆடுவர். ஆழமான நீர்த்துறைகளை அடுத்துக் குவிந்திருக்கும் மணலில் விளையாடுவர். ஆடும் விளையாட்டில் சலிப்பு தோன்றும்போது அதனை விட்டுவிட்டுப் பூப்பறிக்கும் விளையாட்டில் ஈடுபடுவர். நீரில் நனைவதைப் பொருட்படுத்தாமல் குவளை மலர்களைப் பறித்து அதன் காம்புகளை நன்றாக அலசிவிட்டுக் கட்டாக மனைக்குக் கொண்டுசென்று அழகுபடுத்தி வைத்துக்கொண்டு பொய்தல் விளையாட்டு விளையாடுவார்கள். பொய்தல் என்பது பொருள்களை மறைத்தும், ஆள் மறைந்தும் விளையாடும் விளையாட்டு, என்று கூறப்பட்டுள்ளமை கவனிக்கத்தக்கது.\n\nSection::::செயல்.\nஆடல், பாடல், அழகு என்பவற்றில் சிறந்து விளங்கிய இவர்கள் எவ்வாறு தங்களை ஒப்பனை செய்து ஆடவர்களை மயக்கினர் என்பதையும் செல்வம் முடியும்வரை தம்மை நாடி வந்தவர்களுக்கு இன்பம் அளித்துவிட்டுச் செல்வம் முடிந்ததும் அவர்கள் மனம் வருந்தும்படி அவர்களிடமிருந்து நீங்கி மீண்டும் தம்மை ஒப்பனை செய்து கொண்டு செல்வமுடைய ஆடவர் ஒருவரை நாடிச் சென்று இன்பம் அளிப்பர் என்று கூறப்படுகின்றனர்.\n\nசெல்வத்தைப் பெறும்பொருட்டு அயலில் உள்ள ஆண்களோடு மட்டுமன்றி துர இடங்களிலிருந்து வரும் செல்வம் படைத்த ஆண்களோடும் அவர்களது செல்வம் முடியும் வரை கூடிமகிழ்வர்.\n\nஇவர்கள் தம்மை ஒப்பனை செய்து நறுமணமூட்டி வீதி வழியாக செல்கின்ற இளைஞர்களைக் கைகாட்டி அழைப்பர். காமநுகர்ச்சி ஒன்றையே பெரிதாகக் கருதும் ஆடவரும் இவர்களது மாயவலையில் சிக்கி காமத்தில் உழன்று தம் பொருள் யாவற்றையும் இழப்பர்.\n\nமதுரைக் காஞ்சியிலே இவர்களின் வாழ்க்கை பற்றிய வர்ணனைகள் காணப்படுகின்றன. அதில், பழுமரம் தேரும் பறவையின் வாழ்வினைப் போன்றது என்றும், தேனை உண்டு நீங்கும் வண்டின் வாழ்வினைப் போன்றது என்றும் பலவாறு வர்ணிக்கப்பட்டுள்ளது.\n"}
{"id": "324620", "url": "https://ta.wikipedia.org/wiki?curid=324620", "title": "இந்திய இராணுவ நாள்", "text": "இந்திய இராணுவ நாள்\n\nஇந்திய இராணுவ நாள் இந்தியாவில் ஜனவரி 15 ம் ஆம் நாள் கடைப்பிடிக்கப்படுகிறது.\n\nSection::::நோக்கம்.\nஇந்திய சுதந்திரத்திற்கு முன்னர் இந்திய இராணுவ தளபதியாக ஆங்கில அதிகாரிகள் இருந்தனர். சுதந்திர இந்தியாவில் இந்தியத் தரைப்படையின் முதல் \nபடைத்தலைவராக (commander-in-chief) லெப்டினன்ட் ஜெனரல் கே எம் கரியப்பா 1949-ம் ஆண்டு ஜனவரி 15 ம் தேதி பதவியேற்றார். இதற்கு முன்பு ஆங்கில அதிகாரி ஜெனரல் சர் பிரான்சிஸ் புட்சர் இருந்தார். சர் பிரான்சிஸ் புட்சரிடமிருந்து ஜெனரல் கே எம் கரியப்பா இந்திய இராணுவ தளபதியாக பதவியை ஏற்றார்.\n\nஇந்திய ராணுவத்துக்கு இந்தியரே முதல் இந்திய இராணுவ தளபதியாக லெப்டினன்ட் ஜெனரல் கே எம் கரியப்பா பதவியேற்ற ஜனவரி 15 ம் தேதி ஒவ்வொரு ஆண்டும் இந்திய இராணுவ தினமாக கொண்டாடப்பட்டு வருகிறது. இந்த நாளில் ஆண்டுதோறும் இராணுவ வீரர்கள் மற்றும் போர் தியாகிகளுக்கு மரியாதை செய்யப்பட்டு வருகிறது.\n"}
{"id": "324625", "url": "https://ta.wikipedia.org/wiki?curid=324625", "title": "2017 பாட்னா படகு விபத்து", "text": "2017 பாட்னா படகு விபத்து\n\nபாட்னா படகு விபத்து என்பது இந்தியாவின் பீகார் மாநில தலைநகரான பாட்னாவில் கங்கை நதியில் 14 சனவரி, 2017 அன்று படகு கவிழ்ந்து விபத்துக்குள்ளானதைக் குறிப்பதாகும்.\n\nபடகு கவிழ்ந்து விபத்துக்குள்ளானதில் குறைந்தபட்சம் 25 பேர் நீரில் மூழ்கி உயிரிழந்தனர் எனக்கருதப்படுகிறது மற்றும் பலர் காணவில்லை. படகு கவிழ்ந்த போது படகு கரையை அடைய இருந்தது.\n\nSection::::சம்பவம்.\nபீகார் மாநிலத்தில் மகர சங்கராந்தி பண்டிகையை முன்னிட்டு மாநில அரசின் சுற்றுலாத் துறை சார்பில் கங்கை நதித் தீவில் ஏற்பாடு செய்யப்பட்டிருந்த திருவிழாவிற்கு சென்று திரும்பிக் கொண்டிருந்தபோது இந்த விபத்து ஏற்பட்டது. இச்சம்பவம் பாட்னாவின் என்.ஐ.டி கணவாய் பகுதியில் ஏற்பட்டது\n\nSection::::காரணம்.\nபடகில் அளவுக்கு அதிகமான நபர்களை ஏற்றியதே விபத்திற்கான காரணமாக கூறப்படுகிறது.\n\nSection::::நிவாரணம்.\nஇந்தியப் பிரதமர் தேசிய நிவாரண நிதியிலிருந்து (PMNRF), இறந்தவரின் குடும்பத்தினருக்கு தலா ₹ 2 லட்சமும் மற்றும் சம்பவத்தில் தீவிரமாக காயமடைந்தவருக்கு ₹ 50 ஆயிரம் அறிவிக்கப்பட்டது. பீகார் அரசு உயிரிழந்தவர்களின் உறவினர்களுக்கு ₹ 4 லட்சம் இழப்பீடு வழங்கப்படும் என அறிவித்தது.\n"}
{"id": "324633", "url": "https://ta.wikipedia.org/wiki?curid=324633", "title": "மெனசெம் பெகின்", "text": "மெனசெம் பெகின்\n\nமெனசெம் பெகின் (Menachem Begin 16 ஆகசுடு 1913–9 மார்ச்சு 1992)  இசுரேலிய நாட்டின்  அரசியல்வாதி மற்றும் இசுரேலின் ஆறாவது தலைமை அமைச்சர் ஆவார். இவர் அமைதிக்கான நோபல் பரிசைப் பெற்றவர். \n\nSection::::வாழ்க்கைக்குறிப்பு.\nபோலந்தில் பிறந்த மென்செம் பெகின் வார்சா பல்கலைக்கழகத்தில் பயின்றார். மென்செம் பெகின் தொடக்க காலத்திலிருந்து சியோனிசம் என்ற கொள்கையில் கருத்து ஊன்றியவராக இருந்தார். லிக்குட் என்ற அரசியல் கட்சியைத் தொடங்கினார்.\n\nஎனவே பாலசுத்தீனத்தில் யூதர்களின் அரசு நிறுவப் போராடிய தீவிர வாத இயக்கியமான சியோனிஸ்ட் அமைப்பில் சேர்ந்தார். பிரிட்டிசு அதிகாரத்துக்கு எதிராகவும் பாலஸ்தீனத்தில் அரபு ஊடுருவல்களுக்கு எதிராகவும் செயல்பட்டார்.\n\nஇரண்டாம் உலகப் போரின்போது 1977 இல் தேர்தலில் மெனசெம் பெகின் வெற்றி பெற்று இசுரேலின் தலைமை அமைச்சர் ஆனார். இதனால் 30 ஆண்டு கால தொழிலாளர் கட்சியின் ஆதிக்கம் முடிவுக்கு வந்தது.\n\nஎகிப்துடன் போரைத் தவிர்த்து அமைதிக்கான முயற்சிகளை மேற்கொண்டார். அதன் விளைவாக அமைதிக்கான நோபல் பரிசு 1978 ஆம் ஆண்டில் இவருக்கும் அன்வர் சதாத்துக்கும் வழங்கப்பட்டது. 1979 இல் கேம்ப் டேவிட் உடன்படிக்கையில் கையெழுத்திட்டார்.\n\n1981 இல் ஈராக் அரசு அணு ஆயுதங்கள் செய்த காரணத்தால் ஈராக்கின் ஓசிராக் அணு உலையை குண்டு போட்டுத் தகர்க்க உத்தரவிட்டார். இதனை ஒப்பேரா நடவடிக்கை என அழைத்தனர்.\n"}
{"id": "324634", "url": "https://ta.wikipedia.org/wiki?curid=324634", "title": "கிரேக்கன் மேர்", "text": "கிரேக்கன் மேர்\n\nகிரேக்கன் மேர் \"(Kraken Mare)\" சனியின் நிலவான டைட்டனின் மேற்பரப்பில் அறியப்பட்ட ஒரு பெரிய திரவப் பரப்பாகும். கேசினி விண்வெளி ஆய்வுக்கலம் இதைக் கண்டுபிடித்தது. கிரேக்கன் என்னும் ஒரு பழம்பெரும் கடல் அரக்கன் நினைவாக இப்பரப்பிற்கு 2008 ஆம் ஆண்டில் கிரேக்கன் மேர் என்று பெயரிடப்பட்டது. \n\nடைட்டனின் வடதுருவத்தில் 400000 கிலோமீட்டர் பரப்பளவில் இத்திரவப் பரப்பு பரவியிருப்பதாகக் கருதப்படுகிறது. அதிகபட்ச ஆழம் 160 மீட்டர் இருக்கலாம் என்றும், மேலோட்டமான சிற்றலைகள் 1.5 சென்டிமீட்டர் உயரத்திற்கு இருப்பதாகவும் அவற்றின் அதிவேக நகர்வு வினாடிக்கு 0.7 மீட்டர் இருக்கிறது என்றும் கண்டறியப்பட்டுள்ளது. திரவ மீத்தேன் நிரம்பியுள்ள ஒரு கடல் என்று கிரேக்கன் மேர் அடையாளப்படுத்தப்படுகிறது. பூமியில் உள்ள காசுபியன் கடலை விட பெரிய அளவில் கிரேக்கன் மேர் இருப்பதாக கூறப்படுகிறது. \n\nகிரேக்கன் மேர் கடற்பகுதியில் கண்டறியப்பட்ட ஒரு தீவிற்கு மேதா இன்சுலா என்று பெயரிடப்பட்டுள்ளது. டைட்டனின் மேற்பரப்பில் கண்டறியப்பட்ட நீர்ப்பரப்புகளில் இரண்டாவது பெரிய கடலாக கிரேக்கன் மேர் கருதப்படுகிறது. முதலாவது பெரிய கடல்பரப்பு இலிகியா மேர் ஆகும்.\nகிரேக்கன் மேர் கடற்பகுதியின் 317°மே, 67°வ என்ற அடையாள ஆள்கூறுகளில் காணப்படும் இந்த இடைகுறுக்கம் 17 கிலோமீட்டர் அகலம் கொண்டு கிப்ரால்டர் நீரிணைப்புக்கு சமமான அளவில் உள்ளதாக கூறப்படுகிறது. கிரேக்கனின் தொண்டை என்றழைக்கபடும் இப்பகுதியில் குறிப்பிடத்தக்க நீரோட்டங்கள் காணப்படுவதாகவும் கூறப்படுகிறது. \nடைட்டனின் சுற்றுப்பாதை ஒழுங்கின்மையால் இங்கே 1மீ உயர அலைகளும் 0.5 மீ / வி வேகத்தில் நீரோட்டங்களும் இருக்கலாம் என நம்பப்படுகிறது. நீர்ச்சுழிகளும் இருப்பதற்கான சாத்தியங்களுண்டு எனவும் கூறப்படுகிறது. \n\nமுன்மொழியப்பட்டுள்ள டைட்டன் சனி பயணத் திட்டத்தின் ஒரு பகுதியாக, ஒரு விண்வெளி ஆய்வு கலம் கிரேக்கன் மேர் கடலின் மேல் பறந்து அதன் இயைபு, ஆழம் மற்றும் எண்ணற்ற மற்ற பண்புகளை ஆய்வு செய்யும் என தெரிவிக்கப்பட்டுள்ளது. \n\n"}
{"id": "324637", "url": "https://ta.wikipedia.org/wiki?curid=324637", "title": "மயிலாடுதுறை வதாரண்யேசுவரர் கோயில்", "text": "மயிலாடுதுறை வதாரண்யேசுவரர் கோயில்\n\nமயிலாடுதுறை வதாரண்யேசுவரர் கோயில் நாகப்பட்டினம் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் நாகப்பட்டினம் மாவட்டம் மயிலாடுதுறையில் அமைந்துள்ளது. இக்கோயில் வள்ளலார் கோயில் என்றும் அழைக்கப்படுகிறது. இக்கோயிலின் தீர்த்தம் காவிரி ஆகும்.\n\nSection::::இறைவன், இறைவி.\nஇக்கோயிலின் மூலவராக வதாரண்யேசுவரர் உள்ளார். இறைவி ஞானாம்பிகை ஆவார்.\n\nSection::::அமைப்பு.\nசிவன் கோயில்களில் நந்தியை மூலவரான லிங்கத்திருமேனி முன்பு காணமுடியும். இக்கோயிலில் தட்சிணாமூர்த்திக்கு முன்பாக நந்தி காணப்படுகிறது.இந்த தட்சிணாமூர்த்தி மேதா தட்சிணாமூர்த்தி எனப்படுகிறார். காவிரியில் நந்தி நீராடிய இடம் ரிஷப தீர்த்தம் என்றழைக்கப்படுகிறது. ஆற்றின் நடுவே நந்திக் கோயில் உள்ளது.இங்கு நீராடினால் கங்கை, யமுனை, சரஸ்வதி, நர்மதை, தாமிரபரணி ஆகிய ஆறுகளில் நீராடிய பலன் கிடைக்குமென்று நம்புகின்றனர். அவ்வாறே குருசேத்திரம்,பிரயாகை ஆகிய இடங்களில் தானம் செய்த பலனுக்கு நிகர் கிடைக்கும் என்கின்றனர். \nசப்த கன்னியரில் சாமுண்டி வழிபட்ட தலமாகும்.கோயிலின் வடக்கில் ஞான புஷ்கரணி உள்ளது.\n\nSection::::வரலாறு.\nமுன்பொரு முறை தர்மம் ரிஷப உருவமெடுத்து சிவனை அழைத்துச்சென்ற காலகட்டத்தில் பார்வதி மயில் உருவமெடுத்து சிவனுக்கு பூசை செய்து கொண்டிருந்தார். இந்த அரிய காட்சியை காண பிரம்மா அன்னத்திலும், பெருமாள் கருடன்மீதும், தேவர்கள் குதிரை மீதும் வந்தனர். மற்றவர்களைவிட வேகமாகச் சென்ற ரிஷபத்திற்கு தான் வேகமாகச் செல்கிறோம் என்ற எண்ணம் தோன்றியது. இதை உணர்ந்த சிவன் தன் முடி ஒன்றை எடுத்து அதன்மீது வைத்து அதன் வேகத்தை அடக்கியதாகக் கூறுவர்.இப்பாவத்தைப் போக்க நந்தியை காவிரிக்கரையில் தவம் செய்ய இறைவன் கூறினார். பின்னர் ஞானத்தைப் பெற்ற நந்தி சிவனுடையே இருக்கவேண்டும் என்ற தன் ஆவலைப் வெளிப்படுத்தியது. அவரும் நந்தியின் எண்ணத்தைப் பூர்த்தி செய்தார்.\n\nSection::::திருவிழாக்கள்.\nஐப்பசியில் துலா மாத விழா, ஐப்பசி அமாவாசை, கார்த்திகை கடைசி வியாழன் போன்றவை இக்கோயிலில் நடைபெறும் திருவிழாக்களாகும்.\n"}
{"id": "324640", "url": "https://ta.wikipedia.org/wiki?curid=324640", "title": "கரூரா", "text": "கரூரா\n\nகரூரா (Karura, 迦 楼 羅?) என்பது சப்பானிய இந்து-புத்த மதப் புராணங்களில் காணப்படும் மனித உடல் மற்றும் பறவை போன்ற தலை கொண்ட ஒரு தெய்வீக உயிரினம் ஆகும்.\n\nஇந்து மதத்தில் உள்ள பிரம்மாண்டமான பறவை இனம் கருடன் ஆகும். (சமசுகிருதம்: Garuḍa[1] गरुड ; பாலி: Garuḷa) சப்பானிய புத்த மதப்பதிப்பை அடிப்படையாகக் கொண்டு கரூரா என ஒலிபெயர்ப்பு செய்யப்பட்டுள்ளது. இதே உயிரினம் konjichō (金翅鳥?, lit. \"தங்கச் சிறகுப் பறவை\", Skr. suparṇa) எனப் பெயர் மாற்றம் பெற்றுள்ளது.\nதீயைச் சுவாசிக்கும் மிகப்பெரிய உயிரினம் என்றும், பாம்புகள் மற்றும் கடல் நாகங்களை உணவாகக் கொள்ளும் என்றும் மலைகளை வாழிடமாகக் கொண்டிருக்கும் என கரூராவைப் பற்றிக் கூறப்படுகிறது.\n\nசப்பானிய அச்சிபூசு (八部衆?, \"எண்வகை தேவர்கள் வகை) என்ற பாதுகாப்பு அலகில் இருந்து மாற்றப்பட்ட ஒரு மாற்று இனங்களில் ஒன்று கரூரா எனக் கருதப்படுகிறது.\n\nகோஃபுகுயி i கோவிலில் உள்ள கரூரா சிலை, நாரா (கண் திறப்பு விழாவின் போது வைக்கப்பட்ட எட்டு தேவர் சிலைகளில் ஒன்று, எட்டாம் நூற்றாண்டு காலம், படம்.) ஒரு பிரபலமான உதாரணம் ஆகும். இந்த கரூரா சிலை சீன டாங் வம்சத்தின் பாணியில் கவசம் அணிவிக்கப்பட்டு இறக்கையில்லா கரூராவாக சித்தரிக்கப்பட்டுள்ளது. ஆனால் சிறகுடன் கூடிய மனித உடலும் பறவை தலையும் கொண்டிருப்பதுதான் கரூரா என்று பல்வேறு நூல்களும் சப்பானிய ஆவணங்களும் தெரிவிக்கின்றன. \n\nSection::::நுண்கலைகளில் கரூரா.\nசப்பானிய கிகாகு நடனக் கலையில் கரூரா முகமுடி அணிந்து நடனம் ஆடுகிறார்கள்\nபுதோ-மையோ சிலையின் பின்புறம் உள்ள ஒளிவட்டம் கரூரா ஒளிவட்டம் எனப்படுகிறது.\n"}
{"id": "324642", "url": "https://ta.wikipedia.org/wiki?curid=324642", "title": "பேல்வா கிராமம்", "text": "பேல்வா கிராமம்\n\nபேல்வா \"(Belwa)\" என்பது இந்தியாவின் பீகார் மாநிலம் மேற்கு சம்பாரண் மாவட்டத்திலுள்ள ஒரு கிராமம் ஆகும். பாந்தாய் நதிக்கரையில் இக்கிராமம் அமைந்துள்ளது. கரும்பு, மாம்பழம், நெல் ஆகியன இக்கிராமத்தின் சிறப்பு ஆகும்.\n\nSection::::மக்கள் தொகையியல்.\n2011 ஆம் ஆண்டின் இந்திய மக்கள் தொகைக் கணக்கெடுப்பின்படி பேல்வா கிராமத்தின் மக்கள்தொகை 5525 நபர்கள் ஆகும். இவர்கள் 995 குடும்பங்களில் வாழ்ந்தனர். இம்மக்கள்தொகையில் 52.27% நபர்கள் ஆண்கள் மற்றும் 47.72% நபர்கள் பெண்களாவர். இந்நகரின் எழுத்தறிவு சதவீதம் 36.6% ஆகும். நாட்டின் சராசரி தேசிய எழுத்தறிவு சதவீதமான 74% என்பதைவிட இது குறைவாகும். எழுத்தறிவு பெற்றவர்களில் 62.53% நபர்கள் ஆண்கள் மற்றும் 37.46% நபர்கள் பெண்களாவர். மக்கள் தொகையில் 21.8% நபர்கள் 6 வயதுக்கு கீழ் உள்ளவர்களாகும். \n"}
{"id": "324645", "url": "https://ta.wikipedia.org/wiki?curid=324645", "title": "தாமிங்கா", "text": "தாமிங்கா\n\nதாமிங்கா \"(Dhaminha )\" என்பது இந்தியாவின் பீகார் மாநிலம் மேற்கு சம்பாரண் மாவட்டத்திலுள்ள ஒரு கிராமம் ஆகும்.\n\nSection::::மக்கள் தொகையியல்.\n2011 ஆம் ஆண்டின் இந்திய மக்கள் தொகைக் கணக்கெடுப்பின்படி தாமிங்கா கிராமத்தின் மக்கள்தொகை 2456 நபர்கள் ஆகும். இவர்கள் 437 குடும்பங்களில் வாழ்ந்தனர். இம்மக்கள்தொகையில் 52.64% நபர்கள் ஆண்கள் மற்றும் 47.35% நபர்கள் பெண்களாவர். இக்கிராமத்தின் எழுத்தறிவு சதவீதம் 46.29% ஆகும். நாட்டின் சராசரி தேசிய எழுத்தறிவு சதவீதமான 74% என்பதைவிட இது குறைவாகும். எழுத்தறிவு பெற்றவர்களில் 63.23% நபர்கள் ஆண்கள் மற்றும் 36.76% நபர்கள் பெண்களாவர். மக்கள் தொகையில் 20.31% நபர்கள் 6 வயதுக்கு கீழ் உள்ளவர்களாகும். \n"}
{"id": "324648", "url": "https://ta.wikipedia.org/wiki?curid=324648", "title": "பிரஞ்சு வெண்கலம்", "text": "பிரஞ்சு வெண்கலம்\n\nபிரஞ்சு வெண்கலம் \"(French Bronze)\" குறிப்பாக 91% தாமிரம், 2% வெள்ளீயம், 6% துத்தநாகம் 1% ஈயம் ஆகிய உலோகங்களைக் கலந்து உருவாக்கப்படும் ஒரு கலப்புலோகம் ஆகும் .\nSection::::பயன்கள்.\nபிரஞ்சு வெண்கலம் மலிவான துத்தநாகப் படிமங்கள் மற்றும் பிற பொருட்கள் உருவாக்கத்தில் தொடர்பு கொண்ட கலப்புலோகம் ஆகும். அசல் வெண்கலம் போன்றே இவை செய்து முடிக்கப்படுகின்றன. பிரஞ்சு வெண்கலத்தை பழைய நூல்கள் பாக்சு-வெண்கலம் என்றும் அழைத்தன. \n5 பகுதிகள் ஏமடைட்டு தூளும் 8 பகுதிகள் ஈய ஆக்சைடும் கலந்து உருவாக்கப்படுகிறது. தேவைப்படும் நிறச்சாயல் வேறுபாடுகளுக்கு ஏற்ப பகுதிப்பொருட்களின் விகிதங்களை மாற்றிக் கொள்ளலாம். வெண்கலமாக மாற்ற வேண்டிய பொருளின் மீது மென் தூரிகையால் தீட்டி தயார்படுத்திய பின்னர், உலர்ந்ததும் மீண்டும் ஒரு முறை வன் தூரிகையால் வண்ணம் தீட்டி நிறைவு செய்யப்படுகிறது .\n"}
{"id": "324651", "url": "https://ta.wikipedia.org/wiki?curid=324651", "title": "தஞ்சாவூர் சின்ன அரிசிக்காரத்தெரு முருகன் கோயில்", "text": "தஞ்சாவூர் சின்ன அரிசிக்காரத்தெரு முருகன் கோயில்\n\nதஞ்சாவூர் சின்ன அரிசிக்காரத்தெரு முருகன் கோயில் தஞ்சாவூர் நகரில் சின்ன அரிசிக்காரத் தெருவில் அமைந்துள்ளது.\n\nSection::::மூலவர்.\nகருவறையில் முருகன் பால தண்டாயுதபாணியாக நின்ற நிலையில் உள்ளார். கருவறைக்கு முன்பாக மயிலும், பலி பீடமும் காணப்படுகின்றன.\n\nSection::::கோயில் அமைப்பு.\nராஜ கோபுரத்தைக் கொண்டு இக்கோயில் அமைந்துள்ளது. ராஜ கோபுரத்தில் நடுவில் முருகன் வள்ளி தெய்வானையுடன் சுதை வடிவில் காணப்படுகின்றனர். ராஜ கோபுரத்தின் அடுத்த தளத்தில் வலது புறம் விநாயகரும், இடது புறம் தண்டாயுதபாணியும் காணப்படுகின்றனர். வாயிலை அடுத்து காணப்படுகின்ற முன் மண்டபத்தில் வலது புறம் உள்ள தூணில் முருகனும், இடது புறம் உள்ள தூணில் விநாயகரும் உள்ளனர். மண்டபத்தின் முன்புறத்தில் வலது புறம் இடும்பனும், இடது புறத்தில் விநாயகரும் உள்ளனர். திருச்சுற்றில் கால பைரவர் சன்னதி, நாக சிற்பம், பக்த ஆஞ்சநேயர் சன்னதி, காசி விசுவநாதர் மற்றும் விசாலாட்சி சன்னதி ஆகியவை காணப்படுகின்றன. காசி விசுவநாதர் மற்றும் விசாலாட்சி சன்னதிக்கு முன்பாக பலி பீடமும் நந்தியும் காணப்படுகின்றன. கருவறை கோஷ்டத்தில் துர்க்கையம்மன் சன்னதியும், தட்சிணாமூர்த்தி சன்னதியும் உள்ளன. தேவகோட்டத்தில் துர்க்கையம்மன் உள்ளார். கோயிலின் இடப்புறம் நவக்கிரக சன்னதி உள்ளது.\n\nSection::::தஞ்சாவூர் அறுபடை வீடு.\nதஞ்சாவூரில் உள்ள அறுபடைவீடுகளாக மேலஅலங்கம் முருகன் கோயில் (திருப்பரங்குன்றம்), வடக்கு அலங்கம் முருகன் கோயில் (பழமுதிர்சோலை), குறிச்சித் தெரு முருகன் கோயில் (திருத்தணி), ஆட்டுமந்தை அஞ்சல்காரத்தெரு முருகன் கோயில் (சுவாமிமலை), சின்ன அரிசிக்காரத் தெரு முருகன் கோயில் (பழனி), பூக்காரத்தெரு சுப்பிரமணியசுவாமி கோவில் (திருச்செந்தூர்) ஆகியவற்றைக் கூறுகின்றனர்.\n\nSection::::கல்வெட்டு.\nஇக்கோயிலின் திருச்சுற்றில் 1903 பிப்ரவரி 10ஆம் நாளைக் கொண்ட கல்வெட்டு ஒன்று காணப்படுகிறது. அக்கல்வெட்டில் ஒரு கால பூசைக்கு விளக்கு ஏற்றுவதற்காக தானம் கொடுக்கப்பட்ட செய்தி குறிப்பிடப்பட்டுள்ளது.\n"}
{"id": "324653", "url": "https://ta.wikipedia.org/wiki?curid=324653", "title": "மேல்பாடி அரிஞ்சய சோழன் பள்ளிப்படை", "text": "மேல்பாடி அரிஞ்சய சோழன் பள்ளிப்படை\n\nஅரிஞ்சய சோழன் பள்ளிப்படை அல்லது அவனீச்வரம் கோயில் என்பது அரிஞ்சய சோழனின் பள்ளிப்படையாகும். இதை கட்டியவர் இராசராச சோழன் ஆவார். இது தமிழகத்தின், வேலூர் மாவட்டம், திருவலத்துக்கும் சோளிங்க நல்லுருக்கும் இடையில், \"மேல்பாடி\"என்ற ஊரில் பொன்னை ஆற்றங்கரையில் கட்டப்பட்ட கற்றளியாகும்.\n\nSection::::கோயில் அமைப்பு.\nஇந்த பள்ளிப்படைக் கோயில் சிற்ப வேலைப்பாடுகள் நிறைந்த அழகான கோயில் ஆகும். இக்கோயிலில் தன் கண்ணை இறைவனுக்கு காணிக்கையாக கொடுக்கும் கண்ணப்பரை தடுக்கும் சிவன், பிச்சாடனார் போன்ற சிற்பங்கள் உள்ளன. கோயிலின் தெற்குப்புறத்தில் \"ஆற்றூர் துஞ்சிய தேவர்க்கு\" பள்ளிப்படையாக உடையார் ஸ்ரீ ராஜ ராஜன் எடுபித்த கற்றளி\" என்ற வரிகள் கொண்ட கல்வெட்டு உள்ளது.\n\n"}
{"id": "324658", "url": "https://ta.wikipedia.org/wiki?curid=324658", "title": "கடல் வேதியியல்", "text": "கடல் வேதியியல்\n\nகடல் வேதியியல் \"(Ocean chemistry)\" என்பது பெருங்கடலில் தாக்கத்தை உண்டாகும் பல்வேறு இயற்கைக் கூறுகளையும் கடல் சூற்றுப்புறங்களையும் ஆய்வு செய்கின்ற ஒரு துறையாகும். கடல் வேதியியல் துறை கடலின் வேதியல் என்ற பெயராலும் அறியப்படுகிறது. கலங்குதிறம் நீரோட்டம், வண்டல் படிவுகள், காரகாடித்தன்மை சுட்டெண்| pH அளவுகள்]], வளிமண்டலம்|வளிமண்டலப்]] பகுதிப்பொருட்கள், உருமாற்றம்சார் நடவடிக்கைகள், சூழலியல் உள்ளிட்ட பல்வேறு கூறுகள் கடல் வேதியியல் துறையில் தாக்கத்தை ஏற்படுத்துகின்றன. மேலும் கடல் வேதியியல் என்பது வேதியியல் மூலக்கூற்றுகளின் பரிமானங்களைப் பற்றி பயில்கின்ற ஒரு துறையாகும். இவ்வுலகிலுள்ள அனைத்து மூலக்கூறுகளையும் கடல் தன்னுள் வெவ்வேறு அளவில் தன்னகத்தே கொண்டுள்ளது.\n\nSection::::நிலப்பரப்பில் கடல் வேதியியல்.\nSection::::கடலில் கரிமச் சேர்மங்கள்.\nகடலில் 20 முதல் 70 சதவீதம் வண்ணக் கரிமப் பொருட்கள் கரைந்துள்ளதாக கருதப்படுகிறது. கடலின் திறந்த வெளியில் இந்த அளவு குறைவாகும் ஆறு வெளியேறும் வழியில் இந்த அளவு அதிகமாகவும் காணப்படுகிறது\nஉயிரினங்களின் கடல் வாழ்க்கையானது உப்பு நீர் சூழல் என்பதைத் தவிர, நிலப்பரப்பில் அவற்றின் உயிர் வேதியியல் வாழ்க்கையை ஒத்தே உள்ளது. கடல் உயிரினங்களின் தகவமைப்புக்கு கிடைக்கும் ஒரே பயன் ஆலசனேற்றம் பெற்ற கரிமச் சேர்மங்கள் மிக நிறைவான ஆதாரமாக இருக்கின்றன என்பதுதான் ஆகும்.\n\nSection::::உச்சவிரும்பிகளுக்கான வேதிச்சூழல் மண்டலம்.\nஉச்சவிரும்பிகள் செழித்து வாழ்கின்ற அசாதாரணமான கடல் வெப்பம், அழுத்தம், மற்றும் இருள் போன்ற அசாதாரண சூழ்நிலைகளை கடல் அவற்றிற்கு வழங்குகிறது. கடற்படுகையிலுள்ள கருந் திறப்பு, குளிர் கசிவு போன்றவை உள்ளிட்ட இச்சூழலுக்கு உரிய சில எடுத்துக்காட்டுகளாகும். இவற்றுடன் தொடர்புள்ள சூழல்மண்டலம் முழுவதிலுமுள்ள உடன்வாழும் நுண்ணுயிர்களான பாக்டீரியா, ஐதரோகார்பன் சேர்மங்கள் வேதிமுறைத் தொகுப்பு மூலம் உச்ச விரும்பிகளுக்கான ஆற்றலை வழங்குகின்றன. ஒன்று அல்லது அதற்கு மேற்பட்ட கரிம மூலக்கூறுகள் ஊட்டச் சத்துக்களை, கரிமமல்லா மூலக்கூறுகள் அல்லது மீத்தேனின் ஆக்சிசனேற்றம் மூலமாக கரிம வேதிப் பொருளாக மாற்றும் உயிரியற் செயற்பாடு வேதிமுறைத் தொகுப்பு ஆகும். ஒளித்தொகுப்பில் உள்ளது போல இங்கு சூரிய ஒளியை ஆற்றல் மூலமாகப் பயன்படுத்துவது இல்லை.\n\nSection::::காலநிலை மாற்றம்.\nமனித இனச்சூழல் காரணிகள் காரணமாக அதிகரிக்கும் கார்பன் டையாக்சைடு அளவுகளின் விளைவாக கடல் வேதியியல் பாதிக்கப்படும் சாத்தியம் உள்ளது. புவி வெப்பமடைதல் மற்றும் உவர்நீர் மாற்றங்கள் போன்ற கூறுகளும், கடல் சூழலில் குறிப்பிடும்படியான சூழலியல் விளைவுகளை ஏற்படுத்தும். ஏராளமான சுண்ணாம்புக் காரத்தை கடலில் கொட்டிக் குவிப்பதால் அமிலமாகும் தன்மை திரும்பும். இதனால் வளிமண்டலத்தில் உள்ள கார்பன் டை ஆக்சைடை ஈர்க்கும் திறன் கடலுக்கு அதிகரிக்கும் என்று ஒரு முன்மொழிவு பரிந்துரைக்கிறது.\n\nSection::::கோள்களில் கடல் வேதியியல்.\nகேசினி விண்கலம் கொடுத்த தரவுகளைப் பயன்படுத்தி ஒரு கோள் விஞ்ஞானி சனியின் நிலவான என்செலாதசின் கடல் வேதியியலை புவி வேதியியல் மாதிரிகளைப் பயன்படுத்தி ஆய்வு செய்தார். உப்புகள் இருப்பதற்கான அறிகுறிகள் அங்கு திரவக்கடல் இருக்கலாம் என்ற கருத்தை முன்வைத்தது. இக்கோட்பாடு அங்கு உயிரினங்கள் வாழ்வதற்கான சாத்தியங்கள் இருப்பதை அதிகரிக்கிறது அல்லது கரிம வாழ்க்கை தொடங்குவதற்கான முன்னோடி வேதிப்பொருட்களாக அவ்வுப்புகள் இருக்கலாம் என்ற நம்பிக்கையை அளிக்கிறது\n"}
{"id": "324662", "url": "https://ta.wikipedia.org/wiki?curid=324662", "title": "கதிராமங்கலம் காளஹஸ்தீசுவரர் கோயில்", "text": "கதிராமங்கலம் காளஹஸ்தீசுவரர் கோயில்\n\nகதிராமங்கலம் காளஹஸ்தீசுவரர் கோயில் தஞ்சாவூர் மாவட்டத்தில் உள்ள சிவன் கோயிலாகும். \n\nSection::::அமைவிடம்.\nஇக்கோயில் தஞ்சாவூர் மாவட்டம் கதிராமங்கலத்தில் அமைந்துள்ளது. இவ்வூர் கதிர்வேய்ந்த மங்கலம் என்றும் அழைக்கப்படுகிறது. \n\nSection::::இறைவன், இறைவி.\nஇக்கோயிலின் மூலவராக காளஹஸ்தீசுவரர் உள்ளார். இறைவி ஞானாம்பிகை ஆவார். காளஹஸ்தி செல்ல முடியாதவர்கள் இக்கோயிலில் வந்து இறைவனை தரிசித்துவிட்டுச் செல்கின்றனர். அவ்வாறு வரும்போது அங்கு செல்லும் பலன் கிடைப்பதாக நம்புகின்றனர். இவ்வூருக்குத் தென் காளஹஸ்தி என்ற சிறப்புப் பெயரும் உண்டு. \n\nSection::::அமைப்பு.\nமிருகண்டு முனிவர் மற்றும் இக்கோயிலைக் கட்டிய குலோத்துங்க சோழனின் சிற்பங்கள் இக்கோயிலில் உள்ளன. சிவமல்லிகாவனம் எனப்பெயர் பெற்ற இக்கோயிலில் சிவமல்லிகாவுக்கு தனி சிலை உள்ளது. அம்மன் சன்னதி தனியாக உள்ளது. \n\nSection::::திருவிழாக்கள்.\nமகா சிவராத்திரி, மார்கழி திருவாதிரை போன்றவை இக்கோயிலில் நடைபெறும் திருவிழாக்களாகும். \n"}
{"id": "324664", "url": "https://ta.wikipedia.org/wiki?curid=324664", "title": "பட்டுக்கோட்டை புராதனவனேசுவரர் கோயில்", "text": "பட்டுக்கோட்டை புராதனவனேசுவரர் கோயில்\n\nபட்டுக்கோட்டை புராதனவனேசுவரர் கோயில் தஞ்சாவூர் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் தஞ்சாவூர் மாவட்டம் பட்டுக்கோட்டையில் அமைந்துள்ளது. இவ்வூர் கதிர்வேய்ந்த மங்கலம் என்றும் அழைக்கப்படுகிறது. இங்கிருந்து 15 கிமீ தொலைவில் திருச்சிற்றம்பலம் என்னுமிடத்தில் வயல்வெளியில் எமன் இருக்கின்றார்.\n\nSection::::இறைவன், இறைவி.\nஇக்கோயிலின் மூலவராக புராதனவனேசுவரர் உள்ளார். இறைவி பெரியநாயகி அம்மாள் ஆவார்.\n\nSection::::வரலாறுபு.\nவாழ்க்கையின் ஒரு கூறாக வனவாசம் தேவை என்பதை உணர்த்த சிவபெருமான், தேவியுடன் இந்த பழம்பெரும் வனத்திற்கு வந்து தங்கினார். அவருடன் தேவர்களும், சித்தர்களும், துறவிகளும்கூட வந்தனர். நீண்ட நாள் தியானத்தில் இறைவன் இங்கிருந்தார். அக்காலகட்டத்தில் அசுரர் பலம் அதிகமாக ஆகிவிட அவர்களிடமிருந்து தம்மைக் காப்பாற்றிக்கொள்ள தேவர்களும், ரிஷிகளும் இறைவியிடம் முறையிட்டு வேண்டினர். இறைவி, மன்மதனை அழைத்து இறைவனின் தவத்தைக் கலைக்கலாம் என்று கருத்து கூறினார். மன்மதனும் உலக நன்மைக்காக மலர்க்கணையைத் தொடுத்து இவ்விடம் பூ வனமாகும்படி செய்தார். ஆதலால் இவ்வூர் மதன்பட்டவூர் என்று அழைக்கப்பட்டது. இறைவன் அருளால் மன்மதன் பின்னர் உயிர் பெற்றார். பால் தெளித்து மன்மதன் உயிர் பிறப்பிக்கப்பட்டதால் இவ்விடம் பாலத்தளி எனப்படுகிறது. மன்மதன் எனப்படும் காமனை எரித்ததை நினைவுகூறும் விதமாக காமன் கொட்டல் என்னுமிடத்தில் காமன் விழா நடைபெறுகிறது. இறைவி சன்னதியின் வலப்புறம் உள்ள விநாயகர் செவித்துவாரங்களில் வேண்டுதலை நினைத்து மலரை வைக்கும்போது அது உள்ளே இழுத்துக்கொண்டால் நினைத்தது நிறைவேறும் என பக்தர்கள் நம்புகின்றனர். இவரை பூ விழுங்கும் விநாயகர் என்று கூறுகின்றனர். \nSection::::திருவிழாக்கள்.\nமகா சிவராத்திரி இக்கோயிலில் நடைபெறும் திருவிழாவாகும்.\n"}
{"id": "324668", "url": "https://ta.wikipedia.org/wiki?curid=324668", "title": "வேந்தன்பட்டி நெய் நந்தீசுவரர் கோயில்", "text": "வேந்தன்பட்டி நெய் நந்தீசுவரர் கோயில்\n\nவேந்தன்பட்டி நெய் நந்தீஸ்வரர் கோயில் புதுக்கோட்டை மாவட்டத்தின் பொன்னமராவதி வட்டத்தில் உள்ள சிவன் கோயிலாகும்.\n\nSection::::அமைவிடம்.\nதனிப்பெரும் சிறப்புகளை கொண்ட ஐந்து நிலை நாட்டின் ஒர் அங்கமான வேந்தன்பட்டி கிராம நகரத்தார்கள் போற்றும் இக்கோவில் புதுக்கோட்டை மாவட்டம் பொன்னமராவதி வட்டத்தில் அமைந்துள்ளது. \n\nSection::::இறைவன், இறைவி.\nஇக்கோயிலின் மூலவராக சொக்கலிங்கேசுவரர் உள்ளார். இறைவி மீனாட்சி அம்மன் அம்மாள் ஆவார். கோயிலின் மரம் வன்னி ஆகும். \n\nSection::::அமைப்பு.\nகோயிலின் எதிரே நந்தி தீர்த்தம் உள்ளது. மூலவரின் இடப்புறம் அம்மன் சன்னதி உள்ளது. திருச்சுற்றில் விநாயகர், வள்ளி தெய்வானையுடன் கூடிய சுப்பிரமணியர், மகாலட்சுமி, சூரியன், பைரவர், நவக்கிரகங்கள் ஆகியோர் உள்ளனர். வேந்தன்பட்டியில் கச்சேரிக்கூடம் என்னுமிடத்தில் வேப்ப மரம் ஒன்று இருந்தது. அவ்விடத்தில் நெய் நந்தீசுவரர் சுயம்புவாகத் தோன்றியதாகக் கூறுவர். இக்கோயிலில் உள்ள நந்தி நெய்யினால் அபிஷேகம் செய்யும்போது எந்த நெய்யும் கீழே விழாமல் ஈர்த்து விடும் சக்தி உள்ளது. அவ்விடத்தருகே ஈக்களோ, எறும்புகளோ வருவதில்லை. நந்தீசுவரரின் மீது பூசப்பட்ட நெய்யின்மீது ஈக்களோ, எறும்புகளோ அமர்வதுமில்லை. அவ்வாறே இக்கோயிலில் உள்ள நெய்க்கிணற்றில் ஈக்கள் மொய்ப்பதில்லை. இங்குள்ள நந்தியின் கொம்புகளுக்கு நடுவில் இயற்கையாகவே ஒரு சக்கரம் அமைந்துள்ளது. தஞ்சாவூர் நந்தியின் தம்பி என்ற நிலையில் வைத்து, இந்த நந்தியைத் தம்பி நந்தி என்றழைக்கின்றனர். இதுவரை இக்கோயிலில் எட்டு முறை குடமுழுக்கு நடைபெற்றதாகக் கூறுகின்றனர். \n\nSection::::திருவிழாக்கள்.\nமகா சிவராத்திரி, ஆருத்ரா தரிசனம், ஐப்பசி அன்னாபிஷேகம், சித்ரா பௌர்ணமி, வைகாசி விசாகம், நவராத்திரி, கார்த்திகை, சோம வாரம், தைப்பூசம், பங்குனி உத்திரம் உள்ளிட்ட பல விழாக்கள் இக்கோயிலில் கொண்டாடப்படுகின்றன. \n"}
{"id": "324672", "url": "https://ta.wikipedia.org/wiki?curid=324672", "title": "மூலங்குடி மீனாட்சி சுந்தரேசுவரர் கோயில்", "text": "மூலங்குடி மீனாட்சி சுந்தரேசுவரர் கோயில்\n\nமூலங்குடி மீனாட்சி சுந்தரேசுவரர் கோயில் புதுக்கோட்டை மாவட்டத்தில் உள்ள சிவன் கோயிலாகும். \n\nSection::::அமைவிடம்.\nஇக்கோயில் புதுக்கோட்டை மாவட்டத்தில் பொன்னமராவதி அருகில் அமைந்துள்ளது. \nSection::::இறைவன், இறைவி.\nஇக்கோயிலின் மூலவராக சுந்தரேசுவரர் உள்ளார். இறைவி மீனாட்சி அம்மன் ஆவார். கோயிலின் மரம் வில்வம் ஆகும். \n\nSection::::அமைப்பு.\nமூலவருக்கு முன்பு காணப்படுகின்ற நந்தியின் பின்புறமாக நின்று கொண்டு இறைவனைக் காணும்போது சிவனின் நெற்றிக்கண் தெரிவது போல காணப்படும். அவ்வாறே முன்புறம் நின்று பார்க்கும்போது வில்வ மரத்தைக் காணமுடியும். வில்வ மரத்தருகே நின்று பார்க்கும்போது மூலவரின் திருமேனியை அழகாகக் காணலாம். இக்கோயிலில் துர்க்கையம்மனுக்கு தனி சன்னதி உள்ளது. பொதுவாக அனைத்து சிவன் கோயில்களிலும் துர்க்கையம்மன் சன்னதி சிவபெருமானுக்கு இடது புறம் காணப்படும். ஆனால் இக்கோயிலில் வலப்புறம் அமைந்துள்ளது. இங்குள்ள துர்க்கையம்மன் 18 கரங்களில் ஆயுதங்களை ஏந்திய நிலையில் காணப்படுகிறார். 3 சூலை 2017 அன்று இக்கோயிலின் குடமுழுக்கு நடைபெற்றுள்ளது. 2016இல் துர்க்கா ஹோமம் இங்கு நடைபெற்றது. \n\nSection::::திருவிழாக்கள்.\nமகா சிவராத்திரி, நவராத்திரி, சித்திரா பௌர்ணமி உள்ளிட்ட பல விழாக்கள் இக்கோயிலில் கொண்டாடப்படுகின்றன. \n"}
{"id": "324675", "url": "https://ta.wikipedia.org/wiki?curid=324675", "title": "இயிங்போ லாகசு", "text": "இயிங்போ லாகசு\n\nஇயிங்போ லாகசு \"(Jingpo Lacus )\" என்பது சனி கோளின் மிகப்பெரிய துணைக்கோளான டைட்டன் நிலவில் காணப்படும் ஐதரோகார்பன் ஏரிகளில் ஒன்றாகும் இதுவும் இதே அளவில் காணப்படும் ஒண்டாரியோ லாகசும் டைட்டனில் உள்ள மிகப்பெரிய நீர்பரப்புகளாகக் கருதப்படுகின்றன. கிரேக்கன் மேர், இலிகியா மேர், புங்கா மேர் ஆகிய மூன்றும் இவற்றைவிட பெரிய நீர்ப்பரப்புகளாகும். நீர்ம ஐதரோகார்பன்களான திரவ ஈத்தேனும் மீத்தேனும் சேர்ந்து இந்த ஏரியை உருவாக்கியுள்ளன. கிரேகன் மேர் நீர்பரப்புக்கு மேற்கில் 73° வ 336° மே என்ற அடையாள ஆள்கூறுகளில் தோராயமாக 240 கிலோமீட்டர் நீளம் கொண்டதாக இது காணப்படுகிறது. பூமியில் உள்ள உருசியாவின் ஒனேகா ஏரிக்கு இணையான நீளம் இயிங்போ லாகசு ஏரியின் நீளமாகும். சீனாவிலுள்ள இயிங்போ ஏரியின் நினைவாக இந்த ஏரிக்கு இயிங்போ லாகசு என்று பெயரிடப்பட்டது. \n\nSection::::ஒழுங்கு எதிரொளிப்பு.\nகேசின் விண்வெளி ஆய்வு விண்கலத்தில் இருந்த பார்வை மற்றும் அகச்சிவப்பு வரைபட கதிர்நிரல் அளவி, 71° வ, 337° மே என்ற அடையாள ஆள்கூறில் இயிங்போ லாகச்சின் 5 µm அகச்சிவப்பு ஒளியை ஒழுங்கு எதிரொளிப்பு ஒளியாக அவதானித்தது. (சில நேரங்களில் இது கிரேக்கன் மேர் தெற்கு கடற்கரையை துல்லியமாக விவரித்தது. எனவே ரேடார் படத்தில் வரையப்பட்ட பெரிய நீர்ப்பரப்பு இருப்பதற்கான கவனிப்பு அனுமானம் உறுதிப்படுத்தப்பட்டது. குளிர்கால 15 ஆண்டுகள் இருளுக்குப் பின்னர் வடதுருவப் பகுதி வெளிப்பட்ட பின்னர் இக்கவனிப்பு மேற்கொள்ளப்பட்டது.\n\n"}
{"id": "324678", "url": "https://ta.wikipedia.org/wiki?curid=324678", "title": "சாந்தகுமார்", "text": "சாந்தகுமார்\n\nசாந்தகுமார் (Shanta Kumar) (பிறப்பு: 12 செப்டம்பர் 1934) இந்திய மாநிலமான இமாச்சலப் பிரதேசத்தின் முன்னாள் முதலமைச்சரும், இந்திய ஒன்றிய அரசின் அமைச்சராகவும் இருந்தவர். சாந்தகுமார் பாரதிய ஜனதா கட்சியின் இமாச்சலப் பிரதேச மாநிலத் தலைவர்களில் ஒருவரும் ஆவார். 1989, 1998 மற்றும் 1999-ஆம் ஆண்டுகளில் இமாச்சலப் பிரதேசத்தின் காங்கிரா மக்களவைத் தொகுதியிலிருந்து இந்திய நாடாளுமன்ற மக்களவைக்கு மூன்று முறை தேர்ந்தேடுக்கப்பட்டவர்.\n\nSection::::பிறப்பு.\nஜெகன்நாத் சர்மா – கௌசல்யா தேவி இணையருக்கு 12 செப்டம்பர் 1934-இல் பிரித்தானிய இந்தியாவின் காங்ரா மாவட்டத்தில், கர்ஜாமுலா எனும் ஊரில் பிறந்தவர் சாந்தகுமார்.\n\nSection::::அரசியல்.\n1963-இல் அரசியல் பணி துவக்கிய சாந்தகுமார் முதலில் கர்ஜமூலா கிராமப் பஞ்சாயத்தின் தலைவராகப் பதவி ஏற்றார். பின்னர் பவர்னா பஞ்சாயத்து ஒன்றியத்தின் தலைவராகவும், காங்கிரா மாவட்ட பஞ்சாயத்து குழுவின் தலைவராகவும் (1965 - 1970) பதவி வகித்தார்.\n\nசாந்தகுமார் 1972 முதல் 1985 முடிய இமாச்சலப் பிரதேச சட்டமன்ற உறுப்பினராகத் தொடர்ந்து பதவி வகித்தவர்.\nபின்னர் மீண்டும்1992 – 1992 முடிய இமாச்சலப் பிரதேச சட்டமன்ற உறுப்பினராக பதவி வகித்தவர்.\nபாரதிய ஜனதா கட்சியின் சார்பாக சாந்தகுமார் இமாச்சலப் பிரதேசத்தின் முதலமைச்சராக 1977 முதல் 1980 முடியவும், பின்னர் 1990 முதல் 1992 முடிய இரண்டு முறை பதவி வகித்தவர். 1980 முதல் 1985 முடிய இமாச்சலப் பிரதேச சட்டமன்ற எதிர்கட்சித் தலைவராக பணியாற்றியவர்.\n\nசாந்தகுமார் காங்கிரா மக்களவைத் தொகுதியிலிருந்து 1989, 1998 மற்றும் 1999 ஆகிய ஆண்டுகளில் நடந்த மக்களவைத் தேர்தல்களில் போட்டியிட்டு இந்திய நாடாளுமன்ற மக்களவை உறுப்பினராகவும், அடல் பிகாரி வாஜ்பாய் அமைச்சரவையில் 1999 முதல் 2004 முடிய ஊரக வளர்ச்சித் துறையில் மூத்த அமைச்சராகவும் பணியாற்றியவர்.\n\nசாந்தகுமார் 2008-இல் இமாச்சலப் பிரதேசத்திலிருந்து, இந்திய நாடாளுமன்ற மாநிலங்களவைக்குத் தேர்ந்தேடுக்கப்பட்டார். 2014-இல் 16வது மக்களவை உறுப்பினராக காங்ரா மக்களவைத் தொகுதியிலிருந்து மீண்டும் தேர்ந்தெடுக்கப்பட்டார்.\n"}
{"id": "324679", "url": "https://ta.wikipedia.org/wiki?curid=324679", "title": "தொண்டைமான் நல்லூர் சிதம்பரேசுவரர் கோயில்", "text": "தொண்டைமான் நல்லூர் சிதம்பரேசுவரர் கோயில்\n\nதொண்டைமான் நல்லூர் சிதம்பரேசுவரர் கோயில் புதுக்கோட்டை மாவட்டத்தில் உள்ள சிவன் கோயிலாகும். \n\nSection::::அமைவிடம்.\nஇக்கோயில் திருச்சி புதுக்கோட்டை சாலையில் தொண்டைமான் நல்லூர் என்னுமிடத்தில் அமைந்துள்ளது. \nSection::::இறைவன், இறைவி.\nஇக்கோயிலின் மூலவராக சிதம்பரேசுவரர் உள்ளார். இறைவி சிவகாமி ஆவார். \n\nSection::::அமைப்பு.\nகோயிலின் முகப்பினை அடுத்து சிறிய மண்டபம் உள்ளது. அம்மண்டபத்தில் நந்தி, கொடி மரம், பலி பீடம் காணப்படுகின்றன. அம்மன் சன்னதி தெற்கு நோக்கிய நிலையில் உள்ளது. இக்கோயிலில் விநாயகர், வள்ளி தெய்வானையுடன் கூடிய சுப்பிரமணியர், தட்சிணாமூர்த்தி ஆகியோரும் உள்ளனர். புதுக்கோட்டையை ஆட்சி செய்த தொண்டைமான் விவசாயத்தில் கவனம் செலுத்தி பல நற்காரியங்களைச் செய்தார். மக்களின் குறைகளைத் தீர்த்த வண்ணம் அவர் தொடர்ந்து அவ்வாறான பணிகளில் ஈடுபட்டார். ஒரு முறை நகரைச் சுற்றி வந்தபோது குறைகளைக் கேட்டுக்கொண்டே வந்தார். அப்போது சிலர் வணங்குவதற்குக் கடவுள் இல்லை என்றும், குளிப்பதற்குத் தண்ணீர் இல்லை என்றும், இளைப்பாறுவதற்கு வசதி இல்லை என்றும் தம் ஆதங்கத்தைத் தெரிவித்தனர். அவர்கள் அனைவருமே காசியிலிருந்து புறப்பட்டு ராமேஸ்வரம் நோக்கிச் சென்றுகொண்டிருந்தவர்கள் ஆவார். அவர்களின் குறையைக் கேட்ட மன்னர் முதலில் அவர்களுக்கு உணவையும், பின்னர் பொன்னையும் பொருளையும் தந்தார். அவர்களின் குறையை நிவர்த்தி செய்வதாகக் கூறி தமக்காக ராமேஸ்வரத்தில் பிரார்த்திக்கும்படி கேட்டுக்கொண்டார். உடனே குளம் வெட்டவும், சத்திரம் அமைக்கவும், கோயில் அமைக்கவும் ஆணையிட்டார். அவ்வகையில் இக்கோயில் அமைந்தது. \n\nSection::::திருவிழாக்கள்.\nபிரதோஷம், சிவராத்திரி உள்ளிட்ட பல விழாக்கள் இக்கோயிலில் கொண்டாடப்படுகின்றன. \n"}

{"id": "259278", "url": "https://ta.wikipedia.org/wiki?curid=259278", "title": "எலினா கார்னரோ பிசுகோபியா", "text": "எலினா கார்னரோ பிசுகோபியா\n\nஎலினா கார்னரோ பிசுகோபியா (\"Elena Cornaro Piscopia\"; 5 சூன் 1646 – 26 சூலை 1684) ஓர் இத்தாலிய மெய்யியலாளர். இவர் பல்கலைக்கழகம் ஒன்றில் முனைவர் பட்டம் பெற்ற முதல் பெண்மணி.\n\nஇவர்தான் உயர்கல்விப் பட்டம்பெற்ற முதல் பெண்மணி ஆவார். சில முன்னெடுத்துக்காட்டுகளாக பீட்ரிசு கலின்டோ, யூலியானா மோரெல் ஆகியோரைக் கூறலாம். இக்காலத்தில் முனைவர் பட்டம்பெற்ற சிலராக கணிதவியலாளர் சோஃபியா கோவலெவ்சுகாயா, வரலாற்றியலாளர் சுடெபானியா வோலிக்கா ஆகியோரைக் கூறலாம். இவர்கள் இருவரும் 1875இல் பட்டம் பெற்றனர்.\n\nஎலினா ஒரு சிறந்த இசைக் கலைஞர். இசைப் பற்றிய அக்கால மரபின் முழுப் பலமையையும் பெற்றுத் திகழ்ந்தார். இவர் கிளாவேசீன், கிளாவிகோர்டு ஆகியவற்றிலும் யாழ், வயலின் ஆகிய அனைத்திலும் வல்லமை பெற்றிருந்தார். வாழ்நாள் முழுவதிலும் அவற்றைப் பயன்கொண்டார்.\n\n\n"}
{"id": "259287", "url": "https://ta.wikipedia.org/wiki?curid=259287", "title": "காபீன்", "text": "காபீன்\n\nவேதியியலில், காபீன் அல்லது கார்பீன் (Carbene) என்பதன் பொது வாய்பாடு R-(C:)-R' அல்லது R=C: ஆகும்.மையக் கரி அணு இரண்டே தொகுதிகளுடன் சகபிணைப்பினால் இணைந்தும் மற்ற எலெக்ட்ரான்கள் பிணைப்பில்லாமலும் நடுநிலையாக இருந்தால் இவ்வமைப்புகள் கார்பீன்கள் (carbenes) எனப்படும. இவ்வமைப்புகளின் மூலப் பொருள் CH2 (மெத்திலீன்) எனப்படும். ஆனால், இதன் வழிப்பொருள்கள் (derivatives) கார்பீன்கள் என அழைக்கப்படுகின்றன. எடுத்துக்காட்டாக ČсI2 டை குளோரோ கார்பீன் என அழைக்கப்படுகிறது. கார்பீன்கள் பொதுவாக இருவழிகளில் உருவாகின்றன. நீக்கல் வினைகளில் ஒரு கரி அணு தொகுதியை எலெக்ட்ரான் இல்லாமலும் (புரோட்டான்), மற்றொரு தொகுதியை எலெக்ட்ரான்களுடனும் (ஹாலைடு அயனி) இழப்பதனால் கார்பீன் உருவாகலாம்.\n\nசிலவகையான இரட்டைப் பிணைப்புள்ள சேர்மங்கள் பிளப்பதால் கார்பீன்கள் உருவாகலாம்.\nகார்பீன்கள் மிக அதிக வினைபுரியும் தன்மை கொண்டவையாதலால் இம்மாதிரியான வினைகள் இருப்பதன் உண்மையை அறிதல் மிகக் கடினமாக உள்ளது.\n\nஇரண்டு பிணைப்பில் ஈடுபடாத வலுவளவு எதிர்மின்னிகளையும் இரு வலுவளவையும் உடைய நடுநிலையான கரிம அணுவைக் கொண்ட மூலக்கூறு ஆகும்.\n"}
{"id": "259289", "url": "https://ta.wikipedia.org/wiki?curid=259289", "title": "புழுப்பாம்பு", "text": "புழுப்பாம்பு\n\nபுழுப்பாம்பு (Ramphotyphlops braminus) என்பது ஒரு நஞ்சற்ற பாம்பு ஆகும். இப்பாம்புகள் பெரும்பாலும் ஆப்பிரிக்கா, ஆசியாவில் காணப்பட்டாலும், உலகின் பல பகுதிகளில் பரவிவிட்டது. அந்தமான் உட்பட இந்தியா முழுவதும் உள்ளது. இலட்சத்தீவுகளில் காணப்படும் ஒரே பாம்பு இதுதான். இதை மேலோட்டமாக கண்டு மண்புழு என்று ஏமாறுபவர்கள் உண்டு.\n\nSection::::விளக்கம்.\nஇவற்றில் பெரிய பாம்புகளே சிறியதாகவும், மெல்லியதாகவும் நீளம் தோராயமாக 6.35-16.5 செமீ (2½ 6 ½ இன்ச்) இருக்கும். இவை செம்பழுப்பு அல்லது கருமை கொண்ட பாம்புகளாகும். இவற்றின் உடலில் வழவழப்பான செதில்கள் ஒன்றின் மேல் ஒன்றாக இருக்கும். இதன் வால் மொட்டையாக இருக்கும், ஆனால் அதில் கூரிய முள் இருக்கும்.இதன் கண்கள் சாதாரணமாக புலப்படாது செதில்களுக்கு இடையில் புள்ளிபோல இருக்கும். இவற்றின் குஞ்சுகள் பெரிய பாம்புகளைப்போல அதே நிறம் ஆகும்.\n\nSection::::வாழ்விடம்.\nபொதுவாக நகர்ப்புற தோட்டங்கள் மற்றும் விவசாய நிலங்களில் காணப்படுகின்றன. இந்த பாம்புகள் நிலத்தடியில் உள்ள எறும்பு, கரையான் புற்றுகளில் வாழும். ஈரமான காடுகள், உலர் காடுகள் ஆகிய இடங்களில் உள்ள ஈரமான இலைகள், மட்கிய மண்ணின்கீழ் காணப்படும்.\n\nSection::::உணவு.\nஇவற்றின் உணவு புற்றுக்களில் உள்ள குடம்பிகள், கரையான்களின் முட்டைகள், ஆகியவற்றை உண்டு வாழும். \n\nSection::::இனப்பெருக்கம்.\nஇந்த வகை இனம் சார்ந்தவை அனைத்தும் பெண் பாம்புகளாக இருப்பதால், ஆண் துணையின்றி இனப்பெருக்கம் செய்பவையாக உள்ளன. இவை எட்டு முட்டைகள்வரை இடுகின்றன \n"}
{"id": "259292", "url": "https://ta.wikipedia.org/wiki?curid=259292", "title": "பார்க் ரிட்சு, நியூ செர்சி", "text": "பார்க் ரிட்சு, நியூ செர்சி\n\nபார்க் ரிட்சு, நியூ செர்சி என்பது நியூ செர்சி மாகாணத்தில் உள்ள ஒரு ஊராகும். 2010-ம் ஆண்டு மக்கள் தொகை கணக்கெடுப்பின்படி  சுமார் 8,645 நபர்கள் இப்பகுதியில் வசித்துவருகின்றனர், 2000-ம் ஆண்டு இது 8,708 ஆகவும், 1990-ம் ஆண்டு 8,102 ஆகவும் இருந்தது குறிப்பிடத்தக்கது.\n\nSection::::வரலாறு.\nபார்க் ரிட்சு 1894-ம் ஆண்டு மே 15-ம் நாள் நியூ செர்சி சட்டப்பேரவையில் கொண்டு வந்த தீர்மானத்தின் அடிப்படையில் உருவானது.  1894-ம் ஆண்டில் மட்டும் சுமார் 26-ஊர்கள் உருவாக்கப்பட்டது. ரிவர் வேலி பகுதியிலிருந்து சில பகுதிகளை எடுத்துக் கொண்டும் (சூலை 15, 1929), வுட்க்ளிப் லேக் பகுதியிலிருந்து (டிசம்பர் 15, 1955) சில பகுதிகளை இழந்தும் பார்க் ரிட்சு உருவாக்கப்பட்டது. வாசிங்க்டன் நகரத்திருத்திலிருந்து சில பகுதிகளையும் (நவம்பர் 26, 1956), ஹில்சுடேலியில் சில பகுதிகளை பகிர்ந்து கொண்டும் (பிப்ரவரி 10, 1958) வுட்க்ளிப் லேக் (சூன் 9, 1958) மற்றும் வாசிங்க்டன் (ஆகத்து 11, 1958) ஆகிய இடங்களில் இருந்து சில பகுதிகளையும் இணைத்துக்கொண்டது, பார்க் ரிட்சு.\n\nSection::::புவியியல்.\nசுமார் 2,603 சதுர மைல்கள் (6.740 சதுர கிமீ) நிலப் பரப்பளவு கொண்டதாகவும், 0.021 சதுர மைல்கள் (0.054 கிமீ) நீர்ப்பரப்பும் (0.79%) கொண்டுள்ளதாகவும் ஐக்கிய நாடுகளின் கணக்கெடுப்பு கூறுகிறது. \n\nஇப்பகுதியைச் சுற்றிலும் மவுன்ட்வாலே, ரிவர் வாலே, வுட்கிள்ப் லேக் மற்றும் ஹில்சுடேல் பகுதிகள் அமைந்துள்ளன.  \n\nSection::::பொருளாதாரம்.\nதி ஹெர்ட்சு கார்ப்பரேசன், என்ற கார் வாடகைக்கு விடும் நிறுவனத்தின் தலைமையகம் இங்கு அமைந்துள்ளது. இப்பகுதியின் அரசாங்கத்திற்கு அதிக வரி செலுத்தும் நிறுவனங்களில் இது முதலிடத்தில் உள்ளது. 2013-ம் ஆண்டு மே 7-ம் நாள் தங்கள் நிறுவனத்தின் தலைநகரத்தை புளோரிடோ மாகாணத்திலுள்ள எஸ்டெரோ நகரத்திற்கு மாற்றுவதாக அறிவித்த போதும், தற்போது வரை பார்க் ரிட்சுவை தலைமையகமாகக் கொண்டு செயல்பட்டு வருகிறது. \n\nசோனி நிறுவனம், தன்னுடைய ஆராய்ச்சி நிறுவனத்தை இப்பகுதியில் நிறுவி உள்ளது.\n\nSection::::போக்குவரத்து.\nஇங்கு தொடர் வண்டி போக்குவரத்து முதன்மையாக இருக்கிறது, இத்தொடர் வண்டிகளின் நிறுத்தங்களிலுள்ள மிதிவண்டிகள், பயணிகளுக்கும், பாதசாரிகளுக்கும் மிகவும் உதவியாக இருக்கிறது. \n\n\n"}
{"id": "259294", "url": "https://ta.wikipedia.org/wiki?curid=259294", "title": "தற்காலத் தமிழ் மரபுத்தொடர் அகராதி", "text": "தற்காலத் தமிழ் மரபுத்தொடர் அகராதி\n\nதற்காலத் தமிழ் மரபுத்தொடர் அகராதி, பா. ரா. சுப்பிரமணியனை முதன்மை ஆசிரியராகக் கொண்டு, மொழி கலாச்சார வள மேம்பாட்டு அறக்கட்டளை வெளியிட்டுள்ள தமிழ்-தமிழ்-ஆங்கிலம் நடையில் அமைந்துள்ள அகரமுதலி ஆகும். \n\nSection::::அமைப்பு.\nசுமார் 80,000 அச்சிட்ட பக்கக்ளைப் பரிசீலித்து உருவாக்கப்பட்ட தகவல் தளத்தைக் கொண்டு தொகுக்கப்பட்டுள்ள இவ்வகராதியில் தமிழ் அகரவரிசைப்படி சொற்கள் அமைக்கப்பட்டு தற்காலத்தமிழில் மரபுத் தொடர்களுக்கு பொருள் தரப்பட்டுள்ளது. \n\nSection::::உசாத்துணை.\n'தற்காலத் தமிழ் மரபுத்தொடர் அகராதி', தமிழ்-தமிழ்-ஆங்கிலம், நூல், (1997; மொழி கலாச்சார வள மேம்பாட்டு அறக்கட்டளை, சென்னை) \n"}
{"id": "259298", "url": "https://ta.wikipedia.org/wiki?curid=259298", "title": "கலிபோர்னியம் ஆக்சிகுளோரைடு", "text": "கலிபோர்னியம் ஆக்சிகுளோரைடு\n\nகலிபோர்னியம் ஆக்சிகுளோரைடு \"(Californium oxychloride)\" என்பது CfOCl என்ற மூலக்கூற்று வாய்ப்பாடு கொண்ட ஒரு வேதிச் சேர்மம் ஆகும். அளவிடக்கூடிய அளவுக்கு சற்று கூடுதலாகக் கிடைத்த இந்த முதல் கதிரியக்கச் சேர்மம் 1960 ஆம் ஆண்டில் கண்டறியப்பட்டது. ஒற்றை கலிபோர்னியம் நேரயனியும் ஒரு ஆக்சிகுளோரைடு எதிர்மின் அயனியும் சேர்ந்து இச்சேர்மம் உருவாகிறது. முதன்முதலாக தனித்துப் பிரிக்கப்பட்ட கலிபோர்னியச் சேர்மமும் இதுவேயாகும்\n\n"}
{"id": "259303", "url": "https://ta.wikipedia.org/wiki?curid=259303", "title": "உருத்திரர்கள்", "text": "உருத்திரர்கள்\n\n\"உருத்திரர்கள்\" என்போர், சிவனின் உருத்திர வடிவத்தைத் தாங்கிய கூட்டத்தார் ஆவர். இந்துக்களின் 33 தேவர்களில் இவர்கள் பதினொரு பேர் ஆவர். சிலவேளைகளில், உருத்திரனின் மகன்களாகக் கூறப்படும் மருத்துக்களே இவர்கள் என்பதுண்டு.\n\nSection::::தோற்றம்.\nபின்னாளில் சிவனாக வளர்ந்த உருத்திரனைச் சார்ந்த கூட்டத்தவர்களே ஆரம்ப கால இலக்கியங்களில் உருத்திரர்கள் என்றழைக்கப்படுகின்றனர். சிலபல பிரமாணம் நூலானது, உருத்திரர்கள், உருத்திரனின் கணத்தவர் என்கின்றது., யசுர் வேதங்களில், புவர்லோகத்தின் அதிபதிகளாக உருத்திரர்கள் சுட்டப்படுகின்றனர். பிரகதாரண்யக உபநிடதம் பிராணன் முதலான பத்து வாயுக்களும் ஆன்மாவும் இணைந்த பதினொரு உருப்படிகளுமே பதினொரு உருத்திரர். இவர்கள் மனித உடலிலிருந்து வெளியேறும் போது, மரணத்தை ஏற்படுத்தி, மக்களை அழவைப்பார்கள் என்கின்றது. \"ருத்ர\" என்ற வடமொழிச் சொல்லுக்கு \"அழுபவன்\" என்றும் பொருள் உண்டு.\n\nமகாபாரதமானது, உருத்திரர்கள், இந்திரன், இயமன், முருகன், சிவன் ஆகியோரைச் சூழ்ந்துள்ள துணைவர்கள் என்கின்றது மின்னல் ஒளிரும் மேகத்தை ஒத்த நிறமுடையவர்கள் என்றும், அளவற்ற ஆற்றல் படைத்தோர் என்றும், பொன்னணி சூடியவர்கள் என்றும் வருணிக்கின்றது. பாகவத புராணம், பேராற்றலைப் பெற உருத்திரரை வழிபடுக என்று ஆணையிடுகின்றது.\n\nஉருத்திரர் பதினொரு பேரும், காசிபர், அதிதி ஆகிய தெய்வத் தம்பதிகளின் மக்கள் என்ற குறிப்பு, இராமாயணத்திலும் வாமன புராணத்திலும் காணப்படுகின்றது. மச்ச புராணமும் அரிவம்சமும் இவர்கள் பிரமனுக்கும், பசுக்களின் அன்னையான சுரபிக்கும் பிறந்தனர் என்கின்றன. கபாலியின் தலைமையில் சென்று இவர்கள் கயாசுரனை வதைத்ததாக மச்சபுராணக் கதை விவரிக்கின்றது. சிங்கத்தோலும் பாம்பும் அணிந்து அடர்சடை கொண்ட இவ்வுருத்திரர்கள், அசுரரை அழிக்க திருமாலுக்கு உதவியதாக, வேறொரு இடத்தில் சொல்கின்றது. மகாபாரதம் மூன்று வெவ்வேறு இடங்களில் இவர்களை மூன்று விதமாகக் குறிப்பிடுகின்றது.அவற்றிலொரு குறிப்பு, இவர்கள் தர்மதேவதையின் மக்கள் என்கின்றது. இன்னொன்று, அவர்கள் பதினொரு பேர் அல்ல, சிவனைச் சூழ்ந்துள்ள பதினொரு கோடிப் பேர் என்கின்றது. இன்னுமொன்று, உலகைப்படைத்த துவசுத்திரனின் புத்திரர்கள் என்கின்றது.\n\nவிஷ்ணு புராணத்தில் வேறொரு வரலாறு சொல்லப்படுகின்றது. பிரம்மனின் கோபம் மாதொருபாகன் வடிவமாக மாறியதாகவும், அதன் ஆண் பெண் பாகங்கள் பதினொரு பதினொரு உருத்திரர், உருத்திரைகளாக மாறியதாகவும், அவர்களைப் பிரமன், ஐந்துகன்மேந்திரியங்கள், ஐந்து ஞானேந்திரியங்கள், மற்றும் மனம் ஆகிய பதினொரு இடங்களில் வாழுமாறு அனுப்பியதாகவும் சொல்லப்படுகின்றது. \nSection::::மருத்துக்களும் உருத்திரர்களும்.\nவேதத்தில் உருத்திரனின் மைந்தர்களாகச் சொல்லப்படும் மருத்துக்களோடு, உருத்திரர்களை சிலவேளைகளில் இணைத்துப் பார்ப்பதுண்டு. மகாபாரதக் காலத்தில், உருத்திரர்கள், சிவனின் துணைவர்களாக மாற, மருத்துக்கள் இந்திரனோடு இணைக்கப்பட்டனர். இரு பெயருமே இரு வேறு கூட்டத்தாரைக் குறிக்கும் என்று வலியுறுத்தும் சில ஆய்வாளர்கள், அவ்வாறு மருத்துக்களின் ஒரு குழுவினர் தனியே வளர்ந்து உருத்திரர் எனும் தனிக்கூட்டமானதற்கான ஆதாரங்களைச் சுட்டிக் காட்டுகின்றனர். உருத்திரர், காசிபருக்கு அதிதியில் பிறந்த மைந்தராகக் காட்டப்படும் அதே வேளை, வாமன புராணம், மருத்துக்களை, அதிதியின் தங்கை திதியின் மைந்தராகக் காட்டுவது குறிப்பிடத் தக்கது.\n\nSection::::பதினொரு உருத்திரர்களின் பெயர்ப்பட்டியல்.\nமச்ச புராணம், விஷ்ணு புராணம், மகாபாரதத்திலுள்ள மூன்று வெவ்வேறு குறிப்புக்கள், ஏனைய புராணங்களில் சொல்லப்படும் வழக்கமான குறிப்பு என்பன இங்கு பட்டியற்படுத்தப்பட்டுள்ளன. விஷ்ணு புராணம், உருத்திரர்களோடு, பதினொரு உருத்திரைகளின் பெயரையும் சொல்கின்றது. பெயர்கள் தரப்பட்ட ஒழுங்கில் இல்லை.\n\n\n"}
{"id": "259308", "url": "https://ta.wikipedia.org/wiki?curid=259308", "title": "ல டொமாட்டினா", "text": "ல டொமாட்டினா\n\nல டொமாட்டினா (தமிழ்: தக்காளித் திருவிழா, Spanish: La Tomatina) ஸ்பெயின் நாட்டின் வளன்சியான் மாநிலத்தின் வளன்சியா மாகாணத்தில் அமைந்திருக்கும் பூணல் என்ற நகரத்தில் நடைபெறும் ஒரு திருவிழா ஆகும். இத் திருவிழாவில் கலந்து கொள்பவர்கள் ஒருவர் மீது மற்றொருவர் தக்காளிகளை வீசி எறிந்து விளையாடுவார்கள். கடந்த 1945-ஆம் ஆண்டு முதல் ஆகஸ்ட் மாதத்தின் கடைசி புதன்கிழமைகளில் இத் திருவிழா நடைபெறுவது வழக்கம்.\n\nSection::::வரலாறு.\n1945-ஆம் ஆண்டு, கடைசி புதன்கிழமை நாளில் ( 29, ஆகஸ்ட் 1945) வளன்சியான் நகரத்தில் நடைபெற்ற \"ராட்சத பெரிய தலை பொம்மைகள்\" அணிவகுப்பு விழாவில் பங்கேற்க இளைஞர்கள் சிலர் அந்நகர சதுக்கத்தில் ஒன்றுகூடியிருந்தார்கள். அப்போது அந்த இளைஞர்கள் தம்மோடு கூட இசைக் கலைஞன் ஒருவனையும் அழைத்து வந்திருந்தனர். அவர்களது ஆரவாரக் கொண்டாட்டத்தின் போது, அவர்களில் ஒருவன் வழித்தடத்தில் வைக்கப்பட்டிருந்த காய்கறி வண்டிகளை எல்லாம் தள்ளி விழுத்திக் கொண்டே மேடையிலிருந்து தவறி விழுந்தான். அதனால் அங்கு ஒரு பெருங்கூட்டமே அவனைச் சூழந்து கொண்டது. அந்தக் கூட்டத்தில் இருந்தவர்கள் இடறிவிழுந்த காய்கறி வண்டிகளில் வைக்கப்பட்டிருந்த தக்காளிகளை எடுத்து ஒருவர் மீது ஒருவர் வீசி விளையாடத் தொடங்கினார்கள். பின்னர் காவல்துறையினர் வந்தே அக் கூட்டத்தை அகற்றினார்கள்.  \n\nஅடுத்த ஆண்டு அதே ஆகஸ்ட் மாத கடைசி புதன் கிழமையில் ஒன்றுகூடிய ஒரு சில இளைஞர்கள், தமது வீடுகளிலிருந்து கொண்டு வரப்பட்ட தக்காளிகளை ஒருவர் மீது ஒருவர் வீசி எறிந்து விளையாடி மகிழ்ந்தனர். மீண்டும் பெருங்கூட்டம் கூடிவிட, காவல்துறையினர் வந்து அக்கூட்டத்தை அப்புறப்படுத்தினார்கள். இது அங்குள்ள மக்களை ஈர்த்துவிடவே, 1950-யிலிருந்து அதே நாளில் தக்காளிகளை வீசி எறிந்து விளையாடி மகிழ அந்த நகராட்சியே அனுமதி வழங்கியது. ஆனால், எதிர்பாராதவிதமாக அடுத்த ஆண்டே அனுமதியை ரத்து செய்ததோடு, பல இளைஞர்களும் கைது செய்யப்பட்டனர். ஆனால், நகரத்து மக்கள் பலரும் ஒன்றுகூடி காவல்துறையை தடுத்தனர். இறுதியில் வேறு வழியின்றி காவல்துறையினர் கைதானவர்களை விடுவித்தது. இதன் பின் இத்திருவிழாவின் புகழ் பெரியளவில் பரவியது. அடுத்தடுத்த ஆண்டுகளில் பலமுறை இத் திருவிழாவை தடுக்கப் பார்த்தும் பயனளிக்கவில்லை. 1957-யில் \"தக்காளியின் கருமாதி\" என்ற பெயரில் பல இளைஞர்கள் ஒன்று கூடினார்கள். அந்த ஒன்றுகூடலில் இசைக்கலைஞர்கள், பாடகர்கள், நகைச்சுவைக் கலைஞர்களும் பங்கேற்றார்கள். அந்த ஒன்றுகூடலின் சிறப்பம்சமே, பெரிய சவப்பெட்டி ஒன்றில் மிகப் பெரிய தக்காளி வடிவத்தை வைத்து ஆடிப் பாடிக் கொண்டே ஊர்வலம் வந்தனர். மக்களிடையே இது பெரும் கவனத்தைப் பெற்றதால், நகரத்துவாசிகள் சிலரது வேண்டுகோளிற்கு இணங்க ஒருசில கட்டுப்பாடுகளையும், விதிகளுக்கும் உட்பட்டு இத் திருவிழாவை கொண்டாட அனுமதி அளித்தார்கள். காலம் செல்ல செல்ல இந்த கட்டுப்பாடுகளில் பல தளர்த்தப்பட்டுவிட்டன. \n"}
{"id": "259311", "url": "https://ta.wikipedia.org/wiki?curid=259311", "title": "வளன்சியான் மாநிலம்", "text": "வளன்சியான் மாநிலம்\n\nவளன்சியான் சமூகம் (Valencian: \"Comunitat Valenciana\", Spanish: \"Comunidad Valenciana\"),<nowiki>[lower-alpha 1]</nowiki><nowiki>[lower-alpha 2]</nowiki> அல்லது வளன்சியான் நாடு  (Valencian: \"País Valencià\") ஸ்பெயின் நாட்டுக்குள் அமைந்திருக்கும் தன்னாட்சி பெற்ற ஒரு மாநிலமாகும். மக்கள் தொகை அளவில் நான்காவது பெரிய மாநிலம் இதுவாகும். ஏறத்தாழ 52 லட்சம் மக்கள் வசிக்கின்றனர்.   இம் மாநிலத்தின் தலைநகரம் வளன்சியா ஆகும், இது ஸ்பெயினின் மூன்றாவது பெரிய நகரமாகும். இம் மாநிலம் மத்தியதரைக்கடலை அண்மித்து இபேரியன் தீபகற்பத்தின் தென் கிழக்கு மூலையில் அமைந்திருக்கின்றது. வடக்கில் காட்டோலினியா, மேற்கில் அராகோன், கஸ்டிலா லமாஞ்சா ஆகியவையும், தெற்கில் முர்சியாவும் அமைந்திருக்கின்றது. கஸ்டலோன், வளன்சியா, அலிகாந்தே ஆகிய மாகாணங்களை உள்ளடக்கியதே வளன்சியான் மாநிலம்.\n"}
{"id": "259320", "url": "https://ta.wikipedia.org/wiki?curid=259320", "title": "எச்1பி நுழைவிசைவு", "text": "எச்1பி நுழைவிசைவு\n\nஎச்1பி நுழைவிசைவு என்பது, ஐக்கிய அமெரிக்க நாடுகளுக்குள் நுழைவதற்கு, தற்காலிக வேலையாட்களுக்கு வழங்கப்படும் ஒரு வகையான நுழைவிசைவு ஆகும். இவ்வகையான நுழைவிசைவு வெளி நாடுகளிலிருந்து சிறப்புப் பணிகளை செய்ய அமெரிக்க நாடுகளுக்கு வருவோருக்கு வழங்கப்படுகிறது. அறிவியல், பொறியியல், மருத்துவம், உடற்கல்வி, கணிதம், சமூக அறிவியல், கணக்கியல், கலை உள்ளிட்ட பல்வேறு துறைகளில் இளங்கலை அல்லது அதற்கு இணையான பட்டம் பெற்றிருப்போருக்கு இவ்வகையான நுழைவிசைவு வழங்கப்படும்.\n\nSection::::எச்1பி நுழைவிசைவு பெற தகுதிகள்.\nஐந்து முக்கியமான தகுதிகள் எச்1பி நுழைவிசைவு பெற தேவைப்படுகின்றது. \n\n\nSection::::காலக்கெடு.\nஎச்1பி நுழைவிசைவு வழக்கமாக மூன்று ஆண்டுகள் வரையில் வழங்கப்படுகிறது. அதன்பிறகு இரண்டு ஆண்டுகளும், தேவைப்பட்டால் மூன்று ஆண்டுகள் வரையிலும் நீட்டிக்க இயலும். ஐக்கிய அமெரிக்க நாடுகளின் பாதுகாப்புத் துறையில் பணிபுரிபவர்களுக்கு அதிகபட்சமாக பத்து ஆண்டுகள் அனுமதி வழங்கப்படுகிறது.\n\nSection::::அனுமதி எண்ணிக்கை.\nஒரு ஆண்டுக்கு 65,000 நபர்களுக்கு எச்1பி நுழைவிசைவு வழங்கப்படுகிறது. கூடுதலாக 20,000 முதுகலை பட்டதாரிகளுக்கு, இவ்வகையான நுழைவிசைவு புதிதாக வழங்கப்படும். பிரதி ஆண்டு அக்டோபர் முதல் தேதி அமெரிக்க கணக்கு வருடம் தொடங்குகிறது, அது முதல் ஆறு மாதங்களுக்கு உள்ளாகவே இவ்வகையான நுழைவிசைவு வழங்கப்படுகிறது; ஆயினும் ஏப்ரல் 1 முதல் இதற்கான விண்ணப்பங்கள் வரவேற்கப்படுகின்றன.\n\nSection::::விண்ணப்பங்கள்.\nஏப்ரல் 1 முதல், எச்1பி நுழைவிசைவிற்கான விண்ணப்பங்கள் வரவேற்கப்படுகின்றன. விண்ணப்பங்கள் குலுக்கல் முறையில் தேர்ந்தெடுக்கப்படுகின்றன.\n2016-ம் ஆண்டு முதல் பணிசெய்வதற்காக 2,33,000 விண்ணப்பங்கள் வந்திருந்தன, அவற்றில் 65,000 இளங்கலை பட்டதாரிகளும், 20,000 முதுகலை பட்டதாரிகளும் குலுக்கல் முறையில் தேர்ந்தெடுக்கப்பட்டனர்.\n\nSection::::ஆவணங்கள்.\nகல்விச்சான்றிதழ்கள், வேலை வாய்ப்பு தகவல்கள், தற்குறிப்பு, ஊதிய விவரங்கள், ஐ797, டிஎசு160, உள்ளிட்டவைகளை வேலை கொடுக்கும் நிறுவனம் ஊழியருக்காக சமர்ப்பிக்க வேண்டும்.\n\n"}
{"id": "259321", "url": "https://ta.wikipedia.org/wiki?curid=259321", "title": "யோர்கே மஃபூத்", "text": "யோர்கே மஃபூத்\n\nயோர்கே மஃபூத் (ஸ்பானியம்: Jorge Majfud) (பிறப்பு 1969) உருகுவையைச் சேர்ந்த பிரபல எழுத்தாளர். தற்சமயம் அமெரிக்காவில் வசித்து வருகின்றார்.\n\nSection::::வாழ்க்கை வரலாறு.\nஉருகுவை நாட்டிலுள்ள தக்குவாறிம்போ என்ற ஊரில் பிறந்தார். மொண்டிவிடியோ நகரத்தில் அமைந்திருக்கும் குடியரசுப் பல்கலைக்கழகத்தின் தேசிய நுண்கலை கல்விக்கழகத்தில் 1996-யில் பிணையக் கட்டுமானத்துறையில் பட்டம் பெற்றார். கோஸ்டா ரிக்காவில் அமைந்திருக்கும் ஹிஸ்பானோ அமெரிக்கானா பல்கலைக்கழகத்தில் பேராசிரியராகவும், உருகுவை தொழில்நுட்பக் கல்விக்கழகத்தில் கலை மற்றும் கணித பாடங்களை பயிற்றுவிக்கும் ஆசிரியராகவும் பணியாற்றியிருக்கின்றார். தனது நாவல்கள், கட்டுரைகளுக்காக உலகம் முழுவதும் பயணித்திருக்கின்றார்.\n\n"}
{"id": "259326", "url": "https://ta.wikipedia.org/wiki?curid=259326", "title": "அயோடின் ஐந்தாக்சைடு", "text": "அயோடின் ஐந்தாக்சைடு\n\nஅயோடின் ஐந்தாக்சைடு \"(Iodine pentoxide)\" என்பது IO என்ற மூலக்கூற்று வாய்ப்பாடு கொண்ட ஒரு வேதிச் சேர்மம் ஆகும். அயோடிக் அமிலத்தின் நிலைப்புத் தன்மையுடைய ஒரேயொரு நீரற்ற வடிவச் சேர்மம் அயோடின் ஐந்தாக்சைடு ஆகும். 0 செல்சியசு வெப்பநிலையில் அயோடிக் அமிலத்தை உலர் காற்றில் நீர்நீக்கம் செய்வதால் அயோடின் ஐந்தாக்சைடு தயாரிக்கலாம்:\n\nSection::::அமைப்பு.\n139.2° கோண அளவுடன் வளைந்த I-O-I பிணைப்புடன் அயோடின் ஐந்தாக்சைடு காணப்படுகிறது. ஆடித்தளம் இல்லாத மூலக்கூறு என்பதால் இதனுடைய சீரொழுங்கு C2v. ஆக இருப்பதில்லை. விளிம்புநிலை பிணைப்புகளில் I-O இடைவெளி 1.80 Å ஆகவும் பாலம் அமைக்கும் பிணைப்புகளில் இந்நீளம் 1.95 Å ஆகவும் காணப்படுகிறது\n\nSection::::வினைகள்.\nஅயோடின் ஐந்தாக்சைடு , அறை வெப்பநிலையில் கார்பன் ஓராக்சைடை எளிதாக கார்பன் டை ஆக்சைடாக ஆக்சிசனேற்றம் செய்கிறது.\n\nவளிம மாதிரிகளில் உள்ள கார்பன் ஓராக்சைடின் அடர்த்தியை பகுப்பாய்வு செய்வதற்கு இவ்வினை பயன்படுத்தப்படுகிறது.\n\nஅயோடின் ஐந்தாக்சைடு SO மற்றும் SOF ஆகியனவற்றுடன் இணைந்து அயோடைல் உப்புகளையும் கந்தக அமிலத்துடன் சேர்ந்து அயோடோசில் உப்புகளையும் தருகிறது.\n\nசுமார் 350 செல்சியசு வெப்பநிலைக்குச் சூடுபடுத்தினால் அயோடின் ஐந்தாக்சைடு அயோடின் ஆவியாகவும் ஆக்சிசனாகவும் சிதைவடைகிறது\n"}
{"id": "259328", "url": "https://ta.wikipedia.org/wiki?curid=259328", "title": "நீலகிரி பொந்து பாம்பு", "text": "நீலகிரி பொந்து பாம்பு\n\nநீலகிரி பொந்து பாம்பு (Plectrurus perrotetii) என்பது இந்தியாவில் உள்ள ஒரு நஞ்சில்லா மிகச்சிறிய பாம்பு இனமாகும்.\n\nSection::::புவியியல் எல்லை.\nஇது இந்தியாவின் தெற்கேயுள்ள மேற்குத் தொடர்ச்சி மலைத்தொடர்களில் காணப்படுகிறது. \nSection::::விளக்கம்.\nஇப்பாம்புகள் அளவில் சிறியதாக இருக்கும். அதிகபச்சமாக 44 செமீ (17.5 இன்ச்) நீளம் வளரக்கூடியது. பழுப்பு நிறத்தில் இருக்கும், கூரான தலை மற்றும் மழுங்கிய வால்கொண்டிருக்கும். இதன் உடலிலில் பளபளப்பான செதில்கள் இருக்கும்.\n\nSection::::உயிரியல்.\nஇப்பாம்புகள் பொதுவான புழுப்பாம்பு போல இருக்கும். சிலர் இதை மண்புழு என தவறாக கருதவும் இடம் உள்ளது. மலைக்காடுகளில் இதன் வாழிடம் அழிக்கப்படுவதால் இது அருகிவரும் இனமாகிவிட்டது.\n\n"}
{"id": "259332", "url": "https://ta.wikipedia.org/wiki?curid=259332", "title": "தக்குவாறிம்போ", "text": "தக்குவாறிம்போ\n\nதக்குவாறிம்போ (Spanish: Tacuarembó) என்பது உருகுவை நாட்டில் அமைந்திருக்கும் தக்குவாறிம்போ ஒன்றியத்தின் தலைநகரமாகும்.\n\nSection::::புவியியல்.\nறிவேரா ஒன்றியத்தின் தலைநகரமான றிவேராவிலிருந்து தென் மேற்கு திசையில் 113 கி.மீ தொலைவில் நெடுஞ்சாலை 390-க்கும் வழித்தடம் 5-க்கும் இடைப்பட்ட பகுதியில் அமைந்திருக்கின்றது தக்குவாறிம்போ. அறோயோ தக்குவாறிம்போ சிக்கோ என்ற கிளையாறு இந்நகரத்தின் வடதிசையில் ஓடிக் கொண்டிருக்கின்றது. கடந்த 2011-ஆம் ஆண்டின் மக்கள் தொகைக் கணக்கீட்டின் படி, நாட்டின் எட்டாவது பெரிய நகரமாக இது விளங்குகின்றது.\n\nSection::::வரலாறு.\n1831-ஆம் ஆண்டு அக்டோபர் 24-ஆம் நாள், உருகுவையின் அதிபராகவிருந்த புருக்தூசோ றிவேரா என்பவரது ஆணைக்கிணங்க இந்நகரம் தோற்றுவிக்கப்பட்டது. இந்நகரத்தை நிர்மாணிக்கும் பணியை அதிபரின் தம்பியாரான கேணல் பெர்நபே றிவேரா என்பவரால் மேற்கொள்ளப்பட்டது.\n\nமாண்டேவிடியோ நகரத்திலிருந்து புறப்பட்ட கேணல் பெர்நபே றிவேரா தனது பணியாட்கள் மற்றும் அவர்களுடைய குடும்பத்தினரோடு மூன்று மாதப் பயணத்தின் பின் தக்குவாறிம்போதி ஆற்றங்கரையை அடைந்தார். குவாரணி மொழியில் தக்குவாறிம்போதி என்றால் நாணல் புற்களின் ஆறு என்று பொருள்படும். இந்த பகுதியை தேர்ந்தெடுத்த கேணல் றிவேரா, அதை பிரித்து பல குடியிருப்பு பகுதிகளை உருவாக்கினார். 1832, ஜனவரி 21-ஆம் நாள் கேணல் றிவேரா இந்த நகரத்துக்கு அடிக்கல் நாட்டியதோடு சான் புருக்தூசோ எனப் பெயரிட்டார் \n"}
{"id": "259355", "url": "https://ta.wikipedia.org/wiki?curid=259355", "title": "பால்சமீன் கோயில்", "text": "பால்சமீன் கோயில்\n\nபால்சமீன் கோயில் (\"Temple of Baalshamin\") சிரியாவின் பல்மைரா நகரில் அமைந்துள்ள தொன்மையான கோயிலாகும். இது கேனான் தெய்வமான பால்சமீனுக்கு கட்டப்பட்டது. இக்கோயிலின் முதற்கட்ட கட்டமைப்பு கி.மு இரண்டாம் நூற்றாண்டில் துவங்கியுள்ளது. இது மீண்டும் கி.பி 131 இல் புதுப்பிக்கப்பட்டது. கோயிலுக்கு முன்புள்ள பலிபீடம் கி.பி 115 இலேயே உள்ளது. கி.பி ஐந்தாம் நூற்றாண்டுகளில் கிறித்தவம் தழைத்த காலத்தில் இது திருச்சபை பள்ளியாக மாற்றப்பட்டது. \n\n1954–56 ஆண்டுகளில் சுவிட்சர்லாந்தின் தொல்லியல் அகழ்வாய்வாளர்கள் இதனைக் கண்டறிந்தனர். பல்மைராவில் கண்டறியப்பட்ட தொன்மையான, முழுமையான கட்டிடங்களில் இதுவும் ஒன்றாகும். 1980இல் இக்கட்டிடத்தை ஐக்கிய நாடுகள் கல்வி, அறிவியல், பண்பாட்டு நிறுவனம் உலகப் பாரம்பரியக் களமாக அறிவித்தது. சிரியாவின் உள்நாட்டுப் போரின் போது இசுலாமிய அரசு இக்கோயிலைத் தரைமட்டமாக்கியது.\n"}
{"id": "259360", "url": "https://ta.wikipedia.org/wiki?curid=259360", "title": "கானான்", "text": "கானான்\n\nகானான் (\"Canaan\"; ; வடமேற்கு செமிடிக் மொழிகள்: '; Phoenician: 𐤊𐤍𐤏𐤍; விவிலிய எபிரேயம்: / '; [Masoretic]: / \"\") பழங்காலத்தில் இருந்த ஓர் நாடாகும். இது, விவிலியத்தின்படி கடவுள் ஆபிரகாமுக்கும் அவர்தம் மக்கட்கும் உறுதியளித்திருந்த நிலப்பகுதியாகும். பொது ஊழி 2000 முதல் விவிலியம் உருவாகும் வரை இங்கு வாழ்ந்த மக்கள் \"கானானியர்\" எனப்பட்டனர். தற்கால இசுரேல், லெபனான் நாடுகளின் பெரும்பகுதியை இந்நிலப்பகுதி உள்ளடக்கியிருந்தது.\n\nகானானியர் எனும் சொல் விலியத்தில் இனத்தைக் குறிக்க அதிமாகவும் அடிக்கடியும் பயன்படுத்தப்பட்டுள்ளது.\n"}
{"id": "259362", "url": "https://ta.wikipedia.org/wiki?curid=259362", "title": "அயோடின் ஐம்புளோரைடு", "text": "அயோடின் ஐம்புளோரைடு\n\nஅயோடின் ஐம்புளோரைடு \"(Iodine pentafluoride)\" என்பது IF5 என்ற மூலக்கூற்று வாய்ப்பாடு கொண்ட ஒரு இடை உப்பீனி வேதிச் சேர்மம் ஆகும். மஞ்சள் அல்லது நிறமற்ற நிலைகளில் காணப்படும் அயோடினின் புளோரைடான இச்சேர்மம், 3.250 கி.செ.மீ அடர்த்தியுடைய திரவமாகக் காணப்படுகிறது. என்றி மோயிசான் 1891 ஆம் ஆண்டில் முதன் முதலில் அயோடின் ஐம்புளோரைடைத் தொகுப்பு முறையில் தயாரித்தார். புளோரின் வாயுவில் அயோடின் எரிக்கப்படும் இத்தொகுப்பு முறை ஒரு வெப்ப உமிழ் வினையாகும். அயோடின் ஐம்புளோரைடைத் தயாரிப்பதற்கு இத்தயாரிப்பு முறையே சற்று மேம்படுத்தப்பட்டு இன்று வரையில் பின்பற்றப்படுகிறது\n\nSection::::வேதியியல்.\nஅயோடின் ஐம்புளோரைடு ஒரு வலிமையான புளோரினேற்றியாகவும் உயர் ஆக்சிசனேற்றச் சேர்மமாகவும் விளங்குகிறது. தண்ணீருடன் தீவிரமாக வினைபுரிந்து ஐதரோ புளோரிக் அமிலத்தையும் அதிக அளவு புளோரினுடன் இணைந்து [[அயோடின் [[எழுபுளோரைடு]] அல்லது [[அயோடின் எழுபுளொரைடு|அயோடின் எப்டா புளோரைடையும்]] உருவாக்குகிறது.\n\nமுதனிலை [[அமீன்கள்]] அயோடின் ஐம்புளோரைடன் வினைபுரியும் போது நீருடனான [[நீராற்பகுத்தல்]] வினைக்கு உட்பட்டு [[நைட்ரைல்]]களை உருவாக்குகிறது\n\n\n\nSection::::வெளி இணைப்புகள்.\n[[பகுப்பு:புளோரைடுகள்]]\n[[பகுப்பு:அயோடின் சேர்மங்கள்]]\n[[பகுப்பு:இடைஉப்பீனி சேர்மங்கள்]]\n[[பகுப்பு:புளோரினேற்றிகள்]]\n[[பகுப்பு:ஆக்சிசனேற்றிகள்]]"}
{"id": "259369", "url": "https://ta.wikipedia.org/wiki?curid=259369", "title": "1733", "text": "1733\n\n1733 (MDCCXXXIII) ஒரு வியாழக்கிழமையில் துவங்கிய ஒரு கிரிகோரியன் சாதாரண ஆண்டாகும். 11 நாட்கள் பின்தங்கிய பழைய ஜூலியன் நாட்காட்டியில் இது திங்கட்கிழமையில் ஆரம்பமானது.\n\n\n"}
{"id": "259371", "url": "https://ta.wikipedia.org/wiki?curid=259371", "title": "ரூபினி (நடிகை)", "text": "ரூபினி (நடிகை)\n\nரூபினி என்று பரவலாக அறியப்படும் கோமல் மதுவாகர் இந்தியாவின் மும்பையை சேர்ந்த திரைப்பட நடிகை ஆவார்.\n1987–1994 இடைப்பட்ட காலத்தில், தமிழ், கன்னடம், மலையாளம் உள்ளிட்ட மொழிகளில் நடித்துள்ளார். மம்மூட்டி, ரஜினிகாந்த், கமல்ஹாசன், மோகன்லால், சத்யராஜ், விஜயகாந்த், விஷ்ணுவர்தன், ரவிச்சந்திரன், முகேஷ், மோகன், ராமராஜன் உள்ளிட்ட தென்னிந்திய முன்னணி நடிகர்கள் அனைவருடனும் இணைந்து நடித்துள்ளார்.\n"}
{"id": "259377", "url": "https://ta.wikipedia.org/wiki?curid=259377", "title": "சாந்தி சச்சிதானந்தம்", "text": "சாந்தி சச்சிதானந்தம்\n\nசாந்தி சச்சிதானந்தம் (\"Shanthi Sachithanandam\", 14 ஆகத்து 1958 - 27 ஆகத்து 2015) இலங்கைத் தமிழ் அரசியல் விமர்சகரும், சமூக ஆர்வலரும், மனித உரிமைச் செயற்பாட்டாளரும், பெண்ணியல் வாதியுமாவார்.\n\nSection::::வாழ்க்கைக் குறிப்பு.\nயாழ்ப்பாணம், ஈச்சமோட்டையில் 1958 ஆம் ஆண்டில் பிறந்த சாந்தி சச்சிதானந்தம், கொழும்பு புனித பிரிஜெட் கல்லூரியில் கல்வி பயின்றார். பின்னர் மொறட்டுவைப் பல்கலைக்கழகத்தில் கட்டிடக்கலையில் பட்டம் பெற்றவர். இவரது தந்தை வல்லிபுரம் சச்சிதானந்தம் வழக்கறிஞராகப் பணியாற்றியவர். லங்கா சமசமாஜக் கட்சி உறுப்பினர். 1970 நாடாளுமன்றத் தேர்தலில் நல்லூர் தேர்தல் தொகுதியில் போட்டியிட்டவர். மனோரஞ்சன் ராஜசிங்கம் (இறப்பு: 2009) என்பவரைத் திருமணம் புரிந்த சாந்தி சச்சிதானந்தத்திற்கு இரண்டு பெண் பிள்ளைகளும், ஒரு ஆண் பிள்ளையும் உள்ளனர்.\n\nSection::::பணி.\nசாந்தி சச்சிதானந்தம் ஐக்கிய நாடுகள் அவையில் பணியாற்றியவர். விழுது மேம்பாட்டு மையம் என்ற அரச சார்பற்ற சமூக நிறுவனம் ஒன்றை ஆரம்பித்து, அதன் நிறைவேற்றுப் பணிப்பாளராகப் பணியாற்றினார். 2012 சனவரி 23 அன்று கொழும்பில் உள்ள விழுதுகள் நிறுவனத்தின் அலுவலகம் இனந்தெரியாத நபர்களால் உடைக்கப்பட்டு தேடுதல் நடத்தப்பட்டது. மட்டக்களப்பில் \"மன்று\" என்ற அரச சார்பற்ற நிறுவனத்தை ஆரம்பித்து, அதன் மூலம் சமூக அபிவிருத்திப் பணிகளில் ஈடுபட்டார். ஆங்கிலத்திலும், தமிழிலும் பல அரசியல், சமூக ஆய்வுக் கட்டுரைகளை எழுதியுள்ளார். \"இருக்கிறம்\" என்ற மாத இதழை வெளியிட்டு வந்தார்.\n\nSection::::அரசியலில்.\nசாந்தி சச்சிதானந்தம் 2010 நாடாளுமன்றத் தேர்தலில் மட்டக்களப்பு மாவட்டத்தில் மக்கள் உரிமைகள் கட்சியின் சார்பில் சுயேட்சைக் குழுவில் போட்டியிட்டுத் தோல்வியடைந்தார்.\n\n\nSection::::மறைவு.\nநீண்டகாலம் சுகவீனமுற்றிருந்த சாந்தி சச்சிதானந்தம் 2015 ஆகத்து 27 இல் கொழும்பில் காலமானார்.\n\n"}
{"id": "259380", "url": "https://ta.wikipedia.org/wiki?curid=259380", "title": "பால்சமீன்", "text": "பால்சமீன்\n\nபால்சமீன் (\"Baalshamin\") அல்லது பா'அல் சமெம் (\"Ba'al Šamem\") (அரமேயம்: ܒܥܠ ܫܡܝܢ), பொருள்: 'சொர்க்கத்தின் பிரபு', வடமேற்கு செமத்திய இனக் கடவுளாக அறியப்படுகின்றார். மத்தியக் கிழக்கின் வெவ்வேறு இடங்களுக்குத் தகுந்தபடி அல்லது வெவ்வேறு காலகட்டங்களில் இப்பட்டம் பல்வேறு கடவுளருக்கு உரித்தாக்கப்பட்டிருக்கிறது. குறிப்பாக கேனான்/போனீசியா, சிரியா தொல்லியல் கல்வெட்டுக்களில் இவ்வாறு பயன்படுத்தப்பட்டுள்ளதைக் காணலாம். இது பெரும்பாலும் இடி/மழை கடவுளான அடாடுக்கு (பால்/ பா‘அல்) பயன்படுத்தப்படுகின்றது. பால்சமீன் இசுலாமியத்திற்கு முன்பான பல்மைராவில் கொண்டாடப்பட்ட இரு கடவுள்களில் ஒருவராவார். மற்ற முதன்மைக் கடவுள் பெல் ஆவார்.கழுகும் மின்னல் கொடியும் இவரது சிறப்புக்கூறுகளாக உள்ளது. நிலாக் கடவுளான அக்ளிபோல், சூரியக் கடவுளான மாலக்பெல் ஆகியோருடன் இவரும் இணைந்து முக்கடவுளராக வழிபடப்பட்டனர்.\n\n"}
{"id": "259415", "url": "https://ta.wikipedia.org/wiki?curid=259415", "title": "நகர சிவன்கோவில், காரைக்குடி", "text": "நகர சிவன்கோவில், காரைக்குடி\n\nநகர சிவன்கோவில் என்பது தமிழகத்திலுள்ள சிவ ஆலயங்களுள் ஒன்றாகும். இது தமிழ் நாட்டின் காரைக்குடியில் அமைந்துள்ளது. காரைக்குடியில் இருந்த நகரத்தார்கள் அனைவரும் சேர்ந்து இக்கோயிலினைக் கட்டினார்கள். கட்டிய கோவிலினை 1-04-1872 அன்று குடமுழுக்குச் செய்தார்கள். இந்த கோவில் காரைக்குடி புகைவண்டி நிலையத்தில் இருந்து 7கிமீ தொலைவில் உள்ளது. \n\nSection::::உற்சவங்கள்.\nதமிழ் வருடப் பிறப்பு, ஆனித் தரிசனம், ஆடிப்பூரம், ஆவணி பிட்டுத் திருநாள், விநாயகர் சதுர்த்தி, நவராத்திரி, ஐப்பசி மாதப் பௌர்ணமி அன்னாபிஷேகம், கந்தர் சஷ்டி விழா, மார்கழி மாதத்தில் திருப்பள்ளி எழுச்சி, மார்கழித் திருவாதிரை, அஷ்டமிப் பிரதட்சிணம், தைப்பொங்கல், தைப்பூசம், மகா சிவராத்திரி, மாசி மகம், பங்குனி உத்திரம் போன்றவை இங்கு நடிபெறும் உற்சவங்கள் ஆகும்.\n"}
{"id": "259416", "url": "https://ta.wikipedia.org/wiki?curid=259416", "title": "புளூநோசு (அஞ்சல்தலை)", "text": "புளூநோசு (அஞ்சல்தலை)\n\nபுளூநோசு (Bluenose) என்பது, 8 சனவரி 1929ல் அரசர் ஐந்தாம் ஜார்ஜின் சுருள் வெளியீட்டின் ஒரு பகுதியாக கனேடிய அஞ்சல் அலுவலகம் வெளியிட்ட 50 சென்ட் அஞ்சல்தலையின் அடைபெயர் (nickname) ஆகும். இதன் இசுக்காட் எண் 158. இந்த அஞ்சல்தலையில், மீன்பிடிப் பாய்க்கப்பலான புளூநோசின் படம் அச்சிடப்பட்டுள்ளது. ஒட்டாவாவைச் சேர்ந்த கனேடிய பாங்க் நோட் கம்பனி வடிவமைத்த இந்தத் அஞ்சல்தலையில் உள்ள படம் அலிபக்சு துறைமுகத்தில் இருந்து வெளியேறும் இக்கப்பலின் இரண்டு வெவ்வேறு படங்களின் சேர்க்கையாகும். இது 1900க்குப் பின்னர் வெளியிடப்பட்டிருந்தாலும் இது ஒரு செவ்வியல் அஞ்சல்தலையாகக் கருதப்படுகிறது. கனடாவின் மிகச் சிறந்த அஞ்சல்தலை என அழைக்கப்பட்ட இது சேகரிப்பாளரிடையே பெயர்பெற்றது. \n\nமூன்று அச்சுத் தட்டுகள் உருவாக்கப்பட்டன. இவற்றுள் 200 பதிவுகளைக் கொண்ட முதல் தட்டில் பிழை இருந்ததால் அது எப்போதுமே பயன்படுத்தப்படவில்லை. 100 பதிவுகளைக் கொண்ட இரண்டாம், மூன்றாம் தட்டுக்களைப் பயன்படுத்தி 1,044,900 அஞ்சல்தலைப் படிகள் அச்சிடப்பட்டன. அஞ்சல்தலைக்கான ஒளிப்படம் 1922ல் டபிள்யூ. ஆர். மக்ஆசுக்கில் (W.R. MacAskill) என்பவரால் எடுக்கப்பட்டவை. அஞ்சல்தலைக்கான படம் அமெரிக்க பாங்க் நோட் கம்பனியால் வரையப்பட்டது.\n\n2001 ஆம் ஆண்டில் புல்நோசு முதல்நாள் உறை 3,650 கனேடிய டாலர்.\n\n1982 இலும், 199 இலும் வெளியான அஞ்சல்தலைகள் அவற்றின் வடிவமைப்பில் பழைய புல்நோசு அஞ்சல்தலையின் படம் முழுதாகவோ அல்லது பகுதியாகவோ இடம்பெற்றிருந்தது. 1982ன் அஞ்சல்தலை அஞ்சல்தலையில் அஞ்சல்தலை வடிவமைப்புக் கொண்டது. 1999ன் அஞ்சல்தலை குறித்த கப்பலின் வடிவமைப்பாளர் வில்லியம் சேம்சு ரூவின் நினைவாக வெளியிடப்பட்ட அஞ்சல்தலை ஆகும்.\n\n"}
{"id": "259418", "url": "https://ta.wikipedia.org/wiki?curid=259418", "title": "நெ. பழனிக்குமணன்", "text": "நெ. பழனிக்குமணன்\n\nநெ. பழனிக்குமணன், 2015ஆம் ஆண்டுக்குரிய வரைபடம் மற்றும் தகவல் தொகுப்புகள் புலிட்சர் பரிசை பகிர்ந்து கொண்டவர். இவர் தமிழ்நாட்டைச் சேர்ந்த தகவல் நுட்ப, மென் பொருள் வித்தகர். அமெரிக்க மருத்துவக் காப்பீட்டில் நடைபெற்ற முறைகேடுகளை வால் ஸ்ட்ரீட் இதழ் அம்பலப்படுத்தியது. இந்தக் கட்டுரைகளுக்கான வரைபடம், தகவல் தொகுப்புகள் ஆகியவற்றை உருவாக்கியவர்கள் அடங்கிய குழுவில் பழனிக் குமணன் இடம் பெற்றிருந்தார். அமெரிக்காவில் 880000 பேருக்கு மருத்துவச் சிகிச்சை செய்வதற்காக மருத்துவ ஆய்வுக் காப்பீட்டுத் திட்டத்தின் கீழ் அரசு உதவி செய்தது. இந்தத் திட்டத்தினால் பல மருத்துவமனைகளும் மருத்துவர்களும் பலன் அடைந்தனர். ஆனால் முறைகேடுகள் நடந்ததை அறிய பழனிக் குமணன் உருவாக்கிய மென்பொருள் உதவியது. இந்த மென் பொருள் உதவியுடன் வால் ஸ்ட்ரீட் இதழ் முறைகேடுகளை விவரித்து கட்டுரைத் தொகுப்பை வெளியிட்டது. இதன் விளைவாக அமெரிக்க அரசு குற்றவாளிகள் மீது நடவடிக்கை எடுத்தது.\nஇவ்வரிய செயலைப் பாராட்டி புலிட்சர் பரிசு வால் ஸ்ட்ரீட் குழுவினருக்கு வழங்கப்பட்டது. பழனிக் குமணன் குழுவில் இடம் பெற்ற மற்றவர்களுடன் புலிட்சர் பரிசைப் பகிர்ந்து கொண்டார். பழனிக் குமணன் தமிழ் நாட்டைச் சேர்ந்த அரசியலாளர் பழ. நெடுமாறனின் மகன் ஆவார்.\n"}
{"id": "259421", "url": "https://ta.wikipedia.org/wiki?curid=259421", "title": "பென்சீனெட்சோல்", "text": "பென்சீனெட்சோல்\n\nபென்சீனெட்சோல் அல்லது ஆறைதரொட்சிபென்சீன் என்பது CHO அல்லது C(OH) என்ற மூலக்கூற்று வாய்பாட்டை உடைய கரிமச் சேர்மம் ஆகும். இது பென்சீனில் ஆறு பீனோல் ஆகும். இதனை அறுபீனோல் எனவும் அழைப்பதுண்டு, but this name has been used also for other substances.\n"}
{"id": "259423", "url": "https://ta.wikipedia.org/wiki?curid=259423", "title": "தேசிய விளையாட்டு நாள்", "text": "தேசிய விளையாட்டு நாள்\n\nஇந்திய தேசிய விளையாட்டு நாள் (\"Indian National Sports Day\"), இந்தியாவின் சிறந்த ஹாக்கி வீரராக திகழ்ந்த தியான் சந்த்தைப் பெருமைப்படுத்தும் விதமாக அவரது பிறந்த நாளான ஆகத்து 29இல் ஒவ்வொரு ஆண்டும் கொண்டாடப்படுகிறது. இந்நாளின் முக்கிய நோக்கமானது நாட்டு மக்களிடம் ஆரோக்கியமான வாழ்க்கையை ஊக்குவிப்பதாகும். தேசிய விளையாட்டு நாளில் குடியரசுத் தலைவரால், விளையாட்டுகளில் சாதனை படைத்த வீரர்களுக்கு ராஜிவ் காந்தி கேல் ரத்னா, அர்ஜூனா, மற்றும் துரோணாச்சாரியார் போன்ற விருதுகள் ஆண்டுதோறும் வழங்கப்படுகின்றன. 2012 இல் முதன் முதலாக இந்திய அரசு, தியான் சந்த் பிறந்த நாளான ஆகஸ்ட் 29ஆம் நாளை, தேசிய விளையாட்டு நாளாக அறிவித்தது.\n\nSection::::கத்தார் தேசிய விளையாட்டு நாள்.\nகத்தார் நாட்டில் தேசிய விளையாட்டு நாள் ஆண்டுதோறும் பெப்ரவரி மாதத்தின் இரண்டாம் செவ்வாய்க்கிழமையில் கொண்டாடப்படுகிறது. இந்நாள் ஒரு பொது விடுமுறை நாளும் ஆகும். முதலாவது தேசிய விளையாட்டு நாள் 2012 ஆம் ஆண்டில் கொண்டாடப்பட்டது.\n\nSection::::சப்பான் தேசிய விளையாட்டு நாள்.\nயப்பான், ஒவ்வொரு ஆண்டும் அக்டோபர் மாதம் இரண்டாவது திங்களன்று, \"சுகாதாரம் மற்றும் விளையாட்டு நாள்\" (\"体育の日 Tai-iku no Hi?\") என இருநாட்களை ஒரே நாளில் கொண்டாடுகிறது. இதன் நோக்கம் ஒரு ஆரோக்கியமான மனம் மற்றும் உடல் உறுதி மற்றும் ஒரு செயலில் வாழ்க்கையை விளையாட்டு ஊக்கமளிப்பதாகும். சப்பான் தேசிய விளையாட்டு நாள், 1964இல் டோக்கியோ ஒலிம்பிக் தொடக்க நாளில் குறிக்கப்பட்டு, 1966ஆம் ஆண்டு முதல் விடுமுறையுடன் அனுசரிக்கப்பட்டு வருகிறது. மேலும், ஆசியாவில் நடைபெற்ற முதலாவது ஒலிம்பிக்கின் நினைவாக, ஒவ்வொரு ஆண்டும் அக்டோபர் 10இல் தேசிய விடுமுறை அறிவிக்கப்படுகிறது.2000ஆம் ஆண்டில், ஜப்பான் பொது விடுமுறையளித்து 'ஹேப்பி திங்கள்' முறையை செயல்படுத்தியது.\n\nSection::::மலேசிய தேசிய விளையாட்டு நாள்.\nமலேசியா தேசிய விளையாட்டு நாள் (\"மலாய்: அரி சுகன் நெகரா (Hari Sukan Negara\") எனும் இந்நாளை, 2015ஆம் ஆண்டுமுதல், அக்டோபர் மாதம் இரண்டாவது சனிக்கிழமையில் ஆண்டுதோறும் நடைபெறுகிறது. தேசிய விளையாட்டு நாள், தன் மக்களிடம் ஒரு ஆரோக்கியமான வாழ்க்கையை ஊக்குவிக்கும் முக்கிய நோக்கமாக கொண்ட விடுமுறையாகும் என மலேசியா அறிவித்தது.\n"}
{"id": "259426", "url": "https://ta.wikipedia.org/wiki?curid=259426", "title": "லண்டன் கிரீன்பார்க்", "text": "லண்டன் கிரீன்பார்க்\n\nகிரீன்பார்க் (\"Green Park\") என்பது மத்திய இலண்டனில் உள்ள வெஸ்ட்மினிஸ்டர் நகரத்தில் உள்ள ஒரு பூங்காவாகும். அரச குடும்பத்தினர் பயன்படுத்தும் பூங்காக்களில் இதுவும் ஒன்று. ஹைடு பூங்காவுக்கும் ஜேம்ஸ் பூங்காவுக்கும் இடையில் 19 ஹெக்டேர் நிலப்பரப்பில் இது அமைந்துள்ளது . கென்சிங்டன் தோட்டங்களும் பக்கிங்காம் அரண்மனைத் தோட்டங்களும் இணைந்த இந்த பூங்காக்கள் பிளவுபடாமல் தொடர்ச்சியாக திறந்த நிலப்பரப்புடன் ஒயிட் ஹால் மற்றும் விக்டோரியா ஸ்டேஷன் தொடங்கி கென்சிங்டன் மற்றும் நோட்டிங் ஹில் வரை நீடிக்கிறது.\n\nஅருகாமையில் இருக்கும் பூங்காக்களுக்கு நேர்மாறாக இதில் ஏரிகளோ, கட்டிடங்களோ ஏதும் இல்லை. ஆயினும் சில நினைவுச் சின்னங்கள், பைரே கிரான்ச்சியால் உருவாக்கப்பட்ட கனடா மெமோரியல், தியானா பவுண்டேஷன் மற்றும் ஆர்ஏஎப் பாம்பர் கமாண்டு மெமோரியல் ஆகியவை உள்ளன. இந்தப் பூங்காவில் பெரும்பாலும் நன்கு வளர்ந்து முற்றிய மரங்களும், டேபடில் அல்லது நர்சீசஸ் மலர்கள் மட்டுமே உண்டு\n\n"}
{"id": "259428", "url": "https://ta.wikipedia.org/wiki?curid=259428", "title": "செவ்வியல் அஞ்சல் தலை", "text": "செவ்வியல் அஞ்சல் தலை\n\nசெவ்வியல் அஞ்சல் தலை (classic stamp) என்பது, அஞ்சலியலாளர்களால் தனித்தன்மையானவை என்று கருதப்படுகின்ற அஞ்சல் தலைகளாகும். இவை பொதுவாக அஞ்சல் தலை உருவாக்கத்தின் தொடக்ககாலத்தில், எடுத்துக்காட்டாக 1870 இற்கு முன்னர் அச்சிடப்பட்ட அஞ்சல் தலைகளைக் குறிக்கிறது. ஆனாலும், எல். என். வில்லியம்சு குறிப்பிட்டது போல், இச்சொல் ஒருபோதும் ஏற்றுக்கொள்ளத்தக்க வகையில் வரையறுக்கப்படவில்லை. சில வரைவிலக்கணங்கள், 1900 இற்கு முன்னர் வெளியான அஞ்சல் தலைகளை இதற்குள் அடக்குகின்றன. ஆனாலும், 1900 இற்கு முன்னர் வெளியிடப்பட்ட எல்லா அஞ்சல்தலைகளுமே செவ்வியல் அஞ்சல் தலைகளாகக் கொள்ளப்படுவதில்லை என்பதுடன், 1900 இற்குப் பின்னர் வெளியிடப்பட்ட சில அஞ்சல்தலைகளைச் செவ்வியல் அஞ்சல் தலைகள் எனக் கொள்வதுண்டு. வில்லியம்சு, செவ்வியல் காலம் 1840 இற்கும் 1875 இற்கும் இடைப்பட்டது எனக்கருதும் அதேவேளை சேம்சு ஏ. மக்கே தான் எழுதிய \"செவ்வியல் அஞ்சல் தலைகளின் காலம்\" \"(World of Classic Stamps)\" என்னும் நூலில் 1840 இற்கும் 1870 இற்கும் இடைப்பட்ட காலத்தில் வெளியான அஞ்சல் தலைகளுக்கு இச்சொல்லைப் பயன்படுத்தியுள்ளார்.\n\n"}
{"id": "259429", "url": "https://ta.wikipedia.org/wiki?curid=259429", "title": "தாய்லாந்துப் பெருவூஞ்சல்", "text": "தாய்லாந்துப் பெருவூஞ்சல்\n\nதாய்லாந்துப் பேரூஞ்சல் (\"Giant swing\", தாய்: เสาชิงช้า, \"சவோ சிங் ச்சா\" \"பேரூஞ்சல்\") என்பது, தாய்லாந்தின் பாங்கொக் நகரிலுள்ள, பழமையான ஊஞ்சல் கட்டமைப்பாகும். அண்ணளவாக அறுபது அடி உயரமான இவ்வூஞ்சல், சுற்றுலாப் பயணிகளை பாங்கொக்கு ஈர்க்கும் முக்கியமான உல்லாசத் தலங்களில் ஒன்றாகவும் விளங்குகின்றது. தமிழர் - தாய்லாந்தாரின் மறக்கப்பட்ட தொடர்பைச் சுட்டிக்காட்டும் திரியம்பாவை பெருவிழாவின் \"ஊஞ்சற்திருவிழா\" கொண்டாடப்பட்ட இடமாக இது விளங்கியது என்பது குறிப்பிடத்தக்க விடயம். \nSection::::வரலாறு.\nமன்னர் முதலாம் இராமர் காலத்தில், கி.பி 1784இல் \"தேவசாதன்\" என்றழைக்கப்படும் இந்துக் கோயிலுக்கு முன்புறமாக, இவ்வூஞ்சல் அமைக்கப்பட்டது. இரண்டாம் இராமர் காலத்தில், மின்னற் தாக்கத்தால் ஊஞ்சல் சேதமடைந்ததால், ஊஞ்சல் திருவிழா நிறுத்தப்பட்டதுடன், 1920இல், எரிபொருள் நிலையமொன்றுக்கு இடந்தரும் வகையில் அங்கிருந்து அகற்றப்பட்டு இன்றைய இடத்துக்கு மாற்றப்பட்டு, ஊஞ்சல் திருவிழா தொடர்ந்து இடம்பெற்றது. எனினும் 1935இன் பின், ஊஞ்சலுக்கும் மக்களுக்கும் ஏற்பட்ட பெரும்சேதம் காரணமாக, ஊஞ்சல் திருவிழா முற்றாக நிறுத்தப்பட்டது. \n\nபின்னர் 1959இல் இவ்வூஞ்சலில் சிறுதிருத்தம் மேற்கொள்ளப்பட்டது. நாற்பத்தைந்து ஆண்டுகளுக்குப் பின், மரத்தூண்களில் ஏற்பட்ட விரிசலை அடுத்து, 2005 ஏப்ரல் முதல் 2006 டிசம்பர் வரை திருத்தப்பணிகள் மேற்கொள்ளப்பட்டு, 2007 ஒக்டோபரில், தாய்லாந்து அரசர் பூமிபோல் ஆதுல்யதேஜால் (ஒன்பதாம் இராமர்), மீளத் திறந்துவைக்கப்பட்டது. பழைய ஊஞ்சலின் பாகங்கள், தாய்லாந்து தேசிய அருங்காட்சியகத்தில் சேமித்து வைக்கப்பட்டுள்ளன.\n\nSection::::திரியம்பாவை ஊஞ்சல் திருவிழா.\nதமிழரின் திருவெம்பாவையை ஒத்த \"திரியம்பாவை\" எனும் விழா, தாய்லாந்தில் சுகோதை இராச்சியத்தின் காலத்திலிருந்தே (கிபி 1238 - 1438) வெகுவிமரிசையாக இடம்பெற்று வந்திருக்கின்றன என்பதற்கான வரலாற்றுச் சான்றுகள் உண்டு. தாய் நாட்காட்டியின் முதல் மாத வளர்பிறையின் ஏழாம் நாளிலிருந்து, சிவபெருமான் திருக்கயிலையிலிருந்து பூமிக்கு எழுந்தருள்வதாகக் கொண்டு, பத்து நாட்கள் திரியம்பாவை கொண்டாடப்பட்டது. இதையடுத்த ஐந்து நாட்கள் திருமாலுக்கும் விழாவெடுக்கப்பட்டது. இந்நாட்களில் சமயக் கிரியைகளை ஆற்றி, தாய்நாட்டுப் பிராமணர்கள் சிவனை வழிபட்டதுடன், திருவெம்பாவை இருபது பாடல்களையும் பாடி வந்திருக்கின்றனர். சுகோதை, அயூத்தயா போன்ற இடங்களிலிருந்த இந்துக் கோயில்களில் இத்திரியம்பாவை இடம்பெற்ற குறிப்புக்கள் காணப்படுகின்றன.சிவனை மகிழ்விக்க, இந்நாட்களில் ஊஞ்சல் திருவிழா இடம்பெறுவது வழக்கமாக மாறியது. \n\nஊஞ்சல் திருவிழாவில் அரசகுடும்பத்தினர் கலந்துகொள்வது வழக்கமாக இருந்ததுடன், அது, தாய்லாந்தின் பன்னிரெண்டு அரச விழாக்களில் ஒன்றாக பிரகடனப்படுத்தப்பட்டிருக்கின்றது.\n\n\n"}
{"id": "259431", "url": "https://ta.wikipedia.org/wiki?curid=259431", "title": "யட்சன் (திரைப்படம்)", "text": "யட்சன் (திரைப்படம்)\n\nயட்சன் என்பது விஷ்ணுவர்த்தனின் இயக்கம் மற்றும் தயாரிப்பில் 2015ஆவது ஆண்டில் வெளியாகவிருக்கும் ஒரு இந்திய நகைச்சுவை தமிழ்த் திரைப்படமாகும். ஆர்யா, கிருஷ்ணா, கிஷோர் ஆகியோர் முக்கிய கதாபாத்திரங்களில் நடித்துள்ளனர். இப்படத்திற்கு யுவன் சங்கர் ராஜா இசையமைத்துள்ளார். இத்திரைப்படம் 2015 செப்டம்பரில் வெளியாகுமென அறிவிக்கப்பட்டுள்ளது.\n"}
{"id": "259432", "url": "https://ta.wikipedia.org/wiki?curid=259432", "title": "தலைகீழ்த் தலை நாலணா", "text": "தலைகீழ்த் தலை நாலணா\n\nதலைகீழ்த் தலை நாலணா என்பது அஞ்சல்தலை சேகரிப்பாளர்களால் பெறுமதியானதாகக் கருதப்படும், இந்தியாவில் வெளியிடப்பட்ட அஞ்சல்தலை ஆகும். 1854ன் இந்தியாவின் முதல் வெளியீடுகள் சிவப்பு, நீலம் ஆகிய நிறங்களில் அமைந்த நாலணா பெறுமதியான அஞ்சல்தலையையும் உள்ளடக்கியிருந்தது. ஆனாலும், இவற்றின் உற்பத்தியின்போது சில அஞ்சல்தலைகளில் தலைகீழ் வழு ஏற்பட்டது. இவற்றில் அரசியின் தலை தலைகீழாக அச்சாகியிருந்தது. இது உலகின் முதல் பல நிற அஞ்சல்தலைகளுள் ஒன்று. பாசெல் புறா அஞ்சல்தலை இதற்கு 9 ஆண்டுகள் முற்பட்டது.\n\nSection::::நாலணா அஞ்சல்தலைகள்.\nநாலணா அஞ்சல்தலைகள் கல்கத்தாவில் இருந்த நில அளவை அலுவலகத்தினால் அச்சிடப்பட்டது. சட்டத்துக்கு சிவப்பும், தலைக்கு நீல நிறமும் பயன்படுத்தப்பட்டன. இரண்டு நிறங்கள் பயன்படுத்தப்பட்டன. அச்சடிக்கும்போது, முதலில் தாளில் சிவப்புநிற சட்டம் அச்சிடப்பட்டது. பின்னர் மேற்படி சட்டத்துக்குள் நீலநிறத்தில் தலை அச்சிடப்பட்டது. முதல் அச்சுப்பதிவு 1854 அக்டோபர் 13ல் தொடங்கியது. \n"}
{"id": "259435", "url": "https://ta.wikipedia.org/wiki?curid=259435", "title": "டிரபல்கர் ஸ்குயர்", "text": "டிரபல்கர் ஸ்குயர்\n\nடிரபல்கர் ஸ்குயர் (\"Trafalgar Square\") என்பது மத்திய இலண்டனில் சேரிங்கிராஸ் என்று முன்பு அழைக்கப்பட்ட பகுதியைச் சுற்றிக் கட்டப்பட்டு, சுற்றுலா பயணிகளைக் கவர்ந்திழுக்கும் ஒரு பொது இடம். இது வெஸ்ட்மின்ஸ்டர் நகரப் பகுதிக்குள் உள்ளது. இதன் மத்தியில் உள்ள நெல்சன் தூணின் அடிப்பகுதியில் நான்கு சிங்க சிலைகள் உள்ளன.\n\n\n"}
{"id": "259440", "url": "https://ta.wikipedia.org/wiki?curid=259440", "title": "ஆலப்புழா கடற்கரை", "text": "ஆலப்புழா கடற்கரை\n\nஆலப்புழை நகரத்தில் மேற்குப் பாகத்திலுள்ள கடற்கரையே ஆலப்புழை கடற்கரை என்றழைக்கப்படும். ஆலப்புழை நகரத்தின் முதன்மையான பொழுதுபோக்கிடங்களில் இதுவும் ஒன்றாகும். புகழ்பெற்ற ஆலப்புழை கடற்பாலம், ஆலப்புழை கலங்கரை விளக்கம் ஆகியவை இங்கு அமைந்திருக்கின்றன. \n\nஇக் கடற்கரையில் பல பிரபல மலையாள, தமிழ் திரைப்படங்களின் படப்பிடிப்புகள் நடந்திருக்கின்றன. ஆலப்புழா கீழைத் தேசங்களின் வெனிஸ் நகரம் என்றும் அழைக்கப்படுவதுண்டு. ஆலப்புழா காயல் நாட்டுப் பக்கத்தில் ஏராளமான தனித்துவமிக்க விலங்குகள், பறவையினங்கள் வாழ்கின்றன. இக் கடற்கரைக்கு ஆண்டு முழுவதும் இந்தியா முழுவதிலிருந்தும், ஐரோப்பிய நாடுகளிலிருந்தும் சுற்றுலாப் பயணிகள் வருகிறார்கள்.\n"}
{"id": "259442", "url": "https://ta.wikipedia.org/wiki?curid=259442", "title": "பேக்கல்", "text": "பேக்கல்\n\nபேக்கல் (\"Bekal\") என்பது கேரள மாநிலத்தில் காசர்கோடு மாவட்டத்திலுள்ள பள்ளிக்கரை கிராமத்தில் அமைந்திருக்கின்ற ஒரு கடலோரப் பகுதி ஆகும். மாவட்டத்தின் முதன்மையான பொழுதுபோக்கிடங்களில் ஒன்றாகவும் இது விளங்குகின்றது. பேக்கல் காசர்கோடு நகரத்திலிருந்து 14 கி.மீ தெற்கில் அமைந்திருக்கின்றது. பேக்கல் என்ற பதம், வலிய குளம் (பலிய குளம்) என்ற சொல்லிருந்து உருவானதாக புகழ்பெற்ற கன்னட எழுத்தாளர் ராமநாயக் கருதுகின்றார். இப் பெயரே பேக்குளம் என்றாகி பின்னர் பேக்கல் என்றாக உருமாறியதாக இருக்கும் எனக் கருதப்படுகின்றது. \n\nபேக்கல் கோட்டை கேரளத்தின் மிகப் பெரிய கோட்டைகளில் ஒன்றாகும். திட்டமிட்டு வடிவமைக்கப்பட்டதாகவும் இது விளங்குகின்றது. கோட்டையில் நின்று கடற்கரையின் அழகை கண்டு ரசிக்கவும், அதன் வனப்பைக் காணவும் பெருமளவிலான சுற்றுலாப் பயணிகள் இங்கு வருகிறார்கள். கேரளத்தின் மிக முக்கியமான சுற்றுலா தலங்களில் ஒன்றாக இது இன்று மாற்றம் கண்டிருக்கின்றது. இக் கோட்டைக்குள் காணப்படும் படிகள் ஒரு சுரங்கத்தைச் சென்றடைந்து, அது அரபிக் கடலைத் தடுக்கின்ற மதிலிற்கு அப்பால் போய் இணைகின்றது. கடலருகே கோட்டையில் அமைந்திருக்கும் வட்டமான கோட்டைச் சுவர் கடலில் இறங்குமுகமாக கட்டப்பட்டிருக்கின்றது. பிரபல தமிழ்த் திரைப்படமான பம்பாயில் வருகின்ற புகழ்பெற்ற \"உயிரே...\" என்ற திரைப்பாடல் இக் கோட்டையிலேயே படமாக்கப்பட்டது என்பதும் குறிப்பிடத்தக்கது .\n"}
{"id": "259448", "url": "https://ta.wikipedia.org/wiki?curid=259448", "title": "ஆர்சனிக் முக்குளோரைடு", "text": "ஆர்சனிக் முக்குளோரைடு\n\nஆர்சனிக் முக்குளோரைடு \"(Arsenic trichloride)\" என்பது AsCl என்ற மூலக்கூற்று வாய்ப்பாடு கொண்ட ஒரு வேதிச் சேர்மம் ஆகும். இது ஆர்சனசு குளோரைடு அல்லது ஆர்சனிக்கின் வெண்ணெய் என்றும் அழைக்கப்படுகிறது. நச்சுத்தன்மையுள்ள இந்த எண்ணெய் நிறமற்றது. தூய்மைப்படுத்தப்படாத மாதிரிகள் சில மஞ்சள் நிறத்தில் காணப்படலாம். கரிம ஆர்சனிக் சேர்மங்களைத் தயாரிக்கும்போது இது இடைநிலையாகத் தோன்றுகிறது.\n\nSection::::அமைப்பு.\nபட்டைக் கூம்பு மூலக்கூறு வடிவத்தில் C3v சீரொழுங்குடன் AsCl அமைந்துள்ளது. As-Cl பிணைப்பு நீளம் 2.161 Å ஆகவும் Cl-As-Cl இன் பிணைப்புக் கோணம் 98° 25'±30. ஆகவும் உள்ளது. நிறமாலையியல் ஆய்வில் AsCl நான்கு சாதாரண வகை அதிர்வுகளை வெளிப்படுத்துகிறது. அவை: ν1(A1) 416, ν2(A1) 192, ν3 393, மற்றும் ν4(E) 152 செ.மீ ஆர்சனிக் முக்குளோரைடில் உள்ள சகப்பிணைப்புகள் இதன் தாழ் உருகுநிலையை விவரிக்கின்றன.\n\nSection::::தயாரிப்பு.\nஆர்சனிக்(III) ஆக்சைடுடன் ஐதரசன் குளோரைடைச் சேர்த்து வினைப்படுத்தி காய்ச்சி வடித்தல் மூலம் இந்த நிறமற்ற நீர்மம் தயாரிக்கப்படுகிறது.\n\nதனிமநிலை ஆர்சனிக்கை 80 – 85 செல்சியசு வெப்பநிலையில் குளோரினேற்றம் செய்வதன் மூலமாகவும் ஆர்சனிக் முக்குளோரைடத் தயாரிக்கலாம்\n\nஆர்சனிக் ஆக்சைடுடன் கந்தக ஒருகுளோரைடை வினைபுரியச் செய்தும் ஆர்சனிக் முக்குளோரைடைத் தயாரிக்கலாம். இதற்கு எளிமையான கருவிகளும் சிறப்பான செயல்பாடும் முக்கியமானவையாகும்:\n\nSection::::வினைகள்.\nதண்ணீருடன் சேர்ந்து ஆர்சனிக் முக்குளோரைடு நீராற்பகுப்பு அடைந்து ஆர்சனசமிலத்தையும் ஐதரோ குளோரிக் அமிலத்தையும் கொடுக்கிறது.\n\nபாசுபரசு முக்குளோரைடைக் காட்டிலும் குறைவாக ஈரப்பத்தில் பாதிக்கப்பட்டாலும் இது ஈரமான காற்றில் புகையக்கூடியதாக இருக்கிறது.\n\nஆர்சனிக் மூவாக்சைடுடன் இதைச் சேர்க்கும் போது ஆர்சனிக் முக்குளோரைடு மறுபகிர்வு அடைந்து கனிம பலபடியாக ( AsOCl) நிலைமாறுகிறது. குளோரைடு மூலங்களுடன் வினைபுரியும் போது இது, [AsCl4]− எதிர் அயனிகள் கொண்ட உப்புகளை உருவாக்குகிறது. பொட்டாசியம் புரோமைடு மற்றும் பொட்டாசியம் அயோடைடு ஆகிய சேர்மங்களுடன் வினைபுரிந்து முறையே ஆர்சனிக் முப்புரோமைடு மற்றும் ஆர்சனிக் மூவயோடைடு ஆகிய சேர்மங்களைத் தருகிறது.\n\nகரிம ஆர்சனிக் வேதியியலில் ஆர்சனிக் முக்குளோரைடு முக்கியப் பங்கு வகிக்கிறது. உதாரணமாக முப்பீனைல் ஆர்சின் இதைக் கொண்டு தயாரிக்கப்படுகிறது:.\n\nSection::::பாதுகாப்பு.\nArsenic compounds are highly toxic, and AsCl especially so because of its volatility and solubility.\n"}
{"id": "259460", "url": "https://ta.wikipedia.org/wiki?curid=259460", "title": "மரக்காடு", "text": "மரக்காடு\n\nமரக்காடுகள் என்பவை (English: Woodlands) பெருங்காடுகளை விட அடர்த்தி குறைந்த காட்டுப் பகுதிகளாகும். அங்கு அதிகளவு சூரிய வெளிச்சம் காணப்படுவதோடு, குறைவான நிழல்களே இருக்கும். இத்தகைய காடுகளில் அதிகளவிலான புதர்ச்செடிகளும், இளம்போத்தல் குட்டைச் செடிகளுமே காணப்படும். வறட்சியான காலகட்டங்களில் மரக்காடுகள் புதர்க்காடுகளாக மாறிவிடும்.\n\nமரக்காடுகள் காக்கப்பட வேண்டும் என சூழலியல் ஆர்வலர்கள் கூறுகின்றனர். அதற்காகக் கடுமையாக முயன்றும் வருகின்றனர். வடமேற்கு இந்தியானாவில் அமைந்திருக்கும் இந்தியானா பாலைவனப் பகுதியில் அழியும் நிலையிலிருந்த மரக்காடுகளைச் சூழலியல் ஆர்வலர்கள் மீட்டெடுத்திருக்கின்றனர்.\n"}
{"id": "259478", "url": "https://ta.wikipedia.org/wiki?curid=259478", "title": "புதர்க்காடு", "text": "புதர்க்காடு\n\nபுதர்க்காடுகள், புதர்வெளிகள், பற்றைகள் (English: Shrubland) என்பவை புதர்ச் செடிகள் நிறைந்த காட்டுப் பகுதிகளைக் குறிக்கும். இக் காடுகளில் புற்கள், செடிகள், வேர்த் தண்டுச் செடிகள் நிறைந்தும் காணப்படும். இவ் வகைக் காடுகள் இயற்கையாக தோன்றக் கூடியவை. சில சமயம் மனித நடமாட்டங்களின் விளைவுகளாலும் இவ் வகைக் காடுகள் உருவாகக் கூடும். தொடர்ச்சியாக புதர்கள் மண்டிக் கிடக்கும் காட்டுப் பகுதிகளாக இவை காணப்படுவது உண்டு. சில சமயங்கள் காட்டுத் தீ போன்றவைகளால் பெருங்காடுகள் அழிந்து புதர்க்காடுகளாக உருமாறிவிடுவதும் உண்டு. புதர்க்காட்டுப் பகுதிகளில் மனிதக் குடியிருப்புக்களை உருவாக்குவது ஆபத்தானது. ஏனெனில் காட்டுத் தீ பரவும் அபாயம் அங்கு எப்போதும் உண்டு. \n\nSection::::வகைகள்.\nபுதர்க்காடுகளில் வளரக்கூடிய தாவரங்களின் உயிர்த்தன்மையைப் பொறுத்து, அவை பல வகைகளாக பிரிக்கப்படுகின்றன. உலக வனவிலங்கு நிதியம் புதர்க்காடுகளை கீழ்கண்ட வகைகளில் பிரிக்கின்றது.\n\nபாலைவனப் புதர்க்காடுகள்\n\nபாலைவனச் செடிகள் அதிகம் காணப்பட்டால், மணற்பாங்கான நிலப்பரப்பையும், வறட்சியான சூழலையும் கொண்டிருந்தால் அவற்றை பாலைவனப் புதர்க்காடுகள் என அழைப்பர். இவ் வகைப் புதர்க்காடுகளில் கள்ளிச் செடிகள், முள் செடிகள் அதிகம் காணப்படும்.\n\nமத்தியதரை புதர்க்காடுகள்\n\nமத்தியரதரைக் காடுகள், மரக்காடுகள் போன்றவைகளில் இவ் வகைப் புதர்க்காடுகள் காணப்படுகின்றன. உலகின் ஐந்து மத்தியத்தரை வகை காலநிலைப் பகுதிகளிலும் இவ் வகைப் புதர்க்காடுகள் அமைந்துள்ளன. பெரும்பாலும் கடற்கரைச் சார்ந்த உப்பளப் பகுதிகளில் இவை அதிகம் காணப்படுகின்றன.\n\nநாட்டுப்புற புதர்க்காடுகள்\n\nவண்டல் பகுதிகளில் இவ்வகைப் புதர்க்காடுகள் அதிகம் காணக்கிடைக்கின்றன. போர்த்துக்கல் நாட்டின் மத்தாஸ் பகுதியில் இவ்வகைப் புதர்க்காடுகளைக் காணலாம். புளோரிடா புதர்வெளிகளும் இவ் வகையினிலேயே அடங்கும்.\n\nகுட்டைப் புதர்க்காடுகள்\n\nகுட்டைப் புதர்ச்செடிகள், படரும் கொடிப் புதர்ச் செடிகள் அதிகம் தென்படும் பகுதிகளை குட்டைப் புதர்க்காடுகள் என்பர். மத்தியத்தரை வகை காலநிலைப் பகுதிகளில் இவை அதிகம் காணப்படுகின்றன.\n"}
{"id": "259482", "url": "https://ta.wikipedia.org/wiki?curid=259482", "title": "சிகாமணி ரமாமணி", "text": "சிகாமணி ரமாமணி\n\nசிகாமணி ரமாமணி என்பது 2001ஆவது ஆண்டில் விசுவின் இயக்கத்தில் வெளியான ஒரு இந்தியத் தமிழ்த் திரைப்படமாகும். இப்படத்தில் எஸ். வி. சேகர், ஊர்வசி, மனோரமா, சிறீவித்யா ஆகியோர் முக்கிய கதாபாத்திரங்களில் நடித்திருந்தனர். இப்படத்திற்கு சந்திரபோஸ் இசையமைத்திருந்தார்.\n"}
{"id": "259486", "url": "https://ta.wikipedia.org/wiki?curid=259486", "title": "நொறுக்குத்தீனி", "text": "நொறுக்குத்தீனி\n\nநொறுக்குத்தீனி, ஒரு வகையான உணவுப்பொருளாகும். இது வழக்கமான உணவுடனோ அல்லது தனியாகவோ உண்ணக்கூடியதாகும். பெரும்பாலும் உணவுவேளைகள் தவிர்ந்த, பிற நேரங்களில் எடுத்துக்கொள்ளப்படும். சீவல்கள், உருளைக்கிழங்கு சீவல் உள்ளிட்டவை நொறுக்குத்தீனியாகும். \n\nSection::::நொறுக்குத்தீனியும் உடல்நலமும்.\nஅதிகப்படியான நொறுக்குத்தீனி உண்பதால் உடற்பருமன் வருவதற்கான வாய்ப்புகள் அதிகமாகிறது. \n\nநல்ல நொறுக்குத்தீனியில் உயிர்ச்சத்து, குறைந்த நிறைவுற்ற கொழுப்பு, குறைவான சோடியம் ஆகியவை இருக்க வேண்டும் அவ்வாறான நொறுக்குத்தீனியில் சில:\n\n\n"}
{"id": "259489", "url": "https://ta.wikipedia.org/wiki?curid=259489", "title": "மனுமுறைகண்ட வாசகம்", "text": "மனுமுறைகண்ட வாசகம்\n\nமனுமுறைகண்ட வாசகம் என்பது வடலூர் வள்ளலார் ராமலிங்க அடிகள் அருளிய இயற்றமிழ் நூலாகும். மனுநீதிச் சோழன் நீதி கேட்டு\nவந்த பசுவிற்காக தன் புதல்வனை தேர்காலில் அக்கன்று போல் மாய்த்ததுக் கொல்ல ஆணைபிறப்பித்தலும், சிவனருளால் சோழன் மகன் வீதிவிடங்கன் தப்பிய கதையினை கூறும் நூலாகும். கதை முழுவதையும் ஒருசில வாக்கியங்களில் அமைத்திருப்பது சிறப்பாகும். தென் இந்திய சைவசித்தாந்தக் கழகம் இதனை வெளியிட்டது.\n"}
{"id": "259495", "url": "https://ta.wikipedia.org/wiki?curid=259495", "title": "மொண்டேவீடியோ", "text": "மொண்டேவீடியோ\n\nமொண்டெவீடியோ (\"Montevideo\", ) உருகுவையின் தலைநகரும், மிகப் பெரிய நகரமும், துறைமுக நகரமும் ஆகும். 2011 கணக்கெடுப்பின் படி, இதன் ம்க்கள்தொகை 1,319,108 ஆகும். இது நாட்டின் மொத்த மக்கள்தொகையில் மூன்றில் ஒரு பங்காகும். பரப்பளவு 194 சதுரகிமீகள். அமெரிக்காக்களின் தென்முனையில் உள்ள இந்நகரம், உருகுவையின் தென்கரையில் அமைந்துள்ளது.\n\nமொண்டெவீடியோ நகரம் 1724 ஆம் ஆண்டில் புரூனோ மொரீசியோ டெ சபாலா என்ற எசுப்பானியப் போர் வீரரால் நிறுவப்பட்டது. 1807 ஆம் ஆண்டில் இந்நகரம் சிறிது காலம் பிரித்தானியரின் ஆட்சியில் இருந்தது. முதலாவது உலகக் கால்பந்துப் போட்டிகள் அனைத்தும் இந்நகரிலேயே நடைபெற்றன. தெற்கத்திய பொதுச் சந்தையின் நிருவாகத் தலைமையகம் மொண்டெவீடியோவில் அமைந்துள்ளது.\n"}
{"id": "259506", "url": "https://ta.wikipedia.org/wiki?curid=259506", "title": "பாட்சி ஓ’கானெல் செர்மன்", "text": "பாட்சி ஓ’கானெல் செர்மன்\n\nபாட்சி ஓ’கானெல் செர்மன் (\"Patsy O'Connell Sherman\", செப்டம்பர் 15, 1930 - பிப்ரவரி 11, 2008), ஓர் அமெரிக்க வேதியியலாளர். சுகாட்ச்கார்டின் இணைப் புனைவாளர், 3எம் பொருள்கள், கறை விலக்கி மற்றும் நீடித்துழைக்கும் நீர்த்தடுப்பி ஆகையவற்றின் புதுமைப் புனைவாளர் ஆவார்.\n\n\n"}
{"id": "259508", "url": "https://ta.wikipedia.org/wiki?curid=259508", "title": "சென்னராயன்பள்ளி பாறை ஓவியங்கள்", "text": "சென்னராயன்பள்ளி பாறை ஓவியங்கள்\n\nசென்னராயன்பள்ளி பாறை ஓவியங்கள் என்பன, குடியாத்தத்துக்கு அருகில் உள்ள சென்னராயன்பள்ளி என்னும் ஊரில் உள்ள பாறை ஓவியங்களைக் குறிக்கும். இவ்வூர் சென்னராயனபள்ளி, சென்ரையன்பள்ளி போன்ற பெயர்களாலும் குறிப்பிடப்படுவது உண்டு.\n\nஇந்த ஓவியங்களில் விலங்கு உருவங்களும், மனித உருவங்களும் காணப்படுகின்றன. இவ்வோவியங்களில் பெரும்பாலானவற்றின் கருப்பொருட்கள் வேட்டை, வழிபாடு என்பன தொடர்பானவையாகக் காணப்படுகின்றன. புலிமீது நிற்கும் ஒரு மனிதனும், அவனது தலைக்குப் பின்னால் ஒரு ஒளிவட்டமும் ஒரு ஓவியத்தில் காணப்படுகின்றன. இது புலியோடு போரிட்டு இறந்த வீரனைக் குறிப்பதாக இருக்கலாம் என்று சில ஆய்வாளர்கள் கருதுகின்றனர். மனிதர் குதிரை மீது அமர்ந்த நிலையில் உள்ள ஓவியங்களும் இங்கு உள்ளன. இங்குள்ள ஓவியங்களில் பெரும்பாலானவை கோட்டுருவ ஓவியங்களாகும்.\n\nஇந்த ஓவியங்கள் தொல்பழங்காலத்தைச் சேர்ந்தவை அல்ல என்று இந்த ஓவியங்களை ஆய்வுசெய்த இராசு பவுன்துரை கருதுகிறார்.\n\n\n"}
{"id": "259510", "url": "https://ta.wikipedia.org/wiki?curid=259510", "title": "இந்திய மலைப் பாம்பு", "text": "இந்திய மலைப் பாம்பு\n\nஇந்திய மலைப் பாம்பு (Python molurus) அல்லது கருப்பு வால் மலைப் பாம்பு, இந்தியப் பாறை மலைப்பாம்பு. என்பது ஒரு மலைப்பாம்பு இனமாகும். இது தெற்கு ஆசியா, தென்கிழக்கு ஆசியா ஆகிய பகுதிகளில் காணப்படுகிறது.\n\nSection::::விளக்கம்.\nஇப்பாம்பின் நிறம் மஞ்சள் அல்லது கருமை கூடிய பழுப்பு கொண்டது வழவழப்பான செதிள்கள், பிரகாசமான தழும்புகளைக் கொண்டிருக்கும்.. இவை வாழும் நிலப்பரப்பு, வாழ்விடம் பொருத்து இதன் நிறம் சற்று மாறுபடும். மலை காடுகளில் காட்டாக மேற்குத் தொடர்ச்சி மலைத்தொடர், அசாம் போன்ற மலைப்பகுதிகளில் உள்ள பாம்புகளின் நிறம் கரிய நிறத்துடனும், தக்காண பீடபூமி, கிழக்கு கடற்கரை பகுதிகளில் வாழக்கூடிய இப்பாம்புகள் சற்று வெளிரிய நிறத்தில் இருக்கும்.\n\nபாக்கித்தானில் உள்ள இந்திய மலைப்பாம்புகள் பொதுவாக 2.4-3 மீட்டர் (7.9-9.8 அடி) வரை நீளம் உடையவை. இந்தியாவில் உள்ள கிளையினங்கள் சராசரியாக 3 மீட்டர் (9.8 அடி) நீளம் வரை வளரும் \n\nSection::::புவியியல் எல்லை.\nஇப்பாம்பின் கிளையினங்கள் இந்தியா , தெற்கு நேபாளம், பாக்கித்தான் , இலங்கை , பூட்டான் , வங்கதேசம், வடக்கு மியான்மார் போன்ற நாடுகளில் காணப்படுகிறது.\n\nSection::::வாழ்விடம்.\nஇவை புல்வெளிகள், சதுப்பு நிலம், கழிமுகம் பேன்ற இடங்களில் உள்ள பாறை அடிவாரத்தில், மரக்காடுகள், குறிப்பாக தண்ணீர் ஊற்றுகள் சார்ந்த வாழ்விடங்களில் பரவலான காணப்படுகிறது. சில நேரங்களில் இவை பாலூட்டிகளால் கைவிடப்பட்ட வளைகள், மரங்கள் பொந்துகள், தண்ணீர் நிறைந்த நாணல் மற்றும் சதுப்புநிலக் காடுகளில் காணப்படுகின்றன.\n\nSection::::நடத்தை.\nஇவை மந்தமாக, மெதுவாக நகர்வது வழக்கம் கொண்டவை. மறைந்திருந்து அதிரடியாக தன் உணவை வேட்டையாடக்கூடியது. பிற பாம்புகள் போல வளைந்து வளைந்து நகராமல் நேராக நகரக்கூடியவை. இவை மிகச்சிறப்பாக நீருக்கடியில் நீந்தக்கூடியவை. தேவைப்பட்டால் பல நிமிடங்கள் நீரில் மூழ்கி இருக்கும். இப்பாம்புகள் பொதுவாக நீர்நிலை அருகில் இருக்கவே விரும்புகின்றன.\n\nSection::::உணவு.\nஅனைத்து பாம்புகள் போலவே, இந்திய மலைப்பாம்புகள் ஊணுண்ணிகள் ஆகும். இவைற்றின் உணவு பாலூட்டிகள், பறவைகள் போன்றவை முதன்மையானவையாகும். இரையை திடீர் என தாக்கிப் பிடித்து ஒன்று அல்லது இரண்டு சுற்றுசுற்றிவளைத்து இரையை மூச்சு விட இயலாமல் செய்து கொல்கிறது. பின்னர் முதலில் தலையில் இருந்து விழுங்குகிறது. பெரிய உணவை சாப்பிட்ட பிறகு மந்தமாக பல நாட்கள் அல்லது பல வாரங்கள் செரிமானத்துக்கு ஓய்வெடுத்துக்கொள்ளும். நன்கு சாப்பிட்டு பிடிபட்ட மலைப்பாம்பு ஒன்று இரண்டு ஆண்டுகள்வரை பட்டினி இருந்துள்ளதாக பதிவு உள்ளது. இதன் தாடை எலும்புகள் இணைக்கப்படாததால் மலைப்பாம்பு அதன் உடல் விட்டத்தை விட பெரிய இரையை விழுங்க முடியும். மேலும், இரை அதன் வாயிலிருந்து தப்பிக்க இயலாதவாறு அதன் வாயினுள் பிடிமானள்ளது. \n\nSection::::இனப்பெருக்கம்.\nபெண் பாம்புகள் ஒரு முறை 100 முட்டைகள் வரை இடும். பெண் பாம்புகளே முட்டைகள் பாதுகாக்காத்து அடைகாக்கும். தன் உடல் தசைகளை சுருக்கி அதன் மூலம் சுற்றுப்புறத்தைவிட தங்கள் உடல் வெப்பநிலை அதிகரிக்கிறத்து அடைகாக்கும் திறன் கொண்டது என்று நிரூபிக்கப்பட்டுள்ளது. குட்டியின் நீளம் 45-60 செமீ (18-24) இருக்கும். இவை மிக விரைவில் வளரும்.. வெப்பமூட்டி அறைகளை பயன்படுத்தி ஒரு செயற்கை அடைகாக்கும் முறையில் கைவிடப்பட்ட பாம்பு முட்டைகளில் இருந்து குஞ்சுகளை பொரிக்க முறை இந்தியாவில் வெற்றிகரமாக அமைக்கப்பட்டுள்ளது.\n\nSection::::பாதுகாப்பு நிலை.\nஇந்திய மலைப்பாம்புகள் அழியவாய்ப்பில் அச்சுறு நிலையை அண்மித்த இனம் என பன்னாட்டு இயற்கைப் பாதுகாப்புச் சங்கம் தனது செம்பட்டியல் வழியாக அறிவித்துள்ளது. (v2.3, 1996).\n"}
{"id": "259512", "url": "https://ta.wikipedia.org/wiki?curid=259512", "title": "ஆனந்தபுரத்து வீடு", "text": "ஆனந்தபுரத்து வீடு\n\nஆனந்தபுரத்து வீடு என்பது 2010ஆவது ஆண்டில் வெளியான ஒரு இந்திய தமிழ்த் திரைப்படமாகும். இதனை மர்மதேசம், விடாது கருப்பு, சிதம்பர ரகசியம் உள்ளிட்ட தொலைக்காட்சித் தொடர்களை இயக்கிய நாகா இயக்கியிருந்தார். நாகா, சாயா சிங் ஆகியோர் முக்கிய கதாபாத்திரங்களில் நடித்த இத்திரைப்படம் இயக்குநர் நாகா இயக்கிய முதல் திரைப்படமாகும். இயக்குநர் சங்கரின் \"எஸ் பிச்சர்ஸ்\" நிறுவனம் தயாரித்த இத்திரைப்படத்திற்கான கதையை நாகா, சரத் அரிதாசன், இந்திரா சௌந்தரராஜன் ஆகியோர் எழுதியிருந்தனர். இத்திரைப்படம் 2010 சூலை 9 அன்று வெளியானது. இத்திரைப்படம் வணிக ரீதியாக சிறப்பான வெற்றியைப் பெற்றது.\n\n"}
{"id": "259513", "url": "https://ta.wikipedia.org/wiki?curid=259513", "title": "கால்சியம் அயோடேட்டு", "text": "கால்சியம் அயோடேட்டு\n\nகால்சியம் அயோடேட்டு \"(Calcium iodate)\" என்பது Ca(IO) என்ற மூலக்கூற்று வாய்ப்பாடு கொண்ட ஒரு வேதிச் சேர்மம் ஆகும். கால்சியம் இரட்டையூட்ட நேரயனியும் அயோடேட்டு எதிரயனியும் சேர்ந்து இந்தக் கனிம வேதியியல் சேர்மம் உருவாகிறது. நிறமற்ற உப்பான இச்சேர்மம் இயற்கையில் லாவுடரைட் என்ற கனிமமாக சிலியில் உள்ள அடகாமா பாலைவனத்தில் கிடைக்கிறது\n\nSection::::தயாரிப்பு மற்றும் வினைகள்.\nகால்சியம் அயோடைடின் நேர்மின்முனை ஆக்சிசனேற்றம் வழியாக கால்சியம் அயோடேட்டைத் தயாரிக்க முடியும் அல்லது அயோடின் கரைந்துள்ள நீர்த்த சுண்ணாம்புக் கரைசல் வழியாகக் குளோரினைச் செலுத்துவதன் மூலமும் இதைத் தயாரிக்க முடியும்.\n\nSection::::பயன்கள்.\nவர்த்தக நோக்கிலான அயோடின் சேர்மங்களுக்கு இது ஒரு முன்னோடியாக விளங்குகிறது. தாதுப் பொருட்களை ஒடுக்குதல் என்ற மரபுவழி உலோகவியல் செயல்முறையில் நீர்த்த விளைபொருட்கள் சோடியம் பைசல்பைட்டுடன் சேர்க்கப்பட்டால் அங்கு சோடியம் அயோடைடு உருவாகிறது. விகிதச்சம பொதுவாதல் வினையின் வழியாக சோடியம் அயோடைடு அயோடேட்டு உப்புடன் சேர்ந்து தனிமநிலை அயோடினை உற்பத்தி செய்கிறது.\nகோழிப்பண்ணைகளில் கோழிகளுக்கான அயோடின் துணைவுணவாக இது கோழிகளுக்குக் கொடுக்கப்படுகிறது.\n\nகுழைமம் மற்றும் மேற்பூச்சுக் களிம்புகளில் நாற்றம் நீக்கியாகவும் கிருமிநாசினியாகவும் கால்சியம் அயோடைடு பயன்படுகிறது.\n"}
{"id": "259514", "url": "https://ta.wikipedia.org/wiki?curid=259514", "title": "பெட்டி நெசுமித் கிரகாம்", "text": "பெட்டி நெசுமித் கிரகாம்\n\nபெட்டி கிளேர் கிரகாம் (மார்ச் 23, 1924 – மே 12, 1980) ஓர் அமெரிக்கத் தட்டச்சாளரும் வணிகக் கலைஞரும் ஆவார். இவர் ஒரு புதுமைப்புனைவாளர் ஆவார். இவர் வெண்மையாக்கி நீர்மத்தை உருவாக்கினார்.. இவர் மங்கீசு குழும உரிமையாளரான இசைக்கலைஞர் மைக்கேல் நெசுமித்தின் தாயார்.\n\n"}
{"id": "259515", "url": "https://ta.wikipedia.org/wiki?curid=259515", "title": "சிறுமலை பாறை ஓவியங்கள்", "text": "சிறுமலை பாறை ஓவியங்கள்\n\nசிறுமலை பாறை ஓவியங்கள் என்பன, திண்டுக்கல் மாவட்டத்தில், அருவிமலை என்னும் இடத்தில் அமைந்துள்ள சிறிய மலைப்பகுதியில் காணப்படும் பாறைகளில் வரையப்பட்டுள்ள பழங்கால ஓவியங்களைக் குறிக்கும். இவற்றுள் தொன்மையானவையும், பிற்காலத்தனவுமான ஓவியங்கள் கலந்து காணப்படுகின்றன.\n\nவிலங்குகளினதும், மனிதரதும் உருவங்கள் இவ்வோவியங்களில் காணப்படுகின்றன. விலங்குகள் தம்மிடையே சண்டையிடும் காட்சிகளும், வேட்டைக் காட்சிகளும் இவ்வோவியங்களில் காணக்கிடக்கின்றன. இங்குள்ள ஓவியங்களில் காணப்படும் மனித உருவங்கள் கோட்டுருவங்களாக அன்றி, பட்டையாக நிறம் தீட்டப்பட்டுக் காணப்படுகின்றன. இவற்றுட் சில வெள்ளை நிறமும், வேறு சில சிவப்பு, வெள்ளை ஆகிய இரு நிறங்களிலும் வரையப்பட்டுள்ளன.\n\n\n"}
{"id": "259523", "url": "https://ta.wikipedia.org/wiki?curid=259523", "title": "காமயகவுண்டன்பட்டி பாறை ஓவியங்கள்", "text": "காமயகவுண்டன்பட்டி பாறை ஓவியங்கள்\n\nகாமயகவுண்டன்பட்டி பாறை ஓவியங்கள் என்பன, தேனி மாவட்டத்தில் கம்பம் பள்ளத்தாக்குக்கு அண்மையில் அமைந்துள்ள காமயகவுண்டன்பட்டி சங்கிலிக்கரடு குன்றுப் பகுதியில் காணப்படும் பாறை ஓவியங்களைக் குறிக்கும். \n\nஇப்பகுதிக் குகைகளில் பெருங்கற்காலத்தைச் சேர்ந்த தொன்மையான பல தொல்பொருட்களும் கிடைத்துள்ளன. இப்பகுதிக் குகைகள் பழங்காலத்தில் மனித உறைவிடங்களாக இருந்ததாகத் தெரிகின்றது. இங்குள்ள படப்புப்பாறை என்னும் பாறை ஒன்றுள்ளது. இங்கு அக்காலத்தில் வழிபாடுகளும், சடங்குகளும் இடம்பெற்று வந்ததாகச் சொல்லப்படுகிறது. இப்பாறையில் பல ஓவியங்கள் காணப்படுகின்றன. \n\nஇங்குள்ள ஓவியங்களில் கொம்புகளுடன் கூடிய மாட்டின் தலையைக் காட்டும் ஓவியம், படகின் மீது மனிதன் ஒருவன் நிற்பது போன்ற ஓவியம் என்பன குறிப்பிடத்தக்கவை. மாட்டுத்தலை வெள்ளை வண்ணத்தால் நிரப்பி வரையப்பட்டுள்ளது. அதேவேளை, படகில் நிற்கும் மனித உருவம் கோட்டுருவப் படமாக வரையப்பட்டுள்ளது. இப்பகுதியில் கிடைத்த தொல்பொருட்களில் பல நிறந்தீட்டப்பட்ட மட்பாண்டங்களும் கிடைத்துள்ளன. இதனால், இப்பகுதியில் பழங்காலத்திலேயே நிறந்தீட்டும் முறை வளர்ச்சி அடைந்திருந்ததாகத் தெரிகிறது.\n\n\n"}
{"id": "259524", "url": "https://ta.wikipedia.org/wiki?curid=259524", "title": "இருதலை மணியன்", "text": "இருதலை மணியன்\n\nஇருதலை மணியன் அல்லது சிவப்பு உழவன் பாம்பு நாட்டுப் புறத்தில் இருதலை பாம்பு (Eryx johnii ) என அழைக்கப்படுவது ஒரு பாம்பு ஆகும். இப்பாம்புகள் ஈரான் , பாக்கித்தான் , இந்தியா . போன்ற நாடுகளில் காணப்படுகிறது.\n\nSection::::விளக்கம்.\nவளர்ந்த இப்பாம்புகள் இரண்டு அடி (61 செ.மீ) நீளம் உடையவை. அரிதாக சில சமயம் மூன்று அடி (91 செ.மீ) உடையதாகவும் இருக்கும். இந்த பாம்பு வளைகளில் வாழக்கூடியது. இதற்கு ஆப்பு வடிவ குறுகிய மூக்கும், மிகச் சிறிய கண்களும் உள்ளன. உடல் கொஞ்சம் பளபளப்பான செதில்கள் கொண்டு உருளை வடிவில் தடித்த உடலுடன் இருக்கும். இதன் வால் மழுங்கி மொட்டையாக இருக்கும். இது செம்பழுப்பு மற்றும் சாம்பல் நிறம் அல்லது மஞ்சள்-பழுப்பு நிறத்தில் இருக்கும். இந்த பாம்புகள் பயந்த, கூச்சம் நிறந்த பாம்பாகும். இது யாரையும் கடித்ததாக எந்த பதிவு இல்லை.\n\nSection::::புவியியல் எல்லை.\nஇப்பாம்பு ஈரானில் இருந்து பாக்கித்தான் வரை கண்டுபிடிக்கப்பட்டுள்ளது, இந்தியாவின் மேற்கு, வடமேற்கு, தெற்கில், தரங்கம்பாடி, தஞ்சை, திருச்சி போன்ற இடங்களில் காணப்படுகிறது.\n\nSection::::வாழ்விடம்.\nஇப்பாம்பு பாம்பு உலர்ந்த வறட்சி மிக்க சமவெளிகளிலும், குறுங்காடுகளிலும் காணப்படுகிறது. இது மணற் பாங்கான இடத்தை விரும்புகிறது. \n\nSection::::நடத்தை.\nஇரவில் இரை தேடக்கூடிய மிகச்சாதுவான பாம்பு இது. பிடிக்கப்போனால் தனது உடலை சுருட்டி தலையை அதன் அடியில் வைத்துக்கொள்ளும். தன் மொட்டைவாலை ஆட்டி கவனத்தை திசைதிருப்பும்.\nSection::::உணவு.\nஇதன் முக்கிய உணவு, எலிகள் போன்ற கொறித்துண்ணிப் பாலூட்டிகள் ஆகும்.\n\nSection::::இனப்பெருக்கம்.\nபெண் பாம்புகள் தன் உடலுக்குள்ளேயே முட்டைகளை வைத்திருந்து குஞ்சுகளை உண்டாக்கி ஒரு நேரத்தில் 14 குட்டிகள்வரை பெற்றெடுக்கும்.\nSection::::சட்டவிரோத வர்த்தகம்.\nஇப்பாம்புகளுக்கு முன்பக்கமும் பின்பக்கமுமாக இரட்டைத் தலை உள்ளது போன்ற தோற்றம் காரணமாகவும், எய்ட்சுக்கு இதில் மருந்து உள்ளது என்ற தவறான நம்பிக்கையாலும் இவ்வகைப் பாம்புகளுக்கு ஆபத்து ஏற்பட்டுள்ளது. இந்தியாவில் இந்திய வனவிலங்கு பாதுகாப்பு சட்டம், 1972, கீழ் இவ்வினங்களின் சட்டவிரோத வர்த்தகம் தடைசெய்யப்பட்டதாகும். \n"}
{"id": "259525", "url": "https://ta.wikipedia.org/wiki?curid=259525", "title": "பீட்டர் வான் தெ கேம்ப்", "text": "பீட்டர் வான் தெ கேம்ப்\n\nபியேத் வான் தெ கேம்ப் (திசம்பர் 26, 1901, கேம்பென் – மே 18, 1995, ஆம்சுடெராம்), அமெரிக்காவில் பீட்டர் வான் தெ கேம்ப் என அழைக்கப்பட்டவர் ஒரு டச்சு வானியலாளர்ஆவார். இவர் தன் வாழ்நாள் முழுதும் அமெரிக்காவிலேயே வாழ்ந்தார். இவர் சுவர்த்மோர் கல்லூரியில் வானியல் பேராசிரியராகவும் 1937இல் இருந்து 1975 வரை அக்கல்லூரியின் சுபிரவுல் வான்காணகத்தின் இயக்குநராகவும் இருந்தார். இவர் வானளவையியலில் தேர்ந்தார், விண்மீன்களின் சரியான இயக்கத்தைப் பற்றியும் இடமாறு தோற்றங்கலைப் பற்றியும் ஆய்வு செய்தார். இவர் 1969களில் கோளமைப்புள்ள பெர்னார்டு விண்மீனைப் பற்றி வெளியிட்டபோது பொதுக்கவனத்துக்கு வந்தார், ஆனால் அது சரியன்று என இப்போது நிறுவப்பட்டுள்ளது.</ref>\n\nSection::::தகைமைகளும் விருதுகளும்.\nஇவர் 1965இல் ரிட்டன்வுசு வானியல் கழகத்தால் ரிட்டனவுசுப் பதக்கம் வழங்கப்பட்டார்.\nஇவர் 1982இல் பிரெஞ்சு வானியல் கழகத்தால் யூல்சு ஜான்சன் பரிசு வழங்கப்பட்டார்.\n\nசுவார்த்மோர் கல்லுரியின் புது வான்காணகம் 2009இல் இவரது பெயரிடப்பட்டது.\n\n"}
{"id": "259527", "url": "https://ta.wikipedia.org/wiki?curid=259527", "title": "உரைத்துணை", "text": "உரைத்துணை\n\nஉரைத் துணை (Subtitles) என்பது திரைப்படங்களில் வரும் வசனங்களின் தொகுப்பாக இருக்கும். இது திரைப்படம் திரையிடப்படும்பொழுதே திரையின் கீழ் காட்டப்படும். பெரும்பாலும் வேற்று மொழிப் படங்களுக்கு இணையாக தம் மொழியில் மொழிபெயர்ப்பை உரைத் துணையாக வெளியிடுவர். கதாப்பாத்திரங்கள் பேசுவது எழுத்துவடிவில் காண்பிக்கப்படும். இது காது கேளாதோருக்கும் உதவும். கணினியில் விளையாட்டுகளுக்கும் உரைத் துணைகள் வழங்கப்படுவதுண்டு. அரபுநாடுகள், பிரான்ஸ் போன்ற நாடுகளில் படங்களை வேற்றுமொழி திரைப்படங்களை வெளியிட அவர்களின் மொழிகளில் உரைத்துணை இல்லையென்றால் அங்கு படங்களைத் தணிக்கை செய்து வெளியிட இயலாத சட்ட சிக்கல்களும் உள்ளன.\n"}
{"id": "259530", "url": "https://ta.wikipedia.org/wiki?curid=259530", "title": "ஜோத்பூர் சந்திப்பு தொடருந்து நிலையம்", "text": "ஜோத்பூர் சந்திப்பு தொடருந்து நிலையம்\n\nஜோத்பூர் சந்திப்பு தொடருந்து நிலையம், ஜோத்பூரில் உள்ளது. இது வடமேற்கு ரயில்வேயின் கட்டுப்பாட்டில் உள்ளது.\n\n"}
{"id": "259534", "url": "https://ta.wikipedia.org/wiki?curid=259534", "title": "வெள்ளருக்கம் பாளையம் பாறை ஓவியங்கள்", "text": "வெள்ளருக்கம் பாளையம் பாறை ஓவியங்கள்\n\nவெள்ளருக்கம் பாளையம் பாறை ஓவியங்கள் என்பன, கோயம்புத்தூருக்கு சற்றுத் தொலைவில் அமைந்துள்ள வெள்ளெருக்கம் பாளையம் என்னும் ஊரில் உள்ள கருமலை அல்லது வேட்டைக்காரன்மலை என அழைக்கப்படும் மலைப் பகுதியில் உள்ள பாறைகளில் தீட்டப்பட்டுள்ள ஓவியங்களைக் குறிக்கும். இங்கு, விலங்குகள், பிராணிகள், மனிதர்கள் போன்ற உருவங்கள் வரையப்பட்டுள்ளன.\n\nSection::::ஓவியங்கள்.\nஇங்குள்ள ஓவியங்களில், வேட்டைக் காட்சிகள், நடனக் காட்சிகள் என்பனவும் அடங்குகின்றன. ஓர் ஓவியத்தில் ஏழு மனித உருவங்கள் கைகோர்த்தபடி நிற்கும் காட்சி காணப்படுகிறது. இவ்வுருவங்களின் தலையில் தலைப்பாகை போல் வரையப்பட்டுள்ளதால் இவை ஆண்களின் உருவமாக இருக்கலாம் எனவும், இது ஒரு நடனக் காட்சியைக் குறிப்பதாகவும் சில ஆய்வாளர்கள் கருதுகின்றனர். இன்னோர் ஓவியத்தில், குதிரைமீது அமர்ந்திருக்கும் மனித உருவம் காணப்படுகிறது. அம்மனிதனின் இடது கை கடிவாளத்தைப் பிடித்திருப்பதுபோல் இருக்க, உயர்த்திய வலதுகையில் ஈட்டி போன்ற ஆயுதம் எறிவதற்குத் தயாராக இருப்பதுபோல் காட்டப்பட்டுள்ளது. யானைகளும், யானையின் மீது மனிதன் அமர்ந்திருப்பது போன்ற காட்சிகளும் இங்கே உள்ளன. \n\nSection::::காலம்.\nபெருங்கற்காலத்தைச் சேர்ந்தனவாகக் கருதப்படும் இவ்வோவியங்கள், கி.மு 500 ஆண்டுக் காலப்பகுதியைச் சேர்ந்தவையாக இருக்கக்கூடும் என்பது சில ஆய்வாளர்களின் கருத்தாகும்.\n\n\n"}
{"id": "259536", "url": "https://ta.wikipedia.org/wiki?curid=259536", "title": "ஈரொட்சிசனைல்", "text": "ஈரொட்சிசனைல்\n\nஈரொட்சிசனைல் (\"dioxygenyl\", \"டையாக்சிசனைல்\") அயன் என்பது O என்னும் வாய்பாட்டை உடைய அரிதான ஒட்சிக்கற்றயன் ஆகும். இதில் இரண்டு ஒட்சிசன் அணுக்களும் +½ என்ற ஒட்சியேற்ற நிலையில் உள்ளன. இது ஒட்சிசனிலிருந்து ஓர் எதிர்மின்னியை நீக்குவதன் மூலம் பெறப்படும்.:\n"}
{"id": "259541", "url": "https://ta.wikipedia.org/wiki?curid=259541", "title": "திரியம்பாவை", "text": "திரியம்பாவை\n\nதிரியம்பாவை என்பது, தாய்லாந்து (பழைய சயாம்) நாட்டில் பல்லாண்டுகளாகத் தொடர்ந்து வரும் சைவத் தமிழரின் திருவெம்பாவையின் திரிந்த வடிவம் ஆகும். இன்று பாங்கொக் நகரில் உள்ள \"பிராமணக் கோயில்\" என்றழைக்கப்படும் இந்துக் கோயிலில் மட்டும் திரியம்பாவை கொண்டாடப்பட்டு வருகின்றது.\n\nSection::::வரலாற்றுச் சான்றுகள்.\nதாய்லாந்துக்குக் குடிபெயர்ந்த தமிழ்ப் பிராமணர்களாலேயே திருவெம்பாவை விழா அங்கு அறிமுகப்படுத்தப்பட்டிருக்கின்றது என்று நம்பப்படுகின்றது. தாய்லாந்தின் பழைமை வாய்ந்த நகரங்களான சுகோதை, அயூத்தியா, சவங்கலொக், ப்சானுலோக் முதலிய இடங்களிலெல்லாம் திரியம்பாவை கொண்டாடப்பட்டதற்கு, பல்வேறு வரலாற்றுச் சான்றுகள் உண்டு.\n\nகி.பி 1348இல் சுகோதையை ஆண்ட, லிதாய் மன்னனின் அரசியென நம்பப்படும் \"நங் நோப்பமாசி\" (nang noppamas) எனும் சோதிட அறிஞர், தான் எழுதிய \"தாவோ சிறிச்சுலாரக்\" (Tao Sri Chulalak) எனும் நூலில், திரியம்பாவை பற்றிக் குறிப்பிட்டுள்ளார். சுகோதையின் அரச குடும்பத்தாரின் ஆலயத்தில் ஆண்டின் முதல் மாதமன்று, திரியம்பாவை கொண்டாடப்பட்டதையும், மக்கள் புத்தாடை பூண்டு அதில் கலந்து கொண்டதையும், அன்று ஊஞ்சல் திருவிழா இடம்பெற்றதையும், அன்றிரவு, சிவபெருமான் மற்றும் நாராய் ஆகியோரின் ஊர்வலம் இடம்பெற்றதையும், அவர் விவரித்துள்ளார்.\n\nபொ.பி1461இல் அயூத்தியாவிலிருந்து சயாம் நாட்டை ஆண்ட \"பரம் திரிலோகநாத்\" (Baromtrilokanat) மன்னர் காலத்தைய அரசகுடும்ப விதிநூலான \"கொட்மந்தியம்பன்\" (Kodmonthienban), ஆண்டின் முதல் மாதத்தில், பிராமணர்கள் திரியம்பாவைப் பிரசாதமான நெற்பொரி, மலர்கள் என்பவற்றுடன் அரண்மனையுள் நுழைவதற்கான விதிமுறைகளைச் சொல்கின்றது. 1455இல் வெளியிடப்பட்ட \"கொட்மேய் சட்கின\"(Kodmay Sadkina) விதிநூல், ஊஞ்சற் திருவிழாவுக்குப் பொறுப்பாக இருந்த \"குன் புரோமசாமாய்\" எனும் பிராமணரைப் பற்றிச் சொல்கின்றது. இன்னொரு குறிப்பில், நாராய் மன்னன் (பொ.பி 1656-1688) திரியம்பாவையில், சிவனும் திருமாலும் கலந்துகொண்ட ஊர்வலத்தைச் சிறப்பிக்க அரண்மனையிலிருந்து கலந்துகொண்டதைச் சொல்கின்றது.\n\nசுகோதையின் இரட்டை நகராகச் சொல்லப்படும் \"சவங்கலோக்\"கிலும் திரியம்பாவை கொண்டாடப்பட்டிருக்கின்றது. \"சிறிசட்சனாலை\" என்ற பெயரில் அங்கு ஓர் புதிய நகரை எழுப்பியபோது, பிராமணர்கள் ஏழு நாள் பத்தியம் காத்து, திரியம்பாவை நோன்பு நோற்றதாக ஓரு குறிப்பு சொல்கின்றது. இக்குறிப்புகள் மூலம் திரியம்பாவையானது அறுநூறு ஆண்டுகளுக்கும் மேலாக தாய்லாந்தில் கொண்டாடப்பட்டு வந்திருக்கின்றது என நம்பலாம்.\n\nSection::::பழைய மரபுகள்.\nஆண்டின் முதல் மாதத்தின் வளர்பிறை ஏழாம் நாள் முதல் பத்து நாட்கள், சிவன் கயிலையிலிருந்து உலகுக்கு இறங்கி வருவதால், அவரை வரவேற்பதற்காக பத்து நாட்கள் எடுக்கப்பட்ட விழாவே சயாம் நாட்டின் திரியம்பாவை விழாவாகும். சிவன் நீங்கும் பத்தாம் நாளன்று, திருமால் உலகுக்கு வருவதாகவும், அவர் இன்னும் ஐந்து நாட்கள் தங்கியிருப்பதாகவும் அவர்கள் நம்பினர்.\n\nதிரியம்பாவையில், மரக்கறிகள், கரும்பு, பழங்கள், மலர்கள் சேர்த்து தாய்லாந்துப் பிராமணர்கள் சிவனை வழிபட்டனர். சங்கு ஊதுவதும் 'பாண்டோ' எனும் உடுக்கையை ஒலிப்பதும், திருவெம்பாவை ஓதுவதும், மன்னனால் தெரிவுசெய்யப்பட்ட ஒருவர் சிவனாக அலங்கரிக்கப்பட்டு ஊஞ்சலாடுவதும். இவ்வழிபாட்டின் போது இடம்பெற்றது. விழாவின் ஒன்பதாம் நாள் (பௌர்ணமி) அன்று, சிவனும் கணபதியும் ஆலயத்தைச் சுற்றி திருவுலா வந்தனர். அடுத்த நாளிலிருந்து ஐந்து நாட்கள் திருமாலுக்கு திருவீதியுலா இடம்பெற்றதுடன், பௌர்ணமி அன்று அவர்கள் படைக்கும் உணவு பழுதடைந்தால், திருமாலின் கோபத்துக்கஞ்சி, அவருக்கான வீதியுலா நிறுத்தப்பட்டது. இவ்வாறு பதினான்கு நாட்கள், திரியம்பாவை கொண்டாடப்பட்டது.\n\nசயாமிய \"திரியம்பாவையில்\" சிவன், திருமால் இருவருமே முதன்மைப்படுத்தப்பட்ட போதும், வழக்கமான இந்துப்பண்பாட்டில் கூறப்படும் சிவன், திருமால் ஆகியோரின் இயல்புகள், இங்கு இருவருக்கும் எதிர்மறையாகக் கருத்திற்கொள்ளப்படுவதை காணலாம். எவ்வாறாயினும், பல இந்திய ஆய்வாளர்கள் கூறுவது போல், திரியம்பாவையின் போது, திருமால் முன்னிலையில் திருப்பாவை பாடப்பட்டதில்லை.\n\nSection::::திருவெம்பாவையும் திரியம்பாவையும்.\nதிருவெம்பாவையானது, நல்ல கணவன் வேண்டி இளம்பெண்கள் நோற்ற நோன்பாக இருக்க, திரியம்பாவையோ, சிவனை மகிழ்விப்பதற்காகவும், சிறுபான்மையாக மழைவளம் வேண்டியும் கொண்டாடப்பட்டது. திரியம்பாவையானது தாய்லாந்தின் பன்னிரெண்டு அரச விழாக்களில் ஒன்றாக விளங்குவதுடன், அதனுடன் இணைந்த ஊஞ்சல் திருவிழா அண்மைக்காலம் வரை சிறப்பாக இடம்பெற்று வந்திருக்கின்றது. திருவெம்பாவை மார்கழித் திருவாதிரைக்கு ஒன்பது நாட்கள் முன் தொடங்கி, பத்து நாட்கள் இடம்பெறுகின்றது. திரியம்பாவை, தாய் பஞ்சாங்கத்தின் படி, முதலாம் மாதம் (தமிழ் கார்த்திகை, மார்கழி மாதங்களில்) பூரணைக்கு முன் ஒன்பது நாட்கள் தொடங்கி, பத்து நாட்கள் இடம்பெறுகின்றது. இரு நோன்புகளிலும் மாணிக்கவாசகர் அருளிய தமிழ்த் திருவெம்பாவை இருபது பாடல்கள் பாடப்பட்டன என்பதே முக்கியமான ஒற்றுமை ஆகும்.\n\nSection::::திரியம்பாவை.\nஇன்று திரியம்பாவையானது, பாங்கொக் நகரிலுள்ள \"தேவசாதன்\" என்றழைக்கப்படும் \"பிராமணக் கோயி\"லிலேயே இடம்பெற்று வருகின்றது. இங்கு \"பிராமணர்கள்\" என்ற பதம், இந்தியப் பொதுப் பயன்பாட்டில் இருப்பது போல், குல அடையாளமாகப் பயன்படுத்தப்படுவதில்லை. தாய்லாந்து பௌத்தத்திற்கு இசைவாக்கமடைந்த பூசாரிகள் என்ற நிலையிலேயே இங்கு \"பிராமணர்\" என்று அழைக்கப்படும் குடும்பங்கள் வசித்து வருகின்றன.\n\nதாய் நாட்காட்டியின் படி, முதலாம் மாதம் ஏழாம் நாளிலிருந்து, பத்து நாட்கள் திரியம்பாவை கொண்டாடப்பட்டு வருகின்றது. இங்கு பாடப்படும் தமிழ்த் திருவெம்பாவையானது நாலடி கொண்ட இருபது பாடல்களையும் இரு பாகங்களையும் கொண்டிருக்கின்றது. ஒன்று முதல் பதினொன்று வரையான பாடல்கள் \"பொத்முறை யாய்\" என்றும், மீதி ஒன்பதும் \"பொத்முறை க்ளாங்\" என்றும் அழைக்கப்படுகின்றன. பொத்முறை யாய், பிராமணக் கோயிலின் சிவன் சன்னதியிலும், பொத்முறை க்ளாங், திருமால் சன்னதியிலும் பாடப்படுகின்றன. பொருட்சிதைவும் சொற்சிதைவும் காணப்படும் போதும், திரியம்பாவை இருபது பாடல்களும், மணிவாசகரின் திருவெம்பாவையே என்பதில் எந்த ஐயமும் இல்லை.\n\nSection::::உசாத்துணை.\nPannipa Kaveetanathum, (1995) \"A comparative study of Tiruvempavai: Tradition in Thailand and Tamil Nadu in Historical and musical contexts\"\n\n"}
{"id": "259549", "url": "https://ta.wikipedia.org/wiki?curid=259549", "title": "வேர்த் தண்டு", "text": "வேர்த் தண்டு\n\nவேர்த் தண்டு  (English: Geophytes) தாவரங்கள் என்பவை நிலத்திற்கு அடியில் வளரக் கூடிய சதைப்பற்றுள்ள பாகங்களைக் கொண்ட தாவர இனங்கள் ஆகும். இவற்றுக்கு புவிவளரிகள், தரைக்கீழ்த் தாவரங்கள் என வேறு பெயர்களும் இருக்கின்றன. இவற்றின் ஆயுட்காலம் ஓராண்டு மட்டுமே. தண்டுக்கிழங்குகள், கிழங்குகள், முகிழுருவான தண்டுகள், முகிழுருவான வேர்கள் என வேர்த் தண்டுகள் பலவகைகளாக பிரிக்கப்படுகின்றன. இத் தாவரங்களின் வேர்த் தண்டுப் பாகங்கள் கடுங்குளிர், கடும் வெயில், வறட்சிக் காலங்களில் மண்ணோடு மண்ணாக இருந்து ஏதுவான காலநிலை வரும்போது முளைத்து வளரக் கூடிய ஆற்றல் கொண்டவை. \n\nSection::::சேமிப்பு வேர்கள்.\nஇந்த வேர்த் தண்டு தாவர வகைகளில் முக்கியமான பாகம் அதன் சேமிப்பு வேர்கள். அத் தாவரங்களுக்குத் தேவையான உணவை வேர்களில் சேமித்து வைப்பதனால் அதன் வேர்கள் பருத்து சதைப்பற்றுடன் காணப்படுகின்றன. இவற்றை வேர்க் கிழங்குகள் எனவும் சொல்வார்கள். \n"}
{"id": "259551", "url": "https://ta.wikipedia.org/wiki?curid=259551", "title": "சேமிப்பு வேர்", "text": "சேமிப்பு வேர்\n\nசேமிப்பு வேர்கள் (English: Underground storage organ) என்பவை சில தாவரங்களின் முதன்மை வேர்களோ, வேற்றிட வேர்களோ உணவைச் சேமித்து வைப்பதனால் பருத்து சதைப்பற்றுடன் காணப்படும். அந்த பருத்தப் பாகங்கள் சேமிப்பு வேர்கள் எனவும், வேர்க் கிழங்குகள், கிழங்குவேர்கள் எனவும் அறியப்படுகின்றன. இவ்வகை வேர்கள் காணப்படும் தாவர இனங்கள் வேர்த் தண்டுத் தாவரங்கள் என அழைக்கப்படுகின்றன.\n\nSection::::வகைகள்.\nசில வேர்த் தண்டுச் செடிகளில் முதன்மை வேர்களிலேயே சேமிப்பு வேர்கள் காணப்படுகின்றன. அதன் வடிவங்களின் அடிப்படையில் மூன்று வகைகளாக பிரிக்கப்படுகின்றன. கூம்பு வடிவம் (எ.கா கேரட்டு), கதிர்வடிவம் (எ.கா முள்ளங்கி), பம்பர வடிவம் (எ.கா பீட்டுரூட்டு).\n\nஅதே போல சில வேர்த் தண்டுச் செடிகளில் வேற்றிட வேர்களிலேயே சேமிப்பு வேர்கள் காணப்படுகின்றன. அவ்வகைத் தாவரங்களின் வேர்க் கிழங்குகளை மூன்று வகையாக பிரிப்பர். கிழங்கு வேர்கள் (எ.கா சர்க்கரை வள்ளி கிழங்கு), கொத்து வேர்கள் (எ.கா டாலியா), முடிச்சு வேர்கள் (எ.கா மஞ்சள்).\n"}
{"id": "259553", "url": "https://ta.wikipedia.org/wiki?curid=259553", "title": "ஆர்சனிக் முப்புரோமைடு", "text": "ஆர்சனிக் முப்புரோமைடு\n\nஆர்சனிக் முப்புரோமைடு \"(Arsenic tribromide )\" என்பது AsBr என்ற மூலக்கூற்று வாய்ப்பாடு கொண்ட ஒரு வேதிச் சேர்மம் ஆகும். இந்த பட்டைக்கூம்பு மூலக்கூறு மட்டுமே அறியப்பட்டுள்ள இருபடி ஆர்சனிக் புரோமைடு சேர்மமாகும். மிகவுயர் ஓளிவிலகல், தோராயமாக 2.3 பெற்றிருப்பதாலும், உயர் எதிர்காந்த ஏற்புத்திறன் கொண்டிருப்பதாலும் AsBr மிகுந்த முக்கியத்துவத்தைப் பெறுகிறது. நிறமற்றதாகவும் நீர் ஈர்க்கும் படிகங்களாகவும் காணப்படுகின்ற இச்சேர்மம் ஈரமான காற்றில் புகையும் தன்மை கொண்டிருக்கிறது.\n\nSection::::தயாரிப்பு.\nஆர்சனிக் தூளை நேரடியாக புரோமினேற்றம் செய்வதன் மூலமாக ஆர்சனிக் முப்புரோமைடு தயாரிக்கலாம். தனிமநிலை கந்தகத்தின் முன்னிலையில் ஆர்சனிக்(III) ஆக்சைடை முன்னோடியாகக் கொண்டும் மாற்று வழியாகவும் இதைத் தயாரிக்கலாம்:\n\nSection::::இதர ஆர்சனிக் புரோமைடுகள்.\nஆர்சனிக்கை ஒத்த பாசுபரசின் ஐம்புரோமைடு நன்கு அறியப்பட்டிருந்தாலும் ஆர்சனிக்கின் ஐம்புரோமைடு எதுவும் அறியப்படவில்லை. மீ இணைதிறன் புரோமோ ஆர்சனேட்டு எதிரயனி வகைச் சேர்மங்களின் வரிசை [AsBr], [AsBr], மற்றும் [AsBr] என்ற வரிசை ஆர்சனிக் முப்புரோமைடில் இருந்தே தொடங்குகின்றன.\nகரிம ஆர்சனிக் புரோமைடுகளான (CH3)2AsBr மற்றும் (CH3)AsBr2 போன்றவை , தாமிர வினையூக்கியின் முன்னிலையில் சூடான ஆர்சனிக் உலோகத்துடன் மெத்தில் புரோமைடு சேர்த்து வினைப்படுத்துவதால் உருவாகின்றன. இத்தயாரிப்பு முறையானது நேரடிச் செயல்முறையில் மெத்தில் குளோரோசிலேன் தயாரிக்கும் முறையை ஒத்திருக்கிறது. \nSection::::பாதுகாப்பு.\nபொதுவாக ஆர்சனிக் சேர்மங்கள் அனைத்தும் நச்சுத்தன்மை கொண்டவை என்பதால் ஆர்சனிக் முப்புரோமைடும் ஒரு நச்சாகவே இருக்கிறது.\n"}
{"id": "259560", "url": "https://ta.wikipedia.org/wiki?curid=259560", "title": "ஆர்சனிக் முப்புளோரைடு", "text": "ஆர்சனிக் முப்புளோரைடு\n\nஆர்சனிக் முப்புளோரைடு \"( Arsenic trifluoride )\" என்பது AsF என்ற மூலக்கூற்று வாய்ப்பாடு கொண்ட ஒரு வேதிச் சேர்மம்ஆகும். நிறமற்ற நீர்மமாக இருக்கும் இச்சேர்மம் தண்ணீருடன் உடனடியாக வினைபுரிகிறது.\n\nSection::::தயாரிப்பு மற்றும் பண்புகள்.\nஆர்சனிக் மூவாக்சைடுடன் ஐதரசன் புளோரைடு சேர்த்து வினைப்படுத்துவதன் மூலமாக ஆர்சனிக் முப்புளோரைடு தயாரிக்க முடியும்.\n\nவாயு நிலையில் பட்டைக்கூம்பு மூலக்கூறு வடிவில் உள்ள இச்சேர்மம் திண்ம நிலையிலும் காணப்படுகிறது. வாயு நிலையில் உள்ள போது As-F பிணைப்பு நீளம் 170.6 பை.மீ மற்றும் F-As-F பிணைப்புக் கோணம் 96.2° ஆகவும் உள்ளது.\n\nஅலோக குளோரைடுகளை, புளோரைடுகளாக புளோரினேற்றம் செய்ய ஆர்சனிக் முப்புளோரைடு பயன்படுகிறது. இச்செயலின் அடிப்படையில் நோக்கும் போது இது ஆண்டிமனி முப்புளோரைடை விட வினைத்திறன் குறைந்ததாக உள்ளது.\nAsF என்ற எதிர்மின் அயனிகள் கொண்ட சேர்மங்களையும் வேதி வினைகளின் மூலம் தயாரிக்க முடியும். உதாரணம் CsAsF4.பொட்டாசியம் புளோரைடு மற்றும் ஆர்சனிக் முப்புளோரைடு சேர்ந்து உருவாகும் பொட்டாசியத்தின் KAsF உப்பில் AsF மற்றும் AsF அயனிகள் இடைவினையுடன் காணப்படுகின்றன.\n\nSbF உடன் வினைபுரிகையில் அயனக் கூட்டுப் பொருள் AsF SbF உருவாகிறது\n"}
{"id": "259561", "url": "https://ta.wikipedia.org/wiki?curid=259561", "title": "1732", "text": "1732\n\n1732 (MDCCXXXII) ஒரு செவ்வாய்க்கிழமையில் துவங்கிய ஒரு கிரிகோரியன் நெட்டாண்டு ஆகும். 11 நாட்கள் பின்தங்கிய பழைய ஜூலியன் நாட்காட்டியில் இது சனிக்கிழமையில் ஆரம்பமானது.\n\n\n\n"}
{"id": "259562", "url": "https://ta.wikipedia.org/wiki?curid=259562", "title": "பட்டான்கோட்", "text": "பட்டான்கோட்\n\nபட்டான்கோட் அல்லது பதான்கோட் என்பது இந்தியாவின் பஞ்சாப் மாநிலத்திலுள்ள பதான்கோட் மாவட்டத்தின் நிர்வாகத் தலைமையிட நகரமும், மாநகராட்சியும் ஆகும். இங்கு இந்திய விமானப்படையின் தளம் அமைந்துள்ளது.\n\nSection::::பதான்கோட் விமானப்படை தளம் தாக்குதல்.\nபாகிஸ்தானைச் சேர்ந்த செய்சு இ மொகமது இயக்க தீவிரவாதிகள் 2 சனவரி 2016 அன்று பதான்கோட் விமானப்படை தளம் மீது தாக்குதல் நடத்தினர்.\n\n\n"}
{"id": "259564", "url": "https://ta.wikipedia.org/wiki?curid=259564", "title": "தர்பங்கா சந்திப்பு தொடருந்து நிலையம்", "text": "தர்பங்கா சந்திப்பு தொடருந்து நிலையம்\n\nதர்பங்கா சந்திப்பு தொடருந்து நிலையம் (நிலையக் குறியீடு : DBG) என்பது இந்திய மாநிலமான பீகாரின் தர்பங்கா மாவட்டத்திலுள்ள தர்பங்காவில் உள்ள ஒரு தொடருந்து நிலையம் ஆகும். \n\nSection::::வண்டிகள்.\nஇது கிழக்கு மத்திய ரயில்வேயில் முக்கியமான தொடர்வண்டி நிலையமாகும். இது சமஸ்திபூர் - மதுபனி வழித்தடத்தில் உள்ளது.\n\n\n\n\n\n"}
{"id": "259566", "url": "https://ta.wikipedia.org/wiki?curid=259566", "title": "பட்டான்கோட் வானூர்தி நிலையம்", "text": "பட்டான்கோட் வானூர்தி நிலையம்\n\nபட்டான்கோட் வானூர்தி நிலையம் என்பது ஓர் இந்திய உள்நாட்டு விமான நிலையம் ஆகும். இதற்கு அருகிலுள்ள பட்டான்கோட் நகரத்திற்கு 3 கிலோ மீற்றர் தொலைவில் இது அமைந்துள்ளது. பட்டான்கோட் வானூர்தி நிலையம் பட்டான்கோட் தொடருந்து நிலையத்திலிருந்து 7 கிலோ மீற்றர் தொலைவில் அமைந்துள்ளது. இந்த விமான நிலையம் 75 ஏக்கர் (அண்ணளவாக) பரந்துள்ளது. இந்த விமான நிலையம் பொதுப் போக்குவரத்திற்கு உகந்ததாக இல்லை, காப் வண்டிகள் மட்டுமே உள்ளன.\n\nபட்டான்கோட் வானூர்தி நிலையத்தை திரு. பிரபுல் பதேலால் திறந்துவைத்தார். பின்னர் விமான போக்குவரத்துத் துறை அமைச்சராக நவம்பர் 21, 2006 அன்று பதவியேற்றார் . இந்த விமான நிலையத்திற்கு பொலிவூட் நடிகரும், குர்தாஸ்பூர் நாடாளுமன்ற உறுப்பினருமான வினோத் கண்ணாவின் உதவியுடன் வசதிகள் செய்துகொடுக்கப்பட்டன. இவர் பட்டான்கோட்டை சுற்றுலாதளமாகவும், தொழில் மையமாகவும் மாற்ற திடமிட்டிருந்தார். \n\nSection::::தற்போதைய நிலைமை.\nஇங்கு விமானங்கள் இல்லை \n"}
{"id": "259567", "url": "https://ta.wikipedia.org/wiki?curid=259567", "title": "நி. கேல்சந்திர சிங்", "text": "நி. கேல்சந்திர சிங்\n\nநிங்தோவுகோங்ஜம் கேல்சந்திர சிங், இந்திய எழுத்தாளரும், அகராதித் தொகுப்பாளரும், வரலாற்று ஆசிரியரும் ஆவார்.. இவர் \"மணிப்புரி - மணிப்புரி - ஆங்கில அகராதி\"யை தொகுத்து அளித்தார்.. இது மணிப்புரியம் மொழிக்கான முதல் நவீன அகராதியாகும். இது 1964ஆம் ஆண்டில் தொகுக்கப்பட்டது. இவர் சாகித்திய அகாதமியின் பெல்லோஷிப் பட்டத்தையும், சங்கீத நாடக அகாதமியின் பெல்லோஷிப் பட்டத்தையும் பெற்றவர. இவருக்கு இந்திய அரசின் உயரிய விருதுகளில் ஒன்றான பத்மசிறீ விருது 1987ஆம் ஆண்டில் வழங்கப்பட்டது.\n\n\"மணிப்புரி மொழியின் நிலையும் முக்கியத்துவமும்\" என்ற நூலையும் எழுதியுள்ளார். இது 1975ஆம் ஆண்டில் வெளியானது.. உத்தரகாண்ட ராமாயணத்தையும், அஷமேத பர்ப மகாபாரதத்தையும், பழைய மணிப்புரி மொழியில் இருந்து தற்கால மணிப்புரி மொழிக்கு எழுத்துப்பெயர்ப்பு செய்து தந்தார்.\n"}
{"id": "259569", "url": "https://ta.wikipedia.org/wiki?curid=259569", "title": "சமூக உட்கட்டமைப்பில் புதுமையை புகுத்துவோருக்கான ஐ.இ.இ.இ விருது", "text": "சமூக உட்கட்டமைப்பில் புதுமையை புகுத்துவோருக்கான ஐ.இ.இ.இ விருது\n\nசமூக உட்கட்டமைப்பில் புதுமையை புகுத்துவோருக்கான ஐ.இ.இ.இ விருது என்பது ஐஇஇஇ வழங்கும் தொழில்நுட்பத் துறை சார்ந்த விருதாகும். இதை ஐஇஇஇயின் இயக்குனர் குழுமம் 2011 முதல் வழங்குகிறது. சமூக உட்கட்டமைப்பை நிறுவுவதற்கும், அதன் வளர்ச்சிக்கும், புதுமையான வழிகளை கண்டறிந்து, தகவல் தொழில்நுட்பத்தை பயன்படுத்தி மேம்படுத்துவோருக்கு இவ்விருது வழங்கப்படும். \n\nஇது ஒருவருக்கோ, மூன்று பேர் வரை கொண்ட குழுவுக்கோ வழங்கப்படலாம். இதைப் பெறுவோருக்கு வெண்கலப் பதக்கமும், சான்றிதழும் வழங்கப்படும். இதற்கு ஹிட்டாச்சியும், ஐஇஇஇ கணினி சமூகமும் ஸ்பான்சர் செய்கின்றன.\n\n\n\n\n"}
{"id": "259570", "url": "https://ta.wikipedia.org/wiki?curid=259570", "title": "நந்தா (நடிகர்)", "text": "நந்தா (நடிகர்)\n\nநந்தா என்று பரவலாக அறியப்படும் நந்தா துரைராஜ் ஒரு தென்னிந்திய திரைப்பட நடிகர் ஆவார். சூர்யா நடிப்பில் வெளியான \"மௌனம் பேசியதே\" திரைப்படத்தின் மூலமாக தமிழ்த் திரைப்படத்துறையில் அறிமுகமானார். சங்கரின் தயாரிப்பில் வெளியான \"ஈரம்\" திரைப்படத்தின் மூலமாக புகழ்பெற்றார். இவர் தமிழ்த் திரைப்படங்களில் மட்டுமே நடித்து வருகிறார்.\n\nSection::::வாழ்க்கைக் குறிப்பு.\nஇவர், கோவையில் \"துரைராஜ்\" - \"ராணி\" இணையருக்கு மகனாகப் பிறந்தார். இவருக்கு \"கார்த்திக்\" என்ற இளைய சகோதரர் உள்ளார். இவர் முன்னாள் மத்திய அமைச்சர் மு. கண்ணப்பனின் பேரன் ஆவார்.\n"}
{"id": "259571", "url": "https://ta.wikipedia.org/wiki?curid=259571", "title": "1731", "text": "1731\n\n1731 (MDCCXXXI) ஒரு திங்கட்கிழமையில் துவங்கிய ஒரு கிரிகோரியன் சாதாரண ஆண்டு ஆகும். 11 நாட்கள் பின்தங்கிய பழைய ஜூலியன் நாட்காட்டியில் இது வெள்ளிக்கிழமையில் ஆரம்பமானது.\n\n\n\n"}
{"id": "259572", "url": "https://ta.wikipedia.org/wiki?curid=259572", "title": "சோனி எக்ஸ்பீரியா சி4", "text": "சோனி எக்ஸ்பீரியா சி4\n\nசோனி எக்ஸ்பீரியா சி4 என்பது ஆண்ட்ராய்டு இயங்குதளத்தில் இயங்கும் திறனறிபேசியாகும். இதை சோனி நிறுவனத்தினர் வெளியிட்டனர். \"தாமி(செல்பி) ஸ்மார்ட்போன்\" என்ற பெயரின் அறிமுகப்படுத்தப்பட்டது. \n\nSection::::விற்பனை.\nஇது 2015 மே 26ஆம் நாளன்று இந்தியாவில் விற்பனையானது.\n\n"}
{"id": "259573", "url": "https://ta.wikipedia.org/wiki?curid=259573", "title": "கொணவக்கரை பாறை ஓவியங்கள்", "text": "கொணவக்கரை பாறை ஓவியங்கள்\n\nகொணவக்கரை பாறை ஓவியங்கள், நீலகிரி மாவட்டத்தில், கோத்தகிரிக்கு அண்மையில் உள்ள கொணவக்கரை என்னும் ஊரின் மலைப்பகுதியில் காணப்படும் பழைய காலத்தைச் சேர்ந்த பாறை ஓவியங்கள் ஆகும். இங்கு விலங்கு உருவங்களும், மனித உருவங்களும் காணப்படுகின்றன.\n\nSection::::ஓவியங்கள்.\nஇங்குள்ள ஓவியங்கள் வெள்ளை நிறங்கொண்டு வரையப்பட்டவை. பெரும்பாலும், கோட்டுருவங்களாக அல்லாமல், நிறம் நிரப்பு முறையில் வரையப்பட்டனவாகத் தோற்றுகின்றன. இவை தடிப்பான தூரிகைகளைக் கொண்டு வரையப்பட்டிருக்கக்கூடும் எனச் சில ஆய்வாளர்கள் கருதுகின்றனர். இங்குள்ள ஒரு ஓவியத்தில் பெரிய மனித உருவம் ஒன்றின் முன் சிறிய வில்லேந்திய மனிதர்கள் காணப்படுகின்றனர். இது ஒரு மந்திரச் சடங்கு நிகழ்வைக் குறிப்பதாக இருக்கலாம் என இராசு பவுன்துரை கருதுகிறார். வில்லேந்திய மனிதர்களைக் கொண்ட ஓவியம் ஒரு போர்க் காட்சியைக் குறிப்பதாக இருக்கலாம் என்பது வேறு சில ஆய்வாளர்களின் கருத்து.\n\nபசுவும் கன்றும், ஆடு, குதிரை போன்ற விலங்குகள் இங்குள்ள ஓவியங்களில் காணப்படுகின்றன. குதிரையில் மனித உருவம் அமர்ந்திருப்பதாகக் காட்டப்பட்டுள்ளது.\n\n\n"}
{"id": "259575", "url": "https://ta.wikipedia.org/wiki?curid=259575", "title": "கும்பகோணம் அரியலூர் மாரியம்மன் கோயில்", "text": "கும்பகோணம் அரியலூர் மாரியம்மன் கோயில்\n\nகும்பகோணம் அரியலூர் மாரியம்மன் கோயில் கும்பகோணத்தில் உள்ள மாரியம்மன் கோயில்களில் ஒன்றாகும். \n\nSection::::இருப்பிடம்.\nஇக்கோயில் கும்பகோணம் உப்புக்காரத் தெருவில் உள்ளது.\n\nSection::::மூலவர்.\nஇக்கோயிலில் கருவறையில் மாரியம்மன் மூலவராக உள்ளார். பச்சைக்காளி, பவளக்காளி, மதுரை வீரன் ஆகியோர் இக்கோயில் வளாகத்தில் உள்ளனர்.\n\nSection::::குடமுழுக்கு.\n30 சூலை 2014 அன்று பாலாலயம் செய்யப்பட்டு, திருப்பணிகள் தொடங்கப்பட்டு, குடமுழுக்கு 27 ஆகஸ்டு 2015அன்று நடைபெற்றது. \n"}
{"id": "259578", "url": "https://ta.wikipedia.org/wiki?curid=259578", "title": "சாதாரண வெள்ளிக்கோல் வரையன்", "text": "சாதாரண வெள்ளிக்கோல் வரையன்\n\nஇந்திய ஓநாய் பாம்பு அல்லது சாதாரண வெள்ளிக்கோல் வரையன் (Lycodon aulicus) என்பது ஒரு நஞ்சற்ற பாம்பு இனமாகும். இப்பாம்புகள் தெற்கு ஆசியா, தென்கிழக்கு ஆசியா பகுதிகளில் காணப்படுகின்றன.\n\nSection::::விளக்கம்.\nஇந்த பாம்பு வேறுபட்ட வண்ணங்களில் உள்ளது. இந்த பாம்புபை கண்டு கட்டுவிரியன் என குழம்பி கொன்றுவிடுகிறார்கள். இப்பாம்பு சாம்பல்,பழுப்பு அல்லது கருமை நிறமும். பத்துமுதல் இருபது வெள்ளை அல்லது மஞ்சள் நிறப்பட்டைகள் கொண்டிருக்கும். இதன் கரியகண்கள் முன்புறம் துருத்தியபடி இருக்கும். இதன் கண்மணி புலப்படாது. இப்பாம்புகளில் சிறிய இனங்களின் தோல் மெல்லியதாக ஒளி ஊடுருவக்கூடிய வகையில் இருக்கும் இதனால் இதன் உள்ளுருப்புகளை எளிதாகக் காணவியலும். இதன் தலை தட்டையாக லேசான கூர்மையுடன், இருக்கும். இதன் செதில்கள் வழுவழுப்பாகவும், பளபளப்பாகவும் தோன்றும். இதன் உடலுன் அடிப்பகுதி வெளுத்துக் காணப்படும்.\n\nSection::::பரவல்.\nஇப்பாம்பு பாக்கித்தான் ,இலங்கை , இந்தியா (வடக்கே இமயமலை மற்றும் அசாம் ; மகாராஷ்டிரா), வங்கதேசம் , நேபாளம் , மியான்மார் ( பர்மா), தாய்லாந்து. மலேசியா , இந்தோனேசியா, பிலிப்பைன்ஸ் , சீசெல்சு , மாலத்தீவு, மொரிசியஸ், சீனா ( புஜியான் மாகாணம், குவாங்டாங் யுன்னான் , ஹாங்காங் போனற பகுதிகள்), இந்தியா மற்றும் இலங்கையில் பொதுவாகக் காணப்படுகிறது. ஆனால் இந்தியாவின் தென்கிழக்கு கரையோரங்களில் கிடைப்பதற்கரியதாய் உள்ளது . பிலிப்பைன்சின் சில தீவுகளில் மட்டும் காணக்கூடியதாய் உள்ளது .\n\nSection::::நடத்தை.\nஇந்தப் பாம்பு இரவு நேரங்களில் மட்டும் நடமாடக்கூடியது. பகலில் தன் இருப்பிடத்திலேயே இருக்கும்.\n\nSection::::உணவு.\nஇதன் முதன்மை உணவு பல்லிகள், தவளைகள், அரணை போன்றவை ஆகும். கிட்டத்தட்ட அதன் முதன்மை உணவு என்றால் அரணைதான் இதன் தாடைகளில் அமைந்த முன் \"கோரை பற்கள்\" உணவைக் கடிக்கவும் பல்லிகளை தப்பவிடாமல் பிடித்துக்கொள்ளவும் உதவுகிறது. \n\nSection::::இனப்பெருக்கம்.\nபெண் பாம்புகள் ஆண் பாம்புகளை விடப் பெரியதாய் இருக்கும். அவை பருவ மழை தொடங்கும் முன் இனப்பெருக்கம் செய்கின்றன. நான்கு முதல் பதினோரு முட்டைகளை இடுகின்றன.\n\nசெப்டம்பர் அல்லது அக்டோபர் மாதங்களில் குஞ்சு பொரித்து வருகின்றன குஞ்சுகள் சராசரி 14-19 செ.மீ (5½-7⅜ அங்குலம்) நீளம்வரை இருக்கும். \n"}
{"id": "259589", "url": "https://ta.wikipedia.org/wiki?curid=259589", "title": "ப. அ. தோமசு", "text": "ப. அ. தோமசு\n\nதோலகட்டி சுவாமி என அழைக்கப்பட்ட வணக்கத்திற்குரிய ப. அ. தோமசு அடிகள் (\"B. A. Thomas\", 7 மார்ச் 1886 - 26 சனவரி 1964) செபமாலை துறவற சபையை ஆரம்பித்தவர். ஆசியாவிலேயே முதல் தியான யோகசபையான செபமாலைத்தாசர் சபையை தோலகட்டி என்ற இடத்தில் ஆரம்பித்தவர். கத்தோலிக்கத் திருச்சபையில் புனிதர் நிலைக்கு உயர்த்தப்படுவதற்கு ஆரம்ப நிலையான இறை ஊழியர் என்ற நிலையை திருச்சபையின் உயர் பீடத்தில் இருந்து பெற்றவர்.\n\nSection::::வாழ்க்கைக் குறிப்பு.\nஇலங்கையின் யாழ்ப்பாண நகரில் பாண்டியன்தாழ்வு என்ற ஊரில் பஸ்தியாம்பிள்ளை, லூயிசு அம்மாள் ஆகியோருக்குப் பிறந்தவர் தோமசு அடிகளார். தந்தை பஸ்தியாம்பிள்ளை பாண்டியன்தாழ்வில் அமைந்துள்ள புனித அன்னம்மாள் ஆலயத்தை நிறுவியவர். தோமசு அடிகள் யாழ்ப்பாணம் சம்பத்தரிசியார் கல்லூரியில் கல்வி கற்றார். யாழ்ப்பாண நகரில் பிரபலமான புனித மடுத்தினார் குருமடத்தில் சேர்ந்து இறைப்பணியில் ஈடுபட்டார். ஆங்கிலம், இலத்தீன், தமிழ் மொழிகளில் தேர்ச்சி பெற்றார். 1912 சனவரி 6 இல் குருத்துவத் திருநிலைக்கு உயர்த்தப் பெற்றார்.\n\nசம்பத்தரிசியார் கல்லூரியில் இந்து விடுதி மாணவர்களுக்கு பொறுப்பாளராக யாழ்ப்பாண ஆயராக இருந்த அல்பிரட் கியோமர் அவர்களினால் நியமிக்கப்பட்டார். தோமசு அடிகளின் வாழ்வினால் கவரப்பட்ட பல இந்து மாணவர்கள் கத்தோலிக்கர்களாக மதம் மாறினார்கள். \n\nSection::::தோலகட்டி ஆசிரமம்.\nமுதலாம் உலகப் போரின் பின்னரான காலகட்டத்தில் இறை பக்தியும் மனித நேயமும் பல உலக நாடுகளில் வற்றியிருந்த காலத்தில், திருத்தந்தை பதினொராம் பத்திநாதர் 1926 பெப்ரவரி 8இல் “திருச்சபை சார்ந்த மறை உண்மை” (\"Rerum Ecclesiae\") என்ற புகழ்மிக்க சுற்றுமடலை வெளியிட்டார். இச்சுற்றுமடலில் அவர் மறைபரப்பணி நாடுகளில் மௌன தியான துறவறச்சபைகளின் அவசியத்தை வலியுறுத்தியிருந்தார். இதன் ஒரு செயல்திட்டமாக, யாழ்ப்பாண ஆயர் கியோமரின் பணிப்பில், தோமசு அடிகள், 1928 பெப்ரவரி 2ல் ஆறு தியானயோக சாதகர்களுடன் வடமராட்சியில் வசாவிளான் என்ற இடத்தில் தோலகட்டி செபமாலைத்தாசர் மௌன சபையை ஆரம்பித்தார். இச்சபைக்குத் தற்போது இலங்கையில் கொச்சிக்கடை, யாழ்ப்பாணம், வவுனியா, கண்டி ஆகிய இடங்களில் நான்கு ஆச்சிரமங்களும், இந்தியாவில் பதினொரு ஆச்சிரமங்களும் உள்ளன. செபமாலைக் கன்னியருக்கும் துறவு சபை ஒன்றை 1948 ஆகத்து 22 ஆம் நாள் ஆரம்பித்தார்.\n\nதோமசு அடிகளின் இறப்பின் பின்பு இலங்கை கத்தோலிக்கத் திருச்சபை இவரைப் புனிதராக்கும் நிலைக்கு 1984ம்ஆண்டில் பரிந்துரைத்தார்கள். ஈழப்போர்க் காலத்தில் அடிகளின் சமாதி தோலகட்டியில் அதியுயர் பாதுகாப்பு வலயத்தில் இருந்தமையால் அரசாங்கத்தின் அனுமதியுடன், 2004 மார்ச் 8ஆம் நாள் அவருடைய உடல் அங்கிருந்து எடுக்கப்பட்டு, யாழ்ப்பாணம் அருள் ஆச்சிரமத்தில் அடக்கம் செய்யப்பட்டது.\n\n"}
{"id": "259591", "url": "https://ta.wikipedia.org/wiki?curid=259591", "title": "கொத்மலை", "text": "கொத்மலை\n\nகொத்மலை (\"Kotmale\", இலங்கையின் மத்திய மாகாணத்திலுள்ள நுவரெலியா மாவட்டத்திலிருக்கும் ஒரு ஊர்.. இது ஒரு நாடாளுமன்றத் தேர்தல் தொகுதியும் ஆகும்.\n\nஇலங்கையில் இந்தியத் தமிழர்கள் பெருமளவில் வசிக்கும் ஊர்களில் இது ஒன்று.\n\n"}
{"id": "259604", "url": "https://ta.wikipedia.org/wiki?curid=259604", "title": "சதுரங்கப்பட்டினம் மலைமண்டல பெருமாள் கோயில்", "text": "சதுரங்கப்பட்டினம் மலைமண்டல பெருமாள் கோயில்\n\nமலைமண்டலப் பெருமாள் கோயில், காஞ்சிபுரம் மாவட்டம் திருக்கழுக்குன்றம் வட்டம், சதுரங்கப்பட்டினம் கிராமத்தில் உள்ளது. சென்னையிலிருந்து மாமல்லபுரம் செல்லும் பாதையில், கல்பாக்கம் அருகே சதுரங்கப்பட்டினம் அமைந்துள்ளது. இக்கோயிலிலுள்ள கருடன் திருவுருவம், எட்டு நாகங்களைக் கொண்டுள்ளதால் அஷ்டநாக கருடன் என அழைக்கப்படுகிறார். இக்கோயிலில் முற்கால கல்வெட்டு உள்ளது.\n\n"}
{"id": "259605", "url": "https://ta.wikipedia.org/wiki?curid=259605", "title": "தமன் (இசையமைப்பாளர்)", "text": "தமன் (இசையமைப்பாளர்)\n\nதமன் அல்லது எஸ். தமன் என்று அறியப்படும் கண்டசாலா சாய் சீனிவாச தமன் சிவகுமார் என்பவர் ஒரு புகழ்பெற்ற இந்திய திரைப்பட இசையமைப்பாளர் ஆவார். இவர் தெலுங்கு, தமிழ், இந்தி மொழித் திரைப்படங்களுக்கு இசையமைத்து வருகிறார்.\n\nஇவர், சங்கர் இயக்கத்தில் வெளியான பாய்ஸ் திரைப்படத்தின் வாயிலாக தமிழ்த் திரைப்படத்துறையில் அறிமுகமானார். இப்படத்தில் நடித்த ஐந்து இளைஞர்களில் ஒருவராக, இசைக்கருவிகளை வாசிப்பவராக நடித்தார். இதன்மூலமாக திரைப்படங்களில் இசையமைக்க வாய்ப்பு கிடைத்தது. \"சிந்தனை செய்\" திரைப்படம் இவர் இசையமைத்த முதல் தமிழ்த் திரைப்படமாகும். \"கிக்\" திரைப்படம் இவரது இசையமைப்பில் வெளியான முதல் தெலுங்குத் திரைப்படமாகும்.\n"}
{"id": "259624", "url": "https://ta.wikipedia.org/wiki?curid=259624", "title": "பெள்ளந்தூர் ஏரி", "text": "பெள்ளந்தூர் ஏரி\n\nபெள்ளந்தூர் ஏரி (கன்னடம்: ಬೆಳ್ಳಂದೂರು ಕೆರೆ/ಕೊಳ/ಹಳ್ಳ), தென்கிழக்கு பெங்களூரில் உள்ள ஏரியாகும். இது பெள்ளந்தூர் சாக்கடைத் திட்டத்தின் தெற்குப் பகுதிகளையும் தென்கிழக்குப் பகுதிகளையும் சார்ந்த பகுதியாகும். பெள்ளந்தூர் ஏரி சுமார் 148 சதுர கிமீ (37,000 ஏக்கர்கள்) பரப்பளவில் அமைந்துள்ளது. \n\nஇந்த ஏரி நீரானது கிழக்கே வரத்தூர் ஏரிக்கும், அங்கிருந்து பிங்கானி ஆற்று பாசனத்திற்கும் செல்கிறது. தற்போது இந்த ஏரியானது கழிவுநீரால் மாசடைந்துள்ளது. 2015-ஆம் ஆண்டு மே மாதத்தில் இந்த ஏரியின் நுரையினால் தீப்பிடித்து பல மணிநேரம் எரிந்தது குறிப்பிடத்தக்கது.\n\nSection::::புவியியல்.\nபெள்ளந்தூர் ஏரி, பெங்களூரில் அமைந்துள்ள நீர்நிலைகளில் முக்கியமான ஒன்றாகும். தென்பெண்ணை ஆற்றின் பகுதியையும், வரத்தூர் ஏரியையும் சார்ந்துள்ளது இந்த ஏரி. இப்பகுதியில் உள்ள வணிக வளாகங்களாலும், குடியிருப்புப் பகுதிகளாலும், இப்பகுதி மாசடைந்து நிலத்தடி நீர் குறைந்து காணப்படுகிறது\n"}
{"id": "259629", "url": "https://ta.wikipedia.org/wiki?curid=259629", "title": "கிழங்கு", "text": "கிழங்கு\n\nகிழங்குகள் என்பவை ஒரு தாவரம் அதற்குத் தேவையான சத்துக்களையும், உணவுகளையும் சேமித்து வைத்துக் கொள்ளும் உருமாற்றமடைந்த பாகங்கள். கடுங்குளிர் மாதங்களிலோ, கடும் வெயில் காலங்களிலோ போதுமான உணவை உற்பத்திச் செய்து கொள்ள முடியாமல் போகும் போது, தனக்குத் தேவையான உணவை கிழங்குகளிலிருந்தே அத் தாவரங்கள் எடுத்துக் கொள்ளும். அதே போல, அடுத்த பருவ காலத்திற்கு ஏதுவாய் முளைக்கவும், கலவியற்ற இனப்பெருக்கத்தில் ஈடுபடவும் கிழங்குகள் தேவையான சத்துக்களையும், ஆற்றலையும் தருகின்றன. கிழங்குகள் ஒரு தாவரத்தின் தண்டுகளிலிருந்து முளைப்பதாக சிலரும்; மாறாக அதன் வேர்களிலிருந்து முளைப்பதாக சிலரும் கருதுவார்கள்.\n\nSection::::தண்டுக் கிழங்குகள்.\nதண்டுக் கிழங்குகள் என்பவை தண்டு வேர்களிலிருந்தோ, தண்டு ஓடுகளிலிருந்தோ (stolon) வளரும் பருத்த சதைப்பற்றுள்ள பாகம் ஆகும். தண்டுக் கிழங்குகளின் மேற்புறத்திலிருந்து முதன்மைத் தண்டுகளும், இலைகளும் முளைக்கும். அதன் கீழ்ப்புறத்திலிருந்து வேர்கள் விடும். தண்டுக் கிழங்குகள் தாவரங்களில் ஒரு பக்கத்திலோ, மண்ணிற்கு நெருங்கிய இடத்திலோ முளைக்கக் கூடியவை. மண்ணுக்கு கீழே கிடக்கின்ற தண்டுக் கிழங்குகள் அதிக காலம் சத்துக்களைச் சேமித்து வைத்திருப்பதில்லை. சில தாவரங்களில் தண்டுக் கிழங்குகள் சிறுத்து விதைகள் போலக் தென்படுவதும் உண்டு. கோடைகாலங்களில் தண்டுக் கிழங்குகள் சுருங்கி விடும். பின்னர் ஏதுவான நிலை வருகின்ற சமயத்தில் முளைவிடத் தொடங்கும். பிகோனியா போன்ற தாவரங்களின் தண்டுக் கிழங்குகள் பல காலத்திற்கு உயிர்ப்புடன் இருக்கக் கூடியவை. ஆனால் சில தாவரங்களில் இலைகள் முளைக்கின்ற வரை மட்டுமே தண்டுக் கிழங்குகள் இருக்கும். அதன் பின் சுருங்கி, காய்ந்து சருகாகிவிடுகின்றன.\n\nSection::::உருளைக்கிழங்குகள்.\nஉருளைக்கிழங்குகள் கூட தண்டுக் கிழங்கு வகையைச் சேர்ந்தவையே. அதன் தண்டு ஓடுகள் பருத்து, சேமிப்பு உறுப்புக்களாக வளர்ச்சியடைந்து விடுகின்றன.\n\nSection::::வேர்க் கிழங்குகள்.\nவேர்க் கிழங்குகள் என்பவை, சில தாவரங்களின் முதன்மை வேர்களோ, வேற்றிட வேர்களோ உணவைச் சேமித்து வைப்பதனால் பருத்து சதைப்பற்றுடன் காணப்படும். அந்த பருத்தப் பாகங்கள் சேமிப்பு வேர்கள் எனவும், வேர்க் கிழங்குகள், கிழங்குவேர்கள் எனவும் அறியப்படுகின்றன. \n"}
{"id": "259632", "url": "https://ta.wikipedia.org/wiki?curid=259632", "title": "மணிப்பூரில் விளையாட்டுகள்", "text": "மணிப்பூரில் விளையாட்டுகள்\n\nமணிப்பூருக்கு என தனித்துவமான விளையாட்டுகள் உண்டு.\n\nSection::::வெளியரங்க விளையாட்டுகள்.\nமுக்னா, போலோ, தேங்காயை பயன்படுத்தி விளையாடும் ரக்பி, படகுப் போட்டி ஆகியவை வெளியரங்க விளையாட்டுகளாகும்.\n\nSection::::முக்னா.\nமுக்னா என்பது மற்போர் வகை விளையாட்டாகும். பழங்காலந்தொட்டே இந்த விளையாட்டை அரசரோ, உள்ளூர் அமைப்புகளோ நடத்திவந்திருக்கின்றன. வெற்றி பெறுவோர்க்கு வாகையர் பட்டமும், உப்புப் பொதியும், கையால் நெய்யப்பட்ட உடையும் வழங்கப்படும்.\n\nSection::::யூபி லக்பி.\nஇது ரக்பி காற்பந்து விளையாட்டை ஒத்திருக்கும். பந்துக்கு பதிலாக தேங்காயை பயன்படுத்துவர். இந்த விளையாட்டு பசும்புல் தரையில் நடத்தப்படும். விளையாட்டு தொடங்கும் முன் தேங்காய், விழாவை தலைமை தாங்குபவரிடம் தரப்படும். ஒரு அணியினர், இந்த தேங்காயை வைத்துக் கொண்டே இலக்குக் கோட்டை தாண்ட வேண்டும். எதிர்தரப்பினர் தடுக்க முயன்று, தேங்காயை பிடுங்கினால் அவர்களுக்கும் புள்ளிகள் வழங்கப்படும். இது ஆண்டு தோறும் நடத்தப்பட்ட விளையாட்டாகும். அப்பகுதியின் அரசர் தலைமையேற்று விளையாட்டை கண்டுகளிப்பார்.\n\nSection::::உள்ளரங்க விளையாட்டுகள்.\nSection::::கங்கு.\nஇதை ஆண்களும் பெண்களும் விளையாடுவர் இரு அணியினர் விளையாடக் கூடிய விளையாட்டில், இலக்கை குறிவைத்து அடிக்க வேண்டும்.\n"}
{"id": "259633", "url": "https://ta.wikipedia.org/wiki?curid=259633", "title": "கரிம-ஒட்சிசன் பிணைப்பு", "text": "கரிம-ஒட்சிசன் பிணைப்பு\n\nகரிம-ஒட்சிசன் பிணைப்பு (\"Carbon-oxygen bond\") என்பது கரிமத்திற்கும் ஒட்சிசனுக்கும் இடையிலான பங்கீட்டுவலுப் பிணைப்பு ஆகும். கரிம-ஒட்சிசன் பிணைப்பானது ஒற்றைப் பிணைப்பாகவோ (C-O) இரட்டைப் பிணைப்பாகவோ (C=O) மும்மைப் பிணைப்பாகவோ (C≡O) காணப்படலாம். C-O பிணைப்புக்கு எத்தனோலையும் (CHCHOH) C=O பிணைப்புக்குக் காபனீரொட்சைட்டையும் (CO) C≡O பிணைப்புக்குக் காபனோரொட்சைட்டையும் (CO) எடுத்துக்காட்டுகளாகக் குறிப்பிடலாம்.\n\nSection::::ஒட்சிசன் தொழிற்பாட்டுக் கூட்டங்கள்.\nகரிம-ஒட்சிசன் பிணைப்புகள் பின்வரும் தொழிற்பாட்டுக் கூட்டங்களில் காணப்படுகின்றன.\n"}
{"id": "259647", "url": "https://ta.wikipedia.org/wiki?curid=259647", "title": "சூர்யநகரி விரைவுவண்டி", "text": "சூர்யநகரி விரைவுவண்டி\n\nசூர்யநாகரி விரைவுவண்டி என்பது இந்திய இரயில்வேயினால் இயக்கப்படுகின்ற விரைவுவண்டி ஆகும். இது ஜோத்பூர் சந்திப்புக்கும், பாந்திரா முனையத்துக்கும் இடையே பயணிக்கிறது.\n\nSection::::வழித்தடம்.\nஇந்த வண்டியின் வழித்தடம் பின்வருமாறு.\n"}
{"id": "259649", "url": "https://ta.wikipedia.org/wiki?curid=259649", "title": "பாந்திரா முனையம்", "text": "பாந்திரா முனையம்\n\nபாந்திரா முனையம், இந்திய நகரமான மும்பையின் பாந்திராவில் உள்ளது. இது மும்பையில் உள்ள ஆறு முனையங்களில் ஒன்று. மற்றவை சத்திரபதி சிவாசி தொடருந்து நிலையம், மும்பை சென்ட்ரல், லோகமானிய திலக் முனையம் (குர்லா முனையம்), தாதர்(மத்திய ரயில்வே) & தாதர் (மேற்கு ரயில்வே).\n\n\n"}
{"id": "259653", "url": "https://ta.wikipedia.org/wiki?curid=259653", "title": "உலகளாவிய இந்தி மாநாடு", "text": "உலகளாவிய இந்தி மாநாடு\n\nஉலகளாவிய இந்தி மாநாடு என்பது இந்திய அரசினால் நடத்தப்படுகின்ற மாநாடு ஆகும். இதில் உலகின் பல பகுதிகளில் இருந்தும் வந்திருக்கும் இந்தி எழுத்தாளர்கள், கவிஞர்கள் போன்றோர் பங்கேற்பர். ஒவ்வொரு மாநாட்டிலும் விருதுகளும் பரிசுகளும் வழங்கப்படும்.\n\n"}
{"id": "259655", "url": "https://ta.wikipedia.org/wiki?curid=259655", "title": "எண்ணெய்ப் பனையன்", "text": "எண்ணெய்ப் பனையன்\n\nஎண்ணெய்ப் பனையன் (Banded kukri snake) என்பது ஒரு நஞ்சற்ற பாம்பு இனமாகும். இது இலங்கை, இந்தியா, வங்காளதேசம், பாக்கித்தான், பூட்டான், பர்மா, தாய்லாந்து, நேபாளம் ஆகிய நாடுகளில் காணப்படுகிறது.\nSection::::விளக்கம்.\nஇப்பாம்புகள் செந்நிறத்திலோ அல்லது சாம்பல் கலந்த பழுப்பு நிறத்திலோ இருக்கும். பளபளப்பான செதில்களுடன், கூரற்ற தலை கொண்டு இருக்கும். இதன் கண்மணிகள் உருண்டையாக நன்கு புலப்படும்வகையில் இருக்கும். இதன் உடலில் கருப்பு அல்லது கரும்பழுப்பு நிறத்தில் பட்டைகள் இருக்கும். தலை மேலே உள்ள பட்டைகள் அம்புக் குறி போன்று தெளிவாகக் காணப்படும். உடலின் அடிப்பகுதி வெளுத்துக் காணப்படும். பல்லி போன்ற இதன் இரைகளைப் பிடிக்க ஏதுவாக இதற்கு வளைந்த கூரியபற்கள் இருக்கும்.\n\nஇப்பாம்பின் மொத்த நீளம் 24 அங்குலமும், வால் 3.5 அல்குலமும் இருக்கும். (பெண் பாம்பு 640 மிமீ, வால் 100 மிமீ)\n\nஇப்பாம்புகள் இந்தியா, நேபாள இமயமலைப் பகுதிகளில் 4100 அடி உயரம்வரை உள்ளதாக பதிவு செய்யப்பட்டுள்ளது. \n"}
{"id": "259657", "url": "https://ta.wikipedia.org/wiki?curid=259657", "title": "அயோடின் குறைபாடு", "text": "அயோடின் குறைபாடு\n\nஅயோடின் குறைபாடு என்பது அருகிய தனிமமான அயோடின் இல்லாமையைக் குறிக்கும். இக்குறைபாடு கழுத்தில் முன்பும் பக்கவாட்டிலும் தைராயிடு வீக்கத்தையும் தைராயிடுச் சுரப்புக் குறைபாட்டையும் விளைவிக்கும். இதனால் வளர்ச்சிக் குறைபாடுகளும் நலவாழ்வுச் சிக்கல்களும் உருவாகும்.அயோடின் குறைபாடு அறிதிறன் குறைபாட்டையும் உருவாக்குவதால் இது ஒரு பொது நலவாழ்வு வினாவாகும்.\n\nSection::::நோய்க்காரணமும் நோய்நாடலும்.\nஅயோடின் ஒரு முதன்மையான அருந்தனிமம் ஆகும்; தைராயிடு இசைமங்களாகிய தைராக்சின் மூவயடோத்ய்ரொனைன் இரண்டிலும் அயோடின் உள்ளது. அயோடின் குறைபாடு மண்ணின் குறைபாடு ஆகும். மண்ணின் மேற்பரப்பில் இருந்த அயோடின் தட்ப வெட்ப காரணமாக குறிப்பாக வெள்ளம் காரணமாக கடலில் சென்று கலந்து விட்டது. மண்ணின் மேற்பரப்பில் போதுமான அளவு அயோடின் இல்லாத காரணத்தால் மண்ணில் வளரும் தாவரங்களிலும் மனிதனுக்கு போதுமான அளவு அயோடின் இருப்பதில்லை. தாவரங்களில் போதுமான அளவு அயோடின் இல்லாத காரணத்தால் அதை உண்டு வாழும் விலங்குகளிலும் மற்றும் தாவரங்களையோ அல்லது இவை இரண்டையுமோ உண்டு வாழும் மனிதர்களுக்கு போதுமான அளவு அயோடின் கிடைப்பதில்லை.\n\nSection::::தவிர்ப்பும் பண்டுவமும் (சிகிச்சையும்).\nஇந்தக் குரைபாட்டைத் தவிர்க்க, அயோடின் ஊட்டிய உப்பைப் பயன்படுத்தலாம். மேலும் மாவு, தண்ணீர், பால்போன்ற உணவுப் பொருள்களில் அயோடின் சேர்மங்களை சேர்த்துக் கொள்ளலாம்.\n\nSection::::நோயிடரியல்.\nஅயோடின் குறைபாடு 2010 ஆய்வின்படி 18.7 கோடி (2.7 விழுக்காடு) மக்களில் அமைந்துள்ளது. இதனால் அவர்களுக்குக் கழுத்ஹில் தைராயிடு வீக்கம் ஏற்படுகிறது. இதனால் 1990 இல் 2100 ஆக இருந்த இறப்பு 2013 இல் 2700 ஆக உயர்ந்துள்ளது.\n\nSection::::குறிகளும் அறிகுறிகளும்.\nSection::::கழுத்துக் கழலை அல்லது வீக்கம்.\nகுருதியில் உள்ள இரு தைராயிடு இசைமங்களில் (Hormones) ஒன்றான தைராக்சின் சுரப்பு, அயோடின் குறையும்போது உருவாகாமல் போவதால் இந்நிலை உயர் தைராயிடு சுரக்கவைக்கும் இசைமங்களைத் தூண்டிவிட்டு உயிவேதி வினைகளை வேகப்படுத்திவிடும். எனவே உயிர்க்கல வளர்ச்சியும் கூடுதலாகி தைராயிடு நாள வீக்கம் அல்லது கழலையை உருவாக்கும் மிக்க் குறைவான அயோடின் குறைபாடு நிலவும்போது, மூவயோடியொதைரோனைன் மட்டங்கள் (T), லெவோதைராக்சி மட்டங்கள் குறைந்துள்ளபோது, உயரும். ஏனெனில், குறைவை ஈடுகட்ட, உடம்பு லெவோதைரக்சினின் பெருமளவை மூவயடோதைராக்சினாக மாற்றிவிடுகிறது. இவ்வகை நோயாளிகளுக்கு பருத்தல் குறைந்த கழலை ஏற்படும். வளர்ந்த நாடுகளில் 1900களில் அயோடின் நிரப்பூட்டம் தரத் தொடங்கிவிட்ட்தால் இந்நிலை பரவலாகக் குறைந்துவிட்டது.; என்றாலும், ஆத்திரேலியாவிலும் நியூசிலாந்த்லும் பல ஐரோப்பிய நாடுகளிலும் இன்னமும் அயோடின் குறைபாடு கணிசமான நலவாழ்வுச் சிக்கலாகவேஉள்ளது. மூன்றாம் உலக நாடுகளில் இது மேலும் பரவல்லாக நிலவுகிறது.. இதயநாள நோயைக் குறக்க மேற்கொண்ட நலவாழ்வு நடவடிக்கையால் விரும்பும் அயோடினைப் பயன்படுத்தல் கட்டுப்படுத்தப் பட்டுள்ளது. கூடுதலாக, மேலைநாடுகளில் பதப்படுத்திய உணவை உட்கொள்ளுதலும் கூடிவிட்டது. இவ்வகை உணவுகளில் பயன்படும் அயோடினற்ற உப்புகள் சமையலின்போது உப்பைக் கூட்டும் வழிமுறையைத் தடுத்துவிட்டது.\n\nகுறிப்பிட்ட வட்டார மக்கள்தொகையில் 5% அளவுக்கும் மேல் கழுத்துக் கழலை காணப்பட்டால் அது நோயிடரியல் தன்மையுடையதாக்க் கருதப்படும். பெரும்பாலும் இதை அயோடின் நிரப்பூட்டத்தால் தீர்க்கலாம். கழுத்துக் கழலைக்கு ஐந்தாண்ட்களுக்கும் மேல் மருத்துவம் பார்க்காவிட்டால், தைராயிடு நாளப் பருத்தலை அயோடின் அல்லது தைராக்சின் கொடுத்து தீர்க்க முடியாது. ஏனெனில் இந்நிலையில் தைராயிடு நாளம் முற்றிலுமாகச் சிதைந்துவிடும்.\n\nSection::::வளர்ச்சிக் குன்றல் அல்லது வளர்ச்சிக் குறண்மை.\nஅயோடின் குறைபாடு என்பது உலகளாவிய நிலையில் தவிர்க்கமுடிந்த உள ஊனங்கள் ஏற்படுத்தும் முதன்மையான காரணிகளில் ஒன்றாக உள்ளது. இது அறிதிறன் ஈவை 10 முதல் 15 வரை குறைக்கவல்லதாயுள்ளது. இனக்குழுக்களின் அறிதிறன் வேறுபாட்டிற்கான காரணம் அயோடின் குறைபாடும் பிற நுண்ணூட்டக் குறைபாடுமே எனக் கருதப்படுகிறது.\n\nவளர்ச்சிக் குன்றல் அல்லது குறண்மை (Cretinism) அயோடின் குறைபாட்டுடனும் கழுத்துக் கழலையுடனும் இணைந்த ஒரு வளர்ச்சிக் கறைபாடாகும். இதனால் உடல், மன வளர்ச்சிய்யொடு அறிதிறனும் குன்றும். காதுகேளாமை, ஒன்றரைக் கண் நிற்றல் தடுமாற்றம், க்ழுத்துக் கழலை, குன்றிய உடல்வளர்ச்சி, மீத்தைராயிடியம் (hypothyroidism) போன்ற அறிகுறிகள் ஏர்படும். பாராசெல்சசு தான் முதன்முதலாக கழுத்துக் கழலை உள்ள பெற்றோருக்கும் மனவளர்ச்சி குன்றிட சிறுவருக்கும் உள்ள உறவைச் சுட்டிக் காட்டினார்.\n\nபத்திய உணவு, தனிமைப்படுதல், புறக்குழு மணம் ஆகிவற்றின் விளைவுகளாலும் உணவில் அமையும் அயோடின் குறைபாடும் குழந்தைகள் வேடிக்கையான குன்றிய உடல் வளர்ச்சியும் ஒடுங்கிய உளவளர்ச்சியும் கொண்டு பிறக்கின்றனர். இந்நிலை பிறகு தைராயிடுச் சுரப்புக் குறைவால் ஏற்படுவதாகக் கண்டறியப்பட்டது. டெனிசு திதெரோ, தன் 1754 \"கலைக்களஞ்சியத்தில்\", இந்தவகை நோயாளிகளை \"குறளையர்கள்\" என்றார். பிரெஞ்சு மொழியில் ஆல்ப்சுக் குறளையர்கள் என்ற சொல்லும் நடைமுறைக்கு வந்த்து. ஏனெனில் நெடுந்தொலைவு \"ஆல்ப்சுக் கணவாயில்\" இந்நிலை நிலவியதாம். இச்சொல் ஆங்கிலத்தில் 1779 இல் தோன்றியது.\n\nஉலகளாவிய நிலையில் அயோடின் குறைபாடு எப்படி வெற்றியோடு எதிகொள்ளப்படுகிறது என அறிவிப்பதோடு மேலும் \"இலான்செட் \" இதழ் கூறுவதாவது: \"உலக நலவாழ்வு நிறுவன அறிக்கையின்படி, 2007 இல் ஏறத்தாழ 200 கோடி மக்கள் அயோடின் குறைபாடு உள்ளவர்களாக இருக்கின்றனர். மேலும் அதில் மூன்றில் ஒரு பங்கினர் பள்ளிசெல்லும் மாணவர்கள் எனத் தெரியவந்துள்ளது. இங்கணம், உள ஒடுக்க \"நலிவு\"தவிர்க்கும் சிக்கலாக அயோடின் குறைபாடு தனித்து விளங்குகிறது. எனஃவே இது மாபெரும் பொது நலவாழ்வுச் சிக்கலாகும்.\" (மேலும் இங்கு ஒரு தகவலைக் கூறியே ஆகவேண்டும். இப்போது \"உள ஒடுக்கம்\" என்ற சொல்லுக்கு மாற்றாக \"அறிதிறன் குறைபாடு \" எனும் சொல் வழக்கிற்கு வந்துள்ளது\".)\n\nSection::::நார்ப்புற்று மார்பக மாற்றங்கள்.\nஅயோடின் குறைபாடு மார்பகத் திசுக்களில் பெண்பாற்சுரப்பைத் தூண்டி மார்பகப்புற்று உருவாகும் சூழலை ஏற்படுத்துகிறது என்பதற்கான தொடக்கநிலைச் சான்றுகள் உள்ளன. மார்பகப்புற்று மாற்றங்கள் தலைப்படும் பெண்களில் அயோடின் நிரப்பூட்டம் தருவது மார்பகப்புற்று, நார்த்திசுப் புடைப்பு, முலைவலி ஆகியவற்றைக் குறைக்கவல்லது எனச் சில ஆய்வுகள் தெரிவிக்கின்றன.\n\nஉயிரியலில் அயோடினின் மார்பகப்புற்றுக் காப்பு விளைவுகள், நோயிடரியல் ஆய்வுச் சான்றுகளில் இருந்தும் விலங்குகளில் நடத்திய பதக்கூறு ஆய்வுகளில் இருந்தும் எடுத்துக்கூறப்பட்டுள்ளன. மார்பகத்திசுக்களில் அயோடினின் நோயெதிர்ப்பு இயல்புகளால், மார்பகப் புற்று நீக்கத்துக்கு மூலக்கூற்றுவகை அயோடின் நிரப்பூட்டம் பரிந்துரைக்கப்படுகிறது.\n\nSection::::அயோடின் குறைபாடுள்ள மக்கள்தொகை.\nஉணவில் அயோடின் உட்கொள்ளப்படாத பகுதிகளில். குறிப்பாக கடலுணவு உண்ணப்படாத உள்நாட்டுப் பகுதிகளிலும் வறண்ட புவிநடுவரை நாடுகளிலும் அயோடின் குறைபாடு மீத்தைராயிடியத்தை உருவாக்குகிறது. இது அயர்வு, கழுத்துக்கழலை, உள ஒடுக்கம், உள இறுக்கம், எடைகூடுதல், தாழ்ந்த அடிப்படை உடல் வெப்பநிலைபோன்ற அறிகுறிகளைத் தோற்றுவிக்கிறது.\n\nதவிர்க்கமுடிந்த மன ஒடுக்கத்துக்கான காரணியாக அயோடின் குறைபாடேஅமைகிறது. இந்நிலை முதன்மையாக குழந்தைகளும் சிறுவர்களும் அயோடின் குறைபாட்டால் மீத்தைரயிடியம் உறும்போது உருவாகிறது. உணவு உப்பில் அயோடின் சேர்த்து உண்ணும்போது வளமான நாடுகளில் இச்சிக்கல் தீர்க்கப்படுகிறது. ஆனால் 2006இன் நிலவரப்படி, அயோடின் குறைபாடு வளரும் நாடுகளில் இன்னமும் அரிய பொது நலவாழ்வுச் சிக்கலாகவே உள்ளது.\n\nஐரோப்பாவின் சில பகுதிகளிலும் அயோடின் குறைபாட்டுச் சிக்கல் நிலவுகிறது செருமனியில் ஓராண்டுக்கு 100கோடி டாலர் நலவாழ்வுச் செலவினத்தை ஏற்படுத்துகிறது. ஒரு சமூகப்படிம்ம ஆய்வின்படி, இங்கிலாந்தில் கருவுற்ற பெண்களுக்கு அயோடின் நிரப்பூட்டம் அனைவருக்கும் தருவதால், அதாவது, ஒரு பெண்மணிக்கு £199 (2013 மதிப்பு) நலவாழ்வுக்காகச் செலவிட்டால், ஒருவருக்கு £4476 மதிப்புக்கு சமூகச் செலவினத்தைக் குறைக்கலாம் அல்லது மீத்தமுடியும் எனத் தெரியவந்துள்ளது.\n\nவாய், உமிழ்நீர் நாள நோய்களைத் தீர்ப்பதிலும் தவிர்ப்பதிலும் சீரிய பங்காற்றுகிறது.\n\nSection::::வாய்ப்புள்ள இடர்க் காரணிகள்.\nஅயோடின் குறைபாடு ஏற்பட வாய்ப்புள்ள இடர்க் காரணிகள் கீழே தரப்படுகின்றன:\n\n\nமிகையளவாகப் போய்விடப்போகிறதென்ற அச்சத்தாலும் அயோடின் எதிர்ப்பாளர்களின் நடவடிக்கையாலும் 20ஆம் நூற்றாண்டின் நடுவில் இருந்து அயோடின் குறைந்த அளவில் உட்கொள்ளப்படுகிறது. மாற்றாக, புரோமினும், பர்க்குளோரேட்டும் புளூரைடும் வழக்கில் உள்ளன. குறிப்பாக, 1980 வக்கில் பொட்டாசியம் அயோடைடுக்கு மாற்றாக அடுபொருள்களில் படிப்படியாக புரொமைடு போன்ற பிற பதன்பொருள்கள் பயன்படுத்தப்படுகின்றன.\n\nSection::::நோய் உடலியங்கியல்.\nஅயோடின் T4 இன் மூலக்கூற்று எடையில் 65% அளவும் T3 இன் மூலக்கூற்று எடையில் 59% அளவுமாக அமைகிறது. 15–20மிகி அயோடின் தைராயிடு திசுக்களிலும் இசைமங்களிலும்செறிந்துள்ளது. எஞ்சிய 70% அளவு உடலின் பிறபகுதிகளில் விரவியுள்ளது.அவையாவன:பால்நாளங்கள், கண்கள், வயிற்று சளிமம், கருப்பைக்கழுத்து, உமிழ்நீர் நாளங்கள். இத்திசுக்களின் உயிர்க்கலங்களில் நேரடியாக சோடியம் அயோடைடாக அதாவது, (NIS) ஆக அமைகிறது.\n\nSection::::நோய்நாடல்.\nஐயுறவுள்ள பகுதியின் அயோடின் குறைபாட்டு நோய்நாடல் பணி (Diagnostic workup) குறிகளையும் அறிகுறிகளையும் மேற்கூறிய வாய்ப்புள்ள இடர்க்காரணிகளையும் உள்ளடக்கவேண்டும். 24 மணிநேரச் சிறுநீரில் உள்ள அயோடின் கண்டறிதல் ஒரு பயனுள்ள ஆய்வாகும். ஏனெனில் 24 மணிநேரத்துக்குள் 90% அளவு உட்கொண்ட அயோடின் சிறுநீரில் வெளியேற்றப்படும். செந்தர 24 மணிநேர ஆய்வுக்கு 50 மிகி அயோடின் உட்கொள்ளச் செய்து, டுத்த 24 மணிநேரத்துக்குள் 90% அளவு அயோடின் சிறுநீரில் இருந்து மீட்கப்பட வேண்டும். 90% அளவைவிடக் குறைந்த அளவு உடலில் கூடுதலாக அயோடின் தேக்கப்பட்டுள்ளது எனப் பொருள்படும். அதாவது அயோடின் குறைபாடு உள்ளது எனப் உறுதிப்படும். கருவுற்றுள்ளபோது மீட்பு குறையும். அதேபோல, கழலைமருந்து உட்கொள்ளுதலும் ஆய்வு முடிவுகளை மாற்றும்.\n\nசிறுநீரை 24 மணிநேரத்துக்குத் திரட்ட முடியாவிட்டால், ஒருமாற்றாக தற்போக்கில் அளந்த அயோடி-கிரியேட்டினைன் விகிதத்தைப் பயன்படுத்தலாம்.\n\nஅயோடின் குறைபாடு உள்ளதா எனப் பொதுவாக அறிய தோல் அயோடின் ஆய்வுவழி காணலாம். இதில் நோயறிய வேண்டியவரின் தோல் அயோடினால் பூசப்படும். பிறகு அயோடின் கறை மறையும் நேரத்தைப் பொறுத்து அயோடின் குறைபாடு உள்ளதா இல்லையா என அறியலாம். விரைவாக்க் கறை மறைந்தால் குறைபாடு உள்ளாது எனப் பொருள்படும்.என்றாலும் கறை மறையவேண்டிய நேரம் குறித்த செந்தரம் ஏதும் இல்லை. அடர்நிறமுள்ள தோலில் கறை மறைவதைக் காணல் அரிது. இச்சோதனைக்குப் பிரகு சிறுநீராய்வு செய்தால் உடைலி கரைந்த அயோடினால் அய்வு முடிவுகள் மாறும்.\n\nSection::::முன்கணித்தல்.\nஅயோடின் நிரப்பூட்டம் தந்தால், சிறுவர்களிலும் கருவுற்ற பெண்களிலும் அயோடின் குறைபாட்டால் ஏற்பட்ட கழுத்துக் கழலை அளவில் குறைகிறது. எனினும் பொதுவாக அயோடின் குறைபாட்டால் உருவாகிய நாட்பட்ட கழுத்துக்கழலைகளில் அயோடின் நிரப்பூட்டத்துக்குப் பின்னர் அவை ஓரளவே சுருங்குகின்றன. எனவே மீத்தைராயிடியம் உருவாக வாய்ப்பு ஏற்படுகிறது. அமெரிக்காவில் 1924 முதல் அயோடூட்ட உப்பு பயன்படுத்தத் தொடங்கியது ஒரு செந்தர விலக்கம் அளவுக்கு நிரல் (சராசரி) அறிதிறன் உயர்ந்தது. அயோடின் குறைபாட்டுப் பகுதிகளில் 15 செந்தர விலக்கம் அளவுக்கு உயர்ந்தது. தேசிய அளவில் 3.5 செந்தர விலக்கம் அளவுக்கு உயர்ந்தது. ஆனால் மீத்தைராயிடியத்தால் இறப்பு 3.5% கூடியது.\n\nSection::::ஆராய்ச்சிகள்.\nபேரளவு மக்கள்தொகைகளில் அயோடின் மட்டங்களின் ஆய்வு மேற்கொள்ளவேண்டி இருப்பதால் அயோடினைப் புற ஊதாக் கதிர்க் காணல் முறையுள்ள [[நுன்புழை மின்பகுப்புமுறை முன்மொழிந்து பரிந்துரைக்கப்படுகிறது.\n\n\nSection::::வெளி இணைப்புகள்.\n[[பகுப்பு:அயோடின்]]\n[[பகுப்பு:கனிமக் குறைபாடுகள்]]"}
{"id": "259660", "url": "https://ta.wikipedia.org/wiki?curid=259660", "title": "சம்பர்க் கிராந்தி விரைவுவண்டி", "text": "சம்பர்க் கிராந்தி விரைவுவண்டி\n\nசம்பர்க் கிராந்தி விரைவுவண்டி என்பது இந்தியாவில் இயக்கப்படும் விரைவு வகைத் தொடர்வண்டியாகும். இதை இந்திய இரயில்வே இயக்குகிறது. இந்தியாவின் பல்வேறு மாநிலங்களிலுள்ள நகரங்களை அந்நாட்டின் தலைநகரான புது தில்லியுடன் இணைக்கும் நோக்கில் தொடங்கப்பட்ட அதிவேகத் தொடர்வண்டிச் சேவையாகும்\n\nSection::::வண்டிகள்.\nமுதன்முதலாக 8 பெப்ரவரி 2004 இல் கர்நாடக சம்பர்க் கிராந்தி விரைவுவண்டிச் சேவை தொடங்கப்பட்டது. 2016 ஆம் ஆண்டில் 49 சம்பர்க் கிராந்தி வண்டிகள் இயங்குகின்றன.\n\n"}
{"id": "259661", "url": "https://ta.wikipedia.org/wiki?curid=259661", "title": "பெர்மாங்கனேட்டு", "text": "பெர்மாங்கனேட்டு\n\nபெர்மாங்கனேட்டு அல்லது பரமங்கனேற்று \"(Permanganate)\" என்பது மாங்கனேட்டு (VII) அயனியைப் பெற்றுள்ள வேதிச் சேர்மத்தின் பெயர் ஆகும். இவ்வயனியில் மாங்கனீசு +7 ஆக்சிசனேற்ற நிலையில் உள்ளது. பெர்மாங்கனேட்டு(VII) ஒரு வலிமையான ஆக்சிசனேற்றியாகும். இவ்வயனி நான்குமுக படிக வடிவமைப்பைக் கொண்டுள்ளது. பெர்மாங்கனேட்டு கரைசல்கள் பெரும்பாலும் கருஞ்சிவப்பு வண்ணத்தில் காணப்படும். நடுநிலை அல்லது இலேசான காரக் கரைசல் ஊடகத்தில் இது நிலைப்புத்தன்மையுடன் காணப்படுகிறது. உபயோகப்படுத்தப்படும் ஆக்சிசனேற்றிகள் கலந்துள்ள மாசுக்கள் இவற்றைப் பொருத்து இதனுடைய வேதிப் பண்புகள் அமைகின்றன. உதாரணமாக சோடியம் பெர்மாங்கனேட்டால் ஆக்சிசனேற்றம் செய்யப்படும் முக்குளோரோ ஈத்தேனில் இருந்து கார்பன் டை ஆக்சைடு, மாங்கனீசு டை ஆக்சைடு, சோடியம் அயனிகள், ஐதரோனியம் அயனிகள், குளோரைடு அயனிகள் ஆகியன உருவாகின்றன\n\nபெர்மாங்கனேட்டு(VII) நீர்த்த அமிலக் கரைசலில் +2 ஆக்சிசனேற்ற நிலையில் உள்ள மாங்கனீசு(II) அயனியாக குறைக்கப்படுகிறது. \n\nவலிமையான காரக் கரைசலுடன் சேர்ந்து பெர்மாங்கனேட்டு(VII) +6 ஆக்சிசனேற்ற நிலையில் உள்ள மாங்கனேட்டு அயனியாக குறைகிறது\n\nநடுநிலைச் சூழலில் பெர்மாங்கனேட்டு(VII) +4 ஆக்சிசனேற்ற நிலையில் உள்ள பழுப்பு நிற மாங்கனீசு ஈராக்சைடாக ஒடுங்குகிறது.\n\nSection::::தயாரிப்பு.\nமாங்கனீசு குளோரைடு அல்லது மாங்கனீசு சல்பேட்டு போன்ற மாங்கனீசு சேர்மங்கள் வலிமையான ஆக்சிசனேற்றிகளான சோடியம் ஐப்போகுளோரைட் அல்லது ஈய ஈராக்சைடுகளால் ஆக்சிசனேற்றப்பட்டு பெர்மாங்கனேட்டுகள் உருவாகின்றன.\n\nமாங்கனேட்டுகள் விகிதச்சமமாதலின்றி பிரிகை அடையும் போது உடன் விளையும் மாங்கனீசு ஈராக்சைடுடன் பெர்மாங்கனேட்டுகள் உருவாகின்றன.\n\nமாங்கனேட்டு உப்புகளின் காரக் கரைசலை மின்னாற்பகுப்பு செய்தல் அல்லது காற்றினால் ஆக்சிசனேற்றம் செய்தல் முறைகளில் வர்த்தக நோக்கிலான பெர்மாங்கனேட்டுகள் தயாரிக்கப்படுகின்றன.\n\nSection::::பண்புகள்.\nபெர்மாங்கனிக் அமிலத்தினுடைய உப்புகள் பெர்மாங்கனேட்டுகள்(VII) என்பனவாகும். இவை பெர்குளோரேட்டுகள் போல வலிமையான ஆக்சிசனேற்றிகளாகச் செயல்படுகின்றன. ஆக்சிசனேற்ற ஒடுக்க வினைகளில் பங்கேற்கும் இவை அளவறி பகுப்பாய்வில் பொதுவாகப் பயன்படுத்தப்படுகின்றன.\n\nகோட்பாடுகளின் அடிப்படையில் நீரை ஆக்சிசனேற்றம் செய்யும் அளவுக்கு பெர்மாங்கனேட்டுகள் வலிமை கொண்டவை என்றாலும் இந்நிலை எப்போதுமே ஏற்படாது. இதைத் தவிர இது, நிலைப்புத் தன்மையுடைய ஒரு உபயோகமுள்ள கரிமச் சேர்மங்களுக்கான வினைப்பொருளாகும்.\nமாங்கனேட்டு(VII) சேர்மங்கள் வெப்பத்தில் அதிக நிலைப்புத் தன்மையுடன் இருப்பதில்லை. உதாரணமாக 230 0 செ வெப்பநிலையில் பொட்டாசியம் பெர்மாங்கனேட்டு சேர்மமானது ஆக்சிசனை வெளியேற்றி பொட்டாசியம் மாங்கனேட்டு மற்றும் மாங்கனீசு ஈராக்சைடாக சிதைவடைகிறது.\n\nஓர் அமீனை நைட்ரோ சேர்மமாக, ஒர் ஆல்ககாலை கீட்டோனாக, ஆல்டிகைடை கார்பாக்சிலிக் அமிலமாக , ஒரு விளிம்புநிலை ஆல்க்கீனை கார்பாக்சிலிக் அமிலமாகவும் ஆக்சாலிக் அமிலத்தை கார்பன் டை ஆக்சைடாக மற்றும் ஒர் ஆல்க்கீனை டையால் ஆகவும் பெர்மாங்கனேட்டால் ஆக்சிசனேற்றம் செய்ய முடியும். இவ்வாறு நீளும் இப்பட்டியல் இன்னும் நிறைவடையவில்லை என்பது குறிப்பிடத்தகுந்தது.\n\nஆல்க்கீன் ஆக்சிசனேற்ற வினைகளில் வளைய மாங்கனீசு(V) சேர்மம் ஒரு இடைநிலையாகத் தோன்றுகிறது.\n\n\n"}
{"id": "259666", "url": "https://ta.wikipedia.org/wiki?curid=259666", "title": "முறை மாமன் (திரைப்படம்)", "text": "முறை மாமன் (திரைப்படம்)\n\nமுறை மாமன் என்பது 1995ஆவது ஆண்டில் சுந்தர் சி.யின் இயக்கத்தில் வெளியான ஒரு இந்தியத் தமிழ் நகைச்சுவைத் திரைப்படமாகும். இப்படத்தில் ஜெயராம், குஷ்பூ, கவுண்டமணி ஆகியோர் முக்கிய கதாபாத்திரங்களில் நடித்திருந்தனர்.வித்யாசாகர் இசையமைப்பில் உருவான இத்திரைப்படம் 1995 மே 19 அன்று வெளியானது.\n\n"}
{"id": "259687", "url": "https://ta.wikipedia.org/wiki?curid=259687", "title": "சுமன் செட்டி", "text": "சுமன் செட்டி\n\nசுமன் செட்டி () இந்திய திரைப்பட நகைச்சுவை நடிகர் ஆவார். தமிழ், தெலுங்கு மொழித் திரைப்படங்களில் நகைச்சுவை கதாபாத்திரங்களில் நடித்து வருகிறார். இவர் உருவ அமைப்பில், முன்னணி தமிழ் நகைச்சுவை நடிகரான செந்திலைப் போல அறியப்படுகிறார்.\n\nSection::::வாழ்க்கைக் குறிப்பு.\nசுமன், ஆந்திராவின் \"மிர்யாலகுடாவை\" சேர்ந்தவர். இவரது ஏற்ற இறக்கங்களுடனான வசன உச்சரிப்புகளும், முக பாவனைகளும் இவருக்கு நல்ல பெயரை பெற்றுத் தந்தன. தற்போது தனது குடும்பத்தினருடன் விசாகப்பட்டினத்தில் வசித்து வருகிறார்.\n"}
{"id": "259691", "url": "https://ta.wikipedia.org/wiki?curid=259691", "title": "தென்னிந்திய புத்தக விற்பனையாளர்கள் மற்றும் பதிப்பாளர்கள் சங்கம்", "text": "தென்னிந்திய புத்தக விற்பனையாளர்கள் மற்றும் பதிப்பாளர்கள் சங்கம்\n\nதென்னிந்திய புத்தக விற்பனையாளர்கள் மற்றும் பதிப்பாளர்கள் சங்கம், (பபாசி) - (The Bookseller`s and Publishers` Association of South India (BAPASI), சென்னையில் 24 ஆகஸ்டு 1976 அன்று, பி. ஐ பதிப்பகத்தின் உரிமையாளர் மாத்யூ என்பவரால், சில பதிப்பாளர்கள் மற்றும் புத்தக விற்பனையாளர்களை உறுப்பினர்களாகக் கொண்டு தொடங்கப்பட்டது. தற்போது இவ்வமைப்பு 489 உறுப்பினர்களைக் கொண்டுள்ளது.\n\nSection::::சங்கத்தின் நோக்கம்.\nபுத்தக ஆர்வலர்களின் வாசிப்பைப் பரவலாக்குவதற்காகவும் அதிகமான நூல்களை வெளியிடுவதற்காகவும், தமிழ்நாட்டின் அனைத்து முக்கிய நகரங்களில் புத்தகத் திருவிழா ஆண்டுதோறும் பத்து நாட்கள் நடத்துகிறது.\nஇந்திய மொழிகளிலும், ஆங்கிலத்திலும் நூல்களை வெளியிடும் பதிப்பாளர்களும் விற்பனையாளர்களும் புத்தகத் திருவிழாவில் கலந்து கொள்கிறது. இச்சங்கம் இதுவரை சென்னையில் 36 ஆண்டுகளும், மதுரையில் 10 ஆண்டுகளும், கோவையில் 5 ஆண்டுகளும் புத்தகக் காட்சியை ஆண்டுதோறும் தொடர்ச்சியாக நடத்தியுள்ளது.\n\nபுத்தகத் திருவிழாவில் விற்பனை செய்யப்படும் நூல்களுக்கு, விற்பனை விலையில் குறைந்த பட்சம் பத்து விழுக்காடு தள்ளுபடி வழங்குகிறது.\n\n\n"}
{"id": "259692", "url": "https://ta.wikipedia.org/wiki?curid=259692", "title": "புத்தகத் திருவிழா (தமிழ்நாடு)", "text": "புத்தகத் திருவிழா (தமிழ்நாடு)\n\nபுத்தகத் திருவிழா அல்லது புத்தக் கண்காட்சி, என்பது பொது மக்களிடையே புத்தகங்களை வாசிக்கும் பழக்கம் அதிகரிக்கவும், புத்தக பதிப்பாளர்கள் மற்றும் விற்பனையாளர்களின் அமைப்பான தென்னிந்திய புத்தக விற்பனையாளர்கள் மற்றும் பதிப்பாளர்கள் சங்கம், தமிழ்நாட்டின் முக்கிய நகரங்களில் ஆண்டு தோறும் நூற்றுக்கும் அதிகமான அரங்குகள் கொண்ட புத்தகத் திருவிழா கண்காட்சி பத்து நாட்கள் நடத்துகிறது. புத்தகத் திருவிழாவில் விற்பனை செய்யப்படும் நூல்களுக்கு விற்பனை விலையில் குறைந்த பட்சம் பத்து விழுக்காடு தள்ளுபடி வழங்குகிறது.\nSection::::கருத்தரங்கம்.\nஇக்கண்காட்சியில் மாலை 5. 30 மணி முதல் சிறப்பு எழுத்தாளர்கள் பங்கேற்கும் சொற்பொழிவுகள் மற்றும் பல்வேறு தலைப்புகளில் இலக்கிய நிகழ்ச்சிகள், விசாரணை அரங்கம், சுழலும் சொல்லரங்கம் உள்ளிட்ட கலை நிகழ்ச்சிகள் போன்றவையும் இடம் பெறுகின்றன.\n\nSection::::வரலாறு.\n1977இல் சென்னை மதரசா-இ-ஆசாம் பள்ளியில் முதல் நான்கு புத்தகக் காட்சிகள் நடத்தப்பட்ட பிறகு, 1981-ஆம் ஆண்டு இராயப்பேட்டை, சென்னை - இல் இருந்த ஒய்.எம்.சி.ஏ. மைதானத்தில் நடத்தப்பட்டது. சென்னை புத்தகக் காட்சியின் பெருவெற்றியின் காரணத்தினால், உதகமண்டலம், பாண்டிச்சேரி, மதுரை, திருப்பூர், நெய்வேலி, நாகர்கோயில், காரைக்குடி மற்றும் திருச்சிராப்பள்ளி ஆகிய இடங்களிலும் \"தென்னிந்திய புத்தக விற்பனையாளர்கள் மற்றும் பதிப்பாளர்கள் சங்கத்தால்\" புத்தகக் காட்சிகள் ஆரம்பிக்கப்பட்டன.\n\n"}
{"id": "259698", "url": "https://ta.wikipedia.org/wiki?curid=259698", "title": "பாலப்பள்ளம்", "text": "பாலப்பள்ளம்\n\nபாலப்பள்ளம்\" (Palapallam\"'a) என்பது இந்தியாவின் தமிழ்நாடு மாநிலத்தில் கன்னியாகுமரி மாவட்டத்தில் விளவங்கோடு வட்டத்திலிருக்கும் ஒரு பேரூராட்சி ஆகும்.\n\nSection::::அமைவிடம்.\nகன்னியாகுமரியிலிருந்து 20 கிமீ தொலைவில் உள்ள பாலப்பள்ளம் பேரூராட்சிக்கு அருகமைந்த தொடருந்து நிலையம் 8 கிமீ தொலைவில் உள்ள இரணியல் ஆகும். இதன் கிழக்கில் திக்கம்கோடு 2 கிமீ; மேற்கில் மிடலக்காடு 1 கிமீ; வடக்கில் கருங்கல் 3 கிமீ; தெற்கில் குளச்சல் 3 கிமீ தொலைவில் உள்ளது. \n\nSection::::பேரூராட்சியின் அமைப்பு.\n6.25 சகிமீ பரப்பும், 18 வார்டுகளும், 42 தெருக்களும் கொண்ட இப்பேரூராட்சி கிள்ளியூர் (சட்டமன்றத் தொகுதி)க்கும், கன்னியாகுமரி மக்களவைத் தொகுதிக்கும் உட்பட்டது.\n\nSection::::மக்கள் தொகை பரம்பல்.\n2011-ஆம் ஆண்டு மக்கள் தொகை கணக்கெடுப்பின்படி இப்பேரூராட்சி 4842 வீடுகளும், 18589 மக்கள்தொகையும் கொண்டது.\n"}
{"id": "259702", "url": "https://ta.wikipedia.org/wiki?curid=259702", "title": "மதுரை புத்தகத் திருவிழா 2015", "text": "மதுரை புத்தகத் திருவிழா 2015\n\n10ஆவது மதுரை புத்தகத் திருவிழா அல்லது மதுரை புத்தகக் கண்காட்சி 2015 என்பது 28 ஆகஸ்டு 2015 முதல் 7 செப்டம்பர் 2015 முடிய பத்து நாட்கள் மதுரை தமுக்கம் மைதானத்தில் நடைபெற்ற புத்தகக் கண்காட்சியாகும். ஒவ்வொரு ஆண்டும் தென்னிந்திய புத்தக விற்பனையாளர்கள் மற்றும் பதிப்பாளர்கள் சங்கம் புத்தகத் திருவிழாவை நடத்துகிறது. அந்த வகையில் இந்த புத்தகத் திருவிழா 10ஆவது ஆகும்.\nSection::::நேரம்.\nதினமும் காலை 11 மணி முதல் இரவு 9 மணி வரை\n\n\nSection::::கருத்தரங்கம்.\nஇப்புத்தகத் திருவிழாவின் போது மாலை 5. 30 மணி முதல் இரவு 9 மணி முடிய சிறப்பு எழுத்தாளர்கள் பங்கேற்கும் சொற்பொழிவுகள் மற்றும் பல்வேறு தலைப்புகளில் இலக்கிய நிகழ்ச்சிகள், விசாரணை அரங்கம், சுழலும் சொல்லரங்கம் உள்ளிட்ட கலை நிகழ்ச்சிகள் போன்றவையும் இடம் பெற்றன.\n"}
{"id": "259708", "url": "https://ta.wikipedia.org/wiki?curid=259708", "title": "கிட்சால்குவாடலி", "text": "கிட்சால்குவாடலி\n\nகிட்சால்குவாடலி () (Classical Nahuatl: \"Quetzalcohuātl\" [ket͡saɬˈkowaːt͡ɬ]) இடையமெரிக்கப் பண்பாட்டைச் சேர்ந்த ஒரு தெய்வமாகும். நாகவற் மொழியில் கிட்சால்குவாடலில் என்றால் <nowiki>\"இறக்கைக் கட்டிய பாம்பு\"</nowiki> எனப் பொருள்படும். கிமு முதலாம் நூற்றாண்டளவில் தியாத்திவாகான் என்ற பகுதியில், இத் தெய்வம் வழிபடப்பட்டு வந்துள்ளமைக்கான சான்றுகள் கிடைக்கப் பெற்றுள்ளன. இக் கால கட்டத்தை இடையமெரிக்கப் பண்பாட்டு காலவரிசையின் பிற்கால மூலப்புராதனக் காலத்திற்கும் முற்கால புராதனக் காலப் பகுதிக்கும் (கிமு 400 - கிபி 600) இடைப்பட்டக் காலமாக கொள்கின்றனர். இத் தெய்வ வழிபாடானது இக் கால கட்டத்தில் தோற்றம் பெற்று பிற்காலப் புராதனக் காலப் பகுதி (கிபி 600 - கிபி 900) வரை இடையமரிக்கா முழுவதும் பரவியிருக்கின்றது.\n\nபுராதனக் காலத்திற்கு பிற்பட்ட காலப் பகுதியில் (கிபி 900 - கிபி 1519) கிட்சால்குவாடலியின் வழிபாடு என்பது சோளுளா என்ற மெக்சிகன் மதத்தின் மையப் பகுதியில் மட்டுமே பின்பற்றப்பட்டு வந்திருக்கின்றது. இந்தக் கால கட்டத்திலேயே நாகவா மக்களால், இத் தெய்வத்திற்கு 'கிட்சால்குவாடலி' என்ற பெயர் வழங்கப்பட்டுள்ளது. மாயன் பண்பாட்டுப் பகுதிகளில் இத் தெய்வத்தை குகுள்கன் எனவும், குகுமடழ் எனவும் அழைக்கப்பட்டு வந்திருக்கின்றது. இரண்டு மொழிகளிலும் அதன் பொருள் \"இறக்கைக் கட்டிய பாம்பு\" என்பது தான்.\n\nகிட்சால்குவாடலி தெய்வத்தின் பூசாரிகளின் முதன்மையான சின்னம் \"ஏகாகொழ்கற்\" (\"ehecacozcatl\") என அழைக்கப்படுகின்றது, அதாவது \"காற்றணிகலன்\" என பொருள்படும். குறுக்காக வெட்டப்பட்ட சங்கை கழுத்து மாலையில் தாயத்தாகக் கோர்த்து மதாச்சாரியர்கள் கட்டிக் கொள்வார்கள். இடையமரிக்க பகுதிகளில் மேற்கொள்ளப்பட்ட தொல்லியல் ஆய்வுகளின் போது இத்தகைய தாயத்துக்கள் அடங்கிய மாலைகள் கிடைத்திருக்கின்றன. இத் தாயத்துக்கள் அடங்கிய மாலைகளை அணிவதால் சுழலிக்காற்றுக்கள், கொள்ளிவாய் பிசாசுகள், கடற் சுழலிகள், நீர்ச் சுழலிகள் போன்ற பஞ்சபூதங்களில் ஒன்றான காற்றினால் உண்டாகும் ஆபத்துக்களிலிருந்து தற்காத்துக் கொள்ள முடியும் என அழடாக்கியர்கள் நம்பினார்கள். பழஞ்சுருள் குறிப்புகளில் வரையப்பட்டுள்ள கிட்சால்குவாடலி, சோலோட்டி ஆகிய தெய்வங்கள் ஏகாகொழ்கற் மாலைகளை கழுத்தில் அணிந்திருக்கின்றனர். இத் தெய்வங்களின் கோயில்களில் கத்திகள், ஏகாகொழ்கற் மாலைகளை அணிந்த சிறு தெய்வங்களின் திருவுருகள் அடங்கிய சின்னங்களும் காணப்படுகின்றன.\n\n16-ம் நூற்றாண்டில் ஸ்பானிய படையெடுப்புக்களின் பின்னர் எழுதப்பட்ட பல ஆவணங்களில் கிட்சால்குவாடலியை தாலன் என்ற தொல் நகரத்தை ஆட்சி செய்த சே அகாற்ற தொபீற்றின் என்ற மன்னரோடு ஒப்பிட்டு எழுதப்பட்டுள்ளது. ஆனால், இத் தெய்வத்திற்கும் தோல்தக்கை ஆட்சி செய்த மன்னருக்குமான தொடர்புகள் எந்தளவுக்கு நம்பகமானவை என்பதில் சர்ச்சைகள் தொடர்கின்றன. அது மட்டுமின்றி தொடக்கக் கால ஸ்பானிய மதகுருமார்கள் கிட்சால்குவாடலியை ஸ்பானிய ஆக்கிரமிப்பாளரான எர்ணான் கோட்டி என்பவரோடும், விவிலியத்தில் வருகின்ற புனித தோமையாரோடும் ஒப்பிட்டு எழுதியுள்ளனர் என்பது மேலும் பல குழப்பங்களை உண்டாக்குகின்றது.\n"}
{"id": "259709", "url": "https://ta.wikipedia.org/wiki?curid=259709", "title": "கொள்ளி வாய்ப் பிசாசு", "text": "கொள்ளி வாய்ப் பிசாசு\n\nகொள்ளி வாய்ப் பிசாசு அல்லது கொள்ளிவாய்வளிப் பிசாசு என்பது தமிழக நாட்டுப்புற மக்களிடையே நம்பப் பட்டு வந்த மனிதிலி (அமானுஷ்யம்) அல்லது பேய்க்கதைகளில் வரும் ஒரு பேயாகும். தீயில் எறிந்து இறந்தவர்களே கொல்லிவாய் பிசாசுகளாகத் திரிவர் என கூறப்படுகிறது. சில நாட்டுப்புறக் கதைகளில் கொள்ளிவாய் பிசாசுகள் புளிய மரத்தில் உட்காருந்து கொள்ளும் எனவும், நள்ளிரவு நேரங்களில் போவோரிடம் போய் நெருப்புக் கேட்கும் எனவும், யாராவது பதில் சொல்லான அவர்களைப் பற்றிக் கொள்ளும் எனவும் சொல்லப்படுவதுண்டு. \n\n"}
{"id": "259712", "url": "https://ta.wikipedia.org/wiki?curid=259712", "title": "உளிதவரு கண்டந்தை", "text": "உளிதவரு கண்டந்தை\n\nஉளிதவரு கண்டந்தை (; தமிழ்: \"உள்ளவர் கண்டது\") என்பது 2014-ஆம் ஆண்டில் வெளியான ஒரு கன்னட மொழித் திரைப்படமாகும். இத் திரைப்படத்தை எழுதி தயாரித்தவர் புதிய படைப்பாளியான ரட்சித் செட்டி. இத் திரைப்படத்தில் முக்கிய கதாபாத்திரங்களில் நடித்திருப்பவர்கள் கிசோர், தாரா, அச்சுத் குமார், ரிசாப் செட்டி, ரட்சித் செட்டி மற்றும் யாக்னா செட்டி ஆகியோர்.  இத் திரைப்படத்தில் ஐந்து கதைத் திரட்டுகள் மூலம் ஒரு கொலை சம்பவத்தை வெவ்வேறு கதாபாத்திரங்களின் கோணத்தில் விவரித்திருக்கின்றார் இயக்குநர். இது கிட்டத்தட்ட பலரால் கொண்டாடப்பட்ட புகழ்பெற்ற ஜப்பானியத் திரைப்படமான ராஷோமோன் போன்றதொரு பாணியை இயக்குநர் பின்பற்றியுள்ளார்.\n\nஇத் திரைப்படம் பலரால் பெரிதும் பாராட்டப்பட்டதோடு புகழ்பெற்ற கேண்ஸ் திரைப்பட விழாவிலும் திரையிடப்பட்டது.  மார்ச் 28, 2014 அன்று திரையரங்குகளில் வெளியாகி மக்கள் மத்தியில் பெரும் வரவேற்பைப் பெற்றது. ரட்சித் செட்டியின் நடிப்பு, இயக்கம் ஆகியவையும், சீத்தல் செட்டியின் ஒளிப்பதிவும் அதிக கவனத்தைப் பெற்றன. ஒலி ஒருங்கிணைப்புத் தொழில்நுட்பத்தை பயன்படுத்தி வெளியாகிய முதல் கன்னடப் படமும் இதுவாகும்.\nஇப்படம் நிவின் பாலி முதன்மைப் பாத்திரத்தை ஏற்று நடிக்க ரிச்சி என்ற பெயரில் தமிழ் மலையாள மொழிகளில் மறு ஆக்கம் செய்யப்பட்டது.\nSection::::கதை.\nஅரேபிக் கடற்கரையில் உள்ள ஒரு சிறிய மீன்பிடி நகரம் மால்பே ஆகும். இது கோயில் நகரமான உடுப்பிக்கு மேற்கில் 6 கி.மீ. தொலைவில் உள்ளது. உடுப்பி மற்றும் அதன் சுற்றுப்புறங்கள் கிருஷ்ண ஜெயந்தி கொண்டும் காலமாகும். அப்போது இளைஞர்களும், குழந்தைகளும் புராணங்களில் உள்ள மாந்தர்களைப் போன்ற ஆடைகளை அணிந்து தெருக்களில் நடக்கிறார்கள். புலிவேடம் வரையப்பட்ட குழுக்கள் நகரத்தை சுற்றி வர பறை இசை ஒலிக்க நடனமாடி வருகின்றனர். ஆனால் இந்த கிருஷ்ண ஜெயந்தியின்போது மால்பேயில் வன்முறை உருவாகிறது. இந்த கிருஷ்ண ஜெயந்தி காலத்தில் நடக்கும் ஒரு கொலை சம்பவத்தைப் பற்றி தங்கள் பார்வையையும் கருத்துக்களையும் விவரிக்கும் ஐந்து வெவ்வேறு நபர்களைச் சுற்றி இந்தப் படம் சுழல்கிறது.\n\nSection::::தயாரிப்பு.\nஉளிதவரு கண்டத்தே படத் தயாரிப்பாளரான ரக்சித் செட்டி ஒரு செவ்வியில் 'தலைமுறைகளுக்கு வரவிருக்கும் ஒரு அனுபவத்தை நான் உருவாக்க விரும்புகிறேன். எனது திரைப்படத்தை மக்கள் தங்கள் இதயத்தில் ஏற்றால் நான் மகிழ்ச்சியடைவேன். \" என்றார்.\nSection::::வளர்ச்சி.\nஉளிதாவாரு கண்டத்தே படத்தின் தயாரிப்புப் பணிகள் 2013 ஆகத்து 1 அன்று தொடங்கப்பட்டது.\nSection::::சந்தைப்படுத்தல்.\nஇந்த்த் திரைப்படத்தின் முன்னோட்டம் 2013 திசம்பர் 6, அன்று யூடியூபில் வெளியிடப்பட்டது. இது வெளியிடப்பட்ட 48 மணி நேரத்திற்குள் 44,618 முறை பார்க்கப்பட்டது, இது இதற்கு முந்தைய \"சிம்பிள் அகி ஓந்து லவ் ஸ்டோரி\" என்ற கன்னடப் படத்தின் முன்னோட்டத்தை முறித்தது. அடுத்த நாள் படத்தின் முன்னோட்டமானது கன்னட நடிகர் புனித் ராஜ்குமாரால், பெங்களுரில் உள்ள திரிவேணி திரையரங்கில் வெளியிடப்பட்டது. நடிகர் யோகேஷ் குறிப்பிடும்போது உளிதவாரு கண்டத்தே படத்துக்காக தனது அடுத்த திரைப்பட வெளியீட்டை ஒத்திவைக்கத் தயாராக இருப்பதாக தெரிவித்தார்.\n\nபடம் குறித்து முகநூல் மற்றும் டிவிட்டர், ஆகியவற்றில் பெருமளவு மீம்ஸ்கள் பரவின. இயக்குனர் ரக்சித் செட்டி, முன்னோட்ட வெளியீட்டிற்குப் பிறகு படத்தை பிரபலப்படுத்தும் பணியில் மூழ்கினார், திரைப்படத்தின் விளம்பரத்தை மேம்படுத்துவதற்காக வடிவமைக்கப்பட்ட டி-சட்டைகளை வடிவமைப்பதிலும், அதில் பட முன்னோட்டத்தில் பாத்திரங்கள் வாயிலாக இடம்பெற்ற தனித்தன்மையான வசனங்களையும், படங்களையும் இட்டு வடிவமைத்தனர். இதுபோன்று படத்தை வெளியீடுவதற்கு முன்பாக பொதுமக்கள் மத்தியில் எதிர்பார்ப்பையும் ரசிகர்-தளத்தையும் உருவாக்க முயற்சிகள் மேற்கொள்ளப்பட்டது.\nSection::::வெளியீடு.\nஇந்தப் படத்துக்கு பிராந்திய தணிக்கை வாரியம் \"யு / ஏ\" (பெற்றோர் வழிகாட்டலுடன் பார்கலாம்) சான்றிதழ் வழங்கப்பட்டது.   தணிக்கை செய்யப்பட்ட காட்சிகளில் இடம்பெற்ற ஒரு சில மோசமான சொற்களைக் கேட்ட இயலாமல் மௌனமாக்கப்படு முடக்கப்பட்டது. இது தவிர, புகைபிடிக்கும் காட்சிகளின் எண்ணிக்கை குறைக்கப்பட வேண்டும் எனக் கேட்டுக் கொண்டது. இதைத் தொடர்ந்து, 2014 மார்ச் 28 அன்று கர்நாடகம் முழுவதும் 100 திரையரங்குகளிலும், அமெரிக்காவிலும், நியூசிலாந்திலும் ஒரே நேரத்தில் வெளியிடப்பட்டது.\nSection::::வசூல்.\nவெளியான முதல் வாரத்தில் நல்ல வசூலாக 20 கோடி ரூபாய் (3.1 மில்லியன் அமெரிக்க டாலர்) வசூல் ஈட்டியது. இரண்டாவது வாரத்தில் வசூல் குறைந்தது, என்றாலும் இது பாக்ஸ் ஆபிசில் சராசரியாக வசூலித்ததாக அறிவிக்கப்பட்டது.\n"}
{"id": "259722", "url": "https://ta.wikipedia.org/wiki?curid=259722", "title": "A", "text": "A\n\nA (ஏ) என்பது சீர்தரத்துக்கான அனைத்துலக நிறுவன அடிப்படை இலத்தீன் நெடுங்கணக்கில் முதலாவது எழுத்தும் முதலாவது உயிரெழுத்தும் ஆகும். இது பண்டைய கிரேக்க எழுத்தான அல்பாவிலிருந்து பெறப்பட்ட எழுத்தாகும்.\n\nSection::::மொழிகளில்.\nஆங்கிலத்தில் கூடுதலாகப் பயன்படுத்தப்படும் மூன்றாவது (eஇற்கும் tஇற்கும் அடுத்து) எழுத்து a ஆகும். ஆங்கிலம், எசுப்பானியம், பிரான்சியம் ஆகிய மொழிகளின் உரைப்பகுதிகளில் முறையே, 3.68%, 6.22%, 3.95% பயன்படுத்தப்படும் எழுத்து a என ஓர் ஆய்வில் கண்டறியப்பட்டுள்ளது. ஆங்கில மூலத்தையுடைய சொற்களில் இரண்டு a எழுத்துகள் தொடர்ந்து வருவதில்லையாயினும், aardvark, Aaron போன்ற பிறமொழிச் சொற்களில் இரண்டு a எழுத்துகள் தொடர்ந்து வருவதுண்டு.\n\nSection::::கணிதத்திலும் அறிவியலிலும்.\nவடிவவியலில், கோட்டுத்துண்டங்கள், கோடுகள் முதலியவற்றைக் குறிப்பதற்கு A, B, C முதலிய ஆங்கிலப் பேரெழுத்துகள் பயன்படுத்துப்படும். வழமையான குறிப்பீட்டில், ABC என்ற ஒரு முக்கோணியின் ஒரு கோணம் A பேரெழுத்தாலும் அதற்கெதிரான பக்கம் a சிற்றெழுத்தாலும் குறிக்கப்படும்.\n\nஇயற்பியலில், அம்பியருக்கான அனைத்துலக முறை அலகுக் குறியீடு A ஆகும்.\n\nவேதியியலில், வலுவளவு ஓட்டு எதிர்மின்னிச் சோடித் தள்ளுகைக் கொள்கையில் மைய அணுவானது Aஆல் குறிப்பிடப்படும்.\n\n\n"}
{"id": "259728", "url": "https://ta.wikipedia.org/wiki?curid=259728", "title": "முள்ளிப்பொத்தானை", "text": "முள்ளிப்பொத்தானை\n\nமுள்ளிப்பொத்தானை (\"Mullipothana\") என்பது இலங்கையின் கிழக்கே திருகோணமலை மாவட்டம், மூதூர் தொகுதியில் உள்ள ஒரு சிறிய ஊராகும். இது 60 ஆண்டுகளுக்கும் மேற்பட்ட குடியேற்ற வரலாற்றைக் கொண்டது ஆகும். இங்கு அல் ஹிஜ்ரா மத்திய மகா வித்தியாலயம் அமைந்துள்ளது.\n\nஅல் ஹிஜ்ரா மத்திய மகா வித்தியாலயம் இப்போது பெயர் மாற்றம் பெற்று அல்ஹிஜ்ரா மத்திய கல்லூரி என திகழ்கின்றது.பல புதிய மாற்றங்கள் பெற்று தாய்ப் பாடசாலையாக விளங்கும் முன்னிலைப் பாடசாலை இதுவாகும். இப்பிரதேசத்தைப் பிரதிபலிக்கும் முகமாக முள்ளிப்பொத்தானை பிரதேச சபை விளங்குகின்றது. இப்பிரதேச சபையின் தவிசாளர்களாக தாலிப்அலி ஹாஜியார் மற்றும் சுபியான் ஆகியோர் மக்களால் தெரிவு செய்யப்பட்டவர்ளுள் ஈண்டு குறிப்பிடத்தக்கவர்கள்.\n"}
{"id": "259734", "url": "https://ta.wikipedia.org/wiki?curid=259734", "title": "எஸ் பிக்சர்ஸ்", "text": "எஸ் பிக்சர்ஸ்\n\nஎஸ் பிச்சர்ஸ் என்பது பிரபல இந்திய திரைப்பட இயக்குநர் சங்கருக்கு சொந்தமான திரைப்பட தயாரிப்பு நிறுவனமாகும். இந்நிறுவனம், திரைப்பட தயாரிப்பு மட்டுமின்றி திரைப்படங்களை விநியோகமும் செய்து வருகிறது. இந்நிறுவனம் தயாரித்த திரைப்படங்களில் பெரும்பாலானவை குறைவான ஆக்கச்செலவில் உருவாக்கப்பட்ட திரைப்படங்களாகும்.\n\n"}
{"id": "259737", "url": "https://ta.wikipedia.org/wiki?curid=259737", "title": "காலியான்குட்டி", "text": "காலியான்குட்டி\n\nகாலியான்குட்டி அல்லது புல்லுருவி, நிகிதான் பாம்பு (Amphiesma stolatum) என்பது ஒரு நஞ்சற்ற பாம்பு இனமாகும். இது ஆசியா கண்டத்தில் காணப்படுகிறது.. இது தவளை, தேரை . போன்றவற்றை உணவாக உட்கொள்கிறது. இது நீர் பாம்பு, புல் பாம்பு ஆகியவற்றை ஒத்திருக்கும்.\n\nSection::::விளக்கம்.\nஇது ஒரு சிறிய, மெல்லிய பாம்பு இதன் உடலில் இரண்டு மஞ்சள் கோடுகள் காணப்படும். இதன் உடல் மங்கிய பழுப்பு நிறத்தில் இருக்கும். தலைமுதல் வால்வரை மஞ்சள் பழுப்பு அல்லது பழுப்பு நிற இரண்டு நீளவரிகள் காணப்படும். இதன் உடலில் உள்ள செதில்கள் கரடுமுரடாக இருக்கும்.\n\nஇப்பாம்புகள் உடல் நீளம் வழக்கமாக 40 இல் இருந்து 50 செ.மீ (சுமார் 16 முதல் 20 அங்குளம்) ஆகும். அதிகபட்ச நீளம் 90 செ.மீ (35. 3/8). பெண் பாம்புகள் ஆண் பாம்பு களைவிட நீளமாக இருக்கும். அரிதாக 620 மிமீ (2.03 அடி) வரை இருக்கும்.\n\nSection::::பரவல்.\nஇப்பாம்புகள் தென் மற்றும் தென்கிழக்கு ஆசியாவில் பாக்கித்தான், இலங்கை , பிலிப்பைன்ஸ் , இந்தியா ( அந்தமான் தீவுகள் உட்பட ), வங்கதேசம் , நேபாளம் , பர்மா , தாய்லாந்து , லாவோஸ் , கம்போடியா, வியட்னாம் , இந்தோனேசாயா, தைவான்,சீனா ஆகிய நாடுகளில் உள்ளது.\nஇந்தியாவில் இப்பாம்பு மலைப்பகுதிகளில் 2,000 அடி (610 மீ) உயரம் வரை காணப்படுகிறது.\n\nSection::::பாதுகாப்பு நிலை.\nஇப்பாம்புகள் அதன் வாழிட எல்லை முழுவதும் பாதுகாப்பு கவலை இல்லை எனக் கருதப்படுகிறது.\n\nSection::::சுற்றுச்சூழல் மற்றும் வாழ்க்கைச் சூழல்.\nSection::::வாழ்விடம்.\nஇந்து பாம்பு சமவெளி மற்றும் மலைகள் ஆகிய இரு பகுதிகளிலும் உள்ள நீர்நிலைகளை ஒட்டியுள்ள பகுதிகளில் வசிக்கின்றது.\nSection::::உணவுச் சூழலியல்.\nஇதன் முதன்மை உணவில் சிறிய நீர்நில வாழ்வன வான தவளை, தேரை போன்றவை முதன்மை இடம்பெற்றவை. , மேலும் மீன் , மண்புழுக்கள் போன்றவையும் இதன் உணவுப்பட்டியலில் இடம்பெற்றவை ஆகும்.\n\nSection::::இனப்பெருக்கம்.\nபெண் பாம்புகள் ஆகத்து ஏப்ரல் முதல் சூள் கொள்வதாக கண்டறியப்பட்டுள்ளது. மேலும் முட்டைகள் மே முதல் செப்டம்பர் வரை நிலத்தடி துளைகளில் ஐந்து முதல் பத்துவரையான வெள்ளை நிற முட்டைகள் இடுகிறன்றன. அவவை குஞ்சு பொரிக்கின்ற வரை முட்டை அடைக்காக்கின்றன. குட்டிப் பாம்புகள் பிறந்த நேரத்தில் 13 முதல் 17 செமீ நீளம் இருக்கும். குட்டிகளின் உணவு சிறிய தவளைகள், தலைப்பிரட்டைகள், மீன்கள், மண்புழுக்கள், பூச்சிகள் ஆகியவைகள் ஆகும்.\n"}
{"id": "259739", "url": "https://ta.wikipedia.org/wiki?curid=259739", "title": "சமர்சதா விரைவுவண்டி", "text": "சமர்சதா விரைவுவண்டி\n\nசமர்சதா விரைவுவண்டி என்பது இந்திய இரயில்வேயினால் இயக்கப்படுகின்ற விரைவுவண்டிகளில் ஒன்றாகும். இது மும்பை லோக மானிய திலக் முனையத்தில் தொடங்கி, ஹவுரா சந்திப்பு வரை சென்று திரும்பும்.\n\nSection::::நிறுத்தங்கள்.\nஇது மும்பை, கல்யாண், நாசிக், ஜள்காவ், புசாவள், அகோலா, வர்தா, நாக்பூர், கோந்தியா, ராய்ப்பூர், ராவுர்கேலா, டாட்டாநகர், கரக்பூர், கொல்கத்தா ஆகிய ஊர்களின் வழியே பயணிக்கிறது.\n"}
{"id": "259742", "url": "https://ta.wikipedia.org/wiki?curid=259742", "title": "கந்தர்மடம் சைவப் பிரகாச வித்தியாலயம்", "text": "கந்தர்மடம் சைவப் பிரகாச வித்தியாலயம்\n\nகந்தர்மடம் சைவப் பிரகாச வித்தியாலயம் என்பது இலங்கை, யாழ்ப்பாணத்தில் உள்ள ஊரான கந்தர்மடத்தில் அமைந்துள்ள ஒரே பாடசாலை ஆகும். இது ஆறுமுக நாவலரால் கட்டப்பட்ட பாடசாலை ஆகும். இப்பாடசாலை சைவத்தையும், தமிழையும் வளர்ப்பதற்காக கட்டப்பட்டதாகும்.\n"}
{"id": "259743", "url": "https://ta.wikipedia.org/wiki?curid=259743", "title": "பெர்டெக்னிடேட்டு", "text": "பெர்டெக்னிடேட்டு\n\nபெர்டெக்னிடேட்டு \"(pertechnetate)\" என்பது TcO என்ற வேதியியல் வாய்ப்பாடு கொண்ட ஒர் ஆக்சோ அயனியாகும். இது பெரும்பாலும் கதிரியக்கத் தனிமமான டெக்னீசியத்தின் தண்ணீரில் கரையக்கூடிய ஓரிடத்தான்களின் மூலமாக பயன்படுத்தப்படுகிறது. அதிலும் குறிப்பாக டெக்னீசியம்-99எம் (அரைவாழ்வுக் காலம் 6 மணி) ஓரிடத்தானை ஏந்திச் செல்லப் பயன்படுகிறது. பொதுவாக அணுக்கரு மருத்துவத்தில் அணுக்கரு அலகிடும் செயல்முறைகளில் பயன்படுகிறது.\n\nடெக்னிடேட்டு என்பது பெர்டெக்னிடேட்டு அயனியைக் கொண்டுள்ள ஒரு சேர்மமாகும். பெர்டெக்னிடேட்டு சேர்மங்கள் என்பவை டெக்னிடிக்(VII) அமிலத்தின் உப்புகளாகும். பெர்டெக்னிடேட்டு பெர்மாங்கனேட்டை ஒத்த ஒரு வேதிப்பொருள் என்றாலும் ஆக்சிசனேற்றும் பண்பை மிகக்குறைவாகவே பெற்றுள்ளது.\n\nSection::::டெக்னீசியம்-99எம் ஏந்தி.\nடெக்னீசியம்-99எம் உருவாக்கியானது குறைந்த அரைவாழ்வுக் காலம் கொண்ட டெக்னீசியம்-99எம் ஓரிடத்தானை பெர்டெக்னிடேட்டுடன் சேர்த்தே மருத்துவப் பயனுக்காக வழங்குகிறது. அலுமினாவால் பிடிக்கப்பட்டுள்ள மாலிப்டேட்டில் இருந்து டெக்னீசியம்-99எம் உருவாக்கியினுள் இச்சேர்மம் நேரடியாக உருவாக்கப்படுகிறது.\n\nSection::::அணுக்கரு மருத்துவத்தில் பயன்கள்.\nநோயுணர் அணுக்கரு மருத்துவத்தில் பெர்டெக்னிடேட்டு பரவலாகப் பயன்படுத்தப்படுகிறது. அயோடினுக்கு மாற்றாக டெக்னிடேட்டை பயன்படுத்த முடியும் என்பதால் தைராய்டு சுரப்பிகளில் உள்ள நுண்ணறை செல்களின் வழித்தடங்களில் Na/I ஒருதிசைச் சுமப்பியாக இருந்து நுண்ணறை செல்களுக்குள் அயோடின் உள்ளீர்க்கப்படுவதைத் தடுக்கிறது. கரிமமாகல் இன்றி சிறப்பாக அயோடின் உள்ளீர்ப்பை அளவிடுகிறது என்றபோதிலும் Tc99எம் பெர்டெக்னிடேட்டு I123 ஓரிடத்தானுக்கு மாற்றாக தைராய்டு சுரப்பியை வரைவு படமாக்கலில் பயன்படுத்தப்படுகிறது. பொதுவாக விரை முறுக்கத்தை அளவிட நடைமுறையில் மீயொலி பயன்படுத்தப்பட்டாலும் விரைக்குக் கதிரியக்கப் பாதிப்பை அளிக்காது என்ற காரணத்தினால் பெர்டெக்னிடேட்டும் பயன்படுத்தப்படுகிறது. இதயக்கீழறையின் இதயம் சார்ந்த செயல்பாடுகளை மதிப்பீடு செய்யப் பயன்படும் பலவாயில் ஏற்பு அலகிடல் சோதனைக்கான தன்கொடை இரத்தச் சிவப்பு அணுக்களுக்குப் பெயரிடல், சூல் உள்வளர்ச்சிக்கு முந்தைய உணவுப்பாதை மற்றும் குடல் இரத்தப்போக்கை ஒரிடமாக்குதல் அல்லது அறுவைச் சிகிச்சை மேலாண்மை மற்றும் பழுதடைந்த இரத்தச் சிவப்பு அணுக்களால் இடம் மாறித் தோன்றும் மண்ணீரல் திசுக்களைக் கண்டறிதல் ஆகியவற்றில் பெர்டெக்னிடேட்டு பயன்படுகிறது. இரைப்பை மென்சவ்வுகளில் உள்ள இரைப்பைச் செல்களில் சுரந்து திரள்கிறது என்பதால் இடம் மாறித் தோன்றும் மண்ணீரல் திசுக்கள் மெக்கல்லின் குடல்நீட்சிகளில் காணப்படுகையில் டெக்னிடேட்டு(VII) உடன் கதிரியக்க முகப்பிடப்பட்ட Tc99எம் ஊசிமூலமாக உள்ளுக்குள் செலுத்தப்படுகிறது\n\nSection::::கதிரியக்கம் சாரா பயன்கள்.\nஅனைத்து டெக்னீசியம் உப்புகளும் சிறிய அளவில் கதிரியக்கத்தன்மை கொண்டவை. ஆனால் அவற்றுள் சில சேர்மங்களின் வேதிப்பண்புகள் சில பயன்களை வெளிப்படுத்துகின்றன. அந்நிகழ்வுகளில் குறைவான கதிரியக்கப் பண்பு கொண்ட டெக்னீசியம் சேர்மங்கள் பயன்படுத்தப்பட்டு கதிரியக்கப் பண்பு தற்காலிகமானதாகக் கருதப்படுகிறது. டெக்னீசியம் 97 இன் அரைவாழ்வுக் காலம் 2.6 மில்லியன் ஆண்டுகள் என்பதால் இத்தகைய பயன்களுக்கு இந்த ஒரிடத்தான் பொருத்தமானதாகக் கருதப்படுகிறது.\nடெக்னிடேட்(VII) கரைசல்கள் இரும்பு மேற்பரப்புகளுடன் வினைபுரிந்து டெக்னீசியம் ஈராக்சைடுகளைத் தருகின்றன. இதனால் எதிர் மின்முனை அரிப்புத் தடுப்பியாக இதனால் செயல்பட முடிகிறது.\n\n"}
{"id": "259746", "url": "https://ta.wikipedia.org/wiki?curid=259746", "title": "நாயக் (2001 திரைப்படம்)", "text": "நாயக் (2001 திரைப்படம்)\n\nநாயக் என்பது 2001ஆவது ஆண்டில் சங்கரின் இயக்கத்தில் வெளியான இந்தி திரைப்படமாகும். அனில் கபூர், ராணி முகர்ஜி, அம்ரிஷ் பூரி ஆகியோர் முக்கிய கதாபாத்திரங்களில் நடித்திருந்தனர். \nஇத்திரைப்படம், அர்ஜுன், மனிஷா கொய்ராலா நடிப்பில் 1999இல் தமிழில் வெளியான முதல்வன் திரைப்படத்தின் மறுஆக்கமாகும். இத்திரைப்படத்திற்கு ஏ. ஆர். ரகுமான் இசையமைத்திருந்தார். இத்திரைப்படத்தில் இடம்பெற்ற பாடல்கள் அனைத்தும் தமிழில் வெளியான முதல்வன் திரைப்படத்தில் ஏற்கனவே இடம்பெற்ற பாடல்களாகும். அதிகமான பொருட்செலவில் உருவாக்கப்பட்ட இத்திரைப்படம் எதிர்பார்த்த அளவிற்கு வணிக ரீதியான வெற்றியை பெறவில்லை. \"மினிஸ்டர்\" என வங்காளத்தில் கசி கயாத் இயக்கத்தில் மன்னா, மௌசுமி நடிப்பில் உருவான இத்திரைப்படம் நாயக் திரைப்படத்துடன் இணைந்தே வெளியானது.\n"}
{"id": "259748", "url": "https://ta.wikipedia.org/wiki?curid=259748", "title": "பச்சை நீர்க்கோலி", "text": "பச்சை நீர்க்கோலி\n\nபச்சை நீர்க்கோலி அல்லது பச்சைநாகம் (Macropisthodon plumbicolor) என்பது ஆசியாவில் காணப்படும் ஒரு நஞ்சில்லா பாம்பு இனமாகும்.\n\nSection::::விளக்கம்.\nஇவற்றின் தலை அகன்ற நடுத்தர அளவுள்ளவை ஆகும். வழுவழுப்பான மேடான செதில்களுடன் அடர் பச்சை நிறத்துடன், உடலில் ஒழுக்கற்ற கோடுகளையும் கொண்டிருக்கும். இவை வட்ட வடிவிலான கண்மணிகளைக் கொண்ட பெரிய கண்கொண்டிருக்கின்றன. உடலின் அடிப்பகுதி சாம்பல் கலந்த வெள்ளை நிறத்தில் காணப்படும். இவற்றின் கழுத்தில் v வடிவ குறியீடு காணப்படும். அச்சுருத்தப்பட்டால் நாகப்பாம்பு போன்று தலை உயர்த்ததி அச்சுறுத்தும். இதற்கு பிடித்து உணவு தேரைகள் ஆகும்.\n\nமுழுமையாக வளர்ந்த இப்பாம்புகள் 2 அடி (0.61 மீ) நீளம் இருக்கும். இப்பாம்புகள் இந்தியா, இலங்கை போன்ற நாடுகளில் மலைப்பகுதிகள், சமவெளிகளில் உள்ள காடுகள் போன்ற இடங்களில் காணப்படுகிறது. ஆனைமலை பகுதிகளில் 4,700 அடி (1,400 மீ) உயரம்வரைக் காணப்படுவதாக டபிள்யூ டேவிசன் அவர்களின் கூற்று. இப்பாம்புகள் வங்கதேசம், மியான்மார், பாக்கித்தான் போன்ற நாடுகளிலும் காணப்படுகிறது . \n"}
{"id": "259755", "url": "https://ta.wikipedia.org/wiki?curid=259755", "title": "கண்டங்கண்டை நீர்க்கோலி", "text": "கண்டங்கண்டை நீர்க்கோலி\n\nகண்டங்கண்டை நீர்கோலி அல்லது ஆசிய தண்ணீர் பாம்பு (Xenochrophis piscator) என்பது ஒரு நஞ்சற்ற பாம்பு வகை ஆகும் இப்பாம்புகள் ஆசியாவில் காணப்படுகினறன.\n\nஇந்த பாம்பின் கண்கள் சிறியதாகவும், அதன் நாசியில் இருந்து குறைந்த தூரத்தில் இருக்கும். கண்களைச் சுற்றி கருவளையம் அமைந்திருக்கும். நடுத்தர அளவில் பளபளப்பான மேடான செதில்களைக் கொண்டிருக்கும். இதன் தலை கூர்மையாகவும், கழுத்திலிருந்து வேறுபட்டு தெரியும். உடலின் அடிப்பகுதி வெள்ளையாகக் காணப்படும். இதன் உடல் முழுவதும் சதுரங்க அட்டைப்போனறு புள்ளி அமைப்பு இருக்கும்.\nSection::::வாழ்விடம்.\nஇந்தப் பாம்புகள் நன்னீர் ஏரிகள், ஆறுகள் போன்ற இடங்களின் அருகில் காணப்படுகின்றன. இதன் உணவு சிறிய மீன் மற்றும் நீர்த் தவளைகள் ஆகும்.\n\nSection::::பரவல்.\nஇப்பாம்பினங்கள் ஆப்கானிஸ்தான், வங்காளதேசம், பாக்கித்தான், இலங்கை, இந்தியா, மியான்மர், நேபாளம், தாய்லாந்து, லாவோஸ், கம்போடியா, வியட்நாம், மேற்கு மலேசியா, சீனா ( ஜேஜியாங், ஜியாங்சி, புஜியான் மாகாணம், குவாங்டாங், ஹைனன், குவாங்ஸி, யுன்னான் மாகாணங்கள்), தைவான், இந்தோனேசியா (சுமத்ரா, ஜாவா, போர்னியோ, சுலவேசி) போன்ற நாடுகளில் காணப்படுகிறது. \n"}
{"id": "259764", "url": "https://ta.wikipedia.org/wiki?curid=259764", "title": "மல்லேசப்பா மடிவாளப்பா கலபுர்கி", "text": "மல்லேசப்பா மடிவாளப்பா கலபுர்கி\n\nம. ம. கல்புர்கி, கன்னட எழுத்தாளர் ஆவார். இவர் சாகித்திய அகாதமியின் விருதைப் பெற்றவர். இவர் நிருபதுங்கா விருது, பம்பா விருது, கர்நாடக மாநில அரசின் சாகித்திய விருது ஆகியவற்றையும் பெற்றவர்.\n\nSection::::வாழ்க்கைக் குறிப்பு.\nஇவர் கர்நாடகத்தின் பிஜாப்பூர் மாவட்டத்துக்கு உட்பட்ட சிந்தகி வட்டத்தில் உள்ள யரகல் என்ற ஊரில் பிறந்தார். கன்னடத்தில் முதுகலைப் பட்டம் பெற்றவர். ஹம்பியில் உள்ள கன்னடப் பல்கலைக்கழகத்தில் துணை வேந்தராகப் பணியாற்றியுள்ளார். இவர் 2015ஆம் ஆண்டின் ஆகஸ்ட் முப்பதாம் நாளில் இந்து வலதுசாரி தீவிரவாதிகளால் அவரது வீட்டில் வைத்து துப்பாக்கியால் சுட்டுக் கொல்லப்பட்டார்.\n\nSection::::சமூகப் பணி.\nம.ம. கலபுர்கி தொடர்ந்து மூடநம்பிக்கைகளுக்கு எதிராகவும், இந்துத்வா அடிப்படைவாதிகளுக்கு எதிராகவும், சாதிய கட்டமைப்புக்கு எதிராகவும் குரல் எழுப்பி வந்தார். 12-ம் நூற்றாண்டில் கருநாடகத்தில் தோன்றிய லிங்காயத சமயநெறியை மிகத் தீவிரமாக பின்பற்றியும், அதைப் பற்றி விரிவாக ஆய்வு செய்தும் வந்தவர்.\n\n1989 யில் மார்கா 1 என்ற தனது புத்தகத்தில் லிங்காயத மதத்தின் வசன கவிதைகளைப் பற்றி ஆய்வு செய்து எழுதியிருந்தார். இதில் பசவண்ணரது இரண்டாவது மனைவி நீலாம்பிகை பற்றியும் அவர் குறிப்பிட்டிருந்தார். நீலாம்பிகைக்கும் பசவண்ணருக்குமான உறவு தாம்பத்திய இச்சையற்ற காதலே என அவர் எழுதியிருந்தார். மற்றொரு கட்டுரையில், மற்றொரு வீரசைவ லிங்காயத கவியான சன்னபசவரது பிறப்பைப் பற்றி வரலாற்று சான்றுகளுடன் எழுதியிருந்தார். அதில், பசவண்ணரது சகோதரி நாகாளாம்பிகைக்கும் காக்கையா என்ற பொற்கொல்லருக்கும் நடந்த திருமணத்தின் மூலமாக பிறந்தவரே சன்னபசவர் என அவர் குறிப்பிட்டிருந்தார். ஆரம்ப காலங்களில் சாதிமுறைகளை கடுமையாக எதிர்த்து வந்த வீரசைவ லிங்காயதர்கள், பிற்காலங்களில் அதை கைவிட்டுவிட்டனர். அதனால் தாழ்ந்த சாதியாக கருதப்படும் பொற்கொல்லருக்கு பிறந்தவர் சன்னபசவர் என்ற உண்மையை மறைத்துவிட்டு, தெய்வ அருளால் கன்னி கலையாமல் நாகாளாம்பிகை கருவுற்றார் என சொல்லி வந்தனர். இதனை கலபுர்கி கடுமையாக விமர்சித்ததோடு, உண்மை வரலாற்றை சான்றுகளுடன் எடுத்து வைத்திருந்தார். இதன் விளைவாக, லிங்காயத கோவில் குருக்கள் பலரது எதிர்ப்பையும் சம்பாதித்திருந்தார்.\n\nலிங்காயத சமயத்தில் நுழைந்துவிட்ட விக்கிரக வழிபாடுகளையும், தேவையற்ற சடங்கு சம்பிரதாயங்களையும் கடுமையாக எதிர்த்து வந்தார். அத்தோடு லிங்காயத சமயமும், இந்து சமயமும் ஒன்றல்ல என்ற கருத்தையும் முன் வைத்திருந்தார். கடந்த 2014 ஆம் ஆண்டு ஜூன் மாதத்தில் நடைபெற்றிருந்த மூடநம்பிக்கைகளுக்கு எதிரான மசோதா மீதான ஒரு கருத்தரங்கில் பேசியபோது, உடுப்பி ராஜகோபாலாச்சாரிய அனந்தமூர்த்தி என்ற புகழ்பெற்ற கன்னட எழுத்தாளர் எழுதிய \"பெதள பூசே யாக்கே கூடாது\" (நிர்வாண வழிபாடு ஏன் கூடாது?) என்ற புத்தகத்தை மேற்கோள் காட்டி விக்கிரக வழிபாட்டை கடுமையாக சாடியிருந்தார். இதனால் விஷ்வ ஹிந்து பரிஷத், பஜ்ரங் தளம், ஸ்ரீராம் சேனை போன்ற பல சங்கப் பரிவாரக் குழுக்கள் இவர் மீது கடும் விசனம் கொண்டிருந்தனர் என்பதும் குறிப்பிடத்தக்கது.\n\n\n"}
{"id": "259768", "url": "https://ta.wikipedia.org/wiki?curid=259768", "title": "தமிழ் நடைக் கையேடு", "text": "தமிழ் நடைக் கையேடு\n\nதமிழ் நடைக் கையேடு என்பது தமிழ் உரைநடையை எழுதும்போது கடைப்பிடிக்க வேண்டிய நெறிமுறைகளைத் தொகுத்துத் தரும் ஒரு நூலாகும். இந்திய மொழிகளின் நடுவண் நிறுவனம் (மைசூர்), மொழி அறக்கட்டளை (சென்னை), தமிழ்ப் பல்கலைக்கழகம் (தஞ்சாவூர்) ஆகிய நிறுவனங்கள் இக்கையேட்டின் உருவாக்கத்தில் பங்கேற்றன. இந்நூலின் முதல் பதிப்பை பிப்ருவரி 1999இல் மொழி அறக்கட்டளை வெளியிட்டது. மீண்டும் 2004இல் மொழி அறக்கட்டளைக்காக அடையாளம் பதிப்பகம் வெளியிட்டது.\n\nSection::::உருவாக்கத்தில் பங்கேற்றோர்.\nஇந்திய மொழிகளின் நடுவண் நிறுவனத்தின் மேனாள் இயக்குநரான இ. அண்ணாமலையின் நெறியாள்கையின்கீழ், அந்நிறுவனத்தின் வ. ஞானசுந்தரம், மொழி அறக்கட்டளையின் பா. ரா. சுப்பிரமணியன் ஆகியோர் இக்கையேட்டினைப் பதிப்பித்து வெளியிட்டனர். இந்திய மொழிகளின் நடுவண் நிறுவனத்தின் சார்பில் வ. ஞானசுந்தரம், க. இராமசாமி ஆகியோரும், தமிழ்ப் பல்கலைக்கழகத்தின் சார்பில் இராம. சுந்தரம், கி. அரங்கன், மு. சுசீலா ஆகியோரும், மொழி அறக்கட்டளையின் சார்பில் எஸ். ராமகிருஷ்ணன், பா. ரா. சுப்பிரமணியன், கே. நாராயணன் ஆகியோரும் இக்கையேட்டை உருவாக்கும் பணியில் ஈடுபட்டனர்.\n\nSection::::உள்ளடக்கம்.\nஇக்கையேட்டில் நிறுத்தற்குறிகளைப் பயன்படுத்தும் முறை, சொற்களைச் சேர்த்தும் பிரித்தும் எழுதுவதற்கான அடிப்படைகள் ஆகியவை விவரிக்கப்பட்டுள்ளதோடு, சந்தி விதிகள் பட்டியல் மூலமும், எடுத்துக்காட்டுக்கள் வழியும் விளக்கப்பட்டுள்ளன. பொருள் தெளிவு சிதைவுறா வண்ணம் உரிய சொற்களைப் பொருத்தமான இடங்களில் பயன்படுத்தும் முறை, பிறமொழிச் சொற்களைத் தமிழில் எழுதும்போது கடைப்பிடிக்க வேண்டிய எழுத்துப்பெயர்ப்பு உள்ளிட்ட முறைமைகள், அடிக்குறிப்பு, துணைநூற்பட்டியல் முதலானவற்றை ஆய்வுக்கட்டுரைகளில் எழுதும் முறை போன்றன விளக்கப்பட்டுள்ளன.\n\n"}
{"id": "259769", "url": "https://ta.wikipedia.org/wiki?curid=259769", "title": "திருக்கோயில் (இதழ்)", "text": "திருக்கோயில் (இதழ்)\n\nதிருக்கோயில் என்பது ஓர் ஆன்மீக தமிழ் இதழ். இது தமிழ்நாடு அரசு இந்து சமய அறநிலையத் துறையால் 1958 இல் இருந்து நடத்தப்படுகிறது.\n\nSection::::தோற்றம்.\n1958 இல் தொடங்கப்பட்ட திருக்கோயில் இதழ் இந்து சமயக் கோட்பாடுகள், திருக்கோயில் வரலாறுகள், மகான்கள் மற்றும் அடியார்களின் திருத்தொண்டுகள் மற்றும் வரலாறுகள், ஆன்மீகம் சார்ந்த வாழ்வியல் வழிகாட்டுதல்கள், அறக்கருத்துகள் ஆகியவை இதன் உள்ளடக்கங்கள். தமிழ் இலக்கிய, ஆன்மீக அறிஞர்கள் பலர் இதில் பங்கேற்று எழுதியுள்ளனர். கிருபானந்தவாரியார், ம.பொ.சிவஞானம், மு.அருணாச்சலம், கி.வா.ஜகந்நாதன், ந.சுப்புரெட்டியார், டி.என்.சிங்காரவேலு, அருணை வடிேவல் முதலியார், க.வச்சிரவேலர், கி.ஆ.பெ.விசுவநாதம், என்.சேதுராமன், க.த.திருநாவுக்கரசு, சுத்தானந்தபாரதியார், ச.வே.சுப்பிரமணியம், வ.சுப.மாணிக்கம், முனைவர் இரா.கலைக்கோவன், நாராயண வேணுகோபால நாயக்கர், மு.அருணகிரி, மற்றும் இந்திய ஆட்சிப் பணியில் உள்ள பலர் இதில் பங்களித்துள்ளனர்.\n\nSection::::இதழ்ஆசிரியர்கள்.\nதிருக்கோயில் இதழின் அலுவல் வழி சிறப்பு ஆசிரியராகவும் வெளியீட்டாளராகவும் இந்து சமய அறநிலையத்துறை ஆணையர் இருக்க, ஆசிரியர்களாக 1958இல் இருந்து நா.ர.முருகவேள், அமிர்தலிங்கம்ஆகியோர் ஆசிரியர்களாக இருந்தனர். தற்பொழுது முதன்மைச் செயலர்/ஆணையர் க.பணீந்திர ெரட்டி இ.ஆ.ப. அவர்கள் சிறப்பாசிரியராகவும் வெளியீட்டாளராகவும் உள்ளார். இதழ்ஆசிரியர் முனைவர் ஜெ.சசிக்குமார்.\n\nSection::::இதழ் சந்தா விபரம்.\nதனி இதழின் விலை ரூ.20,\nஓராண்டுச் சந்தா ரூ. 240,\nபத்தாண்டுச்சந்தா ரூ.2300,\nஆயுட்காலச் சந்தா ரூ.3450,\n(ஆயுட்காலம் 15ஆண்டுகள் மட்டும்).\n\nஇதற்கான பணவிடை அல்லது வரைவோலையை Commissioner, HR&CE Dept. Chennai -34 என்ற பெயரில் எடுத்து கீழ்க்கண்ட துறை முகவரிக்கு அனுப்பவும்.\n\nSection::::அலுவலகம்.\nமுகவரி: ஆசிரியர், திருக்கோயில் திங்களிதழ், இந்துசமய அறநிலையத்துறை, 119, உத்தமர் காந்தி சாலை, நுங்கம்பாக்கம், சென்னை-600034 மின் அஞ்சல் https://tnhrce.gov.in/hrcehome/index.php தொலைபேசி: 044 28334813,14,15\n\nSection::::கிடைக்குமிடம்.\n அறநிலையத்துறை கட்டுப்பாட்டில் உள்ள முக்கிய திருக்கோயில்களில் கிடைக்கும். அலுவலக முகவரியில் நேரடியாகக் கிடைக்கும். இவ்விதழ் தனியார் கடைகளில் கிடைக்காது. இணையம் வாயிலாகவும் சந்தாதாரர் ஆகலாம். http://www.[./https://tnhrce.gov.in/hrcehome/hrce_magazine.php \n\n"}
{"id": "259771", "url": "https://ta.wikipedia.org/wiki?curid=259771", "title": "லாம்டிங் சந்திப்பு தொடருந்து நிலையம்", "text": "லாம்டிங் சந்திப்பு தொடருந்து நிலையம்\n\nலாம்டிங் சந்திப்பு தொடருந்து நிலையம், இந்திய ரயில்வேயின் நிர்வாகத்தின் கீழுள்ள தொடருந்து நிலையமாகும். இது குவகாத்தி - லாம்டிங் வழித்தடத்தில் அமைந்துள்ளது. இது அசாமின் நகாமோ மாவட்டத்துக்கான தொடர்வண்டிப் போக்குவரத்துக்கு ஏதுவாக அமைந்துள்ளது. இது லாம்டிங் ரயில்வே கோட்டத்துக்கும் உட்பட்டது.\n\n\n"}
{"id": "259776", "url": "https://ta.wikipedia.org/wiki?curid=259776", "title": "அகத்தோன்றல் (உயிரியல்)", "text": "அகத்தோன்றல் (உயிரியல்)\n\nஅகத்தோன்றல் \"(Endogenous)\" என்பது ஒரு பொருள் அல்லது செயல்முறை ஒரு உயிரினத்தின் உள்ளிருந்தே அல்லது அவ்வுயிரினத்தின் திசுவில் இருந்தே அல்லது உயிரினத்தின் செல்லில் இருந்தே தோன்றுவதைக் குறிக்கும்.\n\nஅகத்தோன்றல் வைரசுப் பொருட்கள் என்பவை டி.என்.ஏ வரிசைப்பொருட்களைக் குறிக்கிறது. இவ்வரிசைப் பொருட்கள் வம்ச பரம்பரையாக மரபணுத் தொகுதிக்குள் உள்ள கரு அணுக்களால் செலுத்தப்படுகின்றன. இவ்வரிசைப் பொருட்கள் வைரசுகளின் துகள்களாகவோ அல்லது முழு வைரசின் மரபணுத் தொகுதிகளாகவோ (முந்தைய வைரசு) ஒரு தலைமுறையில் இருந்து அடுத்த தலைமுறைக்கு செலுத்தப்பட்டு ஓம்புயிர் மாற்றுருவாகச் செயல்படுகின்றன.\n\nமூப்படைதல், மாதவிலக்குச் சுழற்சி மற்றும் தாவரங்கள் மற்றும் விலங்கினங்களின் பருவநிலை மாறுபாடுகள் ஆகியனவும் அகத்தோன்றல் செயல்முறைகளில் அடங்கும்.\n\nசில உயிரியல் அமைப்புகளில் பொதுவாக நிலைக்கருவிலி உயிரினங்களில் அகத்தோன்றல் என்பது டி.என்.ஏ வை பெற்றுக் கொள்பவர்களைக் குறிக்கிறது. எனினும், ஒருசீர்த்திடநிலை காரணமாக அக மற்றும் புறச்சூழல் தாக்கங்களைப் பகுத்தறிவது பெரும்பாலும் கடினமாகும்.\n\nசெல்கள் மூலமாக உற்பத்தி செய்யப்படும் அகத்தோன்றல் படியெடுத்தல் காரணிகளை படியாக்கப்பட்ட மரபணுவாக உருவாக்குவது எதிர்க்கப்படுகிறது.\n\nSection::::சொற்பிறப்பியல்.\nபண்டைய கிரேக்க மொழியில் endogenous என்றால் அகம் + தோன்றல் என்பதாகும்.\n\n"}
{"id": "259777", "url": "https://ta.wikipedia.org/wiki?curid=259777", "title": "பச்சை தண்ணீர் பாம்பு", "text": "பச்சை தண்ணீர் பாம்பு\n\nகோரைப்பாம்பு அல்லது பச்சை தண்ணீர் பாம்பு (Atretium schistosum) என்பது ஒரு நஞ்சில்லாத தண்ணீர் பாம்பு இனமாகும் இது தெற்கு ஆசியாவில் காணப்படுகிறது.\n\nSection::::பரவல்.\nஇப்பாம்புகள் இலங்கை, இந்தியா, வங்கதேசம்,நேபாளம், இந்தியாவில் தெற்கு அட்சரேகை தீபகற்ப இந்தியாவில் 15 பாகை வடக்கிலும், கிழக்கு கடற்கரையில் இருந்து உத்தரகாண்ட் மநிலம்வரையிலும், பெங்களூரை சுற்றி பொதுவான இருக்கும் என அறியப்ப்படுகிறது. தமிழகத்தின் வட ஆற்காடு மாவட்டம், ஆந்திரத்தின் காக்கிநாடா பகுதிகளில் கடல் மட்டத்திலிருந்து 1000மீ (3280அடி) உயரம் வரை காணப்படுகிறது. பெரும்பாலும் வட இந்தியாவில் காணப்படுவதில்லை. \n\nSection::::விளக்கம்.\nஇதன் தலை மெல்லியதாக இருக்கும். நிறம் ஆலிவ் பச்சை நிறத்துடனும் அடிப்பகுதி ஆரஞ்சு அல்லது மஞ்சள் நிறத்தில் இருக்கும். சில நேரங்களில் பக்கவாட்டில் இளஞ்சிவப்பு அல்லது ஊதா கோடுகள் இருக்கும். வால் நீளம் மொத்த நீளத்தில் நான்கில் ஒரு பங்காகவோ மூன்றில் ஒரு பங்காகவோ இருக்கும்.\n\nபெண் பாம்புகள் 70 முதல் 75 செ.மீ.நீளமும் , ஆண் பாம்புகள் 50 முதல் 60 செமீ நீளம் இருக்கும். இப்பாம்பிகளில் 87 செ.மீ. நீளமானதுவரை அளவிடப் பட்டுள்ளது.\n\nநீர் தேங்கிய குளம் குட்டை அருகில் அல்லது சுற்றியுள்ள தாவரங்கள் மத்தியில் காண முடியும்.\n\nSection::::பழக்க வழக்கங்கள்.\nதண்ணீரிலோ அல்லது சுற்றியுள்ள தாவரங்களுக்கு இடையிலோ வாழ்கின்றன.\nபகளில் இரை தேடக்கூடி பாம்பு இது என்றாலும், இரவிலும் காணப்படுகிறது. கையாளும் போது இந்த பாம்புகள் அரிதாகவே கடிக்கும் என்று அறியப்படுகிறது. கோடை காலத்தில் வளையில் நீண்ட துயில் கொள்கின்றன.\n\nஇதன் முதன்மையான உணவு தவளைகள், தலைப்பிரட்டைகள், மீன்கள், நண்டுகள் போன்றவற்றை ஆகும். இதன் இரையை பக்கவாட்டில் தாக்கி பிடிக்கும் இந்த பாம்பு இரையை விரைவாக கடந்து சென்று திடீரென்று தனது தலையை திருப்பி இரையைக் கவ்வும். இப்பாம்புகள் கொசுக்களின் குடம்பிகளை சாப்பிடுவதாக அறியப்படுகிறது.\n\nSection::::இனப்பெருக்கம்.\nஇது பருவ மழைக்காலத்தில் முட்டையிட்டு குஞ்சு பொரித்து தன் இனத்தை பெருக்குகிறது. இதன் முட்டைகள் வெள்ளையாகவும், மென்மையாகவும் இருக்கும் 30 இருந்து 35 மி.மீ நீளம் கொண்டவை. இவை முட்டை இடும் காலம் சனவரி முதல் ஏப்ரல் மாதம் வரையாகும். புதிதாகப் பிறந்த பாம்புகளின் நீளம் 16.6 செ.மீ தொடக்கம் 17.5 செ.மீ நீளம் வரை இருக்கும்.\n\n\n"}
{"id": "259780", "url": "https://ta.wikipedia.org/wiki?curid=259780", "title": "இராமகிரிக் கோட்டை", "text": "இராமகிரிக் கோட்டை\n\nஇராமகிரி கோட்டை அல்லது இராமகிரி கில்லா என்பது தென்னிந்தியாவின் தெலுங்கானாவில் உள்ள கரீம்நகர் மாவட்டத்தில் உள்ள ஒரு மலையின் உச்சி ஆகும். \n\nSection::::அமைவிடம்.\nஇக்கோட்டையானது, கரீம்நகர் மாவட்டத்தில் உள்ள கமன்பூர் மண்டலத்தில் பேகம்பேட்டை கிராமத்தில் உள்ள இராமகிரி மலையில் அமைந்துள்ளது. இது மிகுந்த அடர்த்தியான காட்டுப்பகுதியில், மூலிகைத் தாவரங்கள் நிறைந்த பகுதியில் அமைந்துள்ளது. கோதாவரி ஆற்றையும் மனையாரையும் இக்கோட்டையிலிருந்து பார்க்க முடியும். \n\nஇக்கோட்டை, கரீம்நகர் மாவட்டத் தலைநகரத்திலிருந்து சுமார் 65 கிமீ (40 மைல்கள்) தொலைவில் அமைந்துள்ளது. ] கரீம்நகர் - மந்தானி நெடுஞ்சாலையில் கோட்டையின் அருகில் 2 கிமீ (1.2 மைல்கள்) தொலைவில் பேகம்பேட்டை கிராமத்தில் அமைந்துள்ளது. \n\nSection::::வரலாறு.\nஇது 12-ம் நூற்றாண்டுகளில் வாராங்கல்லைச் சார்ந்த காக்கத்தியரால் கட்டப்பட்ட கோட்டையாகும். அதன்பிறகு குதுப் சாகி சுல்தான்தியால் கட்டுப்படுத்தப்பட்டது (1518–1687). 1656-ம் ஆண்டு, கோல்கொண்டாவின் ஆட்சியாளரான, அப்துல்லா குதுப் சாஹ், தன்னுடைய மருமகனுக்குப் (ஔரங்கசீப்பின் மகன்)) பரிசாக அளித்தார். இக்கோட்டை பிரித்தானியாவின் இந்தியப் பேரரசு கட்டுப்பாட்டுக்கு 1791-ம் ஆண்டு வந்தது சமசுகிருதக் கவிகளில் ஒருவரான காளிதாசன், மேகதூதம் என்ற பாடலை இராமகிரி கோட்டையைப் பற்றி பாடியுள்ளதாக வந்துள்ளபோதும், காளிதாசன் ஐந்தாம் நூற்றாண்டில் அதாவது இக்கோட்டை கட்டுவதற்கு முன் வாழ்ந்ததாக அறியப்படுகிறது.\n\nSection::::மூலிகைத் தாவரங்கள்.\nஇக்கோட்டை அமைந்துள்ள இராமகிரி காடுகளில் மூலிகைத்தாவரங்கள் நிறைய உள்ளது. இங்குள்ள மருத்துவத் தாவரங்களை உள்ளூர் மக்கள் சேகரித்து, அருகிலுள்ள நகரங்களில் விற்பனை செய்கின்றனர். மாணவர்களும் இம்மூலிகைகளைக் கண்டறியவும், கற்றுக்கொள்ளவும் இப்பகுதிக்கு வருகின்றனர்.\n\nஇக்கோட்டையை மருத்துவ மூலிகைகள் காப்பகமாக அறிவிக்க வலியுறுத்தப்பட்டு வருகிறது. \n\n"}
{"id": "259781", "url": "https://ta.wikipedia.org/wiki?curid=259781", "title": "கோந்தியா சந்திப்பு தொடருந்து நிலையம்", "text": "கோந்தியா சந்திப்பு தொடருந்து நிலையம்\n\nகோந்தியா சந்திப்பு தொடருந்து நிலையம், இந்திய இரயில்வேநின் நிர்வாகத்துக்கு உட்பட்டது. இது மகாராஷ்டிரா மாநிலத்தின் கோந்தியா மாவட்டத்தில் உள்ள கோந்தியாவில் அமைந்துள்ளது.\n\n"}
{"id": "259784", "url": "https://ta.wikipedia.org/wiki?curid=259784", "title": "கரிமமாகல்", "text": "கரிமமாகல்\n\nகரிமமாகல் \"(Organification)\" என்பது தைராய்டு சுரப்பிகளில் நிகழும் ஒரு உயிர்வேதியியல் செயல்முறையாகும். தைராய்டு வளரூக்கி சுரப்பதற்காக தைரோகோளப் புரதத்தில் நிகழும் அயோடின் சேர்க்கைச் செயல்முறையே கரிமமாகல் எனப்படுகிறது.\n\nபெராக்சைடால் அயோடைடு ஆக்சிசனேற்றம் செய்யப்பட்ட பிறகு மேற்கொள்ளப்படும் ஒரு படிநிலையாகும். அயோடின் ஒரு கனிம வேதியியல் தனிமம் என்பதால் அது கரிம வேதியியல் புரதமான தைரோகோளப் புரதத்துடன் இணைக்கப்படுவதால் இச்செயல்முறை அயோடின் கரிமமாகல் செயல்முறை எனப்படுகிறது.\n"}
{"id": "259788", "url": "https://ta.wikipedia.org/wiki?curid=259788", "title": "அரபா நகர்", "text": "அரபா நகர்\n\nஅரபா நகர் என்பது மூதூர் தொகுதுயில் அமைந்துள்ள ஒரு கிராமம் ஆகும். மூதூர்த் தொகுதியின் முன்னைய பாராளுமன்ற உறுப்பினரான ஏ. எல். அப்துல் மஜீத் கொலனி எனும் குடியிருப்புப் பகுதியினை உருவாக்கிய போது (99,98,97,96,9...) 98 ஆம் கொலனிக்கு அரபா நகர் எனும் பெயரை வைத்தனர்.\n\nSection::::பாடசாலைகள்.\nSection::::தி/அல்ஹிக்மா முஸ்லிம் மகா வித்தியாலம்.\n1956 ஆம் ஆண்டு கட்டப்பட்ட இந்தப் பாடசாலை கொலனிப் பகுதியில் உள்ள மக்கள் யாவருக்கும் ஆரம்பக் கல்வியினைப் பெறும் நோக்கில் அமைக்கப்பட்டது. இது ஒரு கலவன் பாடசாலை ஆகும். இப்பாடசாலை ஆரம்பத்தில் அரசினர் தமிழ் கலவன் பாடசாலை எனும் பெயரிலேயே ஆரம்பிக்கப்பட்டது. ஆனால் பின்பு தி/அல்ஹிக்மா முஸ்லிம் வித்தியாலம் எனவும் தி/அல்ஹிக்மா முஸ்லிம் மகா வித்தியாலம் எனவும் ஐம்பது ஆண்டுகளின் பின்னரே தர உயர்ச்சி பெற்றது. இப்பாடசாலை பொன்விழாவைக் கண்ட பாடசாலைகளில் ஒன்றாகும். \n"}
{"id": "259789", "url": "https://ta.wikipedia.org/wiki?curid=259789", "title": "வி. அனாமிகா (ஓவியர்)", "text": "வி. அனாமிகா (ஓவியர்)\n\nவி. அனாமிகா (V. Anamika, பிறப்பு: 1975) தமிழ்நாட்டைச் சேர்ந்த ஓர் ஓவியர்.\n\nSection::::வாழ்க்கைச் சுருக்கம்.\nஓவியர் வி. அனாமிகா காஞ்சிபுரம் மாவட்டம் நீலாங்கரை என்னும் சிற்றூரில் 1975ம் ஆண்டு பிறந்தார். சென்னை அரசு மாநில கலைக்கல்லூரியில் இருந்து 1999 ஆம் ஆண்டு முதுகலைப்பட்டம் பெற்றார்.\n\n"}
{"id": "259790", "url": "https://ta.wikipedia.org/wiki?curid=259790", "title": "அட்ரீனலின் நீக்கம்", "text": "அட்ரீனலின் நீக்கம்\n\nஅட்ரீனலின் நீக்கம் \"(Adrenalectomy)\" என்பது அறுவைச் சிகிச்சையின் மூலமாக ஒன்று அல்லது இருபக்க அட்ரீனல் சுரப்பிகளையும் நீக்குவதாகும். பொதுவாக அட்ரினல் சுரப்பிகளில் கட்டிகள் உள்ள நோயாளிகளுக்கு இந்நீக்கல் சிகிச்சை பரிந்துரைக்கப்படுகிறது. குடல் அறுவைச் சிகிச்சை அல்லது வயிற்றறை உட்காண் அறுவை சிகிச்சை முறையில் அட்ரீனலின் நீக்கச் சிகிச்சை முறை மேற்கொள்ளப்படுகிறது.\n\nSection::::அறுவைச் சிகிச்சைக்குப் பின்.\nஒருவேளை இரண்டு சுரப்பிகளும் ஒருவருக்கு நீக்கப்பட்டால் அன்னாருக்கு வாழ்நாள் முழுவதும் சிடீராய்டு இயக்குநீரான கார்டிசோன் மற்றும் ஐதரோகார்டிசோன் இயக்குநீரை இணைப்பாக கொடுக்க வேண்டும். நெருக்கடியான நேரங்களில் அன்னார் இருக்கும்போது சற்றுக் கூடுதலான அளவில் இவ்வியக்குநீர் இணைப்பு அளிக்கப்படல் வேண்டும்.\n\n"}
{"id": "259791", "url": "https://ta.wikipedia.org/wiki?curid=259791", "title": "அ. அரவிந்தகுமார்", "text": "அ. அரவிந்தகுமார்\n\nஅருணாசலம் அரவிந்த்குமார் (பிறப்பு: 17 நவம்பர் 1954) இலங்கையின் மலையக அரசியல்வாதியும், நாடாளுமன்ற உறுப்பினரும், மலையக மக்கள் முன்னணியின் பொருளாளரும் ஆவார்.\n\nSection::::ஆரம்ப வாழ்க்கை.\nஅரவிந்த்குமார் கம்பளை புனித யோசேப்பு கல்லூரியிலும், கட்டுகஸ்தோட்டை புனித அந்தோனியார் கல்லூரியிலும் கல்வி கற்றார்.\n\nSection::::அரசியலில்.\nஅரவிந்த்குமார் மலையக மக்கள் முன்னணியின் உறுப்பினராவார். அக்கட்சியின் நிதிச்செயலாளராகப் பணியாற்றினார். 2015 சூன் மாதத்தில் தமிழ் முற்போக்குக் கூட்டணியின் உபதலைவர்களில் ஒருவராகத் தெரிவு செய்யப்பட்டார்.\n\nஇவர் 2004 மாகாணசபைத் தேர்தலில் மலையக மக்கள் முன்னணி வேட்பாளராக பதுளை மாவட்டத்தில் போட்டியிட்டு 5,059 வாக்குகள் பெற்று ஊவா மாகாணசபையின் உறுப்பினராக 2004 ஆம் ஆண்டில் தெரிவு செய்யப்பட்டார். 2009 மாகானசபைத் தேர்தலில் மீண்டும் போட்டியிட்டு வெற்றி பெற்றார்.\n\n2010 நாடாளுமன்றத் தேர்தலில் போட்டியிட்டுத் தோல்வியடைந்தார். 2015 தேர்தலில் தமிழ் முற்போக்குக் கூட்டணியின் சார்பில் ஐக்கிய தேசியக் கட்சியின் வேட்பாளராக பதுளை மாவட்டத்தில் போட்டியிட்டு 53,741 விருப்பு வாக்குகள் பெற்று நாடாளுமன்றத்துக்குத் தேர்ந்தெடுக்கப்பட்டார்.\n"}
{"id": "259794", "url": "https://ta.wikipedia.org/wiki?curid=259794", "title": "1730", "text": "1730\n\n1730 (MDCCXXX) ஒரு ஞாயிற்றுக்கிழமையில் துவங்கிய ஒரு கிரிகோரியன் சாதாரண ஆண்டு ஆகும். 11 நாட்கள் பின்தங்கிய பழைய ஜூலியன் நாட்காட்டியில் இது வியாழக்கிழமையில் ஆரம்பமானது.\n\n\n"}
{"id": "259796", "url": "https://ta.wikipedia.org/wiki?curid=259796", "title": "டீன்குமார்", "text": "டீன்குமார்\n\nடீன்குமார் இலங்கைத் தமிழ்த் திரைப்பட, நாடக நடிகர், நாடக இயக்குனர் ஆவார். \n\nSection::::நாடகங்களில்.\nடீன்குமார் ஆரம்பத்தில் நாடகங்களில் நடிக்கத் தொடங்கியவர். முதன் முதலில் 1965 ஆம் ஆண்டில் \"கலையும் கண்ணீரும்\" என்ற நாடகத்தில் நடித்தார். அடுத்து தினகரன் நாடக விழாவில் \"மனித தர்மம்\" என்ற நாடகத்தை இயக்கி மேடையேற்றினார். பின்னர் \"அக்கினிப் பூக்கள்\", \"ஒரு மனிதன் இரு உலகம்\", ஆகிய நாடகங்களை இயக்கி நடித்தார்.\n\nSection::::திரைப்படங்களில்.\n1975 ஆம் ஆண்டில் வி. பி. கணேசன் தயாரித்த புதிய காற்று திரைப்படத்தில் முதன் முதலாக நடித்தார். டீன்குமார் வில்லனாகத் தோன்றிய இத்திரைப்படம் பெரும் வெற்றி பெற்றது. அதன் பின்னர் தென்றலும் புயலும் திரைப்படத்தில் கதாநாயகனாக நடித்தார். அதன் பின்னர் தெய்வம் தந்த வீடு, நெஞ்சுக்கு நீதி ஆகிய திரைப்படங்களில் நடித்தார். கடைசியாக அவள் ஒரு ஜீவநதி படத்தில் நடித்தார்.\n\nதமிழ் தவிர \"சுது ஐயா\", \"ஒந்தட்ட ஒந்தாய்\", \"தங்க கொல்லோ\" ஆகிய சிங்களத் திரைப்படங்களிலும் இவர் நடித்திருந்தார்.\n\n"}
{"id": "259799", "url": "https://ta.wikipedia.org/wiki?curid=259799", "title": "ஜார்ஜ் ஜேக்கப் ஹோலியோக்", "text": "ஜார்ஜ் ஜேக்கப் ஹோலியோக்\n\nஜார்ஜ் ஜேக்கப் ஹோலியோக் (George Jacob Holyoake 13 ஏப்பிரல் 1817–22 சனவரி 1906) என்பவர் பிரிட்டானிய செக்குலரிசக் கொள்கையாளர், கூட்டுறவு இயக்கத்தை ஊக்குவித்தவர், மற்றும் இதழாசிரியர் ஆவார். அரசியல், சமூகத் தளங்களில் முனைப்பாகச் செயல்பட்டார். முதன் முதலாக செக்குலரிசம் என்னும் ஆங்கிலச் சொல்லை உருவாக்கி அறிமுகப்படுத்தி நடைமுறைக்குக் கொண்டு வந்தார். \nஹோலியோக் வரையறுத்த செக்குலரிசம் என்பது ஒரு நடைமுறைக் கோட்பாடு ஆகும். அதன்படி அரசுக்கும் சமயத்திற்கும் தொடர்பு இருக்கக் கூடாது; கல்விக்கும் சமயத்திற்கும் தொடர்பு இருக்கக் கூடாது. இக்கருத்துகளை ஹோலியோக் வலியுறுத்தினார்.\n\n1846 முதல் 1861 வரை ரீசனர் என்னும் பெயரில் சமயத்தைப் புறக்கணிக்கும் செய்தித்தாள் ஒன்றை நடத்திவந்தார்.\nதொழிலாளர்களுக்காகக் கூட்டுறவு இயக்கத்தை முன்னெடுத்தார். இதற்கான கூட்டுறவு இதழ் 'தி இங்கிலீஷ் லீடர்' நடத்தி வந்தார்.(1864-1867). சோசலிசவாதி ராபர்ட்டு ஓவன்சின் கொள்கைகளைப் படித்துப் பின்பற்றினார். பிரஞ்சு மெய்யியலாளர் ஆகசுடு கோம்டின் தத்துவங்களிலும் கோட்பாடுகளிலும் பற்றுக் கொண்டார். சார்லஸ் பிராட்லா, அன்னி பெசண்ட் அம்மையார் ஆகியோருடன் இணைந்து செயலாற்றினார்.\n\n\nSection::::மேற்கோள்.\nhttp://gerald-massey.org.uk/holyoake/\n"}
{"id": "259800", "url": "https://ta.wikipedia.org/wiki?curid=259800", "title": "வி. டி. விஜயன்", "text": "வி. டி. விஜயன்\n\nவி. டி. விஜயன் இந்திய திரைப்படத் தொகுப்பாளர் ஆவார். இவர் தமிழ், மலையாள மொழித் திரைப்படங்களில் பணியாற்றி வருகிறார். தொடக்கத்தில் பி. லெனின் உடன் இணைந்து பணியாற்றினார். தற்போது 100 க்கும் மேற்பட்ட திரைப்படங்களில் பணிபுரிந்துள்ளார். வரலாறு திரைப்படத்திற்காக, சிறந்த திரைப்பட தொகுப்பாளருக்கான விஜய் விருதினை பி. லெனின் உடன் இணைந்து பெற்றுள்ளார். இவர், மணிரத்னம், சங்கர், தரணி, ஹரி, பிரபுதேவா, சிவா உள்ளிட்ட பிரபல இந்தியத் திரைப்பட இயக்குனர்கள் பலருடன் இணைந்து பணியாற்றியுள்ளார்.\n"}
{"id": "259802", "url": "https://ta.wikipedia.org/wiki?curid=259802", "title": "வைகுந்த கமலயா", "text": "வைகுந்த கமலயா\n\nவைகுந்த கமலயா அல்லது இலட்சுமி-நாராயணன் (Vaikuntha Kamalaja, Lakshmi-Narayana) என்பது, சைவ மாதொருபாகன் வடிவை ஒத்த, திருமால்-திருமகளின் இணைந்த வடிவம் ஆகும். நேபாளம் மற்றும் காசுமீரப் பகுதிகளில் மட்டும் அரிதான இச்சிற்பம் பெருமளவு கிடைத்திருக்கின்றது.\n\nSection::::தோற்றம்.\nமாதொருபாகன் உருவவியலே இதற்கு மூலமாக இருந்த போதும், மாதொருபாகன் வடிவம் போல, வைகுந்த கமலயா வடிவம் இந்திய வழக்கில் பெரிதாகப் பேசப்படவில்லை. மாதொருபாகன் தோற்றத்துக்குரியவை போல, எந்த விதமான புராணக் கதைகளையும் வைகுந்த கமலயா வடிவத்துக்கு கிடைக்கவில்லை. எனினும் பாஞ்சராத்திரம் சில தந்திரங்கள் என்பவற்றில் இத்திருவுருவம் பற்றிய குறிப்புக்கள் காணப்படுகின்றன.\"சாரதாதிலகம்\" எனும் பதினோராம் நூற்றாண்டு தந்திரம், பதினாறாம் நூற்றாண்டு \"சில்பரத்தினம்\", பதினேழாம் நூற்றாண்டு கிருஷ்ணானந்த தந்திரசாரம் முதலான நூல்கள் அவற்றுள் சில.\n\nகயையில், சீதள கயா ஆலயத்தில் காணப்படும் கல்வெட்டொன்று, பதினோராம் நூற்றாண்டின் பிற்பாகத்தைச் சேர்ந்த \"யக்சபாலன்\" எனும் சிற்றரசன் \"கமலார்த்தாங்கின நாராயணன்\" (திருமகள் ஓரு பாகமான திருமால்) உள்ளிட்ட பல தெய்வங்களின் திருவுருவங்களை அக்கோயிலில் நிறுவியமை பற்றிக் குறிப்பிடுகின்றது. கிழக்கிந்தியாவிலிருந்து இவ்வாறு தோன்றிய வைகுந்த-கமலயாவின் சிற்பம், மெல்ல மெல்ல, காசுமீரம், நேபாளம் பகுதிக்குப் பரவியது எனும் ஒரு கருத்தியல் முன்வைக்கப்படுகின்றது. இன்னொரு கருதுகோள், இவ்வுருவின் பிறப்பிடம் காசுமீரமே என்கின்றது.\n\nஅரியானாவின் ஜெயந்திபூரிலுள்ள பொ.பி 1204ஆம் ஆண்டைச் சேர்ந்த இமாச்சலப் பிரதேசத்தின் பையநாத் ஆலயம், பூரி யகன்னாதர் ஆலயத்திலுள்ள \"சயன தாகூரன்\" என்பன, கிழக்கிந்தியாவின் வைகுந்த கமலை சிற்பங்கள் கிடைக்கும் முக்கியமான சில இடங்கள் ஆகும். பொ.பி 1263இல் கிடைத்த நேபாளத்தைச் சேர்ந்த, மிகப் பழைமையான வைகுந்த கமலை சிற்பம், இன்று கொல்கத்தா இராமகிருஷ்ண மிசன் அருங்காட்சியகத்தில் வைக்கப்பட்டுள்ளது. \n\nSection::::வேறு பெயர்கள்.\nவைகுந்த கமலயா என்ற பெயரானது, திருமாலின் வசிப்பிடத்தால் அவர் பெற்ற \"வைகுந்தன்\" என்ற பெயரையும் திருமகளின் வசிப்பிடமான தாமரை (கமலம்) மூலம் அவள் பெற்ற \"கமலயா\" எனும் பெயரையும் இணைப்பதன் மூலம் கிட்டும் பெயர் ஆகும். \n\nமேலும் சில பெயர்கள்:\n\nSection::::உருவவியலும் குறியீட்டியலும்.\nசாரதாதிலகம், கிருஷ்ணானந்த தந்திரசாரம் என்பன விவரிப்பது போல், வைகுந்த கமலயை சிற்பமானது, பரம்பொருளின் இரண்டன்மையையும் ஆண்-பெண் பேதமின்மையையும் குறிக்கின்றது. சில்பரத்தினம் நூல், திருமால்-திருமகளின் வேறுபாடின்மையைச் சுட்டிக்காட்டுகின்றது.\n\nமாதொருபாகன் போலவே, இங்கும் திருமால் வலப்புறமும், திருமகள் இடப்புறமும் சித்தரிக்கப்படுகின்றனர். கருடனில் அமர்ந்திருப்பதாகவோ, அல்லது தாமரையில் நின்றிருப்பதாகவோ, ஆமையில் அமர்ந்திருப்பதாகவோ இச்சிற்பம் காட்சியளிக்கும். திருமகளின் ஊர்தியாக சிலவேளைகளில் சொல்லப்படும் ஆமையொன்றும் கருடனொன்றும், வைகுந்த கமலயாவின் இருபுறமும் நிற்பதுண்டு. வைகுந்த கமலயா எண்கரங்கள் கொண்டவர். வலப்புறம் திருமாலுக்குரிய சக்கரம், சங்கு, கதை, தாமரை என்பனவும், இடப்புறம் கலசம், கண்ணாடி, ஏட்டுச்சுவடி, தாமரை என்பனவும் காணப்படும். வலப்ப்புறம் ஆண்மையின் மிடுக்கும், இடப்புறம் பெண்மையின் நளினமும் காணப்படும். தோடு, கையணிகள், மகுடம் என்பனவற்றில் இருபுறமும் சிறிது வேறுபா்டு இருப்பதுண்டு.\n\n"}
{"id": "259808", "url": "https://ta.wikipedia.org/wiki?curid=259808", "title": "மோதிர வளையன்", "text": "மோதிர வளையன்\n\nSection::::புவியியல் எல்லை.\nஇப்பாம்பு இலங்கை, தென் இந்தியா , பாக்கித்தான் ( சிந்து ), நேபாளம், வங்கதேசம் ஆகிய பகுதிகளில் காணப்படுகிறது.\n\nSection::::விளக்கம்.\nஇப்பாம்புகள் வழவழப்பான, மென்மையான செதில்களுடன் மஞ்சள் கலந்த பழுப்பும், சாகலைட் கலந்த பழுப்பும் கொண்டு இருக்கும். உடலின் முன்புறம் இரண்டு மங்கிய கோடுகளும், கட்டம்கட்டமான அமைப்பும் இருக்கும். இவ்விரு கோடுகளும் சற்று பின்சென்று மையப்பகுதியல் ஒன்று சேரும். பின்புறம் இரு கரிய கோடுகளும் இருக்கும் தலை நீண்டு இருக்கும் கண்கள் பெரியதாக உருண்டு இருக்கும். வயிற்றின் அடிப்பகுதி வெள்ளையாக இருககும்.\n\nவளர்ந்த பெரிய பாம்புகள் 10 அங்குல (25 செ.மீ) வாலுடன் 4.5 அடி (1.4 மீ), மொத்த நீளம் உடையவை.\n\nSection::::வாழ்விடம்.\nஇப்பாம்புகள் காடுகள், விளைநிலங்கள் போன்ற இடங்களில் உள்ள பழைய மரங்கள், மரக் குவியல், பழைய வீடுகள், அடர்ந்த தாவரங்கள் போன்ற இடங்களில் இருக்க விரும்பும்.\n\nSection::::உணவு.\nஇப்பாம்பு கொறித்துண்ணிகள் , மற்ற சிறிய பாலூட்டிகள், பல்லிகள், ஆகியவற்றை உணவாக கொள்கிறது.\n\nSection::::நடத்தை.\nஇப்பாம்புகள் இரவும் பகலும் மிகவும் சுறுசுறுப்பாக இருக்கும். பொதுவாக அமைதியாக காணப்பட்டாலும் தாக்குபவனைக் கண்டால் வாயைப் பிளந்து பினநோக்கி எழும்பி கடிக்க முற்படும். இந்த இனங்களுள் ஆண்பாம்புகள் பொதுவாக பெண்களை விட மிக வன்மையாக உள்ளன. இதன் கடி காரணமாக பற்களால் நல்ல காயம் ஏற்படும்.\n"}
{"id": "259811", "url": "https://ta.wikipedia.org/wiki?curid=259811", "title": "கோணார்க் விரைவுவண்டி", "text": "கோணார்க் விரைவுவண்டி\n\nகோணார்க் விரைவுவண்டி என்பது இந்திய இரயில்வேயினால் இயக்கப்படுகின்ற விரைவுவண்டி ஆகும். இது மும்பையில் உள்ள சத்திரபதி சிவாஜி முனையத்தில் இருந்து புவனேஸ்வர் வரை சென்று திரும்பும்.\n\nSection::::வழித்தடம்.\nஇந்த வண்டியின் வழித்தட விவரம் பின்வருமாறு.\n"}
{"id": "259812", "url": "https://ta.wikipedia.org/wiki?curid=259812", "title": "தமிழக வரலாறு மக்களும் பண்பாடும் (நூல்)", "text": "தமிழக வரலாறு மக்களும் பண்பாடும் (நூல்)\n\nதமிழக வரலாறு மக்களும் பண்பாடும், கே.கே. பிள்ளை எழுதிய, தமிழக மக்களின் வரலாற்றினையும், பண்பாட்டையும் பற்றிய நூலாகும். \n\nSection::::அமைப்பு.\nஇந்நூலில் தமிழக வரலாற்றுக்கான அடிப்படை ஆதாரங்கள், தமிழகத்தின் இயற்கை அமைப்புகள், வரலாற்றுக் காலத்துக்கு முந்திய தமிழகம், சிந்துவெளி அகழ்வாராய்ச்சி, பண்டைய தமிழரின் அயல்நாட்டுத்தொடர்கள், தமிழ் வளர்த்த சங்கம், சங்க இலக்கியம், பண்டைத் தமிழரின் வாழ்க்கை, களப்பிரர்கள், பல்லவர்கள், தமிழகத்தில் நான்காம் நூற்றாண்டு முதல் ஒன்பதாம் நூற்றாண்டு வரையில் சமூக நிலை, சோழப் பேரரசின் தோற்றம், சோழப் பேரரசின் வளர்ச்சியும் வீழ்ச்சியும், சோழர் காலத்தில் தமிழரின் சமுதாயம், பாண்டியரின் ஏற்றமும் வீழ்ச்சியும், மதுரை நாயக்கர்கள், தமிழகத்தில் 13 முதல் 18ஆம் நூற்றாண்டு வரை சமூக நிலை,ஐரோப்பியரின் வரவு, பத்தொன்பதாம் நூற்றாண்டின் அரசியலும் தமிழகத்தின் சமூக நிலையும், இருபதாம் நூற்றாண்டின் தமிழகம் என்ற உட்தலைப்புகளைக் கொண்டு அமைந்துள்ளது. ஆங்காங்கே நாட்டுப்பட விளக்க அட்டவணைகளும் தரப்பட்டுள்ளன. \n\nSection::::உசாத்துணை.\n'தமிழக வரலாறு மக்களும் பண்பாடும்', நூல், (மறுபதிப்பு 2004; உலகத் தமிழாராய்ச்சி நிறுவனம்,சி.பி.டி.வளாகம், சென்னை)\n\n"}
{"id": "259813", "url": "https://ta.wikipedia.org/wiki?curid=259813", "title": "பி. கண்ணன்", "text": "பி. கண்ணன்\n\nபி. கண்ணன் இந்தியத் திரைப்பட ஒளிப்பதிவாளர் ஆவார். தமிழ், மலையாள மொழித் திரைப்படங்களுக்கு ஒளிப்பதிவு செய்து வருகிறார். இவர் புகழ்பெற்ற திரைப்பட இயக்குநர் பீம்சிங்கின் மகனும், பிரபல திரைப்படத் தொகுப்பாளர் லெனினின் இளைய சகோதரரும் ஆவார். இவர், பிரபல தமிழ் இயக்குநர் பாரதிராஜா உடன் இணைந்து பல்வேறு திரைப்படங்களுக்கு ஒளிப்பதிவு செய்துள்ளார். 2001ஆவது ஆண்டில் வெளியான கடல் பூக்கள் திரைப்படத்திற்காக \"சிறந்த ஒளிப்பதிவாளருக்கான சாந்தாரம்\" விருதினை வென்றுள்ளார்.\n\nSection::::பெற்ற விருதுகள்.\nஅலைகள் ஓய்வதில்லை (1981), கண்களால் கைது செய் (2004) ஆகிய திரைப்படங்களுக்காக சிறந்த ஒளிப்பதிவாளருக்கான தமிழக அரசு திரைப்பட விருதினை இருமுறை வென்றுள்ளார்.\n"}
{"id": "259824", "url": "https://ta.wikipedia.org/wiki?curid=259824", "title": "அசாரி (கிண்ணக்குழி)", "text": "அசாரி (கிண்ணக்குழி)\n\nஅசாரி \"(Asari)\" என்பது சியரீசு குறுங்கோளின் வடதுருவத்திற்கு அருகாமையில் உள்ள கிண்ணக் குழியைக் குறிக்கிறது. இக்கிண்ணக்குழிக்கு விவசாயத்திற்குரிய அசீரிய கடவுளின் பெயர் சூட்டப்பட்டுள்ளது. இக்கிண்ணக்குழியின் விட்டம் 52 கிலோமீட்டர்கள் ஆகும்.\n"}
{"id": "259826", "url": "https://ta.wikipedia.org/wiki?curid=259826", "title": "மாமண்டூர் குகைகள்", "text": "மாமண்டூர் குகைகள்\n\nமாமண்டூர் குகைகள் என்பது திருவண்ணாமலை மாவட்டம். வெம்பாக்கம் வட்டத்தில் உள்ள மாமண்டூர் என்ற கிராமத்தில் அமைந்துள்ள குகைகள் ஆகும். இது பல்லவர் காலத்திய குடைவரைக் குகைகள் ஆகும். இக்குகைகள் இயற்கையாக அமைந்த குன்றினை இணைத்து ஏற்படுத்தப்பட்ட பெரிய ஏரியின் கரைகளின் மீது அமைந்துள்ளன.\n\nஇந்தியத் தொல்லியல் ஆய்வகத்தால் தேசிய முக்கியத்துவம் வாய்ந்த நினைவுச் சின்னமாக அறிவிக்கப்பட்ட இடங்களுள் இதுவும் ஒன்று. இங்கு காணப்படும் கல்வெட்டுகளில் இக்கோயில்கள், ஏழாம் நூற்றாண்டின் பல்லவ அரசன் மகேந்திரவர்மனால் அமைக்கப்பட்டதாக காணப்படுகிறது. முதல் குகையில் காணப்படும் முதன்மைக் கடவுள் நரசிம்மர். இரண்டாவது குகை சைவ ருத்திரவலீசுவரம் குகை என பிந்தைய கல்வெட்டுகளிலிருந்து அறியப்படுகிறது.\n"}
{"id": "259837", "url": "https://ta.wikipedia.org/wiki?curid=259837", "title": "பவர் ரேஞ்சர்ஸ்", "text": "பவர் ரேஞ்சர்ஸ்\n\nபவர் ரேஞ்சர்ஸ் (Power Rangers) என்பது சாகசத்தனம் நிறைந்த சூப்பர்ஹீரோ நெடுந்தொடராகும். இது ஜப்பானிய தொடரான சூப்பர் சென்டாய்யை தழுவி எடுக்கபடுகிறது. இது அமெரிக்கத் தொலைக்காட்சிகளில் திரையிடப்பட்டு, பின்னர் தமிழ் உள்ளிட்ட பல்வேறு மொழிகளில் டப்பிங் முறையில் வெளியானது. இது பல பிரிவுகளைக் கொண்டது. ஒவ்வொரு பிரிவும் ஒரு தனிக் கதையுடன், தொடராக வெளிவந்துள்ளன. \n\nSection::::ஒளிபரப்பு.\nஇந்தியாவில் முதலில் ஜெட்டிக்ஸ் என்ற தொலைக்காட்சியில் வெளியானது. மார்ச் 2009 இல் டிஸ்னி எக்ஸ்டி இல் ஒளிபரப்பப்பட்டது. தற்போது நிக்கலோடியன் இந்தியா தொலைக்காட்சியில் ஒளிபரப்பாகி வருகிறது.\n\nSection::::விவரம்.\nபவர் ரேஞ்சர்ஸ் தொடர்களில் பொதுவான ஒரு கதைக்களம் இருக்கும். நாயகர்களான பவர் ரேஞ்சர்கள் தீயவர்களை அழிப்பதே கதை. இவர்களுக்கு வண்ண உடைகள் இருக்கும். தங்களுக்கு தரப்பட்ட உருமாற்றியை(Morpher) பயன்படுத்தி வண்ண உடையணிந்த ரேஞ்சர்களாக மாறுவர். இவர்களுக்கு ஆயுதங்களும் சக்திகளும் இருக்கும். தீயவர்களை கூட்டாகவும், தனித் தனியாக அழிப்பர். ஒவ்வொரு தொடருக்கு ஏற்ப தனிக் கதைக்களம் அமைந்திருக்கும்.\n\n\nSection::::தொடர்கள்.\nமைட்டி மார்ஃபினில் தொடங்கி இன் ஸ்பேஸ் வரை வெளிவந்த ஆறு பருவங்களும் முந்தைய பருவத்தின் நேரடி தொடர்ச்சியாகவே இருந்தன. அதன் பிறகு வந்த பருவங்கள் அனைத்தும் தனித்துவமான கதையம்சத்தைக் கொண்டு இருந்தன.\n\nபவர் ரேஞ்சர்ஸ் தொடர்களின் பட்டியல்,\n\n\n"}
{"id": "259839", "url": "https://ta.wikipedia.org/wiki?curid=259839", "title": "மல்லசமுத்திரம் பாறை ஓவியங்கள்", "text": "மல்லசமுத்திரம் பாறை ஓவியங்கள்\n\nமல்லசமுத்திரம் பாறை ஓவியங்கள் என்பன, கிருட்டிணகிரி மாவட்டத்தைச் சேர்ந்த மல்லசமுத்திரம் அல்லது மல்லசந்திரம் என அழைக்கப்படும் ஊருக்கு அண்மையில் காணப்படும் பெருங்கற்காலக் கல்திட்டைகளில் வரையப்பட்டுள்ள ஓவியங்கள் ஆகும். இவ்வூர் கிருட்டிணகிரி பெங்களூரு நெடுஞ்சாலையில் அமைந்துள்ள பீர்பள்ளி என்னும் இடத்திலிருந்து வடக்கே செல்லும் சாலையில் அமைந்துள்ளது. \n\nஇங்குள்ள ஓவியங்களில் விலங்கு, மனிதர், சூரியன் போன்ற உருவங்கள் காணப்படுகின்றன. மனிதன் ஒருவன் குதிரைமீது அமர்ந்திருக்கும் காட்சி ஒரு ஓவியத்தில் உள்ளது. புலிமீது நின்றபடி கையில் வில்லேந்திய மனிதனின் ஓவியம், புலியைக் கொன்ற ஒருவனைப் பாராட்டும் வகையில் நடத்தப்படும் புலிமங்கலக் காட்சியைக் குறிப்பதாகக் கருதப்படுகிறது. பாயும் நிலையில் உள்ள வேட்டை நாயின் உருவம் இன்னொரு ஓவியத்தில் காணப்படுகிறது. சுற்றிலும் தடுப்பு வேலியோடு கூடிய மரம் ஒன்றின் ஓவியமும் இங்கு உள்ளது.\n\nகோட்டுருவங்களாக அமைந்துள்ள இவ்வோவியங்களில் ஒன்று தவிர ஏனையவை வெள்ளை நிறத்தில் வரையப்பட்டுள்ளன.\n\n\n"}
{"id": "259842", "url": "https://ta.wikipedia.org/wiki?curid=259842", "title": "அசிந்தியன்", "text": "அசிந்தியன்\n\nஅசிந்தியன்,அதிந்தியன் (சங்கதம்: \"நினைவுக்கெட்டாதது\", \"சொற்பதம் கடந்த பொருள்\") என்றும் துங்கால் (பாலி மொழி: \"ஐக்கியம்\") (\"Acintya\", \"Atintya\", \"Tunggal\") என்றும் குறிப்பிடப்படுபவர், இந்தோனேசிய இந்து சமயத்தின் முழுமுதற் கடவுள் ஆவார். \n\nஇந்தியப் பண்பாட்டின் \"பரப்பிரம்மம்\" எனும் சொல்லாடலுக்குச் சமனாக இந்தோனேசியாவில் பயன்படும் \"அசிந்திய\" என்பது, \"வயாங்\" எனும் புகழ்பெற்ற இந்தோனேசிய நிழல் அரங்காடலில் பரம்பொருளைக் குறிப்பிடப் பயன்படுத்தப்படுகின்றது. நவீன இந்தோனேசிய இந்துக்கள், \"டாங்யாங் துவியேந்திரா\"வால் முன்வைக்கப்பட்ட \"சங்யாங் வீதி வாசா\" (\"யாவும் ஒன்றான கடவுள்\") என்ற சொல்லாட்சி மூலம் அசிந்தியனைக் குறிப்பிடுகின்றனர்.\n\nSection::::வரலாறு.\nஅசிந்திய வழிபாட்டுக்கான அடிப்படை பதினாறாம் நூற்றாண்டின் பிற்பகுதியில் யாவாப் பகுதியில் ஏற்பட்ட இஸ்லாம் பரவுகைக்கெதிராக, இந்தோனேசிய சைவ மறுமலர்ச்சியாளர் \"டாங்யாங் நிரார்த்தா\" ஏற்படுத்திய \"பத்மாசனங்களின்\" உருவாக்கங்களுடன் ஆரம்பிக்கின்றது. இறைவன் ஒருவனே என்பதை வலியுறுத்திய நிரார்த்ரா, தான் சென்ற இந்து ஆலயங்களிலெல்லாம், அந்த ஏக இறைவனுக்காக \"பத்மாசனம்\" எனும் அரியணை ஒத்த தூணை நிறுவும் மரபை ஏற்படுத்தினார்.\nஇந்தோனேசிய சுதந்திரப் போர், இரண்டாம் உலகப் போர் என்பவற்றின் பின், இந்தோனேசியக் குடியரசானது, சமயச் சுதந்திரத்தை முன்வைக்கும் \"பஞ்சசீலம்\" எனும் கொள்கையை ஏற்றுக்கொண்டது. அவற்றிலொன்று, இந்தோனேசியச் சமயங்கள் ஏக இறைவனை ஏற்றுக்கொண்டவை என்பதாகும். பல கடவுளரை வழிபட்டுவந்த இந்தோனேசிய இந்துக்கள், இக்கொள்கைக்கு இசையும் வண்ணம், \"அசிந்தியன்\" எனும் ஏகதெய்வத்தை ஏற்றுக் கொண்டதுடன், 1930களில் புரட்டஸ்தாந்து மதபோதகர்கள் கர்த்தரைக் குறிக்கப் பயன்படுத்திய \"சங்யாங் வீதி வாசா\" என்ற சொல்லாடலையும் அசிந்தியனைக் குறிக்கப் பயன்படுத்தலாயினர்.\n\nSection::::அன்றாட வாழ்க்கையில் அசிந்தியன்.\nஅண்மையில் அறிமுகப்படுத்தப்பட்ட \"அசிந்தியன்\" எனும் எண்ணக்கரு, இந்தோனேசிய இந்துநெறியை, ஒரு முழுமையான ஒருதெய்வக் கோட்பாட்டுச் சமயமாக மாற்றிவருவதுடன், ஏனைய எல்லாத் தெய்வங்களும் அவரது பல்வேறு தோற்றங்களே எனும் கருத்தையும் அவர்கள் மத்தியில் வலுப்படுத்தி வருகின்றது. அசிந்தியனிடமிருந்தே உலகங்களெல்லாம் தோன்றின. அவற்றுக்கு முன்பிருந்த வெறுமை என்பதும் கூட அதுவே என்பது இந்தோனேசிய இந்துக்களின் நம்பிக்கை.\n\nபொதுவாக அசிந்தியனை சூரியனுடன் தொடர்புறுத்துவதுண்டு. தன்னைச் சுற்றி கதிர்கள் சுடர்விடும் மனிதவடிவில் அசிந்தியன் சித்தரிக்கப்படுகின்றார். அவரது அம்மணம், மானிட உணர்வுகளால் பாதிக்கப்ப்படாத பிரக்ஞை கடந்த நிலையிலுள்ளவர் அவர் என்பதைக் காட்டுகின்றது.\n\nவழிபாடுகளோ படையால்களோ, அசிந்தியனுக்கு நேரடியாகச் செய்யப்படுவதில்லை. அவரது அம்சங்களான ஏனைய தெய்வங்களுக்கே அவை செய்யப்படுகின்றன. பாலிக் கோயில்களில், தூணொன்றின் உச்சியில் அமைக்கப்படும் வெற்று அரியணை ஒன்றை, அசிந்தியனாக உருவகிக்கப்பதுடன், அதை \"பத்மாசனம்\" என்றும் குறிப்பிடுகின்றனர்.\n\n"}
{"id": "259847", "url": "https://ta.wikipedia.org/wiki?curid=259847", "title": "ஓதிக்குப்பம் பாறை ஓவியங்கள்", "text": "ஓதிக்குப்பம் பாறை ஓவியங்கள்\n\nஓதிக்குப்பம் பாறை ஓவியங்கள் என்பன, கிருட்டிணகிரி மாவட்டத்திலுள்ள கதிரப்பன் மலை என அழைக்கப்படும் மலைப் பகுதியில் காணப்படும் பாறைகளில் வரையப்பட்டுள்ள ஓவியங்கள் ஆகும். ஓதிக்குப்பம் பாசவனக்கோயில் - பர்கூர் சாலையில் அமைந்துள்ளது. \n\nவெள்ளை நிறத்தில் கோட்டுருவங்களாக வரையப்பட்டுள்ள இந்த ஓவியங்களில் பல மனித உருவங்கள் காணப்படுகின்றன. இவற்றுள் நான்கு மனித உருவங்கள் ஏறத்தாழ ஒரே வரிசையில் காணப்படுகின்றன. இது ஒரு சடங்கு நடனத்தைக் குறிக்கக்கூடும் எனக் கருதப்படுகின்றது. ஏனைய மனித உருவங்கள் தனித்தனியாக வெவ்வேறு வடிவங்களில் காணப்படுகின்றன. இங்கு சிந்துவெளி எழுத்துக்கணைப் போன்ற எழுத்துக்களில் ஏதோ எழுதப்பட்டிருப்பதாகச் சில ஆய்வாளர்கள் கூறுகின்றனர். \n\n\n"}
{"id": "259854", "url": "https://ta.wikipedia.org/wiki?curid=259854", "title": "நெடுங்காடி வங்கி", "text": "நெடுங்காடி வங்கி\n\nநெடுங்காடி வங்கி என்பது ராவ் பகதூர் டி. எம். அப்பு நெடுங்காடியால் 1899ஆவது ஆண்டில் தொடங்கப்பட்ட வணிக வங்கியாகும்.இவ்வங்கியே தென்னிந்தியாவில் தொடங்கப்பட்ட முதலாவது தனியார் துறை வங்கியாகும். இவ்வங்கி 1913ஆம் ஆண்டில் கூட்டுருவாக்கம் செய்யப்பட்டது. 1964இல் திருச்சூரில் இயங்கிய \"கொச்சி தேசிய வங்கியை\" தன்னுடன் இணைத்துக் கொண்டது. அதற்கு அடுத்த ஆண்டில், 1933 சனவரி 25 முதல் கோவையில் செயல்பட்டுவந்த \"கோயமுத்தூர் தேசிய வங்கியையும்\" தன்னுடன் இணைத்துக் கொண்டது. இவ்வாறு இணைத்துக் கொண்டபோது \"கொச்சி தேசிய வங்கிக்கு\" 3 அலுவலகங்களும், \"கோயமுத்தூர் தேசிய வங்கிக்கு\" ஒரேயொரு அலுவலகமும் செயற்பட்டு வந்தன. \n\nபின்னர், புது தில்லி, கல்கத்தா, சென்னை, மும்பை, அகமதாபாத், உள்ளிட்ட இந்தியாவின் அனைத்து முக்கிய நகரங்களிலும் கிளைகளை தொடங்கிய இவ்வங்கி மொத்தமாக 174 கிளைகளுடன் இந்தியா முழுவதும் செயற்பட்டு வந்தது. 2002ஆம் ஆண்டில், இந்திய அரசால் உருவாக்கப்பட்ட பாராளுமன்ற கூட்டுக் குழுவானது \"நெடுங்காடி வங்கியில்\" நடந்த வணிக நடவடிக்கைகளில் இருந்த சில முரண்பாடுகளை சுட்டிக்காட்டினர். எனவே 2003ஆம் ஆண்டில் இவ்வங்கியை 2003 பஞ்சாப் தேசிய வங்கி தன்னுடன் இணைத்துக் கொண்டது. இவ்விணைப்பு நடந்த நேரத்தில் நெடுங்காடி வங்கியின் பங்கு மதிப்பானது பூஜ்ய மதிப்பில் இருந்தது. இதன் காரணமாக நெடுங்காடி வங்கியின் பங்குதாரர்களுக்கு எந்தவித தொகையும் கிடைக்கவில்லை\n"}
{"id": "259856", "url": "https://ta.wikipedia.org/wiki?curid=259856", "title": "ஜார்ஜி யபேர்", "text": "ஜார்ஜி யபேர்\n\nஜார்ஜி யபேர் அல்லது யார்கி யபேர் (, ஏப்ரல் 27, 1875 - ஆகத்து 2, 1957) என்பவர் பிரெஞ்சு உடல் கல்வி பயிற்சியாளர், ஆசிரியர், கோட்பாட்டாளர் மற்றும் தாவல் கலை எனப்படும் தற்காப்புக் கலையில் மிகவும் புகழ்பெற்ற ஒருவர்.\n\nSection::::வாழ்க்கை.\nஜார்ஜி யபேர் பாரி நகரத்தில் பிறந்தவர். முதலாம் உலகப் போரின் போது பிரஞ்சு கடற்படை அதிகாரியாக பணியாற்றியவர். 1902-ஆம் ஆண்டு மர்தினி நகரத்தில் பெரும் எரிமலை வெடிப்பு ஏற்பட்டது. அப்போது அங்கிருந்த எழுநூறு பேரை பாதுகாப்பாக வெளியேற்றும் நடவடிக்கையில் அவர் ஈடுபட்டிருந்தார். அந்த நிகழ்வின் போது அவர் பட்டறிந்தவைகளைக் கொண்டே வாழ்க்கைக்கு தன்னலமின்மையும், கட்டுக்கோப்பான உடல் வலிமையும் மிக மிக தேவையான என்ற ஒன்று என அறிந்து கொண்டார்.\n\nஅதன் பின் அவர் உலகின் பல பாகங்களுக்கு பயணங்களை மேற்கொண்டு ஆப்பிரிக்கா உட்பட பல ஆதிவாசி சமூகங்களிடையே காணப்படும் உடல் பயிற்சி நெறிகளையும், நடமாடும் பயிற்சிகளையும் ஆழமாக அறிந்து கொண்டார்.\n\nஇவற்றைப் பின்புலமாக கொண்டு பிற்காலத்தில் அவர் தனக்கான ஒரு பாணியில் உடற்பயிற்சி முறைகளை உருவாக்கத் தொடங்கினார். அந்த உடற்பயிற்சி முறைகளை இயல்பான முறையில் பலருக்கும் கற்றுக் கொடுக்கத் தொடங்கினார். \"வலிமையாக இரு, மற்றவருக்கு பயன்படு\" என்ற தாரக மந்திரத்தை பரப்பினார்.\n\nஇவருடைய பயிற்சி நெறிமுறைகளை பின்பற்றி கடந்த நூற்றண்டின் நடுக்காலப் பகுதியில் தாவல் கலை (Parkour) என்ற ஒரு உடல் பயிற்சிக் கலை தோற்றம் கண்டது. .\n"}
{"id": "259861", "url": "https://ta.wikipedia.org/wiki?curid=259861", "title": "பெர்டெக்னிட்டிக் அமிலம்", "text": "பெர்டெக்னிட்டிக் அமிலம்\n\nபெர்டெக்னிட்டிக் அமிலம் \"(Pertechnetic acid)\" என்பது HTcO என்ற மூலக்கூற்று வாய்ப்பாடு கொண்டுள்ள ஒரு வேதிச் சேர்மம் ஆகும். டெக்னீசியம்(VII) ஆக்சைடை தண்ணீர் அல்லது நைட்ரிக் அமிலம், அடர் கந்தக அமிலம், இராச திராவகம் போன்ற வலிமையானதொரு ஆக்சிசனேற்றியுடன் சேர்த்து வினைப்படுத்தினால் பெர்டெக்னிட்டிக் அமிலத்தைத் தயாரிக்கலாம் . நீருறிஞ்சியான பெர்டெக்னிட்டிக் அமிலம் அடர் சிவப்பு நிறத்தில் அமிலத்தன்மை எண் மதிப்பு pKa 0.32 ஆகக் கொண்டு ஒரு வலிமையான அமிலமாக விளங்குகிறது. பெரும்பாலும் நீர்த்த கரைசலில் பெர்டெக்னிடேட்டு அயனியாகவே காணப்படுகிறது.\n\nஅடர் கந்தக அமிலத்துடன் தேவையான அளவுக்கு வலிமையான அமிலக் கரைசலைச் சேர்த்தால் புரோட்டானேற்றம் நிகழ்ந்து எண்முக வடிவிலான இருநீரேற்றாக (TcO3(OH)(H2O)2) மாறுகிறது.\n\n"}
{"id": "259863", "url": "https://ta.wikipedia.org/wiki?curid=259863", "title": "R", "text": "R\n\nR (ஆர்) என்பது புதிய ஆங்கில நெடுங்கணக்கிலும் சீர்தரத்துக்கான அனைத்துலக நிறுவன அடிப்படை இலத்தீன் நெடுங்கணக்கிலும் 18ஆவது எழுத்து ஆகும்.\n\nSection::::பெயர்.\nஎவ்வு (F), எல் (L), எம் (M), என் (N) போன்ற எழுத்துகளின் பெயரை ஒத்ததாக, இலத்தீனில் rஇன் பெயர் ஏர் (er) ஆகும். நடு ஆங்கிலத்தில் இதன் பெயர் ஆராக (ar) மாறியது.\n\nSection::::பயன்பாடு.\nஆங்கிலத்தில் கூடுதலாகப் பயன்படுத்தப்படும் எட்டாவது எழுத்து r ஆகும்; கூடுதலாகப் பயன்படுத்தப்படும் நான்காவது மெய்யொலியும் (t, n, s ஆகியவற்றுக்கு அடுத்து) r ஆகும்.\n\nSection::::கணிதத்திலும் அறிவியலிலும்.\nஇயற்கணிதத்தில், மெய்யெண்களின் தொடை ℝஆல் குறிக்கப்படும். வடிவவியலில், ஆரையைக் குறிப்பதற்கும் radius என்பதன் முதலெழுத்தான r பயன்படுத்தப்படுகின்றது.\n\nவேதியியலில், வளிம மாறிலியானது Rஆல் குறிக்கப்படும்.\n\nஇயற்பியலில், தடைக்கான குறியீடாக R பயன்படுத்தப்படுகின்றது.\n\nSection::::ஒருங்குறியில்.\nஒருங்குறியில் rஐ ஒத்த பின்வரும் வரியுருக்கள் காணப்படுகின்றன.\n\n"}
{"id": "259866", "url": "https://ta.wikipedia.org/wiki?curid=259866", "title": "கோனிரயா (கிண்ணக்குழி)", "text": "கோனிரயா (கிண்ணக்குழி)\n\nகோனிரயா \"(Coniraya )\" என்பது சியரீசு குறுங்கோளுக்கு அருகாமையில் உள்ள கிண்ணக் குழியைக் குறிக்கிறது. இக்கிண்ணக்குழிக்கு இன்கா பேரரசின் நம்பிக்கைக்குரிய வளம் கொடுக்கும் சந்திரக் கடவுளின் பெயர் சூட்டப்பட்டுள்ளது. உள்ளூரில் உள்ள ஒரு கதையில் கோனிரயா விராகோச்சா பூமிக்கு இறங்கிவந்து பெரு நாட்டிலுள்ள அவுரோச்சிரி மாவட்டத்தில் கிராமங்களையும், படித்துறைகளில் பாசனக் கால்வாய்களையும் உருவாக்கியதாக கூறப்பட்டுள்ளது. இக்கிண்ணக் குழியின் விட்டம் 136.12 கிலோ மீட்டர்கள் ஆகும்.\n"}
{"id": "259880", "url": "https://ta.wikipedia.org/wiki?curid=259880", "title": "சுக்சுவாங்", "text": "சுக்சுவாங்\n\nசுக்சுவாங் (\"நகர்த்துவதற்கான கட்டாயம்\" என்பதற்கான் செருமனிச் சொல், ) என்பது சதுரங்கம் மற்றும் வேறு சில ஆட்டங்களிலும் வரும் ஓர் நிலையாகும். இந்த நிலையில் ஓர் ஆட்டக்காரர் நகர்த்துவதற்கான வாய்ப்பை கடத்த அல்லது நகர்த்தாமல் இருக்க விரும்பும்போது, நகர்த்தவேண்டும் என்ற கட்டாயத்தின் மூலம் செய்யப்படும் ஒரு நகர்த்தல் அவருக்கு நட்டத்தை ஏற்படுத்தும். \"சுக்சுவாங்கில் உள்ளார்\" என எந்தவொரு சாத்தியமான நகர்த்தலும் நிலையை மோசமாக மாற்றும் எனும் நிலையில் இருக்கும் ஆட்டக்காரர் குறிப்பிடப்படுவார்.\n\n\"சுக்சுவாங்\" எனும் பதம் செருமனில் 1858 அல்லது அதற்கு முற்பட்ட காலத்திலிருந்தே சதுரங்க இலக்கியங்களில் பயன்படுத்தப்பட்டு வந்துள்ளது. இப்பதம் ஆங்கிலத்தில் முதலாவது முறையாக உலக சதுரங்க வாகையாளர் இம்மானுவேல் இலாசுக்கரால் 1905 இல் பயன்படுத்தப்பட்டது. \n\nசுக்சுவாங்குடனான நிலைகள் இறுதியாட்டங்களில் அதிகமாக இடம்பெறுகின்றன. ஜான் நண்ணின் கூற்றுப்படி, தலைகீழ் சுக்சுவாங் உடனான நிலைகள் இறுதியாட்டப் பகுப்பாய்வில் முக்கிய இடம்பெறுகின்றன.\nSection::::வரலாறு.\nசுக்சுவாங்கின் எண்ணக்கரு, சுக்சுவாங் எனும் சொல் அறியப்படாமல் இருந்திருந்தாலும், பலநூற்றாண்டுகாலமாக ஆட்டக்காரர்களால் பயன்படுத்தப்பட்டுள்ளது. அரசனும் கோட்டையும் எதிர் அரசன் இறுதியாட்டங்களை வெற்றிபெற சுக்சுவாங் முக்கியமானது. அரசனும் கோட்டையும் (அல்லது ஒரே ஆற்றல் கொண்ட வேறு பெயருடைய காய்கள்) சதுரங்க ஆட்டத்தின் ஆரம்ப நிலைகளிலேயே பயன்பாட்டில் இருந்துள்ளது.\nஅடிப்படையான இறுதி முற்றுகைகள் தவிர்ந்த ஏனைய நிலைகளில் ஆரம்ப காலத்தில் சுக்சுவாங் பயன்படுத்தப்பட்டமை சைராப்பு கதாய் என்பவரின் முற்கால சதுரங்க வகையான சதிராஞ்சு என்பதின் மேலான இந்த ஆய்விலாக இருக்கலாம். இது 813 மற்றும் 833ஆம் ஆண்டுகளுக்கு இடைப்பட்ட காலத்தில் வெளியிடப்பட்டிருக்கலாம். \nஆகிய நகர்த்தல்களின் பின்னர் கருப்பானது சுக்சுவாங் நிலைக்குத் தள்ளப்படுகிறது. 3... Kc4 4. Kg3 Kd4 5. Re1 ஆகிய நகர்த்தல்களின் பின்னர் வெள்ளை வெற்றிகொள்கிறது.\n"}
{"id": "259881", "url": "https://ta.wikipedia.org/wiki?curid=259881", "title": "ஆலிவர் சாக்சு", "text": "ஆலிவர் சாக்சு\n\nஆலிவர் ஊல்ஃப் சாக்சு (\"Oliver Wolf Sacks\", 9 சூலை 1933 - 30 ஆகத்து 2015) ஓர் ஆங்கிலேய நரம்பியலாளரும் எழுத்தாளரும் ஆவார். இவர் தன் நோயாளிகளின் நேர்வுகளை விவரிக்கும் நோய்வரலாற்று நூல்களால் பெயர் பெற்றவர். இவற்றில் பல திரைப்படங்களாகவும் நாடகங்களாகவும் வெளியிடப்பட்டுள்ளன.\n\nஇவர் நோயால் 2015 ஆகத்து 30அன்று மன்னாட்டனில் உள்ள தன் வீட்டில் 82ஆம் அகவையில் இயற்கை எய்தினார்.\n\n"}
{"id": "259889", "url": "https://ta.wikipedia.org/wiki?curid=259889", "title": "கோளக் கோணம்", "text": "கோளக் கோணம்\n\nகோளக் கோணம் (\"spherical angle\") என்பது ஒரு கோளத்தின் மேலுள்ள இரு வெட்டிக்கொள்ளும் வளைகோடுகளுக்கு இடைப்பட்ட கோணம் ஆகும். இந்த வளைகோடுகள் அமையும் தளங்களுக்கு இடைப்பட்ட கோணமாக இக்கோணம் அளக்கப்படுகிறது. எனவே இது ஒரு குறிப்பிட்ட இருமுகக் கோணம் ஆகும். கோளத்தின் மையம் இவ்விரு தளங்களிலும் அமையும்.\n"}
{"id": "259900", "url": "https://ta.wikipedia.org/wiki?curid=259900", "title": "இந்தியாவின் புதிய வங்கி", "text": "இந்தியாவின் புதிய வங்கி\n\nஇந்தியாவின் புதிய வங்கி (New Bank of India) 1936இல் லாகூரில் நிறுவப்பட்ட வணிக வங்கியாகும். இவ்வங்கி, தனது தலைமையகத்தை 1947இல் அமிர்தசரஸ்க்கும், 1956இல் புது தில்லிக்கு‌ம் மாற்றிக் கொண்டது. இவ்வங்கி, 1965இல் \"தித்வானா தொழில்துறை வங்கியையும்\", 1969இல் \"சாவ்லா வங்கியையும்\", 1971இல் சகுகாரா வங்கியையும் தன்னுடன் இணைத்துக் கொண்டது. இவ்வங்கியானது \"பஞ்சாப் மற்றும் காஷ்மீர் வங்கியையும்\" தன்னுடன் இணைத்துக் கொண்டது.\n\n\n\n\n\nSection::::இணைப்பு.\nஇந்திய அரசு 1980இல் வங்கிகள் தேசியமயமாக்கப்பட்ட போது இவ்வங்கியும் தேசியமயமாக்கப்பட்டது. 1993ஆம் ஆண்டில் இவ்வங்கியை \"பஞ்சாப் தேசிய வங்கி\" தன்னுடன் இணைத்துக் கொண்டது. ஒரு தேசியமயமாக்கப்பட்ட வங்கி, மற்றொரு தேசியமயமாக்கப்பட்ட வங்கியை தன்னுடன் இணைத்துக் கொண்டது இதுவே முதல்முறையாகும். இதற்கு முன்பாக இதுபோ‌ன்றதொரு இணைப்பானது இந்தியாவில் வேறு எங்கும் நடைபெறவில்லை.\n\n"}
{"id": "259901", "url": "https://ta.wikipedia.org/wiki?curid=259901", "title": "முட்டாபுறாசர்", "text": "முட்டாபுறாசர்\n\nமுட்டாபுறாசர் (Muttaburrasaurus) என்பவை புள்ளடியின தாவரவுண்ணி இடைனோசர் விலங்கினம் ஆகும். இவ் விலங்கினம் 99.6 மில்லியன் ஆண்டுகளுக்கு முன் இன்றைய வடகிழக்கு ஆஸ்திரேலியாவில் சீமைச்சுண்ண பெருங்காலத்தின் தொடக்கத்தில் வாழ்ந்தவை.இவ் விலங்கினம் இராப்தோதோன்றிதை (Rhabdodontidae) குடும்பத்தைச் சேர்ந்த இகுவானோதோன்றியன் (iguanodontian) மரபைச் சேர்ந்தவை ஆகும்.  மின்மி என்ற இடைனோசர் வகையைப் போலவே இவ் விலங்கினங்களின் முழுமையான எலும்புக் கூடுகள் கிடைத்திருக்கின்றது.\n\nSection::::பெயர்க் காரண்ம்.\nஆஸ்திரேலியாவின் குவின்லாந்து மாகாணத்தில் முட்டாபுறா என்ற இடத்திலேயே முதன்முறையாக இவ் விலங்கினத்தின் எலும்புக் கூடு கண்டறியப்பட்டது. அதனாலேயே இவற்றுக்கும் முட்டாபுறாசர் என பெயரிடப்பட்டுள்ளது.\n"}
{"id": "259905", "url": "https://ta.wikipedia.org/wiki?curid=259905", "title": "கிருஷ்ணர் வங்கி", "text": "கிருஷ்ணர் வங்கி\n\nகிருஷ்ணர் வங்கி (Lord Krishna Bank) இந்தியாவின் கேரளத்தில் உள்ள திருச்சூர் மாவட்டத்தில், கொடுங்கல்லூரை தலைமையிடமாகக் கொண்டு 1940இல் தொடங்கப்பட்ட தனியார்த் துறை வணிக வங்கியாகும்.\n\nSection::::இணைத்துக் கொண்ட வங்கிகள்.\n1960களில் இவ்வங்கியானது மூன்று வணிக வங்கிகளை தன்னுடன் இணைத்துக் கொண்டது. அவையாவன:\n\n\n\n\nSection::::இணைப்பு.\n1971இல் இவ்வங்கி, பட்டியலிடப்பட்ட இந்திய வங்கிகளில் ஒன்றாக வளர்ந்தது. 2007ஆம் ஆண்டில் இது \"பஞ்சாப் செஞ்சூரியன் வங்கியுடன்\" இணைக்கப்பட்டது.\n\n"}
{"id": "259925", "url": "https://ta.wikipedia.org/wiki?curid=259925", "title": "டாங்யாங் நிரார்த்தா", "text": "டாங்யாங் நிரார்த்தா\n\nடாங்யாங் நிரார்த்தாஅல்லது டாங்யாங் துவியேந்திரா, பொ.பி 16ஆம் நூற்றாண்டளவில் பாலியில் சைவ பக்தி இயக்கத்தை முன்னெடுத்த அருளாளரும் கவிஞரும் ஆவார். , பேடாந்த சக்தி வவு ரவு (Pedanda Shakti Wawu Rauh) , துவான் சுமேரு (Twan Sumeru) போன்ற பெயர்களாலும் இவர் குறிப்பிடப்படுவதுண்டு\n\nSection::::வாழ்க்கை.\n\"துவியேந்திராதத்வ\", 'பபத் பிராம்மண' எனும் பாலி நாட்டு நூல்கள், இவரது வரலாற்றை விவரிக்கின்றன.\n\nயாவாவின் \"பிலம்பங்கன்\" இராச்சியத்தில் வாழ்ந்து வந்தார் துவியேந்திரா. அவரது புரவலர்களில் ஒருவரின் மனைவி, அவர்மீது காதல்வயப்பட்டதை அடுத்து, அவர் அங்கிருந்து வெளியேறவேண்டிய நிர்ப்பந்தம் ஏற்பட்டது. அவர், \"கெல்கெல்\" பகுதியிலிருந்து ஆண்ட மன்னன் \"தலெம் பதுரெங்கோன்\" (Dalem Baturenggong) இன் புரோகிதராகப் பணியாற்றுவதற்காக, பொ.பி 1537இல், பாலியை வந்தடைந்தார். அவர் பூசணிக்காயின் மீதமர்ந்தே கடல் கடந்து வந்ததாக நம்பப்படுவதால், பாலிப் பிராமணர்கள், பூசணிக்காயை உண்பதில்லை.\n\nஅப்போது பாலியில் கொள்ளைநோயின் பாதிப்பால், பெரும் உயிரழிவு ஏற்பட்டுக் கொண்டிருந்தது. தன் தலைமுடி ஒன்றுடன் தலெம் பதுரெங்கோனின் அரசவைக்குச் சென்ற துவியேந்திரா, கொள்ளைநோயை அழிக்க அதுவே போதுமானது என்றார். அத்தலைமுடி பாதுகாக்கப்பட்டு வைக்கப்பட்டுள்ள ஆலயம், இன்று பாலியின் முக்கியமான வழிபாட்டுத்தலங்களில் ஒன்றாகத் திகழ்கின்றது.\n\nSection::::சமயப்பணி.\nபாலித்தீவின் இந்து சமயத்தை மறுசீரமைக்க முன்னின்று உழைத்தவராக, துவியேந்திரா இனங்காணப்படுகின்றார். பாலிக்கே விசேடமான \"பண்டிட்\" எனப்படும் சைவப் பூசாரிகளுக்கான முன்னோடி இவரே என நம்பப்படுகின்றது. மோட்சம் தொடர்பான பல எண்ணக்கருக்களை மக்கள் மத்தியில் கொண்டு சென்ற நிரார்த்தா, \"கவி\" எனப்படும் பாடல்களையும், கேக்கவின், கிடுங் முதலான பல நூல்களை யாத்ததாகத் தெரிய வருகின்றது.\n\n\"பத்மாசனம்\" என அழைக்கப்படும் கட்டமைப்பை பாலி இந்து ஆலயங்களில் அறிமுகம் செய்தவர் இவரே. ஊரூராகப் பயணித்த அவர்,வெற்று அரியணை ஒன்றை தூணொன்றின் உச்சியில் அமைத்து, அதைப் பரம்பொருளின் அம்சமாக வழிபடும் வழக்கத்தைக் கொணர்ந்தார்.இன்றும் பாலித்தீவின் கரையோரத்திலுள்ள ஆலயங்கள் பத்மாசனங்கள் நிறைந்தவையாகக் காணப்படுகின்றன.\n\nஇந்தோனேசியாவில் மிக வேகமாகப் பரவிக்கொண்டிருந்த இசுலாமுக்கெதிராகப் போராடிய இவர், இந்து சமயத்திலும் கடவுள் ஒருவரே என்ற தத்துவத்தை வலியுறுத்தினார். இவர் முன்வைத்த மூலப் பரம்பொருள் சிவன், என்ற கொள்கையே, பின் \"அசிந்தியன்\" வழிபாடாக, வளர்ச்சி கண்டது. \n\n\n"}
{"id": "259927", "url": "https://ta.wikipedia.org/wiki?curid=259927", "title": "லங்கர் (சீக்கியம்)", "text": "லங்கர் (சீக்கியம்)\n\nலங்கர் ( , ), சீக்கிய சமய வழிபாட்டுத் தலமான குருத்துவாராக்களில் வழிபட வருபவர்களுக்கு சாதி, சமய வேறுபாடுன்றி இலவசமாக சைவ உணவு வழங்கும் சமையல் கூடமாகும். லங்கரில் உணவு தயாரிக்கவும், பக்தர்களுக்கு உணவு பரிமாறவும், நீர் வழங்கவும் தன்னார்வ சீக்கிய ஆண், பெண் தொண்டர்கள் முன் வருகின்றனர்.\n\nதீபாவளியின் போது மட்டும், அமிர்தசரசில் உள்ள ஹர்மந்திர் சாகிப் குருத்துவாராவின் லங்கரில் மட்டும் அசைவ உணவு பக்தர்களுக்குப் பிரசாதமாக பரிமாறப்படுகிறது. உலகம் முழுவதும் சீக்கியர்கள் வாழும் பகுதிகளில் உள்ள குருத்துவாராக்களில் லங்கர் கட்டாயம் இடம் பெற்றிருக்கும்.\n\nசீக்கிய பண்டிகை நாட்களில் குருத்துவராக்களில் கூட்டம் கூடுவதால், திறந்த வெளி லங்கர்கள் அமைக்கப்படுகிறது.\n\nSection::::வரலாறு.\nசாதி, சமய, இனம், மொழி, சமுக வேறுபாடுகளைக் களையும் பொருட்டு, சீக்கிய சமயத்தின் நிறுவனரான குருநானக் லங்கர் எனும் \"பொதுச் சமயலறை\" அல்லது சமபந்தி விருந்து எனும் திட்டத்தை சீக்கிய சமயத்தில் கொண்டு வந்தார். பின்னர் மூன்றாம் சீக்கிய குரு அமர்தாஸ் லங்கர் திட்டத்தை அனைத்து குருத்துவராக்களில் கொண்டு வந்தார்.\n\n"}
{"id": "259928", "url": "https://ta.wikipedia.org/wiki?curid=259928", "title": "துவக்கப் பாளம்", "text": "துவக்கப் பாளம்\n\nதுவக்கப்பாளங்கள் (\"Starting blocks\") என்பவை தடகள விளையாட்டுக்களில் விரைவோட்ட வீரர்களால், பந்தயத்தின் தொடக்கத்தில் பாதங்களை ஊன்றி வைக்கப் பயன்படும் கருவியாகும். இவை பந்தயத்தின் துவக்கத்தில் துவக்க துப்பாக்கி ஒலி கேட்டவுடன் வீரர்களின் பாதம் பிடி தளராமல் உந்த உதவும். பெரும்பான்மையாக சர்வதேச போட்டிகள் உட்பட, எல்லா நிலைப் போட்டிகளிலும் இப்போது துவக்கப் பாளங்கள் விரைவோட்டப் பந்தயங்களின் துவக்கத்திலும் கட்டாயமாக இடம்பெறுகின்றன. \n"}
{"id": "259930", "url": "https://ta.wikipedia.org/wiki?curid=259930", "title": "1729", "text": "1729\n\n1729 (MDCCXXIX) ஒரு சனிக்கிழமையில் துவங்கிய ஒரு கிரிகோரியன் சாதாரண ஆண்டு ஆகும். 11 நாட்கள் பின்தங்கிய பழைய ஜூலியன் நாட்காட்டியில் இது புதன்கிழமையில் ஆரம்பமானது.\n\n\n\n\n"}
{"id": "259931", "url": "https://ta.wikipedia.org/wiki?curid=259931", "title": "ஓடுகாலிப்பாம்பு", "text": "ஓடுகாலிப்பாம்பு\n\nஓடுகாலிப்பாம்பு (Argyrogena fasciolata) என்பது ஒரு நஞ்சில்லா பாம்பு இனமாகும்.\n\nSection::::புவியியல் எல்லை.\nஇப்பாம்புகள் இந்தியாவில் வட வங்காளம், காஷ்மீர் போன்ற இடங்களைத்தவிர அனைத்து பகுதிகளிலும் காணப்படுகிறது. மேலும் இலங்கை, பாக்கித்தான், நேபாளம், வங்காளதேசம் போன்ற நாடுகளிலும் காணப்படுகிறது.\n\nSection::::விளக்கம்.\nஇப்பாம்பு பழுப்பு நிறமுடைய பாம்பு ஆகும். கழுத்தைவிட அகன்ற தலையும், கூர்மையான மூக்கும் கொண்டது. வழுவழுப்பான செதில்கள் கொண்டது. சிறிய பாம்புகளுக்கு உடலில் பிரகாசமான வெள்ளை நிற வரிப்பட்டைகளும், தலையில் நன்கு தெரியும் வெண்ணிறக் குறிகளும் இருக்கும். அடிப்பகுதி வெள்ளை அல்லது மஞ்சள் நிறத்தில் இருக்கும்.\n\nஇப்பாம்பின் மொத்த நீளம் 1060 மிமீ (3.5 அடி); இதில் வால் 220 மிமீ (8.5 அங்குலம்) இருக்கும்.\n"}
{"id": "259932", "url": "https://ta.wikipedia.org/wiki?curid=259932", "title": "1729 இன் வால்வெள்ளி", "text": "1729 இன் வால்வெள்ளி\n\n1729 இன் வால்வெள்ளி (\"Comet of 1729\", அல்லது \"C/1729 P1\" அல்லது சரபாத் வால்வெள்ளி (\"Comet Sarabat\") என்பது காலச்சுழற்சி அற்ற ஒரு வால்வெள்ளி ஆகும். தனி ஒளிப்பொலிவெண் −3 என்ற எண்ணைக் கொண்ட இவ்வால்வெள்ளி இதுவரை அவதானிக்கப்பட்டவற்றுள் ஒளிர்ப்புக் கூடியதாகும். எனவே இதுவே இதுவரை காணப்பட்ட வால்வெள்ளிகளுள் மிகப் பெரியதாகக் கருதப்படுகிறது.\n\nSection::::கண்டுபிடிப்பு.\nஇந்த வால்வெள்ளி எக்கூலியசு என்ற விண்மீன் குழாமில் இருப்பதை நிக்கொலாசு சரபாத் என்ற குருவானவர் கண்டுபிடித்தார். மர்சேய் பல்கலைக்கழகக் கணிதப் பேராசிரியரும், இயேசு சபையைச் சேர்ந்தவருமான இவர் 1729 ஆகத்து 1 இல் அதிகாலையில் இதனைக் கண்டுபிடித்தார்.\n\n"}
{"id": "259938", "url": "https://ta.wikipedia.org/wiki?curid=259938", "title": "இராசகிரீடப்பாம்பு", "text": "இராசகிரீடப்பாம்பு\n\nஇராசகிரீடப்பாம்பு அல்லது பரிவட்டம் பாம்பு (Spalerosophis Diadema ) என்பது ஒரு நஞ்சற்ற பாம்பு இனமாகும். \n\nSection::::புவியியல் வரம்பு.\nஈராக், ஈரான், ஆப்கானிஸ்தான், மேற்கு பாக்கிஸ்தான், வட இந்தியா, சோவியத் ஒன்றியம், தென் துர்க்மெனிஸ்தான், தென் கசகஸ்தான், தாஜிகிஸ்தான், உஸ்பெக்கிஸ்தான், கிர்கிசுத்தான், மொராக்கோ, அல்ஜீரியா, துனீசியா, லிபியா, எகிப்து, சினாய் தீபகற்பம், இஸ்ரேல், ஜோர்டான், சிரியா, மேற்கு சகாரா, மூரித்தானியா, மாலி, நைஜர், வடக்கு சூடான், துருக்கி, அரேபியா, ஓமன் ஆகிய நாடுகளில் இப்பாம்புகளும் அதன் கிளை இனங்களுடன் காணப்படுகிறன.\n\nSection::::விளக்கம்.\nவளர்ந்த பாம்புகள் சுமார் 1.8 மீட்டர் (சுமார் 6 அடி) நீளம் இருக்கும். இதில் 34 செமீ (13½ அங்குலம்) இதன் வால் ஆகும். இப்பாம்புகள் மஞ்சள் கலந்த பழுப்பு அல்லது ஆரஞ்சு நிறம் கொண்டிருக்கும். பெரிய பாம்புக்கு கருந்தலையும், உடல் முழுக்க ஒழுங்கற்ற கருப்பு குறிகள் உண்டு. வயிற்றுப்புறமாக இளம் மஞ்சள் சிவப்பு நிறத்தில் இருக்கும்.\n"}
{"id": "259941", "url": "https://ta.wikipedia.org/wiki?curid=259941", "title": "சமயங்களின் குடித்தொகைப் பட்டியல்", "text": "சமயங்களின் குடித்தொகைப் பட்டியல்\n\nவேர்ல்ட் பெக்ட்புக் அமைப்பின் கருத்துப்படி, உலகக் குடித்தொகை 7,095,217,980 மக்களில், (யூலை 2013 மதிப்பீடு) கிறித்தவர் 31..50%உம் (கத்தோலிக்கர் 16.85%, புரட்டஸ்தாந்து 6.15%, பழங்கிறித்துவம் 3.96%, ஆங்கிலிக்கன் 1.26%), இசுலாமியர் 22.74%உம், இந்துக்கள் 13.8%உம், பௌத்தர் 6.77%உம், நெறியிலார் 9.66%உம், இறைமறுப்பர் 2.01%உம் அடங்குவர். (2010 மதிப்பீடு)\n\nSection::::அடெரென்ஸ்.காம் அறிக்கை.\nஅடெரென்ஸ்.காமானது, \"தரப்பட்ட அளவு, அண்ணளவான மதிப்பீடென்றும் குழுமங்களை வகைப்படுத்துவதற்காக அன்றி, வரையறுக்கப்பட்ட எண்களை வழங்குவதற்கு அல்ல!\" என்ற மேற்கோளுடன் கீழ்வரும் தரவுப்பட்டியலை அறிக்கையிட்டுள்ளது.\n\n"}
{"id": "259948", "url": "https://ta.wikipedia.org/wiki?curid=259948", "title": "கொம்பேறி மூக்கன் (பாம்பு)", "text": "கொம்பேறி மூக்கன் (பாம்பு)\n\nகொம்பேறி மூக்கன் (Dendrelaphis tristis) என்பது ஒரு நஞ்சற்ற பாம்பு ஆகும்.\nSection::::விளக்கம்.\nஇப்பாம்பு தட்டையான தலையும், பெரிய கண்களும் கொண்டு ஒல்லியான, நீளமான உடல் கொண்டிருக்கும். அதன் உடல் மேலே வெண்கல நிற பட்டைகள் பின்பக்கம்வரை செல்கின்றன. இதன் உணவு மரத் தவளைகள், பல்லிகள், தவளைகள் ஆகும். ஆபத்தை ஏற்படுத்தாத இந்த பாம்பு மர உச்சியில் இருந்து தாவக்கூடியது. இதன் நிறம் கரும்பழுப்பு ஆதலால் இலைகள் மத்தியில் கண்களுக்குப் புலப்படாத வகையில் நன்கு பொருந்திவிடுகிறது. இந்த பாம்பு சுறுசுறுப்பான விரைவான துணிவுடைய பாம்பு ஆகும். இது தென் இந்தியாவிலும், இமயமலை அடிவாரத்திலும் காணப்படுகிறது. இந்தப் பாம்பு செப்டம்பர் மற்றும் பெப்ரவரி மாதங்களுக்கு இடையே ஆறு அல்லது ஏழு முட்டைகளை இடுகிறது. பிறகு 4-6 வாரங்களுக்கு அடைகாக்கிறது.\n\n"}
{"id": "259949", "url": "https://ta.wikipedia.org/wiki?curid=259949", "title": "சிறந்த இயக்குநருக்கான தமிழக அரசு திரைப்பட விருது", "text": "சிறந்த இயக்குநருக்கான தமிழக அரசு திரைப்பட விருது\n\nதமிழக அரசு திரைப்பட விருதுகள் (சிறந்த இயக்குநர்) என்பது சிறப்பான தமிழ்த் திரைப்படங்களை இயக்கும் இயக்குனர்களுக்கு தமிழக அரசு திரைப்பட விருதுகளின் கீழ் தமிழக அரசால் வழங்கப்படும் விருதாகும். \n\n"}
{"id": "259950", "url": "https://ta.wikipedia.org/wiki?curid=259950", "title": "சோடியம் அயோடைடு", "text": "சோடியம் அயோடைடு\n\nசோடியம் அயோடைடு \"(Sodium iodide)\" என்பது NaI என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். சோடியம் அயனியும் அயோடைடு அயனியும் சேர்ந்து உருவாகும் இவ்வுப்பு வெண்மை நிறத்தில் காணப்படுகிறது. கரிம வேதியியலில் இந்தப் படிகத் திடப்பொருள் முக்கியமான ஓர் உணவுச் சேர்க்கைப் பொருளாகப் பயன்படுத்தப்படுகிறது. பொதுவாக அமில அயோடைடுகளுடன் சோடியம் ஐதராக்சைடு சேர்ப்பதால் சோடியம் அயோடைடு உருவாகிறது.\n\nSection::::பயன்கள்.\nSection::::உணவுச் சேர்க்கைப் பொருளாக.\nசோடியம் அயோடைடும் பொட்டாசியம் அயோடைடும் பொதுவாக அயோடின் குறைபாட்டை நிவர்த்தி செய்ய பயன்படுகின்றன. வீடுகளில் பயன்படுத்தப்படும் அயோடின் கலந்த உணவு உப்பில் 100000 பகுதிகள் சோடியம் குளோரைடுடன் ஒரு பகுதி சோடியம் அல்லது பொட்டாசியம் அயோடைடு சேர்க்கப்படுகிறது\n\nSection::::கரிமத் தொகுப்பு வினைகள்.\nஆல்க்கைல் குளோரைடுகளை ஆல்க்கைல் அயோடைடுகளாக மாற்றுவதற்கு சோடியம் அயோடைடு பயன்படுகிறது. பிங்கெல்சிடீன் வினை எனப்படும் இவ்வினையில் அசிட்டோனில் சோடியம் குளோரைடு கரைவதில்லை என்ற நம்பிக்கையை அடிப்படையாகக் கொண்டு வினைவிளை பொருள் தருவிக்கப்படுகிறது.\n\nSection::::அணுக்கரு மருத்துவத்தில்.\n[]NaI மற்றும் []NaI உள்ளிட்ட சோடியத்தின் சில கதிரியக்க உப்புகள், தைராய்டு புற்று மற்றும் உயர் தைராய்டு மிகைப்பு போன்ற நோய்களுக்கான கதிரியக்க மருத்துவச் சிகிச்சையில் பயன்படுகின்றன அல்லது கதிரியக்கப் பெயரிடலில் சுவடுகாண் தனிமமாக ஓரிடத்தான்களின் பாதையை கண்டறியப் பயன்படுகின்றன. ( அயோடினின் ஓரிடத்தான்கள்: மருத்துவம் மற்றும் உயிரியலில் கதிரியக்க அயோடின்கள் I-123, I-124, I-125, மற்றும் I-131).\n\nSection::::தாலியம் கலப்பிடப்பட்ட NaI(Tl) மினுமினுப்பாக்கிகள்.\nசோடியம் அயோடைடு தாலியத்துடன் சேர்க்கப்பட்டு செயலூக்கப்படுகிறது. பின்னர் இது கதிர்வீச்சு அயனியாக்கத்தின் போது போட்டன் எனப்படும் ஒளியன்களை ( மினுக்குகள்) உமிழ்கிறது. இவையே அடர்வு காணி அல்லது மினுமினுப்பு காணியாகவும் மரபார்ந்த வகையில் அணுக்கரு மருந்தாகவும் , புவி இயற்பியல், அணுக்கரு இயற்பியல் மற்றும் சுற்றுச் சூழல் அளவீடுகளிலும் பயன்படுத்தப்படுகிறது. பரவலாக NaI(Tl) மினுமினுக்கும் பொருளாகப் பயன்படுத்தப்படுகிறது. சோடியம் அயோடைடு நீர் உறிஞ்சும் தன்மை கொண்டது என்பதால், NaI(Tl) படிகங்கள் காற்றுப்புகாமலைடத்த ஒளிபெருக்கிக் குழாய்களில் பிணைக்கப்படுகின்றன. கதிர்வீச்சுக் கடினத்தன்மை, பின்னொளிர்வு, ஒளிபுகும் பண்பு முதலிய சில அளபுருக்களை படிக வளர்ச்சியில் சில மாறுதல்களைச் செய்வதன் மூலமாக அடையமுடியும். உயர்நிலை செயலூக்கம் பெற்ற படிகங்கள் அதிகத் தரமிக்க எக்சு கதிர் உணரிகளாகப் பயன்படுகின்றன. ஒற்றை அல்லது பலபடிக சோடியம் அயோடைடுகள் இதற்காகப் பயன்படுத்தப்படுகின்றன. இதனுடைய அதிகபட்ச அலைநீள வெளிப்பாட்டு அளவு 415 நா.மீஆகும்\n\nSection::::கரைதிறன் தரவுகள்.\nசோடியம் குளோரைடு அல்லது சோடியம் புரோமைடு போலில்லாமல் சோடியம் அயோடைடு சில கரிமக் கரைப்பான்களில் மிக நன்றாக கரைகின்றது. பல்வேறு கரைப்பான்களில் 25 செல்சியசு வெப்பநிலையில் ஒரு கிராம் NaI/100 கி கரைப்பானில் சோடியம் அயோடைடு பெற்றுள்ள கரைதிறன் அளவுகள் இங்கு தரப்பட்டுள்ளன\n\n"}
{"id": "259952", "url": "https://ta.wikipedia.org/wiki?curid=259952", "title": "குறுக்குவெட்டி (வடிவவியல்)", "text": "குறுக்குவெட்டி (வடிவவியல்)\n\nவடிவவியலில், ஒரே தளத்திலுள்ள இரு கோடுகளை, இரண்டு வெவ்வேறு புள்ளிகளில் வெட்டும் கோடானது குறுக்குவெட்டி (\"transversal\") ஆகும். குறுக்குவெட்டியைப் பயன்படுத்தி, யூக்ளிடிய தளத்தில் இரு கோடுகள் இணையானவையா என்பதை அறியலாம்.\n\nஇரு கோடுகளை ஒரு குறுக்குவெட்டுக் கோடு வெட்டும்போது, \"உட்கோணங்கள்\", \"ஒத்த கோணங்கள்\", \"ஒன்றுவிட்ட கோணங்கள்\" என வெவ்வேறு வகையான சில கோணச் சோடிகள் உருவாகின்றன. யூக்ளிடின் இணை மெய்கோளின்படி குறுக்குவெட்டி சந்திக்கும் இரு கோடுகள் இணைகோடுகள் எனில், அங்கு உருவாகும் உட்கோணச் சோடிகள் மிகைநிரப்பிகளாகவும், ஒத்த கோணங்கள் சமமாகவும், ஒன்றுவிட்ட கோணங்கள் சமமாகவும் இருக்கும்.\n\nSection::::குறுக்குவெட்டியின் கோணங்கள்.\nபடத்தில் காட்டப்பட்டு உள்ளதுபோல ஒரு குறுக்குவெட்டி எட்டு கோணங்களை உண்டாக்குகிறது:\n\nஇரு இணைகோடுகளை செங்கோணத்தில் வெட்டும் குறுக்குவெட்டியானது, \"செங்குத்து குறுக்குவெட்டி\" என அழைக்கப்படும். இந்நிலையில், குறுக்குவெட்டியின் எட்டு கோணங்களும் செங்கோணமாக இருக்கும்.\n\nஇரு இணைகோடுகளை குறுக்குவெட்டி வெட்டும்போது சர்வசம கோணங்களும் மிகைநிரப்பு கோணங்களும் உண்டாகின்றன. அக் கோணங்களில் அமையும் ஒத்த கோணங்கள், ஒன்றுவிட்ட கோணங்கள், உட்கோணங்கள் குறித்து கீழே தரப்பட்டுள்ளது.\n\nSection::::ஒத்த கோணங்கள்.\nநான்கு சோடி ஒத்த கோணங்களும் \n\nSection::::ஒன்றுவிட்ட கோணங்கள்.\nநான்கு சோடி ஒன்றுவிட்ட கோணங்களும் \n\nகுறிப்பு: யூக்ளிடின் இணை மெய்கோளிலிருந்து இது நேரிடையாகப் பெறப்படுகிறது. ஒரு சோடிக் கோணங்கள் சர்வசமமெனில் மற்ற சோடிக் கோணங்களும் சர்வசமம். இணைகோடுகளுக்கு வரையப்பட்டுள்ள படத்தில் இரண்டுமே உட்கோணங்களாக உள்ளவை: α=γ1, β=δ1; இரண்டுமே வெளிக்கோணங்களாக உள்ளவை: γ=α1 , δ=β1.\n\nSection::::உட்கோணங்கள்.\nஇரு சோடி உட்கோணங்களும் \n\nநேர்கோடுகளின் வரையறைப்படியும், குத்தெதிர் கோணங்களின் பண்புகளின்படியும் ஒரு சோடி மிகைநிரப்பி எனில் மற்றதும் மிகைநிரப்பியாக இருக்கும்.\n\nயூக்ளிடின் இணை மெய்கோளை குறுக்குவெட்டியின் வாயிலாகக் கூறலாம்:\n\nSection::::தொடர்புள்ள தேற்றங்கள்.\nகுறுக்குவெட்டியின் ஆங்கிலச் சொல்லான \"transversal\" என்ற பொருள்தரும் கிரேக்கச் சொல்லை, யூக்ளிட் இதில் பயன்படுத்தியுள்ளார்.\n\nஎதிர்மறுப்பு நிறுவல் முறையில் இதனை யூக்ளிட் நிறுவியுள்ளார்:\n\nஎதிர்மறுப்பாக, இரண்டு கோடுகளும் இணையில்லை என எடுத்துக்கொண்டால்: \n\nஇது கூற்று 27 இன் நீட்டிப்பாக அமைந்துள்ளது. இதில் இரு கருத்துக்கள் தரப்பட்டுள்ளன:\n\n\nஇரு கோடுகள் வெட்டும்போது உண்டாகும் குத்தெதிர் கோணங்கள் சமமாகவும் (கூற்று 13), அடுத்துள்ள கோணங்கள் மிகைநிரப்பியாகவும் (கூற்று 15) இருக்குமென்ற முடிவுகளைப் பயன்படுத்தி இவ்விரு கருத்துகளையும் யூக்ளிடின் கூற்று 27 இலிருந்து, நிறுவலாம். இணைகோடுகளுக்கான ஆறு கட்டுப்பாடுகளில் மூன்று மட்டுமே யூக்ளிடால் காணப்பட்டுள்ளது என்பது கிரேக்க மெய்யியலாளர் பிரொக்லசின் (Proclus) கருத்து\n\nகூற்று 27, 28 இன் மறுதலையாக இக்கூற்று அமைகிறது.\n\n"}
{"id": "259955", "url": "https://ta.wikipedia.org/wiki?curid=259955", "title": "தாந்து (கிண்ணக்குழி)", "text": "தாந்து (கிண்ணக்குழி)\n\nதாந்து \"(Dantu)\" என்பது சியரீசு குறுங்கோளுக்கு அருகாமையில் உள்ள ஒரு மிகப்பெரிய கிண்ணக் குழியைக் குறிக்கிறது. பிரகாசமான புள்ளிகளாக மிளிரிகள் பல இக்கிண்ணக்குழியின் விளிம்புகளில் ஒளிர்கின்றன.\n\nகானா நாட்டில் இருக்கும் அக்ராவில் வாழ்ந்த பழங்குடி இன மக்களின் வரகு நடவின் கடவுளாகக் கருதப்பட்ட தாந்து தெய்வத்தின் பெயர் இக்கிண்ணக்குழிக்கு சூட்டப்பட்டுள்ளது.\n"}
{"id": "259956", "url": "https://ta.wikipedia.org/wiki?curid=259956", "title": "மலேசிய விடுதலை நாள்", "text": "மலேசிய விடுதலை நாள்\n\nமலேசிய விடுதலை நாள் (மலாய்:Hari Merdeka) என்பது 1957 பிரித்தானிய காலணி ஆட்சியிடமிருந்து மலாயா கூட்டமைப்பு விடுதலை பெற்ற நாளாக 31 ஆகத்து அன்று கொண்டாடப்படுகிறது.  மலேசிய நாளுடன் (மலாய்:Hari Malaysia) இதனை குழப்பிக்கொள்ளக்கூடாது.  16 செப்டம்பர் 1963 அன்று மலாயா கூட்டமைப்பு, சரவாக், வட போர்னியோ மற்றும் சிங்கப்பூர் ஆகியவை சேர்ந்து மலேசியாவாக உருவான நாளை மலேசியா நாளாக கொண்டாடப்படுகிறது.\n\nSection::::விடுதலைக்கான பின்னணி.\nபிரித்தானியர்களுடன் விடுதலைக்கான பேச்சுவார்த்தைக்காக துங்கு அப்துல் ரகுமான் தலைமையில் அமைச்சர்கள், மலாயாவின் அரசியல் தலைவர்கள் மலாயன் சீன அசோசியேசன் தலைவர் துன் டத்தோ சர் டான் செங் லொக் மற்றும் மலேசிய இந்தியக் காங்கிரசின் தலைவர் துன் சம்பந்தன் ஆகியோர் இலண்டன் சென்றனர். மலாயா அவசர காலத்தில் கம்யூனிச அச்சுறுத்தல் முடிவுக்கு வந்ததும், 8 பிப்ரவரி 1956ல் பிரித்தானிய அரசாட்சியிடமிருந்து விடுதலைக்கான ஒப்பந்தம் ஏற்பட்டது. எனினும் நிர்வாக காரணங்களால் 31 ஆகத்து 1957 என்று இறுதி முடிவானது. விடுதலை நாள் நிகழ்ச்சிக்காக மெர்டேக்கா மைதானம் கோலாலம்பூரில் புதிதாக உருவாக்கப்பட்டது.\n\nSection::::31 ஆகத்து 1957.\n30 ஆகத்து 1957 இரவு கோலாலம்பூர் ராயல் சிலாங்கூர் கிளப், விடுதலை சதுக்கத்தில் பிரித்தானியர் ஆட்சியை ஒப்படைக்கும் நிகழ்வைக் காண ஏராளமானோர் குழுமினர். பிரதமராக பதவி ஏற்க இருந்த துங்கு அப்துலை ரகுமான் 11:58 பின்னேரத்தில் வந்தார். அவருடன் அலையன்ஸ் கட்சியினரும் கலந்துகொண்டனர். இரண்டு நிமிடம் மின்விளக்குகள் அணைக்கப்பட்டு மீண்டும் எற்றப்பட்டு யூனியன் கொடி கீழே இறக்கப்பட்டது. புதியகொடி ஏற்றப்பட்டு மலேசிய நாட்டுப்பண் இசைக்கப்பட்டது. இதனைத் தொடர்ந்து ஏழு முறை மெர்டேக்கா என்று பொதுமக்கள் குரல் எழுப்பினர். இதனைத் தொடர்ந்து துங்கு அப்துல் ரகுமான் பேசும்போது \"மலாயன் மக்களின் வாழ்வில் சிறப்பான தினம்\" என்று வர்ணித்தார். \n\n31 ஆகத்து 1957 காலை கொண்டாட்ட நிகழ்வுகள் இதற்காகவே அமைக்கப்பட்ட மெர்டேக்கா மைதானத்தில் நடத்தப்பட்டது. காலை 9:30க்கு துவங்கிய அந்தக் கொண்டாட்டத்தில் 20,000க்கும் அதிகமான பொதுமக்கள் கலந்து கொண்டனர். மலாய் மாநில ஆட்சியாளர்கள், வெளிநாட்டு தூதர்கள், கூட்டரசின் அமைச்சர்கள், மற்றும் குடிமக்கள் கலந்து கொண்டனர். ஐக்கிய இராச்சியத்தின் இரண்டாம் எலிசபெத்தின் பிரதிநிதியாக பின்ஸ் ஹென்ரி the Duke of Gloucester விடுதலை சாசனத்தை துங்கு அப்துல்ரகுமானிடம் வழங்கினார். அதனை பெற்றுக் கொண்ட துங்கு மலேசிய விடுதலை சாசனத்தை (en:Proclamation of Malayan Independence) வாசித்தார், இறுதியாக மெர்டேக்கா என்று ஏழுமுறை முழங்க கூடியிருந்த பொதுமக்களும் முழங்கினர். விழாவின் தொடர்ச்சியாக மலேசியாவின் தேசிய கொடி ஏற்றப்பட்டு இராணுவ இசையுடன் தேசியப் பண் பாடப்பட்டது. <nowiki>21 குண்டுகள் மரியாதை</nowiki> செய்யப்பட்டது.அதனைத் தொடரந்து பாங்கு சொல்லப்பட்டு நன்றித் தொழுகை நடத்தப்பட்டது. \n\nSection::::பங்கேற்றவர்கள்.\nஇந்நிகழ்வில் பங்கேற்ற வெளிநாட்டு சிறப்பு விருந்தினர்கள் விவரம்:\n\n"}
{"id": "259958", "url": "https://ta.wikipedia.org/wiki?curid=259958", "title": "மோனிகா தாசு குப்தா", "text": "மோனிகா தாசு குப்தா\n\nமோனிகா தாசு குப்தா (Monica Das Gupta) என்பவர் மாந்தவியல், மக்கள் தொகை ஆராய்ச்சியாளர். அமெரிக்காவின் மேரிலாந்து பல்கலைக் கழகத்தில் ஆய்வுப் பேராசிரியராகப் பணி செய்கிறார். இந்தியா, சிறீலங்கா, சீனா, தென் கொரியா, வியட்நாம், நைஜீரியா ஆகிய நாடுகளில் பயணம் செய்து மக்கள் தொகைப் பெருக்கம், அதன் விளைவாக ஏற்படும் வறுமை, நோய்கள், பொது சுகாதாரம், சூழ்நிலைத் துப்புரவு ஆகிய தளங்களில் இயங்கியும் ஆங்கில இதழ்களில் எழுதியும் வருகிறார். குடும்ப அமைப்பு முறை, ஆண் பெண் பாலின வேறுபாடுகள், திருமணம், மகப் பேறு ஆகியன பற்றியும் ஆய்வு செய்து வருகிறார். தென்னாப்பிரிக்காவிலும் வளர்ந்து வரும் நாடுகளிலும் குறைந்த செலவில் பொது சுகாதாரத் திட்டங்களை அமுல் படுத்துவது பற்றி பரப்புரை செய்து வருகிறார். சிறீ லங்கா, சீனா ஆகிய நாடுகளில் நிலவும் பொது சுகாதார நிலைகள் பற்றியும் ஆய்வு செய்கிறார்.\n\n"}
{"id": "259960", "url": "https://ta.wikipedia.org/wiki?curid=259960", "title": "தற்குறிப்பு", "text": "தற்குறிப்பு\n\nதற்குறிப்பு அல்லது ரெசியூமே (résumé) (, அல்லது ; சில தருணங்களில் அல்லது ; ), என்று உச்சரிக்கப்படும் resume அல்லது resumé, என்பது தன்னுடைய பின்புலத்தையும் திறன்களையும் முன்னிறுத்திக்காட்டும் ஓராவணமாகும். தற்குறிப்பு பல்வேறு காரணங்களுக்காகப் பயன்பட்டாலும் பொதுவாக வேலை தேடும் சமயங்களில் பயன்படுகிறது. பொதுவானதொரு தற்குறிப்பு, பணிக்குத் தேவையான அனுபவத்தினையும் கல்வித்தகுதியையும் முன்னிறுத்தி உருவாக்கப்பட்டிருக்கும்.\n\nரெசியுமே என்ற பெயர் பிரெஞ்சு மொழியில் இருந்து வந்துள்ளது. ரெசியுமே என்றால் சுருக்கமாக என்ற பொருளைத் தருகிறது.\n\n"}
{"id": "259962", "url": "https://ta.wikipedia.org/wiki?curid=259962", "title": "சுவர்ணமச்சை", "text": "சுவர்ணமச்சை\n\nசுவர்ணமச்சை (தாய் மொழி:สุพรรณมัจฉา சுவன்னமச்சா; கெமர்:សុវណ្ណមច្ឆា \"சொவன்மச்சா; சங்கதம்:ஸ்வர்ணமத்ஸ்யா \"தங்கமீன்மகள்\") என்பவள், தாய்லாந்து மற்றும் ஏனைய தென்கிழக்காசியா இராமாயணங்களில் மாத்திரம் வருகின்ற, இராமாயணப் பாத்திரம் ஆகும். \"தசகண்டன்\" இராவணனின் மகளான இவள், ஒரு கடற்கன்னியாக வருணிக்கப்படுவதுடன், அனுமனின் காதலியாகவும் கூறப்படுகின்றாள். சுவர்ணமச்சையின் ஓவியப் படங்களை வீடுகளில் தொங்கவிடுவது, இல்லத்துக்கு ஆகூழைக் (அதிர்ஷ்டம்) கொண்டு வரும் என்பது தாய் மக்களின் நம்பிக்கை.\n\nSection::::வரலாறு.\nசீதையை இலங்கையிலிருந்து மீட்பதற்காக, அனுமனின் தலைமையில் வானரப்படை, இலங்கைக்குப் பாலம் அமைக்கின்றது. எனினும் பாலம் அமைக்க இடப்படும் கற்கள் காணாமற்போவதைக் கண்டு, வானரங்கள் அனுமனிடம் முறையிடுகின்றன. அவர் சென்று பார்க்கும் போது, கற்கள் கடற்கன்னிகளால் களவாடப்படுவதைக் கண்டறிகிறார். பேரழகியாக விளங்கிய அவர்களின் தலைவியை அவர் பிடிக்க முயலும்போது அவள் தப்பிவிடுகின்றாள். சுவர்ணமச்சை எனும் பெயருடைய அவள், இறுதியில் அனுமனிடம் காதல் வயப்பட்டு மனம் மாறுவதுடன், தான் இராவணன் மகள் என்பதை வெளிப்படுத்தி, அணைகட்டவும் உதவுகின்றாள். அவளுக்கும் அனுமனுக்கும் பின்னாளில் \"மச்சானு\" எனும் மைந்தனும் பிறக்கிறான்.\n\n\n"}
{"id": "259965", "url": "https://ta.wikipedia.org/wiki?curid=259965", "title": "தாரா (இந்து)", "text": "தாரா (இந்து)\n\nதாரா என்பது பத்து மகாவித்யா தேவதைகளில் அம்மக்களின் கூறப்படும் தெய்வம் ஆவாள். தாரை என்பது வடமொழியில் விண்மீனைக் குறிக்கும்.\n\nSection::::தோற்றம்.\nதாரா, புத்த சமயத்திலிருந்து சாக்த சமயத்துக்கு வந்த தெய்வம் என்று நம்பப்படுகின்றது. சாக்த மரபில், பாற்கடல் கடைந்தபோது, ஆலகால நஞ்சை உண்ட சிவன், அதன் வீரியம் தாங்காமல் மயங்கியதாகவும், அப்போது, தாரையின் உருவெடுத்து ஈசனைத் தன் மடியில் தாங்கிய உமையவள், அவருக்குத் தன் ஞானப்பாலை ஊட்டி, அவரை சுயநினைவுக்குக் கொணர்ந்ததாகவும் ஒரு கதை சொல்கின்றது.\n\nSection::::உருவவியல்.\nதாராவின் உருவவியல், காளியை ஒத்தது. இருவருமே, சிவன் மீது நின்ற நிலையிலேயே காட்சி தருவர். எனினும் தாரா, காளி போல கருப்பாக அன்றி, நீலமாகக் காட்சி தருவள். தாராவின் இடையில், புலித்தோலாடையும் கழுத்தில் மண்டையோட்டு மாலையும் காணப்படும். குருதி வடியும் செவ்விதழும் தொங்கிய நாக்கும் தாராவுக்கும் காளிக்குமிடையிலான இன்னோர் ஒற்றுமை. இருவரும் ஒன்றுபோலவே இருந்தாலும், தாந்திரீக நூல்கள், இருவரையும் வேறுபடுத்திக் காட்டுவதுடன், தாரா தாய்மை நிறைந்தவள் என்றும் கூறுகின்றன. எனினும், வங்காளப் பகுதியில் காளியே அதிகளவில் வழிபடப்படுகின்றாள்.\n\nகாளியிலிருந்து தாராவை வேறுபடுத்துவது, அவள் கரங்களில் தாங்கியிருக்கும் தாமரையும் கத்தரிக்கோலும் ஆகும். தாராவின் கரங்களில், கத்தி, கபாலம், தாமரை, கத்தரிக்கோல் என்பன காணப்படும். உலக இச்சைகளிலிருந்து தன் அடியவனை வெட்டி விடுவிப்பதை, கத்தரிக்கோல் குறிக்கின்றது\n\nSection::::வழிபாடு.\nவங்கத்திலுள்ள தாராபீடம் எனும் ஆலயம், தாரா வழிபடப்படும் புகழ்வாய்ந்த ஆலயங்களில் ஒன்றாகும். பௌத்த தாராவோ, இந்தியா தாண்டி, தென்கிழக்காசியா, திபெத் எனப் பல இடங்களிலும் போற்றப்படுகின்றாள்.\n\n\n\n"}
{"id": "259966", "url": "https://ta.wikipedia.org/wiki?curid=259966", "title": "தாளாப்பள்ளி பாறை ஓவியங்கள்", "text": "தாளாப்பள்ளி பாறை ஓவியங்கள்\n\nதாளப்பள்ளி பாறை ஓவியங்கள் என்பன, தாளாப்பள்ளி என்னும் ஊருக்கு அண்மையில் உள்ள பகுதிகளில் காணப்படும் பாறைகளில் வரையப்பட்டுள்ள ஓவியங்கள் ஆகும். தாளாப்பள்ளி அல்லது தாளப்பள்ளி எனப்படும் ஊர், கிருட்டிணகிரி மாவட்டத்தில், கிருட்டிணகிரி – இராயக்கோட்டை சாலையில் அமைந்துள்ளது. இப்பகுதியில் பெருங்கற்காலப் பண்பாட்டுக்குரிய சின்னங்களும் காணப்படுகின்றன. அமாவாசைக்குண்டு, குண்டு, கோட்டைக்குண்டு என்பன உட்பட நான்கு இடங்களில் இவ்வோவியங்கள் உள்ளன.\n\nSection::::ஓவியங்கள்.\nஇவ்வோவியங்களில், மனிதர், வீடு, பல்வேறு குறியீடுகள் என்பன வரையப்பட்டுள்ளன. வெள்ளை நிறத்தில் வரையப்பட்டுள்ள ஓவியங்களில் பெரும்பாலானவை கோட்டுருவங்களாகவே உள்ளன. இங்குள்ள மனித உருவங்கள் வேட்டை, நடனம் போன்ற செயற்பாடுகளில் ஈடுபட்டிருப்பதைக் குறிப்பதாகக் கொள்ளப்படுகிறது. ஒரு ஓவியத்தில் மூன்று பெண்கள் நடனம் ஆடும் காட்சி காணப்படுகின்றது. ஒரு ஓவியத்தில் சக்கரம் இல்லாத வண்டியொன்றை விலங்கு ஒன்று இழுத்துச்செல்வது போல் இருப்பதாகச் சில ஆய்வாளர்கள் கருதுகின்றனர்.\n\n\n"}
{"id": "259970", "url": "https://ta.wikipedia.org/wiki?curid=259970", "title": "தாரை (இராமாயணம்)", "text": "தாரை (இராமாயணம்)\n\nதாரை இராமாயணப் பாத்திரமாவாள். வானர அரசன் வாலியின் மனைவியாகத் திகழ்ந்த இவள், அவன் சுக்ரீவனால் கொல்லப்பட்டதும், அவனது அரசியானாள். அவளது புத்திக்கூர்மை, வாழ்வின் இக்கட்டுக்களை சந்தித்த விதம் என்பனவற்றால் போற்றப்படும் தாரை, மகளிர் அனைவரும் தினமும் போற்றவேண்டிய பஞ்சகன்னிகைகளில் ஒருத்தியாக விளங்குகின்றாள்\n\nSection::::வாழ்க்கை.\nஇராமாயணத்தில், தாரை, வானர மருத்துவன் சுசேனனின் மகளாகக் காட்டப்படுகின்றாள். பாலகாண்டத்தின் ஓரிடத்தில், அவள் பிரகஸ்பதியின் மகளின் அம்சமாக பூமியில் அவதரித்தவள் என்று சொல்லப்படுகின்றது. கம்ப இராமாயணம் போன்ற நூல்களில், பாற்கடல் கடைந்தபோது அவதரித்த அரமகளிரில் ஒருத்தியாக, தாரை சுட்டிக்காட்டப்படுகின்றாள். யாவா நாட்டு வயாங் அரங்கக் கலையாடலில், தாரை, இந்திரன் மற்றும் அவன் மனைவி வியாதியின் மகளாகக் காட்டப்படுகின்றாள். அவளது சகோதரி தாரி, இராவணன் மனைவி என்றும், அவளுக்கு சித்ரதன், சித்ராங்கனன், சயந்தகன், சயந்தரன், கர்யுன்வம்சன் என்ற சகோதரர்கள் உண்டு என்றும் அங்கு சொல்லப்படுகின்றது.\n\nசில தமிழ், தெலுங்கு மரபுகள், பாற்கடல் கடைய உதவியமைக்காக, வாலி, சுக்ரீவன் ஆகிய இருவருக்கும் பொதுமனையாளாக தாரை வழங்கப்பட்டதாகச் சொல்கின்றன. மகாபாரதத்திலும் ஒரு பெயர் தெரியாத பெண்ணுக்காக, வாலியும் சுக்ரீவனும் மோதியதாக ஒரு சம்பவம் சொல்லப்படுவதால், அது தாரா என்றே கொள்ளலாம்.\n\nசில மகாபாரத, இராமாயணக் கதைகள், தென்கிழக்காசிய இராமாயண வேறுமங்கள் என்பன, தாராவை சுக்ரீவன் மனைவியாகவும், அவள் வாலியால் அபகரிக்கப்பட்டதாகவும் சித்தரிக்கின்றன. எனினும், எல்லா வேறுமங்களிலும், அங்கதன் வாலிக்கு தாராவிடம் பிறந்த மகனாகவே காட்டப்படுகின்றான்.\n\nமாயாவி எனும் அரக்கனுடனான சண்டையில் தன் அண்ணன் வாலி இறந்ததாகத் தவறுதலாகக் கருதிய சுக்ரீவன், விதவையான தன் அண்ணி தாரையை மணந்து கிட்கிந்தையின் ஆட்சிக்கட்டில் ஏறுகின்றான். ஆனால், உயிரோடு திரும்பிவரும் வாலியோ, அவனைத் தவறாகப் புரிந்துகொண்டு அவனை அடித்து விரட்டுவதுடன், சுக்ரீவன் மனைவி ருமையையும் கவர்ந்து கொள்கிறான் இந்த ஒரு செயலுக்காகவே இராமாயண ஆய்வாளர்களால், வாலி மிகக்கடுமையாக விமர்சிக்கப்படுகின்றான்.\n\nவான்மீகி இராமாயணத்தின் படி,சீதையை, இராவணன் இலங்கைக்குக் கடத்திய பின்னர், அவளைத் தேடி வரும் இராமன், சுக்ரீவனுடன் நட்புப்பூண்டு, வாலியிடமிருந்து கிட்கிந்தை அரசையும், அவன் மனைவியையும் மீட்டுத்தருவேனென உறுதிகூறுகின்றான். அவன் கூற்றுக்கேற்ப சுக்ரீவன் வாலியை அறைகூவும் போது, தாரை வாலிக்குக் கூறும் புத்திமதி, மிக அறிவார்ந்த அறிவுரைகளில் ஒன்றாகக் கருதப்படுகின்றது.\n\nகம்ப இராமாயணத்திலும், இந்தத் தாராவின் எச்சரிக்கை சிறப்புற விவரிக்கப்பட்டிருக்கின்றது. எனினும், இராமனை அறவோன் எனப் போற்றும் வாலி, இராமனால் தனக்கு ஆபத்து நேராது என்று உறுதிபூண்டு, சுக்ரீவனைக் கொல்வேன் என, வஞ்சினம் உரைத்துச் செல்கின்றான். \nஇராமபாணத்தால் வாலி இறந்ததும், அங்குவந்து சேரும் தாரை, இராமனையும் சுக்ரீவனையும் அவர்களது இழிசெயலுக்காகக் கடிவதுடன், பின்னர், ருமையைக் கவர்ந்ததற்குத் தக்க தண்டனையே அது என்று கூறி சமாதானமடைகிறாள். சில வடநாட்டு மரபுகளில், சீதையை அடைந்தவேகத்திலேயே அவன் இழப்பான் என இராமனுக்குத் தீச்சொல்லிடுகிறாள். வங்காள கிருத்திவாச இராமாயணத்திலோ, இன்னும் ஒருபடி மேலே சென்று, அவன் மறுபிறப்பில் அதேபோல் தவறுதலாக வாலியால் கொல்லப்படுவான் எனத் தீச்சொல்லிடுகிறாள். சில பிற்கால இராமாயணங்கள், கண்ணனைக் கொன்ற வேடன், வாலியின் மறுபிறப்பே என்கின்றன.\n\nவாலிவத முடிவில், அனுமனால் ஆற்றுப்படுத்தப்படுபவளாக சித்தரிக்கப்படும் தாரை, பின் கிட்கிந்தையின் எழுச்சிக்குத் தன்னை அர்ப்பித்துக் கொள்வதாக, சில இராமாயண வேறுமங்கள் காட்டுகின்றன. எனினும் அவள், சுக்ரீவனின் அரசியாக அமர்ந்தே அக்காரியங்களைச் செய்யவேண்டியதாகின்றது. அவள் வாலி கொல்லப்பட்டபின், சுக்ரீவனை மணந்துகொண்டது பல வேறுமங்களில் சொல்லப்படுகின்றது. தாயை ஒத்த அண்ணியை தன் சிற்றப்பன் சுக்ரீவன் மணந்துகொண்டதை, அங்கதனும் சில இடங்களில் விமர்சிக்கின்றான். இம்மணத்தில் தாராவின் சம்மதம், தன் கணவனின் மறைவுக்குப் பின், தன் மகனையும் நாட்டையும் காப்பாற்றிக் கொள்ள, அவள் எடுத்த இராசதந்திர முடிவாகவே கருதப்படுகின்றது. எனினும், கம்ப இராமாயணத்தில், சுக்ரீவன் அவளை மணமுடிக்காமல், தாய் போல் மதிப்பதாகவே காட்டப்படுகின்றது.\n\nSection::::தாரையும் இலக்குவனும்.\nதாரையை மணந்தபின், சுக்ரீவன் தன் சீதையை மீட்கும் வாக்குறுதியை மறந்து களியாட்டங்களில் ஈடுபட்டிருந்ததை அடுத்து, அவனது வாக்கை நினைவூட்ட கடும் கோபத்துடன் இலக்குவன் அங்கு வருகின்றான். அப்போது, அவனது சீற்றத்தைத் தணிப்பதற்காக தாரையே அவனை எதிர்கொள்கிறாள்.சில பதிப்புகள் அவளும் மதுபோதையில் இருந்ததாகவும் ஆனால், இன்சொற்களால் இலக்குவனைக் குளிர்வித்தாகவும் சொல்லப்படுகின்றது. கம்ப இராமாயணமும், இச்சந்தர்ப்பத்திலும் தாரையே இலக்குவனின் கோபத்தைத் தணித்து அனுப்பியதாகக் காட்டுகின்றது. அது சுட்டுவதற்கேற்ப, கைம்பெண்ணின் அடையாளமாக அவள் வெண்ணிறாடை உடுத்தியிருந்ததையும், இலக்குவன் அதைக்கண்டு தன் தாயை நினைவுகூர்ந்ததையும் கம்பர் வர்ணிக்க்கிறார். இறுதியில் தாரையின் அரசுசூழ்மதியால், இலக்குவனே சுக்ரீவனிடம் மன்னிப்புக் கேட்கும்படி ஆகின்றது.\n\nSection::::பஞ்சகன்னிகை தாரா.\nதினமும் காலையில் இந்துப் பெண்கள் நினைவுகூரவேண்டிய ஐந்து கன்னியரில் ஒருத்தியாக, தாரையும் சொல்லப்பட்டு வருகின்றாள். வாலி அவள் மீது வைத்திருந்த அன்பும், மரியாதையும் இராமாயணத்தில் பல இடங்களிலும் சொல்லப்படுவதன் மூலம், அவளது புத்திக்கூர்மையை உனார்ந்து கொள்ள முடிகின்றது. அவள் பேரறிவு நிறைந்தவள், எதிர்வுகூறும் ஆற்றல் வாய்ந்தவள், தன்னம்பிக்கையும் வாக்குச் சாதுரிய்மும் நிறைந்தவள் என்பதற்கு இராமாயணமே பல இடங்களிலும் சான்றாவதால், அவள் பெண்கள் எப்போதும் எண்ணிக்கொண்டிருக்க வேண்டிய ஐங்கன்னியரில் ஒருத்தியாகத் திகழ்வதில் வியப்பேதுமில்லை.\n"}
{"id": "259972", "url": "https://ta.wikipedia.org/wiki?curid=259972", "title": "சிறந்த நடிகைக்கான தமிழக அரசு திரைப்பட விருது", "text": "சிறந்த நடிகைக்கான தமிழக அரசு திரைப்பட விருது\n\nசிறந்தoநடிகைக்கான தமிழக அரசு திரைப்பட விருது என்பது ஆண்டுதோறும் தமிழ்த் திரைப்படங்களில் சிறப்பான நடிப்பை வெளிப்படுத்தும் நடிகைக்கு, தமிழக அரசு திரைப்பட விருதுகளின் கீழ் தமிழக அரசால் வழங்கப்படும் விருதாகும்.\n"}
{"id": "259979", "url": "https://ta.wikipedia.org/wiki?curid=259979", "title": "சீனா போரா கொலை வழக்கு", "text": "சீனா போரா கொலை வழக்கு\n\nசீனா போரா (Sheena Bora) என்ற 24 வயது இளம்பெண் ஒருவர் மும்பையிலிருக்கும் மும்பை மெட்ரோ ஒன் நிறுவனத்தில் செயல் பணியாளராக பணியாற்றி வந்தார். இவர் ஊடகத் துறையில் பிரபலமாக விளங்கிய இந்திராணி முகர்ஜி மற்றும் சித்தார்த்தா தாஸ் ஆகியோரது மகள் ஆவார். சீனா போராவிற்கு மெக்கேல் போரா என்ற ஒரு தம்பியார் இருக்கின்றார். சீனா போரா தனது தாயாரான இந்திராணி முகர்ஜியின் மூன்றாவது கணவரும், ஸ்டார் இந்தியா நிறுவனத்தின் தலைமை அலுவலராக பணியாற்றிய பீட்டர் முகர்ஜியின் முதலாவது மனைவியின் மகனான ராகுல் முகர்ஜியை காதலித்தும் வந்தார். கடந்த 2012-ஆம் ஆண்டு ஏப்ரல் 24 முதல் அவர் காணாமல் போனார், அதன் பின் அவரைப் பற்றிய தகவல்கள் கிடைக்கவில்லை. இந்நிலையில் கடந்த ஆகஸ்ட் 2015-யில் அநாமதேயர் ஒருவரால் வழங்கப்பட்ட துப்பின் அடிப்படையில் மும்பை காவல்துறையினர் அவருடைய தாயாரான இந்திராணி முகர்ஜியை சீனா போராவை கொலை செய்த குற்றத்திற்காக கைது செய்தனர். அவருடன் இந்திராணி முகர்ஜியின் இரண்டாவது கணவரான சஞ்சீவ் கண்ணா மற்றும் வாகன ஓட்டுநர் சியாம்வர் பிந்துராம் ராய் ஆகியோரையும் கொலைக்கு உடந்தையாக இருந்தனர் என கைது செய்தனர்.\nSection::::வாழ்க்கைக் குறிப்பு.\n1988-யில் சித்தார்த்தா தாஸ் என்பவரை காதலித்து மணம் புரியாமலேயே ஒன்றிணைந்து வாழத் தொடங்கியிருந்தார் இந்திராணி.  1989-யில் கொல்கத்தாவில் இந்திராணி முகர்ஜி மற்றும் சித்தார்த்தா தாஸ் ஆகியோருக்கு மகளாக பிறந்தவர் சீனா போரா. அவர்களுக்கு 1990-யில் மிக்கேல் போரா என்ற மகனும் பிறந்தார். 1990-ஆம் ஆண்டு சீனா போராவின் பெற்றோர்கள் பிரிந்துவிட்டனர். அதன் பின்னர் கொல்கத்தாவைச் சேர்ந்த ஒரு தொழிலதிபரோடு சில காலம் இந்திராணி ஒன்றிணைந்து வாழ்ந்திருந்தார் எனவும் சொல்லப்படுகின்றது. ஆனால், அவர்கள் பின்னர் பிரிந்து விட்டனர்.  1990-யில் இந்திராணி தனது இரு பிள்ளைகளையும் கௌகாத்திக்கு அழைத்துச் சென்று அங்கு தமது பெற்றோருக்கு தத்துக் கொடுத்துவிட்டு வந்துவிட்டார்.பின்னர் குவாகத்தியில் தாத்தா, பாட்டியால் அவர்கள் வளர்க்கப்படனர்.\n\nஇந்திராணி முகர்ஜி பின்னர் கொல்கத்தாவைச் சேர்ந்த தொழிலதிபர் சஞ்சீவ் கண்ணாவை மணந்து கொண்டார். அவர்களுக்கு விதி கண்ணா என்றொரு மகளும் இருக்கின்றார். கடந்த 2002-ஆம் ஆண்டு இந்திராணி முகர்ஜியும், சஞ்சீவ் கண்ணாவும் பிரிந்துவிட்டனர். அதே ஆண்டு பீட்டர் முகர்ஜியை மணந்து கொண்டார் இந்திராணி முகர்ஜி. சஞ்சீவ் கண்ணாவிற்கும் இந்திராணி முகர்ஜிக்கும் பிறந்த விதி கண்ணாவை பீட்டர் முகர்ஜி தத்தெடுத்துக் கொண்டார். அதன் பின்னர் இந்திராணியும், அவரது மகள் விதியும் பீட்டர் முகர்ஜியின் கடைசிப் பெயரை தமது பெயர்களோடு இணைத்துக் கொண்டனர்.\n\nஇந்நிலையில் இந்திராணி முகர்ஜி தமது மூத்த மகளான சீனா போராவை சந்தித்து அவரை மும்பைக்கு அழைத்து வந்தார். ஆனால் தமது கணவர் பீட்டர் முகர்ஜி உட்பட அனைவரிடமும் சீனா போராவை தமது தங்கை என அறிமுகம் செய்து வைத்திருக்கின்றார். அது மட்டுமின்றி, சீனா போரா, மெக்கேல் போரா ஆகியோர் இருவரும் தமது பிள்ளைகள் என்பதை மறைத்து, தமது சகோதர்கள் என்றே கூறி வந்திருக்கின்றார். மும்பையிலுள்ள செண்ட் சேவியர் கல்லூரியில் படிப்பதற்கு சீனா போராவிற்கு சீட்டு வாங்கிக் கொடுத்திருக்கின்றார் பீட்டர் முகர்ஜி. அக் கல்லூரியில் படிப்பைத் தொடர்ந்து சீனா போரா கடந்த 2009-யில் பி.ஏ பட்டம் பெற்று, பின்னர் ரிலையன்ஸ் உள்கட்டமைப்பு நிறுவனத்தில் மேலாண்மை பயில்நராக பணிக்குச் சேர்ந்தார். பின்னர் கடந்த 2011-யில் மும்பை மெட்ரோ ஒன் நிறுவனத்தில் செயல் பணியாளராக இணைந்து பின்னர் அங்கு துணை மேலாளராக பணியைத் தொடர்ந்து வந்தார்.\n\nமும்பையில் வாழ்ந்திருந்த சமயத்தில் பீட்டர் முகர்ஜியின் மூத்த தாரத்து மகனான ராகுல் முகரிஜியோடு சீனா போராவிற்கு அறிமுகம் கிடைத்தது. இருவரும் ஒருவகையில் ரத்த சம்பந்தமில்லாத சகோதர முறை என்றாலும் இருவரும் ஒருவரை ஒருவர் காதலிக்கத் தொடங்கினார்கள். 2009-யில் இந்திராணி முகர்ஜியிடம் இருந்து விலகிய சீனா போரா, அவர் காணமல் போகும் வரை ஒன்றாகவே வாழ்ந்தும் வந்தனர். அவர்களின் உறவிற்கு இந்திராணி முகர்ஜி சம்மதம் தெர்விக்கவில்லை. ஆனால், பீட்டர் முகர்ஜி அவர்கள் இருவரும் மணந்து கொள்ள சம்மதம் தெரிவித்திருந்தார். இந்நிலையில், கடந்த ஏப்ரல் 24, 2012-யில் திடிரென சீனா போரா தனது வேலையிலிருந்து விடுப்பு எடுத்திருக்கின்றார். பின்னர், அவர் பணியாற்றிய நிறுவனத்திற்கு அவருடைய மின்னஞ்சல் முகவரியிலிருந்து ராஜினாமா கடிதம் ஒன்றும் வரப்பெற்றுள்ளது. அதே நாளன்று, சீனா போராவின் செல்பேசியிலிருந்து இனி ராகுலோடு உறவை நீடிக்க விருப்பமில்லை, பிரிந்து விடலாம் என்றொரு குறுந்தகவல் வந்தது. அவருடைய தாயாரான இந்திராணி முகர்ஜியோ சீனா போரா மேல் படிப்பிற்காக அமெரிக்காவிற்கு போய்விட்டார் என கூறிவந்திருக்கின்றார். அதனால் சீனா போரா காணாமல் போனதாக யாரும் காவல்துறையிடம் புகாரும் அளிக்கவில்லை. அவர் உயிரோடு இருப்பதாக நம்பப்பட்டும் வந்திருக்கின்றது. ஆனால், ஏப்ரல் 24, 2012-யின் பின் சீனா போராவை யாரும் பார்த்திருக்கவில்லை.\n\nSection::::ராகுல் முகர்ஜியின் புகார் முயற்சி.\nநன்றாகவே போய்க் கொண்டிருந்த தமது காதல் வாழ்க்கையிலிருந்து சீனா போரா விலகுவதற்கான காரணங்கள் என்ன என புரியாமல் தவித்த ராகுல் முகர்ஜிக்கு சந்தேகம் ஏற்பட்டது. அதனால், கடந்த ஏப்ரல் 2012-யில் வோர்லி காவல்நிலையத்தில் சீனா போராவை காணவில்லை என புகார் கொடுக்க முயன்றிருக்கின்றார் அவர். ஆனால், ராகுல் முகர்ஜியும், சீனா போராவும் அந்தேரியில் வசித்து வந்ததால், புகாரை அங்கு போய் கொடுக்குமாறு வோர்லி காவலர்கள் கூறியிருக்கின்றனர். இதனால் அந்தேரி காவல்நிலையத்திற்கு சென்று புகார் கொடுக்க முயன்றிருக்கின்றார் அவர். ஆனால், அவர் கொடுத்த புகார் காவல்நிலையத்தில் பதிவு செய்யப்படவில்லை. காவல் துறை மீது நம்பிக்கையிழந்த ராகுல் முகர்ஜி பலமுறை இந்திராணி முகர்ஜியை சந்தித்து சீனா போராவைப் பற்றி விசாரித்திருக்கின்றர். ஆனால், இந்திராணி முகர்ஜியோ சீனா போரா மேற்படிப்பிற்காக அமெரிக்கா சென்றுவிட்டதாகவும், ராகுல் முகர்ஜியோடு வாழ விருப்பமில்லை எனவும், மற்றொரு ஆணை அங்கு விரும்புவதாகவும் கூறியிருக்கின்றார். சீனா போராவின் கடவுச்சீட்டு தன்னிடமுள்ளா போது, எப்படி அவரால் அமெரிக்கா செல்ல முடியும் என வினவியிருக்கின்றார் ராகுல் முகர்ஜி. ஆனால், வேறொரு கடவுச்சீட்டைப் பெற்று அமெரிக்கா போய்விட்டதாக கூறியிருக்கின்றார் இந்திராணி முகர்ஜி. பல இடங்களில் தேடியும் சீனா போரா பற்றிய தகவல்கள் கிடைக்காததால், ராகுல் முகர்ஜி தனது தாயார் வசிக்கும் தேராதுன்னிற்கு சென்றுவிட்டார்.\n\nSection::::புகார் கொடுப்பதை தடுத்திருக்கின்றார் இந்திராணி முகர்ஜி.\nகடந்த ஏப்ரல் 2012-யிலிருந்து சீனா போராவை பற்றிய எவ்வித தகவல்களும் கிடைக்காத நிலையில், ராகுல் முகர்ஜியும், சீனா போராவின் தம்பியான மெக்கேல் போராவும் சீனா போராவை காணவில்லை என புகார் கொடுக்க முயன்றிருக்கின்றனர். ராகுல் முகர்ஜியின் வற்புறுத்தல் காரணமாக காவல்துறை ஒருமுறை இந்திராணி முகர்ஜியின் வீட்டுக்கே சென்று விசாரணையும் நடத்தியுள்ளனர். ஆனால், இந்திராணி முகர்ஜியோ சீனா போரா அமெரிக்கா சென்றுவிட்டதாகவும், ராகுல் முகர்ஜி சீனா போராவை தொந்தரவு செய்கின்றதால் எவ்வித தொடர்பு முகவரிகளையும் தர விரும்பவில்லை எனவும் கூறியிருக்கின்றார்.\n\nSection::::கொலைச் சம்பவமும் பின்னர் நடந்தவைகளும்.\nஇந்நிலையில் சில மாதங்களுக்கு முன் அநாமதேயர் ஒருவரால் வழங்கப்பட்ட தகவலின் அடிப்படையில் காவல்துறையினர் நடத்திய விசாரணையில் இந்திராணி முகர்ஜி மீது சந்தேகம் எழவே அவரையும் அவருக்கு உடந்தையாக இருந்த ஓட்டுநர் சியாம்வர் பிந்துராம் ராய் ஆகியோரையும் கைது செய்தனர். சியாம்வர் பிந்துராம் ராய் வழங்கிய வாக்குமூலத்தில் இந்திராணி முகர்ஜியே சீனா போராவை கொலை செய்ய திட்டமிட்டார் என்பதும் தெரிய வந்தது. இந்திராணி முகர்ஜியும், அவருடைய முன்னாள் கணவர் சஞ்சீவ் கண்ணாவும் இணைந்தே சீனா போராவை தீர்த்துக் கட்டியுள்ளனர். சம்பவ நாளன்று, மும்பைக்கு விமானத்தில் வந்த சஞ்சீவ் கண்ணா, வோர்லியிலுள்ள ஹில்டாப் விடுதியில் தங்கியிருக்கின்றார். இந்திராணி முகர்ஜியும், சஞ்சீவ் கண்ணாவும் சீனா போராவை கடத்திக் கொலை செய்திருக்கின்றனர். \n\nகடந்த 2012 ஆம் ஆண்டு ஏப்ரல் 24-ஆம் நாளன்று மாலை ஆறு மணியளவில் சஞ்சீவ் கண்ணாவை அவர் தங்கியிருந்த விடுதியிலிருந்து ஏற்றிக் கொண்ட இந்திராணி முகர்ஜி திட்டமிட்ட படி சீனா போராவை பாந்திராவிலுள்ள நேசனல் கல்லூரியின் லிங்கிங் சாலைக்கு வருமாறு கூறியிருக்கின்றார். இந்திராணியை சந்திக்க சீனா போரா விரும்பவில்லை எனவும், ஆனாலும் தொடர்ந்து வற்புறுத்தியாதால் அவர் அங்கு வந்திருக்கின்றார். அவரை நேசனல் கல்லூரிக்கு அருகே இறக்கிவிட்டு வீடு திரும்பினார் ராகுல் முகர்ஜி. பாந்திராவில் காத்திருந்த சீனா போராவை காரில் ஏற்றிக் கொண்டார் இந்திராணி முகர்ஜி. காரை அவருடைய வாகன ஓட்டுநர் பிந்துராம் ராய் ஒட்ட, பின்னிருக்கையில் சஞ்சீவ் கண்ணா அமர்ந்திருக்கின்றார். ஓட்டுநருக்கு அருகே இந்திராணி முன்னிருக்கையில் அமர்ந்திருக்கின்றார். அப்போது சீனா போராவிற்கு போதை கலந்த தண்ணீரை பருகக் கொடுத்திருக்கின்றார் இந்திராணி முகர்ஜி. பாந்திராவை கார் கடக்கின்ற சமயம், அரை மயக்கத்திலிருந்த சீனா போராவை கழுத்தை நெறித்துக் கொன்றிருக்கின்றார் சஞ்சீவ் கண்ணா. பின்னர் சீனா போராவின் உடலத்தை வோர்லியிலுள்ள தமது வீட்டுக்கு எடுத்துச் சென்ற அவர்கள், ஒரு பையிலிட்டு காரின் பூட்டில் போட்டிருக்கின்றனர். சஞ்சீவ் கண்ணா பின்னர் ஓட்டலுக்கு சென்றுவிடவே, இந்திராணி முகர்ஜி தமது வீட்டிலேயே அன்றிரவு தங்கியிருக்கின்றனர். காரில் உடலத்தைக் கண்காணித்த வண்ணம் உறங்கியிருக்கின்றார் ஓட்டுநர் பிந்துராம் ராய்.\n\nஅன்று அதிகாலை, மூவரும் பின்னர் ஒன்றிணைந்து மும்பைக்கு வெளியே இருக்கின்ற ராயக்காடு பகுதிக்கு சென்றிருக்கின்றனர். அங்கு ககோடே என்றொரு கிராமத்தின் காட்டுப் பகுதியில் அதிகாலை 4 மணியளவில் சீனா போராவின் உடலத்தை பெற்றோலிட்டு கொளுத்தியிருக்கின்றனர். உடலம் முழுமையாக எரிந்து சாம்பலாகிய பின்னர், அங்கேயே சாம்பலை புதைத்துவிட்டு, மூவரும் மும்பைக்கு திரும்பியுள்ளனர். அன்றைய தினமே சஞ்சீவ் கண்ணா மும்பையிலிருந்து கொல்கத்தா சென்று விட்டார்.\n\n2012-ஆம் ஆண்டு மே 23 ஆம் நாள், அக் கிராமத்தில் பாதி அழுகிய நிலையில் ஓர் உடலிருப்பதாக ஊரார்கள் காவல்துறையினருக்கு அறிவித்தனர். ஆனால், பாதி எரிந்த நிலையில், பாதி அழுகிய நிலையில் எலும்புகள் மட்டுமே எஞ்சிய நிலையிலிருந்த அந்த உடலத்தை காவல்துறையினரால் அடையாளம் காணமுடியவில்லை. கைப்பற்றப்பட்ட உடலத்தின் மிச்சங்களை மும்பையிலிருக்கும் சேர் ஜாம்சத்ஜி ஜிஜிபாய் மருத்துவமனையின் தரும மருத்துவக் கல்லூரிக்கு அனுப்பி வைத்தனர். ஆனால், இதைப் பற்றிய முதல் தகவல் அறிக்கையை காவல்துறையினர் பதியவில்லை என்பதும், மேற்கொண்டு எவ்வித விசாரணைகளையும் நடத்தவில்லை என்பதும் குறிப்பிடத்தக்கது. சீனா போரா காணாமல் போயுள்ளார் என்ற தகவலே கடந்த ஆகஸ்ட் 2015 வரை வெளியுலகிற்கு தெரியாமேலேயே இருந்து வந்தது.\n\nSection::::கொலை வழக்கின் முடிச்சுகள் அவிழ்ந்தன.\nராயக்காடு மாவட்டம் ககோடே கிராமத்தில் கிடைத்த உடலத்திற்கும், சீனா போரா காணமல் போனதற்குமான தொடர்புகளை யாருமே நினைத்துப் பார்க்கக் கூட இல்லை. கிட்டத்தட்ட சீனா போரா காணாமல் போய் 40 மாதங்கள் கழித்தே இந்த உண்மை வெளியுலகிற்கு தெரியவந்திருக்கின்றது. இந்திராணி முகர்ஜி பற்றிய அநாமதேய துப்பு கிடைத்ததும் ஏறத்தாழ நான்கு மாதங்கள் அவருக்குத் தெரியாமல் இந்திராணி முகர்ஜியை கண்காணித்து வந்திருக்கின்றது மும்பை காவல்துறை. அநாமதேயர் வழங்கிய துப்பில் இந்திராணி முகர்ஜியின் தங்கை சீனா போரா காணமல் போனதற்கும் இந்திராணிக்கும் தொடர்பு இருப்பதாகவே ஆரம்பத்தில் காவல்துறை வழக்கைப் பதிவு செய்தது. இந்நிலையில் சட்டவிரோதமாக ஆயுதங்களை வைத்திருந்தார் என மற்றொரு வழக்கில் இந்திராணி முகர்ஜியின் வாகன ஓட்டுநர் பிந்துராம் கைது செய்யப்படவே, அந்த விசாரணையில் அவர் சீனா போராவின் கொலை பற்றியும் உளறியிருக்கின்றனர். இதன் பின்னரே, சீனா போரா வழக்கில் இந்திராணி கைது செய்யப்பட்டார். ஆரம்ப கட்ட விசாரணையில் சீனா போரா அமெரிக்காவில் இருப்பதாக சாதித்து வந்த இந்திராணி முகர்ஜி பின்னர் உண்மையை ஒத்துக் கொண்டிருக்கின்றார். வாகன ஓட்டுநர் பிந்துராம் ராய் அப்புரூவராக மாறியதால், அவர் கொலைக் குற்றம் பற்றிய முழுத் தகவல்களையும் காவல்துறைக்கு வழங்கிவிட்டார். இந்த செய்தி வெளியாகிய அடுத்த தினம் மெக்கேல் போரா செய்தியாளர்களிடம் வழங்கிய தகவலின் படி, சீனா போராவும், தாமும் இந்திராணி முகர்ஜியின் பிள்ளைகள் எனவும், இந்திராணி சொல்வது போல அவருடைய சகோதரர்கள் இல்லை எனவும் கூறினார். இதைப் பற்றி காவல்துறையினர் விசாரித்த போது, இந்திராணி முகர்ஜியும் உண்மையை ஒத்துக் கொண்டார்.\n\nSection::::விசாரணைகள்.\nசில மாதங்களுக்கு முன் அநாயமதேயர் வழங்கிய துப்பினால் சீனா போரா காணாமல் போகவில்லை கொல்லப்பட்டிருக்கலாம் என காவல்துறையினர் சந்தேகிக்கக் தொடங்கினர். இந்திராணி முகர்ஜியின் வாகன ஓட்டுநர் சியாம் ராயின் கைதும், அவர் வழங்கிய வாக்குமூலத்தின் படி இந்திராணி முகர்ஜியும், அவரது முன்னாள் கணவர் சஞ்சீவ் கண்ணாவும் சீனா போராவை கொன்ற தகவல் தெரிய வந்தது.\n\nஇதன் பின்னர் காவலதுறையினர் இந்திராணி முகர்ஜியை கைது செய்தனர். இந்தியக் குற்றப்பிரிவு 302(கொலை), 201(தடயங்களை அழித்தல்), 34(சதித் திட்டம்) போன்ற பிரிவுகளில் குற்றம்சாட்டப்பட்டுள்ளார். அவரை வரும் ஆகஸ்ட் 31 வரை காவல்துறையினரது கட்டுப்பாட்டில் வைத்திருக்க பாந்திரா பெருநகர அமர்வு நீதிமன்றம் உத்தரவிட்டுள்ளது.\n\nSection::::சித்தார்த்தா தாஸ்.\nசீனா போராவின் தந்தை சித்தார்த்தா தாசை காவல்துறையினர் கண்டறிந்துள்ளனர்.சில்லாங்கில் கல்லூரியில் படிக்கின்ற சமயத்தில் இந்திராணியை சந்தித்திருக்கின்றார் சித்தார்த்தா. அதன் பின் சித்தார்த்தா தாஸ், இந்திராணி ஆகியோர் மணம் புரியாமலேயே இந்திராணியின் பெற்றோரது வீட்டில் ஒன்றிணைந்து வாழ்ந்ததாகவும். அச்சமயத்தில், அவர்களுக்கு சீனா போரா, மிக்கேல் போரா ஆகிய இருவரும் பிறந்ததாகவும் கூறியிருக்கின்றார். சீனா போராவின் பிறந்த நாள் பிப்ரவரி 11, 1987 எனவும் அவர் தெரிவித்திருக்கின்றார். இந்திராணி முகர்ஜி பணத்தாசை பிடித்தவர் எனவும், அதனாலேயே தன்னை விட்டு பிரிந்து போனார் எனவும், கௌகாத்தியில் வசித்திருந்த சமயம், இரு பிள்ளைகளையும் விட்டுவிட்டு திடிரென ஒரு நாள் இந்திராணி போய்விட்டார் எனவும். அவரை பலமுறை சில்லாங்கில் போய் தேடியதாகவும், ஆனால் கண்டு பிடிக்க முடியவில்லை எனவும் கூறியிருக்கின்றார். மீண்டும் கௌகாத்தியில் தம் பிள்ளைகளிடம் வந்த சமயம், இந்திராணியின் பெற்றோர் அவரை அவமானப்படுத்தி துரத்தி விட்டனர் எனவும் அவர் தெரிவிக்கின்றார்.. அச் சமயத்தில் பொறுப்பற்றிருந்தேன் எனவும், அது தான் செய்த தவறு எனவும், தமது பிள்ளைகளை தன்னோடு வைத்திருக்க விரும்பியதாகவும், ஆனால் இந்திராணியின் பெற்றோர் மறுத்துவிட்டனர் எனவும் தெரிவித்திருக்கின்றார்.\n\nஅதன் பின் சித்தார்த்தா தாஸ் கொல்கத்தாவில் இனிப்புக் கடையில் வேலை பார்த்திருக்கின்றார். பலமுறை பிள்ளைகளை காண கௌகாத்திக்கு போயிருக்கின்றார். ஆனால், இந்திராணியின் பெற்றோர்கள் அவரை தடுத்துவிட்டனர். 1998-யில் சித்தார்த்தா பாப்லி என்பவரை திருமணம் செய்து கொண்டு வாழ்ந்து வருகின்றார். 2000-ஆவது ஆண்டு கௌகாத்தி சென்று சீனா போராவை சந்தித்ததாகவும், அவருடைய தொலைபேசி எண்ணைக் கூட மகளிடம் தந்துவிட்டு போனதாகவும், அதன் பின் ஒருமுறை சீனாவோடு பேசியிருப்பதாகவும் தெரிவித்திருக்கின்றார். காவல் துறைக்கு முழு ஒத்துழைப்புக் கொடுக்க விரும்புவதாகவும், ஆனால் அவருடைய மகன் இந்த ஆண்டு தான் 10-ஆம் வகுப்பு தேர்வு எழுதியிருப்பதாகவும், மகனி எதிர்காலத்தைக் கருத்தில் கொண்டு அவருடைய புகைப்படத்தை வெளியிட வேண்டாம் எனவும் தெரிவித்திருக்கின்றார். \"இந்திராணியைப் பற்றி சொல்வதற்கு ஏதுமில்லை, கடந்தவை கடந்தவையே\" என சித்தார்த்தாவின் மனைவி பாப்லியும் தெரிவித்திருக்கின்றார்.\n\nSection::::முடிவு.\nசீனா போராவை தான் கொலை செய்ததாக இந்திராணி முகர்ஜி ஒப்புதல் அளித்துள்ளதாக செய்திகள் வெளியாகின. அதன் பின்னர் அவர் நீதிமன்றத்தில் ஒப்படைக்கப்பட்டார். பல நாட்களாக சீனா போரா அமெரிக்காவில் வசிப்பதாகக் கூறிவந்த இவர் செய்திகளில் வந்த தகவல்களால் ஒப்புக்கொண்டார் என்று தெரிவிக்கப்பட்டுள்ளது. இதற்கிடையில் இந்திராணியின் கணவர் பீட்டர் முகர்ஜியை சிபிஐ அதிகாரிகள் 19 ஆம் திகதி நவம்பர் மாதம் 2015 ஆம் ஆண்டு கைது செய்தனர்.\n"}
{"id": "259981", "url": "https://ta.wikipedia.org/wiki?curid=259981", "title": "தாலியம் பேரியம் கால்சியம் தாமிர ஆக்சைடு", "text": "தாலியம் பேரியம் கால்சியம் தாமிர ஆக்சைடு\n\nதாலியம் பேரியம் கால்சியம் தாமிர ஆக்சைடு \"(Thallium barium calcium copper oxide)\" என்பது TlBaCaCuO என்ற பொது வாய்ப்பாடு கொண்ட ஒரு உயர் வெப்பநிலை மீகடத்தியாகும். TBCCO என்று ஆங்கிலத்தில் சுருக்கமாக எழுதப்படும் இது திப்கோ என்று பேச்சு வழக்கில் உச்சரிக்கப்படுகிறது.\n\nஅமெரிக்காவில் உள்ள அர்கன்சாசு பல்கலைக்கழகத்தின் இயற்பியல் துறை ஆலென் எம் எர்மான் ஆய்வகத்தில், 1987 ஆம் ஆண்டு சென்கிசை செங்கி தன்னுடைய முனைவர் பட்டத்திற்குப் பின்னரான ஆய்வில் TlBaCaCuO (TBCCO-2223) என்ற இச்சேர்மத்தைக் கண்டறிந்தார். \nகாந்தப்பாய்ம வெளியேற்றம் மற்றும் பாய்மம் தடுக்கும் குறிப்புகள் ஆகியனவற்றை மீக்கடத்துத் துளிமக் குறுக்கீடுக் கருவி (SQUID)காந்தமானியை உபயோகித்து, இந்தப் பேரளவு மீக்கடத்துத்திறன் உறுதி செய்யப்பட்டது. (சுழிப்புலக் குளிர்வு மற்றும் புலக் குளிர்வு நிலைகளில்) தெற்கு கரோலினாவில் உள்ள திமிர் தத்தா மீக்கடத்தி ஆய்வகத்தில் இந்த அவதானிப்பு நிகழ்ந்தது. 1988 ஆம் ஆண்டு பிப்ரவரியில் பால் சூ ஏற்பாடு செய்த அவுசுடன் ,டெக்சாசில் நடைபெற்ற உலக மீக்கடத்துத்திறன் மாநாட்டில் ஆலென் எர்மான் தன்னுடைய கண்டுபிடிப்பு மற்றும் மாறுநிலை வெப்பநிலையான 127 K முதலியனவற்றை முறையாக வெளியிட்டார்.\n\n\n"}
{"id": "259984", "url": "https://ta.wikipedia.org/wiki?curid=259984", "title": "எழினு (கிண்ணக்குழி)", "text": "எழினு (கிண்ணக்குழி)\n\nஎழினு (Ezinu) என்பது சியரீசு (குறுங்கோள்) மீது காணப்படும் ஒரு மிகப்பெரிய கிண்ணக்குழியாகும். சுமேரியாவின் தானியக் கடவுளின் பெயர் இக்கிண்ணக்குழிக்குச் சூட்டப்பட்டுள்ளது. இக்கிண்ணக்குழியின் விட்டம் 119.93 கிலோ மீட்டர்கள் ஆகும்.\n"}
{"id": "259989", "url": "https://ta.wikipedia.org/wiki?curid=259989", "title": "இந்திராணி முகர்ஜி", "text": "இந்திராணி முகர்ஜி\n\nஇந்திராணி முகர்ஜி (பிறப்பு : இந்திராணி பொறி போரா) முன்னாள் மனிதவளத்துறை ஆலோசகரும், ஊடகத் துறையில் செயலாக்கரும் ஆவர். இந்தியத் தொலைக்காட்சித் துறையில் புகழ்பெற்றிருந்தவரும், ஸ்டார் தொலைக்காட்சியின் முன்னாள் முதன்மை செயல் அலுவலருமான பீட்டர் முகர்ஜியின் இரண்டாவது மனைவியும் ஆவார். கடந்த 2007ஆம் ஆண்டு பீட்டர் முகர்ஜியோடு இணைந்து ஐ என் எக்ஸ் மீடியா என்ற தொலைக்காட்சி நிறுவனத்தை தோற்றுவித்ததோடு அதன் முதன்மை செயல் அலுவலருமாய் இருந்தார். அந்த நிறுவனத்தில் நடந்த முறைகேடுகளுக்குப் பின்னால், தமது பங்குகளை விற்றதோடு, அந்நிறுவனத்திலிருந்து விலகிக் கொண்டார். அவருடைய மகளான சீனா போராவின் கொலை வழக்கில் சந்தேகப்பட்டதை அடுத்து, ஆகஸ்ட் 2015இல் மும்பை காவல்துறையினரால் கைது செய்யப்பட்டார்.\n\nSection::::வாழ்க்கை.\nஉபேந்திர குமார் போரா, துர்க்கா ராணி போரா ஆகியோருக்கு மகளாக கௌகாத்தியில் பிறந்தார்.  பொறி போரா என முதலில் பெயரிடப்பட்டார். கௌகாத்தியில் 10-ம் வகுப்பு படிக்கின்ற சமயத்தில் உள்ளூர் பூசாரி ஒருவரது மகனோடு ஓடிப் போய் விட்டார் எனவும், பின்னர் அவர்களை கண்டு பிடித்து கூட்டி வந்ததாகவும் சொல்லப்படுகின்றது. 1987யில், 12-ம் வகுப்பு படிக்கின்ற சமயத்தில், விண்ணுப் பிரசாத் சௌதிரி என்பவரை காதலித்திருக்கின்றார். ஆனால், அந்த உறவும் வெகுநாள் நீடிக்கவில்லை. 1986-1987-களில் ஏறத்தாழ நான்கு மாதங்கள் இந்திராணியோடு உறவிலிருந்ததாக விண்ணுப் பிரசாத் சௌதிரி கூறியிருக்கின்றார். அதன் பின்பு அவர்கள் பிரிந்துவிட்டதாகவும். இந்திராணி சில்லாங்கில் உள்ள லேடி கேண் கல்லூரியில் படிக்கச் சென்றுவிட்டதாகவும் தெரிவிக்கப்படுகின்றது. அங்கு, 1988-யில் சித்தார்த்தா தாஸ் என்பவரை காதலித்து மணம் புரியாமலேயே ஒன்றிணைந்து வாழத் தொடங்கியிருந்தார் இந்திராணி.  அவர்களுக்கு சீனா போரா என்ற மகள் பிப்ரவரி 11, 1989யில் பிறந்திருக்கின்றார். அவர்களுக்கு 1990-யில் மிக்கேல் போரா என்ற மகனும் பிறந்தார். 1990-யில் அவர்கள் இருவரும் பிரிந்துவிட்டனர். அதன் பின்னர் கொல்கத்தாவைச் சேர்ந்த ஒரு தொழிலதிபரோடு சில காலம் இந்திராணி ஒன்றிணைந்து வாழ்ந்திருந்தார் எனவும் சொல்லப்படுகின்றது. ஆனால், அவர்கள் பின்னர் பிரிந்து விட்டனர்.  1990-யில் இந்திராணி தனது இரு பிள்ளைகளையும் கௌகாத்திக்கு அழைத்துச் சென்று அங்கு தமது பெற்றோருக்கு தத்துக் கொடுத்துவிட்டு வந்துவிட்டார். கொல்கத்தாவில் தங்கியிருந்து கணினி வகுப்புகளுக்குச் சென்றிருக்கின்றார் அவர். கொல்கத்தாவில் தங்கியிருந்த சமயம் சஞ்சீவ் கண்ணா என்ற தொழிலதிபரைச் சந்தித்துக் காதலித்திருக்கின்றார். 1993-யில் அவர்கள் இருவரும் மணம் புரிந்து கொண்டனர். அவர்களுக்கு விதி கண்ணா என்றொரு மகள் 1997-யில் பிறந்திருக்கின்றார். 2001-ஆம் ஆண்டு அவர்கள் குடும்பத்தோடு மும்பைக்கு இடம்பெயர்ந்தனர்.\n\n2002-ஆம் ஆண்டு பீட்டர் முகர்ஜியை சந்தித்திருக்கின்றார் இந்திராணி. அதே ஆண்டு சஞ்சீவ் கண்ணாவை விவாகரத்து செய்துவிட்டு பீட்டர் முகர்ஜியை மணந்து கொண்டார். அத் திருமணத்திற்கு பிறகு விதி கண்ணாவையும் தன்னோடு கூடவே அழைத்து சென்றதோடு, பீட்டர் முகர்ஜி விதி கண்ணாவை சட்டப்படி தத்தெடுத்தும் கொண்டிருந்தார்/. இந்நிலையில் 2005 ஆம் ஆண்டு மீண்டும் சீனா போரா மற்றும் மிக்கேல் போராவோடு தொடர்புகளை ஏற்படுத்திக் கொண்ட இந்திராணி முகர்ஜி அவர்களை தமது சகோதர்கள் என பீட்டர் முகர்ஜிக்கு அறிமுகம் செய்து வைத்திருக்கின்றார். 2006-ஆம் ஆண்டு சீனா போராவை மும்பைக்கு அழைத்து வந்ததோடு, அங்குள்ள கல்லூரி ஒன்றில் படிக்கவும் வைத்திருந்தார். கடந்த ஏப்ரல் 2012-யின் பின்னர் சீனா போரா காணமல் போனார்.\n\n2012 முதல் 2015 வரை இந்திராணி முகர்ஜி, பீட்டர் முகர்ஜி ஆகியோரு மும்பை, பிரிஸ்டல், பிரட்டன் மற்றும் மார்பெள்ளா, ஸ்பயின் ஆகிய நகரங்களில் மாறி மாறி வாழ்ந்திருக்கின்றனர்.\nSection::::சீனா போரா கொலை வழக்கு.\nஆகஸ்ட் 25, 2015-யில் இந்திராணி முகர்ஜியை மும்பை காவல்துறையினர் சீனா போரா கொலை வழக்கில் கைது செய்தனர். இந்தியக் குற்றப்பிரிவு 302, 201, 34 ஆகிய பிரிவுகளில் அவர் கைதாகியிருக்கின்றார். அவர் கைதான பின்னரே சீனா போரா அவருடைய தங்கையல்ல, ஆனால் சொந்த மகள் என்ற தகவல் வெளியுலகிற்கு தெரியவந்தது.\n"}
{"id": "259994", "url": "https://ta.wikipedia.org/wiki?curid=259994", "title": "எண்மனையாட்டி", "text": "எண்மனையாட்டி\n\nஎண்மனையாட்டி அல்லது அஷ்டபார்யா என்பது கண்ணனின் மனைவியராகச் சொல்லப்படும் எட்டுத் தேவியரையும் மொத்தமாகக் குறிப்பிடப் பயன்படும் பதம் ஆகும். நூலுக்கு நூல், இந்தப் பட்டியலில் வேறுபாடுகள் காணப்பட்டாலும், அறுபதினாயிரம் தேவியர், ராதை மற்றும் தமிழ் வழக்கு நப்பின்னை தவிர, இந்த எட்டு மகளிரே கண்ணனின் முக்கியமான தேவியர் என்ற குறிப்பு, பெருவாரியான வைணவப் பெருநூல்களிலும் சொல்லப்படுகின்றது.எனினும், ருக்மணி, சத்யபாமா ஆகிய இருவரையும் கண்ணனுடன் இணைத்துச் சொல்வதே, பெரும்பாலும் வழக்கத்தில் இருக்கின்றது.\n\nSection::::பட்டியல்.\nமகாபாரதம், பாகவதம், விஷ்ணு புராணம், அரிவம்சம், பத்ம புராணம் முதலான நூல்கள் இத்தேவியர் பற்றிய கதைகளைக் கொண்டிருக்கின்றன. \nவிஷ்ணு புராணம், அரிவம்சம் என்பவற்றில் சொல்லப்படும் பட்டியலில் சில மாறுபாடுகள் காணப்படுகின்றன. பொதுவாக, பாகவதம் கூறும் பட்டியலே எண்மனையாட்டியராகக் கொள்ளப்படுகின்றது. மித்திரவிந்தை, காளிந்தியின் இன்னொரு பெயர் எனும் அரிவம்சம், மித்திரவிந்தை இடத்தில் சைப்பியை எனும் வேறொரு இளவரசியைச் சொல்கின்றது. ரோகிணி, மாத்திரி எனும் வேறு இரு இளவரசிகளை, பத்திரைக்குப் பதிலாக அரிவம்ம்சம், விஷ்ணுபுராணம் என்பன பட்டியற்படுத்துகின்றன.பொதுவான வழக்கில் கூறப்படும் பட்டியல் வருமாறு:\n\nSection::::தமிழ் மரபு.\nருக்மணி, சத்தியபாமை, ஜாம்பவதி தவிர்ந்தோர், அவ்வளவாகத் தமிழ் மரபில் அறியப்பட்டதில்லை.நக்னசித்தியே தமிழ் மரபு நப்பின்னை என்று சொல்வதுண்டு. ஆனால், பத்தொன்பதாம் நூறாண்டின் இறுதியில் எழுந்த \"நப்பின்னைப் பிராட்டியார் திருமணம்\"எனும் நூலில் கண்ணனின் எட்டு மனைவியர் பற்றிய குறிப்பொன்று வருகின்றது. கண்ணன் நப்பின்னையை மணந்தபின், கமலை,நீளை, ராதை, அளகவல்லி, பூரணை, இந்துவல்லி, மணிச்சோதி ஆகிய எழுவரை மணந்ததாக, அதில் பாடப்படுகின்றது. எனினும், வேறு பிற்காலத் தமிழ் இலக்கியங்களில் எண்மனையாட்டிகள் பற்றிய குறிப்பெதையும் காணக் கூடவில்லை. \n\nSection::::புதினங்களில்.\nஎழுத்தாளர் ஜெயமோகன் தனது \"வெண்முரசு\" நாவல் வரிசையின் ஏழாம் நூலான \"இந்திரநீலம்\" புதினத்தை, கண்ணன் இவ்வெட்டு மனைவியரை மணந்ததைக் கருவாகக் கொண்டு புனைந்திருக்கின்றார். , இப்புனைவில் எண்மனையாட்டியர் எண்மரும் எட்டுத் திருமகள்களின் அம்சங்களாக சித்தரிக்கப்படுவது குறிப்பிடத்தக்கது.\n\n"}
{"id": "259996", "url": "https://ta.wikipedia.org/wiki?curid=259996", "title": "பெரிலியம் சல்பைட்டு", "text": "பெரிலியம் சல்பைட்டு\n\nபெரிலியம் சல்பைட்டு \"(Beryllium sulfite)\" என்பது BeSO என்ற மூலக்கூற்று வாய்ப்பாடு கொண்ட ஒரு வேதிச் சேர்மம் ஆகும். கந்தச அமிலத்தினுடைய பெரிலியம் உப்பான இச்சேர்மம் ஆக்சிசனால் எளிதாக ஆக்சிசனேற்றம் செய்யப்பட்டு பெரிலியம் சல்பேட்டு உருவாகிறது. பெரிலியத்துடன் கந்தச அமிலம் அல்லது சல்பூரசமிலம் வினைபுரிவதால் பெரிலியம் சல்பைட்டு உருவாகிறது.\n"}
{"id": "260007", "url": "https://ta.wikipedia.org/wiki?curid=260007", "title": "T", "text": "T\n\nT (தீ அல்லது டி அல்லது ரீ) என்பது புதிய ஆங்கில நெடுங்கணக்கிலும் சீர்தரத்துக்கான அனைத்துலக நிறுவன அடிப்படை இலத்தீன் நெடுங்கணக்கிலும் 20ஆவது எழுத்து ஆகும். ஆங்கில உரைப் பகுதிகளில் கூடுதலாகப் பயன்படுத்தப்படும் இரண்டாவது எழுத்து t ஆகும்; கூடுதலாகப் பயன்படுத்தப்படும் மெய்யொலியும் t ஆகும்.\n\nSection::::கணிதத்திலும் ஏரணத்திலும் அறிவியியலிலும்.\nகணிதத்தில், தொடர் ஒன்றின் nஆவது உறுப்பு Tஆல் குறிக்கப்படும்.\n\nஏரணத்தில், உண்மைக்கான குறியீடாக T பயன்படுத்தப்படுவதுண்டு.\n\nஇயற்பியலில், வெப்பவியக்கவியல் வெப்பநிலையைக் குறிக்க T பயன்படுத்தப்படும். காந்தப்பாய அடர்த்தியின் அனைத்துலக முறை அலகான தெசுலாவின் குறியீடும் T ஆகும். திணிவின் அலகான தொன்னைக் குறிக்க t பயன்படுத்தப்படும். நேரத்தைக் குறிக்கவும் t பயன்படுத்தப்படும்.\n\nவேதியியலில், நீரியத்தின் ஓரிடத்தானாகிய திரித்தியத்தின் குறியீடு T ஆகும்.\n\n"}
{"id": "260010", "url": "https://ta.wikipedia.org/wiki?curid=260010", "title": "ஒரே பதவி, ஒரே ஓய்வூதியம்", "text": "ஒரே பதவி, ஒரே ஓய்வூதியம்\n\nஒரே பதவி, ஒரே ஓய்வூதியம், (ஒ.ப.ஒ.ஓ) (\"One Rank, One Pension\") என்பது இந்திய இராணுவத்தில் \nசேவை புரிந்து ஓய்வு பெறுபவர்களது ஓய்வூதியத்தின் அடிப்படையாக, அவர்கள் ஓய்வு பெற்ற தேதியைக் கருத்தில் கொள்ளாமல், அவர்களது பதவி, அப்பதவியில் அவர்கள் சேவை செய்த கால அளவு இவற்றை மட்டும் கருத்தில் கொள்ள வேண்டும் என்ற கொள்கையாகும். 1973 வரை இக்கொள்கையைப் பின்பற்றியே இந்திய இராணுவத்திலிருந்து ஓய்வு பெற்றவர்களுக்கு ஓய்வூதியம் வழங்கப்பட்டது.\n\n1973-இல் அன்றைய பிரதமரான இந்திரா காந்தி தலைமையிலான காங்கிரஸ் அரசு மூன்றாம் ஊதியக்குழுவின் கருத்துபடி ஒ.ப.ஒ.ஓ கொள்கையைஒருதலையாக முடிவுக்குக் கொண்டுவந்தது. இம்முடிவு படைவீரர்களிடையே பெரும் சலசலப்பை ஏற்படுத்தியது; அப்போதிலிருந்து பல முன்னாள் படை வீரர்களின் எதிர்ப்புப் போராட்டங்களுக்குக் காரணமாக இருந்து வருகிறது.\n\nSection::::விளக்கம்.\nSection::::கோஷியாரி குழு வழங்கிய விளக்கம்.\n2011-இல் அமைக்கப்பட்ட கோஷியாரி குழு என்றழைக்கப்படும்  மாநிலங்களவையின் விண்ணப்பக் குழு பல தரவுகளையும், வாய்மொழி சாட்சியங்களையும் கருத்தில் கொண்டு 'ஒரே பதவி, ஒரே ஓய்வூதியம்' (ஒ.ப.ஒ.ஓ) என்பதன் விளக்கக் கருத்தை பின்வருமாறு வழங்கியது:\nஒ.ப.ஒ.ஓ \"\"குறிப்பிடுவதாவது ஒரு பதவியில், ஒரே கால அளவு பணி புரிந்து ஓய்வு பெறும் இராணுவப் படை ஊழியர் அனைவருக்கும், அவர்களின் ஓய்வுத் தேதியைக் கருத்தில் கொள்ளாமல், சீரான ஓய்வூதியமும், வருங்காலத்தில் வழங்கப்படும் ஓய்வூதிய உயர்வுகளும் முன்னாள் ஓய்வூதியதாரர்களுக்கும் தானாகப் போய்ச் சேரவேண்டும்.\" \"  இக்கருத்து விளக்கம் \"\"தற்கால மற்றும் கடந்தகால ஓய்வூதியதாரரிடையே நிலவும் ஓய்வூதிய இடைவெளியைக் களைவதும், எதிர்கால ஊதிய உயர்வுகளை தன்னிச்சையாக கடந்தகால ஓய்வூதியதாரருக்கும் கிடைக்குமாறு செய்யவும் வேண்டும். படைகளுள் பணி சமநிலை என்பது, பதவி மற்றும் பணிக்காலம் என்ற இரு பகுதிகளை உள்ளடக்கியது\". \"பதவி அல்லது பணி படிநிலை என்பது இந்தியக் குடியரசுத் தலைவரின் நேரடி ஆணையில் வழங்கப்படுவதாலும், சேவைப் பண்பாட்டு அம்சங்களான ஆணை, கட்டுப்பாடு மற்றும் கடமை என்பவற்றைக் குறிப்பதாலும் இது முக்கியத்துவம் பெறுகிறது. இப்படிநிலைப் பெயர்களை அவ்வப்பணியாளர்கள் ஓய்வு பெற்ற பின்னரும் பயன்படுத்த அனுமதிக்கப்பட்டுள்ளது. எனவே, ஒரே படிநிலையில் ஒரே பணிக்கால அளவு உடைய இரு படை பணியாளர்கள், வெவ்வேறு நாட்களில்/தேதிகளில் ஓய்வு பெற்ற போதும் ஒரே அளவு ஓய்வூதியமும், எதிர்கால ஓய்வூதிய உயர்வுகளையும் தானாகக் கிடைக்கப்பெறச் செய்ய வேண்டும்\"\" என்ற கருத்துக்களை உள்ளடக்கியது.\nகோஷியாரி குழு வழங்கிய ஒ.ப.ஒ.ஓ விளக்கத்தை ஐக்கிய முற்போக்குக் கூட்டணி அரசு, ஏற்றுக்கொண்டது<ref name=\"Zee News 27/2\"></ref>; பாரளுமன்றமும், முன்னாள் இராணுவ சேவையாளர்களும் அவர்களது சங்கங்களும் இவ்விளக்கத்தை ஏற்றுக்கொண்டன. அன்றுதொட்டு இவ்விளக்கமே முன்னாள் இராணுவ சேவையாளகள் வேண்டும் ஒ.ப.ஒ.ஓ-வின் அடிப்படையாக விளங்குகிறது. இவ்விளக்கம் முன்னாள் இராணுவச் சேவையாளர்கள் வடித்த ஒ.ப.ஒ.ஓ-வின் விளக்கத்தோடு ஒத்துப்போகிறது. அதன்படி, ஒ.ப.ஒ.ஓ என்பது  \"“ஒரு பதவியில் ஒரே கால அளவு சேவை புரிந்த ஒவ்வொரு படைவீரருக்கும், அவர்கள் ஓய்வுபெற்ற தேதியைக் கருத்தில் கொள்ளாது, சமமான ஓய்வூதியம் வழங்குவதைக் குறிப்பதாகும்.”\" \n\nSection::::கோரிக்கை ஏற்பு.\n1973இல் 3வது ஊதியக் குழுவின் பரிந்துரைப்படி அப்போதைய பிரதமர் இந்திரா காந்தி, முன்னாள் படைவீரர்களுக்கு \"ஒரே பதவி, ஒரே ஓய்வூதியம்\" வழங்கும் முறையை ரத்து செய்தார். கடந்த 43 ஆண்டுகளாக முன்னாள் படைவீரர்கள் வைத்த கோரிக்கையை ஏற்று 5 செப்டம்பர் 2015இல் முன்னாள் படைவீரர்களுக்கு மீண்டும் \"ஒரே பதவி, ஒரே ஓய்வூதியம்\" திட்டத்தை ஏற்பதாக இந்திய அரசு அறிவித்தது.\n.இதற்கான நிதிப் பலனை 2013ஆம் ஆண்டை அடிப்படை ஆண்டாகக் கொண்டும், 1 சூலை 2014ஆம் ஆண்டு முதல் முன்தேதியிட்டும் வழங்கப்படும் என இந்திய அரசு முடிவு செய்துள்ளது.\n\n"}
{"id": "260014", "url": "https://ta.wikipedia.org/wiki?curid=260014", "title": "சிறந்த நடிகருக்கான தமிழக அரசு திரைப்பட விருது", "text": "சிறந்த நடிகருக்கான தமிழக அரசு திரைப்பட விருது\n\nசிறந்த நடிகருக்கான தமிழக அரசு திரைப்பட விருது என்பது தமிழ்த் திரைப்படங்களில் சிறப்பான நடிப்பை வெளிப்படுத்தும் நடிகர்களுக்கு தமிழக அரசு திரைப்பட விருதுகளின் கீழ் தமிழக அரசால் ஆண்டுதோறும் வழங்கப்படும் விருதாகும்.\n"}
{"id": "260020", "url": "https://ta.wikipedia.org/wiki?curid=260020", "title": "1728", "text": "1728\n\n1728 (MDCCXXVIII) ஒரு வியாழக்கிழமையில் துவங்கிய ஒரு கிரிகோரியன் நெட்டாண்டு ஆகும். 11 நாட்கள் பின்தங்கிய பழைய ஜூலியன் நாட்காட்டியில் இது திங்கட்கிழமையில் ஆரம்பமானது.\n\n\n\n"}
{"id": "260022", "url": "https://ta.wikipedia.org/wiki?curid=260022", "title": "சந்திரன் இரத்தினம்", "text": "சந்திரன் இரத்தினம்\n\nசந்திரன் இரத்தினம் இலங்கையைச் சேர்ந்த திரைப்பட உருவாக்குனர் ஆவார். இரத்தினம் பல்வேறு ஹாலிவுட் படங்களை இலங்கையிலும் மலேசியாவிலும் எடுத்துள்ளார். ஸ்டீவன் ஸ்பில்பேர்க், இவரை \"கிழக்குப்பகுதியிலுள்ள ஒரு மதிப்புள்ள நண்பர்\" என்று குறிப்பிட்டுள்ளார்.\n\n"}
{"id": "260023", "url": "https://ta.wikipedia.org/wiki?curid=260023", "title": "நக்னசித்தி", "text": "நக்னசித்தி\n\nநக்னசித்தி என்பவள், கண்ணனின் எண்மனையாட்டிகளில் ஒருத்தியாகச் சொல்லப்படுகின்றாள். சத்தியை என்றும் அழைக்கப்படும் இவள், எண்மரில் ஆறாவது ஆவாள். இவள் வரலாறு, பாகவதம், விஷ்ணு புராணம், அரி வம்சம் முதலியவற்றில் சொல்லப்படுகின்றது.\n\nநக்னசித்தி, அயோத்தியிலிருந்து கோசல நாட்டை ஆண்ட மன்னன் நக்னசித்துவின் மகள் ஆவாள். சத்தியை, கோசலை என்று இவளைப் பொதுவாக அழைக்கிறது பாகவதம் முதலான நூல்கள். மகாபாரதமும், \"சத்தியை\" என்ற எண்மனையாட்டியரில் ஒருத்தி பற்றிக் குறிப்பிடுகின்றது இவளே தமிழ் மரபில் நப்பின்னையாக அறியப்படுகின்றாள்.\n\nSection::::வாழ்க்கை.\nநக்னசித்து வளர்த்துவந்த அடங்காக் காளைகள் ஏழினை, மிக நுட்பமாக ஏறுதழுவல் மூலம் வென்று, கண்னன் சத்தியையைக் கரம்பிடித்தான்.அவளது மனத்தன்னேற்புக்கு வந்து தோற்றுப்போன ஏனைய இளவரசர்கள், அவர்கள் துவாரகை திரும்பும் வழியில் தாக்கும் போதும், கண்ணனின் யாதவப்படையும், அருச்சுனனும் இணைந்து, அவர்களைத் தோற்கடித்தனர்.\n\nநக்னசித்திக்கு, வீரன், சந்திரன், அசுவசேனன், சித்திராகு, வேகவான், விருசன், ஆமன், சங்கு, வசு, குந்தி என பத்து மைந்தர்கள். \"பத்திரவிந்தன்\" முதலான பல மைந்தர் அவளுக்கு இருந்ததாக, விஷ்ணு புராணம் சொல்கின்றது. கண்ணனின் மறைவுக்குப் பின், அவனது ஏனைய தேவியர் போலவே இவளும் உடன்கட்டையேறித் தன்னுயிரை மாய்த்துக் கொண்டாள். \nSection::::நப்பின்னை.\nதமிழ் வழக்கில், கண்ணன் ஏறு தழுவி வென்று மணந்ததாகச் சொல்லப்படும் நப்பின்னையே இவள் என்ற கருத்துக் காணப்படுகின்றது. எனினும், நப்பின்னையை மிதிலை இளவரசியாகவும், சத்தியையை, அயோத்தி இளவரசியாகவும் சொல்வது பிரதான வேறுபாடாகும். மேலும், தமிழில் வழங்குவதுபோல், இவள் கண்ணனுக்கு யசோதை வழியில் முறைமைத்துனி என்பதற்கான சான்றுகள் வடமொழி இலக்கியங்களில் கிடைக்கவில்லை. எவ்வாறாயினும், நப்பின்னையை நிகர்க்கக் கூடிய ஒரேயொரு வடநாட்டுத் தொன்மம், நக்னசித்தி மாத்திரமே.\n"}
{"id": "260024", "url": "https://ta.wikipedia.org/wiki?curid=260024", "title": "இலக்குமணை", "text": "இலக்குமணை\n\nஇலக்குமணை என்பவள், கண்ணனின் எண்மனையாட்டிகளில் ஒருத்தியாகச் சொல்லப்படுகின்றாள். எண்மரில் இவள் எட்டாவது ஆவாள். இவள் வரலாறு, மகாபாரதம், பாகவதம், விஷ்ணு புராணம், அரிவம்சம், முதலியவற்றில் சொல்லப்படுகின்றது.\n\nSection::::தொன்மங்கள்.\nவீணை வாசிப்பதில் வல்லவரான பிருகத்சேனரின்\" மகளாக இலக்குமனை சொல்லப்படுகின்றாள். மத்ரதேச இளவரசியாக, \"மாத்திரி\" என்ற பெயரில், இவள் பொதுவாகச் சுட்டப்படுகின்றாள்.\n\nவிஷ்ணு புராணம்: இலக்குமணையை \"சாருகாசினி\" என்றழைப்பதுடன், அவளை எண்மனையாட்டியரில் ஒருத்தியாகக் குறிப்பிடும் போதும், \"மாத்திரி\" என்ற பெயரில், இன்னொருத்தியையும் சொல்கின்றது.\n\nபாகவத புராணம்: மத்திர நாட்டின் பெயர் தெரியா மன்னன் ஒருவனின் மகளாகவும், நற்குணங்கள் வாய்ந்தவளாகவும் இலக்குமணையை இனங்காட்டுகின்றது. \n\nபத்ம புராணம்: மத்திரநாட்டு மன்னனை, \"பிருகத்சேனன்\"' என்று அடையாளம் காட்டுகின்றது. \nஅரி வம்சம்: இதுவும் அவளை \"சாருகாசினி\" என்கின்றது. எனினும் விஷ்ணு புராணம் போலவே, மத்திரநாட்டுடன் இணைக்கவில்லை. \"சுபீமை\" எனும் பெயருடன் வேறொருத்தியை \"மாத்திரி\" என்ற பெயரில் எண்மனையாட்டியரில் ஒருத்தியாகக் குறிப்பிடுகின்றது.\n\nஇலக்குமணைக்கு, அவள் தந்தை வைத்த மணத்தன்னேற்பில் கண்ணன் அவளைக் கவர்ந்துகொண்டதாக, பாகவத புராணம் விவரிக்கின்றது. இன்னொரு கதையில், ஜராசந்தன், துரியோதனன் ஆகியோரே தவறவிட்ட விற்போட்டியொன்றில் வென்று, அவளைக் கண்ணன் மாலையிட்டதாகச் சொல்லப்படுகின்றது.அப்போட்டியில் அருச்சுனன் பங்குபற்றி, வேண்டுமென்றே தோற்றுப்போனதாகவும் பீமன் போட்டியில் கலந்துகொள்ளாது தவிர்த்ததாகவும் அக்கதை நீள்கின்றது. \nகண்னனும் அவனது எண்மனையாட்டியரும் ஒருமுறை அத்தினாபுரம் சென்றபோது. நாணமும் கம்பீரமும் நிறைந்த இலக்குமணை, தன்னைக் கண்ணன் மணந்த வரலாற்றை திரௌபதியிடம் விவரிக்கின்றாள்.\n\nSection::::பிற்கால வாழ்க்கை.\nபாகவத புராணத்தின் படி, பிரகோசன், கத்திரவான், சிங்கன், பலன், பிரபலன், ஊர்த்துவகன், மகாசக்தி. சகன், ஓயன், அபராயிதன் என்று அவளுக்கு பத்துக் குழந்தைகள்.விஷ்ணு புராணம், அவளுக்கு கத்திரவான் முதலான பல மைந்தர் இருந்ததைச் சுட்டிக் காட்டுகின்றது. கண்ணனின் மறைவுக்குப் பின், அவனது ஏனைய தேவியர் போலவே இவளும் உடன்கட்டையேறித் தன்னுயிரை மாய்த்துக் கொண்டாள். \n\n"}
{"id": "260025", "url": "https://ta.wikipedia.org/wiki?curid=260025", "title": "மித்திரவிந்தை", "text": "மித்திரவிந்தை\n\nமித்திரவிந்தை என்பவள், கண்ணனின் எண்மனையாட்டிகளில் ஒருத்தியாகச் சொல்லப்படுகின்றாள். எண்மரில் இவள் ஐந்தாவது ஆவாள். இவள் வரலாறு, மகாபாரதம், பாகவதம், விஷ்ணு புராணம், அரிவம்சம், முதலியவற்றில் சொல்லப்படுகின்றது.\nSection::::வாழ்க்கை.\nபாகவதம், இவள் குந்தியின் தமக்கை இராசாத்தி தேவி்யினதும், அவந்தி நாட்டரசன் ஜெயசேனனதும் மகள் என்கின்றது. இவளது தமையர்களான விந்தன், அனுவிந்தன் துரியோதனனின் தோழர்கள் என்றும் அது சொல்கின்றது. விஷ்ணு புராணத்தில் மித்திரவிந்தை, \"சைப்பியை\" (சிபி வம்சத்தவள்) என்ற பெயரால் அவள் சுட்டப்படுகின்றாள். அரி வம்சம் கூறுவதன் படி, அவள் சிபி மன்னனின் மகளான \"சுதத்தை\". \nபாகவதத்தில், மித்திரவிந்தையின் கண்ணனுடனான திருமணம், சுருக்கமாகச் சொல்லப்பட்டிருக்கின்றது. அவளது குடும்பத்தவர், அவளைத் துரியோதனனுக்கு மணக்க முடிவு செய்திருந்ததாகவும், அவளோ கண்னனைக் காதலித்ததாகவும், அவளுக்கு வைக்கப்பட்ட மணத்தன்னேற்பில், கண்ணன் அவளைக் கவர்ந்து சென்றதாகவும் பாகவதம் சொல்கின்றது.\n\nஇன்னொரு கதையில், பலராமரின் ஆணைப்படி, அவந்தி நாடு கௌரவருடன் இணைவது துவாரகைக்கு அச்சுறுத்தல் என்பதால், கண்ணன் தன் மைத்துனியான மித்திரவிந்தையை மணக்க வற்புறுத்தப்பட்டதாகவும், அவன் சுபத்திரையை அழைத்துச் சென்று அவள் மனமறிந்து, மித்திரவிந்தையின் சம்மதத்துடன் அவளைக் கவர்ந்ததாகவும் கூறப்படுகின்றது.\n\nவிருகன், கர்சன், அண்ணிலன், கிரீத்திரன், வர்த்தனன், உன்னடன், மகாம்சன், பவணன், வக்கினி, சுதி எனும் பதின்மர் மித்திரவிந்தையின் மைந்தர்களாகச் சொல்லப்படுகின்றனர். சங்கிராமசித்து முதலான பல மைந்தர்கள் அவளுக்கு இருந்ததாக விஷ்ணு புராணம் சொல்கின்றது. கண்ணனின் மறைவுக்குப் பின், அவனது ஏனைய தேவியர் போலவே இவளும் உடன்கட்டையேறித் தன்னுயிரை மாய்த்துக் கொண்டாள். \n\n"}
{"id": "260034", "url": "https://ta.wikipedia.org/wiki?curid=260034", "title": "காரை அலம்பமரம்", "text": "காரை அலம்பமரம்\n\nகாரை அலம்பமரம் (Canthium dicoccum) என்பது பேரின வகைத்தாவரம் ஆகும். மரம்போல் வளர்ந்து பூப்பூத்து காய்காய்க்கும் வகையைச் சேர்ந்தது. இவை பெரும் காடுகளாக வளரும். இதன் கிளைகளில் மேல் முள் காணப்படுகிறது. இதன் கனி உணவாகப் பயன்படுகிறது.\n\nSection::::பரவல்.\n\"காரை அலம்பமரம்\" என்ற இந்த மரம் இந்தியா, இலங்கை, மற்றும் உலகின் பலபகுதிகளிலும் காணப்படுகிறது.\n"}
{"id": "260036", "url": "https://ta.wikipedia.org/wiki?curid=260036", "title": "ஆடொண்டை", "text": "ஆடொண்டை\n\nஆடொண்டை (Capparis) என்பது ஒரு செடி ஆகும். இந்த வகைச்செடிகள் இந்திய துணைக்கண்டப்பகுதியிலும், சீனாவின் ஒரு சில பகுதிகளிலும் காணப்படுகிறது. இந்த செடிகள் புதர் போல் வளரும் தன்மை கொண்டது. இதன் இலைகளின் மேல் வண்ணத்துப்பூச்சிகள் முட்டையை இட்டுச்செல்லுகின்றன. இத்தாவரம் எலிகளின் வயிற்றுப்போக்கினைக் குணப்படுத்த உதவுகின்றது.\n\n"}
{"id": "260038", "url": "https://ta.wikipedia.org/wiki?curid=260038", "title": "கத்திரிநத்தம் காளகஸ்தீஸ்வரர் கோயில்", "text": "கத்திரிநத்தம் காளகஸ்தீஸ்வரர் கோயில்\n\nகத்திரிநத்தம் காளகஸ்தீஸ்வரர் கோயில், தமிழ்நாடு, தஞ்சை மாவட்டம், தஞ்சாவூர் அருகே உள்ள கத்திரிநத்தம் என்னும் சிற்றூரில் அமைந்துள்ள சிவன் கோயிலாகும். இவ்வூரை சப்தரிஷிநத்தம் என்றும் அழைக்கின்றனர்.\n\nSection::::அமைவிடம்.\nஇக்கோயில் தஞ்சாவூர்-நாகப்பட்டினம் சாலையில் புன்னைநல்லூர் மாரியம்மன் கோயிலிலிருந்து 2 கிமீ தொலைவில் அமைந்துள்ளது.\n\nSection::::இறைவன், இறைவி.\nஇக்கோயிலிலுள்ள மூலவர் காளகஸ்தீஸ்வரர் ஆவார். மூலவர் சன்னதியின் முன்பாக நந்தியும் பலிபீடமும் உள்ளன. அருகே பைரவர், நாவுக்கரசர் சிலைகள் உள்ளன. அருகே தனியாக ஒரு லிங்க பானம் உள்ளது. கருவறையைச் சுற்றி வெளியே அமைந்துள்ள திருச்சுற்றில் கன்னிமூலை விநாயகர், வள்ளி தெய்வானையுடன் கூடிய சுப்பிரமணியர், கஜலட்சுமி, கால பைரவர், நவக்கிரகம், சனீஸ்வரன் ஆகியோருக்கான தனித்தனி சன்னதிகள் உள்ளன. கருவறை கோஷ்டத்தில் தட்சிணாமூர்த்தி, அர்த்தநாரீஸ்வரர், பிரம்மா, துர்க்கை ஆகியோர் உள்ளனர். மூலவர் சன்னதியின் இடப்புறம் அம்மன் சன்னதி உள்ளது. இங்குள்ள அம்மன் ஞானாம்பிகை ஆவார். அம்மன் சன்னதியின் கருவறை கோஷ்டத்தில் வைஷ்ணவி, பிராமணி, இந்திராணி உள்ளனர்.\n\nSection::::குடமுழுக்கு.\nஇக்கோயில் 30.6.1955 மற்றும் 5.6.2011இல் குடமுழுக்கு ஆனதற்கான கல்வெட்டுக்குறிப்புகள் உள்ளன.\n\n"}
{"id": "260040", "url": "https://ta.wikipedia.org/wiki?curid=260040", "title": "பத்திரை (கண்ணன் தேவி)", "text": "பத்திரை (கண்ணன் தேவி)\n\nபத்திரை என்பவள், கண்ணனின் எண்மனையாட்டிகளில் ஒருத்தியாகச் சொல்லப்படுகின்றாள். எண்மரில் இவள் ஏழாவது ஆவாள். இவள் வரலாறு, மகாபாரதம், பாகவதம், விஷ்ணு புராணம், அரிவம்சம், முதலியவற்றில் சொல்லப்படுகின்றது.\n\nSection::::வாழ்க்கை.\nகேகய நாட்டின் இளவரசி என்பதால், இவள் கைகேயி எனப்படுகின்றாள். திருட்டகேது மற்றும் குந்தியின் சகோதரியான சுருதகீர்த்தி ஆகியோரின் மகள் இவள். மணத்தன்னேற்பில் இவள் கண்ணனைத் தன் நாயகனாக வரித்துக் கொண்டாள். \n\nசங்கிராமசித்து, பிருகச்சேனன், சூரன், பிராகரணன், ஆர்சித்து, சயன், சுபத்திரன், வாமன், ஆயுர், சத்தியகன் என மித்திரவிந்தைக்குப் பத்து மைந்தர் என்கின்றது பாகவதம் கண்ணனின் மறைவுக்குப் பின், அவனது ஏனைய தேவியர் போலவே இவளும் உடன்கட்டையேறித் தன்னுயிரை மாய்த்துக் கொண்டாள். \n\nSection::::பத்திரா கல்யாணம்.\n\"பத்திரா கல்யாணம்\" என்னும் நூல் தெலுங்கில், கலாநிதி.கே..வி.கிருஷ்ணகுமாரி என்பவரால் இயற்றப்பட்டுள்ளது. பத்திரையின் அழகு, காதல், அவளுக்கும் கண்ணனுக்கும் நடந்த திருமணம் என்பவற்றை அந்நூல் அழகுற வர்ணிக்கின்றது.\n\n"}
{"id": "260047", "url": "https://ta.wikipedia.org/wiki?curid=260047", "title": "இருபுரோமின் ஓராக்சைடு", "text": "இருபுரோமின் ஓராக்சைடு\n\nஇருபுரோமின் ஓராக்சைடு \"(Dibromine monoxide)\" என்பது BrO. என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். புரோமின் அயனியும் ஆக்சிசன் அயனியும் சேர்ந்து உருவாகும் இவ்வுப்பு அடர்பழுப்பு நிறத்தில் காணப்படுகிறது. – 40 செல்சியசு வெப்பநிலையில் நிலைப்புத் தன்மையுடன் இருக்கும் இச்சேர்மம் புரோமினேற்ற வினைகளில் பயன்படுத்தப்படுகிறது. தனிமவரிசை அட்டவணையில் ஒரு தொடர் மேலேயுள்ள ஆலசனின் இருகுளோரின் ஓராக்சைடுடன் ஒத்த பண்புகளை இச்சேர்மம் கொண்டுள்ளது. இருபுரோமின் ஓராக்சைடானது C2v மூலக்கூறு சீரொழுங்குடன் வளைந்த மூலக்கூறு அமைப்புடன் காணப்படுகிறது. மூலக்கூறில் உள்ள Br-O பிணைப்புகளின் ]]பிணைப்பு நீளம்]] 1.85Å ஆகவும் Br-O-Br பிணைப்புகளின் பிணைப்புக் கோணம் 112 ஆகவும் அமைந்திருக்கிறது.\n\nSection::::வினைகள்.\nபுரோமின் ஆவி அல்லது புரோமின் கரைசலை தாழ் வெப்பநிலையில் கார்பன் நாற்குளோரைடு மற்றும் பாதரச(II) ஆக்சைடுடன் சேர்த்துவினைபுரியச் செய்தால் இருபுரோமின் ஓராக்சைடு உருவாகிறது.:\n\nபுரோமின் ஈராக்சைடை வெப்ப இயக்கவியல் சிதைவுக்கு உட்படுத்துவதாலும் அல்லது 1:5 என்ற விகிதத்தில் புரோமின் மற்றும் ஆக்சிசன் வாயுக்களின் கலவையில் மின்சாரத்தைச் செலுத்துவதாலும் இருகுளோரின் ஓராக்சைடைத் தயாரிக்கலாம்.\n"}
{"id": "260054", "url": "https://ta.wikipedia.org/wiki?curid=260054", "title": "குரோமியம்(II) புரோமைடு", "text": "குரோமியம்(II) புரோமைடு\n\nகுரோமியம்(II) புரோமைடு \"(Chromium(II) bromide)\" CrBr மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும்.\n\nSection::::தொகுப்புமுறை தயாரிப்பு.\nகுரோமியம்(III) புரோமைடுடன் (CrBr3) 350 முதல் 400 0 செல்சியசு வெப்பநிலையில் ஐதரசன் வாயு செலுத்தப்பட்டால் அது குரோமியம்(II) புரோமைடாக ஒடுக்கம் அடைகிறது. உடன் விளைபொருளாக ஐதரோ புரோமிக் அமிலமும் உண்டாகிறது.\n"}
{"id": "260055", "url": "https://ta.wikipedia.org/wiki?curid=260055", "title": "பறக்கும் பாம்பு", "text": "பறக்கும் பாம்பு\n\nபறக்கும் பாம்பு(Chrysopelea ornata) அல்லது தங்க மரப் பாம்பு, அழகு பறக்கும் பாம்பு, தங்க பறக்கும் பாம்பு என்பது ஒரு நஞ்சில்லா பாம்பு ஆகும். இப்பாம்புகள் தெற்கு ஆசியா, தென்கிழக்கு ஆசியா பகுதிகளில் காணப்படுகிறது.\n\nSection::::விளக்கம்.\nஇப்பாம்புகள் பொதுவாக பச்சை நிறம் கொண்டதாகவும், கருப்பு குறுக்கு கோடுகளும், மஞ்சள், சிவப்பு நிற பாகங்களும் கொண்டிருக்கும். இதன் உடல் மெலிந்து வழவழப்பான செதில்களுடன் இருக்கும். இதற்கு சுருங்கிய கழுத்தும், மழுங்கிய மூக்கும் பெரிய கண்களும், தட்டையான தலையும் கொண்டிருக்கும். \nபறக்கும் பாம்பு 11.5 இல் இருந்து 130 செ.மீ (0.38 -4.27 அடி) நீளம்வரை உள்ளது. முதிர்வு நீளம் சுமார் 1 மீ (3.3 அடி) ஆகும். இதன் வால் மொத்த நீளத்தில் சுமார் நான்கில் ஒருபங்கு இருக்கும்.\nSection::::நஞ்சு.\nஇந்த வகைப் பாம்பன் வாயின் பின்புறத்தில் உள்ள நச்சுப்பற்களில் லேசான நஞ்சு கலந்த எச்சில் சுறப்பதால் தனது இரையைப் பிடித்து செயலிழக்க வைக்க வல்லதாக உள்ளது. இருந்தாலும் மருத்துவரீதியில் உறுதி செய்யப்பட்டிருப்பதாக தெரியவில்லை.\n\nSection::::புவியியல் எல்லை.\nஇந்தியா (வட வங்காளம்), வங்கதேசம், இலங்கை, மியான்மர், தாய்லாந்து, மேற்கு மலேசியா, லாவோஸ், கம்போடியா, வியட்நாம், சீனா ( ஹாங்காங், ஹைனன், யுன்னான் ), இந்தோனேசியா ( சுமத்ரா, ஜாவா, போர்னியோ, சுலாவெசி), பிலிப்பைன்ஸ் .போன்ற இடங்களில் காணப்படுகிறது.\nஇந்தியாவில் இந்த பாம்புகள் மேற்குத் தொடர்ச்சி மலைத்தொடர் உத்தரப் பிரதேசத்தின் மலைப்பகுதிகள் , வட பீகார் , வட , மேற்கு வங்கம் கிழக்கில் அருணாச்சல பிரதேசம் . அந்தமான் தீவுகளில் உள்ள காடுகளில் காணப்படுகிறது. .\nSection::::பாதுகாப்பு.\nஇப்பாம்புக்கு உள்ள அச்சுருத்தல் பற்றி தெரியவில்லை. \nSection::::கிளையினங்கள்.\nஇப்பாம்புகளில் உறுதிபடுத்தப்பட்ட மூன்று கிளையினங்கள் உள்ளன அவை:\nSection::::நடத்தை.\nஇப்பாம்புகள் பகலாடிகளாகும். உயரமான மரங்க்கிளையில் இருந்து கீழேகுதிக்கவல்லது. எளிதாக மரத்தைவிட்டு மரத்திற்கு தாவும் திறன் பெற்றது. இந்த பாம்புகள் சிறந்த மரமேறி ஆகும். மரத்தின் பட்டைகளில் உள்ள சொரசொரப்பை பயன்படுத்தி சிறப்பாக ஏறும். இவை தென்னை போன்ற செங்குத்தான மரத்தில்கூட தங்கள் உடலில் உள்ள செதில்களை பயன்படுத்தி வேகமாக ஏறும். இவற்றின் உணவு பல்லிகள், வெளவால்கள், சிறிய கொறிணிகள் ஆகும். இது பறவை முட்டைகள் மற்றும் பூச்சிகள் போன்றவற்றையும் உண்ணும்.\nSection::::பறத்தல்.\nஇப்பாம்புகள் தன் எதிரிகளான விலங்குகளிடமிருந்து தப்பிக்க, அல்லது தன் இரையை பிடிக்க, அல்லது காட்டினுள் நகர மரத்தில் இருந்து மரம் தாவ கிளைடர் எனப்படும் சறுக்கு வானூர்தி போல காற்றில் மிதந்து செல்ல்கிறது. இது தன் விலா எலும்புகளால் தன் அடிப்பகுதி தசைகளை விரித்து தலைகீழ் u போல ஆக்கி காற்றில் உந்தி மிதந்து மரத்தில் இருந்து மரம் தாவ இயலுகிறது. சில நேரங்களில் மரத்தில் இருந்து தரையில் இறங்கவும் இவ்வுத்தியை பயன்படுத்துகின்றன. இவ்வாறு இப்பாம்புகள் 100 மீட்டர் வரை கடப்பதாக அறியப்படுகிறது.\n\nSection::::இனப்பெருக்கம்.\nஇப்பாம்புகளின் இனப்பெருக்கம் பற்றி குறைவாகவே அறியப்படுகிறது. இவை முட்டை இட்டு இனப்பெருக்கம் செய்பவை. இவை ஆறு முதல் பன்னிரண்டு முட்டைகள் வரை இடுகின்றன. ஸ்மித் கூற்றின்படி, இனச்சேர்க்கை ஜூன் மாதம் நடைபெறுகிறது. இப்பாம்பு குஞ்சுகள், 114–152 மிமீ (41⁄2 to 6 அல்குளம்) நீளம் கொண்டவை. பெண்பாம்புகள் 1,093 மிமீ (3 அடி 7இன்ச்) நீளம் இருக்கும். \n"}
{"id": "260066", "url": "https://ta.wikipedia.org/wiki?curid=260066", "title": "சியரீசின் மீதுள்ள புவியியல் தோற்றங்களின் பட்டியல்", "text": "சியரீசின் மீதுள்ள புவியியல் தோற்றங்களின் பட்டியல்\n\nசியரீசு குறுங்கோளின் மீதுள்ள புவியியல் தோற்றங்கள் இங்கு பட்டியலிடப்பட்டுள்ளன.\n\nஉலகளாவிய வானியல் ஒன்றியம் ( IAU) சியரீசு குறுங்கோளின் மேற்பரப்புத் தோற்றங்களுக்குப் பெயரிடுவதற்கு இரண்டு கருப்பொருள்களை அடிப்படையாகக் கொண்டுள்ளது. கிண்ணக் குழிகளுக்கு விவசாயத் தெய்வங்கள் பெயரும் அதனைச் சார்ந்த மற்றவைகளுக்கு விவசாயத் திருவிழாக்களின் பெயரும் இதனடிப்படையிலேயே சூட்டப்படுகின்றன.\n\nஆகத்து 2015 நிலவரத்தின்படி உலகளாவிய வானியல் ஒன்றியம் சியரீசின் புவியியல் தோற்றங்களுக்கான பெயர்களை ஏற்று அங்கீகரித்துள்ளது. இவை அனைத்தும் கிண்ணக்குழிகள் என்பது குறிப்பிடத்தக்கதாகும்.\n\nSection::::கிண்ணக் குழிகள்.\nசியரீசு குறுங்கோள் பெரும்பாலும் மோதலால் விளைந்த கிண்ணக்குழிகளால் நிறைந்துள்ளது. அவற்றுள் பல மையக்குழி அல்லது ஒளிப்பட்டைகளால் ஆனவையாகும்.\n\nஉலகளாவிய வானியல் ஒன்றியம் முதல் தொகுதியாக 17 பெயர்களை சியரீசு குறுங்கோளின் மீதுள்ள தோற்றங்களுக்காக அங்கீகரித்துள்ளது.20 ° வடக்கில் உள்ள கிண்ணக்குழிகள் வடக்கு அட்சரேகையில் உள்ள கிண்ணக்குழிகளின் பெயர்கள் ஆங்கில எழுத்துகள் A–G இல் துவங்குவனவாகவும் ( வடக்குத் தொலைவில் அசாரி) 20° வடக்கு மற்றும் தெற்கு திசைகளுக்கு இடையில் உள்ள கிண்ணக்குழிகளின் பெயர்கள் ஆங்கில எழுத்துகள் H–R இல் துவங்குவனவாகவும் மேலும் தெற்கில் தொலைவில் உள்ள கிண்ணக்குழிகளின் பெயர்கள் S–Z இல் துவங்குவனவாகவும் இருக்குமாறு பெயரிடப்பட்டன. இதனடிப்படையில் சதேனி கிண்ணக்குழி தென் கோடியில் வைக்கப்பட்டுள்ளது. \n\nSection::::மலைகள்.\nசியரீசு குறுங்கோளில் ஒரே ஒரு மலையே அறியப்படுகிறது.\n"}
{"id": "260074", "url": "https://ta.wikipedia.org/wiki?curid=260074", "title": "தட்டக்கல் பாறை ஓவியங்கள்", "text": "தட்டக்கல் பாறை ஓவியங்கள்\n\nதட்டக்கல் பாறை ஓவியங்கள் என்பன, கிருட்டிணகிரி மாவட்டத்தின் போச்சம்பள்ளியச் சேர்ந்த நாகரசம்பள்ளிக்கு அண்மையில் உள்ள தட்டக்கல் என்னும் இடத்தில் உள்ள பாறையொன்றில் காணப்படும் பழங்கால ஓவியங்கள் ஆகும். இப்பகுதியில் பல பெருங்கற்காலப் பண்பாட்டுக்குரிய புதைகுழிகள் காணப்படுகின்றன. \n\nSection::::ஓவியங்கள்.\nஇவ்வோவியங்களில் பல்வேறு செயற்பாடுகளைச் செய்யும் மனித உருவங்கள் காணப்படுகின்றன. இங்குள்ள ஒரு ஓவியத்தில் மனித உருவங்கள் நின்ற, அமர்ந்த, கிடந்த நிலைகளில் வரையப்பட்டுள்ளன. இவை வெண்ணிறத்தில் வரையப்பட்டுள்ளன. \n\n\n"}
{"id": "260077", "url": "https://ta.wikipedia.org/wiki?curid=260077", "title": "கேரள கிராம வங்கி", "text": "கேரள கிராம வங்கி\n\nகேரள கிராம வங்கி அல்லது கேரள கிராமீண் வங்கி என்பது இந்தியாவின் கேரளத்தில், மலப்புறத்தை தலைமையிடமாகக் கொண்டு செயல்பட்டு வரும் ஊரக வங்கியாகும். 20,000 கோடி இந்திய ரூபாய் அளவிற்கு வர்த்தக நடவடிக்கைகளை மேற்கொள்ளும் இவ்வங்கியானது இந்தியாவில் செயல்பட்டு வரும் ஊரக வங்கிகளில் மிகப்பெரிய வங்கியாகும். இது, இந்திய நடுவன் அரசு, கேரள அரசு, கனரா வங்கி ஆகிவற்றிற்குச் சொந்தமான வங்கியாகும்.\n\nகேரளத்தில் செயற்பட்டு வரும் வங்கிகளில், மூன்றாவது பெரிய வங்கியான இது, தனது 570 கிளைகள், 4 சேவை மையங்கள், 3 மிகச் சிறிய கிளைகள், 10 மண்டல அலுவலகங்கள், 230க்கும் அதிகமான தானியங்கி பணவழங்கிகள் மற்றும் 294 கிசாக் வங்கி மையங்கள் உடன் சிறப்பாக செயற்பட்டு வருகிறது. இவ்வங்கியின், கடன்-வைப்பு விகிதமானது 100 விழுக்காட்டிற்கும் மேலாக உள்ளது. இந்த விகிதமானது கேரளாவில் செயல்பட்டுவரும் அனைத்து பெரிய வங்கிகளை விட அதிகமாகும்.\n\nSection::::வரலாறு.\n1973ஆம் ஆண்டில் தொடங்கப்பட்ட வடக்கு மலபார் கிராம வங்கியையும், தெற்கு மலபார் கிராம வங்கியையும் இணைத்து 2013ஆம் ஆண்டில் இவ்வங்கி உருவாக்கப்பட்டது. முழுவதும் அரசுக்கு சொந்தமான இவ்வங்கி அதன் சமூக கடமைகளைப் பூர்த்தி செய்வதிலும், மத்திய, மாநில அரசுகள் வகுக்கும் கொள்கைகள் மற்றும் திட்டங்களை செயற்படுத்துவதிலும் முதலிடத்தில் உள்ளது.\n\nகேரளாவின் 14 மாவட்டங்களிலும் சிறப்பாக செயல்பட்டுவரும் இவ்வங்கி, கேரளத்தில் செயல்பட்டுவரும் ஒரேயொரு மண்டல ஊரக வங்கியாகும். கடந்த நிதியாண்டில் 20% வளர்ச்சி அடைந்துள்ள இவ்வங்கி அடுத்த ஒன்றிரண்டு ஆண்டுகளில் தனது கிளைகளின் எண்ணிக்கையை 1000 அளவிற்கு உயர்த்த திட்டமிட்டுள்ளது.\n"}
{"id": "260086", "url": "https://ta.wikipedia.org/wiki?curid=260086", "title": "கால்சியம் பார்மேட்டு", "text": "கால்சியம் பார்மேட்டு\n\nகால்சியம் பார்மேட்டு \"(Calcium formate)\" என்பது Ca(HCOO)2, என்ற மூலக்கூற்று வாய்ப்பாடு கொண்ட பார்மிக் அமிலத்தின் (HCOOH) கால்சியம் உப்பாகும். உணவுப் பொருள் தொழிலில் E238 என்ற உணவுக் கூட்டுப்பொருளாக கால்சியம் பார்மேட்டு அறியப்படுகிறது. இதனுடைய கனிமவடிவ நிலையான பார்மிகைட்டு மிகவும் அரிதாகச் சில போரான் படிவுகளில் கிடைக்கக் கூடியதாகும். கால்சியம் ஆக்சைடு அல்லது கால்சியம் ஐதராக்சைடுடன் பார்மிக் அமிலத்தைச் சேர்த்து வினைப்படுத்துவதன் மூலம் செயற்கை முறையில் கால்சியம் பார்மேட்டு தயாரிக்க முடியும்.\n"}
{"id": "260091", "url": "https://ta.wikipedia.org/wiki?curid=260091", "title": "கால்சியம் அசிட்டேட்டு", "text": "கால்சியம் அசிட்டேட்டு\n\nகால்சியம் அசிட்டேட்டு \"(Calcium acetate)\" என்பது Ca(CHO). என்ற மூலக்கூற்று வாய்ப்பாடு கொண்ட அசிட்டிக் அமிலத்தின் (CH3COOH) கால்சியம் உப்பாகும். இதனுடைய முறைப்படியான பெயர் கால்சியம் எத்தனோயேட்டு என்றாலும் இது கால்சியம் அசிட்டேட்டு என்ற பொதுப் பெயராலேயே வழங்கப்படுகிறது. முற்காலத்தில் சுண்ண அசிட்டேட்டு என்ற பழைய பெயராலும் அழைக்கப்பட்டது. நீரிலி வடிவ கால்சியம் அசிட்டேட்டின் நீர் உறிஞ்சும் தன்மை மிகவும் அதிகம் என்பதால் ஒற்றை நீரேற்று வடிவமே (Ca(CH3COO)2•H2O) நீரிலியாக கொள்ளப்படுகிறது.\n\nSection::::தயாரிப்பு.\nபொதுவான கார்பனேட்டு பாறைகள் அல்லது சுண்ணாம்புக்கல் அல்லது மார்பிள் அல்லது முட்டை ஓடுகளில் உள்ள கால்சியம் கார்பனேட்டை ஊற வைத்து அல்லது நீர்த்த சுண்ணாம்பை வினீகரில் ஊற வைத்து கால்சியம் அசிட்டேட்டு தயாரிக்கலாம்.\n\nஇரண்டு வினைப்பொருட்களும் பண்டைக்காலத்தில் இருந்தே கிடைக்கப் பெறுகிறது என்றாலும் இவை படிகவடிவ வேதிப்பொருட்கள் எனப் பின்னரே அறியப்பட்டன.\n\nSection::::பயன்கள்.\n• சிறுநீரக நோயால் பாதிக்கப்பட்டவர்களின் இரத்தத்தில் பாசுபேட்டு அளவு அதிகரிக்கும் போது எலும்புகள் பாதிப்படைகின்றன. கால்சியம் அசிட்டேட்டு உணவிலுள்ள பாசுபேட்டை பிணைத்து இரத்த பாசுபேட் அளவைக் கட்டுபடுத்துகிறது.\n\n• உணவுக் கூட்டுப்பொருளாக, நிலைநிறுத்தியாக, இடைத்தாங்கலாக உலோக அயனியாக E263 என்ற குறியீட்டுப் பெயருடன் குறிப்பாக இனிப்புகளில் பயன்படுத்தப்படுகிறது. தண்ணீர் கலந்த புளோரைடையும் இது நடுநிலையாக்குகிறது.\n\n• மலிவாகக் கிடைக்கும் என்பதால் கமீன் செயல்முறை வளர்ச்சியடையும் வரையிலும் அசிட்டோனை தொகுப்பு முறையில் தயாரிக்க இதுவே மூலப்பொருளாக எடுத்துக் கொள்ளப்பட்டது:\n\n• ஆல்ககாலில் கரைக்கப்பட்ட கால்சியம் அசிட்டேட்டின் நிறைவுற்ற கரைசல் அரை திண்ம நிலையில் உள்ள எரிதகு கூழ்ம ஆல்ககாலாக உருவாகிறது\n• கால்சியம் அசிட்டேட்டை எத்தனாலுடன் கலந்தால் வெண்மையான கூழ்ம பனித்திறள் போல உருவாகும். வகுப்பறைகளில் வேதியியல் ஆசிரியர்கள் இதைப் பனிப்பந்து என உருவாக்கி விளக்குவர்.\n"}
{"id": "260093", "url": "https://ta.wikipedia.org/wiki?curid=260093", "title": "தஞ்சாவூர் கோடியம்மன் கோயில்", "text": "தஞ்சாவூர் கோடியம்மன் கோயில்\n\nதஞ்சாவூர் கோடியம்மன் கோயில் தமிழ்நாட்டின் தஞ்சாவூரில் அமைந்துள்ள அம்மன் கோயிலாகும். இந்தக் கோயில் தஞ்சாவூர்-கும்பகோணம் சாலையில் தஞ்சாவூரிலிருந்து 3 கிமீ தொலைவில் கருந்தட்டாங்குடியை அடுத்து அமைந்துள்ளது.\n\nSection::::தேவஸ்தான கோயில்.\nதஞ்சாவூர் அரண்மனை தேவஸ்தானத்திற்கு உட்பட்ட 88 கோயில்களில் இக்கோயிலும் ஒன்றாகும். \n\nSection::::வரலாறு.\nசோழ மன்னர்கள் நிசும்பசூதனியை வெற்றித்தெய்வமாகப் போற்றியுள்ளனர். விஜயாலயச் சோழன் அவ்வாறான ஒரு நிசும்பசூதனித் திருவுருவை அமைத்து அவளுக்குத் தனிக்கோயில் அமைத்ததாகக் கூறுவர். தாரகாசுரனை வதம் செய்து பராசர முனிவரின் கோரிக்கையை ஏற்று அதே கோலத்தில் நின்றபடி சாந்தாகார உருவமாகக் காட்சி தருகிறாள் கோடியம்மன்.\n\nSection::::சன்னதிகள்.\nSection::::மூலவர்.\nமூலவரான கோடியம்மன் சிவபெருமானை தலையில் சூடியுள்ளார். அம்மனின் வாகனமாக நந்தி அமைக்கப்பட்டுள்ளது.\n\nSection::::உற்சவர்.\nஉற்சவராக பச்சைக்காளி, பவளக்காளி, சூலப்பிடாரி என்றழைக்கப்படுவர். பச்சைக்காளி, பவளக்காளித் திருவிழா இக்கோயிலில் சிறப்பான விழாவாகும்.\n\nSection::::பிற சன்னதிகள்.\nமதுரைவீரன், பூரணை பொற்கொடி உடனுறை அய்யனார், சனிபகவான், சூரியன், பைரவர் சன்னதிகள் இக்கோயிலில் அமைந்துள்ளன.\n\nSection::::தலசிறப்பு.\nஇக்கோயிலில் அம்மனுக்கு பூசை நடக்கும் போது, இக்கோயிலின் அருகிலுள்ள ஆனந்தவல்லி உடனுறை தஞ்சைபுரீசுவரர் கோயிலிலும் பூசை நடத்தப்படுகிறது.\n\nSection::::உற்சவ கோடியம்மன் கோயில்.\nதஞ்சாவூரில் உற்சவ கோடியம்மன் கோயில் என்ற பெயரில் ஒரு கோயில் மேலவீதியில் கொங்கனேசுவரர் கோயிலுக்கு சற்று முன்பாக ஓமளிப்பிள்ளையார் கோயில் வளாகத்தினையொட்டி காணப்படுகிறது.\n\n"}
{"id": "260098", "url": "https://ta.wikipedia.org/wiki?curid=260098", "title": "தென் இந்திய வரலாறு (நூல்)", "text": "தென் இந்திய வரலாறு (நூல்)\n\nதென் இந்திய வரலாறு கே.கே. பிள்ளை எழுதிய, தென் இந்தியாவின் வரலாற்றைக் கூறுகின்ற, 13 இயல்களைக் கொண்ட, நூலாகும். \n\nSection::::முதல் தொகுதி.\nமுதல் தொகுதியில் நாட்டின் இயற்கை அமைப்பு, வரலாற்றிற்கு முற்பட்ட காலம், பண்டைக்கால வெளிநாட்டுத் தொடர்புகள், சங்க காலம், அரசுகள் எழுந்த காலம், இந்து சமயப் புத்துயிர்ப்பு, பிற்காலச் சோழர்களும் சாளுக்கியர்களும், கடல் கடந்த தென் இந்திய நாகரிகம் என்ற உட்தலைப்புகளைக் கொண்ட ஒன்பது இயல்கள் அமைந்துள்ளன.\n\nSection::::இரண்டாம் தொகுதி.\nஇரண்டாம் தொகுதியில் தென்னாடும் முஸ்லீம் தொடர்பும், விஜயநகரப் பேரரசுக் காலம், ஐரோப்பியரின் வருகையும் அரசியல் போராட்டங்களும், நவீன காலம் என்ற உட்தலைப்புகளைக் கொண்ட நான்கு இயல்கள் அமைந்துள்ளன.\n\n\n"}
{"id": "260102", "url": "https://ta.wikipedia.org/wiki?curid=260102", "title": "சோழர்கள் (நூல்)", "text": "சோழர்கள் (நூல்)\n\nசோழர்கள் கே.ஏ.நீலகண்ட சாஸ்திரி எழுதிய, கே.வி.ராமன் தமிழில் மொழிபெயர்த்த, சோழர்களின் வரலாற்றைக் கூறுகின்ற, இரு தொகுதிகளாக உள்ள நூலாகும். பட விளக்க அட்டவணை நூலில் தரப்பட்டுள்ளது. \n\nSection::::முதல் புத்தகம்.\nமுதல் புத்தகம் எனப்படுகின்ற முதல் தொகுதியில் ஆதாரங்கள், முற்காலக்குறிப்புகள், பண்டையத் தமிழ் இலக்கியத்தில் சோழர்கள், சங்க கால ஆட்சி முறையும் சமூக வாழ்வும், என்ற அதிகாரங்களில் தொடங்கி மூன்றாம் இராஜராஜனும் மூன்றாம் இராஜேந்திரனும் சோழர்களின் இறுதிக்காலம் என்ற தலைப்பிலான அதிகாரம் வரை 16 அதிகாரங்கள் உள்ளன.\n\nSection::::இரண்டாம் புத்தகம்.\nஇரண்டாம் புத்தகம் எனப்படுகின்ற இரண்டாம் தொகுதியில், சோழர்களின் ஆட்சி முறை தொடங்கி சோழர் கலை வரையில் 17 முதல் 27 வரையிலான அத்தியாயங்கள் உள்ளன.\n\n\n"}
{"id": "260103", "url": "https://ta.wikipedia.org/wiki?curid=260103", "title": "அர்வல் வட்டம்", "text": "அர்வல் வட்டம்\n\nஅர்வல் வட்டம் (अरवल प्रखणड) என்பது இந்திய மாநிலமான பீகாரின் அர்வல் மாவட்டத்தின் பிரிவுகளில் ஒன்ரறாகும்.\n\nSection::::அரசியல்.\nஇது ஜஹானாபாத் மக்களவைத் தொகுதிக்கும், அர்வல் சட்டமன்றத் தொகுதிக்கும் உட்பட்டது.\n\nSection::::ஊர்கள்.\nஇந்த வட்டத்துக்கு உட்பட்ட ஊராட்சி ஒன்றியங்கள்:\n\n"}
{"id": "260105", "url": "https://ta.wikipedia.org/wiki?curid=260105", "title": "படகுவீடு", "text": "படகுவீடு\n\nபடகுவீடு என்பது, வீடாகப் பயன்படுத்துவதற்காக வடிவமைத்து உருவாக்கப்பட்ட அல்லது மாற்றியமைக்கப்பட்ட படகு ஆகும். இவற்றை மிதவைவீடுகள் எனவும் அழைக்கலாம். சில படகுவீடுகளில் இயந்திரங்கள் பூட்டப்பட்டிருப்பது உண்டு. ஆனாலும் பல படகுவீடுகள் கரையை அண்டி நிலையாக நிறுத்தப்பட்டிருப்பதுடன், சேவைகளைப் பெற்றுக்கொள்வதற்காக நிலத்துடன் இணைக்கப்பட்டிருப்பதும் வழக்கம்.\n\nஆசியா, ஆப்பிரிக்கா, அமெரிக்கா, ஐரோப்பா, ஆசுத்திரேலியா என எல்லாக் கண்டங்களையும் சேர்ந்த பல்வேறு நாடுகளில் படகுவீடுகள் பயன்பாட்டில் உள்ளன. இவை வசதிகுறைந்த மக்களின் வாழிடங்களாகத் தொழிற்படும் குடிசை போன்ற படகு வீடுகள் முதல் உல்லாசப் பயணிகளுக்கான வெவ்வேறு வடிவங்களில் வடிவமைக்கப்பட்ட வீடுகள் வரை பல்வேறுபட்டுக் காணப்படுகின்றன\n"}
{"id": "260106", "url": "https://ta.wikipedia.org/wiki?curid=260106", "title": "தாதர் - சென்னை எழும்பூர் விரைவுவண்டி", "text": "தாதர் - சென்னை எழும்பூர் விரைவுவண்டி\n\n12163/12164 தாதர் சென்னை விரைவுவண்டி, இந்திய இரயில்வேயினால் இயக்கப்படுகிறது. இது மும்பையின் தாதரில் தொடங்கி சென்னை எழும்பூர் வரை சென்று திரும்பும். இது 1280 கி.மீ. தொலைவை 23 மணி 15 நிமிடங்களில் கடக்கிறது.\n\n"}
{"id": "260108", "url": "https://ta.wikipedia.org/wiki?curid=260108", "title": "எதிர்மறுப்பு நிறுவல்", "text": "எதிர்மறுப்பு நிறுவல்\n\nமுரண்பாட்டு நிறுவல் அல்லது எதிர்மறுப்பு நிறுவல் (\"proof by contradiction\") என்பது கணித நிறுவல் முறைகளில் ஒருவகையாகும். இந்நிறுவல் முறையில், ஒரு கூற்று உண்மையானது என்பதை நிறுவ, அக்கூற்று உண்மையில்லை என எடுத்துக்கொண்டு, அதன் விளைவாக ஏற்கனவே நிறுவப்பட்ட வேறு கூற்றுகளில் முரண்பாடு ஏற்படுவதைச் சுட்டிக்காட்டுவதன் மூலம் கூற்று உண்மையாகத்தான் இருக்க வேண்டும் என நிறுவப்படுகிறது. இது மறைமுக நிறுவல் (\"indirect proof\") எனவும் அழைக்கப்படுகிறது.\n\nஆங்கிலக் கணிதவியலாளர் எதிர்மறுப்பு நிறுவலை சதுரங்க உத்தியைவிட அதிக நுண்மையானது என்கிறார்\n\nSection::::எடுத்துக்காட்டுகள்.\nSection::::2 இன் வர்க்கமூலம் ஒரு விகிதமுறா எண்.\n’2 இன் வர்க்கமூலம் ஒரு விகிதமுறா எண்’ என்ற கூற்றை நிறுவ பழங்காலத்திலிருந்தே எதிர்மறுப்பு நிறுவல் முறை பயன்படுத்தப்பட்டு வருகிறது.\n\n\nமாறாக, \n\n\"b\" ஒற்றை எண்ணாகவும் அதே சமயம் இரட்டை எண்ணாகவும் உள்ளது. இது ஒரு முரண்பாடு.\n\nஎனவே √ ஒரு விகிதமுறா எண் அல்ல; அது ஒரு விகிதமுறு எண்; அதனை இரு எளிய பின்ன வடிவில் எழுதலாம் என நிறுவலின் தொடக்கத்தில் எடுத்துக்கொள்ளப்பட்ட நிலை தவறு. √ ஒரு விகிதமுறா எண்ணே.\n\nஇவ்வாறு, ‘2-இன் வர்க்கமூலம் ஒரு விகிதமுறா எண்’ என்ற கூற்று எதிர்மறுப்பு நிறுவல் முறையில் நிறுவப்படுகிறது.\n\nSection::::செம்பக்கத்தின் நீளம்.\nஒரு செங்கோண முக்கோணத்தின் செம்பக்கத்தின் நீளம், மற்ற இரு பக்கங்களின் நீளங்களின் கூட்டுத்தொகையைவிட குறைவானதாக இருக்கும். எதிர்மறுப்பு நிறுவலைப் பயன்படுத்தி இக்கூற்றை நிறுவலாம். இதற்குப் பித்தேகோரசு தேற்றம் பயன்படுத்தப்படுகிறது.\n\n\nஎதிர்மறுப்பு முறையில் நிறுவ, இக்கூற்று உண்மையில்லை எனக் கொள்ள வேண்டும். அதாவது,\nஇருபுறமும் வர்க்கம் காண \nமுக்கோணத்தின் பக்கங்களின் நீளங்களாக இருப்பதால், \"a\" , \"b\" இன் மதிப்புகள் பூச்சியத்தைவிட பெரியதாக இருக்கும்.\nஇந்தக் கடப்பு உறவைப் பின்வருமாறு சுருக்கலாம்\n\nஇக்கூற்று, பித்தாகரசு தேற்ற முடிவான\n\nஎனவே \"a\" + \"b\" ≤ \"c\" என்பது உண்மையில்லை, \n\"a\" + \"b\" > \"c\" என்பதே சரியானது.\n\n"}
{"id": "260109", "url": "https://ta.wikipedia.org/wiki?curid=260109", "title": "அவாலானி (கிண்ணக்குழி)", "text": "அவாலானி (கிண்ணக்குழி)\n\nஅவாலானி \"(Haulani)\" என்பது சியரீசு குறுங்கோளின் மீது காணப்படும் மோதலால் விளைந்த கிண்ணக்குழியாகும் இக்கிண்ணக்குழியில் பிரகாசமான ஒளிர்புள்ளிகளில் ஒன்றான மிளிரி 1 காணப்படுவதாக டோன் விண்கலம் உற்றுநோக்கி அறிவித்துள்ளது. அவாய் தீவு இனமக்களின் தாவரக் கடவுளின் பெயர் இக்கிண்ணக்குழிக்கு வைக்கப்பட்டுள்ளது\n\n"}
{"id": "260123", "url": "https://ta.wikipedia.org/wiki?curid=260123", "title": "வடக்கு மலபார் கிராம வங்கி", "text": "வடக்கு மலபார் கிராம வங்கி\n\nவடக்கு மலபார் கிராம வங்கி (NMGB) இந்தியாவின் கேரளத்தில் செயற்பட்டுவந்த மண்டல ஊரக வங்கியாகும். 1976ஆம் ஆண்டு மண்டல ஊரக வங்கிச் சட்டத்தின்கீழ் பட்டியலிடப்பட்ட வணிக வங்கியாகும். கேரளத்தின் கண்ணூரை தலைமையிடமாகக் கொண்டு கேரளத்தின் ஏழு மாவட்டங்களில் செயற்பட்ட இவ்வங்கி வடக்கு மலபார் பகுதி மக்களுக்கு தேவையான நிதிச் சேவைகளை வழங்கியது. 2013 சூன் 14 அன்றைய நிலவரப்படி இவ்வங்கிக்கு 222 கிளைகள் செயல்பட்டன. தெற்கு மலபார் கிராம வங்கியுடனான இணைப்பிற்கு முன்பாக, வேறு எந்த இந்திய மண்டல ஊரக வங்கியும் ஈட்டாத அளவிற்கு இலாபத்தை ஈட்டியது. இதனால் இவ்வங்கி இதர மண்டல ஊரக வங்கிகளில் இருந்து வேறுபட்டது.\n\nSection::::நிர்வாக இயக்குனர்கள்.\nதெற்கு மலபார் கிராம வங்கியுடன் இணைந்து கேரள கிராம வங்கியாக மாறுவதற்கு முன்பாக கீழ்க்காணும் நபர்கள் இதன் நிர்வாக இயக்குனர்களாக பணியாற்றினர்.\n\n\n"}
{"id": "260126", "url": "https://ta.wikipedia.org/wiki?curid=260126", "title": "கருப்ப சேர்வை", "text": "கருப்ப சேர்வை\n\nகருப்பசேர்வை, கொங்கு நாட்டு ஓடாநிலைக் கோட்டை பாளையக்காரர் தீரன் சின்னமலையிடம் சேர்ந்து பிரிடிஷ்காரர்களுக்கு எதிராக யுத்தம் செய்தவர். தீரன் சின்னமலையிடம் திறை வசூலிக்க வந்த சங்ககிரி திவான் மீராசாகிப்பின் படை வீரர்களை கருப்பசேர்வை விரட்டியடித்தார். மைசூர் மன்னர் திப்பு சுல்தானுடன் கூட்டணி சேர்ந்து, சின்னமலை மற்றும் கருப்பசேர்வை, கம்பெனி ஆட்சிக்கு எதிராக பெரும்படை திரட்டிப் போரிட்டனர். கம்பெனிப் படைகளுக்கு எதிராக, 1801இல் ஈரோடு காவிரிக் கரையிலும், 1802இல் ஓடாநிலைக் கோட்டையிலும், 1804-ல் அரச்சலூரிலும் நடந்த போர்களில் கருப்பசேர்வை தலைமையிலான தீரன் சின்னமலை படைகள் பெரும் வெற்றி பெற்றன.\n\nகள்ளிக் கோட்டையிலிருந்து பெரும் அளவில் வந்த ஆங்கிலேய பீரங்கிப் படைகள் ஓடாநிலைக் கோட்டையைத் தகர்த்து, சின்னமலையுடன் கருப்பசேர்வை கைது செய்த, ஆங்கிலேயப் படைகள் சங்ககிரிக் கோட்டையில் இருவரையும் 31 ஆகஸ்டு 1805 அன்று தூக்கிலிட்டனர்.\n\n\n"}
{"id": "260127", "url": "https://ta.wikipedia.org/wiki?curid=260127", "title": "சதேனி (கிண்ணக்குழி)", "text": "சதேனி (கிண்ணக்குழி)\n\nசதேனி \"(Zadeni)\" என்பது சியரீசு குறுங்கோளின் தெற்கு அரை கோளத்தின் மீது காணப்படும் மிகப்பெரிய கிண்ணக்குழியாகும்.\n\nசியார்சியா நாட்டின் கார்ட்லி பகுதியில் உள்ள மக்களினத்தின் அறுவடைத் தெய்வமான சதேனியின் பெயர் இக்கிண்ணக்குழிக்கு வைக்கப்பட்டுள்ளது.\n"}
{"id": "260130", "url": "https://ta.wikipedia.org/wiki?curid=260130", "title": "அல்பர்ட் பீரிசு", "text": "அல்பர்ட் பீரிசு\n\nசேர் பட்டியபதிரென்னஹெலாகே அல்பர்ட் பிரெட்ரிக் பீரிசு (\"Pattiyapathirennehelage Albert Fredrick Peries\", 12 மே 1905 - 21 செப்டம்பர் 1967) இலங்கையின் 5வது, மற்றும் 10வது நாடாளுமன்ற சபாநாயகர் ஆவார். துணை சபாநாயகராகப் பணியாற்றிய இவர் அல்பிரட் பிரான்சிஸ் மொலமூர் இறந்ததை அடுத்து சபாநாயகராகத் தேர்ந்தெடுக்கப்பட்டார்.\n\nஇவர் புத்தளம் மாவட்டம் நாத்தாண்டியா தேர்தல் தொகுதியில் இருந்து ஐக்கிய தேசியக் கட்சியின் நாடாளுமன்ற உறுப்பினராகத் தேர்ந்தெடுக்கப்பட்டார்,\n\nகொழும்பு புனித யோசேப்பு கல்லூரியில் கல்வி கற்றவர். நாட்டுக்கு ஆற்றிய சேவைக்காக சேர் பட்டம் வழங்கிக் கௌரவிக்கப்பட்டார். இவரது நினைவாக வென்னப்புவையில் உள்ள விளையாட்டரங்கம் ஒன்றுக்கு இவரது பெயர் சூட்டப்பட்டுள்ளது.\n\n"}
{"id": "260134", "url": "https://ta.wikipedia.org/wiki?curid=260134", "title": "புது ஜல்பாய்குரி தொடருந்து நிலையம்", "text": "புது ஜல்பாய்குரி தொடருந்து நிலையம்\n\nபுது ஜல்பாய்குரி தொடருந்து நிலையம் இந்திய மாநிலமான மேற்கு வங்காளத்தின் ஜல்பாய்குரி மாவட்டத்திலுள்ள புது ஜல்பாய்குரியில் அமைந்துள்ளது. இந்திய அளவில் அதிக மக்கள் வந்து செல்லும் முதன்மையான நூறு நிலையங்களில் இதுவும் ஒன்று ஆகும்.\n\nSection::::வண்டிகள்.\nஇந்த நிலையத்தில் நின்று செல்லும் வண்டிகள்:\n\n"}
{"id": "260138", "url": "https://ta.wikipedia.org/wiki?curid=260138", "title": "ஜல்பாய்குரி மாவட்டம்", "text": "ஜல்பாய்குரி மாவட்டம்\n\nஜல்பாய்குரி மாவட்டம் , இந்தியாவின் மேற்கு வங்காள மாநிலத்தின் 23 மாவட்டங்களில் ஒன்றாகும். இம்மாவட்டத்தின் நிர்வாகத் தலைமையிட நகரம் ஜல்பைகுரி ஆகும். தீஸ்தா ஆறு இம்மாவட்டத்தில் பாய்கிறது. இம்மாவட்டம் ஜல்பைகுரி கோட்டத்தில் உள்ளது.\n\nஜல்பாய்குரி மாவட்டத்தின் தலைமையகம் இந்திய நகரமான ஜல்பாய்குரி ஆகும். இது வட வங்காளத்தின் பிரதேச தலைமையகமாகும். மேலும் சுற்றுலா, காடு, மலைகள், தேயிலைத் தோட்டங்கள், வணிகமயமாக்கல் என்பவற்றினால் சிறப்புற விளங்குகிறது.\n\nSection::::பெயரின் தோற்றம்.\nஜல்பாய்குரி என்ற பெயர் ஜல்பாய் என்ற வங்காள மொழி வார்த்தையாகும். இது \"இடலை\" என்று பொருள்படும். இந்த மாவட்டத்தில் 1900 களில் இடலை மரங்கள் அதிகளவில் காணப்பட்டதால் இப்பெயர் வந்திருக்கலாம் என்று கருதப்படுகிறது. குரி என்ற பின்னொட்டு வார்த்தைக்கு \"இடம்\" என்ற பொருள்படும். இந்தப் பெயர் முழு பிராந்தியத்தின் முதன்மை தெய்வமான ஜல்பேஷ் (சிவா) உடன் தொடர்புபடுத்தப்படலாம்.\n\nSection::::வரலாறு.\nஜல்பாய்குரி மாவட்டம் மேற்கு தூர்கள் மற்றும் கிழக்கு மொராங்கின் முக்கிய பகுதியை உள்ளடக்கியது. சைலன் டெப்நாத்தின் கூற்றுப்படி, இந்த பகுதி பண்டைய காலத்தில் கம்ரூப் இராச்சியத்தின் ஒரு பகுதியாக இருந்தது. ஏழாம் நூற்றாண்டின் நடுப்பகுதியில் இருந்து இது காமதாபூர் இராச்சியத்தின் ஒரு பகுதியாக மாறியது. காமதாபூரின் ஐந்து பண்டைய தலைநகரங்களில் மூன்று புவியியல் ரீதியாக ஜல்பாய்குரி மாவட்டத்தில் இருந்தன என்று குறிப்பிடுகிறார். 1947 ஆம் ஆண்டின் பிரிவினையின் போது, ஜல்பாய்குரி மாவட்டத்தின் தெற்கே 5 காவல் நிலையங்கள் துண்டிக்கப்பட்டு அப்போதைய கிழக்கு பாகிஸ்தானுடன் (இப்போது வங்காளதேசம்) சேர்க்கப்பட்டது.\n\nSection::::புவியியல்.\nஜல்பாய்குரி என்பது மேற்கு வங்கத்தின் ஒரு பகுதியாகும். இது வங்கதேசத்தின் வடக்கே அமைந்துள்ளது. மேற்கு வங்கத்தின் வடக்கு பகுதியில் அமைந்துள்ள இந்த மாவட்டம் முறையே வடக்கு மற்றும் தெற்கில் பூட்டான் மற்றும் வங்காளதேசத்துடன் சர்வதேச எல்லைகளையும், மேற்கில் டார்ஜிலிங் மலைகளையும், கிழக்கில் அலிதாபூர் மாவட்டம், கூச் பெகார் மாவட்டத்தையும் கொண்டுள்ளது.\n\nபாதுகாக்கப்பட்ட தேசிய பகுதிகளில் கோருமாரி தேசிய பூங்கா மற்றும் சப்ராமரி வனவிலங்கு சரணாலயம் ஆகியவை அடங்கும்.\n\nSection::::காலநிலை.\nஜல்பாய்குரி தென்கிழக்கு ஆசிய வலயத்தின் பருவமழை காலநிலையை கொண்டது. மே மாதம் இந்த பிராந்தியத்தின் வெப்பமான மாதமாகும். மே மாதத்தில் 32 சராசரியாக அதிகபட்சமாக 32 °C ஆகவும், குளிர் மாதமான சனவரி மாதத்தில் 11 °C வெப்பநிலையும் காணப்படும். பதிவு செய்யப்பட்ட அதிகபட்ச வெப்பநிலை 40 °C ஆகும். குறைந்த பட்ச வெப்பநிலை 2 °C ஆகும். இந்த மாவட்டத்தின் சராசரி ஆண்டு ஈரப்பதம் 82% வீதம் ஆகும். ஆண்டின் சராசரி மழைவீழ்ச்சி 3160 மி.மீ ஆகும். இடியுடன் கூடிய மழை என்பது மே மாதத்தில் பொதுவான வானிலை நிகழ்வு ஆகும்.\n\nSection::::பொருளாதாரம்.\nஜல்பாய்குரி 2530.63 சதுர கிலோமீற்றருக்கு அதிகமான விவசாய பகுதிகளை கொண்டது. ஜல்பாய்குரி மாவட்டத்தின் ஆதிக்கம் செலுத்தும் விவசாய பொருட்கள் சணல் மற்றும் புகையிலை என்பனவாகும். மாரி காலத்திற்கு முன்னும், பின்னும் நெற்பயிர்ச் செய்கை நடைபெறுகிறது. தேங்காய், கருப்பு மிளகு என்பன பொதுவான தோட்ட பயிர்கள் ஆகும். மேலும் இங்கு காய்கறி, கடுகு, உருளைக்கிழங்கு சாகுபடி அதிகரித்து வருகிறது. போரோ நெல் மற்றும் உருளைக்கிழங்கு சாகுபடியில் புரட்சிகர முறைகள் பயன்படுத்தப்படுகின்றன. ஆனால் நவீன தொழில்நுட்பத்தை பயன்படுத்தாததால், ஏராளமான விவசாயிகள் இன்னும் பாரம்பரிய தொழில்நுட்பத்தை நம்பியுள்ளனர். சாகுபடி செய்யக்கூடிய நிலத்தில் 33% மட்டுமே பாசனத்திற்காக உருவாக்கப்பட்டுள்ளது.\n\nSection::::புள்ளிவிபரங்கள்.\n2001 ஆம் ஆண்டின் சனத்தொகை கணக்கெடிப்பின்படி, ஜல்பாய்குரி மாவட்டத்தில் 3,869,675 மக்கள் வசிக்கின்றனர். இந்தியாவின் 640 மாவட்டங்களில் 66 வது இடத்தைப் பெறுகின்றது. மாவட்டத்தில் சதுர கிலோமீட்டருக்கு 621 மக்கள் அடர்த்தி உள்ளது. 2001-2011 ஆண்டு வரையிலான காலப்பகுதியில் சனத்தொகை வளர்ச்சி விகிதம் 33.77% ஆகும். மக்களின் கல்வியறிவு 79.79% ஆகும்.\n\nSection::::தாவரங்களும் விலங்குகளும்.\nஇது கோருமாரா தேசிய பூங்காவின் தாயகமாகும். கோருமாரா தேசிய பூங்கா 1994 இல் நிறுவப்பட்டது. மற்றும் 79 கிமீ 2 (30.5 சதுர மைல்) பரப்பளவைக் கொண்டுள்ளது. கோருமாரா தேசிய பூங்கா தவிர, மாவட்டத்தில் சப்ராமரி வனவிலங்கு சரணாலயமும் உள்ளது.\n\nSection::::அரசியல்.\nஇது ஜல்பாய்குரி மக்களவைத் தொகுதிக்கு உட்பட்டது ஆகும் . இந்த மாவட்டத்தில் தூப்குரி, மைனாகுரி, ஜல்பாய்குரி, ராஜ்கஞ்சு, தப்கிராம்-பூல்பாரி, மல்பசார் ஆகிய சட்டமன்றத் தொகுதிகள் உள்ளன.\n\n\n"}
{"id": "260141", "url": "https://ta.wikipedia.org/wiki?curid=260141", "title": "1727", "text": "1727\n\n1727 (MDCCXXVII) ஒரு புதன்கிழமையில் துவங்கிய ஒரு கிரிகோரியன் சாதாரண ஆண்டு ஆகும். 11 நாட்கள் பின்தங்கிய பழைய ஜூலியன் நாட்காட்டியில் இது ஞாயிற்றுக்கிழமையில் ஆரம்பமானது.\n\n\n"}
{"id": "260144", "url": "https://ta.wikipedia.org/wiki?curid=260144", "title": "குவஹாட்டி தொடருந்து நிலையம்", "text": "குவஹாட்டி தொடருந்து நிலையம்\n\nகுவஹாட்டி தொடருந்து நிலையம், இந்தியா மாநிலமான அசாமின் குவஹாட்டியில் உள்ளது. இது இந்திய இரயில்வேயின் வடகிழக்கு மண்டலத்தின் நிர்வாகத்தில் உள்ளது.\n\n"}
{"id": "260148", "url": "https://ta.wikipedia.org/wiki?curid=260148", "title": "கே. எல். ராகுல்", "text": "கே. எல். ராகுல்\n\nகே. எல். ராகுல் என அழைக்கப்படும் கன்னூர் லோகேசு ராகுல் (\"Kannaur Lokesh Rahul\", பிறப்பு: 18 ஏப்ரல் 1992),இந்தியத் துடுப்பாட்ட அணி வீரர் ஆவார். இவர் கருநாடக துடுப்பாட்ட அணிக்காக உள்ளூர்ப் போட்டிகளில் விளையாடி வருகிறார். வலக்கைத் துடுப்பாட்டக் காரரான இவர் சிலவேளைகளில் குச்சக் காப்பாளராகவும் விளையாடுகிறார். ராகுல் 19-வயதிற்குட்பட்டவர்களுக்கான உலகக்கிண்ணப் போட்டியில் இந்திய அணிக்காக விளையாடினார். 2013 ஆம் ஆண்டில் இவர் பெங்களூர் ராயல் சேலஞ்சர்ஸ் அணியில் ஐபிஎல் தொடரில் விளையாடினார். 2014 இல் சன்ரைசர்ஸ் ஐதராபாத் அணிக்காக விளையாடினார். 2018 இந்தியன் பிரீமியர் லீக் போட்டிகளில் இவர் கிங்சு இலெவன் பஞ்சாபு அணிக்காக விளையாடி வருகிறார்.\n\nராகுலின் முதல் முதல் தரத் துடுப்பாட்டம் ஆத்திரேலிய அணிக்கு எதிராக மெல்பேர்ணில் நடந்த 2014-15 தேர்வுத் தொடராகும் .சிட்னியில் நடந்த இரண்டாவது தேர்வு ஆட்டத்தில் 110 ஓட்டங்கள் எடுத்தார். 2016 ஆம் ஆண்டில் சிம்பாப்வே, அராரே விளையாட்டு சங்கம் மைதானத்தில் நடைபெற்ற சிம்பாப்வே துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டப் போட்டியில் அறிமுகமானார். இந்தப் போட்டியில் இறுதிவரை ஆட்டமிழக்காமல் 100* ஓட்டங்கள் எடுத்தார். இதன் மூலம் அறிமுகப் போட்டியில் நூறு ஓட்டங்கள் அடித்த முதல் இந்தியர் எனும் சாதனையைப் படைத்தார். தேர்வுத் துடுப்பாட்டம், ஒருநாள் பன்னாட்டுத் துடுப்பாட்டம் மற்றும் பன்னாட்டு இருபது20 போட்டி ஆகிய முன்ன்று வடிவங்களிலும் நூறு அடித்த மூன்றாவது இந்தியர் எனும் சாதனையைப் படைத்தார். ஆகஸ்டு 27, 2016 இல் மேற்கிந்தியத்தீவுகள் துடுப்பாட்ட அணிக்கு எதிரான பன்னாட்டு இருபது20 போட்டியில் 51 பந்துகளில் இறுதிவரை ஆட்டமிழக்காமல் 110* ஓட்டங்களை எடுத்தார். இதன்மூலம் பன்னாட்டு இருபது20 போட்டியில் அதிக ஓட்டங்கள் எடுத்த இந்திய வீரர் எனும் சாதனையைப் படைத்தார். அனைத்துவிதமான வடிவ துடுப்பாட்டப் போட்டிகளிலும் \"பவுண்டரி\" அடித்து நூறு அடித்த ஒரே சர்வதேச வீரர் எனும் சாதனையைப் படைத்தார். இந்தியன் பிரீமியர் லீக் போட்டித் தொடரில் டெல்லி டேர்டெவில்ஸ்கு எதிரான போட்டியில் 14 பந்துகளில் 50 ஓட்டங்கள் எடுத்தார். இதன்மூலம் குறைவான பந்துகளில் 50 ஓட்டங்கள் எடுத்தவர் எனும் சாதனையைப் படைத்தார்.\n\nSection::::ஆரம்பகால வாழ்க்கை.\nராகுல் ஏப்ரல் 18, 1992 ஆம் ஆண்டில் மங்களூரில் பிறந்தார். இவரின் தந்தை கே. என். லோகேஷ் , தாய் ராஜேஷ்வரி. இவரின் தந்தை சூரத்கலிள்ள கருநாடக தேசியத் தொழிநுட்பக் கழகத்தில் பேராசிரியராகவும், பொறுப்பு இயக்குநராகவும் பணியாற்றுகிறார். இவரின் தாய் மங்களூர் பலகலைக் கழகத்தில் வராலாற்றுத் துறை பேராசிரியராக உள்ளார்.\n\nSection::::உள்ளூர்ப் போட்டிகள்.\nஇவர் கருநாடகம் மாநில அணிக்காக 2010 ஆம் ஆண்டுமுதல் முதல் தரத் துடுப்பாட்டப் போட்டிகளில் விளையாடி வருகிறார். 2010 ஆம் ஆண்டில் நடைபெற்ற 19 வயதிற்கு உட்பட்டோருக்கான துடுப்பாட்ட உலகக்கிண்ணத்தில் விளையாடினார். 2013 இந்தியன் பிரீமியர் லீக் போட்டிகளில் பெங்களூர் ராயல் சேலஞ்சர்ஸ் அணிக்காக அறிமுகமானார்.\n\nSection::::சர்வதேச போட்டிகள்.\nடிசம்பர் 24, 2014 இல் மெல்போர்ன் துடுப்பாட்ட மைதானத்தில் பொக்சிங் நாள் துடுப்பாட்டத் தொடரில் ஆத்திரேலியத் துடுப்பாட்ட அணிக்கு எதிரான தேர்வுத் துடுப்பாட்டப் போட்டிகளில் அறிமுகமானார். இந்தப் போட்டியில் ரோகித் சர்மாவிற்குப் பதிலாக விளையாடினார். முதலாட்டப் பகுதியில் 6 ஆவது வீரராக களம் இறங்கிய இவர் 3 ஓட்டங்கள் எடுத்தார். இதன் நான்காவது போட்டியில் முரளி விஜயுடன் இணைந்து துவக்கவீரராக கள்ம் இறங்கி 110 ஓட்டங்கள் எடுத்தார்.\n\n2015 ஆம் ஆண்டில் இந்தியத் துடுப்பாட்ட அணி வங்காளதேசத்தில் சுற்றுப் பயணம் செய்து விளையாடியது. அந்த அணியில் இவருக்கு முதலில் இடம் கிடைத்தது ஆனால் டெங்கு காய்ச்சல் காரணமாக இவர் அணியில் இருந்து விலகினார். பின் இலங்கை அணிக்கு எதிரான தொடரில் முரளி விஜய் காயம் காரணமாக விலகிய பின் இவருக்கு அணியில் இடம் கிடைத்தது. அந்தத் தொடரின் முதல் தேர்வுத் துடுப்பாட்டப் போட்டியில் இவர் நூறு ஓட்டங்களை அடித்து ஆட்டநாயகன் விருது பெற்றார்.\n\n2016 ஆம் ஆண்டில் இந்திய அணி சிம்பாப்வேயில் சுற்றுப் பயணம் செய்து விளையாடியது.அராரே துடுப்பாட்ட மைதானத்தில் சிம்பாப்வே துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டப் போட்டியில் இவர் அறிமுகமானார். அந்தப் போட்டியில் நூறு ஓட்டங்கள் அடித்ததன் மூலம் அறிமுகப் போட்டியில் நூறு ஓட்டங்கள் எடுத்த முதல் இந்திய வீரர் எனும் சாதனை படைத்தார். அதே தொடரில் பன்னாட்டு இருபது20 போட்டியிலும் அதே அணிக்கு எதிராக விளையாடினார்.\n\n2016 ஆம் ஆண்டில் இந்திய அணி மேற்கிந்தியத் தீவுகளில் சுற்றுப் பயணம் செய்து நான்கு தேர்வுத் துடுப்பாட்டப் போட்டிகளில் விளையாடியது. ஜமைக்காவில் நடைபெற்ற இரண்டாவது தேர்வுத் துடுப்பாட்டப் போட்டியில் இவர் 158 ஓட்டங்களை எடுத்தார். இதன் மூலம் மேற்கிந்தியத் தீவில் இந்திய வீரர் ஒருவர் தனது முதல் போட்டியிலேயே நூறு ஓட்டங்கள் எடுத்த வீரர் எனும் சாதனை படைத்தார். அமெரிக்க ஐக்கிய நாட்டில் நடைபெற்ற முதல் பன்னாட்டு இருபது20 போட்டியில் இவர் 46 பந்துகளில் நூறு ஓட்டங்களை அடித்தார். இதன்மூலம் அதி வேகமாக நூறு ஒட்டங்கள் அடித்த இந்திய வீரர் எனும் சாதனை படைத்தார். இருந்த போதிலும் இந்திய அணி தோல்வியடைந்தது.   மேலும் தான் விளையாடிய முதல் ஒருநாள் மற்றும் தேர்வுப் போட்டிகளில் நூறுகள் அடித்த ஒரே வீரர் எனும் சாதனையினைப் படைத்துள்ளார்.\n\nமூன்று துடுப்பாட்ட வடிவங்களிலும் அதி விரைவாக நூறு ஓட்டங்களை 20 போட்டிகளிலேயே எடுத்தவர் எனும் சாதனை படைத்தார். இதற்கு முன்பாக அகமது செஷாத் 76 போட்டிகளில் இந்தச் சாதனியினைப் படைத்தார். பன்னாட்டு இருபது20 போட்டிகளில் நான்காவது அல்லது அதற்கும் அதிகமான வீரராக களம் இறங்கி நூறு ஓட்டங்கள் எடுத்த முதல் வீரர் ஆவார். சூலை 3, 2018 ஆம் ஆண்டில் இங்கிலாந்து துடுப்பாட்ட அணிக்கு எதிராக இவர் இந்தச் சாதனையினைப் படைத்தார். மேலும் பன்னாட்டு இருபது20 போட்டியில் ஹிட் விக்கெட் ஆன முதல் இந்திய வீரரும் இவர் ஆவார்.\n\nகாபி வித் கரண் எனும் நிகழ்ச்சியில் ஹர்திக் பாண்ட்யா உடன் கல்ந்துகொண்டு சர்ச்சைக்குரிய வகையில் பேசியதற்காக சனவரி 11, 2019 இல் இந்தியத் துடுப்பாட்ட அவை இருவரையும் தற்காலிகமாக அணியில் இருந்து நீக்க்கியது. அதற்கு முன்பாக ஆத்திரேலிய அணிக்கு எதிரான ஒருநாள் பன்னாட்டுத் துடுப்பாட்டத் தொடரில் இவர் இடம்பெற்றிருந்தார். மேலும் இந்திய அணி நியூசிலாந்தில் சுற்றுப் பயணம் செய்து விளையாடத் திட்டமிருந்தது இந்த இரு தொடர்களுலும் இருந்து இவர் அணியில் இருந்து நீக்கப்பட்டார். சனவரி 24, 2019 இல் இவரின் தடை நீக்கப்பட்டது.\n\nSection::::இந்தியன் பிரீமியர் லீக்.\n2013 இந்தியன் பிரீமியர் லீக் போட்டித் தொடரில் பெங்களூர் ராயல் சேலஞ்சர்ஸ் அணியில் குச்சக் காப்பாளர் மற்றும் மட்டையாளராக விளையாடினார். 2014 இந்தியன் பிரீமியர் லீக் போட்டித் தொடரில் சன்ரைசர்ஸ் ஐதராபாத் அணி இவரை 1 கோடி ரூபாய் மதிப்பில் ஏலத்தில் எடுத்தது. 2016 இந்தியன் பிரீமியர் லீக் போட்டியில் இவர் மீண்டும் பெங்களூர் ராயல் சேலஞ்சர்ஸ் அணிக்காக விளையாடினார். பின் 2018 இந்தியன் பிரீமியர் லீக் போட்டியில் கிங்சு இலெவன் பஞ்சாபு அணி இவரை 11 கோடி ரூபாய் மதிப்பில் இவரை ஏலத்தில் எடுத்தது. இதன் முதல் போட்டியில் டெல்லி டேர்டெவில்ஸ்கு எதிரான போட்டியில் 14 பந்துகளில் 50 ஓட்டங்கள் எடுத்தார். இதன்மூலம் குறைவான பந்துகளில் 50 ஓட்டங்கள் எடுத்தவர் எனும் சாதனையைப் படைத்தார். இதற்கு முன் சுனில் நரைன் 15 பந்துகளில் 50 ஓட்டங்கள் எடுத்ததே சாதனையாக இருந்தது.\n\n"}
{"id": "260151", "url": "https://ta.wikipedia.org/wiki?curid=260151", "title": "I", "text": "I\n\nI (ஐ) என்பது சீர்தரத்துக்கான அனைத்துலக நிறுவன அடிப்படை இலத்தீன் நெடுங்கணக்கில் ஒன்பதாவது எழுத்தும் மூன்றாவது உயிரெழுத்தும் ஆகும். உரோம எண்களில் I என்பது ஒன்றைக் குறிக்கும்.\n\nSection::::ஆங்கிலத்தில்.\nஆங்கிலத்தில் கூடுதலாகப் பயன்படுத்தப்படும் ஐந்தாவது எழுத்து i ஆகும்.\n\nஆங்கிலத்தில் தன்மைப் பெயரான I என்பது, எப்போதும் ஆங்கிலப் பேரெழுத்து Iஆலேயே குறிக்கப்படும். இது ஐ என்று பலுக்கப்படும்.\n\nSection::::கணிதத்திலும் அறிவியலிலும்.\nகணிதத்தில், அலகுக் கற்பனை எண்ணைக் குறிக்க formula_1 பயன்படுத்தப்படுகின்றது. அலகுத் தாயத்தைக் குறிக்க I பயன்படுத்தப்படுகின்றது. காட்டீசியன் ஆள்கூற்று முறைமையில் எட்சு அச்சின் திசையிலான அலகுக் காவி தடித்த iஆல் குறிப்பிடப்படும்.\n\nஇயற்பியலில், மின்னோட்டம், செறிவு, சடத்துவத் திருப்பம் என்பவற்றைக் குறிக்க I பயன்படுத்தப்படுகின்றது.\n\nவேதியியலில், அயடீனின் வேதிக் குறியீடு I ஆகும்.\n\n\n"}
{"id": "260153", "url": "https://ta.wikipedia.org/wiki?curid=260153", "title": "பூர்வோத்தர் சம்பர்க் கிராந்தி விரைவுவண்டி", "text": "பூர்வோத்தர் சம்பர்க் கிராந்தி விரைவுவண்டி\n\nபூர்வோத்தர் சம்பர்க் கிராந்தி விரைவுவண்டி என்பது இந்திய இரயில்வேயினால் இயக்கப்படுகின்ற விரைவுவண்டி ஆகும். இது சம்பர்க் கிராந்தி விரைவுவண்டி வகையைச் சேர்ந்தது. இது அசாமின் குவஹாட்டியில் இருந்து, புது தில்லி வரை சென்று திரும்பும். இது 1974 கிமீ தொலைவைக் கடக்கிறது.\n\n"}
{"id": "260157", "url": "https://ta.wikipedia.org/wiki?curid=260157", "title": "திருவனந்தபுரம் ராஜதானி விரைவுவண்டி", "text": "திருவனந்தபுரம் ராஜதானி விரைவுவண்டி\n\nதிருவனந்தபுரம் ராஜதானி விரைவுவண்டி, இந்திய இரயில்வேயினால் இயக்கப்படுகின்ற ராஜதானி வண்டியாகும். இது கேரளத்திலுள்ள திருவனந்தபுரம் சென்ட்ரல் முதல் தில்லியின் ஹசரத் நிசாமுத்தீன் வரை சென்று திரும்பும். இது 2,848 கிமீ பயணிக்கிறது. \n\n"}
{"id": "260162", "url": "https://ta.wikipedia.org/wiki?curid=260162", "title": "அல்கோடோனைட்டு", "text": "அல்கோடோனைட்டு\n\nஅல்கோடோனைட்டு \"(Algodonite)\" என்பது CuAs என்ற மூலக்கூற்று வாய்ப்பாடு கொண்ட தாமிர ஆர்சனைடு கனிமம் ஆகும். சாம்பல் கலந்த வெண்மை நிறத்தில் காணப்படும் இக்கனிமம் அறுகோணப் படிகங்களாக படிகமாகிறது. மோவின் அளவு கோலில் அல்கோடோனைட்டின் கடினத்தன்மை மதிப்பு 4 எனவும் நீர் ஒப்படர்த்தி அளவு 8.38 - 8.72. ஆகவும் உள்ளது. \n\nசிலி நாட்டில் உள்ள கோகியூம்போ நகரிலுள்ள அல்கோடோன்சு வெள்ளி சுரங்கத்தில் 1857 ஆம் ஆண்டில் இது முதன் முதலாக கண்டறியப்பட்டது. \n"}
{"id": "260173", "url": "https://ta.wikipedia.org/wiki?curid=260173", "title": "சந்திரஹாசம்", "text": "சந்திரஹாசம்\n\nசந்திரஹாசம் என்பது தமிழ் மன்னர்களான பாண்டியர்களின் குலவாளாகவும், இந்து தொன்மவியலில் சிவபெருமானின் வாளாக சந்திரஹாசம் கருதப்படுகிறது. \n\nSection::::பாண்டியர்களின் குலவாள்.\nபாண்டியர்கள் தங்கள் குலத்து அரச வாளான சந்திரஹாசத்தினை தலைமுறை தலைமுறையாக தங்கள் உயிரினும் மேலாக காத்து வந்தனர் என்றும் சந்திரஹாசம் என்கிற மீன்கள் துள்ளும், அந்த வாளியினை வைத்திருப்பவன் மட்டுமே பாண்டிய நாட்டின் மன்னனாக மக்களால் ஏற்கப்படுவான் என்பது மதுராவிஜயம் என்கிற சமஸ்கிருத நூலில் ராணி கங்கா தேவி குறிப்பிடுகிறார். \n\nஅரசவாளாக பாண்டியர்களால் கொண்டாடப் பட்டதால், இந்த வாளுக்கு நெடிய வரலாறு உள்ளது. \n\nசந்திரஹாசம் அல்லது வாளோர் குலம் என அழைக்கப்பட்ட குலத்தினர் இந்த சந்திரஹார வாளினை பாதுகாத்து வந்தார்கள் என்றும் தற்போதும் வாளினை பாதுகாத்து வருகிறார்கள் என்றொரு நம்பிக்கை உள்ளது.\n\nSection::::சொல்லிலக்கணம்.\nசோழர்கள் தங்களை சூரியகுலம் என்று அழைத்துகொள்வார்கள். பாண்டியர்கள் தங்களை சந்திர குலம் என்று அழைத்துக்கொள்வார்கள், அதனால் பாண்டியர்களின் குலவாள் சந்திரஹாசம் என்கிற பெயருடன் திகழ்ந்தது என்றும் கங்காதேவி தனது மதுராவிஜயம் நூலில் கூறுகிறார். \n\nSection::::இந்து இதிகாசத்தில்.\nஇந்து சமய இதிகாசங்களான இராமாயணம், மகாபாரதம் ஆகியற்றில் இந்த சந்திரஹாசம் வாளைப் பற்றிய குறிப்புகள் உள்ளன.\n\nஇராமாயணம் சிவபெருமானின் வாளின் பெயர் சந்திரஹாசம் என்கிறது. இராவணனின் தவத்தினால் சிவபெருமானினடமிருந்து சந்திரஹாச வாளைப் பெறுகிறான். சீதையை கவர்ந்து செல்கையில் அவனை தடுக்கும் ஜடாயுவை இந்த வாளால் வெட்டுகிறான். தவறான செயலுக்கு தன்னைப் பயன்படுத்தியதால், இராவணனை விட்டு சிவபெருமானிடம் சந்திரஹாசம் வந்து, பாவம் போக்கியது. \n\nசந்திரஹாசம் என்கிற பெயர் வியாசர் எழுதிய மகாபாரதத்தில் ஹஸ்தினாபுர அரண்மனையின் பெயராக குறிப்பிடப்படுகிறது. \n\nSection::::புதினத்தில்.\nசு.வெங்கடேசன் எழுதிய காவல் கோட்டம் என்கிற 2011ஆம் ஆண்டு சிறந்த புதினத்திற்கான சாகித்ய அகாதெமி விருது பெற்ற புதினத்தில் சந்திரஹாசம் பற்றிய குறிப்புகள் உள்ளன.\n\nஇந்த சந்திரஹாசம் வாளிற்காக பாண்டிய குலத்திரையிடையை நிகழும் போராட்டத்தினை விகடன் பிரசுரம் சித்திக்கதை புதினமாக வெளியிட்டது. \n"}
{"id": "260191", "url": "https://ta.wikipedia.org/wiki?curid=260191", "title": "கண் குத்திப் பாம்பு", "text": "கண் குத்திப் பாம்பு\n\nகண் குத்திப் பாம்பு அல்லது பச்சைப் பாம்பு (Ahaetulla nasuta) என்பது ஒரு ஆபத்தில்லா பாம்பு ஆகும். இப்பாம்பு ඇහැටුල්ලා (ahaetulla) என்று சிங்களத்தில் அழைக்கப்படுகிறது. இவை இந்தியா, இலங்கை, வங்கதேசம், பர்மா, தாய்லாந்து, கம்போடியா, வியட்நாம் போன்ற நாடுகளில் காணப்படுகிறது. \nSection::::விளக்கம்.\nபச்சைப் பாம்புகள் ஒரு பகலாடி ஆகும். இதன் கடைவாயில் நச்சுப்பற்கள் உள்ளதால் தமது இரையைப் பிடித்து தனது வீரியமில்லாத நஞ்சை செலுத்திக் கொன்றுவிடும். இதன் உணவு தவளை, பல்லி, போன்றவை ஆகும். தான் அச்சுறுத்தப்படும்போது தனது கழுத்தையும், உடலையும் புடைத்துக் காண்பிக்கும். அப்போது செதில்களுக்கு இடையே கருமையும், வெண்மையும் கலந்த வரிவடிவத்தைக் காணலாம். மேலும் இவை தங்கள் வாயைத் திறந்து அச்சுறுத்தப்படும் திசையில் தங்கள் தலையை காட்டும். இதன் கூரான தலையைக் கொண்டு மனிதர்களின் கண்களைக் கொத்தி குருடாக்கிவிடும் என இந்தியாவின் தெற்குப் பகுதிகளில் (தமிழ்நாட்டில்) ஒரு கட்டுக்கதை உள்ளது. இந்தப் பாம்பு இனங்கள் முட்டைகளை தாயின் உடலில் உள்ளேயே வைத்து குஞ்சுகளை ஈனுகின்றன. இப்பாம்புகள் ஆண் துணை இல்லாமால்கூட சூல்தரித்து குட்டிகளைப் பெற்றெடுக்கும் திறனைப் பெற்றிருக்கலாம் எனக் கருதப்படுகிறது. லண்டன் உயிரியல் பூங்காவில் உள்ள ஒரு பெண் பாம்பு ஆகஸ்ட் 1885 ஆண்டிலிருந்து ஆண் துணையின்றி பிரித்து வைக்கப்பட்ட நிலையில், 1888 ஆம் ஆண்டு ஆகஸ்ட் மாதம் குட்டிகளை ஈன்றது. இவை இலேசான நஞ்சினைக் கொண்டுள்ளன. இதனால் தீண்டப்பட்டவருக்கு மூன்று நாட்கள் வீக்கம் இருக்கும்.\n"}
{"id": "260195", "url": "https://ta.wikipedia.org/wiki?curid=260195", "title": "தமிழில் தல புராணங்கள் (நூல்)", "text": "தமிழில் தல புராணங்கள் (நூல்)\n\nதமிழில் தல புராணங்கள் என்பது வே. இரா. மாதவன் எழுதிய, தமிழில் தல புராணங்களின் வரலாற்றைக் கூறுகின்ற நூலாகும். இந்நூல் இரு பகுதிகளைக் கொண்டுள்ளது. \n\nSection::::முதல் பகுதி.\nமுதல் பகுதியில் தமிழில் தல புராணங்கள் என்ற தலைப்பில் தொடங்கி சோழ நாடு, பாண்டிய நாடு, தொண்டை நாடு, நடு நாடு, கொங்கு நாடு, மலைநாடு, துளுவ நாடு ஆகிய நாடுகளின் தல புராணங்கள் பற்றி விவாதிக்கப்பட்டுள்ளன. \n\nSection::::இரண்டாம் பகுதி.\nஇரண்டாம் பகுதியில் வட நாடு, ஈழ நாடு, தெலுங்கு தல புராணங்கள் பற்றியும், தமிழ்த் தல புராணங்களின் பொதுவமைப்பு, சிறப்புக்கூறுகள், நோக்கங்கள், பயன்களும் பற்றியும், சைவ புராணங்கள், வைணவ புராணங்கள், வடமொழிப் புராணங்கள், தலபுராண நூலாசிரியர்கள், உரையாசிரியர்கள், தல புராணச் சுவடிகள், பதிப்புகள், ஆய்வுகள், நூல்கள் பற்றியும் விவாதிக்கப்பட்டுள்ளன. \n\n"}
{"id": "260196", "url": "https://ta.wikipedia.org/wiki?curid=260196", "title": "சுவர்ண ஜெயந்தி ராஜதானி எக்ஸ்பிரஸ்", "text": "சுவர்ண ஜெயந்தி ராஜதானி எக்ஸ்பிரஸ்\n\nசுவர்ண ஜெயந்தி ராஜதானி விரைவுவண்டி என்பது இந்திய இரயில்வேயினால் இயக்கப்படுகின்ற ஒரு விரைவுவண்டி ஆகும். இது குஜராத்தின் அகமதாபாத்தில் இருந்து புது தில்லி வரை சென்று திரும்பும். இது 940 கிலோமீட்டர் தொலைவு பயணிக்கிறது.\n\n"}
{"id": "260202", "url": "https://ta.wikipedia.org/wiki?curid=260202", "title": "ஆற்றல் மற்றும் வளங்கள் நிறுவனம்", "text": "ஆற்றல் மற்றும் வளங்கள் நிறுவனம்\n\nஆற்றல் மற்றும் வளங்கள் நிறுவனம் (TERI) (முன்பு Tata Energy Research Institute) என்பது ஆற்றல், சுற்றுச்சூழல், மற்றும் நீடித்த வளர்ச்சி போன்ற துறைகளில் ஆராய்ச்சியில் ஈடுபடும் நிறுவனம் ஆகும். இது டெல்லியில் அமைந்துள்ளது.\n"}
{"id": "260204", "url": "https://ta.wikipedia.org/wiki?curid=260204", "title": "கூகிளின் அடையாளச் சின்னம்", "text": "கூகிளின் அடையாளச் சின்னம்\n\nகூகிளின் அடையாளச் சின்னம் (Google pnppnplogo logo) என்பது கூகிள் நிறுவனத்தைப் பிரதிநிதித்துவப்படுத்தும் அடையாளச் சின்னம் ஆகும். 1998 ஆம் ஆண்டு முதன் முதலாக nishanthஎன்பவரால் முதலாவது கூகிளின் அடையாளச் சின்னம் உருவாக்கப்பட்டது. அவ்வடையாளச் சின்னம் கிம்ப் இன் உதவியுடன் வடிவமைக்கப்பட்டது.199999அன்று கூகிள் நிறுவனம் தனது அடையாளச்சின்னத்தினைப் புதிய மாற்றங்களுடன் கூடிய புதிய பதிப்பாக வெளியிட்டது. \n\nகூகிள் அடையாள சின்னமானது முதல் நிலை வர்ணங்களான நீலம், சிவப்பு, மஞ்சள் ஆகிய வர்ணங்களின் தொகுப்பு ஆகும். ஆனால் அதற்கு மாறாக முதல் நிலை வர்ணங்களுக்கு நடுவே ஒரு இரண்டாம் நிலை வர்ணமான பச்சை நிறத்தை சேர்த்துள்ளனர். அதாவது கூகிள் எப்போதும் விதிகளை பின்தொடராது என்பதை சொல்லாமல் சொல்லியுள்ளனர். இது வரை pnp 7முறை தனது அடையாள சின்னத்தை மாற்றி உள்ளது.\n\nSection::::விருப்பப் படவுரு.\nகூகிள் தனது விருப்பப் படவுருவினையும் (Favicon) December 12 05 அன்று மாற்றியமைத்தது.\n"}
{"id": "260220", "url": "https://ta.wikipedia.org/wiki?curid=260220", "title": "தேங்க்சு", "text": "தேங்க்சு\n\nதேங்க்சு என்பது 2011ஆம் ஆண்டு அமெரிக்காவில் வெளியான ஆங்கில நகைச்சுவைத் திரைப்படமாகும். இத்திரைப்படம் மார்ட்டின் பெர்க்மேன் என்பவரால் இயக்கப்பட்டது. இது 2011ஆம் ஆண்டு நடைபெற்ற பால்ம் பிரிங்க்சு பன்னாட்டுத் திரைப்பட விழாவில் திரையிடப்பட்டது.\n\n\nSection::::கதைச்சுருக்கம்.\nவயது அதிகமா‌‌ன தந்தை மிகவும் வயதுகுறைவான பெண்ணை திருமணம் செய்துகொள்ள இருக்கும் தேங்க்ஸ்கிவ்விங் நாளன்று நடைபெறும் நகைச்சுவையை மையமாக வைத்து எடுக்கப்பட்டுள்ளது.\n"}
{"id": "260221", "url": "https://ta.wikipedia.org/wiki?curid=260221", "title": "இன்டசுஇண்டு வங்கி", "text": "இன்டசுஇண்டு வங்கி\n\nஇன்டசுஇண்டு வங்கி வரையறுக்கப்பட்டது இந்தியாவின் மும்பையை தலைமையிடமாகக் கொண்டு செயல்பட்டுவரும், தனியார்த்துறையைச் சேர்ந்த புதிய தலைமுறை வணிக வங்கியாகும். இவ்வங்கி, வணிக நடவடிக்கைகளையும், மின்னணு வங்கிச் சேவைகளையும் வழங்கிவருகிறது. இவ்வங்கி 1994ஆம் ஆண்டில் அப்போதைய மத்திய நிதி அமைச்சர் மன்மோகன் சிங் அவர்களால் திறந்து வைக்கப்பட்டது. இந்திய புதிய தலைமுறை தனியார் வங்கிகளில், இவ்வங்கியே முதன்மையான வங்கியாகும்.\n"}
{"id": "260225", "url": "https://ta.wikipedia.org/wiki?curid=260225", "title": "சிக்கரி", "text": "சிக்கரி\n\nசிக்கரி என்பது ஒருவகைச் செடி ஆகும். இதன் தாவரப் பெயர் சிகோரியம் இண்டிபஸ் ஆகும். சிக்கரி செடியின் வேர் முள்ளங்கி போன்றிருக்கும்.\n\nசிக்கரி செடியின் வேரைக் காயவைத்து, வறுத்துப் பொடியாக்குவதன் மூலம் பெறுவது சிக்கரித் தூள் ஆகும். காப்பி சுவையாக இருக்க, காப்பிக் கொட்டைத் தூளுடன், சிக்கரித் தூளை 80க்கு 20 என்ற விகிதத்தில் கலந்து தயாரிக்கப்படுகிறது.\n\nஇந்தியாவில் சிக்கரி செடி பஞ்சாப் மற்றும் ஆந்திரபிரதேசம், பீகார், பஞ்சாப், இமாச்சலப் பிரதேசம், அசாம், மகாராஷ்டிரம், குஜராத், தமிழ்நாடு மற்றும் ஒடிசா உள்ளிட்ட மாநிலங்களில் பயிரிடப்படுகிறது.\n\nSection::::மருத்துவ குணங்கள்.\nசிக்கரி உடல் சூட்டைத் தணித்து மூச்சுத் திணறல், அஜீரணம், தலைவலி ஆகியவற்றை நீக்குகிறது. மூளையை சுறுசுறுப்பாக்கும் மருந்தாகவும் செயல்படுகிறது. சிக்கரிக் கசாயம் மாதவிடாய் போக்கை சீர் செய்கிறது. ஈரல் நோய்களை குணமாக்கி, சிறுநீர் கழிப்பை அதிகப்படுத்துவதுடன், வயிற்றுப்பூச்சிகளை அழிக்கிறது. சிக்கரி கால்நடைகளின் வயிற்றுப்பூச்சிகளை அகற்றுகிறது.\n\n"}
{"id": "260230", "url": "https://ta.wikipedia.org/wiki?curid=260230", "title": "ஐஎன்ஜி வைசியா வங்கி", "text": "ஐஎன்ஜி வைசியா வங்கி\n\nஐஎன்ஜி வைசியா வங்கி இந்தியாவின் பெங்களூருவை தலைமையிடமாகக் கொண்டு செயற்பட்டுவந்த தனியார் வங்கியாகும். வணிக சேவைகள், தனிநபர் வங்கி உள்ளிட்ட சேவைகளை வழங்கிவந்தது, 1930 முதல் இந்தியாவில் செயல்பட்டுவந்த வைசியா வங்கியினை டச்சு நிறுவனமான ஐஎன்ஜி குழுமம் 2002 ஆம் ஆண்டு வாங்கியதன் மூலம் ஐஎன்ஜி வைசியா வங்கி என்று பெயர் மாற்றப்பட்டது. ஒரு இந்திய வங்கியுடன், ஒரு வெளிநாட்டு வங்கி இணைந்தது இதுவே முதல் முறையாகும். நவம்பர் 20, 2014, இல் ஐ.என்.ஜி வைசியா வங்கியை கோடக் மகிந்தரா வங்கியுடன் இணைக்க முடிவெடுத்தனர். இதனால் கோடாக் மகேந்திரா வங்கி இந்தியாவின் நான்காவது பெரிய தனியார்துறை வங்கியாக மாறியது. 2015 ஆம் ஆண்டு ஏப்ரல் மாதத்தில் இந்திய ரிசர்வ் வங்கி இந்த இணைப்புக்கு ஒப்புதல் வழங்கியது.\n"}
{"id": "260234", "url": "https://ta.wikipedia.org/wiki?curid=260234", "title": "நானு அவனல்ல... அவளு", "text": "நானு அவனல்ல... அவளு\n\nநானு அவனல்ல...அவளு (, தமிழ்: நான் அவனல்ல...அவள்) என்பது 2015 ஆம் ஆண்டு பி.எஸ். லிங்கதேவரு என்பவரது இயக்கத்தில் வெளியாகிய கன்னடத் திரைப்படம் ஆகும். இத் திரைப்படத்தின் கதையானது தமிழகத்தைச் சேர்ந்த பிரபல திருநங்கை எழுத்தாளர் லிவிங் ஸ்மைல் வித்யாவின் ’ஐ அம் வித்யா’ என்ற சுயசரிதையை அடிப்படையாகக் கொண்டது. இத் திரைப்படத்தில் சஞ்சாரி விஜய் முன்னணி கதாபாத்திரத்தில் நடித்திருந்தார்.\n\n62 ஆவது இந்திய தேசிய திரைப்பட விருதில் இத்திரைப்படதிற்கு இரு விருதுகள் கிட்டின. சிறந்த நடிகருக்கான விருது சஞ்சாய் விஜய்க்கும், சிறந்த ஒப்பனைக் கலைஞருக்கான விருது ராஜூ நாகராஜுக்கும் கிடைத்தது.\nSection::::கதை.\nஇத் திரைப்படத்தின் கதையானது ஒவ்வொரு திருநங்கையரும் சந்திக்கின்ற வாழ்க்கைப் போராட்டத்தை எதார்த்தம் மீறாமல், தத்துருவமாக காட்சிபடுத்தியிருந்தார் இயக்குநர். சமூகத்தின் புறக்கணிப்புக்களையும், வாழ்க்கையின் ஏமாற்றங்களையும் தினந்தோறும் சகித்துக் கொண்டு வாழ்கின்ற ஒரு திருநங்கையின் வாழ்வைச் சொல்லும் ஒரு கதையாகும்.\n"}
{"id": "260237", "url": "https://ta.wikipedia.org/wiki?curid=260237", "title": "ஆளுமைகள் தருணங்கள் (நூல்)", "text": "ஆளுமைகள் தருணங்கள் (நூல்)\n\nஆளுமைகள் தருணங்கள், ரவிசுப்பிரமணியன் எழுதிய, எழுத்தாளர்கள் மற்றும் கலைஞர்களைப் பற்றிய நூலாகும்.\n\nSection::::அமைப்பு.\nஇந்நூலில் எம்.வி.வி., கரிச்சான் குஞ்சு, கவிஞர் அபி, மதுரை சோமு, பி.பி.சீனுவாஸ், எஸ். வி. சகஸ்ரநாமம், ஓவியர் மருது, ஓவியர் ஜே.கே., பாலு மகேந்திரா, தேனுகா, ருத்ரய்யா ஆகியோரைப் பற்றிய ஆளுமைகளுடன் பகிர்ந்துகொண்ட தருணங்களை நூலாசிரியர் எழுதியுள்ளார்.\n\nSection::::உசாத்துணை.\n'ஆளுமைகள் தருணங்கள்', நூல், (2011; காலச்சுவடு பப்ளிகேஷன்ஸ் (பி) லிமிடெட், 669, கே.பி.சாலை, நாகர்கோவில்)\n\n"}
{"id": "260243", "url": "https://ta.wikipedia.org/wiki?curid=260243", "title": "குரோமியம்(IV) குளோரைடு", "text": "குரோமியம்(IV) குளோரைடு\n\nகுரோமியம்(IV) குளோரைடு \"(Chromium(IV) chloride)\" என்பது CrCl4 என்ற மூலக்கூற்று வாய்ப்பாடு கொண்ட கனிம வேதியியல் சேர்மமாகும். நிலைப்புத்தன்மையற்ற இந்த குரோமியம் சேர்மம் குரோமியம்(III) குளோரைடும் குளோரின் வாயுவும் உயர் வெப்பநிலைகளில் வினைபுரிவதால் உருவாகிறது. அறை வெப்பநிலையில் குரோமியம்(IV) குளோரைடு மீண்டும் குரோமியம்(III) குளோரைடு மற்றும் குளோரின் வாயுவாக சிதைவடைகிறது.\n"}
{"id": "260252", "url": "https://ta.wikipedia.org/wiki?curid=260252", "title": "கெலோங்", "text": "கெலோங்\n\nகெலோங் என்பது, மலேசியா, பிலிப்பைன்சு, இந்தோனீசியா போன்ற நாடுகளின் நீர்ப்பரப்பில் காணப்படுகின்ற, பெரும்பாலும் மரத்தாலான மேடை அமைப்பு ஆகும். சிங்கப்பூரிலும் சில கெலோங்குகளைக் காண முடியுமாயினும், நகராக்கத்தினால் இவை இப்போது மிகவும் அருகிவிட்டன. \n\nஇவை மீன்பிடித் தேவைகளுக்காக மீனவர்களினால் கட்டப்படுகின்றன. பெரிய மேடைகளில் அவர்களுக்கும், அவர்களது குடும்பத்தினருக்குமான வீடுகளும் அமைவது உண்டு. இவற்றைக் கட்டுவதற்கு ஆணிகள் பயன்படுத்தப்படுவதில்லை. மரக்குற்றிகளும், பலகைகளும் பிரம்பினால் பிணைக்கப்பட்டு இவை உருவாக்கப்படுகின்றன. ஏறத்தாழ 20 மீட்டர் நீளமான முளைகளைக் கடலுக்குள் செலுத்தி, அவற்றின்மீது இம்மேடைகள் தாங்கப்படுகின்றன. கெலோங்குகள் ஆழம் குறைந்த நீரிலேயே பெரிதும் காணப்படுகின்றன. ஆனாலும் ஆழமான நீர்ப் பகுதிகளிலும் இவற்றைக் காணமுடியும்.\n"}
{"id": "260254", "url": "https://ta.wikipedia.org/wiki?curid=260254", "title": "குரோமியம்(II) ஆக்சைடு", "text": "குரோமியம்(II) ஆக்சைடு\n\nகுரோமியம்(II) ஆக்சைடு \"(Chromium(II) oxide)\" என்பது CrO என்ற மூலக்கூற்று வாய்ப்பாடு கொண்ட கனிம வேதியியல் சேர்மமாகும். குரோமியம் மற்றும் ஆக்சிசன் தனிமங்கள் இணைந்து இச்சேர்மம் உருவாகிறது. கருப்புநிறத் தூளாக காணப்படும் இச்சேர்மம் பாறையுப்பு வடிவில் படிகமாகிறது. குரோமியம்(III) ஆக்சைடை, ஐப்போபாசுபைட்டுகள் குரோமியம்(II) ஆக்சைடாக குறைக்கின்றன.\n\nசுற்றுச் சூழலில் எளிதாக குரோமியம்(II) ஆக்சைடு ஆக்சிசனேற்றம் அடைகிறது.\n\n"}
{"id": "260255", "url": "https://ta.wikipedia.org/wiki?curid=260255", "title": "இணை மெய்கோள்", "text": "இணை மெய்கோள்\n\nஇணை மெய்கோள் (\"parallel postulate\") என்பது, யூக்ளிடிய வடிவியலில் பயன்படும் ஒரு முக்கியமான மெய்கோள் ஆகும். யூக்ளிடின் எலிமெண்ட்ஸ் புத்தகத்தில் ஐந்தாவதாக தரப்பட்டுள்ளதால், இது யூக்ளிடின் ஐந்தாவது மெய்கோள் (Euclid's fifth postulate) என்றும் அழைக்கப்படுகிறது.\n\nஇணை மெய்கோளின் கூற்று:\n\"இரு கோடுகளை ஒரு கோட்டுத்துண்டு வெட்டும்போது, கோட்டுத்துண்டின் ஒரேபக்கத்தில் உண்டாகும் ஒரு சோடி உட்கோணங்களின் கூட்டுத்தொகையானது இரண்டு செங்கோணங்களின் அளவைவிடக் குறைவாக இருந்தால், அக்கோணங்கள் அமையும் பக்கத்தில் அந்த இரண்டு கோடுகளையும் முடிவில்லாமல் நீட்டிக்கும்போது, அக்கோடுகள் ஒன்றையொன்று சந்திக்கும்.\"\nயூக்ளிடிய வடிவவியல் என்பது, இணை மெய்கோள் உட்பட்ட, யூக்ளிடின் அனைத்து மெய்கோள்களையும் நிறைவு செய்யும் வடிவவியல் ஆகும். இணை மெய்கோளை நிறைவுசெய்யாத வடிவவியல் \"யூக்ளிடியமுறையற்ற வடிவவியல்\" எனப்படும்.\n\nSection::::இணை மெய்கோளின் மறுதலை.\nயூக்ளிடால் அவரது ஐந்தாவது மெய்கோளின் மறுதலையாக இணை மெய்கோளின் மறுதலை எதுவும் தரப்படவில்லை. இம்மறுதலைக்குச் சமானமான கூற்று ஒன்றின் நிறுவல் அவரது புத்தகம் எலிமெண்ட்சில் (புத்தகம் I-கூற்று 27) உள்ளது: \n\nஇது யூக்ளிடின் கூற்று 16 க்குச் சமானமானதாக உள்ளதாகக் கணிதவியலாளர் டி மார்கன் குறிப்பிட்டுள்ளார். இவ்விரண்டும் ஐந்தாவது மெய்கோளைச் சார்ந்திராவிட்டாலும், இரண்டாவது மெய்கோளைச் சார்ந்துள்ளன\n\n"}
{"id": "260260", "url": "https://ta.wikipedia.org/wiki?curid=260260", "title": "குரோமியம் அறுபுளோரைடு", "text": "குரோமியம் அறுபுளோரைடு\n\nகுரோமியம் அறுபுளோரைடு \"(Chromium hexafluoride or chromium(VI) fluoride)\" என்பது CrF என்ற மூலக்கூற்று வாய்ப்பாடு கொண்ட கருத்தியலான கனிம வேதியியல் சேர்மமாகும். முன்னதாக இச்சேர்மம் -100 செ வெப்பநிலையில் சிதைவடையக்கூடிய ஒரு மஞ்சள் நிறமான திண்மம் எனக் கருதப்பட்டது. ஆனால் , பின்னர் இது குரோமியம் ஐம்புளோரைடு (CrF) . என அறியப்பட்டது. \n\nSection::::தோல்வியில் முடிந்த தொகுப்பு முறைகள்.\nகுரோமியம் உலோகத்தை 400 செ வெப்பநிலையில் 20 மில்லியன் பாஸ்கல் அழுத்தத்தில் செயலறு நிலை புளோரினேற்றம் செய்து உடனடியாக வினைகலனில் இருந்து நீக்கி உறைய வைத்தால் சிதைவடைவைத் தடுத்து இதைத் தயாரிக்க முடியும் எனக் கருதப்பட்டது.\n\nஆனாலும், குரோமியம் அறுபுளோரைடுக்குப் பதிலாக குரோமியம் ஐம்புளோரைடுதான் உருவானது. \n\nகுரோமியம் அறுபுளோரைடு இன்றுவரை தயாரிக்கப்படவில்லை...\n"}
{"id": "260261", "url": "https://ta.wikipedia.org/wiki?curid=260261", "title": "ஹயாத் ரெஜன்ஸி கொல்கத்தா", "text": "ஹயாத் ரெஜன்ஸி கொல்கத்தா\n\nஹயாத் ரீஜென்சி கொல்கத்தா (\"Hyatt Regency Kolkata\") (ஹயாத் ஆட்சியாண்மை), ஒரு ஐந்து நட்சத்திர மதிப்பு உணவு விடுதி ஆகும். இது இந்தியாவின் கொல்கத்தாவில் அமைந்துள்ளது.. இந்த விடுதி நகரத்தின் பிற பாகங்களுடன் இணைந்துள்ளது, அத்துடன் இந்த இங்கிருந்து நேதாஜி சுபாஷ் சந்திர போஸ் பன்னாட்டு/உள்நாட்டு விமான நிலையம் மற்றும் ஹவுரா தொடருந்து நிலையம் ஆகியவை 11 கிலோ மீட்டர் (6.83 மைல்) தொலைவில் அமைந்துள்ளது. இது கொல்கத்தாவில் சுமார் 6.5 ஏக்கர் பரப்பளவினைக் கொண்டு பரந்துவிரிந்துள்ளது. இந்த விடுதியில் 233 அறைகள் மற்றும் 13 அறைத்தொகுதிகள், சிறப்புமிக்க உணவகங்கள், உடற்பயிற்சி நிலையத்துடன் கூடிய ஸ்பா, ஸ்குவாஷ் மற்றும் டென்னிசு விளையாடும் இடம், நீச்சல் குளம் ஆகியவை அமைந்துள்ளன.\n\nSection::::வரலாறு.\nஇந்த ஹோட்டல் ஆகஸ்ட் 10, 2002 இல் திறக்கப்பட்டது. உப்பு ஏரி நகரம் என்று அழைக்கப்படும் பிதான்னகரத்தில் முதன் முதலாகத் தொடங்கப்பட்ட ஐந்து நட்சத்திர ஹோட்டல் இதுவாகும்.கொல்கத்தாவின் தலைநகரில் உள்ள மக்கள் தொகையினை சரிசெய்யும் வகையில் பிதான்னகரம் 1958 மற்றும் 1965 ஆம் ஆண்டுகளில் மேம்படுத்தப்பட்டது. \n\nகிழக்கு நகரச் சாலையின் முக்கியப் பகுதியில் இந்த ஹோட்டல் அமைந்துள்ளதால், கொல்கத்தாவின் கிழக்குப் பகுதியினை, உப்பு ஏரி நகரத்துடனும், கொல்கத்தாவின் வடகிழக்குப் பகுதியினை தெற்குப் பகுதியுடனும் இந்த ஹோட்டல் இணைக்கிறது.\n\nSection::::இருப்பிடம்.\nவிடுதியில் இருந்து ஷாஹீத் மினார் சுமார் 7 கிலோ மீட்டர் தொலைவிலும், பிர்லா வான்கோள்கள் அருங்காட்சியகம் சுமார் 10 கிலோ மீட்டர் தொலைவிலும் அமைந்துள்ளது. இவை தவிர பிரபலமிக்க ஹவுரா பாலம், அலிப்பூர் விலங்கியல் பூங்கா மற்றும் காலிகட் ஆகியவை அருகில் உள்ள சுற்றுலாத்தலங்கள் ஆகும்.\n\nSection::::போக்குவரத்து வசதிகள்.\nவிடுதியில் இருந்து அருகில் அமைந்துள்ள போக்குவரத்து வசதிகள் பின்வருமாறு: \n\n\n"}
{"id": "260263", "url": "https://ta.wikipedia.org/wiki?curid=260263", "title": "தாஸ் வங்கி", "text": "தாஸ் வங்கி\n\nதாஸ் வங்கி () இந்தியாவில் செயல்பட்டுவந்த வணிக வங்கியாகும். இது, ஆலமோகன் தாஸ் என்பவரால் 1939இல் கல்கத்தாவில் தொடங்கப்பட்டது. இவ்வங்கி வங்காளம் முழுவதும் 60 கிளைகளுடன் செயற்பட்டுவந்தது. இந்தியப் பிரிவினையில் பாகிஸ்தான் பிரிந்து தனிநாடான போது இவ்வங்கியை மூடும் நிலை ஏற்பட்டது. ஏனெனில் இவ்வங்கியின் அதிகமான கிளைகள் வங்காளத்தின் கிழக்கு பகுதியில் அமைந்திருந்தன. இப்பகுதிகள் புதிய பாகிஸ்தான் நாட்டின் பகுதிகளாயின.\n"}
{"id": "260269", "url": "https://ta.wikipedia.org/wiki?curid=260269", "title": "C", "text": "C\n\nC (சீ) என்பது புதிய ஆங்கில நெடுங்கணக்கிலும் சீர்தரத்துக்கான அனைத்துலக நிறுவன அடிப்படை இலத்தீன் நெடுங்கணக்கிலும் மூன்றாவது எழுத்து ஆகும். இது ஆங்கிலத்தில் ஸீ எனப் பலுக்கப்படும். உரோம எண்களில் C என்பது 100ஐக் குறிக்கும். பதினறும எண் முறைமையில் C என்பது 12ஐக் குறிக்கும்.\n\nSection::::கணிதத்திலும் அறிவியலிலும்.\nவடிவவியலில், கோட்டுத்துண்டங்கள், கோடுகள் முதலியவற்றைக் குறிப்பதற்கு A, B, C முதலிய ஆங்கிலப் பேரெழுத்துகள் பயன்படுத்தப்படும். வழமையான குறிப்பீட்டில், ABC என்ற ஒரு முக்கோணியின் ஒரு கோணம் C பேரெழுத்தாலும் அதற்கெதிரான பக்கம் c சிற்றெழுத்தாலும் குறிக்கப்படும். இயற்கணிதத்தில் சேர்மானங்களின் எண்ணிக்கையைக் குறிப்பிடவும் C பயன்படுத்தப்படும். சிக்கலெண்களின் தொடையைக் குறிப்பிட formula_1 பயன்படுத்தப்படும்.\n\nஇயற்பியலில், கொள்ளளவத்தைக் குறிக்க C பயன்படுத்தப்படுகின்றது. மின்னேற்றத்தின் அனைத்துலக முறை அலகான கூலோத்தின் குறியீடு C ஆகும். வெற்றிடத்தில் ஒளியின் கதி cஆல் குறிக்கப்படும்.\n\nவேதியியலில், காபனின் வேதிக் குறியீடு C ஆகும். மூலர்ச் செறிவைக் குறிக்க c பயன்படுத்தப்படும்.\n\n"}
{"id": "260270", "url": "https://ta.wikipedia.org/wiki?curid=260270", "title": "குதிரை மனிதன்", "text": "குதிரை மனிதன்\n\nகுதிரை மனிதன் அல்லது சென்டார் (ஆங்கிலத்தில் : centaur (/ˈsɛntɔːr/; கிரேக்கம்: Κένταυρος, Kéntauros, லத்தின்: centaurus) என்பது மனிதத் தலையும், கைகளும், குதிரையின் உடலையும் கொண்ட கற்பனை உயிரினம் ஆகும்.\nஇது கிரேக்கத் தொன்மவியல் கதைகளில் வரும் ஒரு மனிதவிலங்கு, காலங்காலமாக ஐரோப்பிய ஓவியங்களில் இது இடம்பெற்று வருகிறது. நவீன கால ஓவியங்களிலும் குதிரை மனிதர்கள் இடம்பிடித்து வருகின்றன. ஹாரிபாட்டரின் மந்திரக் கதைகளிலும், நார்னியாவின் கதைகளிலும் குதிரை மனிதர்கள் இடம்பெறுகிறனர்.\n"}
{"id": "260272", "url": "https://ta.wikipedia.org/wiki?curid=260272", "title": "ஓல்மியம்(III) குளோரைடு", "text": "ஓல்மியம்(III) குளோரைடு\n\nஓல்மியம்(III) குளோரைடு (Holmium(III) chloride) என்பது HoCl என்ற மூலக்கூற்று வாய்ப்பாடு கொண்டு ஒரு கனிம வேதியியல் சேர்மமாகும். இது பொதுவான உப்பாக இருந்தாலும் பிரதானமாக ஆய்வுச் செயல்முறைகளில் மட்டுமே பயன்படுத்தப்படுகிறது. ஓல்மியம் ஆக்சைடு போலவே ஓல்மியம்(III) குளோரைடும் நிறம் மாறும் பண்பை வெளிப்படுத்துகிறது. சாதாரண ஒளியில் மஞ்சளாகவும் ஒளிரும் ஒளியில் பிரகாசமான இளஞ்சிவப்பு நிறத்திலும் காணப்படுகிறது.\n\nSection::::தயாரிப்பு.\nஓல்மியம் மற்றும் குளோரின் தனிமங்கள் இணைவதால் ஓல்மியம்(III) குளோரைடு உருவாகிறது என்றாலும் ஓல்மியம் ஆக்சைடு மற்றும் அமோனியம் குளோரைடு கலந்த கலவையை 200 முதல் 250 0 செ வெப்பநிலைக்கு சூடுபடுத்தி ஓல்மியம்(III) குளோரைடு தயாரிக்கும் முறையே பொதுவாக பயன்படுத்தப்படுகிறது.:\n\nSection::::அமைப்பு.\nஓல்மியம்(III) குளோரைட திடநிலையில் YCl3 அடுக்கு படிகவமைப்பில் காணப்படுகிறது.\n"}
{"id": "260279", "url": "https://ta.wikipedia.org/wiki?curid=260279", "title": "1726", "text": "1726\n\n1726 (MDCCXXVI) ஒரு செவ்வாய்க்கிழமையில் துவங்கிய ஒரு கிரிகோரியன் சாதாரண ஆண்டு ஆகும். 11 நாட்கள் பின்தங்கிய பழைய ஜூலியன் நாட்காட்டியில் இது சனிக்கிழமையில் ஆரம்பமானது.\n\n"}
{"id": "260283", "url": "https://ta.wikipedia.org/wiki?curid=260283", "title": "தமசா ஆறு", "text": "தமசா ஆறு\n\nதமசா ஆறு அல்லது தோன்ஸ் ஆறு (Tamsa River / Tons River), இந்தியாவின் மத்தியப்பிரதேசம் மாநிலத்தின் சத்னா மாவட்டத்தின், கைமூர் மலைத்தொடரில் 610 மீட்டர் உயரத்தில் தமகுண்ட் எனுமிடத்தில் உற்பத்தியாகி, சட்னா மற்றும் ரேவா மாவட்டங்களில் வழியாக பாய்ந்து, உத்திரப்பிரதேசம் மாநிலத்தின், பேலன் வழியாக சிர்சா என்ற இடத்தில் கங்கை ஆற்றுடன் இணைகிறது. தமசா ஆற்றின் மொத்த நீளம் 264 கி. மீ., ஆகும். இதனால் இவ்வாற்று நீரின் பாசான பரப்பளவு 16,860 சதுர கிலோ மீட்டர்.\n\nSection::::இராமாயனத்தில்.\nபதினான்கு ஆண்டு காடுறை வாழ்வின் போது, அயோத்தியை விட்டு காட்டிற்கு வந்த முதல் நாளில் ராமர், சீதை மற்றும் இலக்குவன் தமசா ஆற்றங்கரையில் தங்கி, தன்னுடன் வந்திருந்த அயோத்தி மக்களை விட்டு விட்டு, இரவுப் பொழுதில் தமசா ஆற்றைக் கடந்து காட்டினுள் வெகு நீண்ட தொலைவிற்கு பயணித்தனர். \n\nவால்மீகி முனிவரின் ஆசிரமம் தமசா ஆற்றின் கரையில் அமைந்திருந்தது. அயோத்தில் இராமரின் முடிசூட்டு விழாவிற்கு பின்னர், ராமரால் காட்டிற்கு அனுப்ப்பட்ட கருவுற்றிருந்த சீதை, அயோத்திலிருந்து 15 கி. மீ., தொலைவிலுள்ள தமசா ஆற்றின் கரையில் உள்ள வால்மீகி முனிவரின் ஆசிரமத்தில் அடைக்கலம் அடைந்து இலவன் மற்றும் குசன் எனும் இரட்டையர்களை பெற்றெடுத்தாள்.\n\n \n"}
{"id": "260284", "url": "https://ta.wikipedia.org/wiki?curid=260284", "title": "நாய்த் தலையன்", "text": "நாய்த் தலையன்\n\nநாய்த் தலையன் ( Cerberus rynchops) என்பது ஒரு நஞ்சில்லா பாம்பு ஆகும். ஆசியா மற்றும் ஆஸ்திரேலியா கண்டங்களில் கடலோரப்பகுதிகளில் காணப்படும்.\nபொதுவாக இப்பாம்புகள் சதுப்பு நிலக்காடுகள் , கழிமுகங்கள், நீரோடைகள், குளங்கள், பாசித்திட்டுகள், போன்ற இடங்களிலும், அருகில் உள்ள நிலத்தில் உள்ள வளைகளில் கண்டறியப்பட்டுள்ளது. இவை இரவில் இரை தேடும் விலங்குகள் என்றபோதிலும், சிலசமயம் பகல் நேரத்திலும் இரை தேடும். இதன் முதன்மை உணவு மீன் ஆகும்.\nஇது அச்சுறுத்தப்படும் பொழுது தரையில் எம்பிக்குதித்து பக்கவாட்டுத் திசையில் விரைவாக நெளிந்து செல்லக்கூடியது. இது அலையாத்தி மரங்களில் ஏறக் கூடியது. அவ்வாறு மரத்தில் ஏற பற்றும் தன்மையுடைய வால் கொண்டுள்ளது. இவை தண்ணீர் அல்லது தரையில் 8 முதல் 30 வரையான எண்ணிக்கையில் குட்டிகளை ஈனுவதாக அறியப்படுகிறது.\nSection::::விளக்கம்.\nஇதன் தலை நாய் போன்ற தோற்றத்தை ஒத்து உள்ளது. காரணம் இதன் மேல் தாடை தன்மையாகும். இதன் தலை கழுத்தைவிட அகன்று இருக்கும். இதன் கண்கள் சிறியதாக அழகாக இருக்கும். தலையில் சாம்பல் அல்லது மஞ்சள் பச்சை நிறம் கொண்டவையாக இருக்கும். சில பாம்புகளுக்கு உடலில் தெளிவாகப் புலப்படாத கரிய கோடுகள் கண்ணில் இருந்து தொடங்கி பின்நோக்கிச் செல்லும்.\n\n"}
{"id": "260287", "url": "https://ta.wikipedia.org/wiki?curid=260287", "title": "வான்வழி தொகுப்பு கம்பி", "text": "வான்வழி தொகுப்பு கம்பி\n\nவான்வழி தொகுப்பு கம்பி (Aerial bundled cable) என்பது மேல்நிலை மின்கடத்தி இணைப்புகளுக்காக மின் கம்பிகளை ஒரு சேர பொதிந்து பாதுகாப்பாக வீடுகளின் உபயோகத்திற்கு மின்சாரத்தை அனுப்பும் முறையாகும். இதன் உள்பகுதியில் மின் கடத்தி கம்பிகள் பாதுகாப்பாக பிளாஸ்டிக்குகளாலும், மின்கடத்தாப்பொருள்களாலும் இருக்கமாக பொதிந்து வைக்கப்பட்டிருக்கும்.\nஇந்த வகை மின் கடத்திகளினால் தேவையில்லாத மின் விரயம் ஏற்படாமலும், விபத்துக்கள் ஏற்படாமலும் பாதுகாப்பாக மின்சாரம் பகிர்ந்தளிக்கப்படுகிறது. \n"}
{"id": "260292", "url": "https://ta.wikipedia.org/wiki?curid=260292", "title": "உலக வரலாற்றின் காட்சிகள் (1934)", "text": "உலக வரலாற்றின் காட்சிகள் (1934)\n\nஉலக வரலாற்றின் காட்சிகள் (Glimpses of World History) என்பது முன்னாள் இந்தியப் பிரதமரும் இந்திய விடுதலைப்போராட்ட வீரருமான ஜவஹர்லால் நேரு, உலக வரலாறு குறித்துத் தன் மகள் இந்திரா காந்திக்கு எழுதிய கடிதங்களின் தொகுப்பு ஆகும். இக்கடிதங்கள் 1930 மற்றும் 1933 ஆண்டுகளின் இடைப்பகுதியில் எழுதப்பட்டன.\n"}
{"id": "260297", "url": "https://ta.wikipedia.org/wiki?curid=260297", "title": "பல்லவ எழுத்துமுறை", "text": "பல்லவ எழுத்துமுறை\n\nபல்லவ எழுத்துமுறை தென்னிந்தியாவில் கி.பி. 6 ஆம் நூற்றாண்டில் பல்லவர் காலத்தில் உருவாக்கப்பட்ட பிராமி எழுத்துமுறை ஆகும்.\n\nதென்-கிழக்காசிய மொழிகளான கவி, பாய்பாயின், பர்மிய மொழி, கமெர், மற்றும் தாய்லாந்தின் தாய் மொழி ஆகியவை பல்லவ எழுத்துமுறையில் இருந்து உருவாவானவை.\n\nதமிழ் எழுத்துக்கள் தாங்கிய ஓட்டுச்சில்லுகள் மத்தியத் தரைக் கடலின் மேற்குப்பகுதியான எகிப்து முதல் கிழக்குப்பகுதியில் தாய்லாந்து, வியட்நாம் போன்ற நாடுகள் வரை பல்வேறு இடங்களில் கண்டெடுக்கப்பட்டுள்ளன.\n\nகோர் ரோரி என்ற ஒமன் நாட்டுப்பகுதியில் தமிழ் பிராமி எழுத்துக்கள் கொண்ட ஓட்டுச்சில்லு 2008 ஆம் ஆண்டு கண்டுபிடிக்கப்பட்டது.\n"}
{"id": "260304", "url": "https://ta.wikipedia.org/wiki?curid=260304", "title": "பைலசின் திமோன்", "text": "பைலசின் திமோன்\n\nபைலசின் திமோன் (Timon of Phlius) அல்லது பிலியசின் திமோன் (; , \"gen\".: Τίμωνος; அண். கி.மு320 – அண்.கி.மு 230) ஒரு கிரேக்கர் ஐயுறவுவாத மெய்யியலாளர் ஆவார், இவர் பிர்ரோவின் மாணாக்கர். \"Silloi\" () எனப்படும் எள்ளலியக் கவிதைகளை இயற்றியவர். இவர் பைலசில்பிறந்து மெகாராவுக்குப் புலம்பெயர்ந்தார். பிறகு தன் வீட்டிற்குத் திரும்பிவந்து திருமணம் செய்து கொண்டார். பின்னர் தன் மனைவியுடன் எலிசுக்குச் சென்றார். அங்கு பிர்ரோவைப் பற்றிக் கேள்விப்பட்டு அவர்வழியைத் தொடர்ந்தார். இவர் ஃஎல்லெசுபாண்டிலும் வாழ்ந்தார்.ஏதென்சுக்குச் செல்லும் முன் இவர் சால்சிடோனில் கல்வி கற்பித்தார். ஏதென்சில் தன் இறுதிக் காலம்வரை வாழ்ந்தார். இவர் பல நூல்களை இயற்றியுள்ளார். இவர் கவிதை துன்பியல், எள்ளல், இன்பியல் நாடகங்களை இயற்றியுள்ளார். இவை ஏதுமே இப்போது கிடைக்கவில்லை. இவரது மிகவும் புகழ்பெற்ற படைப்பு \"Silloi\" என்ற பெயர்பெற்ற மறைந்த, வாழும் மெய்யியலாளர்களை எள்ளும் எழுசீரிலான அடியுள்ள கவிதை நூலாகும். \"Silloi\" நூல் முழுமையாக்க் கிடைக்கவில்லை. ஆனால் பல பழம்புலவர்கள் அதில் இருந்து மேற்கோள்களை எடுத்தாளுகின்றனர்.\n\nSection::::பண்பாட்டு மேற்கோள்கள்.\nசேக்சுபியர் கூறும் \"ஏதென்சின் திமோன்\" இவருக்கு முன்வாழ்ந்த வேறொருவராகும். என்றாலும் சில ஏதென்சின் திமோனின் மெய்யியல் கூறுகள் சேக்சுபியரின்பால் தாக்கம் விளைவித்துள்ளன.\n\n\n\n"}
{"id": "260306", "url": "https://ta.wikipedia.org/wiki?curid=260306", "title": "சாய் பல்லவி", "text": "சாய் பல்லவி\n\nசாய் பல்லவி செந்தாமரை \"(Sai Pallavi Senthamarai)\" என்பவர் திரைப்பட நடிகை பொதுவாக சாய் பல்லவி என்ற பெயரால் அறியப்படுகிறார். இவர் 1992 ஆம் ஆண்டு மே மாதம் 9 ஆம் நாள் பிறந்தார். இந்திய நடிகையும், நடனக் கலைஞருமான இவர் தென்னிந்திய திரைப்படங்களில் மிகவும் பிரபலமாக பேசப்பட்டு வருகிறார். 2015 ஆம் ஆண்டில் வெளிவந்து மாபெரும் வெற்றிப் படமாக ஓடிய மலையாளத் திரைப்படமான பிரேமம் திரைப்படத்தில் மலர் என்ற கதாபாத்திரத்தில் நடித்ததன் மூலம் பொதுமக்களின் கவனத்தை இவர் ஈர்த்தார். பின்னர் இதைத் தொடர்ந்து 2016 ஆம் ஆண்டில் வெளியான கலி என்ற திரைப்படத்தில் துல்கர் சல்மானுடன் இணைந்து நடித்தார். வருண் தேச்சுடன் இணைந்து பானுமதி என்ற கதாபாத்திரத்தில் காதல் படமான பிடாவில் நடித்ததன் மூலம் 2017 இல் தெலுங்கு திரைப்பட உலகில் அறிமுகமானார். தொலைக்காட்சியில் பிடா திரைப்படம் ஒளிபரப்பப்பட்டபோது தொலைக் காட்சிகளுக்கான தரவரிசையில் ஐந்தாவது முறையாக அதிகபட்ச இலக்கு அளவீட்டுப் புள்ளியை எட்ட இப்படம் காரணமாக இருந்தது.\n\nசாய் பல்லவி தன்னுடைய தொழில் மூலம் சுகாதாரத்துறையுடன் தொடர்பில் இருந்தார். 2016 ஆம் ஆண்டு, சியார்ச்சியா திபிலீசி மாநில மருத்துவப் பல்கலைக் கழகத்தில் தன்னுடைய மருத்துவப் பட்டத்தைப் பெற்றார்.\n\nSection::::தொடக்கக்கால வாழ்க்கை.\nதமிழ் நாட்டிலுள்ள கோத்தகிரியில் செந்தாமரை கண்ணன் மற்றும் ராதா கண்ணன் ஆகியோருக்கு மகளாக சாய் பல்லவி பிறந்தார். இவருடைய இளைய சகோதரி பூசா கண்ணன் ஆவார். இவரும் ஒரு திரைப்பட நடிகையாவார். சாய் பல்லவி வளர்ந்தது கல்வி கற்றது அனைத்தும் கோயம்புத்தூர் ஆகும். சாய் பல்லவி 2016 இல் சியார்ச்சியா நாட்டில் டிபிலிசு மாநில மருத்துவ பல்கலைக்கழகத்தில் மருத்துவ படிப்பை நிறைவு செய்தார்..\n\nSection::::வாழ்க்கைப் பணி.\nசாய் பல்லவிக்கு நடனத்தின் மீது இருந்த தீராத ஆசை காரணமாக இவர் 2008 ஆம் ஆண்டு விசய் தொலைக்காட்சியில் நடைபெற்ற உங்களில் யார் அடுத்த பிரபுதேவா என்ற நிகழ்நேர நடனநிகழ்ச்சியில் பங்கேற்றார். 2009 இல் இ.டி.வி. தெலுங்கு நிகழ்ச்சியான தி அல்டிமேட்டு டேன்சு நிகழ்ச்சியிலும் பங்கேற்றார்.\n\nSection::::திரைப்பட வாழ்க்கை.\nதொடக்கத்தில் சாய் தாம் தூம், கசுத்தூரி மான் போன்ற சில திரைப்படங்களில் தோன்றினார். 2014 ஆம் ஆண்டில் சியார்ச்சியாவிலுள்ள டிப்லிசியில் சாய் மருத்துவம் படித்துக் கொண்டிருந்தபோது இயக்குநர் அல்போன்சு புத்தாரென் தன்னுடைய பிரேமம் படத்தில் மலர் என்ற கதாபாத்திரத்தில் நடிப்பதற்கு வாய்ப்பு கொடுத்தார். கல்லூரியின் விடுமுறை நாட்களில் மட்டும் சாய் படத்தில் நடித்துக் கொடுத்தார். படப்பிடிப்பு முடிந்ததும் சாய் மீண்டும் கல்லூரிக்குத் திரும்பிவிடுவார். அந்த ஆண்டில் சாய் பிலிம்பேரின் சிறந்த அறிமுக பெண் நடிகை உள்ளிட்ட பல விருதுகளை வென்றார். \n2015 ஆம் ஆண்டில் சாய் பல்லவி தன்னுடைய இரண்டாவது திரைப்படமான கலியில் நடித்தார். இப்படம் 2016 இல் வெளியிடப்பட்டது..\n\nஒரு கணவனின் பொல்லாத கோபத்திற்கு ஆளாகும் அஞ்சலி என்ற இளம் மனைவியாக சாய் இப்படத்தில் நடித்தார், மலையாளத்தில் சிறந்த நடிகைக்கான பிலிம்ஃபேர் விருதிற்காக இவருடைய பெயர் பரிந்துரைக்கப்பட்டது..\n\n2017 ஆம் ஆண்டு தெலுங்கில் சேகர் கம்முலாவின் பிடே என்ற திரைப்படத்தில் தெலுங்காணாவிலிருந்து வரும் பானுமதி என்ற சுதந்திரமான கிராமத்துப் பெண் கதாபாத்திரத்தில் நடித்து அறிமுகமானார்..\n\nஇயக்குநர் ஏ.எல். விசயின் கரு என்ற திரைப்படம் இவருக்கு அடுத்த படமாக அமைந்தது. தெலுங்கு, தமிழ் ஆகிய இரண்டு மொழிகளில் இத்திரைப்படம் எடுக்கப்பட்டது.\n\nமாரி என்ற தமிழ் திரைப்படத்தின் தொடர்ச்சியாக எடுக்கப்படும் மாரி 2 என்ற திரைப்படத்தில் தனுசுக்கு எதிரான நடிகையாக நடிக்க ஒப்பந்தம் செய்யப்பட்டார். இரு மொழித் திரைப்படமாக எடுக்கப்படும் இப்படத்தை பாலாசி மோகன் இயக்குகிறார்.\n\nசமீபத்தில் சாய் பல்லவியின் நடத்தையைப் பற்றி சில வதந்திகள் கூறப்பட்டன. படப்பிடிப்பு தளத்திற்கு தாமதமாக வருவதாகவும் தளத்தில் அநாகரிமாக நடந்து கொள்ளுவதாகவும் அண்மையில் ஒரு நேர்காணலில் சாய் பல்லவியுடன் இணைந்து நடிக்கும் நாகசூரியா தெரிவித்துள்ளார். இப்பேட்டி சாய் பல்லவியின் திரை வாழ்க்கைக்கு பெரும் பின்னடைவாக அமைந்தது.\n\nநாகசூரியாவின் கருத்துக்களை தான் பெரிதும் மதிப்பதாகவும், ஆனால் அந்த வதந்திகள் எங்கிருந்து வந்தன என்பது தெரியாது என்றும் பல்லவி தெரிவித்துள்ளார். \nசர்வானந்த் உடன் படிபடி லெச்ச மனசு என்ற தெலுங்கு திரைப்படத்தில் நடிக்க, 2018 பிப்ரவரியில் பல்லவி ஒப்பந்தம் செய்யப்பட்டார்.\n\n\n"}
{"id": "260312", "url": "https://ta.wikipedia.org/wiki?curid=260312", "title": "புல்விரியன்", "text": "புல்விரியன்\n\nபுல்விரியன் (Bamboo pit viper) என்பது ஒரு நஞ்சுள்ள பாம்பு இனமாகும். இவை தென் இந்தியாவில் காணப்படுகின்றன. இதற்கு கிளையினங்கள் இருப்பதாக இதுவரை அங்கீகரிக்கப்படவில்லை.\nSection::::விளக்கம்.\nஇப்பாம்பு சற்றே மேடிட்ட செதில்களுடன், சற்று மங்கிய பச்சை நிறத்தில் உள்ளபாம்பு ஆகும். இதன் கழுத்து மெல்லியதாகவும், தலை முக்கோண வடிவில் அகன்றதாகவும் இருக்கும். தலையில் உள்ள செதில்கள் பொடிப்பொடியாகவும், உடலின் மேற்புறமுள்ள செதில்கள் கொஞ்சம் மேடுபட்டுக் காணப்படும். \nஇப்பாம்புகள் 2.5 அடி (0.76 மீ) நீளம் வரை வளரும் இதில் வால் 5.5 அங்குல (14 செ.மீ.) ஆகும்.\n\nSection::::புவியியல் எல்லை.\nஇந்த பாம்புகள் தென் இந்தியாவில் காணப்படுகின்றன. இது அரிதாக மராட்டியத்தின் ஹரிஷ்சந்த்ரகாட் மலைப்பகுதிகளிலும், மேற்கு தொடர்ச்சி மலைத்தோடரைச் சேர்ந்த மராட்டியத்தின் அக்க சயாத்திரி பகுதிகளிலும் காணப்படுகிறது.\nSection::::வாழ்விடம்.\nஇப்பாம்புகள் நீரோடைகளுக்கு அருகில் உள்ள மூங்கில்செடிகள் அடர்ந்த காட்டுப் பகுதிகள் போன்ற இடங்களில் காணப்படுகின்றன.\nSection::::நடத்தை.\nஇவை மரங்களைச் சார்ந்து வாழக்கூடிய இரவாடிகள் ஆகும். இவற்றிற்கு அச்சுறுத்தல் ஏற்படும் போது, கடிக்கத் தயங்காது.\n\nSection::::உணவு.\nஇது உணவாக பல்லிகள் சிறு பறவைகள் போன்றவற்றை உட்ககொள்கிறது..\n\nSection::::இனப்பெருக்கம்.\nஇவை தன் உடலுக்குள்ளேயே முட்டையை வைத்திருந்து பொரித்து பார்ப்புகளை ஈனும். பெண் பாம்புகள் ஆறு முதல் பதினோறு குட்டிகளை ஈனும். குட்டிகள் நீளம் 4.5 அங்குளம் வரை இருக்கும்.\n"}
{"id": "260313", "url": "https://ta.wikipedia.org/wiki?curid=260313", "title": "தேனீப்போலி நுதலி", "text": "தேனீப்போலி நுதலி\n\nதேனீப்போலி நுதலி என்பது ஓஃபிரிசு ஏப்பிஃபெரா (\"Ophrys apifera\") என்ற அறிவியற் பெயர் கொண்ட பல்லாண்டு வாழும் ஒரு பூச்செடியாகும்.\n\nSection::::உருவமைப்பு.\nதேனீப்போலி நுதலி 15 முதல் 50 செ.மீ. உயரம்வரை வளரக்கூடியது. வறட்சி தாங்கக்கூடிய இச்செடி கூதிர்காலத்தில் கொழுந்து விட்டு குளிர்காலத்தில் மெள்ள வளரும். அடியிலைகள் முட்டைவடிவிலும் சாய்ந்த ஈட்டிவடிவிலும் மேலிலைகளும் பூவடியிலைகளும் முட்டை-ஈட்டிவடிவிலும் இருக்கின்றன. ஏப்பிரல் முதல் சூலை மாதம்வரை பன்னிரண்டு பூக்கள்வரை பூக்கும். மலர்கள் பெரிய புல்லியிதழ்களையும், நடுவில் பச்சைத்தண்டும் கொண்டிருக்கின்றன. சிற்றுதட்டுப்பகுதி மும்மடல் கொண்டிருக்கும். அவற்றின் அமைப்பு தேனீக்களைப்போலவே இருக்கிறது. இதன் தேனீயைப் போன்ற தோற்றத்தால் இப்பெயர்பெற்றது.\n\nSection::::இனப்பெருக்கம்.\nஇந்த தேனீப்போலிப்பேரினத்தைச்சேர்ந்த சிற்றினங்களில் இவைமட்டுமே தன்மகரந்தச்சேர்க்கைமூலம் இனப்பெருக்கத்தில் ஈடுபடுகிறது. நடுத்தரைக்கடலருகே சில பகுதிகளில் இருக்கும் மற்ற இனங்கள் சிலவகை தேனீக்களை ஈர்த்து அவற்றின்வழியாக இனப்பெருக்கம் ஏற்படுகிறது. ஆண் ஈக்கள் இம்மலர்களை பெண்ணீக்கள் என்றெண்ணி உறவுகொள்ள முயலும்போது மகரந்தத்தூள் அப்பிக்கொண்டு ஒரு மலரிலிருந்து மற்றொரு மலருக்கு எடுத்துச்செல்லப்படுகிறது. இதை பொய்க்கலவி என்பர்.\n\nSection::::கலாச்சாரம்.\nதேனீப்போலி நுதலி என்பது பெட்போர்ட்ஷியரின் கலாச்சார மலராகும்.\n\n"}
{"id": "260320", "url": "https://ta.wikipedia.org/wiki?curid=260320", "title": "விசயேந்திர சரசுவதி", "text": "விசயேந்திர சரசுவதி\n\nவிசயேந்திர சரசுவதி அல்லது சிறி சங்கர விஜயேந்திர சரஸ்வதி சுவாமிகள் என்பவர் (\"sri vijayendra saraswati swamigal 1969, மார்ச் 13\"), காஞ்சி காமகோட்டி பீடத்தின் 70 ஆவது சங்கராச்சாரியார் (இளைய பீடாதிபதி) ஆவார்.\n\nSection::::பிறப்பு.\nசங்கரநாராயணன் எனும் இயற்பெயராக கொண்டுள்ள இவர், தமிழ்நாட்டின் வடகிழக்கு மாவட்டமான திருவள்ளூர் மாவட்டத்திலுள்ள \"தண்டலம்\" எனும் கிராமத்தில், 1969 ஆம் ஆண்டு, மார்ச் 13 இல் பிறந்தவர்.\n\nSection::::பட்டம்.\nவிசயேந்திர சரசுவதி, 1983 ஆம் ஆண்டு மே 29 இல் தனது 14 ஆவது அகவையில், அவரது முன்னைய 69 ஆவது சங்காரச்சார்யர் (குரு) இந்து சமயத்தின் காஞ்சி காமகோடி பீடாதிபதியான, செயந்திர சரசுவதி என்பவரின் (வாரிசாக) 70 ஆவது இளைய பீடாதிபதியாகப் பட்டம் ஏற்றுக்கொண்டார்.\n\n\nSection::::சர்ச்சை.\nகாஞ்சிபுரம் கோயில் நிர்வாகி சங்கரராமன் கொலைவழக்கில், காஞ்சி சங்கர மடம் இளைய மடாதிபதி விசயேந்திர சரசுவதியை 25 ஆவது குற்றவாளியாக கருதி, 2005, சனவரி 10 ஆம் நாள் திங்கட்கிழமை அன்று காஞ்சி சங்கரமடத்தில் வைத்து தமிழக காவல் துறையால் கைது செய்யப்பட்டார்.\n\n"}
{"id": "260326", "url": "https://ta.wikipedia.org/wiki?curid=260326", "title": "சித்தரன்னா", "text": "சித்தரன்னா\n\nசித்தரன்னா (கருநாடகத்தில்) அல்லது புளிஹோரா / சித்ரன்னம் (ஆந்திராவிலும் தெலுங்கானாவிலும்) அல்லது தாளித்த சாதம் (தமிழகத்தில்) என்றழைக்கப்படும், இந்த உணவு தென்னிந்தியாவின் மாநிலங்களில் பரவலாக சமைக்கப்படும் உணவு வகையாகும். இது புளியோதரை போன்று தயாரிக்கப்படும் ஒரு உணவாகும், ஆனால் இது வேறு சுவை தரக்கூடியதாகும்.. வடக்குக் கடலோர ஆந்திராவில் இதனை \"சட்டி\" எனவும் அழைக்கின்றனர்.\n\nசாதம் (வேகவைத்த அரிசி), நிலக்கடலை, எலுமிச்சை, புளி கொண்டு தயாரிக்கப்படும் இவ்வகையான உணவு சிலசமயங்களில் மீதமான பழைய சாதத்தைக் கொண்டு செய்யப்படும். இரவு மீதமான சாதத்தை, காலையில் இவ்வாறு சமைப்பதால் இதனை சித்தரன்னா என்று அழைக்கின்றனர்.\n"}
{"id": "260327", "url": "https://ta.wikipedia.org/wiki?curid=260327", "title": "பவர் ரேஞ்சர்ஸ் மிஸ்டிக் ஃபோர்ஸ்", "text": "பவர் ரேஞ்சர்ஸ் மிஸ்டிக் ஃபோர்ஸ்\n\nபவர் ரேஞ்சர்ஸ் மிஸ்டிக் ஃபோர்ஸ் (Power Rangers Mystic Force) என்பது அமெரிக்கத் தொலைக்காட்சித் தொடராகும். இது \"பவர் ரேஞ்சர்ஸ்\" என்னும் சூப்பர்ஹீரோ கதைத் தொடரின் பதினான்காவது தொடராகும்.\n\nSection::::கதாப்பாத்திரங்கள்.\nதொடரின் நாயகர்களான ரேஞ்சர்களும் அவர்களின் பெயர்களும்\n\n\n\n\n\n"}
{"id": "260331", "url": "https://ta.wikipedia.org/wiki?curid=260331", "title": "பூம்புகார் கப்பல் போக்குவரத்துக் கழகம்", "text": "பூம்புகார் கப்பல் போக்குவரத்துக் கழகம்\n\nபூம்புகார் கப்பல் போக்குவரத்துக் கழகம் (Poompuhar Shipping Corporation Limited), தமிழ்நாடு அரசின் பொதுத்துறை நிறுவனம் ஆகும். இந்நிறுவனத்தின் கப்பல்கள், தமிழ்நாடு மின்சார வாரியத்தின் அனல் மின் நிலையங்களுக்குத் தேவையான நிலக்கரியை வெளிநாடுகளிலிருந்து ஏற்றி வருகிறது. மேலும் சுற்றுலா தலங்களில் குறிப்பாக கன்னியாகுமரியின் விவேகானந்தர் பாறை மற்றும் திருவள்ளுவர் சிலைக்கும் சுற்றுலா பயணிகளை விசைப்படகுகளில் ஏற்றிச் செல்கிறது.\n\n"}
{"id": "260335", "url": "https://ta.wikipedia.org/wiki?curid=260335", "title": "பிரம்பானான் கோயில்", "text": "பிரம்பானான் கோயில்\n\nபிரம்பானான் கோயில் (இந்தோனேசியம்: சண்டி பிரம்பானான் (அ) சண்டி ராரா ஜொங்ராங் (Candi Prambanan or Candi Rara Jonggrang) என்பது ஒன்பதாம் நூற்றாண்டில் அமைக்கப்பட்ட, இந்தோனேசிய யாவாப் பகுதியில் அமைந்துள்ள இந்து ஆலயம் ஆகும். உலகப் பாரம்பரியக் களங்களில் ஒன்றாக, இக்கோயில் வளாகம், யுனெஸ்கோவால் பிரகடனப்படுத்தப்பட்டுள்ளது. 47 மீ (154 அடி) உயரமான இக்கோயிலின் மைய விமானம், தென்கிழக்காசியாவின் மிகபபெரிய இந்துக் கோயில்களில் ஒன்றாக இருப்பதுடன், ஆண்டாண்டாய், பல்லாயிரம் உல்லாசப்பயணிகளைக் கவரும் இடமாகவும் இது திகழ்ந்து வருகின்றது. \n\nமுதலில் சிவனுக்காகவே கட்டப்பட்ட இவ்வாலயம், ஆரம்பத்தில் \"சிவக்கிரகம்\" என்றே அழைக்கப்பட்டிருக்கின்றது என்பதை இக்கோயிலிலுள்ள பொ.பி 856ஆம் ஆண்டு \"சிவக்கிரகக் கல்வெட்டு\" கூறுகின்றது. பிற்காலத்தில், இதன் இருபுறமும் திருமால், பிரமன் ஆகியோருக்கு ஆலயம் எழுப்பப்பட்டு, தற்போதுவரை, மும்மூர்த்திகள் கோயிலாகவே இனங்காணப்பட்டு வருகின்றது. \n\nSection::::வரலாறு.\nசாவகத்தின் ஒன்பதாம் நூற்றாண்டு பௌத்த வம்சமான சைலேந்திர வம்சத்துக்குப் போட்டியாக, இந்து வம்சமான சஞ்சய வம்சத்தால் அமைக்கப்பட்டதே இப்பிரமாண்டமான இந்துக் கோயில் ஆகும். இக்கோயிலின் பிரமாண்டக் கட்டமைப்பானது, மத்திய ஜாவாவின் மாதாராம் அரசில், மகாயான பௌத்தத்தின் வரவால் வீழ்ச்சியடைந்திருந்த இந்து அல்லது சைவ சமயம், பழையபடிக்கு முன்னிலைக்கு வர ஆரம்பித்ததைச் சுட்டுவதாக ஆய்வாளர்கள் சொல்கின்றனர். இதை அமைத்தவர், சஞ்சய வம்ச மன்னன் \"ராகாய் பிகாதன்\" என்று நம்பப்படுகின்றார். பிகாதனால் பொ.பி 850 அளவில் ஆரம்பமான இதன் கட்டுமானம், மன்னன் லோகபாலனாலும், பாலிதுங் மகாசம்பு மன்னனாலும் கட்டிமுடிக்கப்பட்டது. அதன் பின்னும், இக்கோயில், தட்சன், துலோதுங் முதலான பிற்கால மன்னர்களால் விரிவாக்கம் பெற்றிருக்கின்றது. \n\n930களில், ஈசியான வம்சத்து இம்பு சிந்தோக் மன்னனால் மாதாராம் அரசு, கிழக்கு சாவகத்துக்கு இடமாற்றப்பட்டதை அடுத்து, பிரம்பானான் வளாகம் பொலிவிழக்கத் தொடங்கியது. பின்பு முற்றாகக் கைவிடப்பட்ட பிரம்பானான், பதினாறாம் நூற்றாண்டில் இடம்பெற்ற பாரிய பூமியதிர்வு ஒன்றால் பெருத்த சேதமடைந்ததுடன், சிதைந்த அப்பிரமாண்டக் கோயில் இடிபாடுகள் உள்ளூர்வாசிகளை அச்சுறுத்தியதுடன், அதைச் சுற்றி சுவாரசியமான மீமாந்தக் கதைகளையும் கட்டச் செய்தது.\n\nசிதைந்துபோய் காட்டுக்குள் உடைந்தொழிந்து கிடந்த பெருங்கோயில் பற்றி உள்ளூர்வாசிகள் அறிந்திருந்தாலும், அதன் வரலாற்று முக்கியத்துவத்தை அறிந்திருக்கவில்லை. இப்பகுதியில் கிடைத்த சிற்பங்களையும் கற்களையும் எடுத்துச் சென்று, அலங்காரப் பொருட்களாகவும் கட்டுமானங்கள் அமைக்கவும் பயன்படுத்துவதே தொடர்ந்தது. 1918 ஆம் ஆண்டு, எஞ்சிய சிதைவுகளைப் பாதுகாத்து சீரமைக்கும் பணியை, அப்போது சாவகத்தை ஆண்ட இடச்சு அரசு ஆரம்பித்தது. 1953 இல், பிரதான ஆலயமான சிவன் கோயில் முற்றாக மீளமைக்கப்பட்டு, சுகர்ணோவால் திறந்துவைக்கப்பட்டது. \n\nSection::::கோயிற்றொகுதி.\nமுன்பு பிரம்பாணன் வளாகத்தில் 240 பரிவாரக் கோயில்கள் இருந்ததாகச் சொல்லப்பட்டாலும் அவற்றில் இரண்டைத் தவிர மற்ற எல்லாம் சிதைந்தொழிந்து போய், அத்திவாரம் மட்டுமே காணப்படுகின்றது. தற்போது 240 கோயில்கள் காணப்படும் பிரம்பானான் வளாகத்தில் பின்வருவன முக்கியமான ஆலயங்கள்:\n\nபிரம்பானானின் மத்தியிலுள்ள மும்மூர்த்திகளுக்கான முக்கோயில்களில், பழமையானதும், உயரமானதும் பெரியதும், மத்தியிலுள்ள சிவன் கோயில் ஆகும். இவ்வாலயச் சுற்றுப்பிரகாரத்தில், இராமாயணக் காட்சிகள் செதுக்கப்ப்பட்டுள்ளமை, இதன் சிறப்பம்சமாகும். இக்கோயிலின் மத்தியில் 3 மீ உயரமான மகாதேவர் சிவபெருமான் கம்பீரமாக நிற்கின்றார். அதைச் சுற்றியுள்ள மூன்று கோட்டங்களில், கணேசன், துர்க்கை, அகத்தியர் ஆகியோர் அருள்பாலிக்கின்றனர். இங்குள்ள துர்க்காதேவி, ராரா யோங்ரோங் (\"மெல்லியலாள்\") எனும் புகழ்பெற்ற சாவக இளவரசியொருத்தியின் நாட்டுப்புறக்கதையுடன் தொடர்புடையவள். சிவன் கோயிலுக்கு முன்னுள்ள நந்தி வாகனக் கோயிலில், சந்திரன், சூரியன் ஆகியோருக்கும் சிற்பங்கள் உள்ளன.\n\nSection::::சுற்றுலாப் பயண மையம்.\nஇந்தோனேசியாவின் மிக முக்கியமான சுற்றுலாக் கவர்ச்சி இடங்களில் ஒன்றாக, பிரம்பானான் திகழ்கின்றது.யாவா மற்றும் பாலி இந்துக்கள் தம் சமயச் சடங்குகளைப் பிரம்பானான் பகுதியில் தொடர்வதற்கு அனுமதி அளிக்கப்பட்டுள்ளது. பிரம்பானான் ஆலயத்தில் அமைக்கப்பட்டுள்ள திரிமூர்த்தி திறந்தவெளி அரங்கில், ஒவ்வொரு பூரணையிலும் இடம்பெறும், யாவாவின் பாரம்பரிய இராமாயண நடனம், இன்றும் சுற்றுலாப் பயணிகளைக் கவரும் அரங்காடலாகத் திகழ்கின்றது. 2006இல் யோக்யகர்த்தாவில் ஏற்பட்ட பூகம்பத்தால் பலத்த சேதமடைந்துள்ளதால், ஆலயத்தின் சில பாகங்களுக்குள் நுழைய, வருகையாளர்களுக்குத் தடை விதிக்கப்பட்டுள்ளது. 13 பெப்ரவரி 2014இல் குமுறிய கெலுட் எரிமலைச் சாம்பல் பாதிப்பால், இக்கோயில் வளாகம் மூடப்பட்டதெனினும், சில நாட்களிலேயே மீளத் திறக்கப்பட்டது.\n\n\n"}
{"id": "260337", "url": "https://ta.wikipedia.org/wiki?curid=260337", "title": "பாரத ஓவர்சீசு வங்கி", "text": "பாரத ஓவர்சீசு வங்கி\n\nபாரத ஓவர்சீசு வங்கி இந்தியாவின் சென்னையை தலைமையிடமாகக் கொண்டு செயற்பட்டுவந்த இந்திய தனியார்த் துறை வங்கியாகும். 2007ஆவது ஆண்டில் இவ்வங்கி, இந்தியன் ஓவர்சீஸ் வங்கியுடன் இணைக்கப்பட்ட போது, இவ்வங்கியில் பணியாற்றிய பணியாளர்களையும், சொத்துகள் மற்றும் இதன் வைப்புகளையும் இந்தியன் ஓவர்சீஸ் வங்கி தன்னகத்தே இணைத்துக் கொண்டது.\n\nSection::::தொடக்கம்.\nபாரத ஓவர்சீசு வங்கி, பாங்காக்கில் இயங்கிய இந்தியன் ஓவர்சீஸ் வங்கியின் கிளையை கையகப்படுத்தும் பொருட்டு தொடங்கப்பட்டது. வெளிநாடுகளில் கிளைகளைத் துவங்க, இந்திய ரிசர்வ் வங்கி அனுமதியளித்த ஒருசில இந்திய வங்கிகளில் இதுவும் ஒன்றாகும். மேலும் இது ஒன்றே தாய்லாந்து நாட்டில் கிளைகள் தொடங்கிய இந்திய வங்கியாகும். \n\nSection::::இணைப்பு.\nபாரத ஓவர்சீசு வங்கி, ஏழு இந்திய வங்கிகளால் இணைந்து தொடங்கப்பட்டது. கீழ்க்காணும் ஏழு வங்கிகள், இவ்வங்கியின் உரிமையாளர்களாகும். அவையாவன: (உரிமையின் அளவு விழுக்காட்டில் உள்ளது) இந்தியன் ஓவர்சீஸ் வங்கி (30%), ராஜஸ்தான் வங்கி (16%), வைசியா வங்கி (14.66%), கரூர் வைசியா வங்கி (10%), பெடரல் வங்கி (19.67%), சௌத் இந்தியன் வங்கி (10%), கர்நாடக வங்கி (8.67%). ஆனால், 2007ஆவது ஆண்டில் இவ்வங்கியின் மொத்த உரிமையையும் இந்தியன் ஓவர்சீஸ் வங்கியே வாங்கிக் கொண்டது. \n\n\n"}
{"id": "260357", "url": "https://ta.wikipedia.org/wiki?curid=260357", "title": "ஏலம் (வணிகம்)", "text": "ஏலம் (வணிகம்)\n\nஏலம் என்பது ஒரு வெளிப்படையான வர்தக முறையாகும். இவ்வழக்கம் பழங்காலந்தொட்டே இருந்துவருவதாகும். உலகில் பலவித ஏலமுறைகள் உள்ளன. Leilão என்ற போர்த்துகீசிய சொல்லிருந்து உண்டானது\n\nSection::::பழங்காலத்தில்.\nஒரு காலத்தில் திடகாத்திரமான அடிமை ஆண்கள், அழகான பெண்கள் ஆகியோர் ஏலம் விடப்பட்டனர். \nSection::::தற்காலத்தில்.\nபிரபலமானவர்கள் பயன்படுத்திய பொருட்கள், பழங்கால அரிய பொருட்கள் ஆகியவற்றையும் ஏலம் இடுகின்றனர். கடன் கேட்பவர்களிடம் வங்கிகள் அடமானம் வைத்துக்கொண்டு கடன் அளிக்கின்றன. கடன் திருப்பி செலுத்தப்படாவிட்டால் பிணையம் வைக்கப்பட்ட நகையையோ அல்லது சொத்தையோ ஏலம்விடுவர். \nSection::::ஏலமுறைகள்.\nSection::::வெளிப்படையான கேட்பு ஏலம்.\nஏலப்பொருளின் அடிப்படை விலையை ஏலம் விடுபவர் தீர்மானிப்பார் அவர்தீர்மானித்த விலையில் இருந்து வேண்டுபவர்கள் விலையை ஏற்றிக் கேட்கவேண்டும். மற்றவர்களும் போட்டிக்கு வந்தால் விலை கூட்டிக்கொண்டேபோகும். இறுதியில் அதிக விலை கேட்பவருக்கு பொருள் நிச்யமாகும்.\nSection::::மறைமுக ஏலம்.\nமறைமுக ஏலத்தை டெண்டர் என்று சொல்வார்கள். அரசின் பணி ஒப்பந்தங்களும், ஏலங்களும் இந்த முறையில்தான் நடக்கும். ஒருவர் கேட்கும் தொகை அடுத்தவருக்கு தெரியாது. ஏலம் கேட்பவர்கள் தொகையை எழுதி முத்திரையிட்ட உறைக்குள் வைத்து அளிக்கவேண்டும். ஒருவர் கேட்பது இன்னொருவருக்கு தெரியாது. குறிப்பிட்ட நாளில் அனைவர் முன்பாக உறைகள் பிரிக்கப்பட்டு பணி ஒப்பந்தம் என்றால் குறைவாக கேட்டவருக்கும், விற்பனை என்றால் கூடுதலாக கேட்டவருக்கும். உறுதியாகும்.\nSection::::டச்சு ஏலமுறை.\nஇந்த ஏலமுறை சற்று வித்தியாசமானது. இதை வணிகர்களே மக்களை கவரும்வகையில் பெரும்பாலும் மேற்கொள்வர். ஏலம் விடுபவர் ஒரு தொகையைச் சொல்வார், பிறகு அவரே ஏலத்தொகையைக் குறைத்துச் சொல்லியபடி வருவார். வாங்க விரும்பியவர்கள் அவர் அப்போது சொல்லும் விலைக்கு வாங்கலாம். இம்முறையில் பெரும்பாலும் பூக்கள், பழங்கள், காய்கள் போன்றவை ஏலம் விடப்படும்.\n"}
{"id": "260360", "url": "https://ta.wikipedia.org/wiki?curid=260360", "title": "குரோமியம்(III) போரைடு", "text": "குரோமியம்(III) போரைடு\n\nகுரோமியம்(III) போரைடு (Chromium(III) boride ) என்பது CrB என்ற மூலக்கூற்று வாய்ப்பாடு கொண்டு ஒரு கனிம வேதியியல் சேர்மமாகும் . இச்சேர்மம் தேய்மானத் தடைப் பூச்சாக பூசுவதற்குப் பயன்படுத்தப்படுகிறது.\n"}
{"id": "260362", "url": "https://ta.wikipedia.org/wiki?curid=260362", "title": "குரோமியம்(III) ஐதராக்சைடு", "text": "குரோமியம்(III) ஐதராக்சைடு\n\nகுரோமியம்(III) ஐதராக்சைடு \"(Chromium(III) hydroxide)\" என்பது Cr(OH) என்ற மூலக்கூற்று வாய்ப்பாடு கொண்டு ஒரு கனிம வேதியியல் சேர்மமாகும் . இச்சேர்மம் நிறப்பூச்சாக, சாயமூன்றியாக மற்றும் வினையூக்கியாகக் கரிம வேதியியல் வினைகளில் பயன்படுத்தப்படுகிறது.\nகுரோமியம் உப்புக் கரைசலுடன் அமோனியம் ஐதராக்சைடு கரைசலைச் சேர்ப்பதன் மூலம் குரோமியம்(III) ஐதராக்சைடு பெருமளவில் தயாரிக்கப்படுகிறது.\n"}
{"id": "260365", "url": "https://ta.wikipedia.org/wiki?curid=260365", "title": "நாத் வங்கி", "text": "நாத் வங்கி\n\nநாத் வங்கி 1926ஆம் ஆண்டில் \"சேத்ர நாத் தலால்\" என்பவரால், அன்றைய பிரித்தானிய இந்தியாவின் நவ்காலியில், (தற்போதைய வங்காளதேசம்) தொடங்கப்பட்ட வங்கியாகும். இவ்வங்கியின் தலைமையகமும் மூன்று கிளைகளும் நவ்காலி மாவட்டத்திலும், ஒரு கிளை திப்பெரா மாவட்டத்தின் கோமிலாவிலும் இயங்கின. 1947இல் இந்தியப் பிரிவினையின் போது இம்மாவட்டங்கள் பாகிஸ்தான் நாட்டின் ஒரு பகுதியாக பிரிக்கப்பட்டது. இதனால் இவ்வங்கி தனது தலைமையகத்தை கல்கத்தாவிற்கு மாற்றியது.\n\nSection::::கலைப்பு.\nஇந்தியப் பிரிவினை காலகட்டத்தில் ஏற்பட்ட நிதிநிலைமையை சமாளிக்க முடியாமல் இந்திய வங்கிகள் தடுமாற்றம் கண்டன. 1949இல் நாத் வங்கி, இந்திய ரிசர்வ் வங்கியின் புதிய சில உத்தரவுகளை செயற்படுத்த வேண்டிய கட்டாயத்திற்கு உள்ளானது. இதனை சரிசெய்வதில் தோல்வியடைந்த இவ்வங்கி 1950 இல் கலைக்கப்பட்டது. இதனால் இவ்வங்கியின் முதலீட்டாளர்கள் மத்தியில் பெரும் அச்சம் உண்டானது.\n"}
{"id": "260366", "url": "https://ta.wikipedia.org/wiki?curid=260366", "title": "குரோமியம்(IV) புளோரைடு", "text": "குரோமியம்(IV) புளோரைடு\n\nகுரோமியம்(IV) புளோரைடு \"(Chromium(IV) fluoride)\" என்பது CrF4 என்ற மூலக்கூற்று வாய்ப்பாடு கொண்டு ஒரு கனிம வேதியியல் சேர்மமாகும்.\n\nதூளாக்கப்பட்ட குரோமியம் (III) குளோரைடில் 350 முதல் 500 செ வெப்பநிலையில் புளோரின் வாயுவைச் செலுத்தும் போது குரோமியம்(IV) புளோரைடு மற்றும் குளோரின் ஐம்புளோரைடுகளின் கலவை உருவாகிறது. விளைபொருட்களைக் குளிர வைக்கும்போது குரோமியம்(IV) புளோரைடு மெருகுநெய் போன்ற பழுப்பு நிற மணிகளாக வீழ்படிவாகிறது.\n"}
{"id": "260368", "url": "https://ta.wikipedia.org/wiki?curid=260368", "title": "எர்க்குலிசு", "text": "எர்க்குலிசு\n\nஹேர்க்கியூலிசு அல்லது ஹேர்க்கியூலிஸ் (Hercules) என்பவர் உரோமத் தொன்மவியலின் கதாநாயகர்களுள் ஒருவர் ஆவார். இவர் உரோமத் தொன்மவியற் கடவுளான ஜுபிட்டரின் மகன் ஆவார். வீரதீரச் செயல்களில் ஈடுபடுபவராகவும் அதீத பலம் கொண்ட ஒருவராகவும் இவர் விளங்குகின்றார். \"ஹேர்கியூலசின் பன்னிரு வேலைகள்\" (The Twelve Labors of Hercules) என்பது மிகவும் புகழ் பெற்ற உரோமத் தொன்மவியல் கதைகள் ஆகும்.\n\n"}
{"id": "260371", "url": "https://ta.wikipedia.org/wiki?curid=260371", "title": "2022 பொதுநலவாய விளையாட்டுக்கள்", "text": "2022 பொதுநலவாய விளையாட்டுக்கள்\n\n2022 பொதுநலவாய விளையாட்டுக்கள் (\"2022 Commonwealth Games\", \"XXII Commonwealth Games\"), அல்லது பொதுவாக பர்மிங்காம் 2022 (\"Birmingham 2022\") என்பது 2022 சூலை 27 முதல் 2022 ஆகத்து 7 வரை இங்கிலாந்து, பர்மிங்காம் நகரில் பொதுநலவாய நாடுகளுக்கிடையே நடைபெறவிருக்கும் பன்னாட்டு பல்துறை விளையாட்டுப் போட்டிகள் ஆகும். இங்கிலாந்து மூன்றாவது தடவையாக இப்போட்டிகளை நடத்துகிறது.\n\nஇதனை நடத்துவதற்கான ஏல முடிவு 2017 திசம்பர் 21 இல் பர்மிங்காம் நகரில் அறிவிக்கப்பட்டது.\n\n"}
{"id": "260381", "url": "https://ta.wikipedia.org/wiki?curid=260381", "title": "பறங்கித்தெரு", "text": "பறங்கித்தெரு\n\nயாழ்ப்பாணத்தில் பறங்கித்தெரு என்பது, யாழ்ப்பாண நகரத்தில் ஐரோப்பியர் வாழ்ந்த பகுதியைக் குறிப்பதற்கு உள்ளூர் மக்கள் வழங்கிய பெயர் ஆகும். இப்பகுதி தற்போதைய பிரதான வீதியையும் அதை அண்டிய பகுதிகளையும் குறிக்கும். போர்த்துக்கேயர் காலத்தில் உருவான இது ஒல்லாந்தர், ஆங்கிலேயர் ஆகியோரின் ஆட்சிக்காலத்திலும் ஐரோப்பியர் குடியிருப்பாக இருந்துவந்தது. ஆங்கிலேயர் ஆட்சியின் தொடக்க காலம் வரை யாழ்ப்பாண நகரம் இப்பகுதிக்குள்ளேயே அடங்கியதாக இருந்தது. இதனால், நகரம் என்பதைக் குறிக்கும் போர்த்துக்கேயச் சொல்லைத் தழுவி “சீதாரி“ என்னும் பெயராலும் மக்கள் இப்பகுதியை அழைத்தனர்.\n\nSection::::அமைப்பு.\nபறங்கித்தெருப் பகுதியின் முக்கியமான வீதி பிரதான வீதி. பிரதான வீதிக்கு இணையாக கரையோரமாக பாங்சால் வீதியும், எதிர்ப் பக்கத்தில் சப்பல் வீதியும் உள்ளன. இவற்றுக்குச் செங்குத்தாக முற்கூறிய மூன்று வீதிகளையும் வெட்டிச்செல்லும் விதமாக மேற்கில் முன் வீதியும், அதற்குத் தெற்கே ஒன்றுக்கு அடுத்து மற்றொன்றாக முதலாம், இரண்டாம், மூன்றாம், நான்காம், ஐந்தாம் குறுக்குத் தெருக்களும் அமைந்து ஒரு வலைப்பின்னல் சாலையமைப்பை உருவாக்குகின்றன. \n"}
{"id": "260384", "url": "https://ta.wikipedia.org/wiki?curid=260384", "title": "தமிழகக் கடலோரப் பகுதிகள்", "text": "தமிழகக் கடலோரப் பகுதிகள்\n\nதமிழகக் கடலோரப் பகுதிகள், இந்தியப் பெருங்கடல், வங்காள விரிகுடா, இந்திய துணைக்கண்டம் ஆகியவற்றைச் சார்ந்து தென்கிழக்குப் பகுதிகளில் அமைந்துள்ளது. 1,076 கிமீ (669 மைல்கள்) நீளமுள்ள இப்பகுதி இந்தியாவில் குஜராத்துக்கு அடுத்தப்படியாக இரண்டாவது நீளமான கடலோரப் பகுதியாகும். வடக்கே தமிழகத்தின் தலைநகரான சென்னையிலிருந்து ஆரம்பித்து, தெற்கே இந்தியப்பெருங்கடல், வங்காள விரிகுடா மற்றும் அரபிக்கடல் ஆகியவை அமைந்துள்ள கன்னியாகுமரி வரையிலும் பரந்துவிரிந்துள்ளது.\n\nஇலங்கை, பாக்கு நீரிணை, மன்னார் வளைகுடா போன்ற பகுதிகளையும் தன்னுடைய நீர்ப்பரப்பினால் சூழ்ந்துள்ளது. இக்கடலோரத்தில் 13 மாவட்டங்களும், 15 பெரிய துறைமுகங்களும், ஏரிகளும், நீர் நிலைகள், கடற்கரைகள் ஆகியவையும் உள்ளன.\n\nSection::::புவியியல்.\nஇக்கடலோரப் பகுதி, திருவள்ளூர் மாவட்டத்தின் பழவேற்காடு பகுதி முதல், கன்னியாகுமரி மாவட்டத்தில் உள்ள ஏழுதேசம் வரையிலும் சுமார் நீளத்தில் அமைந்துள்ளது. இராமநாதபுரம் மாவட்டத்தின் பாம்பன் தீவு, பாக்கு நீரிணை, மன்னார் வளைகுடா, இலங்கையின் இராம சேது பாலம் ஆகியவற்றை இணைக்கிறது. திருவள்ளூர், சென்னை, காஞ்சீபுரம், விழுப்புரம், கடலூர், திருவாரூர், நாகப்பட்டினம், தஞ்சாவூர், புதுக்கோட்டை, இராமநாதபுரம், தூத்துக்குடி, திருநெல்வேலி, கன்னியாகுமரி ஆகிய 13 மாவட்டங்கள் இக்கடலோரப்பகுதியில் அமைந்துள்ளன.\n\nSection::::கடல் வணிகம்.\nதமிழகத்தின் முக்கியத் துறைமுகங்களாக சென்னைத் துறைமுகம், எண்ணூர் துறைமுகம், தூத்துக்குடி துறைமுகம், நாகப்பட்டினம் ஆகியவை விளங்குகின்றன. இதுமட்டுமின்றி 11 சிறிய துறைமுகங்களும் உள்ளன. சென்னைத் துறைமுகம், செயற்கையாக உருவாக்கப்பட்டது; இது இந்தியாவின் இரண்டாவது ஓய்வற்ற துறைமுகமாகும்.\n\nSection::::மீன்பிடிப்பும் மீன்வளர்ப்பும்.\nசுமார் 10.5 இலட்சம் மீனவர்களும் 3 பெரிய மீன்பிடி துறைமுகங்களும், 3 நடுத்தர மீன்பிடி துறைமுகங்களும், 363 மீன்பிடி நிலையங்களும் உள்ளன. இங்குபிடிக்கப்படும் மீன்கள் இந்தியாவின் மொத்த மீன்பிடிப்புகளில் 10-12 % அதாவது, 7.2 இலட்சம் டன் ஆகும். மீன்வளர்ப்பில், இறால், கடற்காய், கிளிஞ்சல், கடற்சாதாழை, ஆளி உள்ளிட்டவைகளும் அடங்கும்.\n\nSection::::தட்பவெப்பநிலை.\nவங்காள விரிகுடாவில் ஏற்படும் வெப்பநிலை மாற்றங்கள், தமிழகக் கடலோரப் பகுதிகளில் பல்வேறு தட்பவெப்ப மாற்றங்களுக்கு வழிவகுக்கின்றது. 26, திசம்பர், 2004 ஆம் ஆண்டு ஏற்பட்ட சுனாமியில் சுமார் 10,000 நபர்கள் உயிரிழந்தனர்.\n\nSection::::கடற்கரை.\nதமிழக கடலோரப்  பகுதிகளில்  நிறைய கடற்கரைகள் இருக்கின்றன. சென்னையில் உள்ள மெரீனா கடற்கரை 13 கிமீ (8.1 மைல்கள்) நீளமானதாக உள்ளது. இது இந்தியாவின் மிக நீளமான இயற்கையான கடற்கரையாகும். உலகின் பதினொன்றாவது நீளமான கடற்கரையாகும்.\n\nSection::::செடிகளும் விலங்குகளும்.\nமன்னார் வளைகுடா தேசிய கடல்சார் உயிரியல் பூங்கா, இந்தியாவின் பாதுகாக்கப்பட்ட இடங்களில் ஒன்றான இது 21 சிறிய தீவுகளை கொண்டுள்ளது. இது மன்னார் வளைகுடா அருகிலும், தூத்துக்குடிக்கும் தனுஷ்கோடிக்கு மத்தியிலும் உள்ளது. இப்பூங்காவில் பல்வேறு வகையான நீர்வாழ் உயிரினங்களும், விலங்குகளும் உள்ளன. மொத்தமுள்ள 2,200 இந்திய மீன்களில், சுமார் 510 (23%) வகையான மீன் வகைகள் இப்பகுதியில் உள்ளது.\n"}
{"id": "260388", "url": "https://ta.wikipedia.org/wiki?curid=260388", "title": "1725", "text": "1725\n\n1725 (MDCCXXV) ஒரு திங்கட்கிழமையில் துவங்கிய ஒரு கிரிகோரியன் சாதாரண ஆண்டு ஆகும். 11 நாட்கள் பின்தங்கிய பழைய ஜூலியன் நாட்காட்டியில் இது வெள்ளிக்கிழமையில் ஆரம்பமானது.\n\n\n\n"}
{"id": "260393", "url": "https://ta.wikipedia.org/wiki?curid=260393", "title": "ஆதண்டை", "text": "ஆதண்டை\n\nஆதண்டை (capparis) (உயிரியல் பெயர்:capparis sepiaria) என்ற இந்த இனத்தாவரம் பூக்கும் வகையைச் சேர்ந்தது ஆகும். இதன் வாழிடம் அயனமண்டலத்திற்கும், மித வெப்ப மண்டலத்திற்கும் இடைப்பட்ட பகுதியாகும். இத்தாவரம் புதர் போல் வளர்ந்து கொடிபோல் படர்ந்தும் காணப்படுகிறது.\n\nSection::::உபயோகப்பகுதி.\nஇந்த தாவரத்தின் கனிப் பகுதியை நோய் தீர்க்கும் மருந்தாக உபயோகிக்கிறார்கள்.\n"}
{"id": "260394", "url": "https://ta.wikipedia.org/wiki?curid=260394", "title": "அதீஸ்சிங் கோயில்", "text": "அதீஸ்சிங் கோயில்\n\nஅதீஸ்சிங் கோயில் (Hutheesing Jain Temple) (குசராத்தி: હઠીસિંહનાં દેરા) என்பது குசராத் மாநிலம் அகமதாபாத்தில் உள்ள புகழ்பெற்ற ஒரு சமணக் கோயில் ஆகும். இது 1848 ஆண்டு கட்டப்பட்டது.\n\nSection::::வரலாறு.\nஇக்கோயிலை கட்ட திட்டமிட்டவர் \"ஷெட் அதீஸ்சிங் கேசாரிசிங்\" என்ற அகமதாபாத்தைச் சேர்ந்த பணக்கார வணிகராவார். கட்டுமான வேலை நடந்துவந்த நிலையில் அதீஸ்சிங் இறந்தார். பிறகு அவரது மனைவி \"சீதனி அர்கோபாய்\" என்பவரால் கோயில் கட்டுமானம் முடிக்கப்பட்டது. மொத்த செலவு கிட்டத்தட்ட ரூ. 8 லட்சம் . அதன் பின்னரும் பெரிய தொகை செலவிடப்பட்டது. இக்கோயில் சமண சமயத்தின் பதினைந்தாம் தீர்தரங்கரான தர்மநாதருக்கு கட்டப்பட்டது ஆகும்.\nஇக்கோயில் குசராத்தில் கடும் பஞ்சம் ஏற்பட்ட காலகட்டத்தில் கட்டப்பட்டது. கோவில் கட்டி முடித்த இரண்டு ஆண்டுகளுக்கு திறமையான கைவினைஞர்கள் நூற்றுக்கணக்கானோர்கு வேலை கிடைத்தது..\nஇந்த கோயில் அதீஸ்சிங் குடும்ப ஆறக்கட்டளையால் நிர்வகிக்கப்படுகிறது.\nSection::::கட்டடக்கலை.\nஇக்கோயில் மிகுந்த கலையரகும், நுண்ணிய சிற்ப வேலைபாடுகளுடன் கட்டப்பட்ட இக் கட்டடம் இரட்டை அடுக்கு கொண்டது. 15 ஆம் தீர்த்தங்கரரின் பளிங்குச் சிலை கருவறாயில் முதன்மையாக உள்ளது. இந்த கோயில் கிழக்கு நோக்கி அமைந்துள்ளது. முகப்பில் பன்னிரண்டு அழகுபடுத்தப்பட்ட தூண்கள் ஒரு பெரிய குவிமாடத்தை தாங்கி நிற்கின்றன. இந்த வளாகத்தில் 52 மாடங்கள் அமைந்து உள்ளது. அவை ஒவ்வொன்றுக்கும் அருகில் கடவுள் சிலைகளைக் கொண்டு அலங்கரிக்கப்பட்டுள்ளது.\n"}
{"id": "260395", "url": "https://ta.wikipedia.org/wiki?curid=260395", "title": "திருப்பட்டூர் வரதராஜப்பெருமாள் கோயில்", "text": "திருப்பட்டூர் வரதராஜப்பெருமாள் கோயில்\n\nதிருப்பட்டூர் வரதராஜ பெருமாள் கோயில் திருப்பட்டூரில் அமைந்துள்ள பெருமாள் கோயிலாகும்.\n\nSection::::அமைவிடம்.\nஇக்கோயில் திருச்சி மாவட்டம் மண்ணச்சநல்லூர் வட்டத்தில் உள்ள திருப்பட்டூர் என்னும் கிராமத்தில் அமைந்துள்ளது.\n\nSection::::வரலாறு.\nஇரண்டாம் நந்திவர்ம பல்லவன் (கி.பி.730-795), ஜடாவர்ம வீர பாண்டியன் காலத்திலும் கி.பி.1277ஆம் ஆண்டிலும் புனரமைப்பு பெற்றுள்ளது. \n\nSection::::இறைவன், இறைவி.\nஸ்ரீதேவி பூதேவியுடன் வரதராஜ பெருமாள் நின்ற கோலத்தில் அபய கரத்துடன் சக்ர முத்திரையுடன் காணப்படுகிறார்.\n\nSection::::திருப்பணி.\nதற்போது (செப்டம்பர் 2015) இக்கோயிலின் திருப்பணி நடைபெற்று வருகிறது.\n"}
{"id": "260396", "url": "https://ta.wikipedia.org/wiki?curid=260396", "title": "என். எம். பெரேரா", "text": "என். எம். பெரேரா\n\nஎன். எம். பெரேரா (\"N. M. Perera\", , இயற்பெயர்: நாணயக்காரபத்திரகே மார்ட்டின் பெரேரா, 6 சூன் 1905 – 14 ஆகத்து 1979) இலங்கையின் இடதுசாரி அரசியல்வாதியும், லங்கா சமசமாஜக் கட்சி நிறுவனரும், முன்னாள் அமைச்சரும் ஆவார்.\n\nSection::::ஆரம்ப வாழ்க்கை.\nஎன். எம். பெரேரா கொழும்பு பாலத்துறையில் நாணயக்காரபத்திரகே ஆபிரகாம் பெரேரா, யொகானா பெரேரா என்பவருக்கும் ஒன்பது பிள்ளைகளில் ஐந்தாவதாகப் பிறந்தார். பாலத்துறை யோசேப்பு கல்லூரியிலும், பின்னர் முகத்துவாரம் புனித தோமையர் கல்லூரியிலும் ஆரம்பக் கல்வியைக் கற்றார். 1919 இல் கொள்ளுப்பிட்டி புனித தோமையர் கல்லூரியிலும், பின்னர் 1922 இல் கொழும்பு ஆனந்தா கல்லூரியிலும் கல்வி பயின்றார். ஆனந்தா கல்லூரியின் துடுப்பாட்ட அணியில் விளையாடினார்.\n\nகொழும்பு பல்கலைக்கழகக் கல்லூரியில் இளங்கலைப் பட்டம் பெற்ற பின்னர் இலண்டன் சென்று பொருளியல் பள்ளியில் 1927–33 காலப்பகுதியில் பயின்று, பொருளியலில் கலாநிதிப் பட்டம் பெற்றார். தொடர்ந்து இலண்டன் பல்கலைக்கழகத்தின் DSc பட்டம் பெற்றார். முதன் முதலில் DSc பட்டம் பெற்ற முதலாவது இலங்கையர் இவரே ஆவார்.\n\nSection::::அரசியலில்.\n1935 ஆம் ஆண்டில் லங்கா சமசமாசக் கட்சியை நிறுவியவர்களில் பெரேராவும் ஒருவர். 1936 இல் சபரகமுவா மாகாணத்தின் ருவான்வெல்ல தேர்தல் தொகுதியில் போட்டியிட்டு இலங்கை அரசாங்க சபைக்குத் தெரிவானார். அவரும் பிலிப் குணவர்தனாவும் இணைந்து பிரிந்தானிய ஆட்சியில் இருந்து முழுமையான விடுதலைக்கான அக்கட்சியின் போராட்டத்தை முன்னெடுத்தார்கள். இரண்டாம் உலகப் போர்க் காலத்தில் 1940 இல் கைது செய்யப்பட்டார். 1942 ஏப்ரல் 5 இல் சிறையில் இருந்து தப்பி இரகசியமாக இந்தியா சென்றார். அங்கு அவர் இந்திய, இலங்கை, பர்மிய போல்செவிக்-லெனினியக் கட்சியில் இணைந்து விடுதலைப் போராட்டத்தைத் தொடர்ந்தார்.\n\nபோர் முடிவுற்ற காலத்தில் சமசமாசக் கட்சி இரண்டாக பிளவடைந்தது. சமசமாசக் கட்சியின் தலைவராகத் தொடர்ந்து இயங்கி வந்தார். 1947 தேர்தலை அடுத்து எதிர்க்கட்சித் தலைவர் ஆனார்.\n\n1954 இல் கொழும்பு மாநகர முதல்வராகத் தெரிவு செய்யப்பட்டார். 1956 தேர்தலை அடுத்து மீண்டும் எதிர்க்கட்சித் தலைவரானார். 1960களின் ஆரம்பத்தில் கட்சி மேலும் பிளவடைந்தது. என், எம். பெரேராவின் தலைமையில் சிலர் இலங்கை சுதந்திரக் கட்சியின் அரசில் இணைந்தனர். இதனை அடுத்து சமசமாசக் கட்சி நான்காம் அனைத்துலகம் உறுப்புரிமையை இழந்தது.\n\n1964 – 1965 காலப்பகுதியிலும், பின்னர் 1970 – 1975 காலப்பகுதியிலும் நிதி அமைச்சராகப் பணியாற்றினார். 1977 தேர்தலில் முதல் தடவையாக நாடாளுமன்ற இருக்கையை இழந்தார்.\n\n"}
{"id": "260400", "url": "https://ta.wikipedia.org/wiki?curid=260400", "title": "சிங்கப்பூர் பொதுத் தேர்தல், 2015", "text": "சிங்கப்பூர் பொதுத் தேர்தல், 2015\n\nசிங்கப்பூரின் 17வது நாடாளுமன்றப் பொதுத் தேர்தல் (\"Singapore's 17th parliamentary general election\") 2015 செப்டம்பர் 11 இல் நடைபெற்றது. சிங்கப்பூரின் யாப்பின் படி, சிங்கப்பூர் நாடாளுமன்றத்தின் அதிகபட்சக் கால எல்லை 5 ஆண்டுகள் ஆகும். இக்காலப்பகுதிக்குள் குடியரசுத் தலைவர் நாடாளுமன்றத்தைக் கலைத்து, மூன்று மாதத்திற்குள் தேர்தல் நடத்தப்பட வேண்டும். சிங்கப்பூரில் வாக்களிப்பது கட்டாயம் ஆகும். பிரதமர் அலுவலகத்தின் கீழுள்ள தேர்தல் வாரியத்தினால் தேர்தல்கள் நடத்தப்படுகின்றன. 2015 ஆகத்து 25 இல் குடியரசுத் தலைவர் டோனி டேன் கெங் யம் 16வது நாடாளுமன்றத்தைக் கலைத்தார். 2015 செப்டம்பரில் நியமனங்கள் ஏற்றுக் கொள்ளப்பட்டன.\n\nசிங்கப்பூரின் விடுதலைக்குப் பின்னர் முதற் தடவையாக இத்தேர்தலிலேயே அனைத்து 83 தொகுதிகளிலும் தேர்தல் இடம்பெற்றது. பெரும்பாலான தொகுதிகளில் முக்கிய இரண்டு கட்சிகளே போட்டியிட்டன. மூன்று தனித் தொகுதிகளில் மூன்று கட்சிகள் போட்டியிட்டன.\n\nமொத்தமுள்ள 89 தொகுதிகளில், மக்கள் செயல் கட்சி அனைத்துத் தொகுதிகளிலும் போட்டியிட்டு 83 இடங்களை வென்றது. மீதமுள்ள 6 இடங்களை 28 தொகுதிகளில் போட்டியிட்ட சிங்கப்பூர் பாட்டாளிக் கட்சி வென்றது. மொத்தம் 93.56% வாக்குகள் (வெளிநாட்டு வாக்குகள் தவிர்த்து) பதியப்பட்டன. செயல் கட்சி 69.86% வாக்குகளைப் பெற்றது. இது 2011 தேர்தல் வாக்குகளை விட 9.72% அதிகமாகும். பாட்டாளிக் கட்சி 39.75% வாக்குகளைப் பெற்றது. இது சென்ற தேர்தலை விட 6.83% குறைவானதாகும்.\n\nSection::::பின்னணி.\nஇத்தேர்தல் சிங்கப்பூரின் 17வது பொதுத்தேர்தலும், சுதந்திரத்திற்குப் பின் நடக்கும் 12வது பொதுத்தேர்தலும் ஆகும். 1959 முதல் தொடர்ந்து 14 முறை ஆட்சியில் உள்ள மக்கள் செயல் கட்சி (PAP) இத்தேர்தலில் போட்டியிடுகிறது. சிங்கப்பூரின் முதல் பிரதமர் லீ குவான் யூவின் மறைவிற்குப் பிறகு நடக்கும் முதல் தேர்தலும், பிஏபி பொதுச் செயலாளர் லீ சியன் லூங்கின் தலைமையிலான மூன்றாவது தேர்தலுமாகும்.\n\nSection::::அரசியல் கட்சிகள்.\n1965இல் சிங்கப்பூர் சுதந்திரம் அடைந்ததிலிருந்து மக்கள் செயல் கட்சி (PAP) ஆட்சியில் உள்ளது, பிரதமராக லீ சியன் லூங் பதவியில் உள்ளார். லோ தியா கியாங் தலைமையிலான தொழிலாளர் கட்சி எதிர்க்கட்சியாக உள்ளது. அக்கட்சிக்கு தற்போது 7 உறுப்பினர்களும் இரண்டு தொகுதியல்லாத உறுப்பினர்களும் உள்ளனர். சியா சீ தோங் தலைமையிலான சிங்கப்பூர் மக்கள் கட்சிக்கு தொகுதியல்லாத நாடாளுமன்ற உறுப்பினர் (NCMP) ஒருவர் உள்ளார். எட்டு எதிர்க்கட்சிகள் இந்தத் தேர்தலில் களத்தில் இறங்கின.\n"}
{"id": "260401", "url": "https://ta.wikipedia.org/wiki?curid=260401", "title": "குகி மக்கள்", "text": "குகி மக்கள்\n\nகுகி அல்லது சின் மக்கள் திபெத்திய பர்மிய பிரிவைச் சேர்ந்த பழங்குடி மக்கள். பேச்சுவழக்கு மற்றும் வாழும் பகுதியின் அடிப்படையில் சுமார் என்பது பழங்குடி உட்பிரிவினராக பகுக்கப்பட்டுள்ளனர். உலகில் சுமார் 55 லட்சம் குகி மக்கள் உள்ளனர். இரண்டாம் உலகப் போரில் குகி மக்கள் ஜப்பானிய பேரரசு இராணுவத்துடனும் சுபாஷ் சந்திர போஸ் தலைமையிலான இந்திய தேசிய இராணுவத்துடனும் இணைந்து நட்பு அணி நாட்டு படைகளுக்கெதிராக போரிட்டனர்.\n\nSection::::வாழிடம்.\nஅருணாசலப் பிரதேசம் தவிர்த்த இந்தியாவின் அனைத்து வடகிழக்கு மாநிலங்களிலும் வடமேற்கு பர்மாவிலுள்ள சின் மாநிலத்திலும் வங்காளத்தின் சிட்டகாங் மலைப்பகுதிகளிலும் வாழ்கின்றனர். \n\nSection::::மொழி.\nகுகி-சின், குகி-சின்-மிசோ, குகி-நாகா என அழைக்கப்படும் சீன திபெத்து குடும்பத்தைச் சேர்ந்த குகிய மொழி \n\nSection::::சமயம்.\nபெரும்பாலான குகி மக்கள் புரோட்டஸ்டன்ட் கிருத்துவ சமயத்தை பின்பற்றுபவர்கள்.\n\nSection::::பண்பாடு.\nகாட்டிக் கொடுத்தல் மரணதண்டனைக்குரிய குற்றமாக அறியப்படுகின்றது. பெருமளவில் பெண்களுக்கு உரிமை குறைவான இச்சமூகத்தில் அடிமைத்தனமும் வழக்கில் இருந்துள்ளது.\n\nSection::::சான்றுகள்.\nகுகி மக்கள்\n"}
{"id": "260406", "url": "https://ta.wikipedia.org/wiki?curid=260406", "title": "2015 சபா நிலநடுக்கம்", "text": "2015 சபா நிலநடுக்கம்\n\n2015 சபா நிலநடுக்கம் (Malay: Gempa Bumi Sabah 2015) என்பது சூன் 5, 2015 அன்று 30 விநாடிகள் வரை 6.0 புள்ளிகள் உந்துத்திறன் ஒப்பளவு கோளில் ரனாவு, சபா, மலேசியாவில் நிகழ்ந்த நிலநடுக்கமாகும் 1976க்குப் பிறகு மலேசியாவில் நிகழ்ந்த மிகப்பெரிய நிலநடுக்கமாகும்.\nகினபாலு மலையில் 18 பேர் இறந்தனர், அதில் சிங்கப்பூர் தந்ஜுங் கதோங் ஆரம்ப பாடசாலை மாணவர்களே அதிகம், 137 பேர் மலை உச்சியில் மாட்டிக்கொண்டனர், எனினும் பின்னர் மீட்கப்பட்டனர்.\n\nநில அதிர்வுகள் தம்புனான், துவாரன், கோதா கினபாலு, இனானம், கோடா பெலுட், கோடா மரூட், குடாட், லிகாஸ், பெனாம்பங், புடாடன், கினாருட், பாபர், பியூபோர்ட், கெனிங்கவ், பெலுரன், சன்டக்கான், குனாக், தவாவ், மற்றும் லபுவான், லவாஸ், லிம்பாங், மற்றும் சரவாக்கில் மிரி மற்றும் பண்டார் சிறி பகவான் புருணை ஆகிய இடங்களில உணரப்பட்டது.\n\nSection::::உயிரிழப்புகள்.\nநாடுகள் வாரியாக உயிரிழப்புகள்\n"}
{"id": "260408", "url": "https://ta.wikipedia.org/wiki?curid=260408", "title": "தங்க நிற மந்தி", "text": "தங்க நிற மந்தி\n\nதங்க நிற மந்தி (Gee's golden langur) என்பது ஒரு குரங்கு இனமாகும். இது இந்தியாவின் மேற்கு அசாமின் ஒரு சிறிய பகுதியில் காணப்படுகிறது. இந்தியாவில் அதிக அழிவாபத்தை எதிர்நோக்கியுருக்கும் முதனிகளுள் இது ஒன்று. \nSection::::விளக்கம்.\nஇக்குரங்கு கருமையான முகமும், பொன்நிற முடியும் நீண்ட வாலும் கொண்டது. இது பெரும்பாலும் உயர்ந்த மரங்களில் வசிக்கும். கிளைவிட்டு கிளைதாவுகையில் இதன் நீண்ட வால் சமநிலை உண்டாக்க உதவுகிறது. \n"}
{"id": "260410", "url": "https://ta.wikipedia.org/wiki?curid=260410", "title": "நீலகிரி மந்தி", "text": "நீலகிரி மந்தி\n\nநீலகிரி மந்தி (Nilgiri langur) என்பவை மேற்குத் தொடர்ச்சி மலைத்தொடர் பகுதியில் உள்ள நீலகிரி மலைப் பகுதியில் வாழும் குரங்கு ஆகும். இவை கர்நாடகத்தின் குடகு, தமிழ்நாட்டு பழனி மலைகள், கேரலத்தின் ஏலக்காய் மலை ஆகிய மலைகளில் வாழுகின்றன. இதன் உடல் பளபளபளப்பான கருமையாகவும், மஞ்சளும் பழுப்பும் கலந்த தலையும் கொண்டவை. இதன் அளவு சாதாரணக் குரங்கின் அளவே இருக்கும். நீண்டவால் கொண்டவை. இக்குரங்குகள் ஒன்பது அல்லது பத்து என கூட்டமாக வாழும். இதன் முதன்மை உணவு பழங்கள், இலைகள், தண்டுகள் ஆகும். சிலசமயம் விளை நிலங்களை வேட்டையாடும்.\n"}
{"id": "260416", "url": "https://ta.wikipedia.org/wiki?curid=260416", "title": "மதராஸ் வங்கி", "text": "மதராஸ் வங்கி\n\nமதராஸ் வங்கி பிரித்தானிய இந்தியாவின் மதராஸ் மாகாணத்தில் செயற்பட்டுவந்த வங்கியாகும். இது பிரித்தானிய இந்தியாவின் மூன்று மாகாண வங்கிகளில் ஒன்றாகும். கல்கத்தா வங்கியும், பம்பாய் வங்கியும் இதர இரு வங்கிகளாகும். மதராஸ் மாகாணத்தில் இயங்கி வந்த சில மண்டல ஊரக வங்கிகளை ஒன்றிணைத்து, 1843 சூலை 1 அன்று மதராஸை தலைமையிடமாகக் கொண்டு (தற்போதைய சென்னை) இவ்வங்கி தொடங்கப்பட்டது. இவ்வங்கி, இதர இரு மாகாண வங்கிகளுடன் இணைந்து, 1921இல் இந்திய இம்பீரியல் வங்கி என புதிதாக தொடங்கப்பட்டது. இவ்வங்கியே பின்னாளில் பாரத ஸ்டேட் வங்கியாக மாற்றம் பெற்றது.\n"}
{"id": "260423", "url": "https://ta.wikipedia.org/wiki?curid=260423", "title": "L", "text": "L\n\nL (எல்) என்பது புதிய ஆங்கில நெடுங்கணக்கிலும் சீர்தரத்துக்கான அனைத்துலக நிறுவன அடிப்படை இலத்தீன் நெடுங்கணக்கிலும் 12ஆவது எழுத்து ஆகும். உரோம எண்களில் L என்பது 50ஐக் குறிக்கும்.\n\nSection::::கணிதத்திலும் அறிவியலிலும்.\nஇயற்கணிதத்தில், ஒரு தொடரின் இறுதி உறுப்பு formula_1ஆல் குறிக்கப்படும்.\n\nஇயற்பியலில், பொதுவாக, நீளத்தைக் குறிக்க length என்பதன் முதலெழுத்தான l பயன்படுத்தப்படும். கனவளவின் அலகான இலீற்றரைக் குறிக்கவும் l பயன்படுத்தப்படும். கோண உந்தத்தைக் குறிக்க L பயன்படுத்தப்படும்.\n"}
{"id": "260424", "url": "https://ta.wikipedia.org/wiki?curid=260424", "title": "மதுரா சந்திப்பு தொடருந்து நிலையம்", "text": "மதுரா சந்திப்பு தொடருந்து நிலையம்\n\nமதுரா சந்திப்பு, இந்திய மாநிலமான உத்தரப் பிரதேசத்தின் மதுரா மாவட்டத்தில் உள்ள மதுராவில் உள்ளது. இது தில்லி - மும்பை, தில்லி - சென்னை வழித்தடத்தில் உள்ளது.\n\nSection::::பயணிகள்.\nஇந்திய அளவில் அதிக மக்கள் வந்து செல்லும் நிலையங்களில் முதன்மையான நூறு நிலையங்களில் இதுவும் ஒன்று.\n\n"}
{"id": "260433", "url": "https://ta.wikipedia.org/wiki?curid=260433", "title": "கன்னியாகுமரி காட்டுயிர் உய்விடம்", "text": "கன்னியாகுமரி காட்டுயிர் உய்விடம்\n\nகன்னியாகுமரி காட்டுயிர் உய்விடம் 402.4 கிமீ (155.4 ச. மைல்) பரப்பளவில் தென் இந்தியாவில் தமிழ்நாட்டின் தென் கோடி மாவட்டமான கன்னியாகுமரியில் அமைந்துள்ளது. இது பிப்ரவரி 2008ல் பாதுகாக்கப்பட்ட பகுதியாக அறிவிக்கப்பட்டது, மேலும் இது புலிகள் வசிப்பிடமாக உள்ளது.\n\nஇது பல்லூயிர் கோளமாகவும் திகழ்கிறது. புலிகளைத் தவிர்த்து மேலும் அருகிய நிலையிலுள்ள பல்வேறு உயிரினங்களையும் கொண்டுள்ளது, அவை கடமா, இந்திய யானை, இந்திய மலைப் பாம்பு, சோலைமந்தி, இந்திய புள்ளிச் சருகுமான், நீலகிரி வரையாடு, கடமான்.\n"}
{"id": "260434", "url": "https://ta.wikipedia.org/wiki?curid=260434", "title": "டெரா (தொன்மவியல்)", "text": "டெரா (தொன்மவியல்)\n\nடெரா அல்லது டெலஸ் (Terra) என்பவர் உரோமத் தொன்மவியலுக்கு அமைவாக பூமியின் கடவுள் ஆவார். இவர் கிரேக்கத் தெய்வமான ஜியாவுக்கு ஒப்பானவராவார். வானத்தின் கடவுளான கயலூஸ் எனும் தெய்வமே இவரின் கணவன். இவர்கள் இருவருமே டைட்டன்களினதும் இராட்சதர்களினதும் (Giant) பெற்றோர் ஆவர். இக்கடவுளின் பெயரின் அடிப்படையிலேயே புவிக்குப் பெயர் சூட்டப்பட்டது.\n\nSection::::பெயர்க் காரணம்.\n\"டெரா\" எனும் சொல்லின் பொருள் நிலம் அல்லது பூமி என்பதாகும்.\n\n"}
{"id": "260435", "url": "https://ta.wikipedia.org/wiki?curid=260435", "title": "நவஜீவன் விரைவுவண்டி", "text": "நவஜீவன் விரைவுவண்டி\n\nநவஜீவன் எக்ஸ்பிரஸ் என்பது இந்திய இரயில்வேயினால் இயக்கப்படும் விரைவுவண்டி ஆகும். இது சென்னை சென்ட்ரலுக்கும், அகமதாபாத்துக்கும் இடையே பயணிக்கிறது.\n\nSection::::விவரங்கள்.\nஇந்த வண்டி 12655, 12656 ஆகிய எண்களை அடையாள எண்களாகக் கொண்டுள்ளது. இது சென்னை சென்ட்ரலில் இருந்து விசயவாடா - வாரங்கல் - வர்தா - ஜல்கான் - சூரத் வழியாக அகமதாபாத்தை வந்தடையும்.\nஇதுவும் \"சேரன் விரைவுவண்டி\"யும் ஒரே ரேக்(பெட்டி) உடையவை.\n\n"}
{"id": "260443", "url": "https://ta.wikipedia.org/wiki?curid=260443", "title": "பன்னா தேசியப் பூங்கா", "text": "பன்னா தேசியப் பூங்கா\n\nபன்னா தேசிய பூங்கா இந்தியாவில் மத்தியப்பிரதேசம் மாநிலத்தின் பன்னா மாவட்டம் மற்றும் சத்தர்பூர் மாவட்டங்களில் அமைந்துள்ள ஒரு தேசிய பூங்கா ஆகும். இதன் பரப்பளவு ஆகும். இது 1994 ஆம் ஆண்டில் இந்தியாவின் இருபத்திரண்டாவது புலிகள் சரணாலயமாகவும். மத்தியப் பிரதேசத்தின் ஐந்தாவது சரணாலயமாகவும் அறிவிக்கப்பட்டது. இந்திய அரசின் சுற்றுலா அமைச்சகத்தினால், பன்னா தேசியப் பூங்காவிற்கு சிறப்பாக பராமரிக்கப்பட்டு வந்ததாக 2007 ல் சிறப்பு விருது வழங்கப்பட்டது. 2009ல், மொத்தப் புலிகளின் எண்ணிக்கையும் வனத்துறை அதிகாரிகள் உதவியுடன் வேட்டை மூலம் அகற்றப்பட்டுவிட்டது என்பது குறிப்பிடத்தக்கதாகும்.\n"}
{"id": "260446", "url": "https://ta.wikipedia.org/wiki?curid=260446", "title": "சுற்றுச்சூழல் மற்றும் வனங்கள் அமைச்சகம் (இந்தியா)", "text": "சுற்றுச்சூழல் மற்றும் வனங்கள் அமைச்சகம் (இந்தியா)\n\nசுற்றுச்சூழல் மற்றும் வனங்கள் அமைச்சகம் (இந்தியா) (Minstry of Environment and Forests), இந்த அமைச்சகமே இந்தியாவின் சுற்றுச்சூழல், வனங்கள் மற்றும் பருவநிலை மாற்றங்களை கவனிக்கும் இந்திய அரசின் உச்சகட்ட அமைப்பாகும். இந்த அமைச்சகம் 1985ல் ஏற்படுத்தப்பட்டது.\n\nஇந்த அமைச்சகத்தின் பொறுப்பானது இந்தியாவில் சுற்றுச்சூழல் மற்றும் வனத் திட்டங்களை திட்டமிடுவதும், ஊக்குவிப்பதும், ஒருங்கிணைப்பதும், மேற்பாடுவையிவதாகும். இந்த அமைச்சகத்தின் முக்கியப் பணியானது, இந்திய வனங்களில் உள்ள தாவர வகைகள் மற்றும் வனவிலங்குகளை கணக்கெடுப்பதும், பாதுகாப்பது, மேலும் மாசு தடுப்பு மற்றும் கட்டுப்பாடு; காடு வளர்ப்பு, மற்றும் நில சீரழிவு தணிப்பு ஆகியன்வாகும். இதுவே இந்தியாவின் தேசிய பூங்காக்கள் நிர்வகிக்கும் பொறுப்பு உடையதாகும்.\n\nஅகில இந்தியப் பணிச்சேவைகளூள் ஒன்றான, இந்திய வனப் பணி (IFS) சுற்றுச்சூழல் மற்றும் வனத்துறை அமைச்சின் நிர்வாகம் மற்றும் கண்காணிப்பின் கீழ் உள்ளது.\n\n\n\n\n\n"}
{"id": "260461", "url": "https://ta.wikipedia.org/wiki?curid=260461", "title": "சங்கரப்பிள்ளை பரராஜசிங்கம்", "text": "சங்கரப்பிள்ளை பரராஜசிங்கம்\n\nசேர் சங்கரப்பிள்ளை பரராஜசிங்கம் (\"Sangarapillai Pararajasingam\", பி25 சூன் 1896 - ) மூதவை உறுப்பினராகவும் இருந்தவர்.\n\nSection::::இளமைக் காலம்.\nபரராஜசிங்கம் 1896 சூன் 25 இல் ஏ. வி. சங்கரப்பிள்ளை என்பவருக்குப் பிறந்தார். தந்தை மானிப்பாய் இந்துக் கல்லூரியை நிறுவியவர்.. பரராஜசிங்கம் கொழும்பு கல்கிசையில் உள்ள புனித தோமையர் கல்லூரியிலும், பின்னர் உவெசுலி கல்லூரியிலும் கல்வி கற்றார். இவர் சேர் பொன். அருணாசலத்தின் மகள் பத்மாவதி என்பவரைத் திருமணம் புரிந்தார்.\n\nSection::::பணி.\nபரராஜசிங்கம் வோல்கார்ட் பிறதர்சு நிறுவனத்தின் தரகராகப் பணியாற்றினார். இவர் முதலீட்டாளர்கள் சபையின் தலைவராகவும், விவசாய, தொழிற்சாலை கடன் வழங்குவோர் திணைக்களம், இலங்கை தென்னை சபை, இலங்கை அறிவியல், தொழிற்துறை ஆய்வு நிறுவனம் ஆகியவற்றின் இயக்குனர் குழும உறுப்பினராகவும் இருந்தார்.\n\nSection::::பிற்கால வாழ்க்கை.\nபரராஜசிங்கம் 1954 ஆம் ஆண்டில் இலங்கை செனட் சபை உறுப்பினராக நியமிக்கப்பட்டார். இலங்கையின் வேளாண்மைத் துறையில் இவர் ஆற்றிய பணிக்காக 1955 ஆம் ஆண்டில் சேர் பட்டம் வழங்கிக் கௌரவிக்கப்பட்டார்.\n"}
{"id": "260463", "url": "https://ta.wikipedia.org/wiki?curid=260463", "title": "E", "text": "E\n\nE (ஈ) என்பது புதிய ஆங்கில நெடுங்கணக்கிலும் சீர்தரத்துக்கான அனைத்துலக நிறுவன அடிப்படை இலத்தீன் நெடுங்கணக்கிலும் ஐந்தாவது எழுத்தும் இரண்டாவது உயிரெழுத்தும் ஆகும். ஆங்கிலம், இலத்தீன், செக்கு, தேனியம், இடச்சு, பிரான்சியம், இடாய்ச்சு, அங்கேரியம், நோர்வே, எசுப்பானியம், சுவீடியம் ஆகிய மொழிகளில் கூடுதலாகப் பயன்படுத்தப்படும் எழுத்து e ஆகும். பதினறும எண் முறைமையில் E என்பது 15ஐக் குறிக்கும்.\n\nSection::::கணிதத்திலும் அறிவியலிலும்.\nஇயற்கணிதத்தில், ஒரு மாறிலியைக் குறிக்க formula_1 பயன்படுத்தப்படுகின்றது.\n\nஇயற்பியலில், மின்னியக்க விசை, மின்புலம், ஆற்றல் ஆகியவற்றைக் குறிக்க E பயன்படுத்தப்படுகின்றது.\n\nவேதியியலில், எதிர்மின்னியைக் குறிக்க electron என்பதன் முதலெழுத்தான e பயன்படுத்தப்படுகின்றது.\n\n"}
{"id": "260464", "url": "https://ta.wikipedia.org/wiki?curid=260464", "title": "1724", "text": "1724\n\n1724 (MDCCXXIV) ஒரு சனிக்கிழமையில் துவங்கிய ஒரு கிரிகோரியன் நெட்டாண்டு ஆண்டு ஆகும். 11 நாட்கள் பின்தங்கிய பழைய ஜூலியன் நாட்காட்டியில் இது புதன்கிழமையில் ஆரம்பமானது.\n\n\n"}
{"id": "260465", "url": "https://ta.wikipedia.org/wiki?curid=260465", "title": "அமீர் அலி", "text": "அமீர் அலி\n\nஎம். எஸ். எஸ். அமீர் அலி (\"M. S. S. Ameer Ali\", பிறப்பு: 20 டிசம்பர் 1961) இலங்கை முசுலிம் அரசியல்வாதியும், நாடாளுமன்ற உறுப்பினரும், முன்னாள் அமைச்சரும் ஆவார். இவர் அகில இலங்கை மக்கள் காங்கிரசு கட்சியின் உறுப்பினர் ஆவார்.\n\nSection::::அரசியலில்.\nஅமீர் அலி ஆரம்பத்தில் சிறீலங்கா முஸ்லிம் காங்கிரசு கட்சியின் சார்பில் 2004 தேர்தலில் மட்டக்களப்பு மாவட்டத்தில் போட்டியிட்டு 21,232 விருப்பு வாக்குகள் பெற்று கட்சியில் முதலிடத்தில் வெற்றி பெற்று நாடாளுமன்றம் சென்றார்.\n\n2008 ஆம் ஆண்டில் இவர் முசுலிம் காங்கிரசு கட்சியில் இருந்து விலகி ரிசாத் பதியுதீன் தலைமையிலான அகில இலங்கை மக்கள் காங்கிரசு கட்சியில் சேர்ந்தார். 2010 தேர்தலில் மக்கள் காங்கிரசு கட்சியின் சார்பாக ஐக்கிய மக்கள் சுதந்திரக் கூட்டணியின் வேட்பாளராக மட்டக்களப்பு மாவட்டத்தில் போட்டியிட்டு 16,246 விருப்பு வாக்குகள் பெற்று தோல்வியடைந்தார்.\n\n2015 நாடாளுமன்றத் தேர்தலில் மக்கள் காங்கிரசின் சார்பில் ஐக்கிய தேசியக் கட்சியின் வேட்பாளராக மட்டக்களப்பு மாவட்டத்தில் போட்டியிட்டு 16,611 விருப்பு வாக்குகள் பெற்று நாடாளுமன்றத்திற்கு இரண்டாவது தடவையாகத் தெரிவு செய்யப்பட்டார்.\n"}
{"id": "260472", "url": "https://ta.wikipedia.org/wiki?curid=260472", "title": "பிமல் இரத்நாயக்க", "text": "பிமல் இரத்நாயக்க\n\nபிமல் நிரோசன் இரத்நாயக்க வீரக்கூன் (\"Bimal Nirsohan Rathnayake Weerakoon\") இலங்கை இடதுசாரி அரசியல்வாதியும், நாடாளுமன்ற உறுப்பினரும் ஆவார்.\n\nஇவர் மக்கள் விடுதலை முன்னணி கட்சியின் உறுப்பினர் ஆவார். சோசலிச இளைஞர் ஒன்றியத்தின் தலைவராக இருந்தவர். 2014 ஆம் ஆண்டில் மக்கள் விடுதலை முன்னணியின் தெசிய அமைப்பாளராக நியமிக்கப்பட்டார்.\n\nஇரத்நாயக்க முதன் முதலாக மக்கள் விடுதலை முன்னணி வேட்பாளராக 2001 நாடாளுமன்றத் தேர்தலில் குருநாகல் மாவட்டத்தில் போட்டியிட்டு 4,240 விருப்பு வாக்குகள் பெற்று நாடாளுமன்றம் சென்றார். பின்னர் 2004 தேர்தலில் குருநாகல் மாவட்டத்தில் மக்கள் விடுதலை முன்னணி சார்பில் ஐக்கிய மக்கள் சுதந்திரக் கூட்டணி வேட்பாளராகப் போட்டியிட்டு 116,736 விருப்பு வாக்குகள் பெற்று நாடாளுமன்றம் சென்றார்.\n\n2010, 2015 தேர்தல்களில் மக்கள் விடுதலை முன்னணி வேட்பாளராக கம்பகா மாவட்டத்தில் போட்டியிட்டுத் தோல்வியடைந்தார். கட்சியின் தேசியப் பட்டியல் உறுப்பினர் சரத்சந்திர மாயாதுன்ன தனது பதவியைத் துறந்ததை அடுத்து, அவருக்குப் பதிலாக பிமல் இரத்நாயக்க தேசியப் பட்டியல் உறுப்பினராக நியமிக்கப்பட்டார்.\n"}
{"id": "260474", "url": "https://ta.wikipedia.org/wiki?curid=260474", "title": "வந்தவாழ்", "text": "வந்தவாழ்\n\nவந்தவாழ் அல்லது பண்டுவாள் என்பது இந்தியாவின் கருநாடக மாநிலத்தில் அமைந்திருக்கும் தென் கன்னட மாவட்டத்தில் உள்ள ஒரு நகரமும், வட்டாட்சிப் பகுதியும் ஆகும். வந்தவாழ் குறுக்குச் சாலை என்பது இந்நகரத்தின் வணிக மையமாக திகழ்கின்றது.\n\nSection::::வரலாறு.\nவந்தவாழ் நகரம் வடபுர சேத்திரம் எனவும் சில சமூகங்களால் அழைக்கப்படுகின்றது. நேத்திராவதி ஆற்றங்கரையோரத்தில் கிழக்கு மங்களூர் செல்கின்ற தேசிய நெடுஞ்சாலை 73 அருகே இந்நகரம் அமைந்திருக்கின்றது. \n\nபண்டைய காலங்களில் வந்தவாழ் வணிக நகரமாக திகழ்ந்திருந்தது. நேத்திராவதி ஆற்றில் அடிக்கடி ஏற்பட்ட பெருவெள்ளத்தினால் இங்கிருந்த பல வணிகர்களும், வியாபாரிகளும் வந்தவாழ் குறுக்குச் சாலைப் பகுதிக்கு இடம்பெயர்ந்துவிடனர். \n\n1852-யிற்கு முன் வந்தவாழ் தாலுகா கன்னட மாகாணத்தின் பெரிய தாலுகாவாகவும் விளங்கியது. அப்போது 411 ஊர்களும் இதில் அடக்கம் பெற்றிருந்தது. பின்னர் வந்தவாழ் தாலுகாவின் ஒரு பகுதியை பிரித்து புத்தூர் தாலுகா உருவாக்கப்பட்டது. மயிசூர் நாட்டுக்கு தேவைப்படுகின்ற பொருட்களை வந்தவாழ் வழியாகவே அந்நாடு இறக்குமதி செய்து வந்தது. இதனால் பல வணிகர்கள் இங்கு குடியேறினார்கள். வந்தவாழ்வில் பல்வேறு சமூகங்கள் இன்று வாழ்ந்து வருகின்றன வில்லவர், முஸ்லிம் மாப்பிள்ளையார், வந்தர்கள், கொங்கணியர் மற்றும் சமணர் ஆகியோர் இங்கு வாழ்ந்து வருகின்றனர்.\n"}
{"id": "260475", "url": "https://ta.wikipedia.org/wiki?curid=260475", "title": "ஆனந்த அளுத்கமகே", "text": "ஆனந்த அளுத்கமகே\n\nஆனந்த அளுத்கமகே (\"Ananda Aluthgamage\") இலங்கையின் அரசியல்வாதியும், நாடாளுமன்ற உறுப்பினரும் ஆவார்.\n\nஇவர் ஐக்கிய தேசியக் கட்சியின் வேட்பாளராக 2015 நாடாளுமன்றத் தேர்தலில் கண்டி மாவட்டத்தில் போட்டியிட்டு 56,625 விருப்பு வாக்குகள் பெற்று நாடாளுமன்றத்திற்குத் தெரிவானார்.\n"}
{"id": "260477", "url": "https://ta.wikipedia.org/wiki?curid=260477", "title": "காங்கேயம் காளை", "text": "காங்கேயம் காளை\n\nகாங்கேயம் காளை என்பது இந்திய நாட்டில் தமிழ் நாடு மாநிலத்தில் திருப்பூர் மாவட்டத்தில் உள்ள காங்கேயம் தாலுகாவுக்கு உட்பட்ட ஈரோடு, கரூர், நாமக்கல் போன்ற பகுதிகளில் விவசாயப் பணிக்காக வளர்க்கப்படும் ஒரு வகை நாட்டு மாட்டு இனம் ஆகும். இந்த வகை இனங்கள் இந்தியாவின் பிரசித்தி பெற்ற உள்நாட்டு இனம் ஆகும். தென் இந்தியாவின் அடையாள சின்னமாக . இந்தக் காளைகள் போற்றப்படுகின்றன.\n\nகாங்கேயம் காளைகள் இயல்பாக 4,000 முதல் 5,000 கிலோ எடையிலான வண்டிப் பாரத்தை இழுக்கும் திறன் கொண்டவை. கடுமையான காலநிலைக்கும், உள்ளூர் சூழ்நிலைக்கு ஏற்பவும் தகவமைத்து வாழக்கூடியவை. எல்லாம் நன்றாக இருக்கும் சூழ்நிலையில் மட்டுமல்லாமல் கடுமையான வெயில், பஞ்சக் காலத்திலும் நொடித்து போகாமல் பனையோலை, எள்ளு சக்கை, கரும்புத் தோகை, வேப்பந்தழை எனக் கிடைப்பதைச் சாப்பிட்டு உயிர் வாழக்கூடியவை.\n\nகாங்கேயம் பசுக்களின் பாலில் உயர்தரமான சத்துக்கள் காணப்படுகின்றது. பொதுவாகப் பால் உற்பத்தி நேரங்களில் இந்த வகையான இனங்கள் ஒரு நாளைக்கு 1.8 லிட்டரிலிருந்து 2.0 லிட்டர் பால் வரை கொடுக்கும் தன்மை கொண்டது. இன்னும் பல இன பசுக்களின் வருகையினாலும் விவசாயம் குறைந்து போனதினாலும், இந்த இனங்கள் குறைந்து கொண்டுவருவதாக கணக்கிடப்பட்டுள்ளது. காங்கேய மாடுகள் கேரளா, கர்நாடகா மற்றும் ஆந்திர மாநிலங்களுக்கு வேலைக்காக விரும்பி வாங்கிச் செல்லப்படுகின்றன.\n\nSection::::ஏற்றுமதி.\nகாங்கேயம் காளைகள் இந்தியாவில் கேரளா, கர்நாடகா, ஆந்திரா போன்ற மாநிலங்களுக்கு மட்டும் இல்லாமல் இலங்கை, பிரேசில், பிலிப்பைன்ஸ், மலேயா போன்ற நாடுகளுக்கும் ஏற்றுமதி செய்யப்பட்டன. இவற்றில் பிரேசில் நாட்டில் இந்த வகை காளைகள் சிறப்பாக பாதுகாக்கப்பட்டு, மரபு வள மையம் சார்பாக சிறப்புக்கவனம் செலுத்தப்படுகிறது.\nSection::::தோற்றம்.\nகாங்கேயம் மாடுகள் பிறக்கும்போது சிவப்பு நிறத்தில் இருக்கும், ஆறு மாத காலத்திற்குப் பிறகு சாம்பல் நிறத்துக்கும் மாறிவிடும். காளைகளும் இளம் காளைகளும் பொதுவாக சாம்பல் நிறத்தில் இருக்கும், திமில், முன்பகுதி, பின்கால் பகுதிகள் அடர்ந்த நிறத்தில் இருக்கும். பசுக்கள் சாம்பல் அல்லது வெள்ளை நிறத்தில் இருக்கும். \n\nஉட்பிரிவுகள்;\n\n"}
{"id": "260484", "url": "https://ta.wikipedia.org/wiki?curid=260484", "title": "பூவன்குறிச்சி", "text": "பூவன்குறிச்சி\n\nபூவன்குறிச்சி (\"Poovankurichi\") என்பது திருநெல்வேலி மாவட்டம், அம்பாசமுத்திரம் வட்டத்தில் உள்ள ஒரு பண்டைய குக்கிராமம் ஆகும். பூவன் என்பதன் பொருள் \"காற்று\", குறிச்சி என்பதன் பொருள் \"மலை மற்றும் மலை அருகே அமைந்துள்ள இடங்கள்\". பொதிகை மலையைப் புகைப்படம் எடுத்து ஒரு சிறந்த இடம். பூவன்குறிச்சி, \"கருணை ஆற்றுக் (கடநா நதி )\" கரையில் அமைந்துள்ளது. கருணை ஆறு ஆண்டு முழுவதும் பாயும் ஒரு \"வற்றாத ஜீவ நதி\". பூவன்குறிச்சியை ஒரு கால்வாய், மூன்று ஏரிகள், மலைகள் மற்றும் குன்றுகள் சூழ்கின்றன. \n\nSection::::புவியியல் தகவல்.\nஇவ்வூரின் அமைவிடம் 8°45'35\"N 77°22'56\"E ஆகும். கடல் மட்டத்தில் இருந்து இவ்வூர் சராசரியாக 90 மீட்டர் (293 அடி) உயரத்தில் இருக்கின்றது. கிராமத்தை காகயன் நல்லூர், கோவன் குளம், ஆம்பூர், மற்றும் தாட்டன் பட்டி போன்ற பல கிராமங்கள் மற்றும் குக்கிராமங்கள் சூழ்கின்றன. திருநெல்வேலி நகரத்தில் இருந்து 50கி. மீ மேற்கில் அமைந்துள்ளது. மேற்கு தொடர்ச்சி மலைக்கு மிக அருகில் அமைந்துள்ளது.இவ்வூர் பருவ மழைத் தூறலுக்குப் பெயர் போனது. மக்கள் இதை சாரல் மழை என்றும் அழைப்பதுண்டு.\nSection::::போக்குவரத்து தகவல்.\nபூவன்குறிச்சிக்கு அருகில் உள்ள ரயில் நிலையம் ஆம்பூர். இவ்வூரின் முக்கிய போக்குவரத்துகள் ரயில் மற்றும் பேருந்து.\n\nSection::::தொழில்.\nபண்டைய காலத்தில் இக்கிராமத்தின் முக்கிய தொழில் நெசவு மற்றும் விவசாயம் ஆகும். ஆனால் இப்போது விவசாயம் மட்டுமே முக்கிய தொழிலாக உள்ளது.\n\nSection::::வரலாறு.\nபூவன்குறிச்சி இரண்டு ஆயிரம் ஆண்டுகளுக்கு முன்பு தோன்றியது. பூவன்குறிச்சி தோன்றிய காலத்தில் இருந்து ஒரே பெயரைக் கொண்ட ஒரு சிற்றூர் என்பது ஒரு சிறப்பு ஆகும். 1950ல் முதுமக்கள் தாழி கண்டு எடுக்கப்பட்டது.\n\nSection::::பூவன்குறிச்சி அருகில் உள்ள சுற்றுலாத் தளங்கள்.\nபூவன்குறிச்சி பல சுற்றுலாத் தளங்களின் இடையே அமைந்துள்ளது.\n"}
{"id": "260485", "url": "https://ta.wikipedia.org/wiki?curid=260485", "title": "கல்கத்தா வங்கி", "text": "கல்கத்தா வங்கி\n\nகல்கத்தா வங்கி (தற்போதைய பாரத ஸ்டேட் வங்கியின் முன்னோடி) 1806 சூன் 2இல், \"ரிச்சர்டு வெல்லீசுலி\" என்பவரால் தொடங்கப்பட்ட வணிக வங்கியாகும். மராத்தா, திப்பு சுல்தான் ஆகியோருக்கு எதிரான போருக்கு தேவையான நிதியை திரட்டுவதற்காகவே இவ்வங்கி நிறுவப்பட்டது. இதுவே இந்தியாவில் தொடங்கப்பட்ட முதலாவது வங்கியாகும். இவ்வங்கி, 1809 சனவரி 2 அன்று வங்காள வங்கி என பெயர்மாற்றம் செய்யப்பட்டது.\n\nSection::::கிளைகள்.\nவங்காள வங்கி, ரங்கூன் (1861), பாட்னா (1862), மிர்சாபுர் (1862), பெனாரசு (1862) ஆகிய இடங்களில் தனது கிளைகளைத் துவங்கியது. 1862ஆம் ஆண்டில் டாக்காவில் இயங்கிய \"டாக்கா வங்கியை\" (தொடக்கம் 1846) தன்னுடன் இணைத்துக் கொண்டு தனது கிளையைத் தொடங்கியது. தொடர்ந்து கான்பூரில் தனது அடுத்த கிளையைத் தொடங்கியது.\n\nSection::::இணைப்பு.\n1921 சனவரி 27 அன்று இவ்வங்கியும், இதர இரு மாகாண வங்கிகளான மதராஸ் வங்கி, பம்பாய் வங்கியுடன் இணைக்கப்பட்டு இந்திய இம்பீரியல் வங்கி என்ற புதிய வங்கி தொடங்கப்பட்டது. இந்திய வங்கிகளை கட்டுப்படுத்தி நெறிப்படுத்தும் இந்திய நடுவன் வங்கியான பாரத ரிசர்வ் வங்கி, இந்திய இம்பீரியல் வங்கியை பாரத ஸ்டேட் வங்கி என 1955 ஏப்ரல் 30 அன்று பெயர் மாற்றம் செய்தது.\n\n\n\n"}
{"id": "260493", "url": "https://ta.wikipedia.org/wiki?curid=260493", "title": "குரோமியம்(III) சல்பைடு", "text": "குரோமியம்(III) சல்பைடு\n\nகுரோமியம்(III) சல்பைடு (Chromium(III) Sulfide) என்பது CrS என்ற மூலக்கூறு வாய்ப்பாடு கொண்ட ஒரு கனிம வேதியியல் சேர்மமாகும். இது குரோமியத்தின் மூவிணைய திறன் சல்பைடு உப்பு ஆகும்.\n\nSection::::தயாரிப்பு.\nகுரோமியம்(III) ஆக்சைடுடன் ஐதரசன் புளோரைடு வினைபுரிவதால் குரோமியம்(III) சல்பைடு உண்டாகிறது.\n\nSection::::பண்புகள்.\nகுரோமியம்(III) சல்பைடு பழுப்பும் கருப்பும் கலந்த நிறத்தில் தூளாகக் காணப்படுகிறது. தண்ணீரில் கரையாத இச்சேர்மம் 1350 செல்சியசு வெப்பநிலையில் உருகுகிறது. குறைவான நிலைப்புத்தன்மை கொண்ட இச்சேர்மம் தேவையான அளவுக்குச் சூடாக்கும் போது காற்று அல்லது ஆக்சிசனால் ஆக்சிசனேற்றப்படுகிறது.\n\nSection::::பாதுகாப்பு.\nமனிதர்களிடம் புற்றுநோய் ஊக்கியாக குரோமியம்(VI) இருக்கிறது என்பது உறுதியாக நிருபிக்கப்பட்டுள்ளது. மற்ற குரோமியம் உப்புகளுடன் ஒப்பிடுகையில் குரோமியம்(III) சல்பைடு தண்ணீரில் குறைந்த அளவில் கரையும் என்பதால் குறைவான நச்சுத்தன்மை கொண்டதாக விளங்குகிறது. குரோமியம்(III) குரோமியம்(IV) உப்புகளாக ஆக்சிசனேற்றம் அடையும்போது அதிகமான நச்சுத்தன்மையும் புற்று நோயாக்கும் தன்மையும் உண்டாகிறது. எனவே குரோமியத்தைப் பகுதிப் பொருளாகக் கொண்டுள்ள சேர்மங்களைக் கையாளும் போது உரிய பாதுகாப்பு நடவடிக்கைகள் மேற்கொண்டு உடலுக்குள் செல்வதைத் தவிர்க்க வேண்டும்.\n"}
{"id": "260502", "url": "https://ta.wikipedia.org/wiki?curid=260502", "title": "குரோமியம்(III) சல்பேட்டு", "text": "குரோமியம்(III) சல்பேட்டு\n\nகுரோமியம்(III) சல்பேட்டு \"(Chromium(III) sulfate)\" என்பது Cr(SO) • 12(HO). என்ற மூலக்கூறு வாய்ப்பாடு கொண்ட ஒரு கனிம வேதியியல் சேர்மமாகும்.[Cr(HO)], என்ற பொது வாய்ப்பாடுடன் கூடிய உலோக நீரயனி சிக்கல்சேர்மங்களின் நீரேற்ற சல்பேட்டு உப்புகளாக இவை உள்ளன. இவ்வுப்பின் கருஞ்சிவப்பு நிறத்துக்கு இதுவே காரணமாகும். தோல் பதனிடுதல் தொழிலில் இவ்வுப்பு பெருமளவில் பயன்படுத்தப்பட்டு சுற்றுச் சூழல் பாதிப்பிலும் பங்கு வகிக்கிறது.\n\nSection::::பண்புகள்.\nகுரோமியம்(III) சல்பேட்டை சூடாக்குவதால் இது பகுதியாக நீர்நீக்கம் செய்யப்பட்டு நீரேற்ற பச்சை நிற உப்பைத் (CAS#15244-38-9) தருகிறது. இதன் பயனாக நீரிலி வடிவ (CAS#10101-53-8) உப்பும் உருவாகிறது.\n\nSection::::தயாரிப்பு.\nகுரோமேட்டு உப்புகளை கந்தக ஈராக்சைடுடன் சேர்த்து ஒடுக்க வினைக்கு உட்படுத்துவதன் மூலம் அடிப்படையான குரோமியம் சல்பேட்டு உப்புகள் உற்பத்தி செய்யப்படுகின்றன. நீர்த்த நிலை உப்புகள் குரோமியம்(III) ஆக்சைடுடன் கந்தக அமிலம் சேர்த்தும் தயாரிக்கப்படுகின்றன. \n"}
{"id": "260503", "url": "https://ta.wikipedia.org/wiki?curid=260503", "title": "ஏற்காடு தாவரவியல் பூங்கா", "text": "ஏற்காடு தாவரவியல் பூங்கா\n\nஏற்காடு தாவரவியல் பூங்கா என்பது தமிழ்நாட்டின் சேலம் மாவட்டம் ஏற்காடு மலையில் உள்ள ஒரு தாவரவியல் பூங்கா ஆகும்.\nSection::::பூங்கா விவரம்.\nஇந்தப் பூங்கா பத்து ஏக்கர் பரப்பளவு கொண்டது. இதில் 1100 வகையான தாவரங்கள் உள்ளன. இதில் 60 தாவரங்கள் உலகில் அழியும் தருவாயில் உள்ள அரிய தாவரங்கள் ஆகும். 180 ஆர்கிட் தொற்றுத் தாவரவகைகள் உள்ளன. வேறெங்கும் காண இயலாத இந்த தாவரங்களை தாவரவியல் பயிலும் மாணவர்களும், ஆராய்ச்சி மாணவர்களும், மருந்தியல் கல்லூரி, சித்தமருத்துவ கல்லூரி, வனவியல் கல்லூரி மாணவர்கள் வந்து பார்த்து செல்கின்றனர்.\n"}
{"id": "260509", "url": "https://ta.wikipedia.org/wiki?curid=260509", "title": "1723", "text": "1723\n\n1723 (MDCCXXIII) ஒரு வெள்ளிக்கிழமையில் துவங்கிய ஒரு கிரிகோரியன் சாதாரண (நெட்டாண்டு அல்ல) ஆண்டு ஆகும். 11 நாட்கள் பின்தங்கிய பழைய ஜூலியன் நாட்காட்டியில் இது செவ்வாய்க்கிழமையில் ஆரம்பமானது.\n\n\n\n"}
{"id": "260513", "url": "https://ta.wikipedia.org/wiki?curid=260513", "title": "குரோமியம்(III) அயோடைடு", "text": "குரோமியம்(III) அயோடைடு\n\nகுரோமியம்(III) அயோடைடு \"(Chromium(III) iodide)\" என்பது CrI என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். இது குரோமியம் மூவயோடைடு என்றும் அழைக்கப்படுகிறது. கருப்பு நிறத்தில் காணப்படும் இச்சேர்மம் மற்ற குரோமியம் சேர்மங்களைத் தயாரிக்கப் பயன்படுகிறது. \n\nகுரோமியம்(III) குளோரைடுடன் சமவடிவ மூலக அமைப்பைக் கொண்டுள்ள இச்சேர்மம் இரட்டையடுக்கு அணிக்கோவையுடன் கனசதுர வடிவ பொதிவமைப்பு அலகு அறை கொண்டதொரு படிகமாகும். இவ்வமைப்பில் குரோமியம் எண்முக ஒருங்கிணைப்பு வடிவத்தை வெளிப்படுத்துகிறது\n\nSection::::தயாரிப்பு மற்றும் பண்புகள்.\nகுரோமியம் உலோகத்துடன் அதிகப்படியான அயோடினை 500 0 செல்சியசு வெப்பநிலையில் நேரடியாக வினைப்படுத்தி குரோமியம்(III) அயோடைடு தயாரிக்கப்படுகிறது.\n\nமீத்தூய மாதிரி குரோமியம்(III) அயோடைடு தயாரிக்க வேண்டுமெனில் மேற்கண்ட முறையில் தயாரிக்கப்பட்ட குரோமியம்(III) அயோடைடு 700 T0 செல்சியசு வெப்பநிலை அளவுக்கு சூடுபடுத்தி முதலில் குரோமியம்(II) அயோடைடாகச் சிதைவடையச் செய்யப்படுகிறது. பின்னர் இது மீண்டும் அயோடினேற்றம் செய்யப்பட்டு குரோமியம்(III) அயோடைடு தயாரிக்கப்படுகிறது.\n\nகுரோமியம்(III) அயோடைடு அறை வெப்பநிலையில் உள்ள காற்று அல்லது ஆக்சிசனுடன் தொடர்பு கொள்ள நேர்ந்தாலும் நிலைப்புத் தன்மையுடன் காணப்படுகிறது. ஆனால், 200 0 செல்சியசு வெப்பநிலையில் இது ஆக்சிசனுடன் வினைபுரிந்து அயோடினை வெளியேற்றுகிறது. CrCl3 போலவே குரோமியம்(III) அயோடைடும் தண்ணீரில் குறைந்த அளவிலேயே கரைகிறது என்பதால் இயக்கவியலில் மந்தத்தன்மையுடன் காணப்படுகிறது. சிறிதளவு குரோமசயோடைடு சேர்ப்பதால் கரைசல் செயல்முறையில் வேகம் சற்று அதிகரிக்கிறது. \n"}
{"id": "260514", "url": "https://ta.wikipedia.org/wiki?curid=260514", "title": "செட்டிநாடு வங்கி", "text": "செட்டிநாடு வங்கி\n\nசெட்டிநாடு வங்கி இந்தியாவில் செயல்பட்டுவந்த ஒரு வணிக வங்கியாகும். இது நாட்டுக்கோட்டை நகரத்தார் சமூகத்தினரால் தொடங்கப்பட்ட வங்கிகளில் ஒன்றாகும். 1929ஆம் ஆண்டில் ரங்கூனை தலைமையிடமாகக் கொண்டு, இரண்டு குடும்பத்தினர் இணைந்து இவ்வங்கியை நிறுவினர். இந்திய நிறுமச் சட்டம் 1913ன் படி இந்நிறுவனம், ஒரு தனியார் நிறுவனமாக பதிவு செய்யப்பட்டது. இவ்வங்கியை தொடங்கிய இரு குடும்பத்தினரில் ஒன்றான கானசகதான் குடும்பத்தினர் இதனை நிர்வகித்தனர். இவ்வங்கி, சார்டர்டு வங்கி, இந்திய இம்பீரியல் வங்கி, சிட்டி வங்கி, லாய்ட்சு வங்கி ஆகிய வங்கிகளிடமிருந்து கடனைப் பெற்று தனது வாடிக்கையாளர்களுக்கு தேவையான நிதி வசதிகளை அளித்து வந்தது. \n\n\n\n"}
{"id": "260517", "url": "https://ta.wikipedia.org/wiki?curid=260517", "title": "முசாபர்பூர் சந்திப்பு தொடருந்து நிலையம்", "text": "முசாபர்பூர் சந்திப்பு தொடருந்து நிலையம்\n\nமுசாபர்பூர் சந்திப்பு, (MFP), இந்திய இரயில்வே நிலையமாகும். இது பீகாரின் முசாபர்பூர் மாவட்டத்தின் தலைநகரான முசாபர்பூரில் உள்ளது. இது கிழக்கு மத்திய ரயில்வேயின் சோன்பூர் கோட்டத்துக்கு உட்பட்டது. இந்திய அளவில் அதிக மக்கள் வந்து செல்லும் முதல் நூறு தொடர்வண்டி நிலையங்களின் பட்டியலில் இதுவும் இடம்பிடித்தது. இங்கு 150 வண்டிகள் வந்து செல்கின்றன. ஒரு நாளுக்கு ஒரு லட்சத்துக்கும் அதிகமான மக்கள் வந்து செல்கின்றனர்.\n\n"}
{"id": "260520", "url": "https://ta.wikipedia.org/wiki?curid=260520", "title": "குரோமியம்(III) புரோமைடு", "text": "குரோமியம்(III) புரோமைடு\n\nகுரோமியம்(III) புரோமைடு \"(Chromium(III) bromide)\" என்பது CrBr என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். கருப்பு நிறத்தில் காணப்படும் இச்சேர்மம் செலுத்தப்பட்ட ஒளியில் பச்சை நிறமாகவும் எதிரொளிக்கப்பட்ட ஒளியில் சிவப்பு நிறமாகவும் காணப்படுகிறது. எத்திலீனின் சில்படிமமாதல் வினையின் வினையூக்கிகளுக்கு குரோமியம்(III) புரோமைடு முன்னோடியாக விளங்குகிறது.\n\nSection::::தயாரிப்பு.\nகுரோமியம் தூளுடன் புரோமின் ஆவியை ஒரு குழாய் அனல் உலையில் இட்டு 1000 செல்சியசு வெப்பநிலைக்கு வினைப்படுத்துவதால் குரோமியம்(III) புரோமைடு உருவாகிறது. தனிநிலை அல்லது தூய இரு எத்தில் ஈதருடன் சேர்த்து எஞ்சியிருக்கும் CrBr2 பிரித்தெடுக்கப்படுகிறது. அதேவேளையில் தனிநிலை இரு எத்தில் ஈதர் மற்றும் தனிநிலை எத்தனால் ஆகியவற்றால் கழுவப்பட்டு தூய்மைப் படுத்தப்படுகிறது.\n\nகுரோமியம்(III) ஆலைடுகளை ஒத்த வரிசைச் சேர்மங்களில் குரோமியம்(III) புரோமைடு தண்ணீரில் கரைந்து CrBr3(H2O)3 கரைசலைத் தருகிறது. இச்செயல்முறை வினையூக்கி அளவுக்கு ஒரு ஆக்சிசன் ஒடுக்கியைச் சேர்க்கும் பொழுது மட்டுமே நிகழ்ந்து CrBr வை உருவாக்குகிறது. இவ்வாக்சிசன் ஒடுக்கியானது கரையாத திண்மத்தின் மேற்பரப்பில் குரோமச புரோமைடை உருவாக்கி அதைக் கரைத்து மீண்டும் குரோமியம்(III) ஆக உருவாக்குகிறது.\n"}
{"id": "260522", "url": "https://ta.wikipedia.org/wiki?curid=260522", "title": "மூவலகு வீடு", "text": "மூவலகு வீடு\n\nயாழ்ப்பாணத்தில், மூவலகு வீடு என்பது, தலைவாசல், வீடு, அடுக்களை என்னும் மூன்று தனித்தனி அலகுகள் ஒரு முற்றத்தின் மூன்று பக்கங்களில் அதை நோக்கியவாறு அமைந்த ஒரு வீட்டுவகை ஆகும். பெரும்பாலும் இம்மூவலகுத் தொகுதியைச் சுற்றி வேலி அமைக்கப்பட்டிருப்பது வழக்கம். மூவலகு வீடுகள் மரம், மண், பனை அல்லது தென்னை ஓலைகளைப் பயன்படுத்திக் கட்டப்படுகின்றன.\n\nSection::::அலகுகள்.\nSection::::தலைவாசல்.\nதலைவாசல் என்னும் அலகு வெளியாரை வரவேற்று அளவளாவுவதற்கும், பெரும்பாலும், குடும்பத்து ஆண்களின் பயன்பாடுகளுக்கும் உரிய பகுதியாக உள்ளது. செவ்வக வடிவான தள வடிவம் கொண்ட இவ்வலகு செப்பமில்லாத மரக்கிளைகளைக்கொண்டு உருவாக்கப்பட்ட தூண்களின் மீது தாங்கப்பட்ட கூரையைக் கொண்டது. கூரை பனையோலை அல்லது தென்னங் கிடுகினால் வேயப்பட்டிருக்கும். இது நாற்புறமும் திறந்த அமைப்பைக் கொண்டது. ஆனாலும், நான்கு பக்கங்களிலும் குந்து போன்ற அமைப்பிலான அகலமான குட்டைச் சுவர்கள் இருக்கும். தளம் மண்ணால் ஆனது. \n\nSection::::வீடு.\nமூவலகு வீட்டின் முக்கியமான அலகு இது. யாழ்ப்பாணத்து வீடுகளின் வளர்ச்சி நிலைகளில் மூல நிலையான ஒற்றைக் குடிசை வீட்டை இவ்வலகு குறிக்கின்றது. இதன் காரணமாகவே இவ்வலகே மூவலகு வீட்டிலும் வீடு என்னும் பெயரால் அழைக்கப்படுகிறது. அடிப்படையான மூவலகு வீடுகளில் இவ்வலகு ஓர் அறையைக் கொண்டதாக அமைந்திருக்கும். சில மூவலகு வீடுகளில் இது இரண்டு அறைகளைக் கொண்டனவாக அமைவதும் உண்டு. அறைக்கு முன்பக்கத்தில் வாயிலுக்கு இரு பக்கமும் திண்ணை அமைந்திருக்கும். இவ்வலகு பெறுமதியான பொருட்களைப் பாதுகாப்பாக வைப்பதற்கும், பெண்களுடைய பயன்பாட்டுக்கும் உரியதாக உள்ளது. \n\nஇவ்வலகும், செப்பமில்லாத மரக்கிளைகளினால் தாங்கப்பட்ட ஓலைக் கூரை அமைப்புக்கொண்டது. ஆனால், நாற்புறமும் மண்ணாலான முழுச் சுவர் இருக்கும். மனிதர் நிமிர்ந்து உட்செல்ல முடியாத வகையில் வாயில் கதவு உயரம் குறைந்ததாக இருக்கும். தலைவாசலைப் போலவே இதன் தளமும் மண்ணால் ஆனதே.\n\nSection::::அடுக்களை.\nஅடுக்களை, அடுப்படி அல்லது சமையல் அறை எனவும், அடுக்களையைக் குறிக்கும் போர்த்துக்கேயச் சொல்லிலிருந்து பெறப்பட்ட குசினி என்னும் பெயராலும் இவ்வலகு அறியப்படுவது உண்டு. இது சமையல் செய்வதற்கான இடம். இதன் கட்டமைப்பும் ஏனைய இரண்டு அலகுகளையும் போல் ம்மரக்கிளைத் தூண்களையும், ஓலைக் கூரையையும் கொண்டதே. இவ்வலகில், நாற்புறமும் மண்ணாலான அரைச்சுவரும், அதற்கு மேல், பெரும்பாலும் பனம் மட்டைகளாலான வரிச்சும் இருக்கும். இவ்வாறான பனம் மட்டை வரிச்சுகளில் காணப்படும் இடைவெளிகள் அடுக்களைக்குள் உருவாகும் புகை வெளியேறுவதற்கு உதவும்.\n"}
{"id": "260523", "url": "https://ta.wikipedia.org/wiki?curid=260523", "title": "யாலோடு (கிண்ணக்குழி)", "text": "யாலோடு (கிண்ணக்குழி)\n\nயாலோடு \"(Yalode)\" என்பது சியரீசு குறுங்கோளின் மேற்பரப்பில் காணப்படும் பெரிய உறுதிப்படுத்தப்பட்ட ஒரு கிண்ணக்குழியாகும். கெர்வானுக்கு அடுத்து உறுதிப்படுத்தப்பட்ட இக்கிண்ணக்குழி மற்றொரு பெரிய கிண்ணக்குழியான உர்வாராவுக்கு அருகில் உள்ளது. ஆப்பிரிக்கத் தாக்கொமேயன் இனப் பெண்கள் சேனைக்கிழங்கு அறுவடைநாளில் வணங்கும் தெய்வத்தின் பெயரான யாலோடு இக்கிண்ணக்குழிக்கு பெயராகச் சூட்டப்பட்டுள்ளது. இதனுடைய தோற்றமானது பார்ப்பதற்கு வடமேற்குத் திசையில் பள்ளத்தாக்குகள் இக்கிண்ணக்குழியில் இருந்து புறப்பட்டு வருவது போலத் தோற்றமளிக்கிறது. அப்பள்ளத்தாக்குகள் யாலோடில் இருந்து வெளியேற்றப்பட்டவை போலவும் தெரிகின்றன.\n\n"}
{"id": "260524", "url": "https://ta.wikipedia.org/wiki?curid=260524", "title": "விஜயவாடா சந்திப்பு தொடருந்து நிலையம்", "text": "விஜயவாடா சந்திப்பு தொடருந்து நிலையம்\n\nவிஜயவாடா சந்திப்பு, இந்திய இரயில்வேயின் தென்மத்திய ரயில்வே வலயத்தின் கட்டுப்பாட்டில் உள்ளது. இது விஜயவாடா ரயில்வே கோட்டத்துக்கு உட்பட்டது. இது ஹவுரா - சென்னை முதன்மை வழித்தடம், தில்லி - சென்னை முதன்மை வழித்தடம் ஆகிய வழித்தடங்களில் உள்ளது. இந்த நிலையத்தில் 250க்கும் மேற்பட்ட விரைவுவண்டிகள் நின்று செல்கின்றன. ஆண்டுதோறும் 50 மில்லியன் (5 கோடி) பயணியர் வந்து செல்கின்றனர்.\n\nSection::::நடைமேடைகள்.\nஇந்த நிலையத்தில் 10 நடைமேடைகள் உள்ளன. நடைமேடைகளும் அவற்றில் நின்று செல்லும் வண்டிகளின் விவரங்களும் கீழே தரப்பட்டுள்ளது.\n\n\n"}
{"id": "260525", "url": "https://ta.wikipedia.org/wiki?curid=260525", "title": "உர்வாரா (கிண்ணக்குழி)", "text": "உர்வாரா (கிண்ணக்குழி)\n\nஉர்வாரா \"( Urvara )\" என்பது சியரீசு குறுங்கோளின் மேற்பரப்பில் காணப்படும் மூன்றாவது பெரிய உறுதிப்படுத்தப்பட்ட ஒரு கிண்ணக்குழியாகும். கெர்வானும் யாலோடும் மற்ற இரண்டு கிண்ணக்குழிகளாகும். பண்டைய இந்தோ – இராணியர்களின் தாவரம் மற்றும் வயல் காக்கும் பெருமதிப்புத் தெய்வம் உர்வாராவின் பெயர் இக்கிண்ணக்குழிக்கு வைக்கப்பட்டுள்ளது. இக்கிண்ணக்குழியில் ஒரு மத்திய உச்சி மற்றும் விவரிக்க இயலாத பல முகடுகள் இதைக் குறுக்கிடுவது போன்றதுமான தோற்றத்தை அளிக்கிறது.\n\n"}
{"id": "260530", "url": "https://ta.wikipedia.org/wiki?curid=260530", "title": "ஆக்கேட்டார் (கிண்ணக்குழி)", "text": "ஆக்கேட்டார் (கிண்ணக்குழி)\n\nஆக்கேட்டர் \"(Occator )\" என்பது சியரீசு குறுங்கோளின் மேற்பரப்பில் காணப்படும் ஒரு விண்கல் வீழ் பள்ளவகை கிண்ணக்குழியாகும். சியரீசு கிண்ணக்குழியின் மேற்பரப்பில் காணப்படும் மிளிரிகளில் மிகவும் பிரகாசமான மிளிரி 5 இக்கிண்ணக்குழியில் இடம்பெற்றுள்ளதாக டோன் விண்கலம் கண்டறிந்து கூறியுள்ளது. மாவுனா கியாவிலுள்ள டபிள்யூ. எம். கெக் விண்வெளி ஆய்வுக்கூடத்தின் தரைப்பகுதியில் இருந்து எடுக்கப்பட்ட பகுதி ஏ புகைப்படம் என்றும் இது அறியப்படுகிறது.\n\nஉரோமானியர்களின் பறம்பு மற்றும் சியரீசுக்கு உதவும் விவசாயக் கடவுள் ஆக்கேட்டாரின் பெயர் இக்கிண்ணக்குழிக்கு சூட்டப்பட்டுள்ளது\n\n"}
{"id": "260534", "url": "https://ta.wikipedia.org/wiki?curid=260534", "title": "அனுராதா ஜெயரத்தின", "text": "அனுராதா ஜெயரத்தின\n\nதிசாநாயக்க முதியன்சே அனுராத லங்கா பிரதீப் ஜெயரத்தின ( (பிறப்பு 22 டிசம்பர் 1985)) என்பவர் இலங்கையின் அரசியல்வாதியும், நாடாளுமன்ற உறுப்பினரும் ஆவார். இவர் இலங்கையின் முன்னாள் பிரதமர் திசாநாயக்க முதியன்சேலாகே ஜயரத்னவின் மகனாவார்.\n\nஇவர் இலங்கை சுதந்திரக் கட்சியின் வேட்பாளராக 2015 நாடாளுமன்றத் தேர்தலில் கண்டி மாவட்டத்தில் போட்டியிட்டு 93, 567 விருப்பு வாக்குகளைப் பெற்று நாடாளுமன்றத்திற்குத் தெரிவானார்.\n"}
{"id": "260539", "url": "https://ta.wikipedia.org/wiki?curid=260539", "title": "மாயந்த திசநாயக்க", "text": "மாயந்த திசநாயக்க\n\nமாயந்த யஸ்வத் திசநாயக்க () (பிறப்பு 11 சனவரி 1980) இலங்கையின் அரசியல்வாதியும், நாடாளுமன்ற உறுப்பினரும் ஆவார்.\n\nஇவர் ஐக்கிய தேசியக் கட்சியின் வேட்பாளராக 2015 நாடாளுமன்றத் தேர்தலில் கண்டி மாவட்டத்தில் போட்டியிட்டு 111,190 விருப்பு வாக்குகள் பெற்று நாடாளுமன்றத்திற்குத் தெரிவானார்.\n"}
{"id": "260542", "url": "https://ta.wikipedia.org/wiki?curid=260542", "title": "லக்கி ஜெயவர்தன", "text": "லக்கி ஜெயவர்தன\n\nலக்கி ஜெயவர்தன (\"Lucky Jayawardena\") என அழைக்கப்படும் ஹேரத் முதியான்சிலாகே லக்கி திசாநாயக்க ஜயவர்தன (\"Herath Mudiyanselage Lucky Dissanayake Jayawardene\") இலங்கையின் அரசியல்வாதியும், நாடாளுமன்ற உறுப்பினரும் ஆவார்.\n\n1980களில் ஐக்கிய தேசியக் கட்சியின் உறுப்பினராக அரசியலில் நுழைந்தார். 1988 மாகாணசபைத் தேர்தலில் கண்டி மாகாணசபைக்குத் தெரிவு செய்யப்பட்டார். 1993 தேர்தலில் மீண்டும் தெரிவு செய்யப்பட்ட இவர் மாகாண அமைச்சராக நியமிக்கப்பட்டார்.\n\nலக்கி ஜயவர்தன இலங்கை நாடாளுமன்றத்திற்கான 1994, 2000, 2001 தேர்தல்களில் கண்டி தேர்தல் மாவட்டத்தில் போட்டியிட்டு நாடாளுமன்றம் சென்றார். 2001 இல் நில, மற்றும் நில ஆவணங்களுக்கான அமைச்சராக நியமிக்கப்பட்டார். 2004 தேர்தலில் போட்டியிட்டுத் தோல்வியடைந்தார்.\n\n2004 மாகாணசபைத் தேர்தலில் கண்டியில் முதன்மை வேட்பாளராகப் போட்டியிட்டு வெற்றி பெற்றார். 2015 வரை கண்டி மாகாணசபை உறுப்பினராக இருந்தார்.\n\nபின்னர் ஐக்கிய தேசியக் கட்சியின் வேட்பாளராக 2015 நாடாளுமன்றத் தேர்தலில் கண்டி மாவட்டத்தில் போட்டியிட்டு 67,461 விருப்பு வாக்குகள் பெற்று நாடாளுமன்றத்திற்குத் தெரிவானார். இவர் இலங்கையின் அமைச்சரும் ஆவார்.\n"}
{"id": "260543", "url": "https://ta.wikipedia.org/wiki?curid=260543", "title": "கோர்கன்", "text": "கோர்கன்\n\nகோர்கன் (Gorgon) என்போர் கிரோக்கத் தொன்மவியலில் காணப்படும் மூன்று பெண் அசுரர்கள் ஆவர். இவர்களிடம் நச்சுப்பற்களும் தலையில் மயிர்களுக்குப் பதில் கொடூரமான பாம்புகளும் காணப்படுகின்றன. அப்பாம்புகள் வெண்கல நகங்களைக் கொண்டுள்ளன. இவர்கள் போர்க்கிஸ் மற்றும் கெடோவின் பிள்ளைகள் ஆவர். ஸ்தெனோ, யூர்யலே மற்றும் மெடுசா ஆகிய இம்மூன்று சகோதரிகளுமே கோர்கன்கள். இவர்களில் மெடுசா என்பவளே சக்தி வாய்ந்தவளும் மிகவும் பலம்பொருந்தியவளும் ஆவாள். இவள் பேர்சியஸ் இனால் கொல்லப்படுகின்றாள்.\n\n\n"}
{"id": "260545", "url": "https://ta.wikipedia.org/wiki?curid=260545", "title": "இரசகுல்லா", "text": "இரசகுல்லா\n\nஇரசகுல்லா என்பது இந்தியத் துணைக்கண்டத்தில் பிரபலமான ஒரு இனிப்புப் பதார்த்தமாகும். இது பந்துவடிவில் சர்க்கரைப் பாகில் ஊறவைக்கப்பட்ட ஒரு வெள்ளை நிற இனிப்பாகும். இது கிழக்கு இந்தியாவைச் சேர்ந்தது. இது தங்களது பாரம்பரிய இனிப்பு என மேற்கு வங்காளம் மற்றும் ஒரிசா மாநிலங்கள் உரிமை கொண்டாடுகின்றன.\nSection::::பெயர்க்கரணம்.\nஇது வங்க மொழியில் ரொசொகோல்லா \"(Rosogolla)\" அல்லது ரொஷொகோல்லா \"(Roshogolla)\" எனவும், ஒரிய மொழியில் ரசகோலா \"(Rasagola)\" எனவும் அழைக்கப்படுகிறது. இந்தி மொழி வட்டாரத்தில் ரஸ்குல்லா \"(Rasgulla)\" என உச்சரிக்கப்படுகிறது. ரஸ் என்றால் இரசம் அல்லது சாறு, குல்லா என்றால் பந்து எனப்பொருள்படும். இது ரசகுல்லா \"(Rasagulla)\", ரோசோகுல்லா \"(Rossogolla)\", ரோஷோகுல்லா \"(Roshogolla)\", ரசகோலா \"(Rasagola)\", ரசககோல்லா \"(Rasagolla)\", ரஸ்பஹரி \"(Rasbhari)\" அல்லது ரஸ்பரி \"(Rasbari)\" (நேபாளி) எனப்பலவாறு உச்சரிக்கப்படுகிறது.\n\nSection::::வரலாறு.\nSection::::ஒரிசாவின் பூரி கோயிலின் பாரம்பரிய உரிமை கோரல்.\nஒரிசாவின் பூரி ஜெகன்னாதர் கோயிலின் தேர் திருவிழாவின் முடிவில் இறைவனுக்கு நைவேத்தியமாக இரசகுல்லா படைக்கப்படுகின்றது. இப்பழக்கம் 300 ஆண்டுகளுக்கு முன்பிருந்தே உள்ளதாக புரி வரலாற்று அறிஞர்கள் கூறுகின்றனர். இதனால் ஒரிசா அரசு இரசகுல்லாவுக்கு புவிசார் குறியீடு வாங்கும் முயற்சியில் ஈடுபட்டுள்ளது.\nஒரிசாவில் உள்ள பஹாலா ஊர் ரசகுல்லாவுக்கு புகழ் பெற்றது. இந்த ஊரில் மட்டும் இரகுல்லாவுக்கு நிறைய இனிப்பகங்கள் உள்ளன. இந்த ரசகுல்லாக்கள் பொன்நிறத்தில் இருக்கும்.\n\nSection::::வங்காளிகளின் உரிமைகோரல்.\nமேற்கு வங்கத்தின் தலைநகரான கல்கத்தாவில் இருந்த பாக்பசாரில் நோபின் சந்திரதாஸ் என்பவர் 1866இல் முதன் முதலில் ரசகுல்லா தயாரித்து விற்பனை செய்ததாக வரலாற்றுச்சான்று காட்டி ஒரிசாவின் முயற்சிக்கு வங்காளிகள் எதிர்ப்புத் தெரிவிக்கிறார்கள்.\n"}
{"id": "260546", "url": "https://ta.wikipedia.org/wiki?curid=260546", "title": "சோடியம் ஈரசிட்டேட்டு", "text": "சோடியம் ஈரசிட்டேட்டு\n\nசோடியம் ஈரசிட்டேட்டு \"(Sodium diacetate)\" என்பது NaH(CHO) என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். நிறமற்று காணப்படும் இச்சேர்மம் அசிட்டிக் அமிலத்தினுடைய உப்பு ஆகும். பதப்படுத்துதல் மற்றும் நுண்ணுயிரி எதிரியாக சோடியம் ஈரசிட்டேட்டு பயன்படுத்தப்படுகிறது.\n\nSection::::தயாரிப்பு.\nஅசிட்டிக் அமிலத்தை அரை நடுநிலைப்படுத்தலைத் தொடர்ந்து கரைசலை ஆவியாக்குதல் மூலம் இவ்வுப்பு உருவாகிறது. ஓரினயிணைவியாதல் காரணமாக அடர்த்தியான ஒரு கரைசலில் அசிட்டிக் அமிலத்தின் அமிலத்தன்மை அதிகமாதலின் விளைவாக சோடியம் ஈரசிட்டேட்டு உப்பு தோன்றுவதாகக் கருதப்படுகிறது.\n\nSection::::அமைப்பு.\nஅசிட்டிக் அமிலத்தின் சோடிய அமிலவுப்பு என்றும் ஐதரசன் பிணைப்புடன் கூடிய எதிர்மின் அயனி (CHCO)H. இன் சோடியம் உப்பு என்றும் இது விவரிக்கப்படுகிறது. இரண்டு ஆக்சிசன் (O-O) அணுக்களுக்கு இடையேயான இடைவெளி 2.47 Å ஆகவும் இருக்கிறது. இவ்வுப்பு கணிசமான அளவில் காணப்படவில்லை என்றாலும் நிலைப்புத்தன்மை கொண்ட படிகங்களாக உருவாகிறது. \n\nSection::::பயன்கள்.\nஒரு உணவுக் கூட்டுப்பொருளாக உப்பாகவும் புளிப்புக்காடியின் சுவை மணமும் இவ்வுப்பு பங்களிக்கும் பயன்களாகும். உணவுக் குறியீட்டு எண் E262 என ஐரோப்பிய ஒன்றியம் இவ்வுப்பை அடையாளப்படுத்துகிறது\n\n"}
{"id": "260552", "url": "https://ta.wikipedia.org/wiki?curid=260552", "title": "ஓரின இணைவியாதல்", "text": "ஓரின இணைவியாதல்\n\nஓரினயிணைவியாதல் (Homoassociation) என்பது அமிலம் – காரம் வேதியியலில் ஒரு காரமும் அதனுடைய இணை அமிலமும் ஐதரன் பிணைப்பு மூலமாக கொண்டுள்ள இணைவைக் குறிக்கிறது. இச்சொல்லாட்சியானது ஐயுபிஏசி இன் சொல்லாகும். ஓரின இணைத்தல் என்ற சொல்லாட்சியும் சிலவிடங்களில் பயன்படுத்தப்படுகிறது. ஆனால், இது தெளிவற்றதாக உள்ளது ஏனெனில் கரிம வேதியியலில் ஒன்றுவிட்ட பிணைப்புத் திட்டம் என்றவொரு சொற்பிரயோகமும் வழக்கத்தில் உள்ளது.\n\nபொதுவாக ஓரினயிணைவியாதலின் விளைவாக ஒரு அமிலத்தின் அமிலத்தன்மை அதனாலேயே அதிகரித்துக்கொள்ளப்படுகிறது. உயர் அடர்த்தி நிலைகளில் இச்செயல்விளைவு வலியுறுத்தப்படுகிறது. அதாவது ஓர் அமிலத்தின் அயனியாக்கல் பண்பானது அதன் அடர்த்தியுடன் நேரியல் சாராமல் வேறுபடுகிறது. ஆதார அமிலத்துடன் அதனுடைய இணை காரம் ஐதரசன் பிணைப்பு வழியாக நிலைப்படுத்திக் கொள்ளும்போது இவ்விளைவு தோன்றுகிறது. நன்கு அறியப்பட்ட உதாரணமாக ஐதரோபுளோரிக் அமிலத்தைக் கூறலாம். குறிப்பாக இவ்வமிலம் அடர்த்தியாக இருக்கும் போதைவிட நீர்த்த நிலையில் வலிமையான அமிலமாக உள்ளது. \n\nஒட்டுமொத்தமாக,:\n\nஇரட்டைபுளோரைடு எதிர்மின் அயனி (HF2−) HF இன் அயனியாக்கலை F−.அயனியை நிலைப்படுத்துவதன் மூலமாக ஊக்குவிக்கிறது. ஐதரோபுளோரிக் அமிலத்தின் அயனியாக்கல் மாறிலியின் பொதுமதிப்பான (10−3.15) அடர்த்தியான HF கரைசலில் குறைக்கப்படுகிறது. \nநீரிலா கரைசல்களில் பிரிகைவீதம் குறைவாக இருப்பதால் இந்த ஓரினயிணைவியாதல் விளைவு பெரும்பாலும் அதிகமாக நிகழ்கிறது. கார்பாக்சிலிக் அமிலங்களும் பீனால்களும் இப்பண்பை வெளிப்படுத்துகின்றன . உதாரணம்: சோடியம் ஈரசிட்டேட்டு\n"}
{"id": "260554", "url": "https://ta.wikipedia.org/wiki?curid=260554", "title": "சோன் பப்டி", "text": "சோன் பப்டி\n\nசோன் பப்டி இந்தியாவின் இனிப்பு பண்டமாகும். இது நூலிழைகளால் பின்னப்பட்டது போன்று சதுர வடிவில் காணப்படும்.\n\nSection::::வரலாறு.\nசோன் பப்டி பஞ்சாப் மாநிலத்தில் முதலில் தயாரிக்கப்பட்டது என்றும், சிலம் உத்தரப் பிரதேசம் மாநிலத்தில் முதலில் தயாரிக்கப்பட்டது என கூறுகிறார்கள்.\n\nSection::::தேவையான பொருட்கள்.\nமைதா மாவு, கொண்டைக் கடலை மாவு, சர்க்கரை, நெய், பால் மற்றும் ஏலக்காய்.\n\n"}
{"id": "260555", "url": "https://ta.wikipedia.org/wiki?curid=260555", "title": "ஆலம்பூர்", "text": "ஆலம்பூர்\n\nஆலம்பூர், இந்தியாவின் மத்தியப் பிரதேசத்தில் உள்ள பிண்டு மாவட்டத்தில் உள்ள நகரப் பஞ்சாயத்து ஆகும். மல்கர் ராவ் ஓல்கருடைய சாத்ரி ஆலம்பூரில் அமைந்துள்ளது.\n\nSection::::புவியியல்.\nஆலம்பூர்,  இடத்தில் அமைந்துள்ளது. கடல் மட்டத்தில் இருந்து இவ்வூர் சராசரியாக 159 மீட்டர் (521 அடி) உயரத்தில் அமைந்துள்ளது. பிந்த் மாவட்டத்தின் தலைநகரில் இருந்து 110 கிமீ தொலைவில் உள்ளது. குவாலியரிலிருந்து 100 கிமீ தொலைவிலும், தாத்தியாவிலிருந்து 60 தொலைவிலும் அமைந்துள்ளது. \n\nSection::::பெயர்க்காரணம்.\nஆளுநராக இருந்த ஆலம் சாஹ் பவர் என்ற பெயரில் ஆலம்பூர் எனப்பெயர்பெற்றது. இது சுமார் 14-15-ம் நூற்றாண்டில் உருவாக்கப்பட்டதாக இருக்கும்.\n"}
{"id": "260560", "url": "https://ta.wikipedia.org/wiki?curid=260560", "title": "இந்திய வணிக வங்கி", "text": "இந்திய வணிக வங்கி\n\nஇந்திய வணிக வங்கி, பிரித்தானிய இந்தியாவில் செயற்பட்டுவந்த வணிக வங்கியாகும். 1845ஆம் ஆண்டில் பம்பாய் மாகாணத்தில் (தற்போதைய பம்பாய்) தொடங்கப்பட்ட இவ்வங்கி அயல்நாட்டு நாணயப் பரிமாற்ற வங்கி எனவும் அழைக்கப்பட்டது. \nஇலண்டன், கல்கத்தா, ஆங்காங், பூச்சோ, சாங்காய், ஹங்கோ, யோக்கோகாமா, சிங்கப்பூர் ஆகிய எட்டு கிளைகளுடன் சான் பிரான்சிஸ்கோவில் இருந்து தங்கக் கட்டிகளை இறக்குமதி செய்வதில் முகவராகப் பணியாற்றியது.\n\nSection::::வீழ்ச்சி.\n20 ஆண்டுகள் சிறப்பாக செயல்பட்ட பின்னர், 1866இல் உலக அளவில் ஏற்பட்ட பொருளாதார வீழ்ச்சியால், உலகின் பல வங்கிகள் கடும் தோல்வியை சந்தித்தபோது இவ்வங்கியும் தோல்வியை சந்தித்தது. \n\nSection::::கலைப்பு.\nஇந்திய வணிக வங்கி, இந்திய நிறுமச் சட்டத்தின்படி இந்தியாவில் பதிவுசெய்தது. ஆனால் இங்கிலாந்தில், அந்நாட்டின் சட்டப்படி பதிவு செய்யாமல் அங்கே வணிக நடவடிக்கைகளில் செயல்பட்டதால் மாஸ்டர் ஆப் தி ரோல்ஸ் நீதிமன்றம் இவ்வங்கியை கலைக்க உத்தரவிட்டது. \n\n"}
{"id": "260563", "url": "https://ta.wikipedia.org/wiki?curid=260563", "title": "ருத்ரமாதேவி (திரைப்படம்)", "text": "ருத்ரமாதேவி (திரைப்படம்)\n\nருத்ரமாதேவி (\"Rudhramadevi\") என்பது 2015 ஆம் ஆண்டில் வெளிவந்த இந்தியத் தெலுங்குத் திரைப்படம் ஆகும். முப்பரிமாணத்தில் வெளிவந்த இவ்வரலாற்றுப் படம் தக்காணப் பீடபூமியில் காக்கத்தியப் பேரரசியான ருத்திரமாதேவியின் வாழ்க்கையை மையப்படுத்தித் தயாரிக்கப்பட்டது. குணசேகரின் இயக்கத்தில் அனுசுக்கா செட்டி ருத்ரமாதேவியாக நடித்துள்ளார். இவருடன் அல்லு அர்ஜுன், ரானா தக்குபாடி, பிரகாஷ் ராஜ், நித்யா மேனன், காத்ரீன் திரீசா மற்றும் பலரும் நடித்தனர். திரைப்படத்தில் கதை சொல்லியாக சிரஞ்சீவி நடித்துள்ளார். திரைப்படத்தின் பின்னணி இசையையும், பாடல்களையும் இளையராஜா வழங்கியுள்ளார்.\n\n\"ருத்ரமாதேவி\" உலகளாவிய அளவில் 2015 அக்டோபர் 9 இல் தெலுங்கிலும், இந்தி, மற்றும் மலையாள மொழிகளிலும் வெளியிடப்பட்டது. தமிழில் 2015 அக்டோபர் 16 இல் வெளியிடப்பட்டது. திரைப்படத்தில் அனுஷ்காவின் நடிப்பு, பின்னணி இசை, விவரணம் போன்ற அம்சங்கள் விமரிசகர்களின் பாராட்டைப் பெற்றது. 2015 ஆம் ஆண்டில் வெளியான இந்தியத் திரைப்படங்களில் முதல் நாள் வசூலில் இத்திரைப்படம் ஐந்தாவதாக வந்து சாதனை படைந்தது. ஆரம்ப வார இறுதியில் 32 கோடிகள் உலகளவில் வசூலிக்கப்பட்டது.\n"}
{"id": "260568", "url": "https://ta.wikipedia.org/wiki?curid=260568", "title": "புனைவிலி", "text": "புனைவிலி\n\nபுனைவிலி அல்லது அல்புனைவு (\"non-fiction\") என்பது உண்மையை அடிப்படையாக கொண்டு எழுதப்படும் இலக்கியப் படைப்பாகும். இதில் சொல்லப்படுகின்ற சம்பவங்கள், மனிதர்கள், மற்றும் தகவல்கள் பெரும்பாலும் உண்மையானதாக இருக்க வேண்டும்.   கற்பனைகளையோ, பொய்மைகளை வைத்து படைக்கப்படும் இலக்கியத்தை எழுத்தாளர் புனைவிலி என சொன்னால், அது ஏமாற்றுவதாக கருத்தப்படும். படைப்பின் மெய் பொய் தன்மையை தெரிவிக்காமல் எழுதப்படும் அனைத்துமே புனைவு என்றே பெரும்பாலும் எடுத்துக் கொள்ளப்படும். புனைவிலி இலக்கியங்கள் பொதுவாக அகநிலை சார்ந்தோ, புறநிலை சார்ந்தோ எழுதப்படும். இவை பெரும்பாலும் விவரண இலக்கியமாகவே கொள்ளப்படுவதுண்டு. புனைவிலி போன்றல்லாது புனைவு இலக்கியங்களில் பகுதியோ, முழுமையோ கற்பனையின் அடிப்படையில் எழுதப்படுவதாகும்.\n"}
{"id": "260579", "url": "https://ta.wikipedia.org/wiki?curid=260579", "title": "அங்கஜன் இராமநாதன்", "text": "அங்கஜன் இராமநாதன்\n\nஅங்கஜன் இராமநாதன் (பிறப்பு: 9 சூலை 1983) இலங்கைத் தமிழ் அரசியல்வாதியும், நாடாளுமன்ற உறுப்பினரும் ஆவார். இலங்கை சுதந்திரக் கட்சி உறுப்பினரான இவர் ஐக்கிய மக்கள் சுதந்திரக் கூட்டணியின் தேசியப் பட்டியல் ஊடாக நாடாளுமன்ற உறுப்பினரானார். 2018 சூன் 12 இல் இவர் சிறிசேன அமைச்சரவையில் துணை விவசாய அமைச்சராக நியமிக்கப்பட்டார்.\n\nSection::::ஆரம்ப வாழ்க்கை.\nஅங்கஜன் இராமநாதன் 1983 சூலை 9 இல் சதாசிவம் இராமநாதன் என்பவருக்குப் பிறந்தவர். தந்தை சதாசிவம் இராமநாதன் முன்னாள் அரசுத்தலைவர் மகிந்த ராசபக்சவின் சகோதரர் பசில் ராஜபக்சவின் நெருங்கிய சகாவாக இருந்தவர். சதாசிவம் ஈழப்போர்க் காலத்தில் வெளிநாடுகளுக்கு அகதிகளை அனுப்பும் நடவடிக்கைகளில் ஈடுபட்டு பெரும் பொருள் ஈட்டியவர்.\n\nSection::::அரசியலில்.\nஇராமநாதன் ஐக்கிய மக்கள் சுதந்திரக் கூட்டணியின் வேட்பாளராக 2010 நாடாளுமன்றத் தேர்தலில் யாழ்ப்பாண மாவட்டத்தில் போட்டியிட்டு 3,461 விருப்பு வாக்குகள் பெற்றுத் தோல்வியடைந்தார். தேர்தல் காலத்தில் இராமநாதனும் அவரது ஆதரவாளர்களும் ஈபிடிபி துணை இராணுவக் குழுவினால் தாக்கப்பட்டனர். இதற்கு அடுத்த நாள் இராமநாதனின் ஆதரவாளர்கள் யாழ்ப்பாண நகர முதல்வர் யோகேசுவரி பற்குணராஜா மீது துப்பாக்கிச் சூடு நடத்தினர், ஆனாலும் அவர் காயமடையவில்லை. 2010 ஆகத்து மாதத்தில் இராமநாதன் இலங்கை சுதந்திரக் கட்சியின் யாழ் மாவட்ட ஒருங்கிணைப்பாளராக நியமிக்கப்பட்டார்.\n\nஇராமநாதன் 2013 மாகாணசபைத் தேர்தலில் வடமாகாணத்தில் போட்டியிட்டு வட மாகாண சபை உறுப்பினரானார்.\n\n2015 நாடாளுமன்றத் தேர்தலில் யாழ்ப்பாண மாவட்டத்தில் போட்டியிட்டுத் தோல்வியுற்றார். ஆனாலும், அவர் ஐமசுகூ இன் தேசியப் பட்டியலூடாக நாடாளுமன்றம் சென்றார்.\n\n2018 சூன் 12 இல் இவர் சிறிசேன அமைச்சரவையில் துணை விவசாய அமைச்சராக நியமிக்கப்பட்டார்.\n"}
{"id": "260581", "url": "https://ta.wikipedia.org/wiki?curid=260581", "title": "அ (இடைச்சொல்)", "text": "அ (இடைச்சொல்)\n\nஅ என்பது தமிழிற் பயன்படுத்தப்படும் ஓர் இடைச்சொல் ஆகும். இது விகுதி, சாரியை, வேற்றுமை உருபு, சுட்டு, முன்னொட்டு போன்றனவாகப் பயன்படுத்தப்படுகின்றது.\n\nSection::::சுட்டு.\nஅ அகச்சுட்டாகவோ புறச்சுட்டாகவோ அமையலாம். மொழிமுதலில் சுட்டுப்பொருளைக் காட்டும்படி வந்தால் மட்டுமே இது சுட்டாகக் கொள்ளப்படும். எனவே, அன்பு போன்ற சுட்டுப்பொருள் உணர்த்தாத சொற்களைச் சுட்டாகக் கருத முடியாது.\n\nSection::::அகச்சுட்டு.\nசொல்லின் அகத்தேயிருந்து சுட்டுப்பொருள் உணர்த்துவது அகச்சுட்டாகும். அவன், அந்த, அங்கு, அது முதலிய சொற்களை அ அகச்சுட்டாக அமைவதற்கு எடுத்துக்காட்டுகளாகக் கூறலாம்.\n\nSection::::புறச்சுட்டு.\nசொல்லின் புறத்தேயிருந்து சுட்டுப்பொருள் உணர்த்துவது புறச்சுட்டாகும். இங்குச் சுட்டெழுத்தைப் பிரித்தாலும் மற்றையது தனித்து நின்று பொருள் தரும். அக்காடு, அச்சிலை, அவ்யானை, அவ்வாடு முதலிய சொற்களை அ புறச்சுட்டாக அமைவதற்கு எடுத்துக்காட்டுகளாகக் கூறலாம். செய்யுள்களில் அகரச் சுட்டு நீண்டு ஆ ஆவதுமுண்டு. ஆ + இடை = ஆயிடை, ஆ + இருதிணை = ஆயிருதிணை முதலியவற்றை இதற்கு எடுத்துக்காட்டுகளாகக் கூறலாம்.\n\nSection::::வேற்றுமை உருபு.\nஅ என்பது ஓர் ஆறாம் வேற்றுமை உருபாகும். வருமொழி பன்மையாக இருப்பின் இவ்வுருபு பயன்படுத்தப்படும். இது தற்கிழமைப் பொருளிலும் பிறிதின்கிழமைப் பொருளிலும் வரும். வேற்றுமை உருபாக அ பயன்படுத்தப்படுவதற்கு எடுத்துக்காட்டுகளாகத் தன கைகள், தன தாள்கள் முதலியவற்றைக் கூறலாம்.\n"}
{"id": "260582", "url": "https://ta.wikipedia.org/wiki?curid=260582", "title": "கெர்வான் (கிண்ணக்குழி)", "text": "கெர்வான் (கிண்ணக்குழி)\n\nகெர்வான் \"(Kerwan)\" என்பது சியரீசு குறுங்கோளின் மேற்பரப்பில் காணப்படும் மிகப்பெரிய ஒரு கிண்ணக்குழியாகும். 2015 ஆம் ஆண்டு பிப்ரவரி மாதத்தில் சியரீசை நெருங்கிய டோன் விண்கலனின் படங்களில் இருந்து கண்டறியப்பட்டுள்ளது. ஆழம் அதிகமில்லாமலும் மத்தியில் உச்சி எதுவுமின்றியும் இக் கிண்ணக்குழி காணப்படுவதாக தெளிவாகத் தெரிவிக்கப்பட்டுள்ளது. மத்தியில் இருந்த உச்சி 15 கிலோமீட்டர் அகலமுள்ள கெரவானின் கிண்ணக்குழியாக அழிக்கப்பட்டிருக்கலாம் எனவும் கருதப்படுகிறது. இம்மையப் பகுதியே மிகப்பழமையானதாகவும் மற்றப்பகுதிகள் புதியதாக உருவாகி அதனில் மேற்பொருந்தியிருக்கலாம் என்று நம்பப்படுகிறது.\n\nமுளைக்கும் மக்காச்சோளத்தின் புனித ஆவியாகக் கருதப்படும் ஓப்பியின் பெயரான கெரவான் இக்கிண்ணக்குழிக்கு பெயராக வைக்கப்பட்டுள்ளது. உலகளாவிய வானியல் ஒன்றியம் ( IAU) சியரீசு குறுங்கோளின் இக்கிண்ணக்குழியின் பெயரை யூலை 3 2015 இல் அங்கீகரித்துள்ளது.\n\n\nSection::::இவற்றையும் காண்க.\nமுளைக்கும் மக்காச்சோளத்தின் புனித ஆவியாகக் கருதப்படும் ஓப்பியின் பெயரான கெரவான் இக்கிண்ணக்குழிக்கு பெயராக வைக்கப்பட்டுள்ளது. உலகளாவிய வானியல் ஒன்றியம் ( IAU) சியரீசு குறுங்கோளின் இக்கிண்ணக்குழியின் பெயரை அங்கீகரித்துள்ளது.\n"}
{"id": "260586", "url": "https://ta.wikipedia.org/wiki?curid=260586", "title": "தயா கமகே", "text": "தயா கமகே\n\nதயா தர்மபால கிலித்துவ கமகே (\"Daya Dharmapala Kilittuwa Gamage\", பிறப்பு:15 செப்டம்பர் 1960) இலங்கையின் அரசியல்வாதியும், நாடாளுமன்ற உறுப்பினரும் ஆவார்.\n\nதயா கமகே 2008 மே 10இல் நடைபெற்ற 1வது கிழக்கு மாகாணசபைத் தேர்தலில் ஐக்கிய தேசியக் கட்சியின் வேட்பாளராகப் போட்டியிட்டு வெற்றி பெற்று மாகாணசபை உறுப்பினரானார். இவர் முதலாவது கிழக்கு மாகாணசபையில் எதிர்கட்சித் தலைவராக பணியாற்றினார். இவர் 2012 செப்டெம்பர் 8இல் நடைபெற்ற 2வது கிழக்கு மாகாணசபைத் தேர்தலில் மீண்டும் போட்டியிட்டு வெற்றி பெற்றார்.\n\nஇவர் ஐதேக வேட்பாளராக 2015 நாடாளுமன்றத் தேர்தலில் அம்பாறை (திகாமடுல்ல) மாவட்டத்தில் போட்டியிட்டு 70, 201 விருப்பு வாக்குகள் பெற்று நாடாளுமன்றத்திற்குத் தெரிவானார். இவர் 2015 செப்டம்பர் 4 அன்று ஆரம்பக் கைத்தொழில் அமைச்சராக நியமிக்கப்பட்டார்.\n"}
{"id": "260589", "url": "https://ta.wikipedia.org/wiki?curid=260589", "title": "அ (பக்கவழி நெறிப்படுத்தல்)", "text": "அ (பக்கவழி நெறிப்படுத்தல்)\n\nஅ என்பது கீழுள்ளவற்றில் ஒன்றைக் குறிப்பிடலாம்.\n\n"}
{"id": "260594", "url": "https://ta.wikipedia.org/wiki?curid=260594", "title": "வாடகையுந்து", "text": "வாடகையுந்து\n\nவாடகையுந்து அல்லது வாடகையூர்தி (ஆங்கிலத்தில் TAXICAB (அ) TAXI, CAB,) என்பது ஒற்றைப் பயணியோ அல்லது சிறுகுழுவோ தங்கள் விருப்பபடி பயணம் செய்ய ஒரு வாகனஒட்டியுடன் அமர்த்திக்கொள்ளும் ஒரு வகை வாகனம் ஆகும். வாடகையுந்து பயணிகளின் விருப்பத்தின்படி அவர் விரும்பும் இடங்களுக்கு எடுத்துச் செல்கிறது. ஆனால் ஏனைய பொதுப் போக்குவரத்துகளில் பயண ஆரம்பிக்கும் இடம் மற்றும் சேருமிடம் பயணிகளால் அன்றி சேவை வழங்குனர்களாலேயே தீர்மானிக்கப்படும். மேலும் தேவையுணர்ந்து செயற்படும் போக்குவரத்து மற்றும் பகிர்வு வாடகையுந்து (share taxi) ஆனது பேருந்து/டாக்சி எனப் பலவிதமான போக்குவரத்து முறைகளை வழங்குகிறது.\n\nSection::::சொற்பிறப்பியல்.\nமார்ச் 9 1898ல் பாரிசில் முதன்முதலாக வாடகை அளவீடுமானி பொருத்தப்பட்ட டாக்சிகேப்கள் அறிமுகமாயின, அவை டாக்சாமீட்டர்கள் (taxamètres) என்றழைக்கப்பட்டன, பின்பு அக்டோபர் 17 1904, அவை டாக்சிமீட்டர்கள் (taximètres) எனப் பெயர் மாற்றம் செய்யப்பட்டன.\n\nஹாரி நதானியேல் ஆலன் என்பவருடைய நியூயார்க் நகரம் டாக்சிகேப் நிறுவனம், 1907ல் பிரான்சிலிருந்து எரிவாயுவினால் இயங்கும் 600 டாக்சிகேப்களை இறக்குமதி செய்தது. அப்பொழுது \"taximeter cabriolet\"(டாக்சிமீட்டர் காப்ரியோலட்) என்ற வார்த்தையானது \"taxicab\" (டாக்சிகாப்) எனச் சுருக்கப்பட்டது. \n\n\"டாக்சிமீட்டர்\" என்பது பிரெஞ்சு வார்த்தையான \"taximètre\" என்பதின் தழுவலாகும். முதல்பகுதியான டாக்சி, மத்தியகால லத்தீன் வார்த்தையான \"taxa\" விலிருந்து பெறப்பட்டது, அதன் அர்த்தம் வரி அல்லது கட்டணம் ஆகும். இதனுடன் அளவீடுதல் எனப்பொருள் தரும் கிரேக்க வார்த்தையான metron (μέτρον) என்பதிலிருந்து மீட்டர் என்ற வார்த்தைப் பெறப்பட்டு சேர்க்கப்பட்டது. \n\n\"காப்ரியோலட்\" என்பது, குதிரையால் இழுக்கப்படும் ஒரு வகை வண்டியாகும், இது தாண்டு (leap), துள்ளு (caper) எனப்பொருள் தரும் பிரெஞ்சு வார்த்தையான \"காப்ரியோலர் (cabrioler)\", குதிக்க(to jumb) எனப் பொருள்படும் இத்தாலி வார்த்தையான \"capriolare\", காட்டு ஆடு(wild goat), ஆண் மான்(roebuck) எனப்பொருளப்டும் லத்தீன் வார்த்தையான \"capreolus\" என்பதிலிருந்தும் பெறப்பட்டது. \n"}
{"id": "260601", "url": "https://ta.wikipedia.org/wiki?curid=260601", "title": "சியரீசின் மீதுள்ள பிரகாசமான ஒளிர்புள்ளிகள்", "text": "சியரீசின் மீதுள்ள பிரகாசமான ஒளிர்புள்ளிகள்\n\nசியரீசின் மீதுள்ள பிரகாசமான ஒளிர்புள்ளிகள் \"(Bright surface features on ceres)\" என்பவை மிளிரிகள் என்றழைக்கப்படும் சியரீசின் மேற்பரப்பில் காணப்படும் பிரகாசமான ஒளிர்புள்ளிகளைக் குறிக்கிறது. டோன் விண்கலம் 2015 ஆம் ஆண்டில் சியரீசின் மீதுள்ள இவ்வொளிர் புள்ளிகளை கண்டறிந்தது.\n\nமிகப்பிரகாசமான ஒளிர்புள்ளியான மிளிரி 5, பல கொத்துகள் அடங்கிய ஒரு புள்ளியாக 80 கிலோ மீட்டர் விட்டமுள்ள ஆக்கேட்டார் கிண்ணக்குழியில் இருப்பதாக அறிவிக்கப்பட்டுள்ளது . பெரியதும் பிரகாசமானதுமான இக்கொத்தின் ஒளிர்ப்புள்ளி கிண்ணக்குழியின் மையத்திலும் ஒளி தாழ்ந்த மங்கலான பகுதி கிண்ணக்குழியின் கிழக்கு விளிம்பிலும் காணப்படுகிறது. டோன் விண்கலத்தின் ஆரம்பப் பயணத்தின் சுற்றுப்பாதை கட்டத்தில் உணரப்பட்ட அதிகமான எதிரொளிப்புத் திறன், வாயு வெளிப்படுத்தலின் காரணமாகத் தோன்றியதாக இருக்கலாம் என ஊகிக்கப்பட்டது. இப்பிரகாசமானது அதிக எதிரொளிப்புத் திறன் கொண்ட ஒரு பொருளினால் திருப்பப்பட்ட சூரிய ஒளியின் பிரதிபலிப்பாக இருக்கலாம் என்ற முடிவுக்கு நாசா வந்தது. எதிரொளிக்கும் அப்பொருள் பனிக்கட்டி மறும் உப்புகளால் ஆகியிருக்கலாம் எனவும் கருதப்பட்டது . மிளிரிகளின் எதிரொளிப்பு ஒளி சியரீசின் மேற்பரப்பு ஒளிர்வைக் காட்டிலும் 40 சதவீதம் அதாவது நான்கு மடங்கு அதிகமாக இருக்கிறது என்றும் கருதப்படுகிறது\n\nSection::::மிளிரி 5.\nமிகப்பிரகாசமான ஒளிர்புள்ளியான மிளிரி 5, பல கொத்துகள் அடங்கிய ஒரு புள்ளியாக. 19.86° வடக்கு அட்சரேகை: 238.85 கி தீர்க்கரேகை ஆள்கூறுகளில் உள்ள 80 கிலோ மீட்டர் விட்டமுள்ள ஆக்கேட்டார் கிண்ணக்குழியில் அமைந்திருக்கிறது\n\nசியரீசின் மேற்பரப்பைச் சூழ்ந்திருந்த பனிக்கட்டி போன்ற உப்புப் பொருள் விண்கல்லால் ஒரு நீரதர்ச்சிக்கோ அல்லது வெப்பமூட்டலுக்கோ உட்பட்டு அதிலுள்ள உப்புநீர் மேற்பரப்பில் இருந்து வெந்நீரூற்றாக மேல் உயர்ந்திருக்கலாம் என சுவின்பேர்ன் பல்கலைக்கழகத்தைச் சேர்ந்த ஆலன் டஃபி ஒரு கருத்தைத் தெரிவித்துள்ளார். தண்ணீர் முழுவதும் விண்வெளிக்குள் வெளியேறி தற்பொழுது வெறும் உப்புமட்டும் அங்கு எஞ்சியிருக்கலாம் எனக் கருதப்படுகிறது.இப்பனிமூட்டம் ஆக்கேட்டார் கிண்ணக்குழியின் பாதியளவிற்கு நிரம்பி மேலும் விளிம்புவரை பரவாமல் ஒளிபுள்ளி மிளிரி 5 ஐச் சுற்றிலும் சூழ்ந்திருப்பது போன்ற தோற்றத்தை இது வழங்குகிறது. வாயு வெளிப்படுதல் அல்லது எரிமலை வெளியாதல் என்ற இலக்குக்கு சில ஆதாரங்களை வழங்குவதாகவும் இக்கருத்து இருக்கிறது\n\nவானியல் இதழ்கள், அறிவியல் பத்திரிகைகள் , செய்தி மூலங்கள் முதலான ஊடகங்களுக்கு டோன் வின்கலத்தின் புகைப்படங்கள் மிகவிரிவான அறிக்கைகள் வெளியிட வழிவகுத்தன:. பனிக்கட்டி, எரிமலைகள், வெந்நீருற்றுகள், உப்புப் படிவுகள், பாறைகள் அல்லது இவைபோல ஏதோவொரு பொருள்\nஇப்பிரகாசமான ஒளிர்புள்ளிக்கு காரணமாக இருக்கலாம் என்று நாசாவும் கணித்துக் கூறியுள்ளது.\n\nகிண்ணக்குழியின் தாழ் கோணங்களில் தெரிகின்ற இம்மூட்டம் கிண்ணக்குழியின் வெளிப்புறத்தில் தெரியவில்லை, மற்றும் இம்மூட்டமானது பனிக்கட்டியின் பதங்கமான ஆவியாக ஒளிர்புள்ளிகளுடன் இணைந்திருக்கலாம் என்று குறுங்கோள் வல்லுநர் ஏ.இரிவிக்கின் வானம் மற்றும் தொலைநோக்கி என்ற செய்தி இதழில் ஒரு கருத்தைத் தெரிவித்துள்ளார் \n\nSection::::திட்டமிடப்பட்ட உற்று நோக்கல்கள்.\nடோன் விண்கலம் டிசம்பர் 2015 இல் சியரீசுக்கு 375 கிலோமீடார் அருகில் செல்ல இருப்பதாகத் திட்டமிடப்பட்டுள்ளது. மூன்று மாதங்களுக்கு இவ்விண்கலம் சியரீசின் இவ்வருகாமையில் இருந்து டோன் விண்கலத்தின் அண்டக்கதிர் மற்றும் நியூட்ரான் உணர்த்திகள் சியரீசின் ஈர்ப்பு விசை மற்றும் மேற்பரப்பு வேதிப்பொருட்கள் போன்ற தரவுகளை அளிக்கும் எனவும் எதிர்பார்க்கப்படுகிறது.\n\n"}
{"id": "260603", "url": "https://ta.wikipedia.org/wiki?curid=260603", "title": "ஜூனோ (தொன்மவியல்)", "text": "ஜூனோ (தொன்மவியல்)\n\nஜூனோ (Juno) என்பவர் உரோமத் தொன்மவியலில் காணப்பபடும் ஒரு பெண் தெய்வம் ஆவார். இவர் உரோமக் கடவுள்களின் அதிபதியான ஜுப்பிட்டரின் சகோதரியும் மனைவியும் ஆவார். கிரேக்கத் தொன்மவியலில் இவருக்கு ஒப்பானவர் சியுசுவின் மனைவியான எரா ஆவார். இவரே உரோமக் கடவுள்களின் இராணி. இவர் திருமணத்திற்கும் பிறப்பிற்குமான கடவுள் ஆவார். மார்ஸ் மற்றும் வல்கன் ஆகியோர் இவரின் பிள்ளைகளாவர். இவர் விவசாயத்திற்கான கடவுளாகிய சற்றேனினது மகள் ஆவார். இவரின் வாகனம் மயில் ஆகும்.\n\n"}
{"id": "260609", "url": "https://ta.wikipedia.org/wiki?curid=260609", "title": "பிண்டு மாவட்டம்", "text": "பிண்டு மாவட்டம்\n\nபிண்டு மாவட்டம், இந்திய மாநிலமான மத்தியப் பிரதேசத்தில் உள்ளது.. இதன் தலைமையகம் பிண்டு நகரத்தில் அமைந்துள்ளது.\n\n\n"}
{"id": "260613", "url": "https://ta.wikipedia.org/wiki?curid=260613", "title": "போபால் மாவட்டம்", "text": "போபால் மாவட்டம்\n\nபோபால் மாவட்டம், இந்திய மாநிலமாகிய மத்தியப் பிரதேசத்தில் உள்ள மாவட்டங்களில் ஒன்றாகும்.. இதன் தலைநகரம் போபால். இது மத்தியப் பிரதேசத்தில் அதிக மக்கள்தொகை கொண்ட நான்காவது மாவட்டமாகும். மக்கள் அடர்த்தி விகிதத்தில், மாநில அளவில் முதலிடத்தில் உள்ளது.\n\nSection::::தொழில்.\nஇங்கு வாழும் மக்களில் பெரும்பாலானோர் உழவுத் தொழிலை மேற்கொள்கின்றனர்.\n\nSection::::ஆட்சிப் பிரிவுகள்.\nஇந்த மாவட்டம் இரண்டு வட்டங்களாகப் பிரிக்கப்பட்டுள்ளது.\n\n\n"}
{"id": "260616", "url": "https://ta.wikipedia.org/wiki?curid=260616", "title": "தானாப்பூர் தொடருந்து நிலையம்", "text": "தானாப்பூர் தொடருந்து நிலையம்\n\nதானாப்பூர் தொடருந்து நிலையம், இந்திய இரயில்வேயின் கிழக்கு மத்திய இரயில்வேயின் கட்டுப்பாட்டில் உள்ளது. இது ஹவுரா - தில்லி வழித்தடத்தில் அமைந்துள்ளது. இது இந்திய மாநிலமான பீகாரின் பட்னா மாவட்டத்திலுள்ள தானாப்பூரில் உள்ளது.\n\n"}
{"id": "260617", "url": "https://ta.wikipedia.org/wiki?curid=260617", "title": "பார்பாரா அசுகின்சு", "text": "பார்பாரா அசுகின்சு\n\nபார்பாரா எஸ். அசுகின்சு (Barbara S. Askins) (பிறப்பு: 1939) ஓர் அமெரிக்க வேதியியலாளர். போதுமான ஒளிபடாத ஒளிப்பட எதிர்நகல்களின் உருவத்தை மேம்படுத்தும் வழிமுறையைப் புதிதாகப் புனைந்தார். இம்முறையை நாசாவும் மருத்துவத் தொழில்துறையும் பயன்கொள்கின்றன. இது அசுகின்சுக்கு 1978ஆம் ஆண்டுக்கான தேசியப் புதுமைப்புனைவு பெருமையை ஈட்டித் தந்தது.\n\nSection::::இளம்பருவமும் கல்வியும் தொடக்கநிலை வாழ்க்கைப்பணியும்.\nபார்பாரா அசுகின்சு (நியே சுகாட்) 1939இல் டென்னசியில் உள்ள பெல்ஃபாசுட்டில் பிறந்தார். முதலில் இவர் ஆசிரியராக இருந்து, பிறகு மகனும் மகளும் பிறந்த்தும் பள்ளியில் அறிவியல் கல்வியைத் தொடர்ந்தார். இவர் அண்ட்சுவில்லியில் உள்ள அலபாமா பல்கலைக்கழகத்தில் அறிவியல் இளவல் பட்டமும் அறிவியல் முதுவர் பட்டமும் பெற்றார்.\n\nSection::::விருதுகளும் தொழில்முறை உறுப்பாண்மைகளும்.\nபுதுமைப்புனைவு, புத்தாக்க மேம்பாட்டுக் கழகம் 1978இல் அசுகின்சை அவ்வாணடின் தேசியப் புதுமைப்புனைவாளராகத் தேர்வு செய்தது. இவரே இத்தகைமையை முதன்முதலில் ஈட்டிய பெண்ணாவார்.\n\nஅசுகின்சு அமெரிக்க வேதியியல் கழகத்திலும் சிக்மா சி தகைமை ஆய்வுக் கழகத்திலும் அமெரிக்க அறிவியல் மேம்பாட்டுக் கழகத்திலும் உலக வருங்காலக் கழகத்திலும் உறுப்பினராக இருந்தார்.\n"}
{"id": "260623", "url": "https://ta.wikipedia.org/wiki?curid=260623", "title": "நாயாடி", "text": "நாயாடி\n\nநாயாடி என்பவர்கள் குறவர்களின் ஒரு பிரிவான பழங்குடி சாதியினர் ஆவர். இவர்கள் கேரளம், தமிழ்நாடு,கர்நாடகம் ஆகிய மாநிலங்களில் வாழ்கின்றனர். இவர்கள் நல்ல கரிய நிறம் கொண்டவர்களாகவும், உயரமானவர்களாகவும் இருப்பர். இவர்கள் தமிழ்போன்ற மொழியைப் பேசுபவர்கள். ஒருகாலத்தில் இவர்களைக் கண்டாலே தீட்டு என்று ஒடுக்கப்பட்டிருந்தனர்.\nSection::::தற்கால இலக்கியத்தில்.\nஇவர்களைப் பற்றி அறம் (சிறுகதைத் தொகுதி) தொகுப்பில் இடம்பெற்ற ஒரு சிறுகதையான நூறு நாற்காலிகள் என்ற சிறுகதையை ஜெயமோகன் எழுதியுள்ளார்.\n\n"}
{"id": "260624", "url": "https://ta.wikipedia.org/wiki?curid=260624", "title": "ஹவுரா - தில்லி முதன்மை வழித்தடம்", "text": "ஹவுரா - தில்லி முதன்மை வழித்தடம்\n\nஹவுரா - தில்லி முதன்மை தொடருந்து வழித்தடம் கொல்கத்தாவையும், புதுதில்லியையும் இணைக்கும் தொடருந்து பாதையாகும், இது வட இந்தியா முழுவதையும் இணைக்கிறது. 1866ல், இந்த தொடருந்து வழித்தடம் \"1 Dn / 2 Up மெயில்\" தொடருந்து அறிமுகமாக ஆரம்பிக்கப்பட்டது.\n"}
{"id": "260630", "url": "https://ta.wikipedia.org/wiki?curid=260630", "title": "அசோக் மித்ரா", "text": "அசோக் மித்ரா\n\nஅசோக் மித்ரா (10, ஏப்பிரல்,1928-1 மே 2018) என்பவர் மார்க்சியப் பொருளியலாளர், அரசியலாளர், கட்டுரையாளர், நூலாசிரியர் எனப் பன்முக ஆளுமைகள் கொண்டவர். மேற்குவங்க மாநில அரசில் நிதி அமைச்சராகவும் நடுவணரசின் பொருளியல் முதன்மை ஆலோசகராகவும் பணி செய்தவர்.\n\nSection::::இளமையும் கல்வியும்.\nஅசோக் மித்ராவின் இளமைப் பருவம் கீழை வங்கத்தின் தாக்கா என்னும் ஊரில் கழிந்தது. இளங்கலைப் பட்டத்தை தாக்கா பல்கலைக் கழகத்திலும் முதுகலைப் பட்டத்தை பனாரசு இந்து பல்கலைக்கழகத்திலும் பெற்றார். 1953 ஆம் ஆண்டில் பேராசிரியர் சான் டின்பர்சன் என்பவரின் வழிகாட்டலில் பொருளியல் ஆய்வுப் \nபட்டம் இவருக்குக் கிடைத்தது.\n\nSection::::பணிகள்.\n1950 களில் தில்லிப் பொருளியல் நிறுவனத்தில் பணியில் சேர்ந்தார். லக்னோ பல்கலைக் கழகத்தில் ஈராண்டுகள் பொருளியல் விரிவுரையாளராகப் பணி செய்தார். 1960 களில் வாசிங்டனில் பொருளியல் வளர்ச்சி நிறுவனத்தில் கற்பிக்கும் பணியில் பதவி வகித்தார். பாங்காக்கில் ஐக்கிய நாட்டுப் பொருளியல் குழுவில் ஆசிரியப் பணி ஆற்றினார். 1977-87 மேற்கு வங்க அரசின் நிதி அமைச்சராக இருந்தார். அப்போதைய முதலமைச்சர் ஜோதி பாசுவுடன் ஏற்பட்ட கருத்து வேறுபாட்டால் அமைச்சர் பதவியைத் துறந்தார். உலக வங்கியில் பணி, பின்னர் கொல்கத்தாவில் தொடங்கப்பட்ட இந்திய மேலாண்மை நிறுவனத்தில் பேராசிரியராகவும் பொறுப்பேற்றார். 1990 இல் இந்திய மாநிலங்கள் அவையில் உறுப்பினராகவும் பாராளுமன்ற நிலைக் குழுவின் தலைவராகவும் இருந்தார்.\n\nSection::::எழுத்துப்பணி.\nதி டெலிகிராப், பொருளியல் அரசியல் வார இதழ் போன்ற பத்திரிக்கைகளில் அவ்வப்போது கட்டுரைகள் எழுதி வந்தார். சே குவேராவை இவர் நேரில் சந்தித்த நிகழ்வை இவர் வாழ்க்கையில் நடந்த முக்கிய நிகழ்வாக இவர் கருதுகிறார்.\n\n\n"}
{"id": "260631", "url": "https://ta.wikipedia.org/wiki?curid=260631", "title": "வேலு குமார்", "text": "வேலு குமார்\n\nவேலு குமார் (பிறப்பு: 16 சனவரி 1973) இலங்கை, மலையகத் தமிழ் அரசியல்வாதியும், நாடாளுமன்ற உறுப்பினரும் ஆவார்.\n\nSection::::வாழ்க்கைக் குறிப்பு.\nஆசிரியராகப் பணிபுரியும் வேலு குமார் ஜனநாயக மக்கள் முன்னணியின் உப தலைவராவார். இவர் இல. 83A, கீரசக்கல வீதி, கண்டியில் வசிக்கிறார்.\n\nSection::::அரசியலில்.\nவேலு குமார் 2013 மத்திய மாகாணசபைத் தேர்தலில் போட்டியிட்டு வெற்றி பெற்று மாகாணசபை உறுப்பினரானார். 2015 நாடாளுமன்றத் தேர்தலில் தமிழ் முற்போக்குக் கூட்டணியின் சார்பில் ஐக்கிய தேசியக் கட்சியின் வேட்பாளராக கண்டி மாவட்டத்தில் போட்டியிட்டு 62,556 விருப்பு வாக்குகள் பெற்று நாடாளுமன்றத்திற்கு முதன்முறையாகத் தெரிவானார்.\n"}
{"id": "260632", "url": "https://ta.wikipedia.org/wiki?curid=260632", "title": "தில்லி - சென்னை முதன்மை வழித்தடம்", "text": "தில்லி - சென்னை முதன்மை வழித்தடம்\n\nதில்லி- சென்னை வழித்தடம் இந்தியாவின் கிழக்கு கடற்கரை சமவெளிகளின் தெற்குபகுதி , கிழக்குத் தொடர்ச்சி மலைகள் , தக்காண பீடபூமி மற்றும் யமுனா பள்ளத்தாக்குகள் வழியே தில்லியையும், சென்னையையும் இணைக்கும் ஒரு தொடருந்து பாதை ஆகும்\n\nகிராண்ட் ட்ரங்க் வழித்தடமானது \"பிரிவு அ\" என்று வகைப்படுத்தப்பட்டுள்ளது, எனவே இதன் வழியே செல்லும் தொடருந்து 160கி.மீ வரை வேகமாக செல்லமுடியும்.\n\nSection::::மின்சாரமயமாக்கம்.\nவிசயவாடா சென்னை வழித்தடம் 1989ல் மின்சாரமயமாக்கப்படது.\n\nவிசயவாடா - காசிபேத் பிரிவு 1985-88ல் மின்சாரமயமாக்கப்பட்டது.\n\nகாசிபேத்-இராமகுண்டம்-பாலர்சா- நாக்பூர் பிரிவு 1987-89ல் மின்சாரமயமாக்கப்பட்டது.\n\n1988-89ல் போபால் - இட்டார்சி பிரிவும், நாக்பூர் - இட்டார்சி பிரிவு 1990-91லும் மின்சாரமயமாக்கப்பட்டது.\n\n1984-89ல் ஆக்ரா போபால் பிரிவு மின்சாரமயமாக்கப்பட்டது.\n\n1982-85ல் ஆக்ரா - பரிதாபாத் பிரிவு மின்சாரமயமாக்கப்பட்டது.\n\nSection::::பயணிகள் நகர்வு.\nஇந்திய இரயில்வேயின் முன்பதிவு தரவுவரிசையின் முதல் 100 இடத்திற்குலுள்ள புதுதில்லி, மதுரா சந்திப்பு, ஆக்ரா கன்டோட், குவாலியர், ஜான்சி, போபால், போபால் கபீப்கஞ்ச், நாக்பூர், வாரங்கல், விசயவாடா, நெல்லூர் மற்றும் சென்னை சென்ட்ரல் ஆகிய தொடருந்து நிலையங்கள் இந்த வழித்தடத்தில் அமைந்துள்ளது.\n"}
{"id": "260633", "url": "https://ta.wikipedia.org/wiki?curid=260633", "title": "அகத்தியர் குணபாடம்", "text": "அகத்தியர் குணபாடம்\n\nஅகத்தியர் குணபாடம், என்பது அகத்தியரால் எழுதப்பட்ட உணவு குறித்த நூல் ஆகும். சித்த மருத்துவ நூலில் முக்கியமானதாக இது கருதப்படுகிறது. இந்நூலிலுள்ள சில பாடல்கள்.\n\nSection::::பேரீச்சை.\nபேரீந் தெனுங்கனிக்குப் பித்த மத மூர்ச்சை சுரம் \nநீரார்ந்த ஐயம் நெடுந்தாகம் - பேரா \nரத்த பித்த நீரழிவி லைப்பாரும் அரோசி \nஉரத்த மலக் கட்டு மறும் ஓது. \n\nSection::::உளுந்து.\nசெய்ய உருந்திற்குச் சிலேத்மவனி லற்பிறக்கும் \nவெய்யபித்தம் போமந்தம் வீறுங்காண் -மெய்யதனில் \nஎன்புருக்கி தீரும் இடுப்புக் கடுபலமாம் \nமுன்பு விருத்தியுண்டாய் முன்\n"}
{"id": "260635", "url": "https://ta.wikipedia.org/wiki?curid=260635", "title": "புளுட்டோனியம்(IV) புளோரைடு", "text": "புளுட்டோனியம்(IV) புளோரைடு\n\nபுளுட்டோனியம்(IV) புளோரைடு \"(Plutonium(IV) fluoride)\" என்பது PuF என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். மற்ற புளுட்டோனியம் சேர்மங்கள் போலவே புளுட்டோனியம்(IV) புளோரைடையும் அணுக்கரு ஆயுதப் பரவல் தடுப்பு ஒப்பந்தம் கட்டுப்படுத்துகின்றது.\n\nபுளுட்டோனியம்(IV) புளோரைடுடன் பேரியம், கால்சியம் அல்லது இலித்தியம் ஆகிய தனிமங்களில் ஒன்றைச் சேர்த்து 1200 செல்சியசு வெப்பநிலைக்குச் சூடுபடுத்தினால் உலோக புளூட்டோனியம் தயாரிக்க முடியும்.\n"}
{"id": "260636", "url": "https://ta.wikipedia.org/wiki?curid=260636", "title": "தி புளூ மார்பிள்", "text": "தி புளூ மார்பிள்\n\nதி புளூ மார்பிள் (\"The Blue Marble\") என்பது புவி(பூமி)யின் பிரபலமான ஒளிப்படம் ஆகும். இதை 1972ஆம் ஆண்டின் திசம்பர் ஏழாம் நாளில் \"அப்பல்லோ 17\" விண்கலம் எடுத்து அனுப்பியது. இந்த படம் தொலைவில் இருந்து எடுக்கப்பட்டது. வரலாற்றில் அதிகம் பகிரப்பட்ட படங்களில் இதுவும் ஒன்று.\nஇறுதியாக, புவியின் முழுப்படம் 2015ஆம் ஆண்டின் ஜூலை ஆறாம் நாளில் எடுக்கப்பட்டது.\n\n"}
{"id": "260637", "url": "https://ta.wikipedia.org/wiki?curid=260637", "title": "1722", "text": "1722\n\n1722 (MDCCXXII) ஒரு வியாழக்கிழமையில் துவங்கிய ஒரு கிரிகோரியன் சாதாரண (நெட்டாண்டு அல்ல) ஆண்டு ஆகும். 11 நாட்கள் பின்தங்கிய பழைய ஜூலியன் நாட்காட்டியில் இது திங்கட்கிழமையில் ஆரம்பமானது.\n\n\n"}
{"id": "260638", "url": "https://ta.wikipedia.org/wiki?curid=260638", "title": "ஹுலக் கிப்பான்", "text": "ஹுலக் கிப்பான்\n\nஹுலக் கிப்பான் அல்லது வெள்ளைப் புருவக் குரங்கு (Hoolock gibbon) என்பது கிப்பன் குடும்பத்தைச் சேர்ந்த ஒரு முதனி விலங்கினம் ஆகும். இவை வங்கதேசம், வடகிழக்கு இந்தியா, தென்மேற்கு சீனா ஆகிய இடங்களில் காணப்படுகிறது. இவைதான் இந்தியாவில் காணப்படும் ஒரே வாலில்லா குரங்கு ஆகும். இதுவே மிசோராமின் மாநில விலங்காகும்.\nSection::::விளக்கம்.\nகிப்பன் இனங்களில் இது இரண்டாவது பெரிய கிப்பன் ஆகும். இவை 60 முதல் 90 செமீ அளவுவரை வளரக்கூடியவை. 6 முதல் 9 கிலோ எடை இருக்கும். ஆண் பெண் இரண்டும் ஒரே அளவு கொண்டவை. ஆனால் அவை நிறத்தால் கணிசமாக வேறுபடுகின்றன. ஆண் கிப்பன்கள் கருப்பு நிறத்திலும், ஆங்காங்கே பழுப்பு நிறம் கொண்டும் காணப்படும். பெண் குரங்குகள் சாம்பல் கலந்த பழுப்பு நிறத்திலும், மார்பு கழுத்து ஆகியவை அடர் நிறத்தில் இருக்கும். ப வெள்ளை நிற வளையங்கள் அவற்றின் கண்கள், வாய் ஆகியவற்றை சுற்றி இருக்கும். புருவங்களும் வெள்ளை நிறத்தில் இருக்கும் முகத்தில் முகமூடி அணிந்தது போன்ற தோற்றத்தைக் கொடுக்கும்.\nSection::::இந்தியாவில் காணப்படும் இடங்கள்.\nஇவை வடகிழக்கு இந்தியாவில் பிரம்மபுத்ராவின் தெற்கு, திபாங் ஆற்றின் கிழக்குக்கு இடைபட்ட பகுதிகளில் காணப்படுகின்றன. இந்த பகுதிகளில் இந்தியவின் ஏழு வடகிழக்கு மாநிலங்களான அருணாச்சல பிரதேசம், அசாம், மணிப்பூர், மேகாலயா, மிசோரம், நாகாலாந்து, திரிபுரா ஆகியவை அடங்கும்.\n\nSection::::நடத்தை.\nமற்ற கிப்பன்கள் போலவே இவை பகலாடிகள் ஆகும். இதற்கு வளையத்தக்க தோள்பட்டை இருப்பதால் கைகளை நன்கு அசைக்க முடியும். இதன் நீண்ட கைகள் கொக்கிபோல மரக்கிளைகளைப் பிடித்துக் கொள்ளும். ஒரு கையினால் ஒருகிளையை பிடித்துகொண்டு ஊசலாடிக்கொண்டே மறுகையால் இன்னொரு கிளையை பிடித்துக் கொள்ளும். ஆண் பெண் இணையாகவோ, குடும்பமாகவோ வாழ்கின்றன. இவற்றின் முதன்மை உணவு பழங்கள், பூச்சிகள், இலைகள் ஆகும்.\nபெண் குரங்குகள் சூல் கொண்டு ஏழுமாதம் கழித்து குட்டிகளை ஈனுகின்றன. குட்டிகளின் முடிகள் பால் வெள்ளை அல்லது சாம்பல்பழுப்பு நிறத்தில் இருக்கும். ஆறு மாதங்களுக்கு பின்னர் ஆண் குரங்குகள் நிறம் கொஞ்சம் கொஞ்சமாக கருப்பாக மாறத்துவங்கும். பெண் குரங்குகள் தனது வாழ்நாள் முழுவதும் சாம்பல்பழுப்பு நிறத்தில் இருக்கும் ஒன்பது ஆண்டுகளுக்கு பிறகு, நன்கு முதிர்ந்து முடிகள் அதன் இறுதி நிறத்தை அடைகிறது. காடுகளில் இவற்றின் வாழ்நாள் சுமார் 25 ஆண்டுகள்.\n"}
{"id": "260640", "url": "https://ta.wikipedia.org/wiki?curid=260640", "title": "புளுட்டோனியம் போரைடு", "text": "புளுட்டோனியம் போரைடு\n\nபுளுட்டோனியம் போரைடு \"(plutonium boride)\" என்பது புளுட்டோனியமும் போரானும் நேரடியாக வெற்றிடச் சூழலில் குறைக்கப்பட்ட அழுத்தத்தில் வினைபுரிந்து உண்டாகும் ஒரு கனிம வேதியியல் சேர்மமாகும்.\n1200 செல்சியசு வெப்பநிலையில் 40 முதல் 70 சதவீத போரான் சேர்ந்துள்ள புளுட்டோனியம் போரைடு உருவாவதாகவும்,TiB, ZrB மற்றும் HfB சேர்மங்கள் போல. அதில் Pu-B பிணைப்பு நீளம் 2.46 Å மற்றும் NaCl படிக அமைப்புடனும் காணப்படும் என்றும் கருதப்படுகிறது. புளுட்டோனியம் போரைடின் இருப்பு குறித்து பல்வேறு எதிர்ப்புகள் தோன்றி விவாதிக்கப்பட்டு வருகின்றன\n800 செல்சியசு வெப்பநிலையில் PuB உருவாகிறது. மற்ற இருபோரைடுகள் போலவே புளுட்டோனியம் இருபோரைடும் படிக அமைப்பைக் கொண்டுள்ளது.\n\n1200 செல்சியசு வெப்பநிலையில் 70 முதல் 85 சதவீத அளவு போரானுடன் சேர்ந்தால் PuB மற்றும் PuB போரைடுகளின் கலவை உண்டாகிறது. வெப்பநிலை அதிகரிக்கும் போது PuB அதிகமாக உருவாகிறது. PuB சேர்மம் UB சேர்மத்தைப்போல நான்முக அமைப்பையும், PuB , CaB, LaB சேர்மங்கள் போல கனசதுர அமைப்பையும் கொண்டுள்ளன. \n\nPuB என்ற போரைடு மிகவும் குறிப்பிடத்தக்க விவாதங்களுக்கு இடமளித்துள்ளது. இதன் இருப்பு போரான் மாசடைதலின் முக்கியத்துவத்தை விளக்குகிறது. போரைடுகள் 1 சதவீத மாசு அடைந்திருந்தாலும் அவற்றின் படிக வடிவங்கள் மாறுபடுகின்றன.\n\nSection::::மேற்கோள்கள்.\n \n"}
{"id": "260649", "url": "https://ta.wikipedia.org/wiki?curid=260649", "title": "குஞ்ச பிகாரி திரிபாதி", "text": "குஞ்ச பிகாரி திரிபாதி\n\nகுஞ்ச பிகாரி திரிபாதி, சமஸ்கிருதத்திலும், ஒடியா மொழியிலும் பேராசிரியர் ஆவார்.\n\nSection::::வாழ்க்கைக் குறிப்பு.\nஇவர் 1911ஆம் ஆண்டின் செப்டம்பர் மாதத்தில் நான்காம் நாளில் பிறந்தார். இவர் கட்டக் மாவட்டத்தின் பாங்கியைச் சேர்ந்தவர். இவர் ரேவன்ஷா பல்கலைக்கழகத்திலும், பட்னா பல்கலைக்கழகத்திலும் பேராசிரியராக இருந்தார்.\n\n"}
{"id": "260650", "url": "https://ta.wikipedia.org/wiki?curid=260650", "title": "கார்ல் மார்க்சின் கணிதக் குறிப்பேடுகள்", "text": "கார்ல் மார்க்சின் கணிதக் குறிப்பேடுகள்\n\nகார்ல் மார்க்சின் கணிதக் குறிப்பேடுகள் (\"Mathematical manuscripts of Karl Marx\") பேரளவில் காரல் மார்க்சு 1873-1883களில் வகைக்கெழு நுண்கலனம் (Differential Calculus) பற்றிப் புரிந்துகொள்ள மேற்கொண்ட ஆய்வுகளை உள்ளடக்குகிறது. சோஃபியா யாவ்னோசுகாயா மொழிபெயர்த்த உருசியப் பதிப்பு 1968இல் வெளியிடப்பட்டது. ஆங்கிலப் பதிப்பு 1983இல் வெளியிடப்பட்டது. கவுச்சியும் வியர்சுடிராசும் உருவாகிய சீரிய அடிப்படைகளை மார்க்சு அறியாத நிலையை இந்நூல் காட்டுகிறது. இது சீனக் கணிதவியலாளரிடையே அற்செந்தர பகுப்பாய்வைப் பற்றிய ஆர்வத்தினைத் தூண்டியுள்ளது.\n\n"}
{"id": "260651", "url": "https://ta.wikipedia.org/wiki?curid=260651", "title": "சாராய விளக்கு", "text": "சாராய விளக்கு\n\nசாராய விளக்கு \"(Alcohol burner)\" என்பது ஆய்வகங்களில் தீச்சுடரை உருவாக்கப் பயன்படுத்தப்படும் ஒரு உபகரணம் ஆகும். மிகுந்த பாதுகாப்பானவை என்பதால் பன்சன் சுடரடுப்புகளுக்கு மாற்றாக இவை ஆய்வுக்கூடங்களில் பயன்படுத்தப்படுகின்றன. சாராய விளக்குகளில் உண்டாகும் தீச்சுடர் வெப்பம் குறைவாகவும் தோராயமாக இரண்டு அங்குல உயரத்துடன் எரியக்கூடியதாகவும் இருக்கிறது. பொதுவாக இரண்டு வகையான சாராய விளக்குகள் பயன்படுத்தப்படுகின்றன. அலுமினிய சாராய விளக்குகள் மற்றும் கண்ணாடி சாராய விளக்குகள் என்பன அவ்விரண்டு வகைகளாகும். சாராய விளக்குகளில் மற்ற சுடர் விளக்குகளைப் போல அதிக வெப்பம் தோன்றுவதில்லை ஆனால் அவை மூலக்கூற்று ஆய்வியலுக்கு போதுமானவையாக உள்ளன. ஆய்வக உபகரணங்களான தொற்று நோய் தடுப்பூசிகள், இடுக்கிகள் ஆகியவற்றின் கிருமிகளைக் கொல்ல இத் தீச்சுடரைப் பயன்படுத்த முடியும் . ஆய்வுக்குத் தேவையான சிறிய அளவிலான நீர்மங்களைக் கொதிக்க வைக்கவும் இத்தீச்சுடர் உதவும் .\n\nSection::::பயன்படுத்தும் முறை.\nஎரியக்கூடிய நீர்மங்களான அசிட்டோன், எத்தனால், தொலுயீன், எக்சேன், கார்பன் இருசல்பைடு , பெட்ரோல் , மண்ணென்ணெய், கையடுப்பு எரிபொருள் முதலானவற்றில் ஒன்றை சாராய விளக்கில் பாதி அளவுக்கு நிரப்பவேண்டும்\n. இவ்வெரிபொருள்களின் தீப்பற்றுநிலை 37.8 வெப்பநிலைக்கு குறைவானதாக இருக்கும். இவற்றை IA வகை எரிபொருட்கள் என வகைப்படுத்துவர். விளக்குத் திரியின் அடிப்பகுதியை எரிபொருளால் நனைக்க வேண்டும். முதல்முறை பயன்படுத்துவதெனில் தீப்பிடித்து எரியும் போது திரி கருப்பாக மாறாமல் இருக்க திரியின் மேல்முனையையும் சிறிதளவு எரிபொருளால் நனைத்துக் கொள்ள வேண்டும்.\n\nSection::::பாதுகாப்பு.\nகொளுத்துவதற்கு முன் எரிபொருள் சிதறலை சோதித்துக் கொள்ளல் வேண்டும். தீக்குச்சி அல்லது பற்றவைப்பானால் திரியைக் கொளுத்தி விளக்கை எரியவைக்கவேண்டும். உபயோகித்தப் பின் சாராய விளக்கின் மூடியால தீச்சுடரை அணைக்க வேண்டும். உபயோகத்தில் இல்லாத வேளைகளில் விளக்கை மூடி வைத்திருக்கவும் வேண்டும்.\n\n"}
{"id": "260654", "url": "https://ta.wikipedia.org/wiki?curid=260654", "title": "இருபுரோமின் ஐந்தாக்சைடு", "text": "இருபுரோமின் ஐந்தாக்சைடு\n\nஇருபுரோமின் ஐந்தாக்சைடு \"(Dibromine pentoxide)\" என்பது BrO. என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். புரோமின் மற்றும் ஆக்சிசன் சேர்ந்து இச்சேர்மம் உருவாகிறது. நிறமற்றுக் காணப்படும் இச்சேர்மம் -20 0 செல்சியசு வெப்பநிலைக்கு கீழ் நிலைப்புத்தன்மையுடன் காணப்படுகிறது. இருபுரோமின் ஐந்தாக்சைடு O2Br-O-BrO2 என்ற மூலக்கூறு அமைப்புடனும் வளைந்த Br-O-Br பிணைப்புகளின் பிணைப்புக் கோணம் 121.2° ஆகவும் கொண்ட அமைப்பில் காணப்படுகிறது. ஒவ்வொரு BrO3 குழுவும் உச்சியில் புரோமின் அணுவைக் கொண்ட பட்டைக்கூம்பு வடிவத்துடன் காணப்படுகிறது.\nSection::::தயாரிப்பு.\nபுரோமின் கரைசலை ஓசோன் கலந்த இருகுளோரோமீத்தேனுடன் தாழ்வெப்பநிலைகளில் வினைபடுத்துவதாலும் புரோப்பியோநைட்ரைலை மீள்படிகமாக்கலாலும் இருபுரோமின் ஐந்தாக்சைடு தயாரிக்க முடியும்.\n\nSection::::மேற்கோள்கள்.\n \n"}
{"id": "260656", "url": "https://ta.wikipedia.org/wiki?curid=260656", "title": "கும்பகோணம் மேட்டுத்தெரு விசுவநாதசுவாமி கோயில்", "text": "கும்பகோணம் மேட்டுத்தெரு விசுவநாதசுவாமி கோயில்\n\nகும்பகோணம் மேட்டுத்தெரு விசுவநாதசுவாமி கோயில் தஞ்சாவூர் மாவட்டம் கும்பகோணம் மேட்டுத்தெருவில் உள்ள சிவன் கோயிலாகும். \n\nSection::::மூலவர்.\nஇக்கோயிலின் மூலவர் லிங்கத்திருமேனியாக உள்ளார். அவர் விசுவநாதசுவாமி என்றழைக்கப்படுகிறார். மூலவர் சன்னதியின் வடப்புறம் விசாலாட்சி அம்மன் சன்னதி உள்ளது. \n\nSection::::பிற தெய்வங்கள்.\nமூலவருக்கு முன்பாக உள்ள முன் மண்டபத்தில் வலது புறம் விநாயகர் உள்ளார். இடது புறம் சுப்பிரமணியர் உள்ளார். இக்கோயிலில் நவக்கிரக சன்னதியும், ஆஞ்சநேயர் சன்னதியும் உள்ளன. கருவறை கோஷ்டத்தில் தட்சிணாமூர்த்தி, அடிமுடி காணா அண்ணல், துர்க்கை ஆகியோர் உள்ளனர்.\n\nSection::::விநாயகர் சிறப்பு.\nஇங்குள்ள இவ்விநாயகர் செங்கழுநீர் விநாயகர் என அழைக்கப்படுகிறார். விசுவநாதசுவாமி கோயில் என்பதைவிட செங்கழூநீர் விநாயகர் கோயில் என்றே உள்ளூரில் இக்கோயிலை அழைக்கின்றனர்.\n"}
{"id": "260657", "url": "https://ta.wikipedia.org/wiki?curid=260657", "title": "கும்பகோணம் வினைதீர்த்த தெரு விசுவநாதசாமி கோயில்", "text": "கும்பகோணம் வினைதீர்த்த தெரு விசுவநாதசாமி கோயில்\n\nகும்பகோணம் வினைதீர்த்த தெரு விசுவநாதசாமி கோயில் தஞ்சாவூர் மாவட்டம் கும்பகோணம் பேட்டைச்சாலைக்காரத் தெருவின் அருகேயுள்ள வினை தீர்த்த தெருவில் அமைந்துள்ள சிவன் கோயிலாகும். முன்னர் இத்தெரு வினைதீர்த்த செட்டி அக்கிரகாரம் என அழைக்கப்பட்டது. \n\nSection::::இறைவன், இறைவி.\nஇக்கோயிலின் மூலவராக விசுவநாதசுவாமி உள்ளார். இடது புறம் விசாலாட்சியம்மன் சன்னதி உள்ளது. இருவர் சன்னதிகளுக்கும் முன்பாக நந்தியும், பலிபீடமும் உள்ளன. பழைய செங்கல் கட்டுமானம் பார்ப்பதற்கு கண்ணைக் கவரும் வகையில் உள்ளது. \n\nSection::::விநாயகர்.\nஇக்கோயிலுக்கு எதிரே விநாயகர் தனியாக ஒரு சன்னதியில் உள்ளார். \n\nSection::::திருப்பணி.\nதற்போது (செப்டம்பர் 2015) இக்கோயிலில் குடமுழுக்கிற்கான ஆயத்தப்பணிகள் நடைபெற்றுவருகின்றன. \n"}
{"id": "260658", "url": "https://ta.wikipedia.org/wiki?curid=260658", "title": "கும்பகோணம் பொய்யாத விநாயகர் கோயில்", "text": "கும்பகோணம் பொய்யாத விநாயகர் கோயில்\n\nகும்பகோணம் பொய்யாத விநாயகர் கோயில் தஞ்சாவூர் மாவட்டம் கும்பகோணம் நெல்லுக்கடைத்தெருவில் உள்ள விநாயகர் கோயிலாகும். இத்தெருவின் அருகே காவேரிக்கரைத்தெரு உள்ளது.\n\nSection::::மூலவர்.\nமூலவராக விநாயகர் உள்ளார். அவர் பொய்யாத விநாயகர் எனப்படுகிறார். \n\nSection::::அமைப்பு.\nமுன் மண்டபம், கருவறை, திருச்சுற்றுடன் உள்ள கோயில். சற்றே உயர்ந்த தளத்தில் உள்ளது. \n\nSection::::குடமுழுக்கு.\n3 பிப்ரவரி 2016 காலை இக்கோயிலின் குடமுழுக்கு நடைபெற்றது.\n"}
{"id": "260659", "url": "https://ta.wikipedia.org/wiki?curid=260659", "title": "வேத மொழி", "text": "வேத மொழி\n\nவேதம் எழுத்து வடிவம் பெறாத ஒரு மொழியாகச் சங்ககாலம் வரையில் நிலவிவந்தது. இதனைத் தமிழ் இலக்கண உரையாசிரியர்கள் ஆரியம் என்றும், வடமொழி என்றும் குறிப்பிடுகின்றனர். இந்த வேத-மொழி வேதம் எழுதப்பட்ட கி.மு. 1500 ஆண்டைச் சார்ந்தது. இதன் காலம் பலராலும் ஒப்புக்கொண்டுள்ளபடி கி.மு. மூன்றாம் நூற்றாண்டு. தொல்காப்பியம் நூலுக்குச் சிறப்புப் பாயிரம் எழுதிய தொல்காப்பியரின் ஒருசாலை மாணாக்கர் பனம்பாரனார். இவர் தொல்காப்பியரை ஐந்திரம் நிறைந்தவன் எனக் குறிப்பிடுகிறார். ஐந்திரம் பாணினியின் இலக்கணத்துக்கு முன்னோடியாக இருந்த பல இலக்கண நூல்களில் ஒன்று.\n"}
{"id": "260662", "url": "https://ta.wikipedia.org/wiki?curid=260662", "title": "கும்பகோணம் ஜெயவீர ஆஞ்சநேயசுவாமி கோயில்", "text": "கும்பகோணம் ஜெயவீர ஆஞ்சநேயசுவாமி கோயில்\n\nகும்பகோணம் ஜெயவீர ஆஞ்சநேயசுவாமி கோயில் என்ற பெயரில் இரு கோயில்கள் தஞ்சாவூர் மாவட்டம் கும்பகோணத்தில் அமைந்துள்ளன. \n\nSection::::மோதிலால் தெருவிலுள்ள கோயில்.\nஒரு கோயில் மோதிலால் தெருவில் உள்ளது. இக்கோயிலிலுள்ள மூலவர் முன்னர் சஞ்சீவராயசுவாமி என்று அழைக்கப்பட்டுள்ளார். இக்கோயிலின் குடமுழுக்கு அக்டோபர் 26, 2015இல் நடைபெற்றது. \n\nSection::::பெரியக்கடைதெருவிலுள்ள கோயில்.\nமற்றொரு கோயில் பெரியக் கடைத்தெருவில் அமைந்துள்ளது. இந்தக் கோயிலில் கருவறையைச் சுற்றிலும் விநாயகர், ஆஞ்சநேயர் படங்கள் வரையப்பட்டுள்ளன. இக்கோயில் அத்தெருவின் கடைசியில் சக்கரபாணி கோயில் மடவிளாகம் அருகில் உள்ளது. பெரிய கடைத்தெருவில் பெரியக்கடைத்தெரு அனுமார் கோயில் தொடங்கி இத்தெருவில் சரநாராயணப்பெருமாள் கோயில்,கூரத்தாழ்வார் சன்னதி, உடையவர் சன்னதி, ராஜகோபாலஸ்வாமி கோயில், கும்பகோணம் ஜெயவீர ஆஞ்சநேயர் கோயில் உள்ளிட்ட கோயில்கள் உள்ளன.\n\nSection::::மூலவர்.\nஇரு கோயில்களிலும் மூலவராக ஜெயவீர ஆஞ்சநேயர் உள்ளார்.\n"}
{"id": "260670", "url": "https://ta.wikipedia.org/wiki?curid=260670", "title": "நீர்க்கரைசல்", "text": "நீர்க்கரைசல்\n\nநீர்க்கரைசல் \"(Aqueous solution)\" என்பது தண்ணீரைக் கரைப்பானாகக் கொண்டு உருவான ஒரு கரைசலாகும். வேதிச் சமன்பாடுகளில் மூலக்கூற்று வாய்ப்பாடுக்குப் பக்கத்தில் (aq) என்று குறியிட்டு குறிப்பிட்ட அவ்வேதிப்பொருள் ஒரு நீர்க்கரைசல் என்று அடையாளப்படுத்துவார்கள். உதாரணமாக சோடியம் குளோரைடின் நீர்க்கரைசலை NaCl(aq) என்று எழுதுவார்கள். இவ்விடத்தில் நீர் என்ற சொல்லானது நீருடன் தொடர்புடைய அல்லது நீருக்கு இணையான அல்லது நீரில் கரைந்துள்ள என்ற பொருளில் கையாளப்படுகிறது. தண்ணீர் ஒரு சிறந்த கரைப்பான் என்பதாலும் இயற்கையில் அதிகமாக கிடைக்கிறது என்பதாலும் வேதியியல் எங்கிலும் கரைப்பானாகப் பயன்படுகிறது.\n\nநீர் விலக்கும் வேதிப்பொருட்கள் பெரும்பாலும் தண்ணீரில் கரைவதில்லை ஆனால் நீர்விரும்பும் பொருட்கள் நன்றாகக் கரைகின்றன. உதாரணம்:சோடியம் குளோரைடு. அமிலங்கள் மற்றும் காரங்கள் அறீனீயசு வரையறைகளின் அடிப்படையில் நீர்க்கரைசல்கள் ஆகும்.\nநீர்மூலக்கூறுகள் தங்களுக்குள் உண்டாக்குகிற வலுவான கவர்ச்சி விசைகளை எதிர்கொண்டு வெற்றி பெறுகின்ற அல்லது நீர்மூலக்கூறுகளுடன் பொருந்துகின்ற பொருட்கள் தண்ணீரில் கரைகின்றன. மாறாக இத்திறன் இல்லாதப் பொருட்கள் வீழ்படிவாக அடியில் தங்குகின்றன.\nநீர்க்கரைசல்களில் நடைபெறும் வினைகள் பொதுவாக இடப்பெயர்ச்சி வினைகளாக உள்ளன. இடப்பெயர்ச்சி வினைகள் என்பவை இரட்டை இடப்பெயர்ச்சி வினையைக் குறிக்கின்ற மற்றொரு பெயாராகும். அதாவது, ஒரு நேர்மின் அயனி இடம்பெயர்ந்து ஒரு எதிர்மின் அயனியுடன் பிணைந்து அயனிப்பிணைப்பை உருவாக்குகிறது. அதே நேர்மின் அயனி பிரிந்து மீண்டும் வேறொரு எதிர்மின் அயனியுடன் பிணைகிறது.\n\nநீர்க்கரைசல்கள் வலுவான மின்பகுளிகளாகச் செயல்பட்டு மின்சாரத்தை நன்கு கடத்துகின்றன. மின்சாரத்தை நன்கு கடத்தாத கரைசல்கள் பலவீன்மான மின்பகுளிகள் எனப்படுகின்றன. வலிமையான மின்பகுளியில் பொருட்கள் முழுமையாக அயனியாகின்றன. வலிமையற்ற மின்பகுளிகளில் உள்ள பொருட்கள் முழுமையாக அயனியாவதில்லை.\n\nமின்கடத்தா கரைசல்களில் பொருட்கள் கரைசலில் கரைந்திருந்தாலும் அவை மூலக்கூறுகளின் ஒருமைப்பாட்டை பேணுகின்றன. அவை அயனிகளாகப் பிரிகை அடைவதில்லை. உதாரணம்: சர்க்கரை, யூரியா, கிளிசரால் மற்றும் மெத்தில்சல்போனைல்மீத்தேன்.\n\nநீர்க்கரைசல்கள் பங்கேற்கும் வேதிச் சமன்பாடுகளை எழுதும் பொழுது வீழ்படிவுகளை கண்டறிவது முக்கியமானதாகும். இதைக் கண்டறிய கரைதிறன் அட்டவனையை பார்க்க வேண்டிய அவசியம் விளைகிறது. கரைகின்ற சேர்மங்கள் நீர்க்கரைசல்களாகும். கரையாதச் சேர்மங்கள் வீழ்படிவுகளாகும். ஆனாலும் அவை எப்பொழுதும் வீழ்படிவாகவே இருப்பதில்லை என்பதையும் கவனிக்க வேண்டும்.\n\nநீர்க்கரைசல் தொடர்பான கணக்கீடுகளைச் செய்யும் போது நீர்க்கரைசல்களின் அடர்த்தி அல்லது மோலார் எண்ணை அறிந்து கணக்கிட்டைச் செய்யவேண்டும்.\n\n\n"}
{"id": "260671", "url": "https://ta.wikipedia.org/wiki?curid=260671", "title": "அறை", "text": "அறை\n\nஒரு அறை () என்பது, ஒரு கட்டிடத்தினுள் தனியாகப் பிரித்தறியக்கூடிய ஒரு இடம் அல்லது வெளி ஆகும். வழமையாக ஒரு அறை பிற அறைகள், வெளிகள் அல்லது நடைவழி போன்றவற்றில் இருந்து உள்ளகச் சுவர்களினாலும், வெளியிடங்களில் இருந்து வெளிப்புறச் சுவர்களினாலும் பிரிக்கப்பட்டிருக்கும். சில அறைகள், பயன்பாடுகளுக்கு உரியவையாகவும், வேறு சில சிறப்புப் பயன்பாடுகளுக்கு உரியனவாகவும் இருக்கக்கூடும். கிறித்துவுக்குப் பல ஆயிரம் ஆண்டுகளுக்கு முன்பே கட்டிடங்கள் அறைகளாகப் பிரிக்கப்பட்டிருந்ததற்கான சான்றுகள் உள்ளன.\n\nSection::::வரலாற்றில் அறை வகைகள்.\nதொடக்ககாலக் கட்டிடங்களில், குறிப்பாக வாழிடக் கட்டிடங்களில் படுக்கையறைகள், சமையலறைகள், குளியலறைகள், வரவேற்பறைகள், வேறும் பிற சிறப்புப் பயன்பாடுகளுக்கான அறைகளை அடையாளம் காணமுடியும். மினோவன் பண்பாட்டைச் சேர்ந்த அக்குரோத்திரியில் இடம்பெற்ற அகழ்வாய்வுகள், படிக்கட்டுகள் பொருத்தப்பட்டு ஒன்றன்மீது ஒன்றாக அமைந்த அறைகள் இருந்ததைக் காட்டுகின்றன. குளிர்நீர், சுடுநீர் ஆகியவற்றின் விநியோகத்துக்காக வெண்களிமத்தினால் செய்யப்பட்ட குளாய்கள் பொருத்தப்பட்ட கழுவு கிண்ணங்கள், குளியல் தொட்டிகள் என்பவற்றோடு கூடிய குளியலறைகளும் கண்டுபிடிக்கப்பட்டுள்ளன.\n\nஎனினும், சாதாரண மக்களின் பயன்பாட்டுக்கான பழையகாலக் கட்டிடங்களில் அறைகள் பெரும்பாலும் பல்பயன்பாட்டுக்கானவை. நாகரிக வளர்ச்சி காரணமாக கட்டிடங்களின் பயன்பாட்டுச் சிக்கல்தன்மை அதிகரித்தபோது, சிறப்புப் பயன்பாடுகளுக்கான அறைகளின் தேவையும் அதிகரித்தது எனலாம். தற்காலத்தில், தொழில்நுட்ப மேம்பாட்டினால், பல துறைகளிலும் புதிய வளர்ச்சிகள் ஏற்பட்டுள்ளன. மருத்துவத்துறை, கல்வித்துறை, தொழிற்றுறை, விருந்தோம்பற்றுறை போன்ற பல்வேறு துறைகளுக்கான கட்டிடங்களில், புதிய சாதனங்களுக்கும், வசதிகளுக்கும் இடமளிப்பதற்காகச் சிறப்பு அறைகள் தேவைப்படுகின்றன.\n"}
{"id": "260673", "url": "https://ta.wikipedia.org/wiki?curid=260673", "title": "புவனேஸ்வர் தொடருந்து நிலையம்", "text": "புவனேஸ்வர் தொடருந்து நிலையம்\n\nபுவனேஸ்வர் தொடருந்து நிலையம், இந்திய இரயில்வேயின் கட்டுப்பாட்டில் உள்ளது. இது ஒடிசாவின் தலைநகரமான புவனேஸ்வரில் அமைந்துள்ளது. இந்திய அளவில் அதிக மக்கள் பயன்படுத்தும் முதல் நூறு தொடர்வண்டி நிலையங்களில் இதுவும் ஒன்று. \n\nSection::::தொடர்வண்டிகள்.\nஇங்கு இருநூறுக்கும் அதிகமான தொடர்வண்டிகள் நின்று செல்கின்றன.\n"}
{"id": "260678", "url": "https://ta.wikipedia.org/wiki?curid=260678", "title": "ஐக்கிய தொழிற்துறை வங்கி", "text": "ஐக்கிய தொழிற்துறை வங்கி\n\nஐக்கிய தொழிற்துறை வங்கி (UIB) இந்தியாவில் செயல்பட்டுவந்த வணிக வங்கியாகும். இது, \"ஜாதுநாத் ரே\" என்பவரால் கல்கத்தாவில் 1940ஆம் ஆண்டில் நிறுவப்பட்டது. 1963இல் \"பிரபார்தக் வங்கி\", \"பங்குரா வங்கி\" ஆகிய இரு வங்கிகளை தன்னுடன் இணைத்துக் கொண்டது. மேலும், 1964ஆம் ஆண்டில் \"சௌத்தர்ன் வங்கி\", \"மெட்ரோபொலிடன் வங்கி\" ஆகிய இரு வங்கிகளையும் தன்னுடன் இணைத்துக் கொண்டது. \n\nSection::::இணைப்பு.\nஇவ்வங்கி 1965ஆம் ஆண்டில், இந்தியப் பொதுத்துறை வங்கிகளில் ஒன்றான அலகாபாத் வங்கியுடன் இணைக்கப்பட்டது. இந்த இணைப்பின்போது இதற்கு 145 கிளைகள் இருந்தன. \n\n"}
{"id": "260693", "url": "https://ta.wikipedia.org/wiki?curid=260693", "title": "ஜீ சுங்", "text": "ஜீ சுங்\n\nஜீ சுங் () (பிறப்பு: பெப்ரவரி 27, 1977) என்பவர் ஒரு தென் கொரியா நாட்டு நடிகர் ஆவார். இவர் நியூ ஹார்ட், சீக்ரெட் லவ், கில் மீ, ஹில் மீ, ராயல் பாமிலி போன்ற பல தொலைக்காட்சி தொடர்களில் நடித்ததன் மூலம் புகழ் பெற்ற நடிகர் ஆனார். ஜீ சுங் பிளட் ரெய்ன், ஃபேட் போன்ற சில திரைப்படங்களிலும் நடித்துள்ளார் என்பது குறிப்பிடத்தக்கது.\n\n"}
{"id": "260694", "url": "https://ta.wikipedia.org/wiki?curid=260694", "title": "பிஏஈ சூ-பின்", "text": "பிஏஈ சூ-பின்\n\nபிஏஈ சூ-பின் () (பிறப்பு: டிசம்பர் 9, 1976) ஒரு தென் கொரியா நாட்டு நடிகர் ஆவார். இவர் 2002ஆம் ஆண்டு முதல் ஜுமாங், ப்ரில்லியன்ட் லெகசி, டோங் யீ, 49 டேஸ், சீக்ரெட் லவ், போன்ற பல தொலைக்காட்சி தொடர்களில் நடித்ததன் மூலம் புகழ் பெற்ற நடிகர் ஆனார். இவர் ப்ளே ஹை, திகில் கதைகள், 26 இயர்ஸ், மை ரதிமா போன்ற திரைப்படங்களிலும் நடித்துள்ளார் என்பது குறிப்பிடத்தக்கது.\n\nSection::::தனிப்பட்ட வாழ்க்கை.\nபிஏஈ செப்டம்பர் 14, 2013ஆம் ஆண்டு இவரது காதலியை திருமணம் செய்துகொண்டார். இவரது மனைவி ஒரு பட்டதாரி ஆவார். இவர்களுக்கு ஜூன் 14, 2014ஆம் ஆண்டு ஒரு ஆண் குழந்தை பிறத்தது.\n\n"}

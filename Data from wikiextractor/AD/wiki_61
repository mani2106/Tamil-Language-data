{"id": "315820", "url": "https://ta.wikipedia.org/wiki?curid=315820", "title": "சித்திரத்தையல்", "text": "சித்திரத்தையல்\n\nசித்திரத்தையல் அல்லது பூப்பின்னல் (\"Embroidery\") என்பது, சித்திர வேலைப்பாடுடன் கூடிய கைவினைச் செயலாகும். ஊசி மற்றும் நூல் (\"Yarn\"), 'நூல் துணி', அல்லது பிற பொருள்களை அலங்கரிக்கும் நேர்த்தியான கைப்பணியாகக் கருதப்படுகிறது. சித்திர வேலைப்பாடுகள், 'உலோக கீற்றுகள்' (\"metal strips\"), முத்துக்கள் (\"pearls\"), மணிகள் (\"beads\"), இறகுகள் (\"quills\"), மற்றும் 'வட்டுக்கள்', (\"sequins\") போன்ற பொருள்களைக் கொண்டு ஒருங்கிணைத்துச் செய்யப்படும் கலை மிளிரும் கைப்பணியாகும்.\n\nSection::::இந்தியாவில் இக்கலை.\nஇந்தியாவில் சித்திரத் தையற்கலையானது, வரலாற்று முற்காலத்திலிருந்தே பயிலப்பட்டு வந்துள்ளது. சிந்துவெளி நாகரிக மக்கள், இக்கலையைப் பயின்று வந்ததாகவும், மேலும், சித்திரத் தையலுக்குப் பயன்படும் ஊசிகள் அங்கு கிடைத்துள்ளதாகவும், சிந்துவெளிப் பதுமைகளில் சித்திரத் தையலின் ஆடைகள் கண்டறியப்பட்டுள்ளது.\n"}
{"id": "315823", "url": "https://ta.wikipedia.org/wiki?curid=315823", "title": "தற்கால மரபுவழி யூதம்", "text": "தற்கால மரபுவழி யூதம்\n\nதற்கால மரபுவழி யூதம் (\"Modern Orthodox Judaism\") தற்கால யூதம் (\"Modern Orthodoxy\") என்பது மரபுவழி யூதத்தினுள் உள்ள ஒரு அமைப்பாகும். இது யூத நெறிகளையும் யூதச் சட்டங்களை கடைப்பிடிப்பவர்களையும் தற்கால புதுமைக்கால வரலாற்றுடன் ஒற்றிணைக்க முயல்கிறது.\n\nதற்கால மரபுவழி யூதம் சில போதனைகளையும் மெய்யியல்களையும் பலதரப்பட்ட வடிவங்களில் விளக்க முற்படுகின்றது. அமெரிக்க ஐக்கிய நாடு மற்றும் மேற்குலகில், பொதுவாக மிதவாத மரபுவழியானது \"தோரா அறிவியல்\" மெய்யியல் மூலம் அடிப்படைத்தள ஆதரவினால் மேலோங்கியுள்ளது. இசுரேலில் தற்கால மரபுவழி யூதம் சமய சீயோனிசத்தினால் ஆதிக்கத்திற்கு உள்ளாகியுள்ளது. ஆயினும், முற்றிலும் அப்படியே அல்லாது, ஒரே நெறிகளையும் பிற விடயங்களையும் பகிர்ந்து கொள்கிறது.\n"}
{"id": "315838", "url": "https://ta.wikipedia.org/wiki?curid=315838", "title": "குவான் மானுவல் சந்தோசு", "text": "குவான் மானுவல் சந்தோசு\n\nகுவான் மானுவேல் சந்தோசு கால்தெரோன் (\"Juan Manuel Santos Calderón\", பிறப்பு: ஆகத்து 10 1951) கொலொம்பியாவின் அரசுத்தலைவரும், 2016 ஆம் ஆண்டின் 2016 ஆம் ஆண்டின் அமைதிக்கான நோபல் பரிசு பெற்றவரும் ஆவார்.\n\nபொருளியலாளரும், ஊடகவியலாளருமான சந்தோசு, மிகவும் செல்வாக்கும் செல்வச் செழிப்பும் கொண்ட சந்தோசு குடும்பத்தில் பிறந்தவர். கேன்சசு பல்கலைக்கழகத்தில் பட்டப்படிப்பை முடித்துக் கொண்ட இவர் கொலொம்பியாவின் காப்பி தயாரிப்பாளர்களின் தேசிய அமைப்பில் பொருளாதார ஆலோசகராகப் பணியில் சேர்ந்தார். மேற்கல்விக்காக இலண்டன் பொருளியல் பள்ளியில் பயின்று, \"எல் டெம்போ\" நிறுவனத்தின் பணிப்பாளராக சேர்ந்தார்.\n\n1991 இல் கொலம்பியாவின் வெளியுறவு வணிக அமைச்சராக அன்றைய அரசுத்தலைவர் சேசர் துருகிலியோவினால் நியமிக்கப்பட்டார். 2000 ஆம் ஆன்டில் நிதி அமைச்சரானார்.\n\nஅரசுத்தலைவர் ஆல்வரோ உரிபே வேலசின் ஆட்சிக் காலத்தில் இவர் அரசியலில் பிரபலமானார். 2005 ஆம் ஆண்டில் தேசிய ஐக்கியத்துக்கான சமூகக் கட்சியை ஆரம்பித்து, உரிபேயின் ஆட்சிக்கு ஆதரவளித்தார். 2006 ஆம் ஆண்டில் உரிபே மீண்டும் அரசுத்தலைவராகத் தேர்ந்தெடுக்கப்பட்ட போது, சந்தோசின் சமூகக் கட்சி நாடாளுமன்றத்தின் இரு அவைகளிலும் பெரும்பான்மைப் பலத்தைப் பெற்றது. சந்தோசு பாதுகாப்பு அமைச்சராக நியமிக்கப்பட்டார். உரிபேயின் பாதுகாப்புக் கொள்கைகளில் சந்தோசு உறுதுணையாக இருந்ததுடன், எப்பார்க், உட்பட கொலம்பியாவில் இயங்கும் அனைத்து கெரில்லா இயக்கங்களுக்கு எதிராகவும் கடும் போக்கைக் கொண்டிருந்தார்.\n\n2010 சூன் 20 இல், இரண்டு கட்ட வாக்கெடுப்பின் பின்னர், சந்தோசு கொலம்பியாவின் 32வது அரசுத்தலைவராகத் தேர்ந்தெடுக்கப்பட்டார். 2014 தேர்தலில் இவர் மீண்டும் அரசுத்தலைவராகத் தேர்ந்தெடுக்கப்பட்டார்.\n\nகுவான் சந்தோசு கொலம்பியாவின் கெரில்லா இயக்கங்களுடன் ஏற்படுத்திக் கொண்ட அமைதி உடன்பாடு அனைத்து மக்கள் வாக்கெடுப்பில் தோல்வியடைந்திருந்தாலும், அக்டோபர் 7 இல் இவருக்கு 2016 ஆம் ஆண்டுக்கான அமைதிக்கான நோபல் பரிசு அறிவிக்கப்பட்டது.\n\n"}
{"id": "315855", "url": "https://ta.wikipedia.org/wiki?curid=315855", "title": "செரார்டு தெபர்டியு", "text": "செரார்டு தெபர்டியு\n\nசெரார்டு சேவியர் மார்சல் தெபர்டியு (Gérard Xavier Marcel Depardieu (;\n\n(பிறப்பு 27 திசம்பர் 1948), என்பவர் பிரெஞ்சு நடிகர், திரைப்படத் தயாரிப்பாளர் மற்றும் தொழில் முனைவோர் ஆவார். இவர் 1967 ஆம் ஆண்டு முதல் சுமார் 170 திரைப்படங்களில் நடித்துள்ளார்.\n\n\"1980 ஆம் ஆண்டில் இவர் தி லாஸ்ட் மெட்ரோ\" எனும் திரைப்படத்தில் நடித்தார். இந்தத் திரைப்படத்தில் இவரின் நடிப்பிற்கு விமர்சகர்கள் மத்தியில் பாராட்டுகள் கிடைத்தன. மேலும் சிறந்த நடிகருக்கான சீசர் விருதும் கிடைத்தது.\n\n1985 இல் \"போலீஸ் எனும் திரைப்படத்தில் நடித்ததற்காக வெனிசு திரைப்படத் திருவிழாவில் சிறந்த நடிகருக்கான விருதினைப் பெற்றார்.\" \"சீன் தி புலோரெட்\" (1986) மற்றும் \"சைரனோ தி பெர்கெராக் (1990)\", ஆகிய திரைப்படங்களில் நடித்ததற்காக கான் திரைப்பட விழாவில் சிறந்த நடிகருக்கான விருது பெற்றார். மேலும் இரண்டாவது முறையாக சீஸர் விருதும் , அகாதமி விருதுக்கு பரிந்துரை செய்யப்பட்டார்.\n\nஇவர் \"பீட்டர் வெயிருடன்\" \"1990 ஆம் ஆண்டில் கிரீன் கார்டு\" எனும் நகைச்சுவைத் திரைப்படத்தில் நடித்ததற்காக கோல்டன் குளோப் விருது பெற்றார். அதன் பிறகு பல பெரிய நிதித் தயாரிப்பு உள்ள ஹாலிவுட் திரைப்படங்களில் நடித்துள்ளார். குறிப்பாக \"ரிட்லி ஸ்காட்டின்\" \"1492:கான்குவெஸ்ட் ஆப் பேரடைஸ்\" (1992), கென்னத் பிரனக்கின் \"ஹேம்லெட்\" (1996), \"ராண்டல் வாலசின்\" \"தி மேன் இன் தி அயர்ன் மாஸ்க்\" (1998) மற்றும் ஆங் லீயின் \"பையின் வரலாறு\" போன்றவற்றைக் குறிப்பிடலாம்.\n\nஇவர் செவாலியே விருது பெற்றுள்ளார். இவர் உருசியா நாட்டின் குடியுரிமையை ஜனவரி, 2013 இல் பெற்றார். பின் 2013 , ஜனவரியில் மொண்டெனேகுரோவின் பண்பாட்டுத் தூதரானார். நகைச்சுவைத் திரைப்படமான ஆஸ்டிரிக்ஸ் படங்களில் ஓபிலிக்ஸாக நடித்துள்ளார்.\n\nSection::::ஆரம்பகால வாழ்க்கை.\nசெரார்டு தெபர்டியு பிரான்ஸ் நாட்டில் உள்ள இன்ட்ரே, சாட்டௌரொக்கில் டிசம்பர் 27, 1948 இல் பிறந்தார். இவரின் தந்தை ரெனே மேக்ஸைம் லியோனல் டிபர்டியு, தாய் அன் ஜெனெ ஜோசப் (நெய் மார்லியர்). இவரின் தந்தை ஒரு உலோகத் தொழிலாளி மற்றும் தன்னார்வத் தீயணைப்பாளர் ஆவார். இவர்களுக்கு மொத்தம் ஐந்து குழந்தைகள் பிறந்தனர். தனது பள்ளிப் படிப்பை நிறைவு செய்தவுடன் பதிப்பகத்தில் பணிபுரிந்தார்.\n\nSection::::தொழில் வாழ்க்கை.\nசெரார்டு தெபர்டியுவின் பதினாறாவது வயதில் பாரிஸ் நகரம் சென்றார். அங்கு கபே டி லா கர் எனும் புதிய நகைச்சுவைத் திரையரங்க நிறுவனத்தில் சேர்ந்து பாட்ரிக் டெவேரே, ரொமேன் பாட்டேய், சோதா, கோலூச், மற்றும் மியூ-மியோ ஆகியோருடன் இணைந்து நடித்தார். பின் ஜீன்-லாரென்ட் கோஷெட் என்பவரிடம் நடனம் பயின்றார். 1974 ஆம் ஆண்டில் பெர்ட்ரண்ட் பிளியர்சின் இயக்கத்தில் லெஸ் வால்செஸஸ் எனும் திரைப்படத்தில் ஜீன் கிளாட் எனும் கதாப்பத்திரத்தில் நடித்தார். இவரின் திரை வாழ்க்கையில் இது ஒரு திருப்பு முனையாக அமைந்தது. 1976 ஆம் ஆண்டில் பெர்னார்டோ பெர்டோலூச்சியின் இயக்கத்தில் வரலாற்றுத் திரைப்படமான 1900 எனும் திரைப்படத்தில் ரொபேர்ட் டி நீரோவுடன் இணைந்து நடித்துள்ளார். பின் 1980 இல் தெ லாஸ்ட் மெட்ரோ எனும் திரைப்படத்தில் நடித்தார். இந்தத் திரைப்படத்திற்காக முதல்முறையாக சிறந்த நடிகருக்கான சீஸர் விருதினைப் பெற்றார்.\n\n1986 இல் ஜேன் தெ ஃபுளோரட் எனும் திரைப்படத்தில் நடித்ததில் இருந்து சர்வதேச அளவில் பிரபலமடைந்தார். 1990 இல் இவர் நடித்த சைனாரோ டிபெர்கராக் எனும் திரைப்படத்திற்காக பலரின் பாராட்டினைப் பெற்றார். மேலும் இரண்டாவது முறையாக சீஸர் விருது சிறந்த நடிகருக்கான விருதினை கான் திரைப்பட விழாவில் பெற்றார். மேலும் சிறந்த நடிகருக்கான அகாதமி விருதிற்கும் இவரது பெயர் பரிந்துரை செய்யப்பட்டது.\n\n1990 இல் பீட்டர் வீர் இயக்கிய ஆங்கில காதற், நகைச்சுவைத் திரைப்படத்தில் நடித்தார். இதில் நடித்ததற்காக சிறந்த நடிகருக்கான கோல்டன் குளோப் விருது பெற்றார். இதன் பிறகு சில ஆங்கிலத் திரைப்படங்களில் நடித்துள்ளார். குறிப்பாக 1992 இல் ரிட்லி ஸ்காட் இயக்கிய 1492: \"கான்குவெஸ்ட் ஆப் பேரடைஸ் ,\" 1996 இல் கென்னத் பிராணஸ் இயக்கிய ஹேம்லெட் மற்றும் 2012 இல் வெளியான ஆங் லீ இயக்கிய லைஃப் ஆஃப் பை போன்ற திரைப்படங்களில் நடித்துள்ளார்.\n\n\n"}
{"id": "315856", "url": "https://ta.wikipedia.org/wiki?curid=315856", "title": "சதுர அணி", "text": "சதுர அணி\n\nஒரு அணியின் நிரைகளின் எண்ணிக்கையும் நிரல்களின் எண்ணிக்கை சமமாக இருந்தால் அந்த அணி சதுர அணி (\"square matrix\") எனப்படும். \"n\" x \"n\" வரிசையுள்ள ஒரு அணி, \"n\" வரிசையுடைய சதுர அணி என அழைக்கப்படுகிறது. இரு சதுர அணிகளின் வரிசைகள் சமமாக இருந்தால் மட்டுமே அவற்றைக் கூட்டவும், பெருக்கவும் முடியும். \n\nநறுக்கம், சுழற்சி போன்ற எளிய நேரியல் கோப்புகளைக் குறிக்கச் சதுர அணிகள் பயன்படுத்தப்படுகின்றன. எடுத்துக்காட்டாக R என்பது ஒரு சுழற்சியைக் குறிக்கும் சுழற்சி அணி; v என்பது வெளியிலமைந்த ஒரு புள்ளியைக் குறிக்கும் நிரல் திசையன் எனில், இவ்விரு அணிகளின் பெருக்கற்பலன் அணி Rv என்பது சுழற்சியினால் ஏற்படும் அப்புள்ளியின் புதிய நிலையைக் குறிக்கும் நிரல் திசையனாக இருக்கும். v ஒரு நிரைத் திசையனாக இருந்தால் சுழற்சியினால் ஏற்படும் புள்ளியின் புது நிலையை vR மூலம் பெறலாம் (இதில் R என்பது R இன் இடமாற்று அணி).\n\nSection::::முதன்மை மூலைவிட்டம்.\nஒரு சதுர அணியின் \"a\" (\"i\" = 1, ..., \"n\") உறுப்புகள், அவ்வணியின் முதன்மை மூலைவிட்டத்தை அமைக்கும். இவ்வுறுப்புகள் சதுர அணியின் இடப்பக்க மேல் மூலையிலிருந்து வலப்பக்க கீழ் மூலையை இணைக்கும் கற்பனைக் கோட்டின் மீதமைகின்றன. எடுத்துக்காட்டாக, மேலே தரப்பட்டுள்ள அணியின் முதன்மை மூலைவிட்ட உறுப்புகள்: \"a\" = 9, \"a\" = 11, \"a\" = 4, \"a\" = 10. \n\nசதுர அணியின் வலதுபக்க மேல் மூலையிலிருந்து இடதுபக்க கீழ்மூலையை இணைக்கும் மூலைவிட்டம் எதிர்மூலைவிட்டம் (\"antidiagonal\" , \"counterdiagonal\") எனப்படும்.\n\nSection::::சிறப்பு வகைகள்.\nSection::::மூலைவிட்ட அணியும் முக்கோண அணியும்.\nஒரு சதுர அணியின் முதன்மை மூலைவிட்ட உறுப்புகள் தவிர்த்த ஏனைய உறுப்புகள் அனைத்தும் பூச்சியமெனில் அந்த அணி மூலைவிட்ட அணி எனப்படும். முதன்மை மூலைவிட்டத்திற்கு மேல் (அல்லது கீழ்) உள்ள உறுப்புகள் மட்டும் பூச்சியமாக இருந்தால் அந்த மூலைவிட்ட அணி கீழ் (அல்லது மேல்) முக்கோண அணி என்றழைக்கப்படும்.\n\nSection::::முற்றொருமை அணி.\nஒரு \"n\" x \"n\" சதுர அணியின் முதன்மை மூலைவிட்ட உறுப்புகள் அனைத்தும் 1 ஆகவும், ஏனைய உறுப்புகள் பூச்சியமாகவும் இருந்தால் அந்தச் சதுர அணி முற்றொருமை அணி (I) எனப்படும். \n\nமுற்றொருமை அணி I\"n\" , சதுர அணியாக மட்டுமல்லாது, ஒரு சிறப்பு வகை மூலைவிட்ட அணியாகவும் உள்ளது. எந்தவொரு அணியையும் முற்றொருமை அணியால் பெருக்கும்போது கிடைக்கும் விடை மூல அணியாகவேக் கிடைப்பதால் முற்றொருமை அணிக்கு இப்பெயர் அளிக்கப்பட்டுள்ளது.\n\nSection::::சமச்சீர் அணி.\nஒரு சதுர அணியும் அதன் இடமாற்று அணியும் சமமானவைகளாக இருந்தால், அச்சதுர அணி சமச்சீர் அணி எனப்படும். \n\nஒரு சதுர அணியும் அதன் இடமாற்று அணியின் எதிரணியும் சமமானவைகளாக இருந்தால் அச்சதுர அணி எதிர் சமச்சீர் அணி எனப்படும். \n\nசிக்கலெண் அணிகளில் சமச்சீர் அணி என்பது ஹெர்மைட் அணி என்ற கருத்துருவாக உள்ளது. சிக்கலெண் உறுப்புகள் கொண்ட சதுர அணி A ஆனது அதன் இணைச் சிக்கலெண் அணியின் இடமாற்று அணிக்குச் சமமாக இருந்தால் அது ஹெர்மைட் அணி எனப்படும். \n\nமெய்யெண் சமச்சீர் அணிகளும், சிக்கலெண் ஹெர்மைட் அணி\nகளும் ஐகென் மதிப்பு கொண்டவை. அதாவது ஒவ்வொரு திசையனையும் ஐகன் திசையன்களின் நேரியல் சேர்வாக எழுத முடியும். இரண்டிலும் ஐகென் மதிப்புகள் மெய்யெண்களாக இருக்கும்.\n\nSection::::நேர்மாற்றக் கூடிய அணி.\nA ஒரு சதுர அணி; கீழ்வரும் முடிவை நிறைவு செய்யும் வகையில் அணி B உண்டெனில் A ஒரு நேர்மாற்றக் கூடிய அணி அல்லது வழுவிலா அணியாகும்:\n\nஇந்த B அணி தனித்துவமானதாக இருக்கும் A இன் நேர்மாறு அணி எனப்படுகிறது. A இன் நேர்மாறு அணியின் குறியீடு A.\n\nSection::::செங்குத்து அணி.\nசெங்குத்து அணி ஒரு சதுர அணியாக, மெய்யெண் உறுப்புகளைக் கொண்டுள்ளதோடு நிரைகளையும் நிரல்களையும் செங்குத்து அலகு திசையன்களாகக் கொண்டிருக்கும். \n\n\"A\" ஒரு செங்குத்து அணி எனில்: \n\n\n\n\n\n\n\nSection::::செயல்கள்.\nSection::::சுவடு.\nசதுர அணி A இன் சுவடு என்பது அவ்வணியின் மூலைவிட்ட உறுப்புகளின் கூட்டுத்தொகையாகும். \n\nSection::::அணிக்கோவை.\nசதுர அணி A இன் அணிக்கோவை det(A) அல்லது |A| என்பது அவ்வணியின் குறிப்பிட்ட சில பண்புகளைக் குறிக்கும் எண்ணாகும். \n\n\n\n\n\"A\" ஒரு \"n\"×\"n\" அணி; \"a\" \"i\" ஆவது நிரை மற்றும் \"j\" ஆவது நிரலிலுள்ள உறுப்பு எனில். அணிக்கோவையின் மதிப்பு காணும் லீபினிட்சின் வாய்ப்பாடு:\n\n\n"}
{"id": "315859", "url": "https://ta.wikipedia.org/wiki?curid=315859", "title": "புளோரோபென்சீன்", "text": "புளோரோபென்சீன்\n\nபுளோரோபென்சீன் \"(Fluorobenzene)\" CHF என்ற வேதியியல் வாய்ப்பாடு கொண்ட ஒரு வேதிச்சேர்மம் ஆகும். பென்சீனுடன் ஒரே புளோரின் அணு இணைக்கப்பட்ட பென்சீன் வழிச்சேர்மமே புளோரோபென்சீன் ஆகும்.\n\nSection::::பண்புகள்.\nபுளோரோபென்சீனின் உருகுநிலை – 44 பாகை செல்சியசு ஆகும். இந்த உருகுநிலை பென்சீனின் உருகுநிலையை விடக் குறைவானதாகும். மூலக்கூற்றிடை இடைவினைகள் மீதான புளோரினேற்ற வினையில், இவ்வுருகுநிலை அளவின் குறிப்பிடத்தக்க விளைவுகளை கரிம புளோரின் வேதியியல் முழுவதும் காணமுடிகிறது. மாறாக பென்சீனுக்கும் புளோரோபென்சீனுக்கும் இடையில் கொதிநிலை அளவில் 4 பாகை செல்சியசு வெப்பநிலை மட்டுமேயாகும்.\n\nSection::::தயாரிப்பு.\nபென்சீன்டையசோனியம்டெட்ராபுளோரோபோரேட்டை வெப்பச்சிதைவுக்கு உட்படுத்தி புளோரோபென்சீன் ஆய்வகத்தில் தயாரிக்கப்படுகிறது.\nC6H5N2BF4 → C6H5F + BF3 + N2\n\nஇதற்காக இவ்வினையில் [PhN2]BF4 சேர்மம் தீச்சுவாலையால் சூடேற்றப்படுகிறது. நிகழும் வெப்ப உமிழ் வினையில் ஆவியாகும் புளோரோபென்சீன் மற்றும் BF3 சேர்மங்கள் உருவாகின்றன. இவற்றுக்கு இடையிலான கொதிநிலை வேறுபாட்டைப் பயன்படுத்தி இவை தனித்தனியாகப் பிரிக்கப்படுகின்றன. \n\nSection::::வரலாறு.\n1986 ஆம் ஆண்டு செருமனியிலுள்ள பான் பல்கலைக்கழகத்தைச் சேர்ந்த ஓ. வாலாச் முதன்முதலில் புளோரோபென்சீனைக் கண்டறிந்து அறிவித்தார். பீனைல்யீரசோனியம் உப்பில் தொடங்கி இரண்டு படிநிலைகளில் புளோரோபென்சீனை இவர் தயாரித்தார். ஈரசோனியம் குளோரைடு உப்பை முதலில் பிப்பெரிடினைடாக மாற்றினார். பின்னர் இதை ஐதரோபுளோரிக் அமிலத்தைப் பயன்படுத்தி பிளவுக்கு உட்படுத்தி புளோரோபென்சீனை தயாரித்தார்.\n\n[PhN2]Cl + 2 C5H10NH → PhN=N-NC5H10 + [C5H10NH2]Cl\nPhN=N-NC5H10 + 2 HF → PhF + N2 + [C5H10NH2]F\n\nவாலாச் காலத்தில் புளோரின் தனிமம் “Fl” என்ற குறியீட்டால் குறிக்கப்பட்டது. எனவே இவரது செயல்முறையில் ”C6H5Fl” எனத் துணைத் தலைப்பிடப்பட்டது. \nவளையபென்டாடையீனை டைபுளோரோகார்பீனுடன் வினைப்படுத்தி புளோரோபென்சீனை தயாரித்தல் தொழில் நுட்ப முறையிலான தயாரித்தல் முறையாகும். முதலில் உருவாகும் வளைய புரொப்பேன் வளையம் மிகுத்தல் வினைக்கு உட்பட்டு பின்னர் ஐதரசன் புளோரைடை இழக்கிறது.\n\nSection::::வினைகள்.\nபுளோரோபென்சீனில் உள்ள கார்பன் - புளோரின் பிணைப்பு மிகவும் வலிமையானது என்பதால் இச்சேர்மம் வினைத்திறன் குறைந்த சேர்மமாகக் காணப்படுகிறது, வினைத்திறன் மிகுந்த சேர்மங்களுக்கு இது பயனுள்ள ஒரு கரைப்பானாகச் செயல்படுகிறது. ஆனால், உலோக அணைவுச் சேர்மங்களை இது படிகமாக்குகிறது\n"}
{"id": "315867", "url": "https://ta.wikipedia.org/wiki?curid=315867", "title": "சித்திரப்பின்னல் துணி", "text": "சித்திரப்பின்னல் துணி\n\nசித்திரப்பின்னல் துணி (\"Knitted fabric\") இது, பின்னலிடுதலால் ஏற்படும் விளைவாகவே ஓர் துணியாக உருமாற்றம் பெறுகிறது. வழமையான நெய்தத் துணியிலிருந்து வேறுபட்டப் பண்புகளைக் கொண்ட இத்துணி, துண்டுதுகள்களாகவும், அதிக நெகிழ்வாகவும் எளிதாக கைப்பணி மூலம் கட்டமைக்கப்படுகிறது. காலுறைகள், தொப்பிகள் போன்ற பல பயன்பாடுகளுக்கு உகந்ததாக உள்ள சித்திரப்பின்னல் துணி, நெடுநாட்கள் நீடிக்கும் தன்மையுடன் பொருத்தமான வகையில், உருவாக்கப்படுகிறது.\n"}
{"id": "315876", "url": "https://ta.wikipedia.org/wiki?curid=315876", "title": "பாலபாரதி", "text": "பாலபாரதி\n\nபாலபாரதி தமிழ் திரைப்பட இசையமைப்பாளர் ஆவார். இவர் தலைவாசல் , அமராவதி ஆகிய திரைப்படங்களுக்கு இசையமைத்துள்ளார்.\n"}
{"id": "315885", "url": "https://ta.wikipedia.org/wiki?curid=315885", "title": "சட்விம்ச பிராமணம்", "text": "சட்விம்ச பிராமணம்\n\nசட்விம்ச பிராமணம் () () என்பது 25 அத்தியாயங்களைக் கொண்ட பஞ்சவிம்ச பிராமணம் எனப்படும் தண்டிய மகாபிராமணத்தின் ஒரு இணைப்பாக உள்ளது. இது அப்பிராமணத்தின் 26வது அத்தியாயமாகக் கருதப்படுகிறது. இப்பிராமணத்தின் இறுதிப் பகுதியான \"அற்புத பிராமணம்\" எனும் வேதாங்கம் மாய மந்திரங்களைப் பற்றிப் பேசுகிறது. இது சாம வேதத்தின், கௌதம, ராணயானிய பிரிவுகளுக்கு உரியது.\n\n"}
{"id": "315890", "url": "https://ta.wikipedia.org/wiki?curid=315890", "title": "ரத்தினநாயகர் அண்ட் சன்ஸ் பதிப்பகம்", "text": "ரத்தினநாயகர் அண்ட் சன்ஸ் பதிப்பகம்\n\nரத்தினநாயகர் அண்ட் சன்ஸ் பதிப்பகம் என்பது ஒரு தமிழ்ப் பதிப்பகம் ஆகும். இப்பதிப்பகம் 1920 ஆம் ஆண்டு பி. ரத்தின நாயகர் என்பவரால் சென்னை, கொண்டித்தோப்பு வெங்கட் ராம தெருவில் துவக்கப்பட்டு தற்போதுவரை இயங்கிவருகிறது.\nSection::::வரலாறு.\nதுவக்கத்தில் புத்தகக் கடை வைத்திருந்த ரத்தின நாயக்கர் 1920 இல் புத்தகங்களைப் பதிப்பித்து வெளியிடத் துவங்கினார். இவரது மரணத்திற்குப்பின் இவரது மகன் ரங்கசாமி நாயகர் பதிப்புத் தொழிலைத் தொடர்ந்தார். இவர் பதிப்பித்த முதல் நூல் ஆத்திச்சூடி. அதன்பிறகு, 15 சித்தர்களின் 'ஞானக் கோவை' எனும் 800 பக்க புத்தகத்தைப் பதிப்பித்தார். இன்றுவரை இந்த நூல் விற்பனையில் சாதனை படைத்துவருகிறது. அக்காலத்தில் புத்தகங்களில் இருக்கிற எழுத்துகள் மிகவும் சிறியதாக இருந்ததாலும் மின்வசதி இல்லாத காரணத்தால் படிக்க சிரமப்பட்டவர்களின் வசதிக்காக \"பெரிய எழுத்து கருட புராணம்\", \"பெரிய எழுத்து மகாபாரதம்\" என்று அட்டைகளில் அச்சிடப்பட்ட 'பெரிய எழுத்து' புத்தகங்களை வெளியிட்டனர் இந்த உத்தியைப் பின்னாட்களில் இதர பதிப்பாளர் களும் பின்பற்றத் துவங்கினர். இவர்களின் வெளியீடும், \"வைத்திய வித்துவான் மணி சி. கண்ணுசாமிப் பிள்ளை\" எழுதிய சித்த மருத்துவம் தொடர்பான ஏழு புத்தகங்களும் சித்த மருத்துவக் கல்லூரிகளில் பாட நூல்களாகவும் இருக்கின்றன. அதேபோல கர்ண மோட்சம், அர்ச்சுனன் தபசு உள்ளிட்ட தெருக்கூத்து நாடகப் பிரதிகளும் ஆய்வுகளுக்காகப் பல்வேறு பல்கலைக்கழக மாணவர்களால் விரும்பி வாங்கப்படுகின்றன.\n"}
{"id": "315893", "url": "https://ta.wikipedia.org/wiki?curid=315893", "title": "அடி உடுக்கு", "text": "அடி உடுக்கு\n\nஅடி உடுக்கு அல்லது அடி உடுக்கை என்பது தமிழக மலைவாழ் மக்கள் விலங்குகளிடம் இருந்து தங்களை காத்துக்கொள்ளும் விதத்தில் மூங்கிலால் உருவாக்கிக்கொண்ட ஒரு ஒலி எழுப்பும் பாரம்பரிய கருவியாகும். இந்தக் கருவி யானை, சிறுத்தை, புலி, காட்டுப்பன்றி, காட்டெருமை, கரடி போன்ற விலங்குகளிடம் இருந்து மலைவாழ் மக்களைச் சிறப்பாக பாதுகாக்கிறது. \n\nSection::::அமைப்பு.\nஇந்த அடி உடுக்கை இரண்டு அடி நீள மூங்கிலில் இரு புறமும் வில் போன்று கட்டப்பட்டிருக்கும் வலுவான நூல் இழையில் ஒரு குச்சி இணைக்கப்பட்டிருக்கும். அவற்றை இரு புறமும் அசைக்கும்போது மூங்கிலில் படும் குச்சி ஓசை எழுப்புகிறது. இது 30 மீட்டர் வரை ஒலி எழுப்பும் தன்மையுள்ளது. இதனால் வன விலங்குகள் எதுவும் மலைவாழ் மக்களின் குடியிருப்புகளை நெருங்காது. செலவு ஏதுமின்றி சாதாரண மூங்கிலில் செய்யப்படும் இக்கருவிகள், மலைவாழ் மக்களை பாதுகாத்து வருவதில் பெரும் பங்கு வகிக்கின்றன. இந்த மூங்கில் கருவிகளைப் பழமை அழியாமல் ஆவணப்படுத்தும் முயற்சியை ஐ.நா. கலாச்சார அமைப்பான யுனிசெஃப் மேற்கொண்டுள்ளது.\n"}
{"id": "315894", "url": "https://ta.wikipedia.org/wiki?curid=315894", "title": "மூங்கில் குடுக்கை", "text": "மூங்கில் குடுக்கை\n\nமூங்கில் குடுக்கை என்பது தமிழக மலைவாழ் மக்கள் விலங்குகளிடம் இருந்து தங்களை காத்துக்கொள்ளும் விதத்தில் மூங்கிலால் உருவாக்கிக்கொண்ட ஒரு ஒலி எழுப்பும் பாரம்பரிய கருவியாகும். இந்தக் கருவி யானை, சிறுத்தை, புலி, காட்டுப்பன்றி, காட்டெருமை, கரடி போன்ற விலங்குகளிடம் இருந்து மலைவாழ் மக்களைச் சிறப்பாக பாதுகாக்கிறது. \nSection::::அமைப்பு.\nஇந்த மூங்கில் உடுக்கை மூன்று அடியில் இருந்து நான்கு அடி நீளம் கொண்டதாக மூங்கிலில் செய்யப்படுகிறது. மூங்கிலின் ஒரு பாதியின் நடுப்பகுதி வெட்டப்பட்டுள்ள நிலையில், மீதம் உள்ள மறு பகுதி சரிபாதியாக வெட்டப்பட்டு இருக்கும் விதத்தில் இருக்கும். இவற்றை அசைக்கும்போது எழும் ஓசை 100 மீட்டர் சுற்றளவுக்கு மேல் காடுகளுக்குள் கேட்கும் இதனால் வன விலங்குகள் எதுவும் மலைவாழ் மக்களின் குடியிருப்புகளை நெருங்காது. இந்த மூங்கில் கருவிகளைப் பழமை அழியாமல் ஆவணப்படுத்தும் முயற்சியை ஐ.நா. கலாச்சார அமைப்பான யுனிசெஃப் மேற்கொண்டுள்ளது.\n"}
{"id": "315897", "url": "https://ta.wikipedia.org/wiki?curid=315897", "title": "முதன்மை மூலைவிட்டம்", "text": "முதன்மை மூலைவிட்டம்\n\nநேரியல் இயற்கணிதத்தில், ஓர் சதுர அணி formula_1 இன் முதன்மை மூலைவிட்டம் (\"main diagonal\", \"principal diagonal\", \"primary diagonal\", \"leading diagonal\", \"major diagonal\") என்பது அவ்வணியின் உறுப்புகள் formula_2 formula_3 என்பனவற்றால் ஆனதாகும். இது அணியின் இடப்பக்க மேல் மூலையிலிருந்து வலப்பக்க கீழ் மூலைவரை அமையும். கீழுள்ள சதுர அணிகளில் அதன் முதன்மை மூலைவிட்டங்கள் சிவப்பு நிறத்தில் காட்டப்பட்டுள்ளன.\n\nformula_5 வரிசையுள்ள சதுர அணி formula_6 இன் எதிர்மூலைவிட்டம் (\"antidiagonal\", \"counterdiagonal\", \"secondary diagonal\", \"trailing diagonal\" or \"minor diagonal\") என்பது அவ்ணியின் உறுப்புகள் formula_7 formula_8 என்பனவற்றால் ஆனது. இம்மூலைவிட்டம் அணியின் வலப்பக்க மேல் மூலையிலிருந்து இடப்பக்கக் கீழ் மூலைவரை அமைந்திருக்கும்.\n"}
{"id": "315902", "url": "https://ta.wikipedia.org/wiki?curid=315902", "title": "சமய சீயோனிசம்", "text": "சமய சீயோனிசம்\n\nசமய சீயோனிசம் (\"Religious Zionism\"; , அல்லது \"பின்னப்பட்ட பிடிப்பான தொப்பி\" என்ற பொருள்) என்பது சீயோனிசம் மற்றும் யூத சமயத்தை கடைப்பிடிப்பவர்களும் இணைந்த ஒரு கருத்தியலாகும்.\n\nஇசுரேல் அரசு உருவாகு முன், பிரதானமாக சமய சீயோனியர்கள் சமயத்தை கடைப்பிடிக்கும் யூதர்களாக, பாலத்தீனத்தில் அல்லது இசுரேல் தேசத்தில் யூத அரசை உருவாக்கும் முயற்சிக்கு ஆதரவளித்தனர்.\n\nஆறு நாள் போர் போரின் பின்னும் மேற்குக் கரை கைப்பற்றப்பட்ட பின்னும், அப்பகுதிகள் யூத சொற்பிரயோகத்தின்படி யூதேயா சமாரிய என அழைக்கப்பட்டதுடன், சமய சீயோனிச இயக்கத்தின் வலதுசாரிகள் தேசிய தேசியவாதிகளை மீள் இணைத்து பின் சீயோனிசத்தினுள் பரிணமித்தனர். அவர்களின் கருத்தியல் மூன்று தூண்களினால் சுழல்கிறது. அவை முறையே: இசுரேல் நிலம், இசுரேல் மக்கள், இசுரேலின் தோரா என்பனவாகும்.\n\n\n"}
{"id": "315906", "url": "https://ta.wikipedia.org/wiki?curid=315906", "title": "மேத்யூ சூறாவளி", "text": "மேத்யூ சூறாவளி\n\nமேத்யூ சுறாவளி (\"Hurricane Matthew\") எயிட்டி, ஜமேக்கா, கியூபா, டொமினிக்கன் குடியரசு, பகாமாசு நாடுகளில் தாக்கமேற்படுத்திவிட்டு நிகழ்நேரத்தில் தென்கிழக்கு ஐக்கிய அமெரிக்காவின், குறிப்பாக புளோரிடா, மற்றும் ஜார்ஜியா, தென் கரொலைனா, வட கரொலைனா மாநிலங்களின் கிழக்கு கடற்கரையை ஒட்டி நகர்ந்துகொண்டிருக்கின்ற வலிமைமிக்க வெப்ப மண்டலச் சூறாவளி ஆகும். இது 2007ஆம் ஆண்டில் வீசிய ஃவீலிக்சு சூறாவளியை அடுத்து அத்திலாந்திக்குப் பகுதியில் ஐந்தாம் வகை சூறாவளிகளில் முதலாவதாகும். செப்டம்பர் 22 அன்று ஆப்பிரிக்க கடலோரத்திலிருந்து தீவிர அலையோட்டத்திலிருந்து உருவானது; மேற்கு நோக்கு நகர்ந்து செப்டம்பர் 28 அன்று லீவர்டு தீவுகளின் கிழக்குப் புறத்தில் சூறாவளியாக மாறியது. விரைவிலேயே ஐந்தாம் வகுப்பு சூறாவளியாக வலிவுற்றது. \n\nஇந்தச் சூறாவளியால் குறைந்தது 889 உயிரிழப்புகள் நிகழ்ந்துள்ளதாக கருதப்படுகின்றது; எயிட்டியில் 877 பேரும் புளோரிடாவில் 6 பேரும் உயிரிழந்துள்ளனர். \n\nஅக்டோபர் 6 அன்று ஐக்கிய அமெரிக்க குடியரசுத் தலைவர் பராக் ஒபாமா புளோரிடாவில் நெருக்கடி நிலையை அறிவித்துள்ளார். பின்னர் கூட்டரசின் பேரிடர் அறிவிக்கையில் ஜார்ஜியாவும் தென் கரோலினாவும் சேர்க்கப்பட்டன.\n"}
{"id": "315914", "url": "https://ta.wikipedia.org/wiki?curid=315914", "title": "யூதக் குருசார் யூதம்", "text": "யூதக் குருசார் யூதம்\n\nயூதக் குருசார் யூதம் (\"Rabbinic Judaism\", \"Rabbinism\"; எபிரேயம்: יהדות רבנית) என்பது 6 ஆம் நூற்றாண்டிலிருந்து, தல்மூத் ஒழுங்குபடுத்தியதன் பின் யூதத்தில் உருவாகிய முக்கிய பகுதியாகும். பரிசேயர் யூதத்தின் வளர்ச்சியில் இருந்து சீனாய் மலையில் மோசே கடவுளிடமிருந்து தோராவைப் பெற்றுக் கொண்ட நம்பிக்கையில் அடிப்படையில் யூதக் குருசார் யூதம் காணப்படுகின்றது. அது வெறுமனே குறித்த நடைமுறையை மட்டும் சாராமல் பழைய ஏற்பாடு, வாய்வழிச் சட்டங்கள், மனித விளக்கம் என்பவற்றின் அடிப்படையில் இயங்குகின்றது.\n\n"}
{"id": "315916", "url": "https://ta.wikipedia.org/wiki?curid=315916", "title": "சித்திரகுப்தர் கோயில்", "text": "சித்திரகுப்தர் கோயில்\n\nசித்திரகுப்தர் கோயில் (\"Chitragupta temple\"), காஞ்சிபுரம் நெல்லுக்காரர் தெருவில் அமைந்துள்ள இந்துக்கோயில்களில் ஒன்றாகும். இக்கோயில் இந்து மதக் கடவுள் சித்திரகுப்தரின் அரிய கோயிலாக விளங்குகிறது. இது ஒரு அரிதான கோயிலாகும். ஏனெனில் உலகில் காஞ்சிபுரத்தில் மட்டுமே சித்ரகுப்தனுக்கு ஆலயம் அமைந்துள்ளது. சித்திரை மாதத்தில் சித்ரகுப்தனுக்கு திருவிழா நடைபெறுகிறது. சித்திரை பவுர்ணமிக்கு முன்னாள் சித்ரகுப்தருக்கு கர்ணகி அம்பிகையுடன் திருமணம் நடைபெற்று பவுர்ணமி அன்று நகர்வலம் வருகிறார்.\n\nஇந்த ஆலயம் காஞ்சிபுரம் பேருந்து நிலையத்திற்கு அருகில் ராஜவீதியில் அமைந்துள்ளது. திருமணத்தடை உள்ளவர்கள் இங்கு வந்து வழிபட்டுச் சென்றால் திருமணம் நடைபெற்று இல்லறத்தில் இனிதே வாழ்ந்துவருகிறார்கள். இக்கோயிலின் மூலவர் சித்திரகுப்தரை வணங்கினால், இறப்பிற்குப் பின் ஞானமும், மோட்சமும் எளிதில் கிடைக்கும் என்பது நம்பிக்கை.\n"}
{"id": "315919", "url": "https://ta.wikipedia.org/wiki?curid=315919", "title": "யூத அறிவியல்", "text": "யூத அறிவியல்\n\nயூத அறிவியல் அல்லது யூத விஞ்ஞானம் (\"Jewish Science\") என்பது புதிய சிந்தனை இயக்கத்துடன் ஒப்பிடக்கூடிய ஒரு யூத ஆன்மீக சமய இயக்க ஆகும். இதன் பல அங்கத்தவர்கள் வழக்கமாக தொழுகைக் கூடங்களில் வழிபாடுகளில் கலந்து கொள்கின்றனர்.\n\nஇது ஒரு யூத மெய்யியல் விளக்கமாக, 1900 களில் ராபி அல்பிரட் ஜி. மோசஸ் என்பவரால் கிறித்தவ அறிவியலினதும் புதிய சிந்தனை இயக்கத்தினதும் வளர்ச்சித் தாக்கத்திற்கு பதிலாக கருத்துருப் பெற்றது. எபிரேயப் பாரம்பரியத்தில் தந்தைக்குரிய இடத்தில் கடவுளை மையப்படுத்த, \"யூத அறிவியல் அண்டத்தின் உண்மைத்தன்மையில் ஊடுருவும் ஆற்றல் அல்லது வலிமையாக கடவுளைப் பார்க்கிறது. ராபி அல்பிரட் ஜி. மோசஸ் 1916 இல் எழுதிய \"யூத அறிவியல்: யூதத்தில் தெய்வீக குணப்படுத்தல்\" (\"Jewish Science: Divine Healing in Judaism\") என்ற நூலில் அவருடைய அடிப்படை படிப்பினைகளைக் காணலாம். இவ்வியக்கம் 1922 இல் நிறுவனமாகியது.\n\n"}
{"id": "315920", "url": "https://ta.wikipedia.org/wiki?curid=315920", "title": "புதுமுறை யூதம்", "text": "புதுமுறை யூதம்\n\nபுதுமுறை யூதம் (\"Neolog Judaism\") என்பது கங்கேரிய யூதர்களால் 19 ஆம் நூற்றாண்டில் யூத அடிமையொழிப்புக் காலத்தில் உருவாகிய பிரிவு ஆகும். சக்காரியாஸ் பிராங்களின் \"முழுமையான வரலாற்றுப் பாடசாலை\" இதில் தாக்கம் செலுத்தி அடையாளம் காணப்பட்டது.\n\nமரபுவழி யூதத்துடன் இதன் பிளவு 1868–1869 இல் கங்கேரிய யூத காங்கிரஸ் நிறுவனமாக்கலுடன் ஆரம்பித்தது. புதுமுறை யூதம் ஒவ்வொரு இடங்களிலும் தனித்து சுதந்திரமாகச் செயற்படுகின்றது. இன்று கங்கேரி யூதர்களில் இரு பெரிய குழுவாக்க காணப்படுகின்றது.\n\n"}
{"id": "315927", "url": "https://ta.wikipedia.org/wiki?curid=315927", "title": "நட்புன்னா என்னான்னு தெரியுமா", "text": "நட்புன்னா என்னான்னு தெரியுமா\n\nநட்புன்னா என்னான்னு தெரியுமா என்பது இந்திய தமிழ் நகைச்சுவைத் திரைப்படமாகும். அறிமுக இயக்குநர் சிவா அரவிந்த் இயக்கத்தில் வெளிவந்த இத்திரைப்படத்தில் கவின், ரம்யா நம்பீசன் மற்றும் பலரும் நடித்துள்ளனர்.<br> இத்திரைப்படத்தை விப்ரா புரடெக்சனின் ரவீந்தர் சந்திரசேகர் தயாரிக்கிறார்.\n"}
{"id": "315930", "url": "https://ta.wikipedia.org/wiki?curid=315930", "title": "மனித நல யூதம்", "text": "மனித நல யூதம்\n\nமனித நல யூதம் (\"Humanistic Judaism\"; ) என்பது ஒரு யூத இயக்கம் ஆகும். இது தற்கால யூத வாழ்வு முறையில் கடவுள் நம்பிக்கையற்ற மாற்று முறையை வழங்குகின்றது.\n\nஇது யூதத்தை யூதர்களின் வரலாற்று அனுபவத்தையும் கலாச்சாரமான வரையறுத்து, மனிதநேயத்தை ஊக்குவித்து சமயச்சார்பற்ற யூதர்களை யூதத் திருவிழாக்கள், வாழ்வில் வரும் விழாக்கள் (திருமணம்) ஆகியவற்றில் பங்குபற்றி யூத அடையாளத்தை கொண்டிருக்கவும் ஊக்குவிக்கிறது.\n\n\n"}
{"id": "315934", "url": "https://ta.wikipedia.org/wiki?curid=315934", "title": "திலகம் (1960 திரைப்படம்)", "text": "திலகம் (1960 திரைப்படம்)\n\nதிலகம் ஒரு இந்திய தமிழ்த் திரைப்படமாகும். கிருஷ்ணன் பஞ்சு இரட்டையர்கள் இயக்கத்தில் 1960-ஆம் ஆண்டு வெளியான இப்படத்தில் பிரேம் நசீர், எம். என். ராஜம், ஸ்ரீரஞ்சனி முக்கிய பாத்திரங்களேற்று நடித்தனர்.\n\nSection::::திரைக்கதை.\nசரஸ்வதி கணவனிடமிருந்து பிரிந்து வாழ்கிறாள். அவளும் அவளது மகள் திலகமும் திருச்சியில் வாழும் சரஸ்வதியின் சகோதரி வீட்டிற்கு வந்து தங்குகின்றனர். திலகத்தைத் தன் தம்பி சேகருக்கு மணமுடிக்க சரஸ்வதி விரும்புகிறாள். ஆனால் அவளது சித்தப்பா சாம்பசிவம் திலகத்தை பம்பாயிலுள்ள ஒரு பணக்கார கிழவருக்கு கல்யாணம் செய்து வைக்க முயற்சி செய்கிறார். சாம்பசிவத்தின் மகன் குணசேகரன் தந்தையின் திட்டத்தை எதிர்ப்பதுடன் திலகத்தை சேகருக்கு திருமணம் செய்து வைக்க நடவடிக்கை எடுக்கிறான். அவனது நடவடிக்கைகளை விளக்குவதே மீதிக் கதையாகும்.\n\nSection::::நடிகர்கள்.\nபிரேம் நசீர்<br>\nஎம். என். ராஜம்<br>\nஸ்ரீரஞ்சனி<br>\nஆர். இராஜகுமாரி<br>\nடி. பாலசுப்பிரமணியம்<br>\nதாம்பரம் லலிதா<br>\nகுலதெய்வம் ராஜகோபால்<br>\nஎஸ். ராமராவ்<br>\nசி. எஸ். பாண்டியன்<br>\nஎஸ். எல். நாராயணன்<br>\nமனோரமா<br>\n\"அப்பா\" கே. துரைசுவாமி<br>\n\"திலகம்\" கே. எம். நாராயணசுவாமி<br>\nசீதாலட்சுமி<br>\nரமாமணி பாய்<br>\nபக்கிரிசாமி \n\nSection::::தயாரிப்பு விபரம்.\nஏவிஎம் அதிபர் அவிச்சி மெய்யப்பச் செட்டியாரின் மகன் எம். சரவணன் இந்தப் படத்தில் தான் தயாரிப்பாளராக உருவானார்.\n\nSection::::பாடல்கள்.\nதிலகம் படத்துக்கு இசையமைத்தவர் ஆர். சுதர்சனம். பாடல்களை யாத்தவர்கள்: கொத்தமங்கலம் சுப்பு, எம். கே. ஆத்மநாதன், \"கவி\" எஸ். ராஜகோபால், வி. சீதாராமன் ஆகியோர். பின்னணி பாடியவர்கள்: டி. எம். சௌந்தரராஜன், சீர்காழி கோவிந்தராஜன், எஸ். சி. கிருஷ்ணன், எம். எல். வசந்தகுமாரி, பி. சுசீலா, சூலமங்கலம் ராஜலட்சுமி, டி. எஸ். பகவதி, எல். ஆர். ஈஸ்வரி ஆகியோர்.\n"}
{"id": "315942", "url": "https://ta.wikipedia.org/wiki?curid=315942", "title": "ஆப்பிரிக்கக் காட்டுப்பன்றி", "text": "ஆப்பிரிக்கக் காட்டுப்பன்றி\n\nஆப்பிரிக்கக் காட்டுப்பன்றி (, விலங்கினப் பெயர்: \"Phacochoerus africanus\") என்பது ஆப்பிரிக்க புல்வெளிகளிலும், புன்னிலப் பகுதிகளிலும், கீழ் சகாராப் பாலைவனப் பகுதிகளிலும் காணப்படுகின்ற விலங்கின குடும்பக் காட்டுப்பன்றியினைக் (Suidae) குறிக்கிறது.\n"}
{"id": "315951", "url": "https://ta.wikipedia.org/wiki?curid=315951", "title": "பஞ்ச கிருத்தியத் தாண்டவம்", "text": "பஞ்ச கிருத்தியத் தாண்டவம்\n\nபஞ்ச கிருத்தியத் தாண்டவம் என்பது சைவசமயக் கடவுளான சிவபெருமான் ஆடிய தாண்டவங்களில் தொழிலினை அடைப்படையாகக் கொண்டு தொகுக்கப்படும் பிரிவாகும். இதனைப் பற்றி பரத சூடாமணியில் கூறப்பட்டுள்ளது. இந்தத் தாண்டவங்கள் பயன்கள் மற்றும் சுவையைப் பற்றி விளைந்தன என்று கூறப்படுகிறது.\n\n"}
{"id": "315952", "url": "https://ta.wikipedia.org/wiki?curid=315952", "title": "ஆக்சாலில் குளோரைடு", "text": "ஆக்சாலில் குளோரைடு\n\nஆக்சாலில் குளோரைடு \"(Oxalyl chloride)\" (COCl) என்ற வேதியியல் வாய்ப்பாடு கொண்ட ஒரு வேதிச்சேர்மம் ஆகும். ஆக்சாலிக் அமிலத்தின் ஈரமில குளோரைடு உப்பான இச்சேர்மம் நிறமற்றும் வலிமையான கார மணமும் கொண்டுள்ளது. கரிமத் தொகுப்பு வினைகளில் இச்சேர்மம் மிகவும் பயனுள்ளதாக செயற்படுகிறது. ஆக்சாலிக் அமிலத்துடன் பாசுபரசு ஐங்குளோரைடைச் சேர்த்து சூடுபடுத்துவதன் மூலமாக ஆக்சாலில் குளோரைடு தயாரிக்கப்படுகிறது. \n\nSection::::வினைகள்.\nஆக்சாலில் குளோரைடு தண்ணீருடன் வினைபுரிந்து ஐதரசன் குளோரைடு (HCl), கார்பனீராக்சைடு (CO2) மற்றும் கார்பனோராக்சைடு (CO) போன்ற வாயு விளைபொருட்களை மட்டும் தருகிறது.\n\n(COCl) + HO → 2 HCl + CO + CO\n\nஇப்பண்பினால் இச்சேர்மம் பிற அசைல்குளோரைடுகளில் இருந்து மாறுபடுகிறது, பிற அசைல் குளோரைடுகள் ஐதரசன்குளோரைடாகவும் அதனுடன் தொடர்புடைய அசல் கார்பாக்சிலிக் அமிலமாகவும் நீராற்பகுப்பு அடைகின்றன.\n\nSection::::கரிம வேதியியல் பயன்கள்.\nSection::::ஆல்ககால்களின் ஆக்சிசனேற்றம்.\nடைமெத்தில்சல்பாக்சைடும் ஆக்சாலில் குளோரைடும் சேர்ந்த கரைசலை டிரையெத்திலமீன் சேர்த்து வெப்பந்தணித்தால் ஆல்ககால்கள் அவற்றுடன் தொடர்புடைய ஆல்டிகைடுகளாகவும் கீட்டோன்களாகவும் மாற்றப்படுகின்றன. இவ்வினை சுவெர்ன் ஆக்சிசனேற்ற வினை என்ற பெயரால் அழைக்கப்படுகிறது. \n\nSection::::அசைல் குளொரைடுகள் தொகுத்தல்.\nதொடர்புடைய கார்பாக்சிலிக் அமிலங்களிலிருந்து அசைல் குளோரைடுகளைத் தயாரிக்கும் கரிமத் தொகுப்பு வினைகளில் ஆக்சாலில் குளோரைடு பிரதானமாகப் பயன்படுத்தப்படுகிறது. இவ்வினையில் என்,என்-டைமெத்தில்பார்மமைடுடன் சேர்ந்து ஆக்சாலில் குளோரைடு ஒரு வினையூக்கியாகச் செயல்படுகிறது. தயோனைல் குளோரைடைப் போல, இவ்வினையூக்கி வினையில் தோன்றுகின்ற ஆவியாகின்ற பக்க விளைபொருட்களை சிதைக்கிறது. இப்பக்கவிளை பொருட்களில் ஆற்றல்மிக்க புற்றுநோய் காரணியும் தோன்றுகிறது என்பது குறிப்பிடத்தக்கது ஆகும். தயோனைல் குளோரைடுடன் ஒப்பிடுகையில் ஆக்சாலில் குளோரைடு மிதமானது என்பதால் அதிகமான தெரிவுநிலை வினையூக்கியாகக் கருதப்படுகிறது. ஆனால் விலையுடன் ஒப்பிடுகையில் இது தயோனைல் குளோரைடை விட விலை உயர்வானது என்ற காரணத்தினால் குறைந்த அளவுகளில் பயன்படுத்தப்படுகிறது. \nஇவ்வினையில், வில்சுமெயர்-ஆக் வினையின் முதல்படியில் நிகழ்வதைப் போல டைமெத்தில்பார்மமைடை இமிடோயில் குளோரைடு வழிப்பொருளாக (Me2N=CHCl+) மாற்றஞ்செய்யும் செயல்முறையும் உள்ளடங்கியுள்ளது. இமிடோயில் குளோரைடு செயல்திறன் மிக்க ஒரு குளோரினேற்றும் முகவராகும்.\n\nSection::::அரீன்களை பார்மைலேற்றுதல்.\nஅலுமினியம் குளோரைடு முன்னிலையில் ஆக்சாலில் குளோரைடு, அரோமாட்டிக் சேர்மங்களுடன் வினைபுரிந்து தொடர்புடைய அசைல் குளோரைடுகளை உருவாக்குகிறது. இவ்வினை பிரைடல் கிராப்ட்சு அசைலேற்ற வினையென்ற பெயரால் அழைக்கப்படுகிறது. இவ்வாறு உருவாகும் அசைல் குளோரைடை தண்ணீருடன் சேர்த்து நீராற்பகுப்புக்கு உட்படுத்தி தொடர்புடைய கார்பாக்சிலிக் அமிலங்கள் தயாரிக்கப்படுகின்றன.\n\nSection::::ஆக்சாலிக் இருயெசுத்தர்கள் தயாரித்தல்.\nபிற அசைல் குளோரைடுகள் போலவே ஆக்சாலில் குளோரைடும் ஆல்ககால்களுடன் வினைபுரிந்து எசுத்தர்களைக் கொடுக்கிறது.\n\nகுறிப்பாக இவ்வினைகள் பிரிடின் போன்ற காரத்தின் முன்னிலையில் நிகழ்கின்றன. சயலும் என்ற இரு எசுத்தர் சேர்மமானது, பீனால் , பீனைல் ஆக்சலேட்டு எசுத்தரிலிருந்து வருவிக்கப்படுகிறது. ஒளிரும் குச்சிகளில் இவ்விரு எசுத்தர் செயல்திறன் மிக்க ஒர் இடுபொருளாக உள்ளது.\n\nSection::::= பிற பயன்கள்.\nகார்பனின் ஆக்சைடான டையாக்சேன் டெட்ராகீட்டோன் (C4O6) தயாரிப்பிலும் ஆக்சாலில் குளோரைடு பயன்படுவதாக அறியப்படுகிறது.\n\nSection::::முன்பாதுகாப்பு.\n2000 ஆம் ஆண்டு மார்ச்சு மாதத்தில் மலேசிய ஏர்லைன்சு ஏர்பசு விமானம் பழுதடைந்ததற்கு காரணம் ஆக்சாலில் குளோரைடு கசிவுதான் காரணம் என்று அறிவிக்கப்பட்டது\n"}
{"id": "315959", "url": "https://ta.wikipedia.org/wiki?curid=315959", "title": "மறைநூல் வாசிப்பவர் யூதம்", "text": "மறைநூல் வாசிப்பவர் யூதம்\n\nமறைநூல் வாசிப்பவர் யூதம் (\"Karaite Judaism\") அல்லது மறைநூல் பின்பற்றுபவர் யூதம் என்பது ஒரு யூதச் சமய இயக்கம் ஆகும். இது டனாக்கினை ஏற்றுக் கொள்ளவதோடு, யூத சட்டத்தையும் இறையியலையும் கொண்ட \"கலாக்கா\"வையும் ஏற்றுக் கொள்கிறது. இது வாய்வழி தோரைவயும் தல்மூத்தையும் அதன் பகுதிகளையும் கொண்டு தோராவை விளக்கும் யூதக் குருசார் யூதத்திலிருந்து வேறுபட்டது. மறைநூல் வாசிப்பவர் யூதம் கடவுளால் மோசேக்கு கொடுக்கப்பட்ட, மேலதிக வாய்வழிக் கட்டளை அல்லது விளக்கம் அற்று தோராவில் மட்டும் உள்ள அணைத்து கட்டளைகளயும் ஏற்கிறது.\n\n\n"}
{"id": "315963", "url": "https://ta.wikipedia.org/wiki?curid=315963", "title": "ஒருமுக அரசு", "text": "ஒருமுக அரசு\n\nஒருமுக அரசு (\"unitary state\") ஒரே அதிகாரமையத்தைக் கொண்ட அரசு அல்லது நாடு ஆகும்; இதில் நடுவண் அரசிடம் அனைத்து அதிகாரங்களும் குவியப்படுத்தப்பட்டிருக்கும். ஏதேனும் நிர்வாகப் பிரிவுகள் இருப்பினும் அவை நடுவண் அரசு பகிரும் அதிகாரத்தை மட்டுமே செயலாக்க இயலும். உலகின் பெரும்பாலான நாடுகள் ஒருமுக அரசைக் கொண்டுள்ளன. 193 ஐக்கிய நாடுகள் சபை உறுப்பு வகிக்கும் 193 நாடுகளில் 165 நாடுகளில் ஒருமுக அரசுமுறையே நிலவுகின்றது. \n\nஒருமுக அரசுகளுக்க எதிராக கூட்டரசு நாடுகள் (கூட்டாட்சிகள்) அமைந்துள்ளன.\n\nஒருமுக அரசுகளில் நடுவண் அரசால் உள்தேசிய அலகுகள் உருவாக்கப்படலாம் அல்லது கலைக்கப்படலாம்; அவற்றின் அதிகாரங்கள் விரிவாக்கப்படலாம் அல்லது குறுக்கப்படலாம்.\nஅரசியல் அதிகாரம் ஒப்படைவு மூலமாக உள்ளாட்சிகளுக்கு எழுத்துருச் சட்டம் மூலம் பகிர்ந்தளிக்கப்பட்டாலும் நடுவண் அரசே உச்ச அரசாக விளங்கும்; ஒப்படைக்கப்பட்ட அதிகாரங்களை இரத்தாக்குவதோ கட்டுப்படுத்துவதோ நடுவண் அரசால் இயலும். \n\nபெரிய பிரித்தானியா மற்றும் வடக்கு அயர்லாந்து இராச்சியம் ஒருமுக அரசிற்கான எடுத்துக்காட்டாக விளங்குகின்றது. இசுக்கொட்லாந்து, வேல்ஸ் மற்றும் வட அயர்லாந்து பகுதிகளுக்கு தன்னாட்சி உரிம அதிகாரங்களை ஐக்கிய இராச்சியத்தின் நாடாளுமன்றம் பகிர்கின்றது; இருப்பினும் அந்த நாடாளுமன்றம் தன்னிட்சையாக சட்டமியற்றி இந்த அதிகாரப் பகிர்வுகளை மாற்றவோ இரத்து செய்யவோ இயலும். (இங்கிலாந்திற்கு தனியான ஒப்படைக்கப்பட்ட அதிகாரங்கள் ஏதுமில்லை). பல ஒருமுக அரசுகளில் எந்த பகுதிக்குமே தன்னாட்சி வழங்கப்படுவதில்லை. இத்தகைய நாடுகளில் உட்தேசிய வட்டாரங்கள் தங்களுக்கான சட்டங்களை இயற்ற முடியாது. இவற்றிற்கு காட்டாக அயர்லாந்து குடியரசு, நோர்வே உள்ளன. \n\nமாறாக கூட்டாட்சி நாடுகளில், உள்தேசிய அரசுகள் தங்கள் அதிகாரங்களை நடுவண் அரசுடன் சரிசமனான நிலையில் எழுதப்பட்ட அரசியலமைப்புச் சட்டத்தின்படி பகிர்ந்து கொண்டுள்ளன; இந்த அதிகாரப் பகிர்வில் மாற்றங்கள் தேவைப்படின் இரு அரசுகளின் ஒப்புதலும் தேவையாகின்றது. இதன்மூலம் உள்தேசிய அலகுகளின் இருத்தலும் அதிகாரங்களும் தன்னிட்சையாக நடுவண் அரசால் மாற்றவியலாது.\n\n\n\n\n\n"}
{"id": "315967", "url": "https://ta.wikipedia.org/wiki?curid=315967", "title": "சிவெட்சு", "text": "சிவெட்சு\n\nசிவெட்சு (\"CIVETS\") கொலம்பியா, இந்தோனேசியா, வியட்நாம், எகிப்து, துருக்கி, தென்னாப்பிரிக்கா ஆகிய ஆறு வளரும் பொருளாதாரங்களைக் கூட்டாகக் குறிக்கும் சுருக்கச் சொல்லாகும். \"பன்முக, துடிப்பான பொருளாதாரங்கள்\", \"இளைய, வளரும் மக்கள்தொகை\" போன்ற பல காரணங்களுக்காக இவை குழுவாக குறிக்கப்படுகின்றன. இந்தப் பட்டியல் கோல்ட்மேன் சாக்சின் அடுத்த பதினொன்று பட்டியலை ஒத்தது.\n\nSection::::பொருளியல் தரவுகள்.\n2012ஆம் ஆண்டு சிஐஏ உலக தகவற் புத்தகத்தை ஒட்டி:\n"}
{"id": "315974", "url": "https://ta.wikipedia.org/wiki?curid=315974", "title": "சோய்செரோ ஹோண்டா", "text": "சோய்செரோ ஹோண்டா\n\nசோய்செரோ ஓண்டா அல்லது சாய்க்கிரோ ஹோண்டா (\"Soichiro Honda\") என்பவர் ஒரு சப்பானிய பொறியாளர் மற்றும் தொழிலதிபர் ஆவார். 1948 இல், இவர் ஓண்டா நிறுவனத்தை உருவாக்கி, அதன் வளர்ச்சியை மரக்குடிசை உற்பத்தியால் மிதிவண்டி இயந்திரம் முதல் பல்தேசிய தானூந்து, விசையூந்து வரை விரிவாக்கினார்\n"}
{"id": "315975", "url": "https://ta.wikipedia.org/wiki?curid=315975", "title": "ஒருமைப் பண்புக் குழு", "text": "ஒருமைப் பண்புக் குழு\n\nஒருமைப் பண்பு வகைமை என்பது ஓர் உயிரியின் ஒற்றைப் பெற்றோரில் இருந்து மரபுப் பெறாகப் பெற்ற மரபன்களின் குழுவாகும். ஒருமைப் பண்புக் குழு \"(haplogroup)\" அல்லது (ஓரகம் (haploid) இன் \"haploûs\", \"ஒருமடி, ஒற்றை, எளிய\" ) என்பது பொது மூதாதையை ஓர் ஒற்றை கருவன் பல்லுருவாக்கச் சடுதிமாற்றத்தால் பகிரும் நிகர்த்த ஒருமைப் பண்பு வகைமைகளின் குழுவாகும். மேலும் குறிப்பாக, ஒருமைப் பண்புக் குழு என்பது, ஒருங்கே மரபுவழி கையளிக்கப்பட்ட நெருக்கமாகப் பிணைந்த, பல்வேறு குறுமவகங்களில் அமைந்த மாற்றுருக்களின் அல்லது மரபன் தனிமங்களின் (Allelles) சேர்மானமாகும். ஒருமைப் பண்புக் குழுவில் ஒத்த ஒருமைப் பண்பு வகைமைகள் அமைவதால், ஒருமைப் பண்பு வகைமையில் இருந்தே ஒருமைப் பண்புக் குழுவைக் கண்டறியலாம். ஒருமைப் பண்புக் குழுக்கள் பல்லாயிரம் ஆண்டுகள் வேறுபாடுள்ள ஒற்றைக் கால்வழியை சேர்ந்தவை, . ஒருவர் ஓர் ஒருமைப் பண்புக் குழுவில் உறுப்பினராக அமைதல் அவரிடம் உள்ள மரபுப் பொருளின் மிகச் சிறிய விகிதத்தாலேயே முடிவு செய்யப்படுகிறது.\nஒவ்வொரு ஒருமைப் பண்புக் குழுவும் முந்தைய ஒற்றை ஒருமைப் பண்புக் குழுவின் (இணைகுழுவின்) எச்சங்களில் இருந்தே தோன்றுகிறது . எனவே சார்புள்ல ஒருமைப் பண்புக் குழுக்களின் தொகுப்பைத் துல்லியமாக கிளைபிரிவு படிநிலைவரிசையில் அமைக்கலாம். இதில் ஒவ்வொரு கண (set) ஒருமைப் பண்புக் குழுவும் மேலும் அகன்ற அண்மைக் கணத்தின் துணைக் கணமாகும் (இது மாந்தரினம் போன்ற இரட்டைப் பெற்றோர் கிளைபிரிவு அமைப்புக்கு எதிரானதாகும்).\n\nஒருமைப் பண்புக் குழுக்கள் எப்போதும் ஆங்கில நெடுங்கணக்கின் முதல் பெரிய எழுத்தால் குறிக்கப்படுகிறது, அதன் மேலும் துல்லியமான சீராக்கங்கள் கூடுதல் எண்ணாலும் சிறிய எழுத்தாலும் குறிக்கப்படும். எடுத்துகாட்டாக, A → A1 → A1a எனக் குறிக்கப்படும்.\n\nமாந்தரின மரபியலில், ஒருமைப் பண்புக் குழுக்கள் மிக வழக்கமாக மாந்தரின ஒய் குறுமவக மரபன் ஒருமைப் பண்புக் குழுக்களாலும் மாந்தரின ஊன்குருத்து மரபன் ஒருமைப் பண்புக் குழுக்களாலும் அல்லது இவை இரண்டாலும் மக்கள்தொகை மரபியல் வரையறை செய்யப்படுகிறது.ஒய் மரபன் தந்தைக் கால்வழியாக தந்தையில் இருந்து மகனுக்கும் ஊன்குருத்து மரபன் தாய்க் கால்வழியாக இருபாலினக் குழவிகளுக்கும் மரபியலாகப் பெறப்படுகிறது. இவை இரண்டும் ஒவ்வொரு தலைமுறையிலும் தற்செயலான சடுதிமாற்றத்தால் மாறுமேயன்றி, தம்மிடையே ஊடுகலத்தலால் மாறுவதில்லை.\n\nSection::::ஒருமைப் பண்புக் குழு உருவாக்கம்.\nஊன்குருத்துகள் மாந்தரில் உள்ளதுபோன்ற முழுக்கருவன் உயிர்க்கலத்தின் கலக்கணிகத்தில் அமையும் சிற்றுறுப்புகள் ஆகும். இவற்றின் முதன்மைப் பணி உயிர்க்கலங்களுக்கு ஆற்றலைத் தருவதாகும். இவை முன்பு விடுபட்டு இயங்கிய குச்சுயிரிகளின், குறுக்கமுற்ற இணைவாழ்வுக் கால்வழிகளாகும் எனக் கருதப்படுகிறது. இப்படிக் கருதுவதற்கான காரணம் இவற்றில் முழுமை வாய்ந்த ஊன்குருத்து மரபன் நிலவுவதும் இதன் கட்டமைப்பு முழுக்கருவன் உயிரியை விட குச்சுயிரியை ஒத்துள்ளதும் ஆகும் பெரும்பாலான மாந்தரின மரபன்கள் உயிர்க்கலத்தின் கலக்கருவில் உள்ள குறுமவகங்களிலேயே அமைந்தாலும் ஊன்குருத்து மரபன் மட்டும் கலக்கணிகத்தில் அமைதல் இதற்கு விதிவிலக்காகும்.\n\nஒருவர் கலக்கணிகத்தையும் கலக்கணிக சிற்றுறுப்புகளையும் தன் தாய்வழி அண்டத்தில் (முட்டையில்) இருந்தே மரபுப் பேறாகப் பெறுகிறார்; விந்து குறுமவக மரபன்களை மட்டுமே மரபுவழியாகக் கடத்துகிறது. அனைத்து ஊன்குருத்துகளும் முட்டைக் கலத்தால் செரிக்கப்படும். எனவே ஊன்குருத்து மூலக்கூற்றில் ஏற்படும் சடுதிமாற்றங்கள், அவை நேரடியாக தாய்க்கால்வழியாக மட்டுமே கடக்கும். சடுதிமாற்றங்கள் மரபன் வரிசைமுறையில் உள்ள பிழைகளைப் படியெடுக்கும் நிகழ்வாகும். இவ்வகைத் தனிப்பிழைகள் ஒற்றைக் கருவன் பல்லுருவாக்கங்கள் எனப்படுகின்றன.\n\nமாந்தரின ஒய் குறுமவகம் ஆண்சார்ந்த பாலினக் குறுமவகமாகும். அனைத்து மாந்தரின ஒய் குருமவகங்களும் புற உருவநிலையாக ஆண் தன்மை பெற்றனவே. கலக்கருவில் ஒய், எக்சு குறுமவகங்கள் இணையாக ஒருங்கே அமைந்திருந்தாலும் ஒய் குறுமவகம், எக்சு குறுமவகத்தின் ஒய் முனையில் மட்டுமே மீளிணைய வாய்ப்புள்ளது; எஞ்சிய 95% அளவு ஒய் குறுமவகங்கள் மீளிணைவில் பங்கெடுப்பதில்லை. எனவே ஒய் குறுமவகமும் அதில் ஏற்படும் சடுதிமாற்றங்களும் தந்தையிடம் இருந்து மகனுக்கு ஆண்கால்வழியாகக் கடத்தப்படுகின்றன. இது ஒய் குறுமவகமும் ஊன்குருத்து குறுமவகமும் தமக்கே உரிய தனிப்பான்மைகளைப் பெற்றுள்ளன.\n\nபெண்களில் அமையும் பிற குறுமவகங்களான, நிகரிணைக் குறுமவகங்களும் எக்சு குறுமவகங்களும் இனப்பெருக்கத்துக்கு உதவும் சிறப்பு உயிர்க்கலப் பிரிவான குன்றல் பகுப்பின்போது மீளினைவுக்கு குறுமவகத் தாண்டல் வழியாகத் தம் மரபுப் பொருளைப் பகிர்கின்றன. எனவே இந்தக் குறுமவகங்களின் மரபுப் பொருள்கள் ஒவ்வொரு தலைமுறையிலும் கலக்கின்றன. இதனால் புதிய சடுதிமாற்றங்கள் பெற்றோரில் இருந்து வழித்தோன்றல்களுக்குத் தற்போக்கில் கடத்தப்படுகின்றன.\n\nஒய் குறுமவக மரபன், ஊன்குருத்து மரபன் தனிக் கூறுபாடே, இவ்விருவகை மூலக்கூறுகளின் குறிப்பிட்ட துண்டத்தில் சடுதிமாற்றங்கள் தொடர்ந்து திரள இயல்வதும் அச்சடுதிமாற்றங்கள் மரபனில் நிலைத்த ஓரிடத்தில் நிலையாகத் தங்கிநிற்பதும் ஆகும். மேலும் இந்தச் சடுதிமாற்றங்களின் வரலாற்று வரிசையை உய்த்தறியவும் முடியும். எடுத்துகாட்டாக, பல மாந்தர்களில் இருந்து பெறப்பட்ட ஒய் குறுமவகங்களின் குறிப்பிட்ட கணம் சடுதிமாற்றம் A வையும் இந்தக் குறுமவகங்களின் ஐந்து மட்டும் சடுதிமாற்றம் B யையும் பெற்றிருந்தால், அப்போது கட்டாயமாக B சடுதிமாற்றம், A சடுதிமாற்றத்துக்குப் பின்னரே ஏற்பட்டிருக்க வேண்டும்.\n\nSection::::ஒருமைப் பண்புக் குழு மக்கள்தொகை மரபியல்.\nஇன்றுவரை வாழும் ஒருமைப் பண்புக் குழுவின் சடுதிமாற்ரத்துக்குச் சார்பாகவோ எதிராகவோ யற்கைத் தேர்வு ஏதும் இல்லையெனக் கொள்லப்படுகிறது; எனவே சடுதிமாற்ற விகிதங்களைத் தவிர, (இது குறிப்பானுக்குக் குறிப்பான் மாறுகிறது) மக்கள்தொகை மரபியலுக்கான முதன்மை உந்தல் மரபியல் பெயர்வு ஆகும். இம்மரபியல் பெயர்வு மக்கள்தொகையில் அமையும் ஒருமைப் பண்புக் குழுக்களின் விகிதசமங்களை மாற்ருகிறது மரபியல் பெயர்வு என்பது குறிப்பிட்ட மக்கள்தொகையின் உறுப்பினர்கள் தம் மரபுக் கூறுகளைத் தகுந்த பாலினமுள்ள அடுத்த தலைமுறை உறுப்பினர்களுக்கு கடத்தும் பதக்கூறுகளின் தற்போக்கு அல்லது வருநிகழ்வுபோக்குத் தன்மையானது உருவாக்கும் தற்போக்கு (வருநிகழ்வு) வேறுபாடு அல்லது அலைவு ஆகும்.\n\nஇதனால் குறிப்பிட்ட மரபியல் குறிப்பானின் நிலவுகை, தொடர்ந்து அது 100% அலவுக்கு உயரும் வரையோ அல்லது முற்றிலும் இல்லாமல் போகும்வரையிலோ அலைவுறுகிறது. உயர்வான கலப்பு நிகழும் பேரளவு மக்கள்தொகைகளில் மாற்றுமரபு அலகுகளின் மரபியல் பெயர்வின் வீதம் மிக்க் குறவாக அமைகிறது; என்றாலும், தாழ்வாக கலப்பு நிகழும் சிற்றளவு மக்கள்தொகைகளில் மரபியல் பெயர்வீதம் கூடுவதால் மாற்றங்கள் விரைந்து நிகழ்கிறது. குறிப்பிட்ட ஒருமைப் பண்பு வகைமைகளும் ஒருமைப் பண்பு வகைமைக் குழுக்களும் சார்ந்த செறிவும் புவிப்பரப்புப் பரவலும் நிறுவனர் விளைவைச் சந்திக்கின்றன அல்லது மீள்நிகழ் மக்கள்தொகை இடுக்கண்களைச் சந்திக்கின்றன. எனவே இதனால் மக்கள்தொகைகள் தனிப்படுதலும் அளவில் உயர்தலும் ஏற்படுகிறது.\n\nஇன்றைய கால்வழிகளில் இருந்து நாம் பின்னோக்கிச் சென்றால் பழந்தலைமுறை மக்கள்தொகையின் முழு மரபியல் வேறுபாட்டை அறிதல் முடியாது: ஏனெனில், மரபன் பெயர்வு சில வேறுபாடுகளை இறக்கச் செய்துவிடும். செலவுநோக்கில், முழு ஒய் மரபன், ஊன்குருத்து மரபன் ஓர்வுகள் அத்தரவுகளை முழுமையாகத் தரவல்லனவாக அமைவதில்லை; என்றாலும், கடந்த பத்தாண்டுகளாக அவற்றின் செலவு அல்லது அடக்க விலை குறைந்துவிட்டது. ஒருமைப் பண்புக் குழுவின் கூட்டிணைவு நேரங்களும் ந்டப்பு புவியியல் பரவலும் கணிசமான பிழை உறுதியின்மைகளைக் கொண்டுள்ளன. இது மிகவும் கூட்டிணைவு நேரங்களுக்குப் பொருந்தும்; ஏனெனில், பெரும்பாலான மக்கள்தொகை மரபியலார் இன்னமும் சிவத்தோவ்சுகி முறையைப் பின்பற்றுகின்றனர். \"சிவத்தோவ்சுகி முறை\", அதன் பொய்மைத் தன்மைக்காக மரபன் கால்வழியியலாரால் தொடர்ந்து எதிர்க்கப்பட்டு வருகிறது. முழுச் சமூக உயிரியான \"ஆங்கிலோபாலிபியா பேலன்சு\" வகைக் குளவியில் எட்டு ஒருமைப் பண்புக் குழுக்கள், அவை உள்ள இருப்பிடத்தைப் பொறுத்து, அமைகின்றன. இது மரபியல் பெயர்வு நிகழ்ந்ததைத் தெளிவாகக் காட்டுகிறது.\n\nSection::::மாந்தரின ஒய் குறுமவக மரபன் ஒருமைப் பண்புக் குழுக்கள்.\nமுதன்மைக் கட்டுரை: மாந்தரின ஒய் குறுமவக மரபன் ஒருமைப் பண்புக் குழு\n\nமாந்தரின ஒய் குறுமவக மரபன் ஒருமைப் பண்புக் குழுக்கள் A முதல் T வரையி அமைந்த ஆன்ங்கிலப் பெரிய ழுத்துகளில் பெயரிடப்பட்டுள்ளன. அவை மேலும் எண்களையும் ஆங்கிலச் சிறிய எழுத்துகளையும் பயன்படுத்தி உட்பிரிவுகளாகப் பிரிக்கப்படுகின்றன. ஒய் குருமவக ஒருமைப் பண்புக் குழுக்களின் பெயர்கள் ஒய் குறுமவகப் பேரிணையத்தால் பேணப்படுகின்றன.\n\nஒய் குறுமவக ஆதாம் என்பது அனைத்து வாழும் மாந்தர்களின் மிக அண்மிய பொது தந்தைக் கால்வழி (ஆண் கால்வழி) மூதாதைக்கு ஆய்வாளர்கள் இட்டுள்ள பெயராகும்.\n\nபேரியல் ஒய் குறுமவக ஒருமைப் பண்புக் குழுக்களும் அவற்றின் புவிப்பரப்புப் பரவலும் (அண்மைய ஐரோப்பியக் குடியேற்றத்துக்கு முன்பு), கீழே காட்டப்பட்டுள்ளது:\n\nSection::::மேலும் காண்க.\nஒருமைப் பண்பு வகைமை\n\nமாந்தரின ஒய் குறுமவக மரபன் ஒருமைப் பண்புக் குழு\n\nமாந்தரின ஊன்குருத்து மரபன் ஒருமைப் பண்புக் குழு\n\nநிகரிணைக் குறுமவகம்\n\nதொல்மரபியல்\n\n\nSection::::வெளி இணைப்புகள்.\nSection::::அனைத்து மரபன் ஒருமைப் பண்புக் குழுக்கள்.\nY-Chromosome - *http://www.scs.uiuc.edu/~mcdonald/WorldHaplogroupsMaps.pdf\n\n\n\n"}
{"id": "315988", "url": "https://ta.wikipedia.org/wiki?curid=315988", "title": "ஏனாத்தூர் சிறீ செயேந்திரர் பொன்விழாப் பள்ளி (சிபிஎஸ்ஈ)", "text": "ஏனாத்தூர் சிறீ செயேந்திரர் பொன்விழாப் பள்ளி (சிபிஎஸ்ஈ)\n\nஏனாத்தூர் சிறீ செயேந்திரர் பொன்விழாப் பள்ளி (சிபிஎஸ்இ) (\"Enathur Sri Jayendra Golden Jubilee School (CBSE\") காஞ்சிபுரத்தின் வடக்கே ஏனாத்தூர் கிராமப்புற பகுதியில் அமைந்துள்ளது. 2004ஆம் ஆண்டு முதல் சிபிஎஸ்ஈயின் (\"Central Board of Secondary Education (CBSE\") தற்காலிக அடிப்படையில் இயங்கிவரும் இக்கல்வி நிலையம், சரசுவதி கல்வி அறக்கட்டளையின் (\"Saraswathi Educational Trust\") கீழ் அதிகாரப்பூர்வமாக இயங்கி வருகின்றது.\n"}
{"id": "315990", "url": "https://ta.wikipedia.org/wiki?curid=315990", "title": "கிடை", "text": "கிடை\n\nகிடை என்பது ஆடு, மாடு போன்ற காலநடைகளை இரவு நேரத்தில் வயல்போன்ற திறந்தவெளிகளில் தங்கவைக்கும் இடமாகும். ஆடுகளைக்கொண்டது ஆட்டுக் கிடை என்றும் மாடுகளைக் கொண்டது மாட்டுக் கிடை என்றும் அழைக்கப்படும். இந்த இடம் அடிக்கடி மாறக்கூடியது. ஆடு மாடுகள் இரவு படுத்திருக்கும்போது சிறுநீர், சாணம் ஆகியவற்றை ஒரே வயலில் இடுவதால், அந்த வயலுக்கு நேரடியான இயற்கை உரம் கிடைக்கிறது. இந்த நடைமுறை காவிரிப் பாசன மாவட்டங்களில் இன்றும் நடைமுறையில் காணப்படுகிறது. இவ்வாறு கிடைபோட வயலின் உரிமையாளரிகளிடம் கிடைகாரர்கள் கட்டணம் வசூலிப்பர். தஞ்சை மாவட்டத்தில் கிடைபோட கிடை மாடுகள் புதுக்கோட்டை மாவட்டத்தில் இருந்து ஓட்டி வரப்படுகின்றன. இவ்வாறு கிடை போடுவது பெரும்பாலும் கோடைக்காலத்திலேயே நடக்கும். போதுமான மேய்ச்சல் நிலமில்லாதவர்கள் கிடைகார்களிடம் மாட்டை ஒப்படைபது உண்டு விதைப்புக் காலத்தில் திரும்ப மாடுகளை அதன் உரிமையாளர்களிடம் ஒப்படைக்கப்படும். புதுக்கோட்டை மாவட்டத்தில் மேய்ச்சல் நிலம் குறைவாக இருப்பதால், தஞ்சாவூர் பகுதிக்கு கிடைபோட வருகிறார்கள். கிடையில் பெரும்பாலும் நாட்டு மாடுகள்தான் இருக்கும் இவையே எந்தச் சூழலையும் தாங்குகின்றன, நீண்ட காலம் பசுமாடு கன்று போடாமல் இருந்தாலும் மாடுகளை கிடைக்கு அனுப்பப்படும். இங்கு பல காளை மாடுகளும் இருப்பதால், பசுக்கள் விரைவில் சினை பிடித்துக் கன்றுகளை ஈனும்.\n"}
{"id": "316002", "url": "https://ta.wikipedia.org/wiki?curid=316002", "title": "மேலப்பழுவூர் மீனாட்சிசுந்தரேஸ்வரர் கோயில்", "text": "மேலப்பழுவூர் மீனாட்சிசுந்தரேஸ்வரர் கோயில்\n\nமேலப்பழுவூர் மீனாட்சிசுந்தரேஸ்வரர் கோயில் மேலப்பழுவூரில் உள்ள ஒரு சிவன் கோயிலாகும்.\n\nSection::::அமைவிடம்.\nஅரியலூர் மாவட்டத்தில், அரியலூர் வட்டத்தில், தஞ்சாவூரிலிருந்து 35 கி.மீ வடக்கிலும், அரியலூரிலிருந்து 15 கி.மீ தொலைவிலும் உள்ள மேலப்பழுவூர் என்னுமிடத்தில் அமைந்துள்ளது.\n\nSection::::அமைப்பு.\nதரைத்தளத்திலிருந்து சற்று இறங்கிய நிலையில் அமைந்துள்ள வித்தியாசமான கோயில். சுமார் 10 அடி உயரத்திற்கு படிகளின் வழியாக கீழே இறங்கி நடந்து சென்று முதல் வாயிலைக் கடக்கும்போது அங்குள்ள மூன்று நிலைகளுடன் கூடிய கோபுரத்தைக் காணமுடிகிறது. வாயிலின் வெளியே இருபுறமும் துவாரபாலகர்கள் உள்ளனர். உள்ளே கொடிமரத்திற்கு முன்பாக விநாயகர் உள்ளார். பலி பீடமும், நந்தியும் அடுத்து உள்ளன. அதற்கடுத்து உள்ள மண்டபத்தில் நந்தி மிகவும் பெரிதாக அழகாக கலை ரசனையுடன் உள்ளது. அடுத்து பலிபீடம் உள்ளது. \n\nவலப்புறம் ஜமதக்னி ரிஷியும், சூரியனும் உள்ளனர். இடப்புறம் நவக்கிரகங்கள், சனீஸ்வரர், விநாயகர், உமாமகேஸ்வரர், நாகர், ரிஷபாரூடர், நாகர், பைரவர், விஷ்ணு ஆகியோர் உள்ளனர். அடுத்துள்ள மண்டபத்தைக் கடந்து செல்லும்போது இரு புறமும் துவார பாலகர்கள் உள்ளனர். வலது புறம் இருக்கும் துவாரபாலகருக்கு அருகே விநாயகர் உள்ளார். அருகே நந்தியும், பலிபீடமும் உள்ளன. கிழக்கு நோக்கிய சன்னதியில் மூலவர் மீனாட்சிசுந்தரேஸ்வரர் கருவறையில் உள்ளார். மூலவர் சன்னதிக்குச் சற்று முன்பாக இடப்புறத்தில் தெற்கு நோக்கிய மீனாட்சி அம்மன் சன்னதி உள்ளது. அம்மன் சன்னதியின் கருவறைடன் கூடிய விமானம் கருங்கல் கட்டுமானப் பணியுடன் மிகவும் அழகாகக் காட்சியளிக்கிறது.\n\nSection::::திருச்சுற்று.\nதிருச்சுற்றில் ஊர்த்துவ தாண்டவர், அகோரவீரபத்திரர், பிராமி, மகேஸ்வரி, கௌமாரி, வைஷ்ணவி, வராகி, இந்திராணி, சாமுண்டி ஆகியோர் ஒரு சன்னதியில் உள்ளனர். அடுத்து தேவிகோட்டை கருமாரியம்மன் சன்னதி உள்ளது. தொடர்ந்து கடன் நிவர்த்தி விநாயகர், வள்ளி தெய்வானையுடன் கூடிய சுப்பிரமணியர், கஜலட்சுமி, ஜேஷ்டாதேவி ஆகியோருக்கான தனித்தனி சன்னதிகள் காணப்படுகின்றன. மூலவர் கருவறையில் கோஷ்டத்தில் தட்சிணாமூர்த்தி உள்ளார். திருச்சுற்றில் சண்டிகேஸ்வரர் சன்னதி உள்ளது. \n\nSection::::குடமுழுக்கு.\nஇக்கோயிலின் குடமுழுக்கு 9 செப்டம்பர் 2015 அன்று நடைபெற்றது.\n"}
{"id": "316005", "url": "https://ta.wikipedia.org/wiki?curid=316005", "title": "ராஸ்பெரி", "text": "ராஸ்பெரி\n\nராசுபெரி (\"Raspberry\") ரூபசு பேரினம், ரோசா குடும்பத்தை சேர்ந்த ஒரு உண்ணத்தகுந்த பழமாகும். இவற்றில் பெரும்பாலானவை துணைப்பேரினம் இதியோபதுசில் உள்ளடங்கியவையாகும். ராசுபெரி ஒரு முக்கியமாகப் பயிர் செய்யப்படும் வணிக பழவகையாகும், இவை பரவலாக உலகின் அனைத்து மிதவெப்ப பகுதிகளிலும் வளர்க்கப்படுகின்றன. பெரும்பாலான நவீன சிவப்பு ராசுபெரிகள் ர.இதியஸ் மற்றும் ர.இசுதிரிகோசுசில் இருந்து கலப்பினம் செய்யப்பட்டவையாகும். இவை விரைவான உறைந்த பழம், கூழ், சாறு, அல்லது உலர்ந்த பழங்கள் போன்றவையாக உபயோகப்படுத்தபடுகின்றன.\n"}
{"id": "316011", "url": "https://ta.wikipedia.org/wiki?curid=316011", "title": "திலகம்", "text": "திலகம்\n\nதிலகம் எனக் குறிப்பிடப்படுவது கீழ்க்காணுபவற்றுள் ஒன்றாக இருக்கலாம்:\n\n"}
{"id": "316015", "url": "https://ta.wikipedia.org/wiki?curid=316015", "title": "தாம்பரம் லலிதா", "text": "தாம்பரம் லலிதா\n\nதாம்பரம் லலிதா என்றறியப்பட்ட தாம்பரம் என். லலிதா தமிழ் நாடக, திரைப்பட நடிகை ஆவார். கதைத் தலைவியாகவும், துணைக் கதைப்பாத்திரங்களிலும் மொத்தமாக 100 திரைப்படங்களுக்கு மேலாக நடித்திருந்தார்.\n\n\nSection::::மறைவு.\nலலிதா 1983ஆம் ஆண்டு காலமானார்.\n"}
{"id": "316021", "url": "https://ta.wikipedia.org/wiki?curid=316021", "title": "மதுரை வீரன் (பக்கவழி நெறிப்படுத்தல்)", "text": "மதுரை வீரன் (பக்கவழி நெறிப்படுத்தல்)\n\nமதுரை வீரன் என்பது பின்வருவனவற்றைக் குறிக்கும்:\n\n"}
{"id": "316023", "url": "https://ta.wikipedia.org/wiki?curid=316023", "title": "அக்ரைலோயில் குளோரைடு", "text": "அக்ரைலோயில் குளோரைடு\n\nஅக்ரைலோயில் குளோரைடு \"(Acryloyl chloride)\" CHC என்ற வேதியியல் வாய்ப்பாடு கொண்ட ஒரு வேதிச் சேர்மம் ஆகும். 2-புரொபினோயில் குளோரைடு அல்லது அக்ரைலிக் அமிலக் குளோரைடு என்ற பெயர்களாலும் அழைக்கப்படும் இச்சேர்மம் தெளிவான இளமஞ்சள் நிறத்துடன் காணப்படுகிறது. கடும் காரச்சுவையுடன் எளிதில் தீப்பற்றி எரியக்கூடிய நீர்மமான இச்சேர்மம் அமிலக் குளோரைடுகள் வகை சேர்மமாக வகைப்படுத்தப்பட்டுள்ளது. அக்ரைலிக் அமிலத்தில் இருந்து வருவிக்கப்பட்டு தயாரிக்கப்படுகிறது .\n\nSection::::தயாரிப்பு.\nஅக்ரைலிக் அமிலத்துடன் பென்சாயில் குளோரைடு அல்லது தயோனைல் குளோரைடுடன் சேர்த்து வினைபுரியச் செய்வதன் மூலம் அக்ரைலோயில் குளோரைடைத் தயாரிக்கலாம். அக்ரைலோயில் குளோரைடு ஒளித்தூண்டு பலபடியாதல் வினைக்கு உட்படாமல் தடுப்பதற்காக வினைபடுபொருட்களுடன் சிறிதளவு ஐதரோகுயினோன் சேர்க்கப்படுகிறது.\n\nSection::::வினைகள்.\nஅமிலக் குளோரைடுகள் ஈடுபடும் அனைத்து பொதுவான வினைகளிலும் அக்ரைலோயில் குளோரைடு பங்கேற்கிறது. தண்ணீருடன் தீவிரமாக வினைபுரிந்து அக்ரைலிக் அமிலத்தைத் தருகிறது. கார்பாக்சிலிக் அமில சோடியம் உப்புகளுடன் வினைபுரிந்து நீரிலிகளை உருவாக்குகிறது.\n\nSection::::பயன்கள்.\nபொதுவாகக் கரிமத் தொகுப்பு வினைகளில் ஒரு சேர்மத்தில், அக்ரைலிக் பகுதியை அறிமுகப்படுத்தும் வினைகளில் அக்ரைலோயில் குளோரைடு பயன்படுத்தப்படுகிறது.\n\n"}
{"id": "316030", "url": "https://ta.wikipedia.org/wiki?curid=316030", "title": "கீழையூர் இரட்டைக் கோயில்கள்", "text": "கீழையூர் இரட்டைக் கோயில்கள்\n\nகீழையூர் இரட்டைக் கோயில்கள் கீழையூரில் ஒரே இடத்தில் அமைந்துள்ள இரு சிவன் கோயில்களாகும். கீழையூர் சோழ மன்னர்களின் சிற்றரசர்களாகிய பழுவேட்டரையர்களின் தலைநகரான பழுவூரின் ஒரு பகுதியாக அமையும்.\n\nSection::::அமைவிடம்.\nதிருச்சியிலிருந்து அரியலூர் அல்லது ஜெயங்கொண்டம் செல்லும் சாலையில், அரியலூர் மாவட்டத்தில் அரியலூர் வட்டத்தில் தஞ்சாவூரிலிருந்து 35 கிமீ வடக்கிலும், அரியலூரிலிருந்து 15 கிமீ தொலைவிலும் உள்ள கீழையூர் மேலப்பழுவூருக்கு சற்று முன்பாக அமைந்துள்ளது. அவ்வூரில் இக்கோயில்கள் அமைந்துள்ளன.\n\nSection::::அமைப்பு.\nமேற்கு நோக்கிய நிலையில் இக்கோயில்களின் முதன்மை நுழைவாயில் உள்ளது. தென்மேற்கு திசையையொட்டி ராஜகோபுரம் உள்ளது. ராஜகோபுரத்தின் வெளிப்புறம் இரு புறத்திலும் துவாரபாலகர்கள் உள்ளனர். அவனிகந்தர்ப்பஈசுவர கிருகம் என்றழைக்கப்படுகின்ற இக்கோயில்களின் வட புறத்தில் உள்ள கோயில் வடவாயில் ஸ்ரீகோயில் (சோழிச்சரம்) என்று அழைக்கப்படுகிறது. தென் புறத்தில் உள்ள கோயில் தென்வாயில் ஸ்ரீகோயில் (அகத்தீசுவரம்) என்று அழைக்கப்படுகிறது. பழுவேட்டையர்கள் சிற்றசர்களில் குமரன்கண்டன் மற்றும் குமரன்மறவன் காலத்தில் இக்கோயில்கள் கட்டப்பட்டன. (கி.பி.9ஆம் நூற்றாண்டு). இக்கோயில் வளாகத்தில் இரண்டு சிவன் கோயில்களுடன் சில பரிவாரக் கோயில்களும் காணப்படுகின்றன.\n\nSection::::மூலவர்.\nஒரு கோயிலுக்கு மூலவரான இறைவன் அகஸ்தீஸ்வரர் இறைவி அபிதகுஜாம்பிகை தனித்தனிச் சன்னதிகளில் உள்ளனர். மற்றொரு கோயிலுக்கு மூலவரான சோழீஸ்வரர் சன்னதியில் இறைவி மனோன்மணி உள்ளார்.\n\nSection::::சிறப்பு.\nசிற்பக்கலையின் எடுத்துக்காட்டாக இரட்டைக்கோயில்களைக் கூறலாம். தாராசுரம் ஐராவதேசுவரர் கோயில், புள்ளமங்கை ஆலந்துறைநாதர் கோயில், கொடும்பாளூர் மூவர் கோயில் உள்ளிட்ட பல கோயில்களை இக்கோயில்கள் நினைவுபடுத்துகின்றன. நுட்பமான சிற்பங்கள், அழகான நந்திகள், நேர்த்தியான கருவறைகள், அழகான மண்டபங்கள், சிம்மத்தூண்கள், விமானங்கள் என்ற நிலையில் ஒவ்வொன்றும் தனித்த கூறுகளைக் கொண்டு அமைந்துள்ளது.\n"}
{"id": "316034", "url": "https://ta.wikipedia.org/wiki?curid=316034", "title": "மூலைவிட்ட அணி", "text": "மூலைவிட்ட அணி\n\nநேரியல் இயற்கணிதத்தில் மூலைவிட்ட அணி (\"diagonal matrix\") என்பது முதன்மை மூலைவிட்ட உறுப்புகள் தவிர்த்த ஏனைய உறுப்புகளைப் பூச்சியமாகக் கொண்ட அணியாகும். முதன்மை மூலைவிட்ட உறுப்புகள் பூச்சியமாகவோ அல்லது பூச்சியமற்றதாகவோ இருக்கலாம். பொதுவாக ஒரு மூலைவிட்ட அணி சதுர அணியாக இருக்கும்.\n\nஎடுத்துக்காட்டு:\n\nமூலைவிட்ட அணி என்பது செவ்வக மூலைவிட்ட அணியையும் குறிக்கலாம். அதாவது \"d\" உறுப்புகள் தவிர பிற உறுப்புகளைப் பூச்சியமாகக் கொண்ட \"m\" x \"n\" அணியையும் மூலைவிட்ட அணி எனலாம். \n\nஎடுத்துக்காட்டு:\nஎனினும் இக்கட்டுரையில் சதுர மூலைவிட்ட அணிகளே கையாளப்படுகின்றன.\nஒவ்வொரு சதுர மூலைவிட்ட அணியும் சமச்சீர் அணியாக இருக்கும். மேலும் அதன் உறுப்புகள் மெய்யெண் மற்றும் சிக்கலெண் களங்களிலிருந்து எடுக்கப்பட்டிருந்தால் அந்த மூலைவிட்ட அணி இயல்நிலை அணியாகவும் இருக்கும். மூலைவிட்ட அணியை கீழ் மற்றும் மேல் முக்கோண அணியாக அமையும் அணியாகவும் வரையறுக்கலாம். முற்றொருமை அணியும் (\"I\") சதுர சூனிய அணிகளும் மூலைவிட்ட அணிகளாகும். முதலாம் வரிசை அணிகள் எப்பொழுதும் மூலைவிட்ட அணிகளாகும்.\n\nSection::::திசையிலி அணி.\nமுதன்மை மூலைவிட்ட உறுப்புகள் அனைத்தும் சமமானதாகக் கொண்ட மூலைவிட்ட அணியானது திசையிலி அணி (\"scalar matrix\") எனப்படும். முற்றொருமை அணி \"I\" இன் திசையிலிப் பெருக்கல் \"λI\" ஆக ஒரு திசையிலி அணி இருக்கும். \n\nதிசையிலி அணியின் எடுத்துக்காட்டு:\n\nSection::::அணிச் செயல்கள்.\nமூலைவிட்ட அணிகளைக் கூட்டுவதும் பெருக்குவதும் மிகவும் எளியது. ஒரு மூலைவிட்ட அணியின் முதன்மை மூலைவிட்ட உறுப்புகள் (இடப்பக்க மேல்மூலையில் தொடங்கி) \"a\", ..., \"a\" எனில், அவ்வணியை என எழுதிக்கொண்டு அணிச் செயல்களை மேற்கொள்ளலாம். \n\nஇரு மூலைவிட்ட அணிகளின் கூட்டல்:\n\nஇரு மூலைவிட்ட அணிகளின் பெருக்கல்:\n\nமூலைவிட்ட அணியின் நேர்மாறு:\nமூலைவிட்ட அணியின் முதன்மை மூலைவிட்ட உறுப்புகள் எல்லாம் பூச்சியமற்றவையாக இருந்தால், இருந்தால் மட்டுமே, அவ்வணி நேர்மாற்றத்தக்கதாகும். \n\nமூலைவிட்ட அணி இல் \"a\", ..., \"a\" அனைத்தும் பூச்சியமற்றவை எனில் அதன் நேர்மாறு:\n\n\n"}
{"id": "316035", "url": "https://ta.wikipedia.org/wiki?curid=316035", "title": "காரைமகள்", "text": "காரைமகள்\n\nகாரைமகள் (1927-2006) என்பவர் தமிழ்க் கவிஞர், பெண்ணுரிமைச் சிந்தனையாளர், செயற்பாட்டாளர் ஆவார். இவருடைய இயற்பெயர் பிளான்சே சேழான் ஆகும். காரை மகள், தமிழ் மகள் என்ற புனை பெயர்களில் கட்டுரைகளும் கவிதைகளும் எழுதியவர். \nஇந்தியாவில் புதுச்சேரி மாநிலத்தில் உள்ள காரைக்காலில் பிறந்தவர். \n\nSection::::பணிகள்.\nபாரதியாரின் கவிதைகளில் மிகுந்த ஆர்வமும் ஈடுபாடும் கொண்ட காரைமகள், காரைக்காலில் மாதர் சங்கம் ஒன்றை உருவாக்கி பெண் கல்வி, பெண்ணுரிமை, பெண்களிடையே புதுமை எண்ணங்கள், விழிப்புணர்வு ஆகியவற்றைப் பரப்பினார்.\n\nஇவர் காரைக்காலில் தம் கணவர் ரோபோ சேழான் ஒத்துழைப்புடன் காரைக் கல்விக் கழகம் என்னும் அமைப்பை நிறுவி இலக்கியச் சொற்பொழிவுகளையும் கட்டுரைப் போட்டிகளையும் நடத்தினார். \n\nகவிஞர் சுத்தானந்த பாரதியார், திரு. வி. கலியாணசுந்தரனார் போன்ற தமிழ் அறிஞர்களைக் காரைக் கல்விக் கழகத்தில் அழைத்துப் பேச வைத்தார்.\n\nகாரை மகள் கவிதைகள் என்னும் ஒரு நூலை காரைமகளின் மகன் காரைமைந்தன் வெளியிட்டுள்ளார்.\n\nSection::::சான்றாவணம்.\nஇலட்சியப் பெண்டிர்- நூல் ஆசிரியர் தாயம்மாள் அறவாணன், தமிழ்க்கோட்டம் வெளியீடு,\nஅமைந்தகரை, சென்னை-600029\n"}
{"id": "316036", "url": "https://ta.wikipedia.org/wiki?curid=316036", "title": "தமிழ் பிறந்தநாள் பாடல்", "text": "தமிழ் பிறந்தநாள் பாடல்\n\nதமிழ் பிறந்தநாள் பாடல் என்பது கவிஞர் அறிவுமதி எழுதி, அரோள் கரோலி இசையமைத்து, உத்ரா உன்னிகிருஷ்ணன் பாடி 2016 இல் வெளிவந்த ஒரு தமிழ்ப் பாடல் ஆகும். சிறுவர்கள் பிறந்தநாள் கொண்டாட்டங்களில் பரவலாகப் பாடப்படும் ஏப்பி பர்த்டே டூ யூ எனப்படும் ஆங்கிலப் பாடலுக்கு இணையாக இந்தப் பாடலை அறிவுமதி எழுதி பரவலாக்கி உள்ளார். இந்தப் பாடல் வட அமெரிக்கத் தமிழ்ச் சங்கப் பேரவையின் 2016 மாநாட்டில் அதிகாரபூர்வமாக வெளியிடப்பட்டது.\n\n"}
{"id": "316040", "url": "https://ta.wikipedia.org/wiki?curid=316040", "title": "வாணாசூரன்", "text": "வாணாசூரன்\n\nவாணாசூரன் என்பவர் அரக்கர் குலத்தில் பிறந்த சிவபக்தன் ஆவார். இவர் சைவ தொன்மவியலின் படி கண்ணனின் சம்பந்தி. \n\nவாணாசூரன் காஞ்சிபுரம் வாணேசுடவரர் கோயிலில் வழிபட்டு கணங்களுக்கு தலைமையைப் பெற்றான் என்பது வரலாறு. வாணசூரனின் மகள் உசை என்பவளுக்கும் கிருஷ்ணனின் மகன் அநிருத்தனுக்கும் காதல் ஏற்பட்டது. \n\nவாணாசூரன் அதனை அறிந்து அநிருத்தனைச் சிறைப்பிடித்தான். மகனை மீட்க கண்ணன் வந்து வாணாசூரனுடன் சண்டையிட்டான். இதற்கிடையே சிவபெருமானும் அவர் மனைவி மற்றும் குழந்தைகளும் வாணாசூரன் வீட்டில் இருந்தமையால், கண்ணன் சிவபெருமானுடன் சண்டையிட்டார். அவ்வான சண்டையின் போது ஜ்வராபக்ன மூர்த்தி தோன்றினார். \n"}
{"id": "316050", "url": "https://ta.wikipedia.org/wiki?curid=316050", "title": "உக்கோ டெய்மன்", "text": "உக்கோ டெய்மன்\n\nஉக்கோ டெய்மன் (\"Hucho taime\", \"Siberian taimen\" அல்லது \"Siberian salmon\") என்பது உலகின் நன்னீர் மீன்களில் பெரியது. இரண்டு மீட்டருக்கும் மேல் வளரக் கூடியது. பெரும்பான்மையான மீன்களின் நீளமானது, 70 முதல் 120 செ. மீ. ஆகும். இதன் எடையானது, 15-30 கி. கி. கொண்டதாகக் காணப்படுகிறது. மங்கோலியாவில் அதிகம் இருக்கிறது. ஏனெனில், அவர்கள் மதக்காரணங்களுக்காக மீன்கறியை அதிகம் உண்பதில்லை என்பதால் பெரிய மீன்கள் அங்கு அழியாமல் இருக்கிறது. டைய்மன் என்றே அதிகம் அழைக்கப்படுகிறது. 1943 ஆம் ஆண்டு இரசியாவில் 105 கிலோ கிராம் எடையும், 210 செ. மீ. நீளமும் உள்ள கண்டறியப்பட்ட இவ்வகை மீனே, இம்மீனினங்களில் பெரியது ஆகும். இந்த மீனினத்தின் வாழ்நாள் ஏறத்தாழ 55 வருடங்கள் ஆகும். இது மற்ற மீன் இனங்களை, உண்டு வாழும்(piscivores) இயல்புடையது.\n"}
{"id": "316055", "url": "https://ta.wikipedia.org/wiki?curid=316055", "title": "ஹிஜாப்", "text": "ஹிஜாப்\n\nஹிஜாப் என்பது பாரம்பரியமாக முஸ்லிம் பெண்கள் தங்கள் குடும்பத்திற்கு வெளியே ஆண்களின் முன்னிலையில் அணியும் ஒரு முக்காடு ஆகும். ஹிஜாப் பொது வாழ்வில் உள்ள ஆண்கள் மத்தியில் பெண்களை பிரித்து பாதுகாக்கிறது. அது ஒரு மனோதத்துவ பரிமாணத்தை அர்த்தப்படுத்துகிறது.\n\nSection::::ஹிஜாப் விதி.\nபெரும்பாலும் ஹிஜாப் அடக்கத்தின் சின்னம் ஆகும். இஸ்லாம் மற்றும் முஸ்லிம் உலக கலைக்களஞ்சியம் கூற்றின் படி ஹிஜாப் என்பது ஒரு தடுப்பு அல்லது கட்டுப்பாடு. இஸ்லாத்தில் ஹிஜாப் இருபாலருக்கும் உரியதாகும். ஆடையில் மட்டுமல்லாமல், பார்வை, செயல்கள், எண்ணங்களுக்கும் கட்டுப்பாடு ஆண், பெண் இருவருக்குமே பொதுவானது. \nசில இஸ்லாமிய சட்ட அமைப்புகள் வரையரை படி முகம், முழங்கைகள், மற்றும் முழங்கால் தவிர அனைத்தையும் உள்ளடக்கும் ஆடை ஹிஜாப் ஆகும்.\n\nSection::::ஹிஜாப் நாள்.\nஉலக ஹிஜாப் நாள் பிப்ரவரி 1 ம் தேதி ஆகும். இதில் 140 நாடுகள் பங்கேற்கின்றன. இத்தினத்தை ஆரம்பித்தவர் நஜ்மா கான். முதல் ஹிஜாப் தினம் 2013 பிப்ரவரி 1 ஆம் தேதி கொண்டாடப்பட்டது.\n"}
{"id": "316065", "url": "https://ta.wikipedia.org/wiki?curid=316065", "title": "நாராயணன் சரோவர்", "text": "நாராயணன் சரோவர்\n\nநாராயணன் சரோவர் அல்லது நாராயணசர் (\"Narayan Sarovar or Narayansar\") இது இந்துக்கள் புனித யாத்திரை மேற்கொள்ளும் கோரி கிரீக் எனும் நாட்டுப்புறப் பகுதியில் அமைந்துள்ள ஒரு புனித ஏரியாகும். இந்தியாவின் குசராத்து மாநில இந்திய-பாக்கித்தான் எல்லையோர கட்ச் வளைகுடா பிராந்தியமான இது, கட்ச் மாவட்டம் லக்பத் வட்டத்திற்கு உட்பட்ட பகுதியாகும்.\n"}
{"id": "316072", "url": "https://ta.wikipedia.org/wiki?curid=316072", "title": "கேரி கூப்பர்", "text": "கேரி கூப்பர்\n\nகேரி கூப்பர் (\"Gary Cooper\", மே 7, 1901 – மே 13, 1961) ஒரு அமெரிக்கத் திரைப்பட நடிகராவார். இவர் தனது இயல்பான நடிப்பிற்காக அறியப்படுகிறார். இவர் 1925 ஆம் ஆண்டு முதல் 1960 வரை, முப்பத்து ஐந்து ஆண்டுகள் திரைத் துறையில் வாழ்ந்து வந்தார். ஊமைப்படத்தின் இறுதி யுகத்திலும் ஹாலிவுட்டின் பொற்காலத்திலும் இவர் முக்கியமான நடிகராகக் கருதப்படுகிறார். இவரின் திரைத் தோற்றமானது ஆண் மற்றும் பெண் ஆகிய இருவராலும் ரசிக்கப்ட்டது. இவர் தான் ஏற்று நடித்த கதாப்பாத்திரத்திற்கு இயல்பான நடிப்பை வெளிப்படுத்தினார். இவரின் நடிப்பின் மூலம் அமெரிக்க நடிகர்களில் தனித்துவமான இடைத்தைப் பெற்றுள்ளார்.\n\nகூப்பர் தனது திரைவாழ்க்கையை துணைக்கதாப்பத்திர நடிகராகவும், சண்டைக் காட்சிகளில் நடிப்பவராகத் துவங்கி பின் முக்கியக் கதாப்பாத்திரங்களில் நடிக்கத் துவங்கினார். பின் நவீன கதாநாயகராக ஊமைப்படங்களில் நடித்தார். 1929 ஆம் ஆண்டில் விர்ஜினீயன் எனும் பேசும் படத்தில் முக்கியக் கதாப்பாத்திரத்தில் நடித்தார். பின் 1930 களில் திரைப்படம் மற்றும் நாடகத் திரைப்படங்களில் கதாப்பத்திரத்தில் தேர்வில் அதிக கவனம் செலுத்தினார். குறிப்பாக 1932 இல் எ ஃபேர்வெல் டூ ஆர்ம்ஸ் மற்றும் 1935 இல் தெ லைவ்ஸ் ஆஃப் எ பெங்கால் டேன்சர் ஆகும். இவரின் திரைக்காலங்களில் புதுவகையான நடிகர், சாதாரண மனிதர்களின் வாகையாளர் போன்ற கதாப்பாத்திரங்களைக் கொண்ட மிஸ்டர் டீட்ஸ் கோஸ் டூ டவுன் (1936). 1941 இல் மீட் ஜான் தோ , தெ பிரைட் ஆஃப் தெ யன்கீஸ், 1943 இல் ஃபார் ஹூம் தெ பெல்ஸ் டோல்ஸ் ஆகிய திரைப்படங்களில் நடித்தார்.\n\n1933 ஆம் ஆண்டில் அறிமுக நடிகையான நியூயார்க்கைச் சேர்ந்த வெரோனிகா பால்ஃப் என்பவரைத் திருமணம் புரிந்தார். இவர்களுக்கு ஒரு மகள் உள்ளார். செர்ஜன்ட் யார்க் மற்றும் ஹை மூன் ஆகிய திரைப்படங்களில் நடித்ததற்காக அகாதமி விருதைப் பெற்றார். திரைத் துறையில் இவரின் சாதனைகளைப் பாராட்டும் விதமாக கெளரவ அகாதமி விருதை 1961 இல் பெற்றார். 23 ஆண்டுகள் தொடர்ச்சியாக முதல் 10 திரைப் பிரபலங்களில் ஒருவராகத் திகழ்ந்தார். மேலும் 18 ஆண்டுகள் அதிகம் சம்பளம் வாங்கும் நடிகராகத் திகழ்ந்தார். அமெரிக்கத் திரைப்பட நிறுவனமானது பழமையான ஹாலிவுட் திரைப்படங்களின் தலை சிறந்த 25 ஆண் நாயகர்களில் 11வது நாயகராக இவரைத் தேர்வு செய்தது.\n\nSection::::ஆரம்பகால வாழ்க்கை.\nகேரி கூப்பர் மே 7, 1901 இல் ஹெலேனா, மொன்ட்டானாவில் பிறந்தார். இவரின் தந்தை சார்லஸ் ஹென்றி கூப்பர், தாய் அலைஸ். இவரின் தந்தை பெட்ஃபோர்ட்ஷைரிலுள்ள ஹாக்டன் ரெஜிசிலிருந்து புலம்பெயர்ந்த வழக்கறிஞராக இருந்தார். பின் மொண்ட்டானா உயர்நீதி மன்ற நீதிபதியாக இருந்தார். இவரின் தாய் கில்லின்ஹாம் , கென்ன்டிலிருந்து புலம்பெயர்ந்து சார்லசை திருமணம் புரிந்தார். 1906 ஆம் ஆண்டில் சார்லஸ் மிசூரி ஆற்றங்கரையோரத்தில் வடக்கு ஹெலேனாவில் 600 ஏக்கர் திறந்தவெளிக் கால்நடைப்பண்ணையை விலைகு வாங்கினார். ஃபிராங்க் மற்றும் அவனது மூத்த சகோதரான ஆர்தரும் அவர்களின் கோடைகால விடுமுறையினை அங்கு சென்று குதிரையேற்றம் செய்தல், வேட்டையாடுதல், மீன் பிடித்தல் போன்ற பொழுதுபோக்குகளில் ஈடுபட்டனர். கூப்பர் ஹெலேனாவில் உள்ள சென்ட்ரல் கிரேடு பள்ளியில் பயின்றார்.\n\nஅலைஸ் தனது மகனுக்கு ஆங்கிலக்கல்வி வேண்டுமென நினைத்தார். எனவே அவர் தனது மகனை இங்கிலாந்திலுள்ள டன்ஸ்டபிலுள்ள கிராமர் பள்ளியில் சேர்த்தார் அங்கு கேரி கூப்பர் தனது பரம்பரை வீட்டில் உறவினர்களான வில்லியம், எமிலி பார்டன் ஆகியோருடன் தங்கினார்.\nகூப்பர், இலத்தீன், பிரஞ்சு, மற்றும் ஆங்கிலம் போன்ற மொழிகளைக் கற்றார்.\n\n"}
{"id": "316073", "url": "https://ta.wikipedia.org/wiki?curid=316073", "title": "உத்ரா உன்னிகிருஷ்ணன்", "text": "உத்ரா உன்னிகிருஷ்ணன்\n\nஉத்ரா உன்னிகிருஷ்ணன் (\"Uthara Unnikrishnan\", பி: 2004) ஒரு இந்தியத் திரைப்படப் பின்னணிப் பாடகர். 2015 ஆண்டு, சிறந்த பெண் பின்னணிப் பாடகருக்கான தேசியத் திரைப்பட விருது பெற்றவர் இவ்விருது 2014 ஆம் ஆண்டில் ஏ. எல். விஜய் இயக்கத்தில் வெளியான \"சைவம்\" தமிழ்த் திரைப்படத்தில் இவர் பாடிய \"அழகு\"... பாடலுக்காக இவருக்கு வழங்கப்பட்டது. இப்பாடலை இவர் பாடிப் பதிவுசெய்யப்பட்டபோது இவரது வயது எட்டாகும். சிறந்த பெண் பின்னணிப் பாடகருக்கான தேசியத் திரைப்பட விருதினைத் தனது 10 ஆவது வயதில் பெற்ற உத்ரா உன்னிகிருஷ்ணன், இவ்விருதினைப் பெற்ற இளம்பாடகர் என்ற பெருமைக்கும் உரியவரானார்.\n\nSection::::வாழ்க்கைக் குறிப்பு.\nஉத்ரா உன்னிக்கிருஷ்ணனின் பெற்றோர் கருநாடக இசைப் பாடகர் பி. உன்னிகிருஷ்ணன் மற்றும் பரத நாட்டியக் கலைஞர் பிரியா உன்னிகிருஷ்ணன் ஆவர். இவரது தந்தை உன்னிக்கிருஷ்ணன் பலமுறை சிறந்த ஆண் பின்னணிப் பாடகருக்கான தேசியத் திரைப்பட விருது பெற்றவராவார். முதன்முதலாக 1995 இல் அவரது அறிமுகத் திரைப்பாடல்களான \"என்னவளே அடி என்னவளே\", \"உயிரும் நீயே\" ஆகியவற்றுக்காக சிறந்த ஆண் பின்னணிப் பாடகருக்கான தேசியத் திரைப்பட விருது பெற்றார்.. தனது ஆறாவது வயதில் சுதா ராஜா என்ற ஆசிரியரிடம் கருநாடக இசைப்பயிற்சியைத் தொடங்கிய உத்ரா உன்னிக்கிருஷ்ணன், தமிழிசை மட்டுமல்லாது மேல்நாட்டு இசை பயில்வதிலும் ஆர்வம் கொண்டவர்.\n"}
{"id": "316074", "url": "https://ta.wikipedia.org/wiki?curid=316074", "title": "குளோரோபார்மிக் அமிலம்", "text": "குளோரோபார்மிக் அமிலம்\n\nகுளோரோபார்மிக் அமிலம் \"(Chloroformic acid)\" ClCOH என்ற வேதியியல் வாய்ப்பாடு கொண்ட நிலைப்புத்தன்மையற்ற ஒரு வேதிச் சேர்மம் ஆகும். கார்பானிக் அமிலத்தினுடைய ஒற்றை அசைல் ஆலைடு வழிப்பொருள் என்று இச்சேர்மம் வகைப்படுத்தப்படுகிறது. பாசுசீன் ஒர் இரட்டை அசைல் ஆலைடு வழிப்பொருளாகும். பார்மிக் அமிலத்தின் கட்டமைப்புடன் குளோரோபார்மிக் அமிலத்தின் கட்டமைப்பும் ஒத்திருக்கிறது. பார்மிக் அமிலத்தின் அமைப்பில் காணப்படும் ஐதரசன் அணுக்களுக்குப் பதிலாக இச்சேர்மத்தில் குளோரின் அணுக்கள் இடம் பெற்றுள்ளன. பெயரளவில் குளோரோஃபார்ம் சேர்மத்துடன் ஒன்றுபட்டிருந்தாலும் குளோரோபார்மிக் அமிலம் முற்றிலும் வேறுபட்டதாகும்.\nவேதிவினைகளைப் பொருத்த அளவில் குளோரோபார்மிக் அமிலம் தன்னளவில் மிகுந்த நிலைப்புத்தன்மையற்று காணப்படுகிறது. இருப்பினும் இக்கார்பாக்சிலிக் அமிலத்தினுடைய எசுத்தர்கள் நிலைப்புத்தன்மை கொண்டிருக்கின்றன. மேலும் இக்குளோரோபார்மேட்டுகள் கரிம வேதியியலில் முக்கியமான வினையாக்கிகளாக உள்ளன. பெப்டைடு தயாரிக்கும் தொகுப்பு வினையில் பயன்படும் கலப்பு கார்பாக்சிலிக் அமில நீரிலிகளைத் தயாரிக்க இவை பயன்படுத்தப்படுகின்றன. தொடர்புடைய மற்ற ஐதரோகார்பன்களைப் போலவே இச்சேர்மமும் திறன்மிக்க ஒரு ஆல்கைலேற்றும் முகவராகச் செயல்படுகிறது. \n\n4-நைட்ரோபீனைல் குளோரோபார்மேட்டு, புளோரெத்தில்மெத்திலாக்சிகார்பனைல்குளோரைடு, பென்சைல்குளோரோபார்மேட்டு, எத்தில்குளோரோபார்மேட்டு போன்றவை சில முக்கியமான குளோரோபார்மேட்டு எசுத்தர்களாகும்.\n\n\n"}
{"id": "316075", "url": "https://ta.wikipedia.org/wiki?curid=316075", "title": "ஹென்றி ஃபோன்டா", "text": "ஹென்றி ஃபோன்டா\n\nஹென்றி ஜெய்னஸ் ஃபோன்டா (மே 16, 1905 – ஆகத்து 12, 1982) ஐம்பது ஆண்டுகள் திரைவாழ்க்கை கொண்ட ஒரு பிரபல திரைப்பட நடிகராவார். இவர் ஒரு பிராட்வே நடிகராகத் தன் திரைவாழ்க்கையைத் தொடங்கினார். \"தி ஆக்ஸ்போ இன்சிடன்ட்\", \"மிஸ்டர் ராபர்ட்ஸ்\", \"12 ஆங்க்ரி மென்\", செர்ஜியோ லியோனின் \"ஒன்ஸ் அப்பான் எ டைம் இன் தி வெஸ்ட்\", \"யுவர்ஸ், மைன் அன்ட் அவர்ஸ்\" மற்றும் சிறந்த நடிகருக்கான ஆஸ்கர் விருது பெற்ற \"ஆன் கோல்டன் பான்ட்\" போன்றவை அவர் நடித்த படங்களுள் சிலவாகும். மகள் ஜேன் ஃபோன்டா, மகன் பீட்டர் ஃபோன்டா, பேத்தி பிரிட்ஜட் ஃபோன்டா மற்றும் பேரன் டிராய் கேரிட்டி உள்ளிட்டோரும் நடிகர்களாவர். 1999ல் அமெரிக்க திரைப்பட நிறுவனம் (ஏ.எப்.ஐ) இவரை 6 ஆவது சிறந்த நடிகராக அறிவித்தது.\n"}
{"id": "316076", "url": "https://ta.wikipedia.org/wiki?curid=316076", "title": "சிறந்த பெண் பின்னணிப் பாடகருக்கான தேசியத் திரைப்பட விருது", "text": "சிறந்த பெண் பின்னணிப் பாடகருக்கான தேசியத் திரைப்பட விருது\n\nசிறந்த பெண் பின்னணிப் பாடகருக்கான தேசியத் திரைப்பட விருது (\"National Film Award for Best Female Playback Singer\") 1968 முதல், ஒவ்வொரு ஆண்டும் இந்திய தேசியத் திரைப்பட விருதுகள் விழாவில் அந்தந்த ஆண்டில் வெளிவந்த இந்தியத் திரைப்படங்களில் பின்னணி பாடிய பெண் பாடகர்களில் சிறந்தவரைத் தேர்ந்தெடுத்து வழங்கி சிறப்பிக்கப்படுகிறது. \n\nஇவ்விருதில்,1974 ஆம் ஆண்டுவரை ஒரு நினைவுத் தட்டும் சான்றிதழும் அளிக்கப்பட்டு வந்தது. 1975 இலிருந்து வெள்ளித் தாமரையும் சான்றிதழும், 2013 ஆம் ஆண்டில் 61 ஆவது விழாவில் பணப் பரிசும் அளிக்கப்படுகிறது இவ்விருதுபெற்ற முதல் பாடகர் பி. சுசீலா ஆவார். உயர்ந்த மனிதன் தமிழ்த் திரைப்படத்தில் பி. சுசீலா பாடிய \"நாளை இந்த நேரம் பார்த்து ஓடிவா நிலா...,\" என்ற பாடலுக்காக 16 ஆவது தேசியத் திரைப்பட விருதுகள் விழாவில் அவருக்கு இவ்விருது வழங்கப்பட்டது. இவ்விருதினை அதிகமுறை பெற்றவர்களில் பின்னணிப் பாடகர் சித்ரா (ஆறு முறை) முன்னணியில் உள்ளார். இரண்டாவது நிலையில் உள்ளவர் ஐந்து முறை விருதுபெற்றப் பாடகர் பி. சுசீலா. 2013 ஆம் ஆண்டு நிலவரப்படி, எஸ். ஜானகி, சிரேயா கோசல் இருவரும் நான்குமுறையும்,லதா மங்கேஷ்கர், வாணி ஜெயராம் இருவரும் மூன்று முறையும் இவ்விருது பெற்றுள்ளனர். ஆஷா போஸ்லே, ஆல்கா யாக்னிக், ஆரத்தி அங்காலிகர் (Arati Ankalikar-Tikekar) மூவரும் இருமுறை இவ்விருது பெற்றுள்ளனர். மூன்று வெவ்வேறு மொழிப்பாடல்களைப் பாடி இவ்விருதினைப் பெற்றவர்கள் எஸ். ஜானகி, சித்ரா, சிரேயா கோசல் ஆவர். ஒரே ஆண்டில் இரு வெவ்வேறு மொழிகளில் பாடிய இரு வெவ்வேறு பாடல்களுக்காக இவ்விருதினைப் பெற்ற ஒரே பாடகர் சிரேயா கோசல் மட்டுமே ஆவார். உத்ரா உன்னிகிருஷ்ணன்தான் (10 வயதில்) இவ்விருதினைப் பெற்ற இளம் பாடகர். ஏ. எல். விஜய் இயக்கத்தில் வெளியான \"சைவம்\" தமிழ்த் திரைப்படத்தில் இவர் பாடிய \"அழகு\"... பாடலுக்காக இவருக்கு வழங்கப்பட்டது. 1973 ஆண்டுக்கு இவ்விருது எவருக்கும் வழங்கப்படவில்லை.\n\n"}
{"id": "316086", "url": "https://ta.wikipedia.org/wiki?curid=316086", "title": "மாமியார் மெச்சின மருமகள்", "text": "மாமியார் மெச்சின மருமகள்\n\nமாமியார் மெச்சின மருமகள் ஒரு இந்திய தமிழ் திரைப்படமாகும். 1959-ஆம் ஆண்டு கிருஷ்ணன்-பஞ்சு இயக்கத்தில் வெளியான இப்படத்தில் எஸ். எஸ். ராஜேந்திரன், எம். என். ராஜம், ஜி. வரலட்சுமி ஆகியோர் முக்கிய பாத்திரங்களில் நடித்துள்ளனர்.\n\nSection::::கதைச்சுருக்கம்.\nவரலட்சுமி ஒரு பணக்காரப் பெண்மணி. அவருக்குக் குழந்தைகள் இல்லை. தனது மருமகன் எஸ். எஸ். ராஜேந்திரனை தன் மகனாக வளர்த்து வருகிறார். மகனுக்குத் திருமணம் செய்து வைத்து ஒரு பேரப்பிள்ளையைக் காணவேண்டும் என்பது வரலட்சுமியின் ஆசை. எஸ். எஸ். ஆர். ஏழைப்பெண்ணான எம். என். ராஜத்தைக் காதலிக்கிறார். ஆனால் வரலட்சுமி அவர்கள் திருமணம் செய்வதை விரும்பவில்லை. அன்னையின் விருப்பத்தை மீறி எஸ். எஸ். ஆர். ராஜத்தைத் திருமணம் செய்கிறார். வரலட்சுமி இருவரையும் வீட்டை விட்டுத் துரத்தி விடுகிறார்.\n\nபின்னர் எம். என். ராஜம் ஒரு குழந்தையைப் பெற்றெடுக்கிறார். எப்படி வரலட்சுமியின் அன்பை மீண்டும் வென்றெடுத்து குடும்பம் மீண்டும் ஒன்றாகி மகிழ்ச்சியான வாழ்வுக்குத் திரும்புகிறார்கள் என்பதே படத்தின் மீதிக் கதை.\n\nSection::::நடிகர்கள்.\nஎஸ். எஸ். ராஜேந்திரன்<br>\nஎம். என். ராஜம்<br>\nஜி. வரலட்சுமி<br>\nடி. வி. நாராயணசாமி<br>\nதாம்பரம் லலிதா<br>\n‘'அப்பா’' கே. துரைசுவாமி<br>\nபக்கிரிசாமி<br>\n'லூஸ்’' ஆறுமுகம்<br>\nவி. சுசீலா<br>\nகே. எம். நம்பிராஜன்<br>\n\"கொட்டாப்புளி\" ஜெயராமன்<br>\nவீரப்பன்<br>\nகே. என். கமலம்<br>\nகரிக்கோல் ராஜு<br>\nரத்தினம்<br>\nஎஸ். எல். நாராயண்<br>\nதங்கப்பன்<br>\nசுப்பையா<br>\nசின்னையா<br>\nதட்சணாமூர்த்தி<br>\nசீதாலட்சுமி<br>\nவி. டி. கல்யாணம்<br>\nமொஹிதீன்<br>\n\"பேபி\" விஜயா<br>\nநடனம்: சாயி - சுப்புலட்சுமி<br>\nSection::::தயாரிப்புக்குழு.\nதயாரிப்பாளர் எம். சரவணன்<br>\nஇயக்குநர்: கிருஷ்ணன்-பஞ்சு<br>\nகதை வசனம்: கலைப்பித்தன்<br>\nஒளிப்பதிவு இயக்குநர்: எஸ். மாருதி ராவ்<br>\nஎடிட்டிங்: பஞ்சாபி<br>\nநடன ஆசிரியர்: கே. என். தண்டாயுதபாணி பிள்ளை\n\nSection::::பாடல்கள்.\nதிரைப்படத்துக்கு இசையமைத்தவர் ஆர். சுதர்சனம். பாடல்களை இயற்றியோர்: உடுமலை நாராயண கவி, கவி ராஜ்கோபால் ஆகியோர்.\n"}
{"id": "316100", "url": "https://ta.wikipedia.org/wiki?curid=316100", "title": "நேலக்கே பெட்டா மலை", "text": "நேலக்கே பெட்டா மலை\n\nநேலக்கே பெட்டா மலை அல்லது பிரம்மன் மலை என்பது கிருட்டிணகிரி மாவட்டம், ஒசூரில் உள்ள ஒரு மலைக்குன்றாகும். \n\nSection::::பெயரியல்.\nஇம்மலைக்குன்று அரசு ஆவணங்களாலும், உள்ளூர் மக்களாலும் நேலக்கே பெட்டா என்றே அழைக்கப்படுகிறது. இது ஒரு கன்னடச் சொல்லாகும். இச்சொல்லுக்கு நாக்கு மலை என்பது பொருள். இந்தக் குன்றின் மேற்குப்புறத்தில் ஒரு பெரிய பாறையொன்று ஒரு இடுக்கில் மாட்டியபடி கீழோ விழாமல் நாக்குப்போல தொங்குவதால் இப்பெயர் பெற்றது. இந்தக் குன்றை அண்மைக்காலமாக பிரம்மன் மலை என்று குறிப்பிடுகின்றனர். இப்பெயருக்கு பொருத்தமாக இந்தக் குன்றின் உச்சியில் இருந்த ஒரு பழங்கால மண்டபத்தை பிரம்மன் கோயிலாக மாற்றி அதில் பிரம்மன் சிலையை நிறுவி வழிபட்டுவருகின்றனர். ஓசூர் நகரில் நேர்கோட்டில் உள்ள மூன்று மலைக்குன்றுகளில் இரண்டு குன்றுகளில் முறையே திருமால், சிவன் ஆகிய கோயில்கள் உள்ளதால் மூன்றாவதாக உள்ள இந்தக்குன்றில் பிரம்மனுக்கு கோயில் அமைத்து, பௌர்ணமி அன்று மும்மூர்த்தி கிரிவலம் என்ற பெயரில் இந்த மூன்று மலைகலையும் சுற்றி வருகின்றனர்.\n\nSection::::சமணர் படுக்கை.\nஇக்குன்றின் மேற்குப்புறத்தில் இயற்கையாக அமைந்துள்ள குகையில் அக்காலத்தில் சமணத் துறவிகள் வாழ்ந்ததற்கானத் தடயமாக குகையில் ஒரு சமணப் படுக்கை உள்ளது. மழைக்காலத்தில் குகையினுள் கசிந்துவரும் தண்ணீர் துறவியர் படுத்திருக்கும் இடத்தை ஈரமாக்கிவிடாமல் தடுக்கும் விதத்தில் குகையின் தரைப்பாறையில் ஒரு ஓரத்தில் சிறிய வடிகால்வாய் குகையிலிருந்து வெளியே செல்லும் வகையில் பாறையைக் குடைந்து அமைக்கப்பட்டுள்ளது.\n"}
{"id": "316105", "url": "https://ta.wikipedia.org/wiki?curid=316105", "title": "ஆலிவர் ஹார்ட்", "text": "ஆலிவர் ஹார்ட்\n\nஆலிவர் சைமன் ஹார்ட் (Oliver Simon Hart, பிறப்பு: அக்டோபர் 9, 1948) இங்கிலாந்தில் பிறந்து அமெரிக்காவில் வாழும் பொருளாதார நிபுணர் ஆவார். இவர் ஆர்வர்டு பல்கலைக்கழகத்தில் பொருளியலில் பேராசிரியராகப் பணியாற்றுகிறார். இவருக்கு 2016 ஆம் ஆண்டிற்கான பொருளியலுக்கான நோபல் நினைவுப் பரிசு பென் ஓம்சுடொரொமுடன் இணைந்து வழங்கப்பட்டது.\n\nSection::::வாழ்க்கை வரலாறு.\nஆலிவர் ஹார்ட் பிளிப் ஹார்ட், ரூத் மேயர் தம்பதியர்க்கு மகனாக இலண்டனில் பிறந்தார். இவரின் தாய், தந்தை இருவரும் யூத இனத்தை சார்ந்தவர்கள். இவரது தந்தை நோபல் மொன்டகு குடும்பத்தை சார்ந்தவர். இவரது மூதாதையர் முதல் பெரொன் சாமுவேல் மொன்டகு ஆகும்.\n\nஹார்ட் கேம்பிரிட்ச் கிங்க்ஸ் கல்லூரியில்கணிதத்தில் இளநிலை பட்டம் 1969 ஆம் ஆண்டு பெற்றார். இதன் பின் பொருளியலில் முதுகலை பட்டம் வாரிக் பல்கலைக்க்ழகத்தில் 1972 ஆம் ஆண்டு பெற்றார். பொருளாதாரதில் முனைவர் பட்டம் பிரின்ஸ்டனில் 1974 ஆம் ஆண்டு பெற்றார். 1993 ஆம் ஆண்டு முதல் ஆர்வார்டு பல்கலைக்கழகத்தில் பொருளியலில் பேராசிரியராக இருக்கிறார்.\n\nஹார்ட் ஒப்பந்தக் கோட்பாட்டுக்காக 2016 ஆம் ஆண்டிற்கான பொருளியலுக்கான நோபல் நினைவுப் பரிசு வென்றார்.\n\nஹார்ட் அமெரிக்க குடியுரிமை பெற்றுள்ளார். அவர் ரிட்டா பி. கோல்ட்சுபெர்கை திருமணம் செய்துள்ளார். இவரது மனைவி ஆர்வார்டு பல்கலைக்கழகத்தில் இலக்கியத்தில் பேராசிரியராக உள்ளார். இவர் \"Motherland: Growing Up With the Holocaust\" என்கின்ற புத்தகம் எழுதியுள்ளார். இவர்களூக்கு இரண்டு மகன்கள் மற்றும் இரண்டு பேரன்கள் உள்ளனர்.\n\n"}
{"id": "316114", "url": "https://ta.wikipedia.org/wiki?curid=316114", "title": "யூத புதுப்பித்தல்", "text": "யூத புதுப்பித்தல்\n\nயூத புதுப்பித்தல் (\"Jewish Renewal\"; ) என்பது யூதத்தில் உள்ள அண்மைய இயக்கமாகும். இது தற்கால யூதத்தில் கபலா, பக்தி முறை, இசை நடைமுறைகள் மூலம் புத்துயிரூட்ட முயற்சி செய்கிறது. குறிப்பாக, இது மறைபொருள், தியானம், பாலின சமத்துவம், பரவச மன்றாட்டு ஆகிய யூதப் பாரம்பரியங்களை தொழுகைக்கூடங்களில் மீளவும் அறிமுகம் செய்ய விரும்புகிறது. இது மரபுவழி யூதம் திரும்பும் பாஃல் மனந்திரும்பும் இயக்கத்திலிருந்து வேறுபட்டதாகும்..\n\n"}
{"id": "316118", "url": "https://ta.wikipedia.org/wiki?curid=316118", "title": "ஜெயந்தியா இராச்சியம்", "text": "ஜெயந்தியா இராச்சியம்\n\nஜெயந்தியா இராச்சியம், இந்தியாவின் வடகிழக்குப் பகுதியில் தற்கால மேகாலயா மாநிலத்தில் 1500இல் நிறுவப்பட்ட மன்னராட்சிப் பகுதியாகும். இதன் தலைநகர் ஜெயந்தியா மலைகளின் அடிவாரத்தில் உள்ள ஜெயந்தியாபூர் நகரம் ஆகும். இந்த இராச்சியத்தை நிறுவியவர் பிரபாத் ராய் ஆவார். 1835இல் ஆங்கிலேய கம்பெனி ஆட்சிப் பகுதியில் ஜெயந்தியா இராச்சியம் இணைக்கப்பட்டது.\n\nSection::::வரலாறு.\nதுர்கையின் வேறு பெயர்களான ஜெயந்தி தேவி அல்லது ஜெயந்தீஸ்வரி பெயரால் இந்த இராச்சியம் அழைக்கப்பட்டது. \n\nSection::::விரிவாக்கம்.\nஜெயந்தியா இராச்சியம் சில்லாங் பீடபூமியின் தெற்கிலும் மற்றும் வடக்கில் அசாமின் பராக் ஆற்றுச் சமவெளி வரை விரிவுபடுத்தப்பட்டது.\n\nSection::::வரலாறு.\nஜெயந்தியா இராச்சியத்தின் துவக்கம் அறியப்படவில்லை. ஆனால் ஜெயந்தியா மக்கள், காரோ பழங்குடியினர் மற்றும் காசி பழங்குடியினர்களுடன் தொடர்புடையவர்கள். 17ஆம் நூற்றாண்டின் பிற்பகுதியில் ஜெயந்தியா இராச்சியம், ஆங்கிலேய-பர்மியப் போரின் முடிவில், ஜெயந்தியா மன்னர், சுர்மா ஆற்றின் வடபுரப் பகுதியை ஆள கம்பெனி ஆட்சியாளர்களால் அனுமதிக்கப்ட்டார். பின்னர் 15 மார்ச் 1835இல் ஜெயந்தியா இராச்சியத்தின் அனைத்துப் பகுதிகளும் கம்பெனி ஆட்சியில் இணைக்கப்பட்டது. \n\n\n"}
{"id": "316121", "url": "https://ta.wikipedia.org/wiki?curid=316121", "title": "கல்லறை எச் கலாச்சாரம்", "text": "கல்லறை எச் கலாச்சாரம்\n\nகல்லறை எச் கலாச்சாரம் (Cemetery H culture) தற்கால இந்தியா மற்றும் பாகிஸ்தான் நாடுகளின் பஞ்சாப் மற்றும் வடமேற்கு எல்லைப்புற மாகாணப் பகுதிகளில் கி மு 1900 முதல் கி மு 1300 வரை செழித்திருந்த வெண்கல காலத்தை சேர்ந்த கலாச்சாரம் ஆகும். \nகல்லறை எச் கலாச்சாரம், சிந்துவெளி, ஹரப்பா மற்றும் ஆரியக் குடியேற்றங்களுக்கு பிந்தியதாகும்.\n\nSection::::பெயர்க் காரணம்.\nஅரப்பாவில் எச் என்று குறித்த பகுதியில் கி மு 1900 – 1300க்கு இடைப்பட்ட காலத்திய கல்லறைகளை அகழ்வாராய்ச்சி செய்த போது அறியப்பட்டதால் இதற்கு \"கல்லறை எச் கலாச்சாரம்\" பெயராயிற்று.\n\nSection::::கல்லறை எச் கலாச்சாரத்தின் சிறப்பம்சங்கள்.\nஎச் கல்லறைகளை அகழ்வாராய்ச்சி செய்த போது கிடைத்த மட்பாண்டங்களில் சூரியன், நட்சத்திரங்கள் மற்றும் கலைமான், மயில் போன்ற விலங்குகள் செந்நிற வர்ணத்தால் தீட்டப்பட்டிருந்தது. மேலும் கல்லறைகளில் கிடைத்த அணிகலன்கள், தானியங்களை ஆய்வு செய்த போது, அப்பகுதியில் வாழ்ந்த மக்களின் கலாச்சாரம் மற்றும் நாகரீகம் அறியப்பட்டது. \"எச் கல்லறை\" கலாச்சாரப் பகுதிகளில் நெல் முக்கிய பயிராகும். களிமண்னால் ஆன செங்கல்கள் பயன்படுத்தப்பட்டது. இறந்தவர்களின் சடலங்கள் மரப்பெட்டிகளில் அடக்கம் செய்யப்பட்டிருந்தது. \n\n\n"}
{"id": "316127", "url": "https://ta.wikipedia.org/wiki?curid=316127", "title": "பாசிலோசாரசு", "text": "பாசிலோசாரசு\n\nபாசிலோசாரசு (\"Basilosaurus\") அல்லது சியூக்ளோடான் (\"Zeuglodon\") மற்றும் இராச பல்லி (\"king lizard\") எனும் இது, 34 - 40 மில்லியன் ஆண்டுகளுக்கு முன்பு இயோசீன் காலத்தின் கடைசியில் வாழ்ந்த ஆரம்பகால திமிங்கில வகையைச்சார்ந்த ஒரு பேரினமாகும். இதன் முதல் தொல்லுயிர் படிமம், அமெரிக்காவில் கண்டுபிடிக்கப்பட்டது. ஆரம்பத்தில் ஒருவித ஊர்வன என்று நம்பப்பட்டாலும், பின்னர் அது ஒரு கடல் பாலூட்டியாக இருக்க வேண்டுமென்று, இவ்விடத்திலிருந்து பின்னொட்டு (\"suffix\")- \"சாரசு\" (\"Saurus\"), மூலம் பின்னர் கண்டறியபட்டது.\n\nSection::::திமிங்கில வரிசை.\nசிட்டேசியா என்னும் திமிங்கில வரிசையைச் சார்ந்த பாசிலோசாரசு, இயோசீன், மற்றும் ஆலிகோசீன் புவியியற் காலங்களைச் சார்ந்த அடுக்குகளில் இதன் தொன்மப் படிமங்கள் அகப்படுகின்றன. மேலும், அவைகளின் பாசில்கள், எகிப்தின் லிபியா பாலைவனத்திலும், பிரிட்டன் மற்றும் வட அமெரிக்காவின் பகுதிகளிலும் பெருமளவில் காணப்படுகின்றன.\n\nபாசிலோசாரஸ், திமிங்கில வரிசையில் இடம்பெற்றிருந்தாலும் அவைகள் கடலில் வாழ்ந்திருக்கவில்லை மாறாக, நிலத்தில் வாழ்ந்த ஊனுண்ணி வரிசையைச் சார்ந்த \"கிரியோடான்டா\" எனும் கிளையிலிருந்து பரிணமித்திருக்கலாம் என்று ஆய்வாளர்கள் கருதுகின்றனர்.\n\nSection::::சியூக்ளோடான் வரிசை.\nதொன்மைப் புவியியல் காலத்தில் இருந்த திமிங்கிலங்களை, ஆதித் திமிங்கிலங்கள் என வகைப்படுத்தப்பட்ட \"ஆர்க்கியோசிடி\" (\"Archaeoceti\") என்னும் வரிசையில் இந்த \"சியூக்ளோடான்\" (\"Zeuglodon\") பாகுபடுத்தப்பட்டது. பாசிலோசாரசின் உடலமைப்பு ஏறக்குறைய 70 அடிவரையில் நீண்டும், தற்போதுள்ள திமிங்கிலங்களின் உடலைவிட மெல்லியதாகப் பாம்பு வடிவில் இருந்திருக்கக்கூடுமென்றும், மேலும் இது, மெல்லவே நீரில் நீந்தியிருக்க வேண்டுமென்றும் குறிப்பிடப்பட்டுள்ளது.\n\n"}
{"id": "316128", "url": "https://ta.wikipedia.org/wiki?curid=316128", "title": "எம். எஸ். திரௌபதி", "text": "எம். எஸ். திரௌபதி\n\nஎம். எஸ். திரௌபதி தமிழ்த் திரைப்பட, மேடை நாடக நடிகையாவார். இவர் தனது எட்டு வயதில் ஸ்ரீ பால சண்முகானந்த சபா எனும் நாடகக் குழுவில் நடிகையாகச் சேர்ந்து தனது கலையுலகப் பங்களிப்பினை ஆரம்பித்தார். \n\nSection::::வாழ்க்கைக் குறிப்பு.\nஎம். எஸ். திரௌபதி தமிழ்நாடு மேட்டுப்பாளையம் என்ற ஊரைச் சேர்ந்தவர். இவரது தந்தை சின்னசாமி செட்டியார் நெசவுத் தொழிலில் ஈடுபட்டிருந்த கன்னட தேவாங்கச் செட்டியார் மரபைச் சேர்ந்தவர். இவருடன் கூடப் பிறந்தவர்கள் நால்வர். மேல்நாட்டுத் துணிகள் மலிவான விலைக்குக் கிடைத்து வந்த காலம், இதனால் பல குடும்பங்கள் வறுமையில் வாழ வேண்டியிருந்தது. அந்த நிலையிலேயே திரௌபதியின் குடும்பமும் இருந்தது.\n\nதிரௌபதிக்கு இளமையிலேயே இசையில் நாட்டம் அதிகமிருந்ததால், குப்புசாமி பாகவதர் என்பவரிடம் கருநாடக இசை பயின்றார். 1938 ஆம் ஆண்டில் டி. கே. எஸ் சகோதரர்களின் மதுரை பால சண்முகானந்த சபா நாடகக் குழு திருப்பூர் கெஜலட்சுமி அரங்கில் முகாமிட்டு நாடகங்களை நடத்திக் கொண்டிருந்தனர். அந்நாடகக் குழுவில் நடித்துக்கொண்டிருந்த நடிகர் ராஜநாயகம் என்பவரின் சிபாரிசில் திரௌபதி தனது பத்தாவது வயதில் அந்நாடகக் குழுவில் சேர்ந்தார். இக்குழுவில் சில மாதங்கள் பயிற்சி எடுத்த பின்னர் மேடையில் தோன்றும் சந்தர்ப்பம் கிடைத்தது. முதலில் இவர் சிறிய வேடங்களில் தோன்றி நடித்தார். அதன் பின்னர் 'சதி அனுசூயா'வில் சரசுவதியாகவும், 'அபிமன்யு சுந்தரி'யில் சுந்தரி வேடத்திலும், 'பம்பாய் மெயி'லில் நாகரத்தினமாகவும் நடித்துப் புகழ் பெற்றார். 'சம்பூர்ண ராமாயணம்' நாடகத்தில் மாயா சூர்ப்பனகையாகத் தோன்றி அனைவரின் பாராட்டுகளையும் பெற்றார். தொடர்ந்து 'முள்ளில் ரோஜா', ஜீவாவின் 'உயிரோவியம்' போன்ற பல நாடகங்களில் முக்கிய பாத்திரங்களில் நடித்தார்.\n\nSection::::திரைப்படங்களில் நடிப்பு.\nபி. என். ராவின் இயக்கத்தில் டி. கே. எஸ். சகோதரர்கள் மூர்த்தி பிக்சர்சின் கூட்டுத் தயாரிப்பில் வெளியான குமாஸ்தாவின் பெண் (1941) திரைப்படத்தில் குமாஸ்தாவின் இரண்டாம் பெண் சரசாவாக முதன் முதலில் நடித்தார். டிகேஎஸ் சகோதரர்களும் சேலம் சண்முகா பிலிம்சும் இணைந்து தயாரித்த பில்ஹணனில் (1948) கதாநாயகி யாமினியாகத் தோன்றி நடித்தார்.\n\nSection::::குடும்பம்.\nதிரௌபதி 1942 ஆம் ஆண்டில் தனது தாய்மாமன் பெரியசாமி என்பவரை திருமணம் புரிந்து கொண்டார். பெரியசாமி டி.கே.எஸ். சகோதரர்களின் நாடகக் குழுவில் ஒப்பனையாளராகப் பணியாற்றி வந்தார். இவர்களுக்கு மீனாட்சி என்ற மகள் உள்ளார்.\n\n\n"}
{"id": "316131", "url": "https://ta.wikipedia.org/wiki?curid=316131", "title": "சி. வித்தியாசாகர் ராவ்", "text": "சி. வித்தியாசாகர் ராவ்\n\nசின்னமனேனி வித்தியாசாகர் ராவ் (பிறப்பு 1942) 30 ஆகத்து 2014 இலிருந்து மகாராட்டிர மாநிலத்தின் ஆளுநராகச் செயல்படுபவர் . கொனியேட்டி ரோசையாவின் பதவி காலம் முடிவடைந்ததால் 2, செப்டம்பர் 2016இலிருந்து தமிழகத்தின் பொறுப்பு ஆளுநராகவும் செயல்படுகிறார் . 1999 கால அடல் பிகாரி வாச்பாய் அரசில் இவர் உள்துறை இணை அமைச்சராகப் பதவி வகித்தார். 12ஆவது மற்றும் 13ஆவது மக்களவைக்குத் தெலுங்கான மாநிலத்திலுள்ள கரீம்நகர் தொகுதியிலிருந்து பாசக சார்பில் தேர்வு செய்யப்பட்டார்.\n\nஇவர் கரீம்நகர் மாவட்டத்திலுள்ள நகரம் என்ற சிற்றூரில் சி. சீனிவாச ராவுக்கும் சந்திரம்மாவுக்கும் வேலமா தோரா குடும்பத்தில் பிறந்தார். இவருக்கு மூன்று சகோதரர்கள் உண்டு. இவர் பியுசி எனப்படும் பல்கலைக்கழகத்திற்கு முந்தைய படிப்பை கரீம்நகர் மாவட்டத்திலுள்ள வேமுலவாடா நகரத்திலும் இளங்கலை அறிவியல் பட்டப் படிப்பை மகாராட்டிராவிலுள்ள நான்டெட் என்ற ஊரிலும் சட்டப் படிப்பை உசுமானியா பல்கலைக்கழகத்திலும் படித்தார்.\n\nசட்டம் முடித்து வழக்குரைஞராகப் பணியாற்றிய இவர் 1972இல் கரீம்நகர் மாவட்ட சனசங்கத்தின் தலைவராகத் தேர்ந்தெடுக்கப்பட்டார். நெருக்கடி நிலையின் போது சிறை சென்றார். ஒன்றுபட்ட ஆந்திரப்பிரதேச சட்டமன்றத்தில் 1985லிருந்து 1998 வரை மேத்பல்லி சட்டமன்ற உறுப்பினராகச் பாசக சார்பாகத் தேர்ந்தெடுக்கப்பட்டிருந்தார். 1998, 1999 மக்களவை தேர்தலில் கரீம்நகர் மக்களவைக்குத் தேர்ந்தெடுக்கப்பட்டார். 1998இல் ஆந்திர பாசக தலைவராகச் செயலாற்றினார்.\n"}
{"id": "316141", "url": "https://ta.wikipedia.org/wiki?curid=316141", "title": "முக்குளோரோ அசிட்டிக் அமிலம்", "text": "முக்குளோரோ அசிட்டிக் அமிலம்\n\nமுக்குளோரோ அசிட்டிக் அமிலம் \"(Trichloroacetic acid )\" CHClO என்ற வேதியியல் வாய்ப்பாடு கொண்ட வேதிச் சேர்மம் ஆகும். டிரைகுளோரோ அசிட்டிக் அமிலம், டிரைகுளோரோ எத்தனாயிக் அமிலம் என்ற பெயர்களாலும் அழைக்கப்படும் இச்சேர்மம் அசிட்டிக் அமிலத்துடன் ஒப்பிடத்தக்க ஓர் அமிலமாக உள்ளது. அசிட்டிக் அமிலத்தின் மெத்தில் குழுவில் இடம்பெற்றுள்ள மூன்று ஐதரசன் அணுக்களுக்குப் பதிலாக முக்குளோரோ அசிட்டிக் அமிலத்தில் மூன்று குளோரின் அணுக்கள் இடம்பெற்றுள்ளன. இவ்வமிலத்தின் உப்புகளும், எசுத்தர்களும் முக்குளோரோ அசிட்டேட்டுகள் என அழைக்கப்படுகின்றன.\n\nSection::::தயாரிப்பு.\nபொருத்தமான ஒரு வினையூக்கியின் முன்னிலையில் அசிட்டிக் அமிலத்துடன் குளோரின் சேர்த்து வினைபுரிய வைப்பதால் முக்குளோரோ அசிட்டிக் அமிலம் தயாரிக்கப்படுகிறது.\nCHCOOH + 3Cl → CClCOOH +3HCl\n\nSection::::பயன்கள்.\nமுக்குளோரோ அசிட்டிக் அமிலம் உயிர் வேதியியலில் பரவலாகப் பயன்படுத்தப்படுகிறது. புரதங்கள், டி.என்.ஏ, ஆர்.என்.ஏ போன்ற பெருமூலக்கூறுகளைத் வீழபடிவாக்க இச்சேர்மம் பயன்படுத்தப்படுகிறது. முக்குளோரோ அசிட்டிக் அமிலம், இருகுளோரோ அசிட்டிக் அமிலம் ஆகிய இரண்டும் அழகியல் மருத்துவத்தில் பயன்படுத்தப்படுகின்றன. (பச்சை குத்திய அடையாளத்தை நீக்குதல் மற்றும் வேதி நீக்கல் போன்றவை) முகப்பருக்கள் மற்றும் பிறப்புறுப்பு மருக்கள் போன்ற சரும உபாதைகளை நீக்கும் சிகிச்சையில் மேற்புற மருந்துப் பூச்சாக இதைப் பயன்படுத்துகிறார்கள். சாதாரண செல்களையும் இவை அழித்துவிட இயலும் என்பது கவனிக்கத்தக்கது ஆகும். மகப்பேறு காலத்திலும் மேற்கண்ட காரணத்திற்காக பயன்படுத்துவது பாதுகாப்பானதாகவே கருதப்படுகிறது.\n\nமுக்குளோரோ அசிட்டிக் அமிலத்தின் சோடிய உப்புகள் களைக்கொள்ளிகளாக 1950 ஆம் ஆண்டுகளில் தொடங்கி பயன்படுத்தப்பட்டன. பின்னர் 1980 களின் பிற்பகுதி மற்றும் 1990 களின் முற்பகுதியில் இவற்ரின் பயன்பாடு வழக்கொழிந்தது.\n\nSection::::வரலாறு.\nஇயீன்-பாப்டிசுடு தூமாசு 1839 ஆம் ஆண்டு முக்குளோரோ அசிட்டிக் அமிலத்தைக் கண்டறிந்தார். இக்காலத்தில் தொடக்கநிலையில் இருந்த கரிம வேதியியல் தனி உறுப்புகள் மற்றும் இணைதிறன்கள் தொடர்பான கோட்பாடுகளுக்கு முக்குளோரோ அசிட்டிக் அமிலத்தின் கண்டுபிடிப்பு ஒரு உதாரணமாக விளங்கியது. இயான்சு இயாக்கோப்பு பெர்சிலியசின் நம்பிக்கைகளுக்கு மாற்றுக் கருத்தாக அமைந்து தூமாசு மற்றும் பெர்சிலியசு இடையே ஒரு மிகநீண்ட சர்ச்சையை தோற்றுவித்தது\n\n"}
{"id": "316145", "url": "https://ta.wikipedia.org/wiki?curid=316145", "title": "சூச்சி", "text": "சூச்சி\n\nசூச்சி (\"Jochi\", 1181 – பிப்ரவரி 1227) செங்கிஸ் கானின் மூத்த மகன் ஆவார். எனினும் இவரது உண்மையான தந்தை யார் என்ற கேள்வி இவர் வாழ்நாள் முழுவதும் துரத்தியது. ஒரு திறமையான இராணுவ தலைவர், இவர் அவரது சகோதரர்கள் மற்றும் சித்தப்பாக்களுடன் இணைந்து மத்திய ஆசியாவைக் கைப்பற்ற தன்னுடைய தந்தையின் படையில் கலந்து போரிட்டார்.\n\nSection::::ஆரம்ப வாழ்க்கை.\nசூச்சியின் உண்மையான தந்தை யார் என்ற கேள்வி பொதுவாக எழுப்பப்படுகிறது. செங்கிஸ்கானை (அந்நேரத்தில் தெமுசின்) மணந்த சிறிது காலத்தில் மெர்கிடு கூட்டமைப்பின் ஆட்கள் போர்ட்டேவை கடத்துகின்றனர். எகே சிலேடுவின் சகோதரனான சில்கர் போக்கிடம் போரில் கிடைத்த பரிசாக போர்ட்டே கொடுக்கப்படுகிறார். போர்ட்டே சிறிது காலம் சில்கர் போக்கின் கட்டுப்பாட்டிலேயே இருக்கிறார். பிறகு தெமுசினால் மீட்கப்படுகிறார். சிறிது காலத்திற்குப் பிறகு அவர் சூச்சியை பெற்றெடுக்கிறார். செங்கிஸ் கான் எப்போதுமே சூச்சியை தனது முதல் மகனாகத்தான் பாவித்தார். ஆனால் தெமுசினா அல்லது சில்கர் போக்கா சூச்சியின் உண்மையான தந்தை என்ற குழப்பம் எப்போதுமே இருந்து வந்துள்ளது. இவரது தந்தை யார் என்ற குழப்பம் சில விளைவுகளையும் ஏற்படுத்தாமல் இல்லை. சூச்சியின் வழித்தோன்றல்கள் செங்கிஸ்கான் குடும்பத்தில் மிக பழைய கிளையாக இருந்தபோதிலும் அவர்கள் எப்போதுமே மங்கோலியப் பேரரசின் கானாக தேர்ந்தெடுக்கப்பட்ட கருதப்படவில்லை. செங்கிஸ்கான் மற்றும் சூச்சி இடையே சில பிரச்னைகளுக்கான அறிகுறிகள் இருந்ததாகவும் கூறப்படுகிறது.\n\nSection::::போர்கள்.\n1207 இல் சூச்சி சைபீரியாவில் இருந்த காட்டுப் பகுதி மக்கள் பலரை வென்றார். இதன் காரணமாக முதன்முதலாக மங்கோலியப் பேரரசின் வடக்கு எல்லை விரிவாக்கம் செய்யப்பட்டது. தனது தந்தைக்காக சூச்சி இரண்டு படையெடுப்புகளை கிர்கிசுக்களுக்கு எதிராக 1210 மற்றும் 1218 ஆகிய இரண்டு வருடங்களில் நடத்தினார்.\n1219-1221 வருட நடு ஆசிய குவாரசாமியப் போரில் சூச்சி முக்கிய பங்காற்றினார் – இவரது படைகள் சிக்னக், ஜன்ட் மற்றும் யனிகந்த் ஆகிய பட்டணங்களை ஏப்ரல் 1220 இல் கைப்பற்றின. பின்னர் குவாரசமியப் பேரரசின் தலைநகரான ஊர்கெஞ்ச் (குர்கஞ்ச், தற்கால துருக்மெனிஸ்தான்) நகரத்துக்கு எதிரான போரை நடத்தும் பொறுப்பு இவரிடம் வழங்கப்பட்டது. சூச்சி அப்பட்டணத்துடன், அமைதியாக சரணடைவதற்காக, அதை அழிவிலிருந்து காப்பாற்றுவதற்காக பேச்சுவார்த்தை நடத்தினார். இதன் காரணமாக முற்றுகையானது முடிவின்றி காலம் கடந்து நடந்து கொண்டிருந்தது. சூச்சியின் சகோதரர் சகதை இந்த நடவடிக்கையை ராணுவ ரீதியாக பயனற்றது என எண்ணினார்: அந்த நகரத்தை அழிக்க விரும்பினார் ஆனால் செங்கிஸ்கான் அந்த நகரத்தை வெற்றி கொண்ட பிறகு சூச்சியிடம் ஒப்படைப்பதாக வாக்களித்திருந்தார். ராணுவ நடவடிக்கையில் இருந்த கருத்துவேறுபாடு சூச்சி மற்றும் சகதை இடையே ஒரு மோதலை உருவாக்கியது. செங்கிஸ்கான் அத்தாக்குதலில் தலையிட்டு ஒகோடியை அத்தாக்குதலுக்கு தலைவராக்கினார். ஒகோடி ராணுவ நடவடிக்கைகளை கடுமையாக தொடர்ந்தார் - அந்நகரை கைப்பற்றி, சூறையாடி, முழுவதுமாக அழித்து நகர மக்களையும் கொன்றார் (1221).\n\n1221 இன் ஆரம்பத்தில் சூச்சி மற்றும் சகதை இடையேயான போர் உத்திகளின் வேறுபாடுகள் எதிர்காலத்தில் யார் மங்கோலியப் பேரரசின் கான் என்பதை பற்றிய அவர்களது தனிப்பட்ட கருத்து வேறுபாட்டை அதிகமாக்கியது. இப்பிரச்சனையை தீர்க்க செங்கிஸ்கான் அரசியல் மற்றும் ராணுவ அவையான \"குறுல்த்தாயை\" நடத்த அழைப்பு விடுக்கிறார் - குடும்ப விவகாரங்கள் மற்றும் அரசு விவகாரங்களுக்கு பயன்படுத்தப்பட்ட ஒரு அதிகாரபூர்வ சந்திப்பு குறுல்த்தாய் ஆகும். தன்னுடைய பழங்குடி இனத்தின் கான் ஆவதற்கு தெமுசின் ஒரு தேர்வு அல்லது நியமிப்பை குறுல்த்தாய் நடக்கும்போதுதான் பெற்றார். தன்னுடைய ஆரம்பகால படையெடுப்புகளுக்கு பொதுமக்களின் ஆதரவைப் பெற அவர் அடிக்கடி இந்த குறுல்த்தாயை நடத்தினார் - செங்கிஸ்கானின் நடவடிக்கைகள் சட்டரீதியான அங்கீகாரம் பெற இந்த சந்திப்புகள் முக்கியமானவையாக இருந்தன. இவை பழங்குடியின பாரம்பரியத்திற்கும் முக்கியமானவையாக இருந்தன. செங்கிஸ்கானின் முதலில் பிறந்த மகனாக இனம் மற்றும் பேரரசை செங்கிஸ்கான் இறந்த பிறகு ஆள்வதற்கு சூச்சிக்கு ஆதரவு இருந்தது. 1222 இல் கூட்டப்பட்ட குடும்ப சம்பந்தப்பட்ட குறுல்த்தாயில் சகதை சூச்சியின் சட்ட ரீதியான அங்கீகாரத்தை கேள்விக்குள்ளாக்கினார். அந்த சந்திப்பில் சூச்சிதான் தனது அதிகாரபூர்வ முதலில் பிறந்த மகன் என செங்கிஸ்கான் விளக்கினார். ஆனால் தனது இரு மகன்களுக்கு இடையேயான சச்சரவு தனது பேரரசை இரண்டாகப் பிரிக்கும் என வருந்தினார். 1223 ம் வருட ஆரம்பத்தில் செங்கிஸ் கான் தனது மூன்றாவது மகன் ஒகோடியை மங்கோலியப் பேரரசின் கானாக தேர்ந்தெடுத்தார். பேரரசை ஸ்திரத்தன்மையுடன் வைத்திருக்க சூச்சி மற்றும் சகதை ஒத்துக் கொண்டனர். ஆனால் அவர்களுக்கு இடையேயான வேறுபாடு என்றுமே மறையவில்லை. இவர்களுக்கு இடையேயான கருத்து வேறுபாடு எதிர்காலத்தில் அரசியல் ரீதியாக மங்கோலியப் பேரரசின் ஐரோப்பிய பகுதியை அதன் ஆசியப் பகுதியிலிருந்து நிரந்தரமாகப் பிரித்தது.\n\nSection::::அடுத்த கான் சர்ச்சை.\nகுவாரசமியப் படையெடுப்பை முடித்த பிறகு 1223 ம் ஆண்டின் இலையுதிர் காலத்தில் செங்கிஸ்கான் மங்கோலியாவிற்கு புறப்பட்டார். சகதை, ஒகோடி மற்றும் டொலுய் அவருடன் சென்றனர். ஆனால் சூச்சி அரல் மற்றும் காசுப்பியன் கடல்களுக்கு வடக்கே இருந்த தனது பகுதிகளுக்குச் சென்று விட்டார். அவர் இறக்கும்வரை அங்கேயே இருந்தார். தன் வாழ்நாளில் தன் தந்தையை அவர் மீண்டும் சந்திக்கவே இல்லை.\n\nவரலாற்றில் தெளிவாக இல்லாத பொழுதும் சூச்சி செங்கிஸ்கானுக்கு எதிராக செயல்பட்டார் என ஆதாரம் உள்ளது. இதன் காரணமாக செங்கிஸ்கான் ஒரு தற்காப்பு தாக்குதலை நடத்த யோசனை செய்தார். செங்கிஸ்கான் மங்கோலியாவை அடைந்த பொழுது சூச்சியை அழைத்து வர ஆட்களை அனுப்பினார். ஆனால் சூச்சி வர மறுத்தார். மன்னிப்பு கோரினார். செங்கிஸ்கான் சகதை மற்றும் ஒகோடியை அவருக்கு எதிராக அனுப்பினார். வெளிப்படையான யுத்தம் நடப்பதற்கு முன்னரே பிப்ரவரி 1226 இல் சூச்சி இறந்தார் என்ற செய்தி வந்தது.\n\nசெங்கிஸ் கான் தனது பேரரசை கானேடுகளாக தனது நான்கு மகன்களுக்கு தன் வாழ்நாளிலேயே பிரித்துக் கொடுத்தார். சூச்சிக்கு பேரரசின் கடைக்கோடி மேற்குப்பகுதி கொடுக்கப்பட்டது. அது உரல் (ஜைக், டிஜைக், இயய்க், ஜையக்) மற்றும் இர்டிஸ் ஆறுகளுக்கு இடையில் அமைந்திருந்தது. செங்கிஸ்கானின் இறப்பிற்கு பிறகு 1229 இல் நடந்த குறுல்த்தாயில் இந்த பிரிவு அதிகாரப்பூர்வமாக்கப்பட்டது. 'மங்கோலிய குதிரைகளின் குளம்புகள் படும் தூரம் வரை' மேற்குப் பகுதியில் உள்ள நிலங்கள் சூச்சியின் குடும்பத்திற்கு (செங்கிஸ்கான் இறப்பதற்கு ஆறு மாதங்களுக்கு முன்னரே சூச்சி இறந்துவிட்டார்) வழங்கப்பட்டது. மங்கோலிய பாரம்பரியப்படி செங்கிஸ் கான் தனது மூத்த 3 மகன்கள் ஒவ்வொருவருக்கும் வெறும் நான்காயிரம் 'உண்மையான' மங்கோலிய துருப்புகளையே வழங்கினார். கடைசி மகன் டொலுய்க்கு 101,000 துருப்புகளை வழங்கினார். பிறகு சூச்சியின் வழித்தோன்றல்கள் தங்களது பேரரசை வெற்றி கொண்ட மக்கள் தொகையில் இருந்து பெறப்பட்ட துணைத் துருப்புகளைக் கொண்டே விரிவாக்கினார். அந்த துருப்புக்கள் துருக்கியர்கள் ஆவர். தங்க நாடோடிக் கூட்டம் துருக்கிய அடையாளம் பெற இதுவே முக்கிய காரணமாகும். சூச்சியின் பகுதிகள் அவரது மகன்களுக்கு இடையில் பிரித்து கொள்ளப்பட்டன. அவரது மகன்கள் ஓர்டா மற்றும் படு முறையே வெள்ளை நாடோடி கூட்டம் மற்றும் நீல நாடோடி கூட்டத்தை நிறுவினர். இப்பகுதிகள் பிற்காலத்தில் இணைக்கப்பட்டு கிப்சாக் கானேடு அல்லது தங்க நாடோடிக் கூட்டமாக ஆயின. சூச்சியின் மகன்களில் ஒருவரான சிபன், படு மற்றும் ஓர்டாவின் பகுதிகளுக்கு வடக்கே இருந்த பகுதிகளை பெற்றார்.\nஒரு பெரிய சமூக வேட்டையின் மேற்பார்வை மற்றும் நடத்தும் பொறுப்பை சூச்சிக்கு செங்கிஸ்கான் வழங்கினார். வேட்டை என்பது உண்மையில் ஒரு பெரிய அளவிலான ராணுவ பயிற்சியாகும். இது ராணுவத்தை பயிற்றுவிக்க உருவாக்கப்பட்டிருந்தது. வேட்டையானது ஆயிரக்கணக்கான சதுர கிலோ மீட்டர் பரப்பளவில் நடக்கும். வேட்டைக்கு பல தியுமன்கள் பங்கேற்க வேண்டியிருந்தது. வேட்டை என்பது ஒரு மாதம் முதல் மூன்று மாதங்கள் வரை நடக்கும். சட்டங்கள் மற்றும் இராணுவ பயிற்சியை நடத்தும் முறை ஆகியவை மங்கோலிய சட்டமான யசாவில் குறிப்பிடப்பட்டுள்ளன.\n\nசில நிகழ்வுகள் சூச்சி செங்கிஸ்கானை விட இரக்க குணம் உடையவர் என்பதற்கான குறிப்பை நமக்குக் காட்டுகின்றன. இங்கு \"இரக்கம்\" என்ற சொல் அக்கால இயல்பு மற்றும் சூழலுக்கு ஏற்றவாறு எடுத்துக் கொள்ளப்பட வேண்டும். ஏனெனில் குடிமக்கள் பலரை சூச்சியும் படுகொலை செய்துள்ளார். ஒருநாள் சூச்சி தனது தந்தையிடம் கைதியாக பிடிக்கப்பட்ட எதிரி தலைவரின் மகனை கொல்ல வேண்டாம் என்று கூறினார். ஏனெனில் அவர் மிகச் சிறந்த வில்லாளியாக இருந்தார். அவரைப் போன்ற ஒரு சிறந்த வில்லாளி மங்கோலிய ராணுவத்திற்கு ஒரு சொத்தாக இருப்பார் என்று சூச்சி கூறினார். ஆனால் செங்கிஸ்கான் அந்த வாதத்தை ஏற்றுக் கொள்ளாமல் அவரைக் கொன்றார்.\n\nSection::::மரபு.\nசூச்சியின் வழித்தோன்றலான பெர்கே மங்கோலியர்களிலேயே ஆரம்பத்தில் இஸ்லாம் மதத்திற்கு மாறியவராவார். சூச்சியின் மற்ற வழித்தோன்றல்கள் ஒஸ் பெக் கான், தோக்தமிசு மற்றும் ஹசி ஒன்றாம் கிரே.\n\nசூச்சியின் மகன் படுவின் கீழ் ஆட்சியானது அதன் மேற்கு கோடி எல்லைவரை விரிவாக்கப்பட்டது. தங்க நாடோடிக் கூட்டம் (கிப்சாக் கானேடு) சூச்சியின் \"உளூஸை\" ஸ்திரப்படுத்த நிறுவப்பட்டது.\n\nSection::::குழந்தைகள்.\nசூச்சிக்கு குறைந்தது 14 மகன்கள் மற்றும் இரண்டு மகள்கள் இருந்தனர்:\n"}
{"id": "316156", "url": "https://ta.wikipedia.org/wiki?curid=316156", "title": "பென் ஹொம்ஸ்சுடொரோம்", "text": "பென் ஹொம்ஸ்சுடொரோம்\n\nபென் ஹொம்ஸ்சுடொரோம் (\"Bengt Robert Holmström\") (பிறந்த ஆண்டு 1949) [[பின்லாந்து|பின்லாந்தை]ச்] சேர்ந்த ஒரு பொருளாதார நிபுணர். தற்போது இவர் [[மஸ்ஸாசூசெட்ஸ்]] தொழில்நுட்ப கல்லூரியில் பொருளாதாரப் பேராசிரியராக உள்ளார். 2016 ஆம் ஆண்டின் பொருளாதாரதிற்கான [[நோபல் பரிசு]] [[ஆலிவர் ஹார்ட்]]டுடன் இணைந்து அறிவிக்கப்பட்டுள்ளது.\n\nSection::::வாழ்க்கை மற்றும் தொழில்.\nஹொம்ஸ்சுடொரோம் [[பின்லாந்து]]தில் உள்ள [[ஹெலன்ஸ்கி]]யில் பிறந்தார். இவர் கணிததில் இளநிலை அறிவியல் பட்டம் [[கெல்சிங்கிப் பல்கலைக்கழகம்|ஹெல்சிங்கிப் பல்கலைகழக]]தில் பெற்றார். 1975 ஆம் ஆண்டு முதுநிலை அறிவியல் பட்டம் [[ஸ்டான்போர்ட் பல்கலைக்கழகம்]]தில் பெற்றார். முனைவர் பட்டம் [[ஸ்டான்போர்ட் வணிக பட்டதாரி பள்ளி]]யில் பெற்றார். 1994 ஆம் ஆண்டு முதல் [[மாசாச்சூசெட்சு தொழில்நுட்பக் கழகம்]] ஆசிரியராக உள்ளார்.\n\n2016 ஆம் ஆண்டின் பொருளாதாரதிற்கான [[நோபல் பரிசு]] [[ஆலிவர் ஹார்ட்]]டுடன் இணைந்து [[ஒப்பந்த கோட்பாடு]]டிற்காக அறிவிக்கப்பட்டுள்ளது.\n\nSection::::மேற்கோள்கள்.\n[[பகுப்பு:அமெரிக்கப் பொருளியலாளர்கள்]]\n[[பகுப்பு:1949 பிறப்புகள்]]\n[[பகுப்பு:வாழும் நபர்கள்]]\n[[பகுப்பு:பின்லாந்து பொருளியலாளர்கள்]]\n[[பகுப்பு:நோபல் பரிசு பெற்ற பின்லாந்து நபர்கள்]]\n[[பகுப்பு:நோபல் பொருளியற் பரிசு பெற்றவர்கள்]]\n[[பகுப்பு:மாசாச்சுசெட்டு தொழில்நுட்பக் கழகப் பேராசிரியர்கள்]]"}
{"id": "316162", "url": "https://ta.wikipedia.org/wiki?curid=316162", "title": "தங்க நாடோடிக் கூட்டம்", "text": "தங்க நாடோடிக் கூட்டம்\n\nதங்க நாடோடிக் கூட்டம் (\"Golden Horde\") என்பது மங்கோலியாவில் தோன்றி பின் துருக்கிய மயமாக்கப்பட்ட 13ஆம் நூற்றாண்டைச் சேர்ந்த ஒரு கானேடாகும். இது கிப்சாக் கானேடு என்றும் சூச்சியின் உளூஸ் என்றும் அழைக்கப்படுகிறது. இந்நாடு 1255ல் படு கானின் மறைவுக்குப் பின் 1359 வரை தழைத்தோங்கியது. இதன் இராணுவமானது இசுலாமைத் தழுவிய உசுபெக் கானின் (1312–1341) காலத்தில் வலிமையுடன் விளங்கியது.\n\n1255 இல் படு கானின் (தங்க நாடோடி கூட்டத்தின் நிறுவனர்) இறப்பிற்குப் பிறகு அவரது அரசமரபு ஒரு முழு நூற்றாண்டுக்கு 1359 வரை தழைத்தோங்கியது. நோகை கானின் கிளர்ச்சி 1290களில் ஒரு பகுதி உள்நாட்டு யுத்தத்தை தூண்டிய போதும் அவரது அரசமரபு தழைத்தோங்கியது. நாடோடி கூட்டத்தின் ராணுவ சக்தியானது இஸ்லாமை தழுவிய உஸ்பெக் கானின் (1312–1341) ஆட்சியின்போது உச்சத்தை அடைந்தது. அதன் உச்சத்தின் போது தங்க நாடோடி கூட்டத்தின் பகுதிகளானது பெரும்பாலான கிழக்கு ஐரோப்பா (உரால் மலைகள் முதல் தன்யூப் ஆறு) வரையும் மற்றும் கிழக்கில் சைபீரியாவின் உள்பகுதி வரையிலும் நீண்டு இருந்தது. தெற்கில் தங்க நாடோடி கூட்டத்தின் நிலங்கள் கருங்கடல், காக்கேசிய மலைகள் மற்றும் இல்கானேடு என்று அறியப்பட்ட மங்கோலிய அரசமரபின் பகுதிகளை எல்லைகளாகக் கொண்டு இருந்தது.\n\n1359 முதல் இந்த கானேடு வன்முறை நிறைந்த ஓர் அரசியல் குழப்பத்தை அனுபவித்தது. பின்னர் தோக்தமிசால் (1381–1395) குறுகிய காலத்திற்கு ஒன்றிணைக்கப்பட்டது. எனினும், பின்னர், தைமூரிய பேரரசின் நிறுவனரான தைமூரின் 1396 ஆம் வருட படையெடுப்புக்குப் பிறகு தங்க நாடோடி கூட்டமானது சிறிய தாதர் கானேடுகளாக உடைந்தது. அதன் சக்தி படிப்படியாக குறைய ஆரம்பித்தது. பதினைந்தாம் நூற்றாண்டின் ஆரம்பத்தில் நாடோடிக் கூட்டமானது சக்தியை இழக்க ஆரம்பித்தது. 1466 ஆம் வருடத்தில் இது சாதாரணமாக \"பெரிய நாடோடி கூட்டம்\" என்று அழைக்கப்பட்டது. இதன் பகுதிகளுக்குள் துருக்கிய மொழிகளை முதன்மையாக பேசிய பல்வேறு கானேடுகள் தோன்றின. இந்த உட்குழப்பங்கள் காரணமாக 1480 ஆம் ஆண்டு உக்ரா ஆற்று போரின் போது கப்பம் கட்டிய வடக்கு மாநிலமான முஸ்கோவி \"தாதர் நுகத்தடியில்\" இருந்து தன்னை விடுவித்துக் கொண்டது. தங்க நாடோடி கூட்டத்தின் கடைசி எஞ்சிய பகுதிகளான கிரிமிய கானேடு மற்றும் கசக் கானேடு ஆகியவை முறையே 1783 மற்றும் 1847 வரை பிழைத்திருந்தன.\n\nSection::::பெயர்.\nதங்க நாடோடிக் கூட்டம் (Golden Horde) எனும் பெயரானது போர் காலங்களின்போது மங்கோலியர்கள் வாழ்ந்த கூடாரங்களின் தங்க நிறம் காரணமாக, அல்லது படு கான் அல்லது உஸ்பெக் கான் பயன்படுத்திய உண்மையான தங்க கூடாரம் காரணமாக அல்லது கான் கொண்டிருந்த பெரும் செல்வத்தை குறிப்பதற்காக இசுலாவிய கப்பம் கட்டுபவர்களால் வழங்கப்பட்டது என கூறப்படுகிறது. மஞ்சள் நிறத்தை குறிக்கும் மங்கோலிய வார்த்தையான (சரி/சரு) என்பதன் அர்த்தம் பழைய துருக்கிய மற்றும் மங்கோலிய மொழிகளில் \"மையம்\" என்பதாகும். \"ஹோர்ட்\" (\"horde\") என்ற வார்த்தை மங்கோலிய வார்த்தையான ஓர்டுவில் இருந்து வந்திருக்கலாம். அதன் பொருள் அரண்மனை, முகாம் அல்லது தலைமையகம் என்பதாகும். எனவே கோல்டன் ஹோர்ட் (\"Golden Horde\") என்பது சாதாரணமாக மங்கோலிய சொற்றொடர் ஆன \"மைய முகாம்\" என்பதில் இருந்து வந்திருக்கலாம். எது எப்படி இருந்தாலும் பதினாறாம் நூற்றாண்டு வரை உருசிய வரலாற்றாளர்கள் \"கோல்டன் ஹோர்ட்\" (உருசியம்: Золотая Орда) என்ற வார்த்தையை மங்கோலியப் பேரரசின் தொடர்ச்சியான இந்த குறிப்பிட்ட கானேட்டைக் குறிக்க உபயோகிக்க ஆரம்பிக்கவில்லை. 1565 இல் இந்த வார்த்தை கசனை பற்றிய உருசிய வரலாற்றில் சராயை மையமாகக் கொண்டிருந்த படுவின் உளூஸை (உருசியம்: Улуса Батыя) குறிக்க முதன் முதலில் பயன்படுத்தப்பட்டது. சமகால பாரசீக, ஆர்மீனிய மற்றும் முஸ்லிம் பதிவுகளில், மற்றும் பதின்மூன்றாம் மற்றும் ஆரம்பகால 14ஆம் நூற்றாண்டு பதிவுகளான யுவான் ஷி மற்றும் சமி' அல்-தவரிக் ஆகியவற்றில் இந்த கானேடு \"சூச்சியின் உளூஸ்\" (மங்கோலியத்தில் \"சூச்சியின் உலகம்\"), \"\"டஷ்ட்-இ-கிஃப்சாக்\"\" (கிப்சாக் புல்வெளி) அல்லது \"கிப்சாக் கானேடு\" மற்றும் \"கோமனியா\" (குமனியா) என்று அழைக்கப்பட்டது.\n\nகிழக்கு அல்லது இடது பகுதி (அல்லது மங்கோலிய பொருளுதவி பெற்ற அலுவல் ரீதியான பாரசீக பதிவுகளில் \"இடது கை\") உருசிய வரலாறுகளில் நீல நாடோடிக் கூட்டம் எனவும், தைமூரிய பதிவுகளில் (உதாரணமாக ஜாபர்-நாமா) வெள்ளை நாடோடிக் கூட்டம் எனவும் குறிக்கப்பட்டது. மேற்கத்திய அறிஞர்கள் தைமூரிய பதிவுகளில் உள்ள பெயரையே பயன்படுத்தி வந்தனர். இடது பகுதியை வெள்ளை நாடோடிக் கூட்டம் என்று அழைத்து வந்தனர். ஆனால் குவாரசம் வரலாற்றாளரான ஒடேமிஸ் ஹஜ்ஜி (1550) இடது பகுதியை நீல நாடோடிக் கூட்டம் என்று அழைத்தார். கானேடு பேரரசின் வாய்மொழி மரபுகளுடன் அவருக்கு தொடர்பு இருந்ததால் உருசிய வரலாற்றாளர்கள் அழைத்த பெயரே சரி எனப்படுகிறது. கானேடும் அதன் இடது பகுதியை நீல நாடோடிக் கூட்டம் என்றுதான் அழைத்தது. கானேடு வெள்ளை நாடோடிக் கூட்டம் என்ற சொற்றொடரை அதன் வலது பகுதியை குறிப்பதற்கு பயன்படுத்தியது. வெள்ளை நாடோடிக் கூட்டம் படுவின் வாழ்விடமான சராயில் அமைந்திருந்தது. அதுவே முழு உளூஸையும் கட்டுப்படுத்தியது. ஆனால் தங்க நாடோடிக் கூட்டம், நீல நாடோடிக் கூட்டம் மற்றும் வெள்ளை நாடோடிக் கூட்டம் ஆகிய பெயர்கள் மங்கோலிய காலப் பதிவுகளில் காணப்படுவதில்லை.\n\nSection::::மங்கோலிய தோற்றம் (1225–1241).\n1227 இல் தனது இறப்பிற்கு முன் செங்கிஸ் கான் மங்கோலிய பேரரசை தனது நான்கு மகன்களுக்கு இடையில் ஒட்டு நிலங்களாக பிரித்தார். எனினும் பேரரசானது பெரிய கானின் தலைமையில் ஒன்றிணைந்து இருந்தது. மூத்த மகன் சூச்சி தான் ஆனால் அவர் செங்கிஸ்கான் இறப்பதற்கு ஆறு மாதங்களுக்கு முன்பே இறந்தார். மங்கோலியர்களால் ஆக்கிரமிக்கப்பட்டிருந்த மேற்கு கோடி பகுதிகள் சூச்சியின் மூத்த மகன்களான படு கான் மற்றும் ஓர்டா கானுக்கு கொடுக்கப்பட்டது. அந்த நிலங்கள் தற்கால தெற்கு உருசியா மற்றும் கசகஸ்தான் ஆகிய பகுதிகளை கொண்டிருந்தன. படு கான் நீல நாடோடி கூட்டத்திற்கும் மற்றும் ஓர்டா கான் வெள்ளை நாடோடி கூட்டத்திற்கும் தலைவர்கள் ஆயினர். 1235 இல் படு பெரிய தளபதி சுபுதையுடன் இணைந்து மேற்கு நோக்கிய படையெடுப்பைத் தொடங்கினார். ஆரம்பத்தில் பஷ்கிர்களை வென்ற அவர் 1236இல் வோல்கா பல்கேரியா மீதும் படையெடுத்தார். அங்கிருந்து சென்று 1237 இல் தற்கால உக்ரைனின் தெற்கு புல்வெளிகளில் சிலவற்றை கைப்பற்றினார். இதன் காரணமாக உள்ளூர் வாசிகளான குமன்கள் மேற்கு நோக்கி இடம்பெயர வைக்கப்பட்டனர். கிப்சாக் மற்றும் குமன்களுக்கு எதிரான ராணுவ படையெடுப்பானது மெர்கிடுகள் அவர்களிடம் தஞ்சம் அடைந்த போது சூச்சி மற்றும் சுபுதையின் தலைமையில் 1216–1218 காலகட்டத்தில் ஆரம்பிக்கப்பட்டது. 1239இல் பெரும்பகுதி குமன்கள் கிரிமிய தீபகற்பத்திலிருந்து துரத்தப்பட்டனர். அப்பகுதிகள் மங்கோலியப் பேரரசின் ஒட்டு நிலங்களாயின. எஞ்சிய கிரிமிய குமன்கள் கிரிமிய மலைகளில் பிழைத்து வாழ்ந்தனர். காலப்போக்கில் அவர்கள் கிரிமியாவில் இருந்த மற்ற குழுக்களுடன் (கிரேக்கர்கள், கோத்கள் மற்றும் மங்கோலியர்கள் உட்பட) இணைந்து கிரிமிய தாதர் மக்களை உருவாக்கினர். பின்னர் படு வடக்கு நோக்கிச் சென்று ருஸ் மீதான மங்கோலியப் படையெடுப்பைத் தொடங்கினார். மூன்று வருடங்களுக்குள் முன்னாள் கீவிய ருஸ் சமஸ்தானங்களை கட்டுப்பாட்டுக்குள் கொண்டுவந்தார். அதே நேரத்தில் அவரது சித்தப்பா மகன்கள் மோங்கே, கதன் மற்றும் குயுக் ஆகியோர் அலனியா நோக்கி முன்னேறினர்.\n\nகுமன்கள் தஞ்சமடைந்ததைக் காரணம் காட்டி மங்கோலியர்கள் மேற்கு நோக்கி தங்களது பயணத்தை தொடர்ந்தனர். போலந்து மற்றும் ஹங்கேரியில் லெக்னிகா மற்றும் மொஹி ஆகிய இடங்களில் யுத்தம் நடத்தினர். எனினும் 1241இல் ஒகோடி கான் மங்கோலிய தாயகத்தில் இறந்தார். அடுத்த கானை தேர்ந்தெடுக்கும் தேர்வில் கலந்து கொள்வதற்காக வியன்னா முற்றுகையிலிருந்து படு பின்வாங்கினார். பிற்காலத்தில் மங்கோலிய இராணுவங்கள் மேற்கில் இவ்வளவு தூரத்திற்கு பயணம் செய்யவே இல்லை. 1242 இல் ஹங்கேரி வழியாக பின்வாங்கினார். வரும் வழியில் பெஸ்ட் என்ற பகுதியை அழித்துவிட்டு பல்கேரியாவை அடிபணிய வைத்தார். படு தனது தலைநகரை சராய் நகரில் அமைத்தார். வோல்கா ஆற்றின் கீழ்ப் பகுதியை ஆட்சி செய்தார். கசர்களின் தலைநகரமான அடில், சராய் அமைந்த இடத்தில்தான் அமைந்திருந்தது. இதற்கு சில காலத்திற்கு முன் படு மற்றும் ஓர்டாவின் தம்பியான சிபனுக்கு சொந்த பெரிய உளூஸ் கொடுக்கப்பட்டது. சிபனின் உளூஸ் உரல் மலைகளின் கிழக்கில் ஓப் மற்றும் இர்திஸ் ஆறுகளுக்கு அருகில் அமைந்திருந்தது.\n\nபடுவின் அவையில் மொங்கோலிய மொழி மறுக்க முடியாத வகையில் பொதுப்பயன்பாட்டில் இருந்த போதிலும் தங்க நாடோடி கூட்டத்தின் பகுதிகளில் எழுதப்பட்ட சில மங்கோலிய நூல்களே எஞ்சியுள்ளன. இதற்கு முக்கியமான காரணம் அந்நேரத்தில் அவர்களிடையே இருந்த எழுத்தறிவின்மையே ஆகும். கிரிகரோவ் என்பவரின் கூற்றுப்படி \"யர்லிக்\" அல்லது கான்களின் கட்டளைகள் எனும் நூல் மங்கோலிய மொழியில் எழுதப்பட்டு பிறகு குமன் மொழிக்கு மொழிபெயர்க்கப்பட்டது. 14ஆம் நூற்றாண்டின் மத்தியில் இருந்து இருப்பதாக வயது கணக்கிடப்பட்ட அரேபிய-மங்கோலிய மற்றும் பாரசீக-மங்கோலிய அகராதிகள் மற்றும் எகிப்திய அடிமை சுல்தானகத்தின் உபயோகத்திற்கு உருவாக்கப்பட்ட அகராதிகள் தங்க நாடோடி கூட்டத்துடன் தொடர்பு கொள்ள அத்தகைய நூல்கள் நடைமுறை ரீதியாக தேவைப்பட்டன என்பதை நமக்கு உணர்த்துகின்றன. எகிப்திய அடிமை வம்ச சுல்தான்கள் பெற்றுக்கொண்ட அல்லது எழுதிய கடிதங்கள் மங்கோலிய மொழியிலேயே இருந்திருக்க வேண்டும் என நாம் ஒரு முடிவுக்கு வருவதே ஏற்கத் தகுந்ததாக இருக்கும். எது எப்படி இருந்த போதிலும் மொழி மற்றும் ஏன் சமூக-மொழி ரீதியான தாக்கங்கள் அதிகப்படியாக இருந்தன. மங்கோலியப் பேரரசின் கீழ் ஒன்றிணைந்த மங்கோலிய மற்றும் துருக்கிய மொழிகளில் இருந்து உருசியர்கள் ஆயிரக்கணக்கான வார்த்தைகள், சொற்றொடர்கள் மற்றும் பிற முக்கியமான மொழி ரீதியான சிறப்புகளை பயன்படுத்த ஆரம்பித்தனர்.\n\nSection::::பொற்காலம்.\nSection::::பெரிய கான்களின் கீழ் ஆரம்ப கால ஆட்சியாளர்கள் (1241–1259).\n1242 இல் படுவை பெரிய கதுன் தோரேசின் மங்கோலியப் பேரரசின் அடுத்த பேரரசரை தேர்வு செய்ய அழைத்தபோது அவர் குறுல்த்தாய்க்கு வர மறுத்தார். இதன் காரணமாக பல வருடங்களுக்கு பெரிய கானை தேர்ந்தெடுப்பது தாமதப்படுத்தப்பட்டது. படு தன் வயது முதிர்ச்சி மற்றும் உடல்நலக்குறைவு ஆகியவற்றை காரணமாக கூறி பணிவாக அந்த அழைப்பை மறுத்தார். ஆனால் உண்மையில் குயுக் கானாக தேர்ந்தெடுக்கப்படுவதற்கு படு ஆதரவு தெரிவிக்கவில்லை. ஏனெனில் கிழக்கு ஐரோப்பாவை மங்கோலியர்கள் ஆக்கிரமித்திருந்த போது குயுக் மற்றும், சகதை கானின் பேரனான புரி ஆகியோர் ஒரு வெற்றி விருந்தின்போது படுவுடன் சண்டையிட்டனர். கடைசியில் படு தனது சகோதரர்களை குறுல்த்தாய்க்கு அனுப்பினார். 1246 இல் மங்கோலியர்களின் புதிய பேரரசர் தேர்ந்தெடுக்கப்பட்டார். விளாடிமிரின் இரண்டாம் யரோஸ்லாவ், ஹலிச்சின் டானிலோ மற்றும் விளாடிமிரின் ஸ்வியடோஸ்லாவ் விசெவோலோடோவிச் உட்பட அனைத்து மூத்த ருஸ் இளவரசர்களும் படுவின் தலைமையை ஏற்றுக் கொண்டனர். ஆனால் மங்கோலிய அவையானது மங்கோலிய எதிர்ப்பு இளவரசர்களை அழித்துவிட்டது. உதாரணமாக 1240 இல் ஒரு மங்கோலிய தூதனை கொன்ற செர்னிகோவின் மைக்கேல் ஆகிய இளவரசர்களை குறிப்பிடலாம்.\n\nசிறிது காலத்திற்குப் பிறகு படுவை மரியாதை செலுத்த வருமாறு கூறி குயுக் பல முறை அழைத்தார். 1247 இல் ஆன்ட்ரே மற்றும் அலெக்சாந்தர் நெவ்சுகி ஆகியோரை மங்கோலியாவின் கரகோரத்திற்கு அவர்களது தந்தையின் இறப்பிற்குப் பிறகு படு அனுப்பி வைத்தார். குயுக் ஆன்ட்ரேவை விளாடிமிர் சுஸ்டாலின் பெரிய இளவரசராகவும் மற்றும் அலெக்சாண்டரை கீவின் இளவரசராகவும் நியமித்தார். 1248 இல் படுவை குயுக் கிழக்கு நோக்கி வந்து தன்னைச் சந்திக்குமாறு கூறினார். அக்காலத்தில் வாழ்ந்தவர்கள் இம்முடிவை படுவின் கைதுக்கு ஒரு முன்னோட்டமாக கருதினர். ஆணைக்குக் கட்டுப்பட்ட படு ஒரு பெரிய ராணுவத்துடன் புறப்பட ஆரம்பித்தார். குயுக் மேற்கு நோக்கி பயணித்த போது டொலுயின் விதவை மற்றும் படுவின் மாற்றாந்தாயின் சகோதரியான சோர்காக்டனி சூச்சியின் குடும்பம் குயுக்கின் இலக்காக இருக்கலாம் என படுவை எச்சரித்தார்.\n\nபயணிக்கும் வழியில் தற்கால சிஞ்சியாங்கில் தனது 42ம் வயதில் குயுக் இறந்தார். சில நவீன வரலாற்று ஆசிரியர்கள் உடல்நலக் குறைவு போன்ற இயற்கையான காரணங்களால் குயுக் இறந்திருக்கலாம் என்று நம்புகிற போதும், குயுக் உண்மையிலேயே மதுப்பழக்கம் மற்றும் கீல்வாதம் ஆகியவற்றின் ஒன்று சேர்ந்த தாக்கத்தால் இறந்திருக்கலாம் அல்லது விஷம் வைத்துக் கொல்லப்பட்டிருக்கலாம். ருப்ரக்கின் வில்லியம் மற்றும் ஒரு முஸ்லிம் வரலாற்று ஆசிரியர் ஆகியோர் படு ஏகாதிபத்திய தூதனைக் கொன்றதாகவும் மற்றும் படுவின் சகோதரர்களில் ஒருவர் பெரிய கான் குயுக்கை கொன்றார் எனக் கூறுகின்றனர். ஆனால் இத்தகைய கூற்றுக்கள் பிற முதன்மை ஆதாரங்களுடன் ஒத்துப்போகவில்லை. குயுக்கின் விதவையான ஒகுல் கைமிஸ் பிரதிநிதியாக மங்கோலிய பேரரசை ஆண்டார். ஆனால் அவரால் பிற்கால மங்கோலிய ஆட்சியாளர்கள் அவரது குடும்பத்தில் இருந்து வருமாறு செய்ய முடியவில்லை.\n\nதங்க நாடோடி கூட்டத்தின் துணையுடன் 1251 இல் மோங்கே பெரிய கானாக பதவிக்கு வந்தார். தன்னை நீக்க தீட்டப்பட்ட ஒரு திட்டத்தை மோங்கே கண்டுபிடித்தார். அந்தக் கண்டுபிடிப்பை பயன்படுத்தி புதிய பெரிய கானாக மோங்கே தனது எதிரிகளை கொல்ல ஆரம்பித்தார். இறந்த உயர்குடியினர், அதிகாரிகள் மற்றும் மங்கோலிய தளபதிகளின் எண்ணிக்கை மதிப்பீடு 77 முதல் 300 என கணக்கிடப்பட்டுள்ளது. மோங்கேவுடனான படுவின் நட்பு பேரரசின் ஒற்றுமையை உறுதி செய்தது. மிகவும் செல்வாக்கு மிகுந்த நபராக படு மாறினார். படு, மோங்கே மற்றும் பிற இளவரச மரபினர் ஆப்கானிஸ்தான் முதல் துருக்கி வரையிலான பகுதிகளை பிரித்து ஆண்டனர்.\n\nகிங் மேக்கர் மற்றும் மூத்த போர்சிசின் குடும்ப ஆணாக படுவின் மரியாதை உச்சத்தில் இருந்த போதும் மோங்கேயின் மக்கள் தொகை கணக்கெடுப்பாளர்களை தனது உலகத்தில் சுதந்திரமாக நடமாட படு அனுமதித்தார். 1252–1259 இல் மோங்கே மங்கோலியப் பேரரசின் மக்கள் தொகைக் கணக்கெடுப்பை நடத்தினார். இக்கணக்கெடுப்பில் ஈரான், ஆப்கானிஸ்தான், ஜார்ஜியா, ஆர்மீனியா, உருசியா, நடு ஆசியா மற்றும் வட சீனா ஆகிய பகுதிகளின் மக்கள் தொகை கணக்கெடுக்கப்பட்டது. சீனாவின் மக்கள் தொகை கணக்கெடுப்பானது 1252 இல் முடிக்கப்பட்டது. ஆனால் தொலைதூர வடமேற்கு பகுதியான நோவ்கோரோடின் மக்கள் தொகைக் கணக்கெடுப்பானது 1258–59 குளிர்காலம் வரை முடிக்கப்படவில்லை. நோவ்கோரோடில் மங்கோலிய கணக்கெடுப்பிற்கு எதிராக கிளர்ச்சி ஏற்பட்டது. ஆனால் அலெக்சாண்டர் நெவ்சுகி நகரத்தை கணக்கெடுப்பு மற்றும் வரிக்கு அடி பணிய வைத்தார்.\n\nபெரிய இளவரசர் இரண்டாம் ஆன்ட்ரே மங்கோலியர்களின் துயர நிலைக்கு ஆறுதலாக இருந்தார். படு நெவ்ருய் தலைமையில் தண்டனை கொடுக்கும் பயணங்களை மேற்கொள்ள வைத்தார். அவர்கள் வந்தபோது ஆன்ட்ரே பிஸ்கோவுக்கு தப்பி ஓடினார். அங்கிருந்து பின்னர் ஸ்வீடனுக்கு தப்பி ஓடினார். மங்கோலியர்கள் விளாடிமிரை கைப்பற்றினர். அந்த சமஸ்தானத்தை கடுமையாக தண்டித்தனர். லிவோனிய நைட்டுகள் மங்கோலியர்கள் நோவ்கோரோட் மற்றும் பிஸ்கோவுக்கு முன்னேறுவதை தடுத்தனர். அலெக்சாண்டருக்கு சர்தக்குடன் இருந்த நட்பு காரணமாக 1252 இல் படுவால் அலெக்சாண்டர் விளாடிமிரின் பெரிய இளவரசராக (உச்ச உருசிய ஆட்சியாளர்) பதவி அமர்த்தப்பட்டார். 1256 இல் ஆன்ட்ரே சராய்க்கு பயணித்தார். தனது முன்னாள் துரோகத்திற்கு மன்னிப்புக் கோரினார். அவருக்கு கருணை காட்டப்பட்டது.\n\nசூச்சி மற்றும் சகதை குடும்பங்களை ஹுலாகுவின் ஈரான் தாக்குதலுக்காக ஹுலாகுவுடன் இணையுமாறு மோங்கே ஆணையிட்டார். பெர்கேயின் தூண்டுதல் அவரது சகோதரர் படுவை ஹுலாகுவின் தாக்குதலை தள்ளிவைக்க கட்டாயப்படுத்தி இருக்கலாம். இதன் காரணமாகவே அங்கு பல வருடங்களுக்கு சூச்சி குடும்பத்தின் ஆதிக்கம் இல்லாமல் போனது என்பதை தெரிந்துகொள்ள பெரிய ஆராய்ச்சி தேவையில்லை. படு அல்லது அவரது பின்வந்த இரண்டு ஆட்சியாளர்களின் ஆட்சியின் போது தங்க நாடோடிக் கூட்டம் ஒரு பெரிய சூச்சி இன படையை 1256/57 இல் ஹுலாகுவின் மத்திய கிழக்கு படையெடுப்பில் பங்கேற்க அனுப்பியது.\n\n1256 இல் படு இறந்த பிறகு அவரது மகன் சர்தக்கை மோங்கே நியமித்தார். மங்கோலியாவில் இருந்து பெரிய கானின் அவையில் இருந்து திரும்பிய உடனேயே சர்தக் இறந்தார். சிறிது காலத்திற்கு போரக்சின் கதுன் பிரதிநிதியாக நியமிக்கப்பட்டு அவருக்குக் கீழ் குழந்தை உலக்சி ஆட்சி செய்தான். பிறகு படுவின் தம்பி பெர்கே சூச்சி இனத்திற்கு கானாக 1257 இல் நியமிக்கப்பட்டார்.\n\n1257 இல் இளவரசர் குரேம்சா தலைமையில் போனிசியா மற்றும் வோலினியா மீதான மங்கோலிய தாக்குதல்களை டானிலோ முறியடித்தார். மேலும் கீவை கைப்பற்ற ஒரு படையை அனுப்பினார். ஆரம்பத்தில் அவர்கள் வெற்றியடைந்த போதும் 1259 இல் போரோல்டை தலைமையிலான மங்கோலியப் படை கலிசியா மற்றும் வோலினியாவுக்குள் நுழைந்தது. அவர்கள் ஒரு எச்சரிக்கை விடுத்தனர்: தனது கோட்டை வலுவூட்டல்களை டானிலோ அழிக்க வேண்டும் அல்லது போரோல்டை பட்டணங்களை தாக்குவார். இந்த எச்சரிக்கையை ஏற்றுக்கொண்ட டானிலோ நகர மதில்களை இடித்தார். 1259 இல் லித்துவேனியா மற்றும் போலந்து மீது காட்டுமிராண்டித்தனமான தாக்குதல்களை பெர்கே ஆரம்பித்தார். ஹங்கேரிய அரசரான நான்காம் பெலா மற்றும் பிரெஞ்சு அரசர் ஒன்பதாம் லூயி அடிபணிய வேண்டும் என முறையே 1259 மற்றும் 1260 இல் பெர்கே கூறினார். 1259/60 இல் புருசியா மீதான இவரது தாக்குதல் டியூட்டோனிக் வரிசை நைட்டுகளுக்கு பெருத்த சேதத்தை விளைவித்தது. மங்கோலியர்கள் உடன் லித்துவேனியர்கள் இணைந்துள்ளதாக தகவல்கள் குரியா எனும் குடிமக்கள் குழுவை சென்றடைந்த நேரத்தில் 1260 களில் லித்துவேனியர்கள் மங்கோலியர்களுக்கு கப்பம் கட்டிக் கொண்டு இருந்திருக்கலாம்.\n\nSection::::மங்கோலியர்களின் உள்நாட்டுப் போர் (1260–1280).\n1259 இல் மோங்கே கான் இறந்த பிறகு குப்லாய் கான் மற்றும் ஆரிக் போகேவுக்கு இடையில் உள்நாட்டுப் போர் ஆரம்பித்தது. இப்போரில் குப்லாயை ஹுலாகுவும் ஆரிக் போகேவை பெர்கேவும் ஆதரித்தனர். பெர்கே ஆரிக் போகேவின் பெயரில் நாணயங்களையும் அச்சிட்டார். எனினும் பெர்கே ராணுவ ரீதியாக நடுநிலை வகித்தார். ஆரிக் போகேவின் தோல்விக்குப் பிறகு குப்லாயின் முடிசூட்டலை பெர்கே சுதந்திரமாக ஏற்றுக்கொண்டார். எனினும் வெள்ளை நாடோடி கூட்டத்தின் சில முக்கிய பிரமுகர்கள் ஆரிக் போகே பக்கம் போருக்காக இணைந்திருந்தனர்.\n\nஹுலாகுவின் ராணுவத்தில் இணைந்த ஒரு சூச்சி இன இளவரசர் ஹுலாகுவுக்கு எதிராக மாந்திரீகம் செய்ததாக குற்றம்சாட்டப்பட்டார். பெர்கேவிடமிருந்து அனுமதி பெற்ற பிறகு அந்த இளவரசரை ஹுலாகு கொன்றார். அதன் பிறகு மேலும் இரண்டு சூச்சி இன இளவரசர்கள் சந்தேகத்திற்குரிய வகையில் இறந்தனர். முஸ்லிம் நூல்களின் கூற்றுப்படி ஹுலாகு போரில் கிடைத்த பொருட்களை செங்கிஸ்கான் வகுத்த சட்டங்களின்படி பெர்கேவுடன் பகிர்ந்து கொள்ள மறுத்தார். பெர்கே ஒரு அர்ப்பணிப்புடைய முஸ்லிம் ஆவார். அவர் அப்பாசியக் கலிப் அல்-முஸ்தசிம் உடன் நெருங்கிய உறவில் இருந்தார். ஆனால் கலிப் 1258 இல் ஹுலாகுவால் கொல்லப்பட்டார். சூச்சி இனத்தவர்கள் ஹுலாகுவின் மாநிலம் தங்களை திரான்ஸ் காக்கேசிய பகுதியில் இருந்து வெளியேற்றியதாக நம்பினர். இந்த நிகழ்வுகள் பெர்கேவின் கோபத்தை அதிகப்படுத்தின. இதன் காரணமாக 1262 இல் தங்க நாடோடிக் கூட்டம் மற்றும் இல்கானேட்டிற்கு இடையில் போர் மூண்டது.\n\n1262 இல் சுஸ்டாலில் ஒரு கிளர்ச்சி ஏற்பட்டது. மங்கோலிய தருகச்சிகள் மற்றும் வரி வசூலிப்பாளர்கள் கொல்லப்பட்டனர். ஒரு கடுமையான தண்டனை கொடுக்கும் பயணத்தை மேற்கொள்ள பெர்கே திட்டமிட்டார். ஆனால் அலெக்சான்டர் நெவ்ஸ்கி பெர்கேவிடம் உருசிய மக்களை தண்டிக்க வேண்டாம் என மன்றாடினார். விளாடிமிர்-சுஸ்டால் நகரங்கள் ஒரு பெரும் இழப்பெதிர்காப்பை செலுத்த ஒப்புக்கொண்டன. பெர்கே தனது நடவடிக்கைகளை தளர்த்தினார்.\n\nபெர்கே மற்றும் ஹுலாகுவுக்கு இடையில் அதிகரித்து வந்த பதட்டம் என்பது ஹுலாகுவின் ராணுவத்தில் இருந்த தங்க நாடோடிக் கூட்ட பரிவாரங்களுக்கு வந்த ஒரு எச்சரிக்கை ஆகும். அந்த எச்சரிக்கை ஹுலாகுவிடமிருந்து தப்பிப்பதே அவர்களுக்கு சிறந்த வழி என்பதாகும். ஒரு பரிவாரம் கிப்சாக் புல்வெளிகளுக்கு சென்றது. நெகுதரின் மற்றொரு பரிவாரம் குராசான் பகுதிக்குச் சென்றது. மூன்றாவதாக ஒரு பரிவாரம் அடிமை வம்சத்தால் ஆளப்பட்ட சிரியாவில் தஞ்சமடைந்தது. அங்கு அவர்கள் சுல்தான் பய்பர்சால் (1260–1277) நல்ல முறையில் வரவேற்கப்பட்டனர். ஈரானில் இருந்த எஞ்சிய தங்க நாடோடி கூட்ட ராணுவத்தை ஹுலாகு கடுமையாக தண்டித்தார். பய்பர்சுடன் இணைந்து ஒரு தாக்குதலை நடத்த பெர்கே கோரினார். அடிமை வம்சத்தவர்களுடன் ஒரு கூட்டணியை ஹுலாகுவுக்கு எதிராக ஏற்படுத்தினார். தங்க நாடோடிக் கூட்டம் நோகை கான் தலைமையில் இல்கானேடு மீது படையெடுக்க ஒரு படையை அனுப்பியது. ஆனால் 1262 இல் ஹுலாகு அவர்களை திரும்பிச் செல்ல வைத்தார். இல்கானேடு இனத்தவர்கள் பிறகு டெரக் ஆற்றைக் கடந்தனர். ஆட்கள் இன்றி வெற்றிடமாக இருந்த ஒரு சூச்சி இன முகாமை கைப்பற்றினர். அந்நேரத்தில் நோகை கானின் படைகளால் எதிர்பாராத விதமாக தாக்கப்பட்டனர். அவர்களில் பலர் உறைந்திருந்த டெரக் ஆற்றின் பனிக்கட்டிகள் உடைந்ததால் நீருக்குள் மூழ்கினார்.\n\nமுன்னாள் செல்யுக் சுல்தான் இரண்டாம் கைகவுஸ் பைசாந்தியப் பேரரசில் கைது செய்யப்பட்டபோது அவரது தம்பி இரண்டாம் கய்குபத் பெர்கேவிடம் முறையிட்டார். ஒரு எகிப்திய தூதரும் அங்கே கைது செய்யப்பட்டார். பல்கேரிய இராச்சியத்தின் (பெர்கேவுக்கு கப்பம் கட்டியவர்கள்) உதவியுடன் நோகை கான் 1264 இல் பைசாந்திய பேரரசின் மீது படையெடுத்தார். கய்கவுசை விடுதலை செய்ய மைக்கேல் எட்டாம் பலையோலோகோசை நோகை கட்டாயப்படுத்தினார். நாடோடி கூட்டத்திற்கு கப்பம் கட்ட வைத்தார். நோகை அவரது மகள்களில் ஒருவரான யூப்ரோசைன் பலையோலோகினாவை தனக்கு திருமணம் செய்து கொடுக்க வைத்தார். பெர்கே கய்கவுசுக்கு ஒட்டு நிலமாக கிரிமியாவை கொடுத்து ஒரு மங்கோலிய பெண்ணையும் திருமணம் செய்து கொள்ள வைத்தார்.\n\nமுன்னர் ஆரிக் போகே நடு ஆசியாவை ஆட்சி செய்ய சகதை இன கானாக சகதையின் பேரனான அல்குவை நியமித்தார். சமர்கந்து மற்றும் பொகாராவை ஆரிக் போகே தனது கட்டுப்பாட்டுக்குள் கொண்டு வந்தார். பொகாராவில் இருந்த முஸ்லிம் பிரமுகர்கள் மற்றும் சூச்சி இனத்தவர்கள் பெர்கேவுக்கு ஆதரவாக இருப்போம் என்று பிரகடனப்படுத்திய போது குவாரசம் பகுதியில் இருந்த தங்க நாடோடி கூட்ட ஒட்டு நிலத்தவர்களை அல்கு தாக்கினார். தங்க நாடோடி கூட்டத்தை தாக்குமாறு ஹுலாகுவுக்கு அல்கு வலியுறுத்தினார். 1252 இல் தனது குடும்பத்தை கொன்றதாக பெர்கே மீது அல்கு குற்றம் சாட்டினார். பொகாராவில் அல்கு மற்றும் ஹுலாகு தங்க நாடோடிக் கூட்டத்தின் எஞ்சியவர்கள் அனைவரையும் கொன்று அவர்களது குடும்பங்களை அடிமைப்படுத்தினர். இதில் பெரிய கான் குப்லாயின் வீரர்கள் மட்டும் எந்த தாக்குதலுக்கும் ஆளாகாமல் தப்பினர். பெர்கே குப்லாயுடன் இணைந்த பிறகு அல்கு பெர்கே மீது போரை அறிவித்தார். ஒற்றார் மற்றும் குவாரசம் ஆகிய பகுதிகளை கைப்பற்றினார். குவாரசமின் இடது கரை மீண்டும் கைப்பற்றப்பட்ட போதும் திரான்சோக்சியானா மீதான தனது கட்டுப்பாட்டை பெர்கே இழந்தார். 1264 இல் திபிலீசியைத் தாண்டி ஹுலாகுவின் பின் வந்த அபகாவை தாக்க பெர்கே அணிவகுத்தார். ஆனால் செல்லும் வழியிலேயே இறந்தார்.\n\nபெர்கேவுக்கு பின் அடுத்த ஆட்சியாளராக படுவின் பேரனான மெங்கு-திமுரை குப்லாய் பரிந்துரைத்தார். ஆனால் மெங்கு-திமுர் ரகசியமாக குப்லாய் மற்றும் இல்கானேட்டிற்கு எதிராக ஒகோடி இன இளவரசர் கய்டுவை ஆதரித்தார். சகதை இன கானான பரக் தோல்வியுற்ற பிறகு மெங்கு-திமுர், கய்டு மற்றும் பரக்கிற்கு இடையில் அண்ணளவாக 1267 இல் ஒரு அமைதி ஒப்பந்தம் ஏற்பட்டது. அந்த அமைதி ஒப்பந்தத்தின்படி திரான்சாக்சியானாவின் மூன்றில் ஒரு பகுதி கய்டு மற்றும் மெங்கு-திமுருக்கு கொடுக்கப்பட்டது. 1268 இல் நடு ஆசியாவில் குப்லாய்க்கு ஆதரவாக பணியாற்றிய இளவரசர்களின் ஒரு குழு அவருக்கு எதிராக கிளர்ச்சி செய்து அவரது மகன்கள் 2 பேரை கைது செய்தது. கைது செய்யப்பட்டவர்களை மெங்கு-திமுரிடம் அக்குழுவினர் அனுப்பினார். குப்லாயின் விருப்பத்திற்குரிய நோமோகனும் அவர்களில் ஒருவர் ஆவார். அவர் பின்னர் கிரிமியாவில் காணப்பட்டார். மெங்கு-திமுர் ஹுலாகுவின் பின்வந்த அபகாவிடம் சிறிய காலத்திற்கு போராட்டம் நடத்தி இருக்கலாம். ஆனால் பெரிய கான் குப்லாய் அவர்களை ஒரு அமைதி ஒப்பந்தத்தில் கையொப்பமிட வைத்தார். பாரசீகத்தில் தனது பங்கை எடுத்துக் கொள்ள மெங்கு-திமுருக்கு அனுமதி கொடுக்கப்பட்டது. 1271 இல் மெங்கு-திமுருக்கு தெரியாமல் பய்பர்சுடன் கூட்டணி ஏற்படுத்த நோகை தனது விருப்பத்தை தெரிவித்தார். எகிப்திய அடிமை வம்சத்தவர்களுடன் இணைந்து ஈரானை தாக்க அவர்கள் ஒரு முடிவை பரிசோதித்துக் கொண்டு இருந்த போதும் 1270 இல் பரக்கை இல்கான் அபகா தோற்கடித்த போது அவருக்கு மெங்கு-திமுர் வாழ்த்துக்கள் தெரிவித்தார்.\n\n1267 இல் மெங்கு-திமுர் ஒரு ஜர்லிக்கை வெளியிட்டார். அது ருஸ் மத குருமார்களுக்கு எல்லாவித வரி விதிப்பில் இருந்தும் விலக்கு அளித்தது. கஃபா மற்றும் அசோவ் ஆகிய இடங்களை நடத்தவேண்டிய பிரத்தியேக உரிமைகளை ஜெனோவா மற்றும் வெனிஸ் ஆகிய பகுதியைச் சேர்ந்தவர்களுக்கு கொடுத்தது. மெங்கு-திமுரின் உறவினர்களில் சிலர் கிறித்தவ மதத்திற்கு அந்நேரத்தில் மாறினர். ருஸ் மக்களின் மத்தியில் குடியமர்ந்தனர். 1271 இல் நோகை பழமைவாத கிறித்தவ பைசாந்திய பேரரசின் மீது படையெடுத்த போதும் கான் தனது தூதர்களை மைக்கேல் எட்டாம் பலையோலோகோசிடம் நட்பு ரீதியான உறவை நீடிக்கச் செய்வதற்காக அனுப்பினார். செருமானிய வணிகர்கள் சுதந்திரமாக ருஸ் பகுதிகளின் வழியே பயணம் செய்ய ருஸ்ஸின் பெரிய இளவரசருக்கு அவர் ஆணையிட்டார். அக்கடிதத்தில் அவர் கூறியிருந்ததாவது:\n\nநோவ்கோரோடின் வணிகர்கள் சுஸ்டால் நிலங்களின் வழியே தடையின்றி செல்வதற்கும் இந்த ஆணை வழிவகுத்தது. மெங்கு-திமுர் தனது சபதத்தை காப்பாற்றினார்: 1269 இல் டென்மார்க் நாட்டவர் மற்றும் லிவோனிய நைட்டுகள் நோவ்கோரோட் குடியரசை தாக்கியபோது கானின் பெரிய பஸ்கக் (தருகச்சி) அம்ரகன் மற்றும் பல மங்கோலியர்கள் பெரிய பிரபு யரோஸ்லாவ் அணிவகுத்த உருசிய ராணுவத்திற்கு உதவி புரிந்தனர். இந்த அச்சுறுத்தலால் செருமானியர்கள் மற்றும் டென்மார்க் நாட்டுக்காரர்கள் மிகவும் அடங்கிப் போயினர். மேலும் அவர்கள் மங்கோலியர்களுக்கு பரிசுகளை அனுப்பினர். நர்வா பகுதியை அப்படியே விட்டு விட்டுச் சென்றனர். மங்கோலிய கானின் அதிகாரம் எல்லா உருசிய சமஸ்தானங்களுக்கும் நீட்டிக்கப்பட்டது. 1274–75 இல் மக்கள் தொகை கணக்கெடுப்பானது ஸ்மோலென்ஸ்க் மற்றும் விடேப்ஸ்க் உட்பட அனைத்து ருஸ் நகரங்களிலும் எடுக்கப்பட்டது.\n\nSection::::இரட்டை கான்கள் (1281–1299).\n1281 இல் மெங்கு-திமுருக்கு பிறகு அவரது சகோதரர் தொடே மோங்கே ஆட்சிக்கு வந்தார். அவர் ஒரு முஸ்லிம் ஆவார். அவர் குப்லாயுடன் அமைதியை ஏற்படுத்தினர். குப்லாயின் மகன்களை அவரிடம் திருப்பிக் கொடுத்தார். குப்லாயின் உயர்ந்த நிலையை ஏற்றுக் கொண்டார். நோகை மற்றும், ஓர்டா கானின் மகன் மற்றும் வெள்ளை நாடோடி கூட்டத்தின் கானும் ஆகிய கோச்சு ஆகியோர் யுவான் அரசமரபு மற்றும் இல்கானேட்டுடன் அமைதியை ஏற்படுத்தினார். அடிமை வம்ச வரலாற்று ஆசிரியர்கள் கூற்றுப்படி தொடே மோங்கே அடிமை வம்சத்தவர்களுக்கு அவர்களது பொதுவான எதிரியான நம்பிக்கையற்ற இல்கானேட்டிற்கு எதிராக போர் புரியும் படி ஒரு கடிதத்தை அனுப்பினார். இதன்மூலம் இல்கான்களால் ஆட்சி செய்யப்பட்ட அசர்பைஜான் மற்றும் ஜார்ஜியா ஆகிய நாடுகளின் மீது அவருக்கு ஒரு ஆர்வம் இருந்திருக்கலாம் என நமக்கு தெரியவருகிறது.\n\n1270களில் நோகை பல்கேரியா மற்றும் லித்துவேனியா ஆகிய நாடுகளை காட்டுமிராண்டித்தனமாக சூறையாடினார். 1279 இல் நோகை ட்ரஸ்டருக்குள் இரண்டாம் மைக்கேல் அசனை முற்றுகைக்கு உள்ளாக்கினார். 1280 இல் கிளர்ச்சி செய்த பேரரசர் இவைலோவை தூக்கிலிட்டார். 1292 இல் முதலாம் ஜார்ஜ் டெர்டரை பைசாந்திய பேரரசிடம் தஞ்சம் அடையுமாறு செய்தார். 1284 இல் பல்கேரியா மீதான பெரிய படையெடுப்பின்போது சாக்சி மங்கோலிய ஆட்சியின் கீழ் வந்தது. கானின் பெயரில் நாணயங்கள் அச்சிடப்பட்டன. நோகை கானின் விருப்பப்படி ஸ்மிலெட்ஸ் பல்கேரியாவின் பேரரசர் ஆனார். அவரது கூட்டாளிகள் மற்றும் பைசாந்திய நாட்டவருக்கு நோகை உதவி செய்தார். ஸ்மிலெட்ஸின் ஆட்சியே பல்கேரியாவில் மங்கோலிய அதிகாரத்தின் உச்சமாகக் கருதப்படுகிறது. அண்ணளவாக 1295 இல் ஒரு உள்ளூர் போயரால் ஸ்மிலெட்ஸ் வெளியேற்றப்பட்ட போது தங்களது சீடரை காப்பாற்ற மங்கோலியர்கள் மேலும் ஒரு படையெடுப்பை நடத்தினர். நோகை செர்பிய அரசர் ஸ்டீஃபன் மிலுடின் மங்கோலிய அதிகாரத்தை ஒப்புக்கொள்ளுமாறு செய்தார். அந்த அரசனின் மகனான ஸ்டீஃபன் டெகன்ஸ்கி 1287 இல் பணயக் கைதியாக பிடித்தார். அவரது ஆட்சியின் கீழ் விலாச்கள், இசுலாவியர்கள், ஆலன்கள் மற்றும் துருக்கிய-மங்கோலியர்கள் நவீனகால மோல்டாவியாவில் வாழ்ந்தனர். 1285 இல் தோல்வியடைந்த ஆனால் அழிவை ஏற்படுத்திய ஹங்கேரிய படையெடுப்பிற்குப் பிறகு நோகை, தலபுகா மற்றும் பிற நோயன்கள் தொடே மோங்கேயை ஆட்சியில் இருந்து அகற்றினர். ஏனெனில் அவர் மதகுருமார்கள் மற்றும் சேக்குகளால் சூழப்பட்ட ஒரு சுறுசுறுப்பான கானாக இருக்கவில்லை. தலபுகா புதிய கானாக தேர்ந்தெடுக்கப்பட்டார். தொடே மோங்கே அமைதியான வாழ்க்கையை மேற்கொள்ள அனுமதியளிக்கப்பட்டார். 1287 இல் தன்னுடைய போலந்து தாக்குதல் தவிர தலபுகாவின் ராணுவம் இல்கானேடு மீது படையெடுக்க தோல்வியுற்ற முயற்சிகளை 1288 மற்றும் 1290 இல் மேற்கொண்டது.\n\nஅதே நேரத்தில் தங்க நாடோடி கூட்டத்தில் நோகையின் செல்வாக்கு பெருமளவு அதிகரித்தது. நோகையால் ஆதரிக்கப்பட்ட பெரஸ்லவ்லின் டிமிட்ரி போன்ற சில ருஸ் இளவரசர்கள் சராயில் இருந்த கானின் அவைக்கு வர மறுத்தனர். அதேநேரத்தில் டிமிட்ரியின் சகோதரர் கோரோடெட்ஸின் ஆன்ட்ரே, தொடே மோங்கேயிடமிருந்து ஆதரவை கோரினார். பெரிய கோமகனின் அரியணைக்கான போராட்டத்தில் டிமிட்ரியை ஆதரிப்பதாக நோகை சபதம் எடுத்தார். இதைப் பற்றி அறிந்த ஆன்ட்ரே விளாடிமிர் மற்றும் நோவ்கோரோட் ஆகிய இடங்களை கோரிய தனது முடிவை கைவிட்டு விட்டு கோரோடெட்ஸுக்கு திரும்பினார். 1285 இல் மீண்டும் போர்சிசின் இளவரசர் தலைமையில் ஒரு மங்கோலிய ராணுவத்தை உருசியாவுக்கு ஆன்ட்ரே வழிநடத்தினார். ஆனால் டிமிட்ரி அவர்களை வெளியேற்றினார். நோகையின் கீழ் நாடோடி கூட்டத்தின் மேற்கு பகுதி மற்றும் அதற்கு கப்பம் கட்டிய பகுதிகள் நடைமுறை ரீதியாக சுதந்திரம் அடைந்தன. சிர்காசியர்களுக்கு தண்டனை கொடுக்கும் பயணத்தின் போது நோகை மீதான கானின் சந்தேகம் அதிகரித்தது. தலபுகா நோகைக்கு சவால் விடுத்தார். ஆனால் நோகை இராணுவப் புரட்சி அரங்கேற்றினார். 1291 இல் தலபுகாவுக்கு பதில் தோக்தாவை பதவியில் அமர்த்தினார். சராயிலிருந்த நோகை முன் தோன்ற மிக்கைல் யரோஸ்லாவிச்சுக்கு செய்தி அனுப்பப்பட்டது. மாஸ்கோவின் டேனியல் வர மறுத்தார். 1293 இல் தோக்தா தனது சகோதரர் டுடவுன் (உருசிய வரலாற்று நூல்களில் டைடென்) தலைமையில் பிடிவாதமாக இருந்த குடிமக்களுக்கு தண்டனை கொடுக்க உருசியா மற்றும் பெலாரசுக்கு ஒரு தண்டனை கொடுக்கும் பயணத்திற்கு ஒரு ராணுவத்தை அனுப்பினார். டுடவுன் 14 பெரிய நகரங்களை சூறையாடினர். கடைசியாக டிமிட்ரியை ராஜினாமா செய்ய வைத்தார்.\n\nநோகையின் மகள், குப்லாய் கானின் மருமகளான கெல்மிஸின் மகனை திருமணம் செய்து கொண்டார். தங்க நாடோடி கூட்டத்தின் கொங்கிராடு இன தளபதியின் மனைவி தான் இந்த கெல்மிஸ் ஆவார். கெல்மிஸின் குடும்பத்தின் மீது நோகைக்கு கோபம் இருந்தது. ஏனெனில் கெல்மிஸின் புத்த மதத்தை சேர்ந்த மகன் நோகையின் முஸ்லிம் மகளை வெறுத்தான். இக்காரணத்திற்காக கெல்மிஸின் கணவரை தன்னிடம் அனுப்புமாறு நோகை தோக்தாவிற்கு கோரிக்கை விடுத்தார். ருஸ் இளவரசர்கள் மற்றும் அயல்நாட்டு வணிகர்கள் சம்பந்தப்பட்ட விஷயங்களில் நோகையின் சுதந்திரமான முடிவுகள் கானை அந்நேரத்தில் வெறுப்பேற்றி கொண்டிருந்தன. இதன் காரணமாக தளபதியை அனுப்ப கான் மறுத்தார். நோகை மீது போரை அறிவித்தார். அவர்களுக்கு இடையில் நடந்த முதல் யுத்தத்தில் தோக்தா தோற்றார். முறையான கான் தோக்தா இரண்டாவது முறை முயற்சித்தபோது 1299 இல் டினிபர் ஆற்றுக்கு அருகில் ககம்லிக் என்ற இடத்தில் நடந்த யுத்தத்தில் நோகை கொல்லப்பட்டார். சாக்சி என்ற இடத்தில் மற்றும் தன்யூப் ஆற்றின் ஓரத்தில் இரும்பு வாயிற்கதவு வரை தனது மகனை தோக்தா தயார் நிலையில் வைத்திருந்தார். சிறிது காலத்திற்கு தன்னையே பல்கேரியாவின் பேரரசராக அறிவித்துக்கொண்ட நோகையின் மகன் சகாவை தோக்தாவின் ஆணையின்படி தியோடர் ஸ்வெடோஸ்லாவ் கொன்றார்.\n\nமெங்கு-திமுரின் இறப்பிற்குப் பிறகு தங்க நாடோடி கூட்டத்தின் ஆட்சியாளர்கள் ஒகோடி குடும்ப தலைவரான கய்டுவுக்கு அளித்து வந்த தங்களது ஆதரவை திரும்பப் பெற்றனர். தங்க நாடோடி கூட்டத்தில் தனது செல்வாக்கை மீண்டும் நிலைநிறுத்த கய்டு வெள்ளை நாடோடி கூட்டத்தின் கானான பயனுக்கு (ஆட்சி. 1299–1304) எதிராக கோபெலெக் என்ற தனது சொந்த வேட்பாளரை நிறுத்தினார். தோக்தாவிடமிருந்து ராணுவ உதவி பெற்ற பயன், யுவான் அரசமரபு மற்றும் இல்கானேடு ஆகியவற்றிடம் உதவி கோரி கய்டு மற்றும் அவருக்கு இரண்டாம் இடத்தில் இருந்த துவாவின் தலைமையில் உள்ள சகதை கானேட்டின் மீது ஒன்றிணைந்த தாக்குதலை நடத்த முயற்சித்தார். ஆனால் யுவான் அவையால் உடனடி ராணுவ உதவியை செய்ய முடியவில்லை.\n\nSection::::பொது அமைதி (1299–1312).\n1300 முதல் 1303 வரை கருங்கடலை சுற்றியிருந்த பகுதிகளில் ஒரு கடுமையான வறட்சி ஏற்பட்டது. எஞ்சிய நோகையின் ஆதரவாளர்களை தனது நிலங்களில் வாழ தோக்தா அனுமதித்தார். இல்கான் கசன் மற்றும் அவருக்குப் பின் வந்த ஒல்ஜெய்டு ஆகியவர்களிடம் அசர்பைஜானை திரும்ப கொடுக்குமாறு தோக்தா கோரினார். ஆனால் மறுக்கப்பட்டது. பிறகு இல்கானேட்டிற்கு எதிராக எகிப்திடமிருந்து உதவியை தோக்தா கோரினார். கஸ்னாவில் தனது ஆளை தோக்தா ஆட்சியாளர் ஆக்கினார். ஆனால் அந்த ஆட்சியாளர் மக்களால் வெளியேற்றப்பட்டார். 1294 இல் இல்கான் கய்கடுவிற்கு ஒரு அமைதி குழுவை தோக்தா அனுப்பினார். 1318 வரை பெரும்பாலும் எந்தவித இடையூறுமின்றி அமைதி தொடர்ந்தது.\n\n1304 இல் நடு ஆசியா மற்றும் யுவான் அரசமரபுகளின் மங்கோலிய ஆட்சியாளர்களிடமிருந்து வந்த தூதுவர்கள் தோக்தாவிடம் தங்களது பொதுவான அமைதி திட்டத்தைப் பற்றி கூறினர். தோக்தா உடனடியாக யுவன் பேரரசர் டெமுர் ஒல்ஜெய்டுவின் அதிகாரத்தை ஏற்றுக் கொண்டார். மங்கோலிய கானேடுகளில் இருந்த அனைத்து யாம் (தபால் வழித்தடங்கள்) மற்றும் வணிக தொடர்புகள் மீண்டும் திறக்கப்பட்டன. மங்கோலிய கானேடுகளில் இருந்த பொதுவான அமைதியை பெரேயஸ்லாவ்லில் இருந்த அவையில் ருஸ் இளவரசர்களுக்கு தோக்தா அறிமுகப்படுத்தினார். தோக்தாவின் நாணயங்கள் பக்ஸ் பா எழுத்து முறையுடன் மங்கோலிய எழுத்துமுறை மற்றும் பாரசீக எழுத்துக்களை கொண்டிருந்தன. இதன் மூலம் யுவான் அரசமரபின் செல்வாக்கு அதிகரித்து இருந்தது நமக்குத் தெரிய வருகிறது.\n\n1307 இல் கான் சராயிலிருந்த இத்தாலிய நாட்டவரை கைதுசெய்து கஃபா பகுதியை முற்றுகையிட்டார். தனது குடிமக்களை ஜெனோவா வணிகர்கள் எகிப்திற்கு படைவீரர்களாக அடிமை வணிகத்தில் விற்றுக் கொண்டிருந்ததே தோக்தாவின் மகிழ்ச்சி இன்மைக்கு வெளிப்படையான காரணம் ஆகும். ஜெனோவாவில் இருந்த இத்தாலியர்கள் ஒரு வருடத்திற்கு எதிர்ப்பை காட்டினர். ஆனால் 1308 இல் நகரத்திற்கு தீயிட்டு, அப்படியே விட்டு விட்டு சென்றனர். இத்தாலியர்கள் மற்றும் தங்க நாடோடி கூட்டத்திற்கு இடையிலான உறவானது தோக்தா இறக்கும்வரை பதட்டத்துடனே இருந்தது.\n\nபைசாந்திய பேரரசரின் நெறிதவறி பிறந்த மகளான மரியத்தை கான் திருமணம் செய்து கொண்டார். இதன் காரணமாக நோகையின் தோல்விக்குப் பிறகு பைசாந்திய-மங்கோலிய கூட்டணி ஏற்படுத்தப்பட்டது. தோக்தா கிறித்தவர்களுக்கு ஆதரவாக இருப்பதாக ஒரு தகவல் மேற்கு ஐரோப்பாவை சென்றடைந்தது. ஆனால் முஸ்லிம் பார்வையாளர்களுக்கு தோக்தா இன்னும் ஒரு உருவ வழிபாட்டாளராகவே (புத்த மதம் மற்றும் தெங்கிரி மதம்) இருந்தார் மற்றும் அவர் பொதுவாக முஸ்லிம்களுக்கு ஆதரவாக இருந்த போதிலும் எல்லா மதத்தைச் சேர்ந்தவர்களுக்கும் ஆதரவை கொடுத்தார்.\n\nதோக்தாவின் பிற்கால ஆட்சியில் ட்வேர் மற்றும் மாஸ்கோ இளவரசர்களுக்கு இடையிலான பதட்டமானது வன்முறையாக மாறியது. எல்லா ருஸ் இளவரசர்களையும் ஒரே தரத்தில் வைப்பதற்காக விளாடிமிருக்கு கொடுக்கப்பட்டிருந்த பெரிய சமஸ்தானம் என்ற சிறப்பு நிலையை நீக்க தோக்தா கருதியிருக்கலாம். வடக்கு உருசியாவிற்கு நேரிலேயே செல்ல தோக்தா முடிவெடுத்தார். ஆனால் 1313 இல் வோல்காவை கடக்கும் போது அவர் இறந்தார்.\n\nSection::::அரசியல் பரிணாமம் (1312–1359).\n1313 இல் அரியணை ஏறிய உஸ்பெக் கான் இஸ்லாமை அரசாங்க மதமாக்கினார். அவர் புத்த மதம் மற்றும் ஷாமன் மதம் ஆகிய மதங்களை உருசியாவில் இருந்த மங்கோலியர்களிடையே தடை செய்தார். இதன் காரணமாக யுவான் கலாச்சாரத்தின் பரவல் பின்னோக்கி சென்றது. தனது மத கொள்கைகள் மற்றும் அரியணைக்கு வருபவர்கள் பற்றிய முடிவுகள் ஆகியவற்றுக்கு எதிர்ப்பு தெரிவித்த சூச்சி இன இளவரசர்கள் மற்றும் புத்த மத லாமாக்களை உஸ்பெக் கொன்றார். இதன் மூலம் 1315 இல் வெற்றிகரமாக நாடோடி கூட்டமானது இஸ்லாமிய மயமாக்கப்பட்டது. பெர்கே மற்றும் அவருக்கு முன் இருந்தவர்கள் தொடங்கிய அடிமை வம்சத்தவர்களுடனான கூட்டணியை உஸ்பெக் கான் தொடர்ந்தார். அடிமை வம்ச சுல்தான் மற்றும் கெய்ரோவில் இருந்த அவரது நிழல் கலிப் ஆகியோருடன் உஸ்பெக் நட்பு ரீதியிலான உறவை தொடர்ந்தார். நீண்ட தாமதம் மற்றும் பெரிய விவாதத்திற்குப் பிறகு உஸ்பெக் எகிப்திய சுல்தான் அல்-நசீர் முகமதின் வழி வந்த ஒரு இளவரசியை திருமணம் செய்துகொண்டார்.\n\nருஸ் பற்றிய மங்கோலிய ஆட்சியாளர்களின் கொள்கையானது தொடர்ந்து கூட்டணிகளை மாற்றுவதன் மூலம் உருசியா மற்றும் கிழக்கு ஐரோப்பாவை பலமற்றதாகவும் மற்றும் பிரித்தும் வைத்திருப்பதாகும். சராயின் உதவியுடன் மிக்கைல் யரோஸ்லாவிச் 1316 இல் நோவ்கோரோடின் யுத்தத்தில் தன் எதிரியை வென்றார். மிக்கைல் தனது அதிகாரத்தை நிலைநாட்டிக் கொண்டிருந்த நேரத்தில் அவரது எதிரியான மாஸ்கோவின் யுரி, உஸ்பெக்கின் நல்லெண்ணத்தை பெற உஸ்பெக்கிற்கு ஆதரவாக இருந்தார். இதன் காரணமாக உஸ்பெக், யுரியை ருஸ் இளவரசர்களின் தலைவராக்கினார். தனது சகோதரி கோன்சக்கை யுரிக்கு மணமுடித்து கொடுத்தார். மூன்று வருடங்களை உஸ்பெக்கின் அவையில் கழித்த பிறகு மங்கோலியர்கள் மற்றும் மோர்ட்வின்கள் அடங்கிய ஒரு ராணுவத்துடன் யுரி திரும்பி வந்தார். ட்வெர் கிராமங்களை சூறையாடிய பிறகு டிசம்பர் 1318 இல் யுரி மிக்கைலால் தோற்கடிக்கப்பட்டார். யுரியின் புது மனைவி மற்றும் மங்கோலிய தளபதி கவ்கடி ஆகியோர் பிடிக்கப்பட்டனர். ட்வெரில் தங்கி இருந்த கோன்சக் கிறித்தவ மதத்திற்கு மாறி தன் பெயரை அகதா என்று மாற்றிக் கொண்டார். பின்னர் இறந்தார். மிக்கைலின் எதிரிகள் உஸ்பெக் கானிடம் உஸ்பெக்கின் சகோதரியை மிக்கைல் விஷம் வைத்துக் கொன்றதாகவும் உஸ்பெக்கின் ஆட்சிக்கு எதிராக புரட்சி செய்வதாகவும் கூறினர். மிக்கைல் விசாரணைக்கு அழைக்கப்பட்டார். நவம்பர் 22, 1318 இல் மிக்கைல் தூக்கிலிடப்பட்டார். 1322 இல் மிக்கைலின் மகனான டிமிட்ரி தனது தந்தையின் கொலைக்கு பழிவாங்க சராய்க்கு சென்றார். நாடோடி கூட்டத்தின் காரணமாக யுரி ஏராளமான வரியை கையகப்படுத்தி இருப்பதாக கூறினார். விசாரணைக்காக நாடோடி கூட்டத்திற்கு யுரி வரவழைக்கப்பட்டார். ஆனால் அதிகாரப்பூர்வ விசாரணை தொடங்கும் முன்பே டிமிட்ரியால் யுரி கொல்லப்பட்டார். எட்டு மாதங்களுக்கு பிறகு தனது குற்றத்திற்காக டிமிட்ரி நாடோடி கூட்டத்தால் தூக்கிலிடப்பட்டார்.\n\nஆரம்பத்தில் மாஸ்கோவிற்கு அதிகாரம் வழங்க உஸ்பெக் விரும்பவில்லை. 1327 இல் உஸ்பெக்கின் உறவினரான பஸ்ககி செவ்கல் நாடோடி கூட்டத்திலிருந்து ஒரு பெரிய பரிவாரத்துடன் ட்வெருக்கு வந்தார். அவர்கள் ட்வெரின் அலெக்சாண்டர் மிக்கைலோவிச்சின் அரண்மனையில் தங்கினர். செவ்கல் அரியணையை தனக்கே சொந்தமாக்கிக் கொள்ள விரும்புவதாகவும், நகரத்திற்கு இஸ்லாம் மதத்தை அறிமுகப்படுத்தப் போவதாகவும் வதந்தி பரவியது. 15 ஆகஸ்ட் 1327 இல் டைவுட்கோ என்ற பெயருடைய ஒரு திருத்தொண்டரிடம் இருந்து ஒரு குதிரையை எடுத்துக்கொள்ள மங்கோலியர்கள் முயற்சித்தனர். அவர் உதவிக்காக கத்தினார். சீற்றமடைந்த ஒரு மக்கள் கூட்டம் தாதர்கள் மேல் தாக்குதல் நடத்தியது. அவர்கள் அனைவரையும் கொன்றது. செவ்கல் மற்றும் அவரது எஞ்சிய காவலர்கள் உயிருடன் எரிக்கப்பட்டனர். இவ்வாறு உஸ்பெக் கான் மாஸ்கோவை முன்னணி உருசிய மாநிலமாக மாற்ற தனது ஆதரவை கொடுக்க ஆரம்பித்தார். உருசியாவின் முதலாம் இவானுக்கு பெரிய இளவரசர் என்ற பட்டம் கொடுக்கப்பட்டது. மற்ற உருசிய அரசுகளிடமிருந்து வரிவசூலிக்கும் உரிமை அவருக்கு கொடுக்கப்பட்டது. ட்வெரை தண்டிக்க 50,000 வீரர்கள் அடங்கிய ஒரு ராணுவத்தை இவான் தலைமையில் கான் அனுப்பினார். 1335 இல் அலெக்சாண்டருக்கு கருணை காட்டப்பட்டது. ஆனால் அக்டோபர் 29, 1339 இல் கானின் ஆணைப்படி அலெக்ஸாண்டரும் அவரது மகன் ஃபியோடெரும் சராயில் தங்கியிருக்க வேண்டும் என மாஸ்கோ கோரியது.\n\nமொத்தமாக 300,000 வீரர்களுக்கு மேல் இருந்த ராணுவத்தை கொண்டிருந்த உஸ்பெக் தொடர்ந்து திராஸ் பகுதி மேல் ஓட்டங்களை நடத்தினார். இதற்கு 1319 இல் தொடங்கிய பைசாந்தியம் மற்றும் செர்பியாவிற்கு எதிரான பல்கேரியாவின் யுத்தமும் ஒரு பகுதி காரணமாகும். 1320 மற்றும் 1341 க்கு இடையில் ஆன்ட்ரோனிகோஸ் இரண்டாம் பலையோலோகோஸ் மற்றும் ஆன்ட்ரோனிகோஸ் மூன்றாம் பலையோலோகோஸ் ஆகியவர்களின் தலைமையிலான பைசாந்தியப் பேரரசு தங்க நாடோடி கூட்டத்தால் ஓட்டத்திற்கு உள்ளானது. பைசாந்திய துறைமுகமான விசினா மகரியா ஆக்கிரமிக்கப்படும் வரை இந்த ஓட்டங்கள் தொடர்ந்தன. மூன்றாம் ஆன்ட்ரோனிகோசின் நெறிதவறி பிறந்த மகளை உஸ்பெக் திருமணம் செய்து கொண்டதாகவும் சில வரலாற்று ஆதாரங்கள் கூறுகின்றன. அந்த மகள் \"பயலுன்\" என்ற பெயரை தனக்கு வைத்துக் கொண்டார். நாடோடி கூட்டத்திற்கும் பைசாந்தியப் பேரரசுக்குமான உறவில் விரிசல் ஏற்பட்ட போது அவர் மீண்டும் பைசாந்தியப் பேரரசுக்கே தப்பி ஓடினார். இதற்கு தான் இஸ்லாம் மதத்திற்கு கட்டாய மதமாற்றம் செய்யப்படாலாம் என்று அவர் பயந்ததும் ஒரு வெளிப்படையான காரணம் ஆகும். உஸ்பெக்கின் ராணுவம் திராஸ் பகுதியை 1324 இல் நாற்பது நாட்களுக்கும், 1337 இல் பதினைந்து நாட்களுக்கும் சூறையாடியது. 300,000 பேரை கைதிகளாக கொண்டு சென்றது. எனினும் 1330 இல் செர்பியாவை மீண்டும் மங்கோலிய அதிகாரத்திற்குள் கொண்டுவர முயன்ற உஸ்பெக்கின் முயற்சி தோல்வியில் முடிந்தது. 1330 இல் உஸ்பெக்கால் ஆதரிக்கப்பட்ட வல்லச்சியாவின் முதலாம் பசரப் ஹங்கேரிய அரசிடமிருந்து ஒரு சுதந்திர மாநிலமாக வல்லச்சியா ஆனதாக அறிவித்தார்.\n\nஜெனோவா மக்களை கிரிமியாவில் வாழ தனது பதவியேற்பிற்கு பிறகு உஸ்பெக் அனுமதியளித்தார். ஆனால் நகரத்தில் இருந்த முஸ்லிம்களை கிறித்தவர்கள் எதிர்த்தபோது 1322 இல் சுடாக்கில் இருந்த ஜெனோவா மக்களின் புறக்காவல் மையத்தை மங்கோலியர்கள் நீக்கினர். மற்ற பட்டணங்களில் இருந்த ஜெனோவா வணிகர்கள் பாதிப்பிற்கு உள்ளாகவில்லை. அப்பகுதியில் அழிக்கப்பட்ட உரோமானிய கத்தோலிக்க தேவாலயங்களை சீரமைக்குமாறு உஸ்பெக்கிடம் போப் ஆண்டவர் இருபத்தி இரண்டாம் யோவான் கோரிக்கை விடுத்தார். இவ்வாறாக 1339 இல் கான் ஜெனோவா மக்களுடன் புதிய வணிக ஒப்பந்தத்தை ஏற்படுத்தினார். காஃபாவில் இருந்த மதில்களை மீண்டும் எழுப்ப அனுமதி அளித்தார். 1332 இல் உஸ்பெக் வெனிஸ் மக்கள் உருசியாவின் டான் ஆற்றங்கரையில் டனைஸ் என்ற இடத்தில் காலனியை ஏற்படுத்த அனுமதி அளித்தார். 1314 இல் பிரான்சிஸ்கன்கள் மதமாற்றம் செய்ய ஒரு ஆணையை உஸ்பெக் புதுப்பித்து வெளியிட்டார். இந்த ஆணை மெங்கு-திமுரால் முதன் முதலில் வெளியிடப்பட்டதாக கருதப்படுகிறது.\n\nஅபு சயித் தலைமையிலான இல்கானேடு மீது தங்க நாடோடிக் கூட்டம் 1318, 1324, மற்றும் 1335 ஆகிய ஆண்டுகளில் படையெடுத்தது. அபு சயிதை தாக்க உஸ்பெக்கின் கூட்டாளியான அல்-நசிர் மறுத்தார். ஏனெனில் இல்கானும் அடிமை வம்ச சுல்தானும் 1323 இல் ஒரு அமைதி ஒப்பந்தத்தை தங்களுக்குள் ஏற்படுத்தி இருந்தனர். 1326 இல் உஸ்பெக் பெரிய கானின் பேரரசுடன் நட்புரீதியான உறவை மீண்டும் ஏற்படுத்தினார். அதன் பிறகு அவருக்கு பொருட்களை அனுப்ப ஆரம்பித்தார். 1339 முதல் ஒவ்வொரு வருடத்திற்கும் 24,000 டிங் யுவான் காகிதப் பணத்தை சீனாவில் இருந்த சூச்சி இன ஒட்டு நிலங்களிலிருந்து உஸ்பெக் பெற்றார். அபு சயிதின் இறப்பிற்குப் பிறகு இல்கானேடு வீழ்ந்தபோது அதன் மூத்த பிரமுகர்கள் ஒரு தலைவரை தேர்ந்தெடுக்க உஸ்பெக்கை அணுகினர். ஆனால் தனது மூத்த அமீர் குத்லுக் திமுருடனான ஆலோசனைக்குப் பிறகு உஸ்பெக் அதற்கு மறுத்தார்.\n\n1323 இல் லித்துவேனியாவின் பெரிய டியூக் கெடிமினஸ் கீவின் கட்டுப்பாட்டை பெற்றார். தனது சகோதரர் ஃபெடோரை இளவரசராக நியமித்தார். ஆனால் சமஸ்தானத்தின் கப்பமானது தொடர்ந்து கானுக்கு சென்று கொண்டிருந்தது. சில வருடங்களுக்குப் பிறகு ஒரு படையெடுப்பில் ஃபெடோர் தலைமையிலான லித்துவேனியர்கள் கானின் பஸ்கக்கையும் தங்களது பரிவாரங்களில் கொண்டிருந்தனர்.\n\nஐரோவாசியாவில் இருந்த சில துருக்கிய மக்களிடையே மங்கோலியர்களுக்கு முந்திய காலங்களிலேயே வேரூன்றியிருந்த இஸ்லாம், உஸ்பெக் மற்றும் அவரது பின் வந்த ஜானிபெக்கின் (1342–1357) கீழ் பொதுவான ஏற்பை பெற்றது. எனினும் இஸ்லாமின் ஆதரவாளர்கள் மற்ற நம்பிக்கைகளிடம் சகிப்புத்தன்மையுடன் இருந்தனர். இஸ்லாமை வெற்றிகரமாக பரப்புவதற்காக மங்கோலியர்கள் மசூதி மற்றும் பிற \"விரிவான அரண்மனைகளை\" கட்டினர். சராய் பிற நாடுகளில் இருந்த வணிகர்களை ஈர்த்தது. அடிமை வம்ச சுல்தானகத்துடன் இருந்த உறவுகள் பலமடைந்ததன் காரணமாக அடிமை வணிகம் தழைத்தோங்கியது. செல்வச் செழிப்பு மற்றும் பொருட்களுக்கான தேவை அதிகரிப்பு ஆகியவை பொதுவாக மக்கள் தொகை பெருக்கத்திற்கு வழிவகுக்கும். சராயிலும் இதுதான் நடந்தது. அப்பகுதியில் வீடுகளின் எண்ணிக்கை அதிகமானது. இது ஒரு பெரிய முஸ்லிம் சுல்தானகத்தின் மையமாக தலைநகரத்தை மாற்றியது.\n\nலித்துவேனியா மற்றும் போலந்துக்கு எதிராக மங்கோலிய ருஸ் கூட்டு ராணுவ பயணங்களை ஜானிபெக் நடத்தினார். 1344 இல் அவரது ராணுவம் கலிசிய-வோலினிய துணை இராணுவத்துடன் போலந்திற்கு எதிராக அணிவகுத்தது. அந்நேரத்தில் வோலினியா லித்துவேனியாவின் பகுதியாக இருந்தது. எனினும் 1349 இல் போலந்து ஹங்கேரிய படையானது கலிசியா-வோலினியவை ஆக்கிரமித்தது. கடைசியாக கலிசியா-வோலினியா ராஜ்யம் வெல்லப்பட்டு போலந்துடன் இணைக்கப்பட்டது. இச்செயல் காரணமாக கலிசிய-வோலினிய ருஸ் மற்றும் தங்க நாடோடி கூட்டத்திற்கு இடையில் இருந்த பேரரசு மற்றும் கப்பம் கட்டும் பகுதி என்ற உறவு முடிந்து போனது.\n\n1340 களில் ஏற்பட்ட கறுப்புச் சாவு தங்க நாடோடி கூட்டத்தின் பொருளாதார வீழ்ச்சிக்கு பங்களித்த ஒரு முக்கியமான காரணமாகும். ஜானிபெக் தனது தந்தையின் பால்கன் லட்சியங்களை விட்டுவிட்டு லித்துவேனியா மற்றும் போலந்துக்கெதிராக மாஸ்கோவிற்கு ஆதரவு தெரிவித்தார். மேலும் இவர் சகதை கானேட்டின் மீதான சூச்சி இன ஆதிக்கத்தை நிலை நிறுத்தினார். தப்ரிசை வென்று 1356 இல் அங்கிருந்த சோபனிட் ஆட்சியை முடித்தார். ஜலயிரிட்கள் சரணடைந்ததை ஒப்புக்கொண்ட ஜானிபெக் மங்கோலியப் பேரரசின் மூன்று உளூஸ்களும் தனது கட்டுப்பாட்டின் கீழ் இருப்பதாக பெருமை பேசினார். போலந்து அரசரான மூன்றாம் மகா கசிமிர் நாடோடி கூட்டத்திடம் அடி பணிந்தார். மேற்கொண்டு பிரச்சினைகளை தவிர்ப்பதற்காக கப்பம் கட்ட ஒப்புக்கொண்டார். போலந்துக்கு உதவி புரிவதற்காக ஏழு மங்கோலிய இளவரசர்களை ஜானிபெக் அனுப்பினார். ஜானிபெக் கொலை செய்யப்பட்ட பிறகு 1357 இல் ஜலயிர் அரசர் சைக் உவைஸிடம் தங்க நாடோடிக் கூட்டம் சீக்கிரமே அசர்பைஜானை இழந்தது.\n\nSection::::சரிவு.\nSection::::பெரிய பிரச்சனைகள் (1359–1381).\n1359 இல் தனது சகோதரனால் பெர்டிபெக் கொல்லப்பட்டதற்கு பிறகு கானேடானது நீண்ட உட்பகை போருக்குள் மூழ்கியது. சில நேரங்களில் நான்கு கான்கள் வரை அமிர்களால் அங்கீகரிக்கப்படுவதற்கும் மற்றும், சராய், கிரிம் மற்றும் அசக் ஆகிய முக்கிய நகரங்களை கட்டுப்பாட்டுக்குள் வைத்திருப்பதற்கும் போட்டியிட்டனர். அவர்களது பெயரளவு ராஜாதிராஜனான யுவான் பேரரசர் தோகன் தெமுர் பதவியிலிருந்து தூக்கி எறியப்பட்ட பிறகு, மங்கோலியா மற்றும் சீனாவிடம் இருந்த தங்களது தொடர்பை தங்க நாடோடிக் கூட்டம் இழந்தது. பிற்கால 1370 கள் வரை வெள்ளை நாடோடி கூட்டத்தின் ஓர்டா மற்றும் துகா-திமுரின் வழித்தோன்றல்கள் பொதுவாக பிரச்சனையின்றி தங்களது ஆட்சியை தொடர்ந்தனர். வெள்ளை நாடோடி கூட்டத்தின் உருஸ் கான் சராயை கைப்பற்றினார். 1375 இல் குவாரசம் முதல் டெஷ்ட்-இ-கிப்சாக் வரை இருந்த பெரும்பாலான பகுதிகளை ஒன்றிணைத்தார்.\n\n1380 களின்போது சய்பனிட்கள், முஸ்கோவிட்கள் மற்றும் கஷன் சமஸ்தானம் ஆகியவை கானின் அதிகாரத்திலிருந்து பிரிந்து சுதந்திரமாக இருக்க முயற்சித்தன. லித்துவேனியாவின் பெரிய டுச்சி இந்த சூழ்நிலையில் இருந்து லாபம் பெற்றார். தங்க நாடோடிக் கூட்டத்தின் நிலப்பகுதிக்குள் தனது முந்தைய எந்தவொரு போர் பயணங்களிலும் இல்லாத அளவிற்கு நீண்ட தூரத்திற்கு வந்தார். அண்ணளவாக 1362 இல் பெரிய டியூக் அல்கிர்தஸ், முராத் கானின் படைகளை நீலநீர் யுத்தத்தின்போது தோற்கடித்தார்.\n\nமேற்கு பான்டிக் புல்வெளியில் தாதர் தளபதியும் கிங்மேக்கருமான மமை உருசியாவின் மீதான தாதர் அதிகாரத்தை மீண்டும் நிலைநாட்ட முயன்றார். 1380 இல் அவரது ராணுவம் பெரிய இளவரசர் டிமிட்ரி டோன்ஸ்கோயிடம் குலிகோவோ யுத்தத்தில் தோற்கடிக்கப்பட்டது. இது அவர்களுக்கு எதிராக டோன்ஸ்கோயின் இரண்டாவது தொடர் வெற்றி ஆகும். இரண்டாவது மாஸ்கோ படையெடுப்பிற்கு தயாராகிக்கொண்டிருந்த மமைக்கு கிழக்கில் இருந்து ஒரு பெரிய சவால் காத்திருந்தது. 1379 இல் உருஸ் கானின் உறவினரான தோக்தமிசு, தைமூரின் உதவியுடன் வெள்ளை நாடோடி கூட்டத்தின் தலைவர் பதவியை பெற்றார். தோக்தமிசு பிறகு மமையை தோற்கடித்து நீல நாடோடி கூட்டத்தின் நிலப்பகுதிகளை தனது பகுதிகளுடன் இணைத்துக் கொண்டார். 1381 இல் தங்க நாடோடிக் கூட்டத்தை சக்திவாய்ந்த அரசாக சில காலத்திற்கு மீண்டும் நிலை நிறுத்தினார்.\n\nSection::::சிறிது காலத்திற்கு ஒற்றுமை (1381–1419).\nமமையை தோற்கடித்த பிறகு தோக்தமிசு உருசியா மீதான தங்க நாடோடிக் கூட்டத்தின் ஆதிக்கத்தை 1382 இல் உருசிய நிலங்களை தாக்கியதன் மூலம் நிலை நிறுத்தினார். ஆகஸ்டு 23 இல் அவர் மாஸ்கோவை முற்றுகையிட்டார். ஆனால் மாஸ்கோ உருசிய வரலாற்றில் முதன் முதலில் சுடுகலன்களை உபயோகப்படுத்திதன் மூலம் அவரது தாக்குதலை முறியடித்தது. ஆகஸ்ட் 26 இல் தோக்தமிசின் படையில் இருந்த தோக்தமிசின் ஆதரவாளர் சுஸ்டாலின் டிமிட்ரியின் இரண்டு மகன்கள், டியூக்குகளான சுஸ்டாலின் வாசிலி மற்றும் நிஸ்னி நோவ்கோரோடின் செம்யோன் ஆகியோர் மாஸ்கோவினரிடம் நகர வாயில் கதவுகளை திறக்குமாறும் தங்களது படைகள் நகரத்திற்கு எந்த தீங்கும் விளைவிக்காது என்று வாக்குறுதியும் கொடுத்தனர். இது தோக்தமிசின் படைகளுக்கு திடீர் தாக்குதல் நடத்தி மாஸ்கோவை அழித்து 24,000 மக்களை கொல்ல வாய்ப்பாக அமைந்தது. அடுத்த வருடம் போல்டவா என்ற இடத்தில் லித்துவேனியா ராணுவத்தை தோக்தமிசு நொறுக்கினார். லித்துவேனியாவின் பெரிய டியூக்கும் போலந்தின் அரசருமான விலாடிஸ்லாவ் இரண்டாம் ஜகியெல்லோ, தோக்தமிசின் அதிகாரத்தை ஒப்புக்கொண்டார். ஒரு ருஸ் நிலப்பகுதியை தனக்கு பெற்றதன் மூலம் பதிலுக்கு கப்பம் கட்ட ஒப்புக்கொண்டார். மேலும் ஒரு நூற்றாண்டுக்கு உருசியா தாதர் நுகத்தடியின் கீழ் தள்ளப்பட்டது.\n\nதனது வெற்றிகளால் குதூகலமடைந்த தோக்தமிசு அசர்பைஜான், குவாரசம், மற்றும் திரான்சாக்சியானா, தைமூரின் பேரரசின் பகுதிகள் ஆகியவற்றின் மீது படையெடுத்தார் மற்றும் தைமூர் தோக்தமிசுக்கு எதிராக போரை அறிவித்தார். 1395-1396 இல் தைமூர் தோக்தமிசின் ராணுவத்தை அழிவிற்கு உட்படுத்தினார், அவரது தலைநகரத்தை அழித்தார், கிரிமிய வணிக மையங்களை சூறையாடினர், மற்றும் மிகத் திறமை வாய்ந்த கைவினைஞர்களை தனது சொந்த தலைநகரமான சமர்கந்திற்கு நாடு கடத்தினார்.\n\nதோக்தமிசு தப்பித்து ஓடிய போது உருஸ் கானின் பேரனான தெமுர் குத்லுக் கானாக தேர்ந்தெடுக்கப்பட்டார். கோயிரிஜக், வெள்ளை நாடோடி கூட்டத்தின் தலைவராக தைமூரால் நியமிக்கப்பட்டார். தெமுர் குத்லுக்கின் தலைமை அமிரான எடிகு தான் தங்க நாடோடி கூட்டத்தின் உண்மையான ஆட்சியாளர் ஆவார்.\n\nதோக்தமிசு லித்துவேனியாவின் பெரிய டுச்சிக்கு தப்பித்து ஓடினார். நாடோடி கூட்டத்தின் மீதான தனது அதிகாரத்தை திரும்ப பெறுவதற்காக வைடவுடஸிடம் உதவி கோரினார். உதவிக்குப் பதிலாக உருசிய நிலங்கள் மீதான தனது மலாட்சியை கொடுப்பதாக கூறினார். 1399 இல் தோக்தமிசு மற்றும் வைடவுடஸை, வோர்ஸ்க்லா ஆற்று யுத்தத்தில் எடிகு தோற்கடித்தார். தைமூரால் அழிக்கப்பட்ட வணிக வழிகள் அதிலிருந்து மீளவில்லை. 1405 இல் தோக்தமிசு இறந்தார். அவரது மகன் ஜலால் அல்-தின் லித்துவேனியாவிற்கு தப்பி ஓடினார். லித்துவேனியாவில் இருந்த போது தோக்தமிசின் மகன் டியூட்டோனிக் வரிசைக்கு எதிராக க்ருன்வால்ட் யுத்தத்தில் போர் புரிந்தார்.\n\n1408 இல் கானின் ஆதிக்கத்தை ஒத்துக் கொள்ளுமாறு மாஸ்கோவின் பெரிய இளவரசரை எடிகு கட்டாயப்படுத்தினார். தாதர் பொதுமக்கள் தங்களது குழந்தைகளை அடிமையாக விற்பதை மனித சக்தி மற்றும் தங்க நாடோடிக் கூட்ட ராணுவத்தின் பெருமைக்கு குந்தகமாக கருதிய எடிகு மற்றும் அவரது கைப்பாவை கான், ஒரு குறுல்த்தாயில் அடிமை வணிகத்தை தடை செய்தனர். செங்கிஸ் இன இளவரசர்களின் சில கிளர்ச்சிகள் நடந்த போதும் எடிகு 1410 வரை நாடோடி கூட்டத்தை ஒன்றிணைத்து வைத்திருந்தார். 1410 இல் அவர் நடு ஆசியாவிற்கு வெளியேற்றப்பட்டார்.\n\nஎடிகு இல்லாத சமயத்தில் ஜலால் அல்-தின் லித்துவேனியாவில் இருந்து திரும்பி சில காலத்திற்கு அரியணையில் இருந்தார். நாடோடி கூட்டத்தில் இருந்து திரும்பிய எடிகு தனது ஓர்டோவை கிரிமியாவில் அமைத்தார். 1419 இல் கொலை செய்யப்படுவதற்கு முன்பு வரை எடிகு தோக்தமிசின் மகன்களுக்கு சவாலாக இருந்தார்.\n\nSection::::சிதறுதல் (1420–1480).\n1419 க்கு பிறகு ஒலுக் மோக்சம்மத் தங்க நாடோடி கூட்டத்தின் கான் ஆனார். ஆனால் தோக்தமிசின் மற்றொரு மகனான கெபக் ஆட்சி செய்த வோல்கவின் கீழ்ப்பகுதி ஆற்றங்கரைகளில் இவரது அதிகாரம் சிறிதளவே இருந்தது. 1421 இல் உஸ்பெக்குகளின் கானான பரக், கான் பதவிக்கு போட்டியிட்ட தவ்லத் பெர்டி மற்றும் கெபக்கை தோற்கடித்தார். 1427 இல் தவ்லத் பெர்டி கொல்லப்பட்டார். ஒலுக் மோக்சம்மத் மறுபடியும் அரியணையில் ஏறினார். லித்துவேனிய ஆட்சியாளரான சுவிட்ரிகைலா ஒலுக் மோக்சம்மத்தின் எதிரியான முதலாம் சயீத் அகமதை ஆதரித்தார். 1433 இல் முதலாம் சயீத் அகமது தங்க நாடோடி கூட்டத்தின் அரியணைக்கு வந்தார். கசனின் கானேட்டை உருவாக்கிய மற்றும் மாஸ்கோவை கப்பம் கட்ட செய்த ஒலுக் மோக்சம்மத்தை வலுவிழக்கச் செய்ய உருசியாவின் இரண்டாம் வாசிலி, சயீத் அகமதை ஆதரித்தார். லித்துவேனிய உள்நாட்டுப் போரின்போது (1431–1435) சயீத், சுவிட்ரிகைலாவை ஆதரித்தார்.\n\nநாடோடிக் கூட்டம் (பெரிய நாடோடிக் கூட்டம்) பிரிந்த கானேடுகளாக சிதறுண்டது:\n\n1470 (மற்ற ஆதாரங்களின் படி 1469) ஆம் ஆண்டு கடைசி முக்கிய கான் ஆகிய அகமது மோல்டாவியா, போலந்து ராஜ்ஜியம் மற்றும் லித்துவேனியாவிற்கு எதிரான தாக்குதலுக்கு தயார் படுத்திக் கொண்டிருந்தார். 20 ஆகஸ்டின் போது மகா ஸ்டீபனின் தலைமையிலான மோல்டாவிய படைகள் தாதர்களை லிப்னிக் யுத்தத்தில் தோற்கடித்தன.\n\n1474 மற்றும் 1476 இல் அகமது நாடோடி கூட்டத்தை கப்பம் கட்டும் நாடாக உருசியா சார்ந்திருப்பதை மூன்றாம் இவான் அடையாளப்படுத்த வேண்டும் என அறிவுறுத்தினார். ஆனால் படை பலமானது நாடோடி கூட்டத்தின் பக்கம் இல்லை. 1480 இல் மாஸ்கோவிற்கு எதிராக மற்றுமொரு இராணுவப் பயணத்தை அகமது தொடங்கினார். ஆனால் அதில் நாடோடிக் கூட்டம் தோல்வியை சந்தித்தது. கடைசியாக உருசியா நாடோடி கூட்டத்திடம் இருந்து தன்னை விடுவித்துக் கொண்டது. இதன் மூலம் 250 வருடங்களுக்கு மேலான தாதர்-மங்கோலிய கட்டுப்பாட்டை முடிவுக்குக் கொண்டு வந்தது. 6 ஜனவரி 1481 இல் டையுமன் இளவரசர் இபக் கான் மற்றும் நோகை இனத்தவர்களால் டோனெட்ஸ் ஆற்றின் வாயிற்பகுதியில் கான் கொல்லப்பட்டார்.\n\nSection::::வீழ்ச்சி (1480–1582).\nதங்க நாடோடிக் கூட்டத்தின் எஞ்சிய ராணுவத்தால் போலந்து ராஜ்யம் மற்றும் லித்துவேனியாவின் பெரிய டுச்சி (இது அந்நேரத்தில் பெரும்பாலான உக்ரைனை தன்னகத்தே கொண்டிருந்தது) ஆகியவை தாக்கப்பட்டன. ஜஸ்லவ்ல் என்ற இடத்தில் தோற்கடிக்கப்படும் முன்பு அவர்கள் கிழக்கு போலந்தின் லுப்லின் வரை முன்னேறினர்.\n\n1475 இல் கிரிமிய கானேடு உதுமானியப் பேரரசின் கப்பம் கட்டும் மாநிலமாக மாறியது. பெரிய நாடோடி கூட்டத்தின் எஞ்சிய பகுதிகளை அடிபணிய வைத்து 1502 இல் சராயை முற்றுகையிட்டது. லித்துவேனியாவில் தஞ்சம் கேட்ட பிறகு நாடோடி கூட்டத்தின் கடைசி கான் சேக் அகமது 1504 ஆம் ஆண்டிற்கு சிறிது காலத்திற்குப் பிறகு கவுனஸ் என்ற இடத்தில் உள்ள சிறையில் இறந்தார். மற்ற ஆதாரங்களின் படி 1527 இல் அவர் லித்துவேனிய சிறையில் இருந்து விடுதலை செய்யப்பட்டார்.\n\nஒன்றிணைந்த ருஸ் 1552 இல் கசனின் கானேட்டையும், 1556 இல் அஸ்ட்ரகான் கானேட்டையும் மற்றும் 1582 இல் சிபிரிவின் கானேட்டையும் கைப்பற்றியது. கிரிமிய தாதர்கள் பழிவாங்குவதற்காக தெற்கு உருசியா, உக்ரைன் மற்றும் ஏன் போலந்தை கூட 16 மற்றும் ஆரம்ப 17ஆம் நூற்றாண்டுகளில் தாக்கினர். ஆனால் அவர்களால் உருசியாவை தோற்கடிக்கவோ அல்லது மாஸ்கோவை கைப்பற்றவோ முடியவில்லை. உதுமானிய பாதுகாப்பின் கீழ் கிரிமிய கானேடானது தனது நிலையற்ற தன்மையுடன் ஏப்ரல் 8, 1783 அன்று உருசியாவின் இரண்டாம் கேத்தரின் தன்னுடைய நாட்டுடன் இணைத்துக் கொள்ளும் வரை நீடித்தது. தங்க நாடோடிக் கூட்டத்தின் வழிவந்த மாநிலங்களிலேயே இதுதான் நீண்ட காலம் நீடித்தது.\n\nSection::::புவியியல் மற்றும் சமூகம்.\nசெங்கிஸ்கான் சூச்சிக்கு 4 மங்கோலிய மிங்கன்களை நியமித்தார்: சஞ்சியுட் (அல்லது சல்ஜியுட்), கெனிகெஸ், ஊஷின் மற்றும் ஜெவுரெட். 14ஆம் நூற்றாண்டின் தொடக்கத்தில் சஞ்சியுட், ஒங்கிராட், ஒங்குட் (அர்குன்), கெனிகெஸ், ஜஜிரட், பெசுட், ஒயிரட் மற்றும் ஜெவுரெட் ஆகிய இனத்தைச் சேர்ந்த நோயன்கள் அவையிலும் மற்ற இடங்களிலும் முக்கியமான பதவிகளை வகித்தனர். சூச்சியின் உளூஸின் (தங்க நாடோடிக் கூட்டம்) இடது பகுதியில் ஜலயிர் இனத்தை சேர்ந்த நான்கு மிங்கன்கள் (4,000) இருந்தனர்.\n\nதங்க நாடோடி கூட்டத்தின் மக்கள்தொகையானது பெரும்பாலும் துருக்கியர்கள் மற்றும் மங்கோலியர்களின் கலவையாக இருந்தது. அவர்கள் பிற்காலத்தில் இஸ்லாமை தழுவினார். மேலும் குறைந்த அளவில் ஃபின்னோ-உக்ரியர்கள், சர்மடோ-சிதியர்கள், ஸ்லாவியர்கள் மற்றும் காக்கேசிய பகுதி மக்கள் அவர்களுடன் இருந்தனர். நாடோடிக் கூட்டத்தின் பெரும்பாலான மக்கள் துருக்கியர்கள் ஆவர்: கிப்சாக்குகள், குமன்கள், வோல்கா பல்கேரியர்கள், குவாரசமியர்கள் மற்றும் பலர். நாடோடி கூட்டமானது படிப்படியாக துருக்கிய மயமாக்கப்பட்டு தனது மங்கோலிய அடையாளத்தை இழந்தது. அதே நேரத்தில் படுவின் உண்மையான மங்கோலிய வீரர்களின் வழித்தோன்றல்கள் உயர்குடி வகுப்பினருள் ஒருவராக இருந்தனர். உருசியர்கள் மற்றும் ஐரோப்பியர்களால் அவர்கள் பொதுவாக \"தாதர்கள்\" என்று அழைக்கப்பட்டனர். இருபதாம் நூற்றாண்டு வரை உருசியர்கள் இந்த பொது பெயரைத்தான் அக்குழுவினரை குறிக்கப் பயன்படுத்தினர். இந்தக் குழுவின் பெரும்பாலான உறுப்பினர்கள் தங்களது இன அல்லது பழங்குடியின பெயர்களால் தங்களை அடையாளப்படுத்திக் கொண்டனர். மேலும் பெரும்பாலானவர்கள் தங்களை முஸ்லிம்களாக கருதினர். விவசாய மற்றும் பழங்குடிகள் ஆகிய பெரும்பாலான மக்கள் கிப்சாக் மொழியை பயன்படுத்த ஆரம்பித்தனர். நாடோடிக் கூட்டம் சிதறுண்ட பிறகு கிப்சாக் மொழியானது கிப்சாக் குழுவினரின் பிராந்திய மொழிகளாக வளர்ச்சி அடைந்தது.\n\nபடுவின் வழித்தோன்றல்கள் தங்க நாடோடி கூட்டத்தை சராய் படுவிலிருந்தும் பிறகு சராய் பெர்கேவில் இருந்தும் ஆண்டனர். வோல்கா ஆறு மற்றும் கார்பதிய மலைகள் முதல் தன்யூப் ஆற்றின் வாய் வரை பரவியிருந்த பகுதியை அவர்கள் கட்டுப்படுத்தினர். ஓர்டாவின் வழித்தோன்றல்கள் உரால் ஆறு முதல் பால்கசு ஏரி வரை இருந்த பகுதிகளை ஆண்டனர். நோவ்கோரோட், ட்வெர் மற்றும் மாஸ்கோவின் தாதர் பகுதிகளில் சீனர்கள் வாழும் பகுதிகள் இருந்ததாக மக்கள் தொகை கணக்கெடுப்புகள் பதிவிட்டுள்ளன.\n\nSection::::உள் அமைப்பு.\nதங்க நாடோடிக் கூட்டத்தின் பிரமுகர்கள் நான்கு மங்கோலிய இனங்களில் இருந்து தோன்றியவர்கள். அந்த இனங்கள் கியாத், மங்குத், சிசிவுத் மற்றும் கொங்கிராடு. அவர்களது தலைவர் கான் ஆவார். அவர் படுவின் வழித்தோன்றல்களில் இருந்து குறுல்த்தாயில் தேர்ந்தெடுக்கப்பட்டார். பிரதம மந்திரியும் மங்கோலிய இனத்தை சார்ந்தவர் ஆவார். அவர் \"இளவரசர்களின் இளவரசர்\" அல்லது \"பெக்லரே-பெக்\" என்று அழைக்கப்பட்டார். மந்திரிகள் \"விசியர்கள்\" என்று அழைக்கப்பட்டனர். உள்ளூர் ஆளுநர்கள் அல்லது \"பஸ்கக்குகள்\" வரி விதிப்பதற்கும் மக்களின் அதிருப்தியை சரி செய்வதற்கும் பொறுப்பு எடுத்துக் கொண்டனர். ஆட்சியாக மக்கள் மற்றும் ராணுவ நிர்வாகங்கள் தனித்தனியானவை அல்ல.\n\nநாடோடி கூட்டமானது ஒரு நிலையான வாழ்க்கை முறை கலாச்சாரத்தை வளர்த்துக் கொண்டது. நாடோடி கலாச்சாரத்தை வளர்க்கவில்லை. சராயானது ஒரு பெரிய செழிப்பான தலைநகரமாக பரிணாமம் அடைந்தது. 14 ஆம் நூற்றாண்டின் ஆரம்பத்தில் தலைநகரமானது ஆற்று நீரோட்டத்தின் எதிர்திசையில் சராய் பெர்கேவுக்கு மாற்றப்பட்டது. நடுக்கால உலகில் அது பெரிய நகரங்களில் ஒன்றாக 600,000 குடிமக்களுடன் இருந்தது. பிரபல பயணியான இப்னு பதூதா சராயைப் பற்றி \"மிகவும் அழகான நகரங்களுள் ஒன்று ... முழுவதும் மக்களாலும், அழகான கடைவீதிகளாலும் மற்றும் அகலமான வீதிகளாலும் நிரம்பியுள்ளது\", மற்றும் \"ஏராளமான சிறிய மசூதிகள்\" உடன் பதிமூன்று சபை மசூதிகளையும் கொண்டுள்ளது என விளக்கியுள்ளார். மற்றொரு சமகால ஆதாரம் இந்த நகரத்தை \"கடைவீதிகள், பாத்கள் மற்றும் மத நிறுவனங்கள் உள்ள நகரம்\" என்று விளக்கியுள்ளது. இந்நகரத்தில் அகழ்வாய்வின் போது ஒரு வான்காட்சிக் கோளம் கண்டெடுக்கப்பட்டுள்ளது. இந்த நகரமானது பல்வேறு கவிஞர்களுக்கு உறைவிடமாக இருந்துள்ளது. அக்கவிஞர்களின் பெயர்கள் மட்டுமே நமக்கு தெரியவருகிறது.\n\nசராயில் மதமாற்ற முயற்சிகளை உருசியர்கள் எடுத்த போதிலும் மங்கோலியர்கள் தங்களது பாரம்பரிய அனிமிச அல்லது ஷாமன் மத நம்பிக்கைகளை விடாமல் தொடர்ந்து கொண்டிருந்தனர். இது உஸ்பெக் கான் (1312–41) இஸ்லாமை அரசின் மதமாக ஆக்கும் வரை தொடர்ந்தது. செர்னிகோவின் மிக்கைல் மற்றும் ட்வெரின் மிக்கைல் ஆகிய பல கீவிய ருஸ்ஸின் ஆட்சியாளர்கள் சராயில் கொல்லப்பட்டதாக கூறப்பட்டுள்ளது. ஆனால் கான்கள் பொதுவாக சமய சகிப்புத் தன்மையுடனேயே இருந்தனர். உருசிய மரபுவழித் திருச்சபை வரி செலுத்துவதிலிருந்து விலக்கு கூட பெற்றது.\n\nSection::::கப்பம் கட்டியவர்கள் மற்றும் கூட்டாளிகள்.\nநாடோடி கூட்டம் அதன் குடிமக்களிடம் இருந்து வரியை வசூலித்தது. அக்குடிமக்கள் ருஸ் மக்கள், ஆர்மீனியர்கள், ஜார்ஜியர்கள், சிர்காசியர்கள், ஆலன்கள், கிரிமிய கிரேக்கர்கள், கிரிமிய கோத்கள் மற்றும் பிறர் (பல்கேரியர்கள், விலாச்கள்) ஆவர். வரியை தொடர்ந்து செலுத்தும் வரை கிறித்தவ மக்களின் நிலப்பகுதிகள் ஆர்வத்தை ஈர்க்காத வெளி பகுதிகளாக கருதப்பட்டன. இத்தகைய கப்பம் கட்டும் மாநிலங்கள் நாடோடி கூட்டத்தில் முழுவதுமாக என்றுமே இணைக்கப்படவில்லை. உருசிய ஆட்சியாளர்கள் தாதர் வரியை தங்களுக்காக வசூலிக்கும் உரிமையை ஆரம்பத்திலேயே பெற்றுக்கொண்டனர். ருஸ் மற்றும் கிழக்கு ஐரோப்பா மீதான தங்களது கட்டுப்பாட்டை நீடிக்கச் செய்ய தாதர் போர் பிரபுக்கள் அடிக்கடி தண்டனை கொடுக்கும் ஓட்டங்களை தங்களது கப்பம் கட்டும் நாடுகள் மீது நடத்தினர். அதன் உச்ச நிலையில் தங்க நாடோடிக் கூட்டமானது நடு சைபீரியா மற்றும் குவாரசம் முதல் தனுபே மற்றும் நர்வா வரை உள்ள பகுதிகளை கட்டுப்படுத்தியது.\n\nநாடோடிக் கூட்டம் மற்றும் உருசிய ஆட்சியாளர்கள் ஆகியோர் டியூட்டோனிக் நைட்டுகள் மற்றும் சிறு மத லித்துவேனியர்களுக்கு எதிராக ஒரு தற்காப்பு கூட்டணியை ஏற்படுத்திக் கொண்டதாக ஒருவித கருத்தை லெவ் குமிலேவ் முன்வைக்கிறார். மங்கோலிய அவையானது உருசிய இளவரசர்களால் அடிக்கடி விஜயம் செய்யப்பட்டதே அதற்கான ஆதாரம் என அவர் கூறுகிறார். யரோஸ்லாவ்லின் கருப்பு ஃபியோடெர் தன்னுடைய உளூஸை சராய்க்கு அருகில் ஏற்படுத்தி பெருமை பட்டுக் கொண்டார். நோவ்கோரோடின் அலெக்சாந்தர் நெவ்ஸ்கி படுவின் பின்வந்த சர்தக் கானின் சபத சகோதரர் (அல்லது \"ஆன்டா\") ஆவார். பனி யுத்தத்தில் நோவ்கோரோடியர்களுக்கு உதவியாக ஒரு மங்கோலியப் படை செயல்பட்டது. நோவ்கோரோடியர்கள் நாடோடி கூட்டத்திற்கு வரி செலுத்தினர்.\n\nகருங்கடலின் கரையிலிருந்த சோல்டையா, காஃபா மற்றும் அசக் ஆகிய ஜெனோவா வணிக மையங்களுடன் சராய் ஒரு சுறுசுறுப்பான வணிகத்தை செய்து கொண்டிருந்தது. எகிப்திய அடிமை வம்சம் மத்திய தரைக்கடல் பகுதியில் கான்களின் நீண்டகால வணிக பங்குதாரர் மற்றும் கூட்டாளி ஆகும். 1261 இல் கிப்சாக் கானான பெர்கே இல்கானேட்டிற்கு எதிராக அடிமை வம்ச சுல்தான் பைபர்சுடன் ஒரு கூட்டணி ஏற்படுத்திக் கொண்டார்.\n\nSection::::வணிக பாதைகளில் ஒரு மாற்றம்.\nபாவுமரின் கூற்றுப்படி இயற்கையான வணிக பாதையானது வோல்காவிலிருந்து சராய்க்கு செல்வதே ஆகும். அங்கு இப்பாதை காசுப்பியன் கடலுக்கு வடக்கே, கிழக்கு-மேற்காக இருந்த வணிக பாதையுடன் சந்தித்தது. பிறகு அப்பாதை காசுப்பியன் கடலுக்கு மேற்குப் பகுதியிலிருந்து, பாரசீக அஸர்பைஜானின் தப்ரிசுக்கு செல்லும். அங்கே இப்பாதை காசுப்பியன் கடலுக்கு தெற்கே, பெரிய கிழக்கு-மேற்கு பாதையுடன் சந்திக்கும். 1262 வாக்கில் பெர்கே, இல்கான் ஹுலாகு கானுடன் இருந்த உறவை முறித்துக்கொண்டார். இது காசுபியன் கடலின் மேற்கு பகுதியில் பல்வேறு போர்களுக்கு இட்டுச் சென்றது. அப்போர்களில் பொதுவாக நாடோடிக் கூட்டம் தோற்றது. வணிக இடையூறுகள் மற்றும் பாரசீகத்துடனான பிரச்சனைகள் ஆகியவை நாடோடிக் கூட்டம் வடக்கு பாதையின் வழியே வணிக பட்டணங்களை உருவாக்க காரணமாயின. மேலும் அவர்கள் இல்கான்களின் எதிரிகளான எகிப்திய அடிமை வம்சத்தவருடன் கூட்டணி ஏற்படுத்திக் கொண்டனர். நாடோடிக் கூட்டம் மற்றும் எகிப்திற்கு இடையிலான வணிகமானது கிரிமியாவை தளமாகக் கொண்ட ஜெனோவா மக்களால் செய்யப்பட்டது. அடிமை வம்ச ராணுவத்திற்கு அடிமைகளை விற்பது இந்த வணிகத்தின் ஒரு முக்கியமான பகுதியாகும். 1307 இல் ஜெனோவா மக்களுடன் ஏற்பட்ட பிரச்சனை மற்றும் 1323 இல் அடிமை வம்சம் மற்றும் பாரசீகம் ஆகியவற்றுக்கு இடையேயான அமைதி ஆகியவற்றால் வணிகமானது தொய்வடைந்தது. அண்ணளவாக 1336 இல் இல்கானேடு சிதற ஆரம்பித்தது. இதனால் வணிகமானது வடக்குப் பகுதிக்கு நகர ஆரம்பித்தது. 1340 வாக்கில் காசுபியன் கடலுக்கு வடக்கே வணிகப் பாதை இருந்ததை பெகோலோட்டி விளக்கியுள்ளார். 1347 இல் ஜெனோவா கிரிமிய துறைமுகமான காஃபா நாடோடி கூட்டத்தால் முற்றுகையிடப்பட்ட நிகழ்வானது ஐரோப்பாவிற்கு கருப்புச்சாவு பரவுதற்கு காரணமாக அமைந்தது. 1395-96 இல் நாடோடி கூட்டத்தின் வணிக பட்டணங்களை தைமூர் படையெடுத்து வீணாக்கப்பட்டவையாக ஆக்கினார். அவர்களுக்கு என்று ஒரு விவசாய நிலம் இல்லாத காரணத்தால் பல்வேறு நகரங்கள் அழிந்தன மற்றும் வணிகமானது தெற்குப் பகுதிக்கு நகர்ந்தது.\n\nSection::::மாகாணங்கள்.\nமங்கோலியர்கள் பத்தின் அடிப்படையில் தங்களது அமைப்பை அமைத்தனர். இம்முறையை அவர்கள் செங்கிஸ்கானிடமிருந்து பெற்றனர். தங்க நாடோடி கூட்டத்திற்குள் மொத்தம் பத்து அரசியல் பிரிவுகள் இருந்ததாக கூறப்பட்டது. தங்க நாடோடிக் கூட்டமானது நீல நாடோடிக் கூட்டம் (Kok Horde) மற்றும் வெள்ளை நாடோடிக் கூட்டம் (Ak Horde) என்று பிரிக்கப்பட்டிருந்தது. பான்டிக்-காஸ்பியன் புல்வெளி, கசரியா மற்றும் வோல்கா பல்கேரியா ஆகிய பகுதிகளை நீல நாடோடிக் கூட்டம் தன்னகத்தே கொண்டிருந்தது. அதே நேரத்தில் தைபுகின் யுர்ட், உளூஸ் சிபன், உளூஸ் தோக்-திமுர் மற்றும் உளூஸ் எசன் நாடோடிக் கூட்டம் ஆகிய பகுதிகள் வெள்ளை நாடோடி கூட்டத்தில் இருந்தன. அப்பகுதிகள் இடது பக்க இளவரசர்களின் நிலங்களாகும்.\n\n"}
{"id": "316165", "url": "https://ta.wikipedia.org/wiki?curid=316165", "title": "மகாமாயா", "text": "மகாமாயா\n\nமகாமாயா என்பது 1944 ஆண்டைய இந்திய தமிழ் திரைப்படமாகும். இளங்கோவன் எழுத்தில், டி. ஆர். ரகுநாத் இயக்கத்தில் உருவான இத்திரைப்படத்தில் பி. யு. சின்னப்பா, பி. கண்ணாம்பா ஆகியோர் முக்கிய பாத்திரங்களில் நடித்தனர். இத்திரைப்படம் 1944-ஆம் ஆண்டு வெளியானது.\n\nSection::::கதைச் சுருக்கம்.\nகாந்தார நாட்டின் இளவரசியான மகாமாயாவும் (பி. கண்ணாம்பா), ஒரு அயல் நாட்டின் இளவரசனான விக்ரமசிம்மனும் (பி. யு. சின்னப்பா]]) ஒரே குருவின் மாணவர்களாக அவரின் ஆசிரமத்தில் தங்கியிருக்கின்றனர். ஒரு நாள் மகாமாயா அப்பாவித்தனமாக விக்ரமனின் வாளுக்கு மாலை ஒன்றைச் சூட்டி விடுகிறாள். அதன் பின் விளைவு அவளுக்குத் தெரியவில்லை. ஒரு வீரனின் வாளுக்கு ஒரு பெண் மாலை சூட்டினால் அவள் அவனையே திருமணம் செய்ததாக அப்போது வழக்கம் இருந்தது. அவள் தன் வாளுக்கு மாலை சூட்டியதை விக்ரம் அறிவான்.\n\nஇருவரும் தத்தம் நாடுகளுக்குத் திரும்பியதும் வேறு வேறு வரன்களை மணந்து கொள்ளுகின்றனர். பின்னர் ஒரு சமயம் விக்ரமன் மகாமாயாவைச் சந்திக்கிறான். அச்சமயம் அவள் தனது வாளுக்கு மாலை சூட்டியதை நினைவூட்டி அவள் தனக்கே சொந்தமானவள் என விக்ரமன் உரிமை கொண்டாடுகிறான். ஆனால் மகாமாயா அதற்குச் சம்மதிக்கவில்லை. எனவே விக்ரமன் அவளைக் கடத்திச் செல்கிறான். மகாமாயா அவனிடமிருந்து தப்பி தன் நாட்டுக்குச் செல்கிறாள்.\n\nஅங்கே அவளது கணவன் அவளை ஏற்க மறுக்கிறான். எனவே, மகாமாயா தன் கற்பை நிலை நாட்ட தன் குழந்தையையும் கொன்று தானும் உயிரை மாய்த்துக் கொள்ளுகிறாள்.\n\nSection::::நடிகர்கள்.\nநடனக் குழுவினர்: கே. வரலட்சுமி, டி. ராஜ்பாலா, வி. ராஜேசுவரி, கே. ராஜராஜேசுவரி, கே. எஸ். சரோஜினி, எம். எஸ். சாந்தா\n\n\nSection::::தயாரிப்பு விபரம்.\nகதையை எழுதி முடிக்க இளங்கோவனுக்கு சுமார் ஒரு வருட காலம் பிடித்தது. அப்போதும் அவரால் கதையை எப்படி முடிப்பதென்று தெரியவில்லை. மூன்று வித முடிவுகளை எழுதினார். தயாரிப்பாளரும் இயக்குநரும் முடிவு செய்து கொள்ளட்டும் என்று விட்டுவிட்டார். மூன்று விதமான முடிவுகளும் படமாக்கப் பட்டன. எனினும் இறுதி முடிவு படத்தில் உள்ளபடி சேர்க்கப்பட்டது. அப்போது இரண்டாவது உலகப்போர் காலமாதலால் திரைப்படங்கள் ஒரு குறிப்பிட்ட நீளத்துக்கு மேல் இருக்கலாகாது என்ற சட்டம் காரணமாக இப்படத்தின் நீளம் 11,000 அடியாக இருந்தது.\n\nSection::::பாடல்கள்.\nஇத்திரைப்படத்திற்கு எஸ். வி. வெங்கட்ராமன், குன்னக்குடி வெங்கடராம ஐயர் ஆகிய இருவரும் இசையமைத்தனர். பாடல்களை கம்பதாசனும், டி. கே. சுந்தர வாத்தியாரும் எழுதினார்கள். பத்துப் பாடல்கள் இருந்தபோதிலும், பி. யு. சின்னப்பா பாடிய \"சிலையே நீ என்னிடம்\" என்ற பாடல் மட்டும் பிரபலமானது.\n\nSection::::வசூல்.\nபி. யு. சின்னப்பா, பி. கண்ணாம்பா ஆகியோரின் சிறந்த நடிப்பாலும், உயர்ந்த தயாரிப்பினாலும் விமர்சகர்களிடையே சிறந்த படம் என சிலாகிக்கப்பட்டது. ஆயினும் அந்தக் கால இரசிகர்கள் படத்தின் கதையில் ஒரு அரசன் மணமான பெண்ணின் மேல் விருப்பம் கொள்வதை விரும்பாததால் படம் தோல்வியைத் தழுவியது.\n"}
{"id": "316167", "url": "https://ta.wikipedia.org/wiki?curid=316167", "title": "பரமேசுவர் கோத்ரெஜ்", "text": "பரமேசுவர் கோத்ரெஜ்\n\nபரமேசுவர் கோத்ரெஜ் (\"Parmeshwar Godrej\") என்பவர் கோத்ரெஜ் தொழில் குழுமத் தலைவர் அதி கோத்ரேஜ் என்பவரின் மனைவி ஆவார். சமூக நலனுக்காகப் பல செயல்பாடுகளுக்கு நிதி உதவிகள் வழங்கிய கொடையாளராகக் கருதப்படுகிறார்.\n\nSection::::வாழ்வும் பணிகளும்.\nதிருமணம் செய்துகொள்வதற்கு முன்பு ஏர் இந்தியா நிறுவனத்தில் வானூர்திப் பணிப் பெண்ணாக இருந்தார். சீக்கியக் குடும்பத்தில் பிறந்த பரமேசுவர் கோத்ரெஜ் ஆடைகளை வடிவமைப்பதிலும், இல்லங்களை அலங்கரிப்பதிலும், கலையுணர்வுடன் வாழ்வதிலும் ஈடுபாடு காட்டியவர்.\n\n2004 ஆம் ஆண்டில் எயிட்ஸ் நோய் விழிப்புணர்வைப் பரப்ப ஹீரோஸ் பிராஜக்ட் என்ற பெயரில் ஓர் அமைப்பை உருவாக்கினார். இம்முயற்சியில் ஆலிவுட் நடிகர் ரிச்சர்ட் கேர், பில் மற்றும் மெலிந்தா அறக்கட்டளை, கிளிண்டன் குளோபல் நிறுவனம் ஆகியோரும் இணைந்து கொண்டனர்.\n\nபாலிவுட் நடிகை ஏம மாலினி மற்றும் நடிகரும் இயக்குநருமான பெரோசு கான் ஆகியோருக்கு ஆடை வடிவமைப்பாளராக இருந்தார்.\n\n70 ஆண்டு அகவையான பரமேசுவர் கோத்ரெஜ் 2016, அக்தோபர் 10 இல் நோய்வாய்ப்பட்டு மும்பையில் காலமானார்.\n"}
{"id": "316183", "url": "https://ta.wikipedia.org/wiki?curid=316183", "title": "முக்கோண அணி", "text": "முக்கோண அணி\n\nநேரியல் இயற்கணிதத்தில் முக்கோண அணி (\"triangular matrix\") என்பது ஒரு சிறப்புவகை சதுர அணியாகும். ஒரு சதுர அணியின் முதன்மை மூலைவிட்டத்திற்கு மேலமையும் உறுப்புகள் அனைத்தும் பூச்சியமாக இருந்தால் அச்சதுர அணி கீழ் முக்கோண அணி (\"lower triangular\") எனப்படும். அதேபோல முதன்மை மூலைவிட்டத்திற்கு கீழமையும் உறுப்புகள் அனைத்தும் பூச்சியமாக இருந்தால் மேல் முக்கோண அணி (\"upper triangular\") எனப்படும். கீழ் அல்லது மேல் முக்கோண அணியாக அமையும் அணிகள் முக்கோண அணிகள் எனப்படும். மூலைவிட்ட அணியானது கீழ் மற்றும் மேல் முக்கோண அணியாக இருக்கும். அதாவது மூலைவிட்ட அணியின் முதன்மை மூலைவிட்டத்திற்கு மேலும் கீழும் அமையும் உறுப்புகள் எல்லாம் பூச்சியமாக அமையும்.\n\nஅணிச் சமன்பாடுகளிலுள்ள அணிகள் முக்கோண அணிகளாக இருந்தால் அதனைத் தீர்ப்பது எளிது என்பதால் எண்சார் பகுப்பியலில் முக்கோண அணிகள் அதிகம் பயனுள்ளவையாக உள்ளன.\n\nSection::::விளக்கம்.\nகீழுள்ள வடிவில் அமையும் அணி கீழ் முக்கோண அணி அல்லது இடது முக்கோண அணியாகும்: \n\nகீழுள்ள வடிவில் அமையும் அணி மேல் முக்கோண அணி அல்லது வலது முக்கோண அணியாகும்: \n\nகீழ் மற்றும் மேல் முக்கோண அணியாகவுள்ள அணி, ஒரு மூலைவிட்ட அணியாகும்.\n\n\n\nSection::::சிறப்பு வகைகள்.\nSection::::அலகுமுக்கோண அணி.\nஒரு மேல் (கீழ்) முக்கோண அணியின் முதன்மை மூலைவிட்ட உறுப்புகள் அனைத்தும் 1 ஆக இருக்குமானால் அந்த அணியானது (மேல் அல்லது கீழ்) அலகுமுக்கோண அணி (\"Unitriangular matrix\") எனப்படும். அலகுமுக்கோண அணியும் அலகு அணியும் ஒன்றல்ல; வெவ்வேறானவை. மேல் மற்றும் கீழ் அலகுமுக்கோண அணியாகவுள்ளது அலகுஅணி மட்டுமே ஆகும்.\n\n\n\nSection::::கண்டிப்பாக முக்கோண அணி.\nஒரு மேல் அல்லது கீழ் முக்கோண அணியின் முதன்மை மூலைவிட்ட உறுப்புகளெல்லாம் 0 ஆக இருந்தால் அம்முக்கோண அணி கண்டிப்பாக முக்கோண அணி (Strictly triangular matrix) ஆகும்.\n\n\n\n\n\n\n"}
{"id": "316194", "url": "https://ta.wikipedia.org/wiki?curid=316194", "title": "சூட்டு வம்சம்", "text": "சூட்டு வம்சம்\n\nசூட்டு வம்சம் (Chutu dynasty) (கன்னடம்: ಚುಟು) தென்னிந்தியாவின் தற்கால கர்நாடக மாநிலத்தின் உத்தர கன்னட மாவட்டப்பகுதிகளை கி பி மூன்றாம் நூற்றாண்டில் ஆண்ட சிற்றரசர்கள். சூட்டு வமிசத்தவர்கள் \"வனவாசி\" நகரத்தை தலைநகரமாக கொண்டிருந்தனர். சூட்டு வமிசத்தவர்கள் சாதவாகனப் பேரரசில் குறுநில மன்னர்களாக விளங்கியவர்கள் .இவர்கள் ஆரம்பகலத்தில் பல்லவருடன் திருமண உறவு கொண்டிருந்தனர்\nஇவ்வம்ச மன்னர் மூலானந்தன் பெரும்பாலும் ஈயத்திலான நாணயங்களை வெளியிட்டார். சிவலானந்தனே சூட்டு நாக வம்சத்தின் கடைசி அரசனாவான் இவன் கிபி 285ல் வாகாட அரசன் பரசவசேனிடம் நாட்டின் வட பகுதிகளை இழந்தான் பின் விஜயகந்த வர்மன் என்ற பல்லவனிடம் கிபி290 ல் தோற்க சூட்டு நாகரின் ஆட்சி முடிவுக்கு வந்தது\n\n\n"}
{"id": "316198", "url": "https://ta.wikipedia.org/wiki?curid=316198", "title": "கொட்டலசு", "text": "கொட்டலசு\n\nசுருள்காலி அல்லது கொட்டலசு (Barnacle) என்பது கணுக்காலி வகையைச் சார்ந்த ஓட்டுடலிகளில் ஒன்றாகும். இது நண்டு மற்றும் இறால் ஆகிய இனங்களுடன் நெருங்கிய தொடர்புடையவையாக உள்ளன.\n\nSection::::வாழிடங்கள்.\nகொட்டலசுகள், கடலில், பாறையிடுக்குகள், வாராவதித் தூண்கள், கற்கள், படகுகள், மற்றும் கப்பல்கள் போன்ற இடங்களில் ஒட்டிய நிலையில் தொகுப்புகளாக வாழ்பவையாகும்.\n"}
{"id": "316202", "url": "https://ta.wikipedia.org/wiki?curid=316202", "title": "த. சுந்தரராசன்", "text": "த. சுந்தரராசன்\n\nத. சுந்தரராசன் (20 மார்ச்சு 1950) என்பவர் தமிழ்ப் புலவர், ஆசிரியர், எழுத்தாளர், நூலாசிரியர், தமிழ்ப் போராளி எனப் பல முகங்களைக் கொண்டவர். தலைநகர் தமிழ்ச் சங்கம் என்னும் ஓர் தமிழ் அமைப்பைத் தோற்றுவித்தவர்களில் இவர் முகாமையானவர்.\n\nSection::::பிறப்பும் கல்வியும்.\nகன்னியாகுமரி மாவட்டத்தில், சோணச்சு விளை என்னும் ஊரில் பிறந்த புலவர் சுந்தரராசன் பள்ளிக் கல்வியைக் குமரி மாவட்ட கல்வி நிலையங்களில் படித்தார். பின்னர் புலவர் பட்டம், இளங்கலைப் பட்டம் ஆகியவற்றைச் சென்னைப் பல்கலைக் கழகத்தில் பெற்றார். முதுகலைக் கல்வியை மதுரை காமராசர் பல்கலைக் கழகத்திலும் முடித்தார். 37 ஆண்டுகள் பள்ளி ஆசிரியராகப் பணியாற்றி 2008 ஆம் ஆண்டில் ஒய்வு பெற்றார்.\n\nSection::::தமிழ்ப் பணிகள்.\nசென்னை தலைநகர் தமிழ் சங்கம் 1981 இல் தொடங்கப்பட்டது. அது முதல் அச்சங்கத்தின் சார்பாகப் பல கருத்தரங்குகள் பட்டி மன்றங்கள், மாநாடுகள் நடத்தினார்.\nதமிழ்க் கல்வி, தமிழ் ஆட்சி மொழி , தெருக்களில் தமிழ்ப் பலகை மாற்றம், ஈழத் தமிழர் ஆதரவு போன்ற கோரிக்கைகளுக்காக ஆர்ப்பாட்டங்கள், போராட்டங்கள் எனத் தலைநகர் தமிழ்ச் சங்கம் நடத்தியதில் சுந்தரராசன் முன்னின்றார். பல முறை சிறைக்கும் சென்றுள்ளார்.\nசென்னை வண்டலுரில் தலைநகர் தமிழ்ச் சங்கத்துக்கு ஒரு பெரிய கட்டடம் உருவானதில் இவருக்கு பெரும் பங்கு இருந்தது.\nதமிழ் மொழி தொடர்பான நூல்கள் எழுதியுள்ளார். தலைநகர் தமிழ்ச் சங்கம் சார்பில் மக்கள் செங்கோல் என்னும் இதழின் ஆசிரியராக உள்ளார்.\nகுமரி மாவட்டம் விளவங்கோடு வட்டம் காப்பிக்காடு என்னும் ஊரில் தொல்காப்பியர் சிலை ஒன்று இவருடைய முன்னெடுப்பு முயற்சியால் 2016 ஆம் ஆண்டு சூலை 10 ஆம் பக்கலில்\nநிறுவப்பட்டது.\n\nSection::::சான்றாவணம்.\nமுகம் இதழ், சூலை 2016\n"}
{"id": "316206", "url": "https://ta.wikipedia.org/wiki?curid=316206", "title": "குளோரோ அசிட்டைல் குளோரைடு", "text": "குளோரோ அசிட்டைல் குளோரைடு\n\nகுளோரோ அசிட்டைல் குளோரைடு \"(Chloroacetyl chloride)\" CHClO என்ற வேதியியல் வாய்ப்பாடு கொண்ட ஒரு வேதிச் சேர்மம் ஆகும். குளோரினேற்றம் செய்யப்பட்ட அசைல் குளோரைடு வகைச் சேர்மமாக வகைப்படுத்தப்படும் இச்சேர்மம் இரு வினைக்குழு சேர்மமாகும். ஒரு பயனுள்ள கட்டுறுப்புத் தொகுதி வேதிப்பொருளாக குளோரோ அசிட்டைல் குளோரைடு பயன்படுத்தாப்படுகிறது.\n\nSection::::தயாரிப்பு.\nமெத்திலீன் குளோரைடை கார்பனைலேற்றம் எனப்படும் கார்பனோராக்சைடு சேர்க்கும் வினை, வினைலிடின் குளோரைடு|வினைலிடின் குளோரைடை ஆக்சிசனேற்றம் செய்தல் அல்லது கீட்டீனுடன் குளோரின் சேர்த்தல் போன்ற முறைகளில் தொழிற்சாலைகளில் குளோரோ அசிட்டைல் குளோரைடு தயாரிக்கப்படுகிறது. குளோரோ அசிட்டிக் அமிலமும் தயோனைல் குளோரைடு சேர்த்தும் அல்லது பாசுபரசு ஐங்குளோரைடும் பாசுசீன் சேர்த்தும் கூட இதைத் தயாரிக்க இயலும்.\n\nSection::::வினைகள்.\nகுளோரோ அசிட்டைல் குளோரைடு ஒர் இருவினைக்குழு சேர்மம் என்பதால் இந்த அசைல் குளோரைடு எளிதாக எசுத்தர்களாகவும், அமைடுகளாகவும் உருவாகிறது. அதேவேளையில் இம்மூலக்கூறின் மறுமுனை அமீன்களுடன் சேர்ந்து வேறு இணைப்புகளாகவும் உருவாகிறது. குளோரோ அசிட்டைல் குளோரைடு பயன்படுத்தி இலிடோகெய்ன் சேர்மத்தைத் தயாரிக்கும் தொகுப்பு வினை இங்கு விளக்கப்பட்டுள்ளது:\n\nSection::::பயன்கள்.\nகளைக்கொல்லிகளான ஆலாகுளோர் மற்றும் பியூட்டாகுளோர் தயாரித்தலின் போது ஓர் இடைநிலை வேதிப்பொருளாகப் பயன்படுவதுதான் குளோரோ அசிட்டைல் குளோரைடின் பிரதானமானதொரு பயனாகும். ஒரு ஆண்டுக்கு தோராயமாக நூறு மில்லியன் பவுண்டுகள் அளவிற்கு இது பயன்படுத்தப்படுகிறது. மற்றொரு வேதியியல் இடைநிலையும், கண்ணீர்ப்புகை வாயுமான பீனசைல் குளோரைடு தயாரிக்கவும் இதைப் பயன்படுத்துகிறார்கள். அலுமினியம் குளோரைடு வினையூக்கியின் உதவியால் பென்சீனை பிரைடல்-கிராப்ட்சு அசைலேற்றம் செய்து பீனசைல் குளோரைடு தயாரிக்கப்படுகிறது Phenacyl chloride is synthesized in a Friedel-Crafts acylation of benzene, with an aluminium chloride catalyst:\n\nSection::::முன்பாதுகாப்பு.\nபிற அசைல் குளோரைடுகள் போலவே அமீன்கள், ஆல்ககால்கள் மற்றும் ஐதரோகுளோரிக் அமிலம் ஆகியன்வற்றுடன் சேரும் போது கண்ணிர்ப் புகையாக மாறுகிறது.\nஅமெரிக்காவின் தொழில் பாதுகாப்பு மற்றும் சுகாதார நிர்வாக அமைப்பு இதைப் பயன்படுத்துவதற்கான எல்லைகள் எதையும் விதிக்கவில்லை என்றாலும் அந்நாட்டின் தொழில் பாதுகாப்பு மற்றும் சுகாதார தேசிய நிறுவனம், எட்டுமணி நேர வேலை நேரத்தில் 0.05 பகுதிகள்/மில்லியன் அளவு அனுமதிக்கத்தக்க அளவாக பரிந்துரைக்கிறது. \n"}
{"id": "316211", "url": "https://ta.wikipedia.org/wiki?curid=316211", "title": "பக்தி யூதம்", "text": "பக்தி யூதம்\n\nபக்தி யூதம் (\"Hasidism /Hasidic Judaism\", ) என்பது ஒரு யூத சமயப்பிரிவு ஆகும். இது ஆன்மீக இயக்கமாக எழுச்சி பெற்று, சமகால மேற்கு உக்ரைனில் 18-ஆம் நூற்றாண்டு காலப்பகுதியில் கிழக்கு ஐரோப்பா முழுவதும் பரவியது. இன்று அமெரிக்க ஐக்கிய நாடு, இசுரேல், பிரித்தானியா ஆகிய இடங்களில் முக்கியமாக அங்கீகரிக்கப்பட்டுக் காணப்படுகின்றது. இதன் நிறுவுநராகவும் பிதாவாகவும் இஸ்ரேல் பென் எலியேசர் காணப்படுகிறார். தற்கால பக்தி யூதம் நெறி வழுவா (\"பக்தி \") யூதத்தினுள் ஒரு துணைக்குழுவாக உள்ளதோடு, அதனுடைய சமய பரிபாலனத்திற்காகவும் சமூகத் தனிமைப்படுத்தலுக்காகவும் அறியப்படுகின்றது.\n\n"}
{"id": "316212", "url": "https://ta.wikipedia.org/wiki?curid=316212", "title": "மீளமைத்தல் யூதம்", "text": "மீளமைத்தல் யூதம்\n\nமீளமைத்தல் யூதம் (\"Reconstructionist Judaism\", ) என்பது அமெரிக்காவை அடித்தளமாகக் கொண்ட தற்கால யூதச் சமய இயக்கம் ஆகும். இது மெர்தேகாய் கப்லன் (1881–1983) என்பவரின் சிந்தனையின் அடிப்படையில் உருவாக்கம் பெற்றது. இது யூத சமயத்தை நாகரிக வளர்ச்சிக்கேற்ப வளரும் ஒற்றாகக் காண்கிறது. இதன் ஆரம்பம் பழமை விரும்பும் யூதத்தினுள் ஒன்றாகக் காணப்பட்ட வளர்ச்சியடைந்தது. இவ்வியக்கம் 1920 களுக்கும் 1940 களுக்கும் இடையில் வளர்ச்சிடைந்து, 1968 இல் யூதக் குருசார் கல்லூரியை உருவாக்கியது.\n\n"}
{"id": "316213", "url": "https://ta.wikipedia.org/wiki?curid=316213", "title": "பழமை விரும்பும் யூதம்", "text": "பழமை விரும்பும் யூதம்\n\nபழமை விரும்பும் யூதம் (\"Conservative Judaism\") என்பது யூத சமயத்தினுள் காணப்படும் ஒரு பெரிய பிரிவு ஆகும். இது யூத சமயச் சட்டம் வரலாற்று வளர்ச்சிக்கு அவசியம் எனக் காண்கிறது. இது பாரம்பரிய யூதத்தின் வடிவமாக மரபுவழி யூதத்திற்கும் சீர்திருத்த யூதத்திற்கும் இடைப்பட்ட ஒன்றாகக் காணப்படுகிறது. இது அடிப்படைவாதமற்ற பாரம்பரிய யூதம் எனவும் அறியப்படுகிறது.\n\n"}
{"id": "316216", "url": "https://ta.wikipedia.org/wiki?curid=316216", "title": "சீர்திருத்த யூதம்", "text": "சீர்திருத்த யூதம்\n\nசீர்திருத்த யூதம் (\"Reform Judaism\"), சுதந்திர யூதம் (\"Liberal Judaism\") அல்லது முற்போக்கு யூதம் (\"Progressive Judaism\") எனப்படும் இது ஒரு பெரிய யூதச் சமய இயக்கமாகும். இது சமயத்தின் இயற்கை வளர்ச்சியையும், சமயச்சடங்கிலுள்ள நெறிப் பண்புகளின் மேன்மையையும், தொடர்ச்சியான வெளிப்படுத்தலில் நம்பிக்கையும் கொண்டு காணப்பட்டாலும், சீனாய் மலையில் கடவுள் தோன்றியதை மையமாகக் கொள்வதில்லை. இது யூதச் சமய சட்டம் தொடர்பில் தனிமனிதக் கடைப்பிடிப்பு, சடங்கு ஆகியவற்றில் அதிகம் ஈடுபடாத பண்பைக் கொள்ளாது, முற்போக்குப் பண்பு, வெளித்தாக்கம் என்பவற்றில் ஈடுபாடு காட்டுகிறது. 19 ஆம் நூற்றாண்டில் செருமனியில், ராபி ஆபிரகாம் கெய்கர் என்பவரின் ஆரம்ப அடிப்படைகளைக் கொண்டு இதன் தோற்றம் ஏற்பட்டது. இன்று வட அமெரிக்காவில் பாரிய அமைப்பாகவுள்ளது.\n\n"}
{"id": "316218", "url": "https://ta.wikipedia.org/wiki?curid=316218", "title": "சமாரியர்", "text": "சமாரியர்\n\nசமாரியர் (\"Samaritans\"; ) எனப்படுவோர் இசுரயேலர் அல்லது எபிரேயர் இனத்தை மூலமாகக் கொண்ட லெவண்ட் பகுதியில் உள்ள இனச்சமயக் குழு ஆகும்.\n\nஇவர்கள் சமாரிய சமயத்தைச் சேர்ந்தவர்கள். இச்சமாரிய சமயம் யூதக் குருசார் யூதத்துடன் நெருங்கிய தொடர்பு கொண்டது. சமாரியர் சமாரிய திருமறையின் அடிப்படையில் தாங்கள் செய்யும் வழிபாடல் உண்மையானது என்றும், பாபிலோனுக்கு இசுரேலியரை சிறைபிடித்துச் செல்லு முன் இருந்த சமயம் அதுவே என்றும், அதனையே இசுரேல் தேசத்தில் எஞ்சியிருந்தவர்களால் கடைப்பிடிக்கப்பட்டதென்றும் நம்புகின்றனர். இது யூதக் குருசார் யூதத்திற்கு நேர் எதிரானதும், யூதக் குருசார் யூதம் பாபிலோனிலிருந்து திரும்பிய யூதர்களினால் கொண்டு வரப்பட்டு, சமயத்தில் மாற்றம் செய்து புகுத்தப்பட்டதென்றும் சமாரியர் நம்புகின்றனர்.\n\nSection::::வெளி இணைப்புகள்.\nசமாரியப் பார்வை\n\nயூதப் பார்வை\n\nசுயாதீனப் பார்வை\n"}
{"id": "316227", "url": "https://ta.wikipedia.org/wiki?curid=316227", "title": "சலோம்", "text": "சலோம்\n\nசலோம் (\"Shalom\", ) அல்லது சாலோம் என்ற எபிரேயச் சொல் \"சமாதானம்\", \"ஒத்திசைவு\", \"முழுமை\", \"நிறைவு\", \"செழிப்பு\", \"நலம்\", \"நிலையமைதி\" ஆகிய பொருட்களை கொடுக்கக்கூடியது. இது \"ஹலோ\" (\"hello\"), \"போய் வருகிறேன்\" (\"goodbye\") ஆகிய கருத்துக்களையும் கொடுக்கக்கூடியது. இச்சொல் \"சமாதானம்\" தமிழில் பொருள் கொடுப்பதுபோல், இரு விடயங்களுக்கிடையிலான சமாதானமாக (கடவுளுக்கும் மனிதனுக்கும் அல்லது இரு நாடுகளுக்கிடையில்), அல்லது தனியாள் அல்லது குழுவிலுள்ளவரின் நலம், பாதுகாப்பு அல்லது நிலையமைதி போன்றவற்றை குறிக்கிறது.\n\n"}
{"id": "316228", "url": "https://ta.wikipedia.org/wiki?curid=316228", "title": "சிம்லா ஒப்பந்தம், 1914", "text": "சிம்லா ஒப்பந்தம், 1914\n\nசிம்லா ஒப்பந்தம், 1914 (Simla Accord) என்பது பிரித்தானிய இந்தியா, சீனா மற்றும் திபெத் ஆகிய நாடுகளுக்கிடையே எல்லைகள் குறித்து சிம்லாவில் 1914இல் செய்து கொண்ட உடன்படிக்கையாகும்.\n\nசிம்லா உடன்படிக்கையின் படி, திபெத் பகுதியை \"உள் திபெத்\" மற்றும் \"வெளி திபெத்\" என பிரிக்கப்பட்டது.\nதிபெத்தின் மேற்கு பகுதியான வெளி திபெத், லாசாவை தலைமையிடமாகக் கொண்டு, சீனாவின் இறையாண்மைக்குட்பட்ட தன்னாட்சி பகுதியாகவும்; திபெத்தின் கிழக்குப் பகுதியான உள் திபெத் சீன அரசின் நேரடி நிர்வாகத்திற்குட்பட்ட பகுதியாகவும் ஒத்துக்கொள்ளப்பட்டது.\n\nஇந்த உடன்படிக்கையின் படி திபெத் மற்றும் சீனாவிற்கும் இடையே மற்றும் பிரித்தானிய இந்தியா மற்றும் திபெத்திற்கும் இடையே ஆன எல்லையை பின்னர் மெக்மோகன் கோட்டால் வரையறை செய்யப்பட்டது. சிம்லா ஒப்பந்தப் படி பிரித்தானிய இந்தியா மற்றும் திபெத் எல்லைகளை வரையறைக்கும் எல்லைக் கோட்டு வரைபடங்கள் மார்ச் 1914இல் பிரித்தானியா மற்றும் திபெத் ஆட்சியாளர்களால் முடிவு செய்யப்பட்டது. ஆனால் இந்த உடன்படிக்கை குறித்து சீனா எவ்வித கருத்தையும் வெளியிடவில்லை.\n\nபின்னர் 3 சூலை 1914 அன்று சீனா, சிம்லா உடன்படிக்கையை ஏற்க மறுத்தது. சீனாவின் பிரதிநிதித்துவம் இன்றி, அதே நாளில் பிரித்தானியாவும், திபெத்தும் இணைந்து சிம்லா உடன்படிக்கையில் கையொப்பமிட்டனர்.\n\nSection::::பின்னணி.\nதிபெத் நாட்டின் வணிக மையமாக விளங்கிய தவாங் மற்றும் சிக்கிம் பகுதிகளை பிரித்தானிய இந்தியாவின் ஆட்சியாளர்கள் 19ஆம் நூற்றாண்டின் துவக்கத்தில் பிரித்தானிய இந்தியாவுடன் இணைத்துக் கொண்டனர்.திபெத்-பர்மா-சிக்கிம் எல்லைகள் குறித்து பிரித்தானியா அரசு சீனாவுடன் ஒப்பந்தங்கள் செய்து கொண்டது.\n\nசீனா அரசு, திபெத்தில் (1910 - 1912) படைகளை அனுப்பி திபெத்தின் நிர்வாகத்தை ஏற்றது.\nபிரித்தானிய இந்தியாவின் வடகிழக்கில், அருணாசலப் பிரதேசம் உள்ளிட்டப் பகுதிகளில் இராணுவத்தை அனுப்பி, வடகிழக்கு எல்லைப்புற முகமையை 1912இல் நிறுவியது. சீனாவில் குயிஞ் அரசு வீழ்ச்சி கண்ட நேரத்தில், திபெத்தின் லாசா அரசு, அங்கிருந்த அனைத்து சீன இராணுவத்தை வெளியேற்றி, 1913இல் திபெத்தை சுதந்திர நாடாக அறிவித்துக் கொண்டது. திபெத்தின் இந்நடவடிக்கையை குடியரசு சீன அரசு பின்னர் ஏற்றுக் கொள்ளவில்லை.\n\n\n"}
{"id": "316232", "url": "https://ta.wikipedia.org/wiki?curid=316232", "title": "அட்சயப் பாத்திரம்", "text": "அட்சயப் பாத்திரம்\n\nஅட்சயப் பாத்திரம் என்பது இந்து தொன்மவியலின் படி, தர்மனுக்கு சூரிய பகவான் தந்ததாகும். இந்தப் பாத்திரத்தில் உணவு இட்டால், எடுக்க எடுக்க கொடுக்கும் தன்மையுடையது. இதனை வைத்தே பஞ்ச பாண்டவர்கள் தங்களுடைய வானப்பிரஸ்தம் காலத்தில் உணவை உண்டார்கள். \n\nஒரு முறை துர்வாச முனிவர் துரியோதனன் அரண்மனைக்குச் சென்றார். அப்போது அவனுடைய உபசரிப்பில் மகிழ்ந்தவர் என்ன வரம் வேண்டும் என்று கேட்க, அதற்கு துரியோதணன் பஞ்ச பாண்டவர்கள் குடிலுக்குச் சென்று உணவருந்த வேண்டும் என்று கூறுகிறான். துர்வாசரும் அதனை ஏற்று தன்னுடைய சீடர்களுடன் பஞ்ச பாண்டவர்கள் குடிலுக்குச் செல்கிறார். அங்கு உணவினைச் சாப்பிட்டு முடித்துவிட்ட பாண்டவர்கள், அட்சயப் பாத்திரத்தினையும் கழுவி வைத்துவிட்டார்கள். துர்வாசர் தான் குளித்துவிட்டு வந்து உணவினை அருந்துவதாகக் கூறிவிடுகிறார். திரௌபதி கிருஷ்ணனை வேண்டி, தன்னைக் காக்கும்படி வேண்ட, கிருஷ்ணன் அட்சயப் பாத்திரத்திலிருந்த ஒரு சிறு இலையை உண்டார். அனைத்து உயிர்களுக்கும் உணவுண்ட திருப்தி உண்டானது. \n\nதுர்வாசரும், அவருடையச் சீடர்களும் தங்கள் வயிறு நிரம்பியதைக் கண்டு பஞ்ச பாண்டவர்களிடம் மீண்டும் வராமல் சென்றனர்.\nSection::::மணிமேகலையில்.\nமணிமேகலை இலக்கியத்தில் அட்சயப் பாத்திரத்தை ஒத்த அள்ள அள்ள உணவை வழங்கும் பாத்திரமாக அமுத சுரபி என்னும் பாத்திரம் சுட்டப்படுகிறது. இந்தப் பாத்திரத்தைக் கொண்டு ஆபுத்திரனும், மணிமேகலையும் வரியவர் பசியைப் போக்கினர்.\n"}
{"id": "316235", "url": "https://ta.wikipedia.org/wiki?curid=316235", "title": "ஸ்டாட்ரோ", "text": "ஸ்டாட்ரோ\n\nமுதலாம் ஸ்டாட்ரோ (Strato I) (கிரேக்கம்: ), இந்தோ கிரேக்க மன்னர் ஆவார். இவர் மன்னர் மெனாண்டர் – அகதோக்கிலியா இணையரின் மகன். முதலாம் ஸ்ட்ராடோ வட இந்தியாவின் பஞ்சாப் பகுதி உள்ளிட்ட இந்தோ கிரேக்க நாட்டை கி மு 130 முதல் கி மு 110 முடிய ஆண்டவர். இவரது சிறு வயதில் தந்தை மெனாண்டர் ஒரு போரில் இறந்து விடவே, இவரது தாயார் அகதோக்கிலியா நாட்டின் நிர்வாகத்தை ஏற்று நடத்தினார்.\n\nஸ்டாட்ரோ வெளியிட்ட நாணயக் குவியல்கள் மதுரா, தில்லியின் புறநகர் பகுதிகளில் கிடைத்துள்ளன.\n\n\n"}
{"id": "316241", "url": "https://ta.wikipedia.org/wiki?curid=316241", "title": "ஆயிரம் தூண் ஆலயம்", "text": "ஆயிரம் தூண் ஆலயம்\n\nஆயிரம் தூண் ஆலயம் (\"Thousand Pillar Temple\") தெலங்கானா மாநிலம் வாரங்கல் நகரில் ஹனுமக் கொண்டா என்ற இடத்தில் அமைந்துள்ள வரலாற்றுச் சிறப்புடைய இந்துக் கோயிலாகும் இக்கோயில் சிவன், திருமால், சூரிய தேவன் ஆகிய மூன்று கடவுளருக்குமானது. காகத்திய வம்சத்தின் ருத்ர தேவன் என்ற அரசனால் (1175-1324)க்கு இடைப்பட்ட காலத்தில் கட்டப்பட்ட இந்த \"ஆயிரம் தூண் ஆலயம்\" காகத்திய வம்சத்தின் கட்டிடக் கலைகளில் தலைசிறந்ததாய் கருதப்படுகிறது.\n\nவாரங்கல் கோட்டை, இராமப்பா கோயில் ஆகியவற்றுடன் ஆயிரம் தூண் ஆலயமும் இந்தியாவிலுள்ள உலகப் பாரம்பரியக் களங்களின் பட்டியலில் யுனெஸ்கோவால் தற்காலிகமாக இணைக்கப்பட்டுள்ளது.\n\nSection::::அமைப்பு.\nநட்சத்திர அமைப்பில் கட்டப்பட்டுள்ள இந்த ஆலயத்தில் நிறைய சன்னதிகளும் லிங்கங்களும் நிறுவப் பட்டுள்ளன. ஆலயத்தில் உட்புறம் மூன்று சந்நிதிகள் உள்ளன. சிவன், விஷ்ணு, சூரியன் மூவருக்கும் சந்நிதிகள் அமைக்கப்பட்டுள்ளன. ஆயிரம் தூண்களால் அமைக்கப்பட்டு இருந்தாலும் ஆலயத்தின் எந்த மூலையில் இருந்து பார்த்தாலும் மத்தியில் உள்ள பெரிய சிவலிங்கத்தை எந்த தூண்களும் மறைக்காமல் இருக்கும்படியான அமைப்பில் கட்டப்பட்டது. ஆலயத்தின் முன்புறம் ஒற்றைக் கல்லினால் ஆன பெரிய கருங்கல் நந்தி ஒன்று இன்றும் பளபளப்பாய் காணப்படுகிறது. கல்லிலே செதுக்கப்பட்ட யானை வரிசையும் துளைத்து செதுக்கப்பட்ட ஜன்னல் அமைப்புகளும் காக்கத்திய வம்சத்தின் கட்டிடக் கலையின் நுணுக்கத்திற்குச் சான்றாக உள்ளது.\n\nதக்கணப் பிரதேசத்தைப் படையெடுத்த துக்ளக் மன்னரால் இந்தக் கோவில் சிதைக்கப்பட்டது. 2004 இல் இந்திய அரசால் சிதிலமடைந்த தூண்கள் மீண்டும் புதுப்பிக்கப்பட்டுள்ளது.\n\nSection::::போக்குவரத்து.\nஇக்கோயிலுக்குச் செல்ல சாலைவழிப் போக்குவரத்து உள்ளது. இத்தலத்துக்கு அருகில் வாரங்கல் தொடருந்து நிலையம் மூன்று கிலோமீட்டர் தொலைவில் உள்ளது.\n\n"}
{"id": "316251", "url": "https://ta.wikipedia.org/wiki?curid=316251", "title": "கிரேக்க பாக்திரியா பேரரசு", "text": "கிரேக்க பாக்திரியா பேரரசு\n\nகிரேக்க-பாக்திரியா பேரரசு (Greco-Bactrian Kingdom) ஹெலனிய காலத்தில் அலெக்சாண்டரின் மறைவுக்குப் பின்னர் கிரேக்கப் பேரரசை கி மு 323 முதல் கி மு 31 முடிய, அவரது படைத்தலைவர்கள் பங்கிட்டுக் கொண்டு ஆட்சி செய்த பகுதிகளில் ஒன்றாகும்.\n\nSection::::கிரேக்க-பாக்திரியா நாட்டின் தோற்றம்.\nசெலூக்கியப் பேரரசின் பாக்திரியா பகுதிகளின் ஆளுநராக இருந்த டயடோட்டஸ், கி மு 250இல் கிரேக்க பாக்திரியா பகுதிகளின் மன்னராகத் தானே அறிவித்துக் கொண்டார்.\nடயடோட்டஸ் தனது இராச்சியத்தைக் கிழக்கிலும், மேற்கிலும் விரிவாக்கினார். கிரேக்க பாக்திரியா பேரரசின் தலைநகராக பாக்திரியாவின் \"பால்க்\" நகரம் விளங்கியது.\n\nSection::::கிரேக்க பாக்திரியா நாட்டின் பரப்புகள்.\nகிரேக்க பாக்திரிய நாடு, தற்கால பாரசீகம், ஆப்கானித்தான், பாக்கித்தான், கசகஸ்தான், கிர்கிஸ்தான், தஜிகிஸ்தான், துர்க்மெனிஸ்தான், உஸ்பெகிஸ்தான் மற்றும் பாக்கித்தானின் வடமேற்கு எல்லைப்புற மாகாணத்தின் மற்றும் சீனாவின் சிஞ்சியாங் மாகாணத்தின் சில பகுதிகளை கொண்டிருந்தது.\n\nSection::::மொழிகளும், சமயங்களும்.\nகிரேக்க பாக்திரியா பேரரசில் மக்கள் கிரேக்கம், பாக்திரியம், பழைய அரமேயம், சோக்டியன் மொழி மற்றும் பார்த்திய மொழிகளைப் பேசியும்; பண்டைய கிரேக்க சமயம், சரத்துஸ்திர சமயம் மற்றும் பௌத்த சமயங்களையும் பின்பற்றினர்.\n\nSection::::வீழ்ச்சி.\nகி மு 125இல் சிதியர்கள் கிரேக்க பாக்திரியா பேரரசை வீழ்த்தி சிதியப் பேரரசை நிறுவினர்.\n\n\nSection::::பாக்திரியாவில் கிரேக்கப் பண்பாடு பரவல்.\nகிரேக்கர்கள் ஆண்ட பாக்திரியா பேரரசில் கிரேக்கக் கட்டிடக் கலை, போர்க்கலை நன்கு பரவியது. புத்தரின் சிலைகள்,பௌத்த மடாலயங்கள் கிரேக்க கட்டிட கலைநயத்தில் வடிவமைக்கப்பட்டது.\n\n\n\n"}
{"id": "316254", "url": "https://ta.wikipedia.org/wiki?curid=316254", "title": "குரு சோமசுந்தரம்", "text": "குரு சோமசுந்தரம்\n\nகுரு சோமசுந்தரம் தமிழ்த் திரைப்பட நடிகராவார். இவர் இயக்குனர் தியாகராஜா குமாரராஜாவின் ஆரண்ய காண்டம் திரைப்படம் மூலம் திரையுலகிற்குள் வந்தார். அதன் பின் பாண்டிய நாடு, ஜிகர்தண்டா மற்றும் ஜோக்கர் போன்ற படங்களிலும் நடித்துள்ளார். இவர் தமிழ் சினிமாவின் ஹீத் லெட்ஜர் என்றழைக்கப்படுகிறார். தற்பொழுது திருவண்ணாமலையில் வசித்து வருகிறார்.\n\nSection::::திரைப்படத்துறை.\nகுரு சோமசுந்தரம் 2002 - 2011 ஆண்டு காலத்தில் கூத்துப்பட்டறையில் இணைந்து நாடகங்களை உருவாக்கினார்.\n\n2003 ஆம் ஆண்டு சந்திரஹரி நாடகத்தில் இவரைக் கண்ட இயக்குனர் தியாகராஜன் குமாரராஜா, 2008 ஆம் ஆண்டு இவரை அழைத்து தனது ஆரண்ய காண்டம் எனும் திரைப்படத்தில் 'காளையன்' எனும் வேடத்தில் நடிக்க வைத்தார். அவ்வேடம் பலத்த வரவேற்பை பெற்றது. பின், 2013 ஆம் ஆண்டு இயக்குனர் மணிரத்னத்தின் 'கடல்' திரைப்படத்தில் சிறு வேடத்தில் நடித்தார்.\n\nகூத்துப்பட்டறையிலிருந்து வெளியேறிய பின் 2013 ஆம் ஆண்டு 5 சுந்தரிகள் எனும் திரைப்படத்தில் புகைப்படக் கலைஞராக நடித்ததின் வாயிலாக மலையாளத் திரையுலகில் கால் பதித்தார். இதே ஆண்டில் இயக்குனர் சுசீந்தரனின் பாண்டிய நாடு திரைப்படத்தில் விசாலின் அண்ணனாக வேடமேற்று நடித்தார். 2014 ஆம் ஆண்டில் இயக்குனர் கார்த்திக் சுப்புராஜின் 'ஜிகர்தண்டா' திரைப்படத்தில் நடிப்புக் கலை பயிற்றுனராக நடித்திருந்தார். நிகழ் வாழ்க்கையிலும் பாபி சிம்காவுக்கு இவர் நடிப்புக் கலையை பயிற்றுவித்தார்..\n"}
{"id": "316258", "url": "https://ta.wikipedia.org/wiki?curid=316258", "title": "ஒருமைப் பண்பு வகைமை", "text": "ஒருமைப் பண்பு வகைமை\n\nஒருமைப் பண்பு வகைமை (haplotype) (ஓரக (haploid) மரபு வகைமை) என்பது ஓர் உயிரியின் ஒற்றைப் பெற்றோரில் இருந்து ஒருங்கிய நிலையில் மரபுப் பேறாகப் பெறப்பட்ட மரபன்களின் கணமாகும்.. ஒருமைப் பண்புக் குழு என்பது ஒற்றைக் கருவன் பல்லுருவாக்க சடுதிமாற்றத்தால் ஒரு பொது மூதாதையைப் பகிரும் முற்றொருமித்த ஒருமைப்பண்பு வகைமைகளாகும். ஊன்குருத்து மரபன் தாய்க்கால்வழியாகக் கடத்தப்படுகிறது.இது பல்லாயிர ஆண்டுகளுக்கு முந்தையதாகவும் அமையலாம். என்றாலும் மரபியலில் இச்சொல்லுக்குப் பல வரையறைகள் உள்ளன. முதல் வரையறை போர்த்மந்தியூ வரையறையாகும். இதன்படி, இச்சொல் ஓரக (ஒரு குறுமவக) மரபுவகைமையைக் குறிக்கும், ஓரக மரபுவகைமை என்பது குறிப்பிட்ட மாற்றுமரபன் அலகுகளின் (alleles) திரட்சியாகும். அதாவது குறுமவகத்தில் நெருக்கமாகப் பிணைந்த மரபன்களின் கொத்தில் உள்ள ஒருங்கியநிலையில் மரபுப் பேறாகப் பெறப்பட்ட குறிப்பிட்ட மரபன்வரிசைகளாகும். இவை இனப்பெருக்கத்தின்போது பல தலைமுறைகளுக்கு அந்த வரிசைமுறையிலேயே தொடர்ந்து அழியாமல் நிலைக்கும்.\n\nஒருமைப் பண்புவகைமைக்கான இரண்டாம் வரையறை: எப்போதும் ஒன்றாகவே ஒரு குறுமவகத்தில் தோன்றும் ஒற்றைக் கருவன் பல்லுருவாக்கங்களின் புள்ளியியலாக இணைந்த கணம். இந்த புள்ளியியல் இனைவையும் ஒரு குறிப்பிட்ட ஒருமைப் பண்புவகைமை வரிசைமுறையின் யின் சில மாற்றுமரபன் அலகுகளை இனங்காண்பது, அருகமையும் குறுமவகத்தில் உள்ள இதை நிகர்த்த பிற அனைத்துப் பல்லுருவாக்க இருப்பிடங்களை இனங்காண வழிவகுக்கும் எனக் கருதப்படுகிறது. இது மரபியலாக நிலவும் பொது நோய்களைக் கண்டறியப் பயன்படுகிறது; மாந்தரின நோய்க்கூறுகளை அறியும் இவ்வாய்வு ஒருமைப் பண்புப்படத் திட்டம் வாயிலாக நிகழ்த்தப்படுகிறது .\n\nஒருமைப் பண்புவகைமைக்கான மற்றொரு வரையறை: ஒருமைப் பண்புவகைமை என்பது தரப்பட்ட மரபன் துண்டத்தின் உள்ளே அமையும் குறிப்பிட்ட சடுதிமாற்றங்களின் தனித்திரட்சியைக் குறிப்பதாக பல மாந்தரின மரபன் ஓர்வுக் குழுமங்கள் கருதுகின்றன/வரையறுக்கின்றன; (காண்க குறுந்தற்போக்கு மீள்வு சடுதிமாற்றம்). 'ஒருமைப் பண்புக் குழு )' எனும் சொல் ஒற்றைக் கருவன் பல்லுருவாக்கங்கள்/தனித்த நிகழ்ச்சி பல்லுருவாக்கங்களைக் குறிக்கிறது. இவை மீள, குறிப்பிட்ட மாந்தரின ஒருமைப் பண்புக் குழுக்களைச் சார்ந்த திரட்சிக்குரிய கவைபிரிவைக் குறிக்கின்றன. (இங்கு கவைபிரிவு என்பது பொது மூதாதையில் இருந்து தோன்றிய மக்களைக் குறிக்கிறது.)\n\nSection::::ஒருமைப் பண்பு வகைமையைப் பிரித்தறிதல்.\nஓர் உயிரியின் மரபுவகைமை ஒரேவகையில் அதன் ஒருமைப் பண்புக் குழுவைக் குறிக்காது. எடுத்துகாட்டாக, ஓர் ஈரக உயிரியையும் அதன் ஒரே குறுமவகத்தில் அமையும் ஒற்றைக் கருவன் பல்லுருவாக்கங்களாகிய இரு மாற்றுமரபன் அலகுகளின் இருப்புகளையும் கருதுவோம்.. முதல் இருப்பில் \"A\"அல்லது \"T\" மாற்றுமரபு அலகும் இரண்டாம் இருப்பில் \"G\" அல்லது \"C\" மாற்ருமரபு அலகும் இருப்பதாகக் கருதுவோம். அப்போது இரு இருப்பிடங்களிலும் மூன்றுவேறு மரபுவகைமைகள் அமையும் வாய்ப்பு உள்ளது: அவை முறையே (\"AA\", \"AT\", \"TT\") (\"GG\", \"GC\", and \"CC\") என்பன ஆகும்.ஒரு தனியரின் இரு இருப்புகளில், கீழே உள்ள பென்னட் சதுரத்தில் உள்ளபடி, ஒன்பது ஒருமைப் பண்பு வகைமைகள் அமைய வாய்ப்புள்ளது. ஒரு தனியரின் இந்த இருப்புகளில் ஒன்றிலோ அல்லது இரண்டிலுமோ ஒப்பிணை மாற்றுமரபு அலகுகள் அமைந்தால், ஒருமைப் பண்புக் குழுக்கள் வேறுபாடு இல்லாமல் அமைகின்றன. அதாவது T1T2 அல்லது T2T1 ஆகியவற்றில் வேற்ருமை ஏதும் இருக்காது;இந்நிலையில் T1, T2 இரண்டும் ஒரே இருப்பில் உள்லதாக்க் குறிக்கப்படும். இவற்றை எந்த வரிசைமுறையில் கருதினாலும் பொருளேதும் மாறாமல் இரண்டு T இருப்புகளாக அமையும். ஒரு தனியரின் இந்த இரண்டு இருப்புகளில் ஒவ்வாத பலபடித்தான மாற்ருமரபு அலகுகள் அமைந்தால், பாலினக் கட்டம் இருமைவயம் அல்லது குழ்ப்பமானதாக அமையும். இந்ந்லைகளில்,எந்த ஒருமைப் பண்புக் குழு அதாவது TA அமையுமா அல்லது AT அமையுமா எனக் கூறமுடியாது.\n\nகட்டநிலைக் குழப்பத்தைத் தீர்க்கும் சரியான முறை, மரபன் (டி.என்.ஏ) வரிசைமுறைப்படுத்தலே ஆகும். என்றாலும் , தனியர்களின் பதக்கூறுகளைப் பயன்படுத்தியும் கட்டநிலைக் குழப்பமுள்ள குறிப்பிட்ட ஒருமைப் பண்பு வகைமையின் நிகழ்தகவை மதிப்பிட முடியும்.\n\nகுறிப்பிட்ட எண்ணிக்கை தனியர்களின் மரபுவகைமைகள் தரப்பட்டாலும், ஒருமைப் பண்பு வகைமை பிரிதிறனால் அல்லது ஒருமைப் பண்பு வகைமை கட்டம்பிரிப்பு நுட்பத்தால் ஒருமைப் பண்பு வகைமைகளை இனங்காணலாம்.இம்முறைகள் சில ஒருமைப் பண்பு வகைமைகள் சில மரபன்தொகைகளில் பொதுவாக உள்ளன எனும் நோக்கீட்டுப் பட்டறிவைப் பயன்படுத்துகின்றன . எனவே வாய்ப்புள்ள ஒருமைப் பண்பு வகைமை பிரிப்புகளின் கணம் தரப்பட்டால், இம்முறைகள் மொத்தமாக குறைந்த ஒருமைப் பண்பு வகைமைகளைப் பயன்படுத்துபவற்றைத் தேர்வு செய்கின்றன. இம்முறைகளின் தனித்தன்மைகள் வேறுபடுகின்றன. இவற்ரில் சில சேர்மானவியல் அணுகுமுறைகளைப் பின்பற்றுகின்றன (எடுத்துகாட்டு: parsimony). மற்றவை ஒப்பியல்பு சார்புகளைப் பயன்படுத்துகின்றன, அவை ஆர்டி-வியன்பர்கு நெறிமுறை, கூட்டிணைவுக் கோட்பாடு சார்படிமம் அல்லது சீர்நிறை தொகுதித்தோற்றவியல் என்பன ஆகும். இப்படிமங்களின் அளபுருக்கள் பின்னர் மதிப்பிடப்படுகின்றன. இம்மதிப்பீட்டுக்கு எதிர்பார்ப்புப் பெரும்மாக்கல் கணிநெறி அல்லது கணிநிரல்(EM), மார்க்கோவ் தொடர் மாண்டி-கார்லோ (MCMC), அல்லது [[கரவுநிலை மார்க்கொவ் படிமங்கள் (HMM) ஆகியன பயன்படுகின்றன.\n\nநடுநிலைக் கட்ட உயிர்க்கலத்தில் இருந்து தனித்தனி குருமவகங்களை முதலில் பிரித்துப் பின்னர் அதிலுள்ள மாற்றுமரபன் அலகுகளில் உள்ள ஒருமைப் பண்பு வகைமைகளை நேரடியாக பிரித்தாய்வது, நுண்பாய்மவியல் முழு மரபன்தொகை ஒருமைப் பண்பு வகைமை கண்டறிதல் எனப்படுகிறது.\n\nSection::::கால்வழி மரபன் ஓர்வுகள் தரும் ஒய் மரபன் ஒருமைப் பண்பு வகைமைகள்.\nமற்ற குறுமவகங்களைப் போல ஒய் குறுமவகம் இனைகளாக அமைவதில்லை. ஒவ்வொரு ஆணும் ([[XYY நோய்த்தொகை]] உள்ளவர்களைத் தவிர) ஒரேயொரு ஒய் குறுமவகப் படியைக் கொண்டுள்ளார். எ னவே எந்தப் படி மரபாக கையளிக்கப்பட்ட்து என்பதில் வாய்ப்பு வேறுபாடு ஏதும் அமைய வாய்ப்பே இல்லை. மேலும் பெரும்பாலான குறுமவகங்களுக்கு மரபன்வழி மீளிணைவால் படைகளுக்கிடையில் ஏற்படும் இடைமாற்ரங்கள் நிகழவே வாய்ப்பில்லை; இதனால் நிகரிணை மரபன் ஒருமைப் பண்புக் குழுக்களைப் போல ஒய் குறுமவகத்தில் தலைமுறைகளுக்கிடையில் தற்போக்கு சமவாய்ப்பு மாற்றங்கள் ஏற்படவும் வாய்ப்பேதும் இல்லை. ஓர் ஆண் தன் தந்தையின் அதே ஒய் குறுமவக மரபனை சில சடுதிமாற்றங்களுடன் பேரளவில் பகிர்கிறார் ; எனவே ஒய் குறுமவகங்கள் தந்தையில் இருந்து மகனுக்கு அப்படியே பெரிதும் கடத்தப்படுகிறது.ஆனால் இந்நிகழ்வில் ஆன் கால்வழி மாற்றங்களை ஏற்படுத்தும் சிறிதளவு சடுதிமாற்றங்களின் திரள்வும் கூட கடத்தப்படுகிறது.\n\nகுறிப்பாக, கால்வழி ஓர்வுகள் தரும் எண்ணிட்ட முடிவுகளைக் குறிக்கும் ஒய் மரபன்கள், சடுதிமாற்றங்களைத் தவிர மற்றபடி, இணக்கமாக அமைதல் வேண்டும்.\n\nSection::::தனித்த நிகழ்ச்சி பல்லுருவாக்க முடிவுகள் (ஒற்றைக் கருவன் பல்லுருவாக்க முடிவுகள்).\nஒற்றைக் கருவன் பல்லுருவாக்க முடிவுகள் ஒத்த தனித்த நிகழ்ச்சி பல்லுருவாக்க முடிவுகள் ஒருமைப் பண்புக் குழுக்களைக் குறிக்கின்றன. குறுந்தற்போக்கு மீள்வுகள் ஒருமைப் பண்பு வகைமைகளைக் குறிக்கின்றன.ஒய் குறுமவக மரபன் ஓர்வில் இருந்து பெறப்படும் முழு ஒய் மரபன் ஒருமைப் பண்புக் குழு பற்றிய முடிவுகளை இருபகுதிகளாகப் பிரிக்கலாம்: அவை ஒன்று, தனித்த நிகச்சி பல்லுருவாக்கம் அல்லது ஒற்றைக் கருவன் பல்லுருவாக்க முடிவுகள், இரண்டு குறுந்தற்போக்கு மீள்நிகழ்வு (மீள்வு) அல்லது நுண்கோள் மரபியல் வரிசைகள் பற்றிய முடிவுகள் ஆகியனவாகும்.\n\nஒய் குறுமவக மரபன் ஒருமைப் பண்புக் குழுவையும் முழு மாந்தரினக் குடும்பத் தருவில் அவரது இடத்தையும் இனங்காண உதவும். வேறுபட்ட ஒருமைப் பண்புக் குழுக்கள் ஒவ்வொன்றும் குறிப்பிட்ட புவிப்பரப்பில் நிலவும் மரபுவழி மக்கள்தொகைகளை இனங்காட்டுகின்றன; பல்வேறு வட்டாரங்களில் உள்ள அண்மைக்கால மக்கள்தொகைகளில் அமையும் இவற்றின் நிலவல்கள் நடப்பு தனியர்களின் நேரடித் தந்தைவழி மூதாதையர்களின் பத்தாயிரம் ஆண்டுகட்கு முந்தைய நகர்வுகளைக் காட்டுகிறது.\n\nSection::::ஒய் குறுந்தற்போக்கு மீள்வு முடிவுகள் (நுண்கோள் வரிசை முடிவுகள்).\nஒய் மரபன் குறிப்பான்களைக் கண்டறியும் ஓர்வுகள் தரும் முடிவுகளின் கணத்தில் ஒய் குறுந்தற்போக்கு ஒருமைப் பண்பு வகைமை முடிவுகளின் கணமும் உள்ளடங்கும்.\n\nதநிபக்களைப் போலல்லாமல், ஒய் குதமீக்கள் மிகவும் எளிதாகச் சடுதிமாற்றம் அடைகின்றன. எனவே இவற்றைக் கொண்டு அண்மைய கால்வழியைத் தெளிவாகப் பிரித்துணரலாம்.ஒத்த முடிவைப் பகிரும் மரபியல் நிகழ்ச்சியின் கால்வழிகளின் மக்கள்தொகையைக் குறிக்காமல், ஒய் குதமீக்கள் ஒருமைப் பண்பு வகைமைகள் அகல்விரிவான கொத்துருவாக்கமாக அமையும் ஏறக்குறைய ஒத்தமையும் முடிவுகளை தருகின்றன. இந்தக் கொத்து ஒரு மையத்தைக் கொண்டிருக்கும். இம்மையம் நடுமை ஒருமைப் பண்பு வகைமை எனப்படுகிறது. இது முதல் நிறுவல் நிகழ்ச்சியை நிகர்த்ததே. இக்கொத்தின் அகல்விரிவு ஒருமைப் பண்பு வகைமை பன்மைநிலை எனப்படுகிறது. மக்கள்தொகையை வரையறுக்கும் மரபியல் நிகழ்ச்சி நெடுங்காலத்துக்கு முன்பு நிகழ்ந்து அதன் பிறகான மக்கள்தொகை வளர்ச்சியும் அதைத் தொடர்ந்து முன்பாகவே ஏற்பட்டிருந்தால் அதன் சில தனி வழித்தோன்றல்களின் ஒருமைப் பண்பு வகைமையின் பன்மைநிலை பெரிதாக அமையும். என்றாலும் இந்த ஒருமைப் பண்பு வகைமையின் பன்மைநிலை, குறிப்பிட்ட மக்கள்தொகையில் உள்ள தனி வழித்தோன்றல்களுக்குச் சிறிதாக இருந்தால், அந்நிலை அதன் மிக அண்மைய பொது மூதாதையையும் மிக அண்மைய மக்கள்தொகைப் பெருக்கத்தையும் குறிக்கும்.\n\nSection::::பன்மைநிலை.\nஒருமைப் பண்பு வகைமையின் பன்மைநிலை என்பது தரப்பட்ட மக்கள்தொகையில் உள்ள குறிப்பிட்ட ஒருமைப் பண்பு வகைமைக்கான தனித்தன்மையின் அளவாகும். ஒருமைப் பண்பு வகைமையின் பன்மைநிலை (H) கீழ்வருமாறு கணிக்கப்படுகிறது :<br>\nformula_1<br>\nஇங்கு formula_2 என்பது பதக்கூறில் உள்ள ஒவ்வொரு ஒருமைப் பண்பு வகைமைக்கான (சார்பியல்)ஒருமைப் பண்பு வகைமையின் நிகழ்வெண் ஆகும் . formula_3 என்பது பதக்கூற்றின் அளவாகும். ஒருமைப் பண்பு வகைமை ஒவ்வொரு பதக்கூறுக்கும் தனியாகத் தரப்படும்.\n\n\n\n\nSection::::வெளி இணைப்புகள்.\n[[பகுப்பு:செவ்வியல் மரபியல்]]\n[[பகுப்பு:மக்கள்தொகை மரபியல்]]\n[[பகுப்பு:மரபுக் கால்வழியியல்]]\n[[பகுப்பு:மரபியல் கால்வழி]]"}
{"id": "316268", "url": "https://ta.wikipedia.org/wiki?curid=316268", "title": "என்னத்த கன்னையா", "text": "என்னத்த கன்னையா\n\nஎன்னத்த கண்ணையா என்றறியப்படும் கண்ணையா, தமிழ்த் திரைப்பட நடிகராவார். முதலாளி எனும் திரைப்படத்தில் நடித்து, ஆரம்ப நாட்களில் ‘முதலாளி' கன்னையா என அறியப்பட்டார். நான் எனும் திரைப்படத்தில் விரக்தியான மனநிலை கொண்டவராக நடித்தார். அதன்பிறகு ‘என்னத்த' கன்னையா என அழைக்கப்படலானார்.\n\n"}
{"id": "316272", "url": "https://ta.wikipedia.org/wiki?curid=316272", "title": "பீமரத சாந்தி", "text": "பீமரத சாந்தி\n\nபீமரத சாந்தி, ஒருவருக்கு அதிபௌதீகம் (இயற்கை), அதிதைவீகம் (தெய்வங்கள்), அத்யாத்மீகம் (தன் செயல்கள்) ஆகியவைகளால் தனக்கு ஏற்படும் தீயபலன்களிலிருந்து காத்துக் கொள்ளவும், 70 ஆம் ஆண்டு துவங்கும் போது பீமன் எனும் ருத்தரனை அமைதிப் படுத்தும் நோக்கில் \"பீமரத சாந்தி\" எனும் சடங்கு செய்யப்படுகிறது.>\n\n"}
{"id": "316274", "url": "https://ta.wikipedia.org/wiki?curid=316274", "title": "கடல் முள்ளெலி", "text": "கடல் முள்ளெலி\n\nகடல் முள்ளெலி (ஆங்கிலம்: \"Sea urchin\") என்பது சிறிய, கூர்மையான முட்கள் கொண்ட, கோளவடிவமுள்ள ஒரு கடல்வாழ் விலங்கினமாகும். இது தமிழில் கடல் மூரை, கடல் ஊமத்தை போன்ற பெயர்களாலும் அழைக்கப்படுகிறது. 'கடல் குக்கீகள்' (\"sand dollars\") போன்று தங்களுடைய நெருங்கிய உறவினர்களோடு ஒட்டி கொண்டு வாழக்கூடிய இவைகள், முட்தோலித் தொகுதிக்குள் உள்ள 'எசினோய்டியா' (\"Echinoidea\") வரிசையை சார்ந்தவையாகும். இவற்றின் உடலில் உள்ள முட்களுக்கு ‘மூராங்குச்சி’ என்ற பெயர் உண்டு. இந்த மூராங்குச்சிகளை சிலேட்டுப் பலகைகளில் எழுதுகோலாகப் பயன்படுத்த முடியும் கடற்கரை சிற்றூர்களைச் சேர்ந்த சிறுவர்கள் இதை பலகைகளில் எழுதப்பயன்படுத்துவர்.\n"}
{"id": "316276", "url": "https://ta.wikipedia.org/wiki?curid=316276", "title": "நாகி நோடா", "text": "நாகி நோடா\n\nநாகி நோடா (Nagi Noda 18, நவம்பர் 1973- 7, செப்டம்பர் 2008) சப்பான் நாட்டின் டோக்கியோவில் பிறந்த பெண் கலைஞர், வடிவமைப்பாளர், விளம்பர இயக்குநர், இசை காணொளிகள் உருவாக்கிய கலை இயக்குநர் ஆவார்.\n\nSection::::பணிகள்.\nநைக், லபோரேட், பேனசோனிக், கொக்கக் கோலா போன்ற பெரும் குழுமங்களுக்கு விளம்பரங்கள் தயாரித்துக் கொடுத்தார். பதினைந்துக்கும் மேற்பட்ட விளம்பர மாடல்களை உருவாக்கினார். பெண்களின் நீண்ட கூந்தல்களில் வகை வகையாக வடிவங்கள் செய்தார். கூந்தல்களில் விலங்குகளின் உருவங்களையும் பின்னிக்காட்டினார். \n\n2008 ஆம் ஆண்டில் நாகி நோடா ஒரு வாகன விபத்தில் இறந்தார்.\n"}
{"id": "316284", "url": "https://ta.wikipedia.org/wiki?curid=316284", "title": "அந்தோனியோ குத்தேரசு", "text": "அந்தோனியோ குத்தேரசு\n\nஅந்தோனியோ மானுவல் டி ஒலிவீரா குத்தேரசு (\"António Manuel de Oliveira Guterres\" (; பிறப்பு 30 ஏப்ரல் 1949)ஐக்கிய நாடுகள் அவையின் ஒன்பதாவது பொதுச் செயலாளர் ஆவார். எட்டாவது பொதுச் செயலாளர் பான் கி மூன் ஒய்வு பெற்றவுடன் 2017 சனவரி ஒன்று முதல் அப்பொறுப்பை இவர் ஏற்றார்.போர்த்துக்கேய அரசியல்வாதியும் பேராளரும் ஆவார்; 1995ஆம் ஆண்டு முதல் 2002 வரை போர்த்துக்கல்லின் பிரதமராக இருந்தவர். இவர் அக்டோபர் 5, 2016இல் ஐக்கிய நாடுகள் சபையின் பொதுச் செயலாளராகத் தேர்ந்தெடுக்கப்பட்டார்; சோசலிசக் கட்சிகளின் பன்னாட்டு அமைப்பிற்கு தலைவராகவும் இருந்துள்ளார். சூன் 2005 முதல் திசம்பர் 2015 வரை அகதிகளுக்கான ஐக்கிய நாடுகளின் ஆணையராகப் பணியாற்றினார். \n"}
{"id": "316288", "url": "https://ta.wikipedia.org/wiki?curid=316288", "title": "சிறந்த ஆண் பின்னணிப் பாடகருக்கான தேசியத் திரைப்பட விருது", "text": "சிறந்த ஆண் பின்னணிப் பாடகருக்கான தேசியத் திரைப்பட விருது\n\nசிறந்த ஆண் பின்னணிப் பாடகருக்கான தேசியத் திரைப்பட விருது (\"National Film Award for Best Male Playback Singer\") 1967 முதல், ஒவ்வொரு ஆண்டும் நடைபெறும் இந்திய தேசியத் திரைப்பட விருதுகள் விழாவில் அந்தந்த ஆண்டில் வெளிவந்த இந்தியத் திரைப்படங்களில் பின்னணி பாடிய ஆண் பாடகர்களில் சிறந்தவரைத் தேர்ந்தெடுத்து வழங்கி சிறப்பிக்கப்படுகிறது. இவ்விருதினைப்பெற்ற முதல் பின்னணிப் பாடகர் மகேந்திர கபூர் (1967) ஆவார். கே. ஜே. யேசுதாஸ் அதிகமுறை (ஏழு முறை) இவ்விருதுபெற்றவராவார். இவரது இவ்விருதுபெற்ற பாடல்கள் மலையாளம், தெலுங்கு இந்தி என மூன்று மொழிகளிலும் அமைந்தவை. இவருக்கு அடுத்ததாக எஸ். பி. பாலசுப்பிரமணியம் இந்தி, கன்னடம், தமிழ், தெலுங்கு ஆகிய நான்கு மொழிகளில் பாடிய பாடல்களுக்கு ஆறுமுறை இவ்விருதினைப் பெற்று இரண்டாம்நிலையிலும், சங்கர் மகாதேவன் மற்றும் உதித் நாராயண் இருவரும் மூன்றுமுறை இவ்விருது வென்று மூன்றாம் நிலையிலும் உள்ளனர். மன்னா தே, ஹேமந்த குமார், எம். ஜி. சிறீகுமார், அரிகரன் ஆகியோர் இருமுறை இவ்விருது பெற்றுள்ளனர்.\n\n"}
{"id": "316290", "url": "https://ta.wikipedia.org/wiki?curid=316290", "title": "சந்திரகுப்த சாணக்யா", "text": "சந்திரகுப்த சாணக்யா\n\nசந்திரகுப்த சாணக்யா ஒரு இந்திய வரலாற்றுத் தமிழ் திரைப்படமாகும். 1940ஆம் ஆண்டு வெளியான இப்படத்தை எஸ். சி. சாச்சி (எஸ். சி. சதாசிவம்) இயக்கியிருந்தார். பவானி கே. சாம்பமூர்த்தி, என். சி. வசந்தகோகிலம் ஆகியோர் முக்கிய பாத்திரங்களில் நடித்தனர்.\n\nSection::::திரைக்கதை.\nமௌரிய பேரரசைத் தோற்றுவித்தவர் சந்திரகுப்தர். அவரது ஆலோசகராக இருந்தவர் சாணக்கியர். \"அர்த்தசாஸ்திரம்\" என்னும் அரசியல் நூலை எழுதிய கௌடில்யர் தான் சாணக்கியர் என பாரம்பரியமாக சொல்லப்படுகிறது. இவர்களின் வரலாறே இந்தத் திரைப்படமாகும்\nSection::::நடிகர்கள்.\nபவானி கே. சாம்பமூர்த்தி<br>என். சி. வசந்தகோகிலம்<br>ப்ரஹதாம்பாள்<br>டி. கே. கல்யாணம்<br>எஸ். எஸ். கொக்கோ<br>பி. சாரதாம்பாள்\n\nSection::::பாடல்கள்.\nதிரைப்படத்துக்கு இசையமைத்தவர் பாபநாசம் சிவன். கருநாடக இசை பாடகியாகவும் விளங்கிய என். சி. வசந்தகோகிலம் சில பாடல்களைப் பாடினார்.\n"}
{"id": "316295", "url": "https://ta.wikipedia.org/wiki?curid=316295", "title": "இராமாயணம் (1932 திரைப்படம்)", "text": "இராமாயணம் (1932 திரைப்படம்)\n\nஇராமாயணம் 1932ஆம் ஆண்டு வெளிவந்த தமிழ்த் திரைப்படமாகும். இது கல்கத்தாவில் தயாரிக்கப்பட்ட புராணப் படமாகும். இத்திரைப்படத்தில் டி. எஸ். மணி, டி. பி. ராஜலட்சுமி உள்ளிட்ட பலரும் நடித்துள்ளனர்.\n\n"}
{"id": "316297", "url": "https://ta.wikipedia.org/wiki?curid=316297", "title": "ஸ்ரீ கிருஷ்ண முராரி (1934 திரைப்படம்)", "text": "ஸ்ரீ கிருஷ்ண முராரி (1934 திரைப்படம்)\n\nகிருஷ்ண முராரி (ஸ்ரீ) அல்லது கிருஷ்ண முராரி (ஸ்ரீ) 1934ஆம் ஆண்டு வெளிவந்த தமிழ்த் திரைப்படமாகும். இப் புராணத் திரைப்படம் பம்பாயில் தயாரிக்கப்பட்டது. சுதர்சன் டாக்கோபோன் தயாரித்த இத்திரைப்படத்தில் நடித்தவர்கள் பற்றிய குறிப்புகள் அறியப்படவில்லை.\n\n"}
{"id": "316298", "url": "https://ta.wikipedia.org/wiki?curid=316298", "title": "கோவலன் (1934 திரைப்படம்)", "text": "கோவலன் (1934 திரைப்படம்)\n\nகோவலன் 1934ஆம் ஆண்டு வெளிவந்த தமிழ்த் திரைப்படமாகும். இது ஒரு வரலாற்றுப் படமாகும். 14,861 அடி நீளம்கொண்ட இத்திரைப்படம் கல்கத்தாவில் தயாரிக்கப்பட்டது. ராயல் டாக்கீஸ் தயாரித்த இத்திரைப்படத்தில், வி. ஏ. செல்லப்பா, டி. பி. ராஜலட்சுமி உள்ளிட்ட பலரும் நடித்துள்ளனர்.\n\n"}
{"id": "316304", "url": "https://ta.wikipedia.org/wiki?curid=316304", "title": "மகர் நோன்பு", "text": "மகர் நோன்பு\n\nமகர்நோன்பு என்பது தமிழ்நாட்டின் விருதுநகரில் பெண் பார்க்கும் படலத்துடனும் நடத்தப்படும் ஓரு நிகழ்வு ஆகும். இது நவராத்திரி விழா நிறைவு நாளான விசயதசமியன்று அனைத்து சமுதாயத்தினராலும் கொண்டாடப்படுகிறது. இது ஒருவகை சுயம்வரமாகவும் உள்ளது.\nSection::::விழா கொண்டாடப்படும் முறை.\nவிருதுநகரில் பராசக்தி மாரியம்மன் கோயிலில் பங்குனி பொங்கல் திருவிழாவை அடுத்து நடத்தப்படும் பெரிய விழா இந்த மகர்நோன்பு திருவிழா. இந்த விழா விசயதசமி நாளில் துர்க்கை, அசுரனை வதம் செய்வதைக் கொண்டாடும் வகையில் நடத்தப்பட்டுகிறது. விழா நாளன்று இங்கு வாழும் முதன்மைச் சாதியினர் தங்கள் சாதியினரில் குறிப்பிட்ட ஒருவரைத் தேர்ந்தெடுத்து அவருக்குப் புலி வேடமிட்டு தங்கள் பகுதியிலிருந்து வாணவேடிக்கைகளுடன் ஊர்வலமாக அழைத்து வருவர். அவர்களுடன் அச்சாதியைச் சேர்ந்த ஆண்கள், பெண்கள், சிறுவர், பெரியவர்களும் கலந்து கொண்டு ஊர்வலமாக வருவர். \n\nவிழாவின்போது திருமணமாகாத இளம் பெண்கள் பலர் குடும்பம் குடும்பமாக வந்திருந்து ஊர்வலத்தைக் காண்பர் இந்நிகழ்வின்போது உறவினர்கள் மூலம் மாப்பிள்ளை வீட்டார் திருமணத்துக்குத் தயாராக உள்ள பெண்கள் பற்றியும், பெண் வீட்டார் மாப்பிள்ளை வீட்டாரைப் பற்றியும் உடன் வந்திருந்த உறவினர்கள் மூலம் ஒருவருக்கொருவர் விசாரித்துக்கெள்வர். இதன்வழியாக விழாவின்போது, யார் வீட்டில் பெண் உள்ளனர் என்பதை மாப்பிள்ளை வீட்டார் பார்த்துக் கொள்வர். திருவிழாவின்போது மாப்பிள்ளை வீட்டார் சாடைமாடையாக பெண்ணையும் பார்த்துக்கொள்வர். பின்னர், அவரவர் வீடுகளுக்குச் சென்றபின் யாரைப் பேசி முடிக்கலாம் என்று தீர்மானித்து பெண் பார்க்கச் சென்று பேசி முடித்து சம்பந்தம் செய்துகொள்வர். \n"}
{"id": "316312", "url": "https://ta.wikipedia.org/wiki?curid=316312", "title": "உடல் உறுப்புகள் கொடை, உறுப்பு மாற்றத்திற்கான உலக நாள்", "text": "உடல் உறுப்புகள் கொடை, உறுப்பு மாற்றத்திற்கான உலக நாள்\n\nஉடல் உறுப்புகள் கொடை, உறுப்பு மாற்றத்திற்கான உலக நாள் (\"World Day for Organ Donation and Transplantation\") 2005 ஆம் ஆண்டிலிருந்து அக்டோபர் 14 இல் இந்நாள் ஆண்டுதோறும் கொண்டாடப்படுகிறது.\n\nஒருவர் இறந்த பிறகு அவரது உடல் உறுப்புகளைத் தேவைப்படும் மற்றொருவருக்கு அளிப்பதே உடல் உறுப்புத் தானம் எனப்படுகிறது. ஒருவர் இருபதிற்கும் மேற்பட்ட உறுப்புகளைத் தானமாக வழங்கலாம். இறந்த பிறகு யாருக்கும் பயன்படாது போகின்ற உறுப்புகளைத் தானம் செய்வதன்மூலம் பலரை வாழ வைக்கலாம். உடல் உறுப்புதானத்தை வலியுறுத்தி 2005 ஆம் ஆண்டிலிருந்து அக்டோபர் 14 இல் இத்தினம் கொண்டாடப்படுகிறது.\n"}
{"id": "316332", "url": "https://ta.wikipedia.org/wiki?curid=316332", "title": "நீத்தா அம்பானி", "text": "நீத்தா அம்பானி\n\nநீத்தா அம்பானி (Nita ambani 1 நவம்பர் 1963) என்பவர் ரிலையன்சு பவுண்டேசன் என்னும் அறக்கட்டளையின் தலைவர் ஆவார். இவர் ரிலையன்சு இண்டஸ்ட்ரீஸ் என்ற குழுமத்தின் தலைவர் முகேசு அம்பானியின் மனைவி ஆவார். இந்தியாவின் பணக்காரப் பெண்மணிகளுள் ஒருவர் ஆவார். இவரது சொத்தின் மதிப்பு 40 பில்லியன் அமெரிக்க டாலர்களாகும். மும்பை இந்தியன்ஸ் எனும் துடுப்பாட்ட அணியின் உரிமையாளர் ஆவார். இவர் கலைப் பொருள் சேகரிப்பாளராகவும் அறியப்படுகிறார். மும்பையில் அமைந்துள்ள \"தீருபாய் அம்பானி சர்வதேசப் பள்ளி\"யின் நிறுவனர் ஆவார்.\n\nSection::::பிறப்பும் படிப்பும்.\nநீத்தா அம்பானி மும்பையில் ஓர் நடுத்தர குஜராத்திய குடும்பத்தில் பிறந்தவர். ரவீந்திர தலால், பூர்ணிமா தலால் இணையருக்குப் பிறந்தார். வணிகவியலில் இளங்கலைப் பட்டம் பெற்றார். பரத நாட்டியமும் கற்றுக் கொண்டார்.\n\nSection::::தொழில்.\nSection::::ஜாம்நகர்.\n1997 ல் ஜாம்நகரில் ரிலையன்சு ஊழியர்களுக்காக தங்குமிடம் கட்டிக்கொடுக்கும் தொழிலில் ஈடுபடலானார். இத்திட்டமானது மிகச் சிறப்பாக திட்டமிடப்பட்டு செயல்படுத்தப்பட்ட ஒன்றாகும். மேலும் இத்திட்டம் சுற்றுச்சூழலுக்கு உகந்ததாக வடிவமைக்கப்பட்டது. 17,000 அதிகமான குடியிருப்புகளுடன் கட்டப்பட்டது. இன்று ஜாம்நகர் குடியிருப்பு 1,00,000 மாங்காய் மரங்களுடன் காணப்படுகிறது.\n\nSection::::ரிலையன்ஸ் உதவித் திட்டம்.\n2010 ஆம் ஆண்டில் ஆரம்பிக்கப்பட்ட ரிலையன்ஸ் பவுண்டேசன் நீத்தா அம்பானியால் நடத்தப்படுகிறது. ரிலையன்ஸ் இண்டஸ்ட்ரீஸ் நிறுவனத்துடன் இது இணைக்கப்பட்டுள்ளது. இந்தியாவிலுள்ள மிகப்பெரிய பவுண்டேசன்களுள் இதுவும் ஒன்றாகும். கல்வி, விளையாட்டு, உடல்நலம், அவசரக்கால உதவி, பெண்கள் முன்னேற்றம் ஆகிய துறைகளில் இது செயல்படுகிறது.\n\nSection::::மும்பை இந்தியன்ஸ்.\nஇந்தியன் ப்ரீமியர் லீக் துடுப்பாட்ட அணிகளுள் ஒன்றான மும்பை இந்தியன்ஸ் அணியின் உரிமையாளர் இவர் ஆவார். இவ்வணி சேம்பியன் விருதினை 2011 மற்றும் 2013 ஆம் ஆண்டுகளில் பெற்றது. மேலும் இந்தியன் ப்ரீமியர் லீக் போட்டிகளில் 2013,2015 மற்றும் 2017 ஆம் ஆண்டுகளில் வெற்றி பெற்றது. அனைவருக்கும் கல்வி (Education for All) எனும் திட்டத்தினையும் மும்பை இந்தியன்ஸ் அணி முன்னெடுத்துச் செய்கிறது. வாய்ப்புக்கிடைக்காத 70,000 குழந்தைகளுக்கு அனைவருக்கும் கல்வி திட்டத்தின் மூலம் நவீன வழிக் கல்வி பெற வழிவகை செய்யப்பட்டுள்ளது.\n\nSection::::சர்வதேசப் பள்ளி.\n\"தீருபாய் அம்பானி சர்வதேசப் பள்ளி\"யினை உருவாக்கி நிருவகித்து வருகிறார். இந்தியாவின் மிகச் சிறந்த பள்ளியாக இப்பள்ளி திகழ்கிறது. என்.டி.டி.வி, இந்துஸ்தான் டைம்ஸ் போன்ற இதழ்கள் இப்பள்ளியை இந்தியாவின் தரவரிசையில் முதலிடம் பெறும் பள்ளி எனக் குறிப்பிட்டுள்ளனர்.\n\nSection::::சர்வதேச ஒலிம்பிக் அமைப்பு.\nசர்வதேச ஒலிம்பிக் அமைப்பின் உறுப்பினராகவும் நீத்தா அம்பானி உள்ளார். 3 ஜூன் 2016 அன்று உறுப்பினராக நியமிக்கப்பட்ட எண்வரில் நீத்தா அம்பானியும் ஒருவர். சர்வதேச ஒலிம்பிக் அமைப்பி 129 வது கூட்டத்தில் இவர்கள் தேர்ந்தெடுக்கப்பட்டனர். 4 ஆகஸ்ட் 2016 உறுப்பினராக இவர் அறிவிக்கப்பட்டார். இந்தியாவிலிருந்து இப்பதவியைப் பெற்ற முதல் பெண்மணி இவராவார்.\n\n"}
{"id": "316334", "url": "https://ta.wikipedia.org/wiki?curid=316334", "title": "சீதா வனவாசம் (1934 திரைப்படம்)", "text": "சீதா வனவாசம் (1934 திரைப்படம்)\n\nசீதா வனவாசம் 1934ஆம் ஆண்டு, வெளிவந்த தமிழ்த் திரைப்படமாகும். ஈஸ்ட் இந்தியா கம்பெனி தயாரித்த இத்திரைப்படத்தில், அண்ணாஜி ராவ், திருச்சூர் ருக்மணி உள்ளிட்ட பலரும் நடித்துள்ளனர்.\n"}
{"id": "316335", "url": "https://ta.wikipedia.org/wiki?curid=316335", "title": "தசாவதாரம் (1934 திரைப்படம்)", "text": "தசாவதாரம் (1934 திரைப்படம்)\n\nதசாவதாரம் 1934ஆம் ஆண்டு வெளிவந்த 20,000 அடி நீளமுடைய தமிழ்த் திரைப்படமாகும். ஜெயவாணி பிலிம்ஸ் தயாரித்த இத்திரைப்படத்தில், மணி சாரதாம்பாள் உள்ளிட்ட பலரும் நடித்துள்ளனர்.\n"}
{"id": "316339", "url": "https://ta.wikipedia.org/wiki?curid=316339", "title": "வெப்ப அடக்கம்", "text": "வெப்ப அடக்கம்\n\nவெப்ப அடக்கம் (\"Enthalpy\") என்பது ஒரு வெப்ப இயக்கவியல் கட்டகத்திலுள்ள மொத்த ஆற்றலின் அளவாகும். இது ஒரு கட்டகத்தை உருவாக்க வேண்டிய ஆற்றலான உள்ளார்ந்த ஆற்றலினையும், அதன் சூழலைக் கிடத்தவும், அதன் கொளுமை (கொள்ளளவு) மற்றும் அழுத்தத்தை நிறுவவும் வேண்டிய ஆற்றல் அளவையும் உள்ளடக்கியது.\n\nஇது ஒரு வெப்ப இயக்கவியல் பொந்திகை ஆகும். இது ஒரு நிலைபந்தமும் வியல்ந்த எண்ணுதியும் ஆகும். அனைத்துலக முறை அலகுகளின்படி வெப்ப அடக்கத்தின் அலகு ஜூல், ஆனால் பிரித்தானிய வெப்ப அலகு மற்றும் கலோரி போன்ற வழமையான வேறு அலகுகளும் வரலாறாக பயன்படுத்தப்படுகின்றன.\n\nவேதியியல், உயிரியல் மற்றும் இயற்பியல் தொகுதிகளின் ஆற்றல் இடமாற்ற அளவீடுகளில் \"வெப்ப அடக்கம்\" வெகுவாகப் பயன்படுத்தப்படுகிறது, ஏனெனில் இது \"ஆற்றல் இடமாற்றத்தின்\" கணக்கீடுகளை எளிமைப்படுத்துகிறது. ஏனெனில் வெப்ப அடக்கத்தின் மாற்றம், தொகுதியின் விரிவாக்கத்தால் சூழலுக்கு மாற்றப்படும் ஆற்றலையும் கணக்கில் கொள்கிறது.\n\nதொகுதியின் மொத்த வெப்ப அடக்கம், H, நேராக அளவிடமுடியாத ஒன்றாகும். எனவே வெப்ப அடக்கத்தின் மாற்றம், ΔH, பொதுவாகப் பயன்படுத்தப்படுகிறது. வெப்ப அடக்கத்தின் மாற்றம் (ΔH) நேர்மறையானதாக இருப்பின் அது வெப்பங்கொள் வினையாகும், எதிர்மறையாக இருப்பின் அது வெப்ப உமிழ் வினையாகும். வெப்ப அடக்கத்தின் மாற்றமானது (ΔH), ஒரு தொகுதியின் மீது செய்யப்பட்ட எந்திரவியலல்லாத வேலை மற்றும் சேர்க்கப்பட்ட வெப்பம் ஆகியவற்றின் கூட்டுத்தொகையாகும்.\n\nநிலையான அழுத்தத்தில் செய்யப்படும் பகுதிநிலைச் செயலாக்கத்தில், வெப்ப அடக்க மாற்றமானது (ΔH) தொகுதியின் உள்ளடக்க ஆற்றலின் மாற்றம் மற்றும் சூழல்மீது அத்தொகுதி செய்த வேலை ஆகியவற்றின் கூட்டுத்தொகையாகும். அதாவது அதுபோன்ற நிலைகளில் வெப்ப அடக்க மாற்றம் (ΔH) ஒரு வேதிவினையில் வெப்ப உறிஞ்சல் (அல்லது வெப்ப உமிழ்ச்சி) ஆகும். வேதிப்பொருட்களின் வெப்ப அடக்கம் செந்தர நிலையை எடுத்துக் கொள்கின்றன; அதாவது 1 வளிமண்டல அழுத்தத்தில் மிகச்சரியாக 25 °C ஆகும்.\n\nSection::::மொத்த வெப்பம்.\nமொத்த வெப்பம் (Total heat) என்பது ஒரு கிராம் நிறையுடைய ஒரு திண்ம நிலையிலுள்ள பொருளை முழுவதும் அதன் ஆவிநிலைக்கு மாற்றத் தேவைப்படும் மொத்த வெப்பமாகும். உதாரணத்திற்கு ஒரு கிராம் பனிக்கட்டியினை எடுத்துக் கொள்வோம். இதனை சுழிநிலையிலுள்ள நீராக மாற்ற 80 கலோரி வெப்பம் தேவைப்படுகிறது. மேலும் இதனை 100 டிகிரி வெப்பநிலையிலுள்ள நீராக மாற்ற 100 கலோரி வெப்பம் வேண்டப்படுகிறது. 100 டிகிரி வெப்பநிலையிலுள்ள நீரை நீராவியாக்க 540 கலோரி வெப்பமும் தேவைப்படுகிறது.ஆக மொத்தம் 80 + 100 +540 = 720 கலோரி வெப்பம் தேவை. இது 720*4.2 =3024 சூல் அளவிற்குச் சமமாகும்.\n\n\n"}
{"id": "316356", "url": "https://ta.wikipedia.org/wiki?curid=316356", "title": "துவாரபாலகர் (சைவ சமயம்)", "text": "துவாரபாலகர் (சைவ சமயம்)\n\nதுவாரபாலகர் என்பவர் இந்து சமயக் கோயில்களில் மூலவருக்கு முன்பு இருபுறமும் காணப்படும் வாயிற்காவலர்கள் ஆவர். சைவ சமயத்தில் மூல முதற்கடவுளாக கருதப்படும் சிவபெருமானுக்கு எண்ணற்ற துவாரபாலகர்கள் காணப்படுகிறார்கள். பெரும்பாலும் இவர்களை இணையாக அறியப்படுகிறார்கள். \n\nSection::::துவாரபாலகர் இணை.\nசிவாலயங்களில் எண்ணற்ற துவாரபாலகர்கள் உள்ளார்கள். அவர்களில் சண்டி - முண்டி, சண்டன் - பிரசண்டன், திரிசூலநாதர் - மழுவுடையார், உய்யக்கொண்டார் - ஆட்கொண்டார், பிரம்மா - திருமால் ஆகிய ஐந்து இணை துவாரபாலகர்கள் பற்றிய செய்திகள் தெரிகின்றன. \n\nSection::::சண்டன் - பிரசண்டன்.\nஇவர்களில் சண்டன் - பிரசண்டன் இணை மிகவும் வலிமையானவர்கள் என்று கூறப்படுகிறது. தமிழில் தமிழில் \"தட்டிக் கேட்க ஆளில்லை என்றால் தம்பி சண்ட, பிரசண்டன்\" என்றொரு பழமொழி உள்ளது. \n\nSection::::திரிசூலநாதர் - மழுவுடையார்.\nதிரிசூலநாதர் என்பவர் சிவபெருமானின் சூலமாவார். இவருடைய சிற்பத்தின் தலைப்பகுதியின் பின்பக்கத்தில் திரிசூல வடிவம் காணப்படுகிறது. மழுவுடையார் என்பவர் சிவபெருமானின் கைகளில் இருக்கும் மழு ஆயுதமாவார். இவருடைய சிற்பத்தின் நெற்றிப் பகுதியில் மழுவேப் போன்ற புடைப்பு உள்ளது. \n\nSection::::சண்டி - முண்டி.\nபிரம்மனிடம் வரம் பெற்ற தாரகாட்சன், கமலாட்சன், வித்யுன்மாலி என்ற மூன்று அரக்கர்கள், முப்புரம் எனும் தங்கம், வெள்ளி, இரும்பு எனும் மூன்று பறக்கும் கோட்டைகளைப் பெற்றனர். அவர்கள் பறக்கும் கோட்டையில் ஏறி எண்ணற்ற உலகங்களைப் பிடித்து தேவர்கள் போன்றோர்களே கொடுமை செய்தார்கள். தேவர்களும், பிரம்மா, திருமாலும் சிவபெருமானிடம் தங்களை காத்தருள வேண்டினர். சிவபெருமான் தேவர்களை தேராகவும், பிரம்மா தேரோட்டியாகவும், அந்த தேருக்கு திருமால் பறக்கும் சிறகாகவும் கொண்டு போர்தொடுத்தார். அந்த அரக்கர்கள் வசித்த முப்புரங்களை தன்னுடைய புன்சிரிப்பால் எரித்தார். அதனால் சிவபெருமானை முப்புரம் எரித்த நாயகன் என்ற பொருளில் திரிபுரதகனர் என்று அழைக்கின்றனர். அப்போது எழுந்த தீயில் பூவாக லிங்கம் தோன்றியது அதனை இரு அரக்கர்கள் கட்டிப்பிடித்தனர். அவர்களே சண்டி, முண்டி என்ற இரு துவாரபாலகர்களாக ஆனார்கள்.\n\nSection::::நந்தி- மகாகாளர்.\nநந்தி மற்றும் மகாகாளர் ஆகியோர் சிவபெருமானின் துவாரபாலகர்களாக சில கோயில்களில் உள்ளார்கள். கர்நாடக மாநிலம் தலக்காடு வைத்தியநாதர் கோயிலில் மூலவர் சன்னதிக்கு முன்பு இந்த இருவரும் காவலில் உள்ளார்கள். இச்சிவாலயத்தில் நந்தி ஆண் கல்லிலாலும், மகாகாளர் பெண் கல்லாலும் வடிவமைக்கப்பட்டுள்ளார்கள். இந்த நந்தி சிலையை தட்டினால் கண்டநாதம் என்ற மணி ஓசைக் கேட்கிறது. மகாகாளர் சிலையை தட்டினால் தாளநாதம் என்ற மணி ஓசைக் கேட்கிறது. \n\nநந்தியையும் மகாகாளரையும் பற்றி பன்னிரு திருமுறைகளில் பாடப்பட்டுள்ளது. \n\nSection::::உய்யக்கொண்டார் - ஆட்கொண்டார்.\nஉய்யக்கொண்டார், ஆட்கொண்டார் இணையானது திருச்சிராப்பள்ளி மாவட்டம் முசிறி நகரில் உள்ள சந்திரமௌலீசுவரர் கோயிலில் உள்ளனர். துவாரபாலகர்களுக்கு உரிய கதையுடனும், பின்னிரு கைகளில் ஆயுதங்களையும் தாங்கியபடி உள்ளார்கள்.\n\nSection::::பிரம்மா - திருமால்.\nஆந்திரா மாநிலம் நெல்லூர் மாவட்டம் உதயகிரிக்கு அருகே பைரவகொண்டா என்ற மலையின் மீது உள்ள குடைவரைக் கோயிலில் பிரம்மாவும், திருமாலும் துவாரபாலகர்களாக இருக்கின்றர்கள். குடைவரைக் கோயிலாக இருப்பதால் இருவர் திருவுருவங்களும் முன்புறம் செதுக்கப்பட்டிருக்க, லிங்க வடிவம் தனியாக கருவறைக்குள் செதுக்கப்பட்டுள்ளது.\n\nSection::::சிறப்பு மிக்க துவாரபாலகர்கள்.\nதமிழ்நாட்டில் திண்டிவனம் நகரில் திந்திரிணீஸ்வரர் சிவாலயத்தில் ஒரே ஒரு துவாரபாலகர் மட்டுமே உள்ளார். திண்டி எனும் பெயருடைய துவாரபாலகர் இத்தலத்தில் சிவபெருமானை வழிபட்டமையால், திண்டிவனம் என இவ்வூர் பெயர் பெற்றது. பொதுவாக இந்துக் கோயில்களில் இரண்டு துவாரபாலகர்கள் இருப்பது வழமை. அவ்வாறு இல்லாமல் ஒரே ஒரு துவாரபாலகர் மட்டும் இருப்பது சிறப்பாகும். \n"}
{"id": "316362", "url": "https://ta.wikipedia.org/wiki?curid=316362", "title": "சுபுதை", "text": "சுபுதை\n\nசுபுதை (ஆங்கிலம்:Subutai, இலக்கிய நய மங்கோலியம்: \"சுபுகடை\" அல்லது \"சுபுஅடை\"; துவ மொழி:Сүбэдэй; மங்கோலியம்: Сүбээдэй, \"சுபேடெய்\"; சீன மொழி:速不台 1175–1248) ஓர் உரியங்கை இனத்தைச் சேர்ந்த தளபதி ஆவார். இவர் செங்கிஸ் கான் மற்றும் ஒகோடி கானின் முதன்மை இராணுவ போர்த்தலைவரும் ஆவார். இவர் இருபதுக்கும் மேற்பட்ட இராணுவ நடவடிக்கைகளை மேற்கொண்டுள்ளார். இதன் மூலம் முப்பத்தி இரண்டு நாடுகள் மற்றும் அறுபத்தைந்து போர்களை வெற்றுள்ளார். இவர் வரலாற்றில் வேறு எந்த தளபதியையும் விட அதிக இடங்களில் வெற்றிகள் பெற்றுள்ளார். அவர் கற்பனை மற்றும் அதிநவீன உத்திகள் மூலம் ஒன்றுக்கொன்று சுமார் நூற்றுக்கணக்கான கிலோமீட்டர்கள் தொலைவில் இருந்த சேனைகளை ஒருங்கிணைத்து இயக்கி வெற்றிகளைப் பெற்றுள்ளார். மேலும் ஒன்றுக்கொன்று ஐந்நூறு கிலோ மீட்டர் தொலைவிலிருந்த ஹங்கேரி மற்றும் போலந்து படைகளை இரண்டு நாட்களுக்குள் அழித்ததற்காக நினைவு கூரப்படுகிறார்.\n\nSection::::ஆரம்பகால வாழ்க்கை.\nவரலாற்றாளர்கள் கி.பி. 1175 ஆம் ஆண்டில் சுபுதை பிறந்திருக்கலாம் என நம்புகின்றனர். தற்போதைய மங்கோலியாவின் ஆனன் ஆற்றின் வடபகுதியில் சற்றே மேற்கில் இவர் பிறந்து இருக்கலாம் என கருதப்படுகிறது. இவர் உரியாங்கை எனும் இனத்தை சேர்ந்தவர் ஆவார். இவர்கள் ரெயின்டீர் மக்கள் என அறியப்பட்டனர். இவர்கள் ஒரு குழுவாக வாழ்ந்த சைபீரிய காட்டு மக்களாவர். இவர்கள் தெற்கே வாழ்ந்த மங்கோலியர்கள் போல சமவெளியில் வாழவில்லை. சுபுதை வளர்ந்த இத்தகைய சூழ்நிலையின் காரணமாக அவரால் மற்ற மங்கோலியர்கள் போல குதிரை சவாரி செய்யும் திறமையை இயற்கையாகவே கொண்டிருக்க முடியவில்லை. இதனால் மங்கோலியர்கள் மத்தியில் சுபுதை ஒரு வெளியாளாக இருந்தார். சுபுதையின் குடும்பமும் தெமுசினின் (எதிர்கால செங்கிஸ்கான்) குடும்பமும் பல தலைமுறைகளாக தொடர்பில் இருந்தன. சுபுதையின் நான்காம் தலைமுறை முன்னோரான நெர்பி என்பவர் மங்கோலிய கான் தும்பினா செச்செனின் கூட்டாளி எனக் கூறப்படுகிறது. தெமுசின் மற்றும் அவரைப் பின்பற்றுபவர்கள் பல்ஜுனா ஏரியின் அருகே மோசமான நிலையில் இருந்தபோது சுபுதையின் தந்தை சர்ச்சிகுடை அவர்களுக்கு உணவு வழங்கியதாக கூறப்படுகிறது. சுபுதையின் அண்ணனான செல்மே மங்கோலிய ராணுவத்தில் ஒரு தளபதியாக பணியாற்றினார். அவர் தெமுசினின் நெருங்கிய கூட்டாளியும் ஆவார். ஒரு போரில் எதிரியின் அம்பு தாக்கி பலத்த காயம் அடைந்த தெமுசினை செல்மே காப்பாற்றினார். மங்கோலியர்களின் ரகசிய வரலாற்றில் சுபுதைக்கு சவுர்கான் என்ற மற்றொரு சகோதரர் இருந்ததாக கூறப்பட்டுள்ளது.\n"}
{"id": "316363", "url": "https://ta.wikipedia.org/wiki?curid=316363", "title": "செல்மே", "text": "செல்மே\n\nசெல்மே (, c.1160 - ?) ஒரு படைத்தலைவரும் செங்கிஸ் கானின் நெருங்கிய தோழரும் ஆவார். இவர் மங்கோலிய படைத்தளபதி சுபுதையின் அண்ணன் ஆவார். இவர் ஓர் ஆயிரம் வீரர்களுக்கு (மிங்கன்) தலைவனாக நியமிக்கப்பட்டார்.\n\nSection::::சுயசரிதை.\nமங்கோலியர்களின் இரகசிய வரலாற்றின்படி இவர் குழந்தையாய் இருந்தபொழுது தெமுசினிடம் (செங்கிஸ் கான்) கொடுக்கப்பட்டார், ஆனால் இளவயது காரணமாக திருப்பி அனுப்பப்பட்டார். தெமுசின் வாங் கானை சந்தித்தபோது, இவரது தந்தை சர்சியுடை மீண்டும் இவரை தெமுசினிடம் கொடுத்தார். இவர் எதற்காக கொடுக்கப்பட்டார் என்பதற்கான தெளிவான தகவல்கள் இல்லை. \n\nவருங்காலத் தளபதி செபேயின் அம்பால் தெமுசின் கழுத்தில் காயமுற்றபோது, அவரிடமிருந்து விஷம் கலந்த இரத்தத்தை உறிஞ்சி வெளியெடுத்துக் காப்பாற்றினார். மேலும் தெமுசினுக்காக எதிரிகளின் கூடாரத்திலிருந்து தயிரை (பால் கிடைக்காததால்) இரவு நேரத்தில் எடுத்து வந்தார்.\n"}
{"id": "316364", "url": "https://ta.wikipedia.org/wiki?curid=316364", "title": "ராணி லலிதாங்கி", "text": "ராணி லலிதாங்கி\n\nராணி லலிதாங்கி ஒரு இந்திய தமிழ் திரைப்படமாகும். டி. ஆர். ரகுநாத் இயக்கிய இத்திரைப்படத்தில் சிவாஜி கணேசன், பி. பானுமதி முக்கிய பாத்திரங்களில் நடித்துள்ளனர்.\n\nSection::::திரைக்கதை.\nஒரு ஆணைப்போல பெண்ணாலும் நாட்டை ஆளமுடியும் என்று காட்டுவது போல ராணி லலிதாங்கி ஒரு நாட்டை ஆள்கிறாள்.\n\nகனிவான மனம் கொண்ட இன்னொரு நாட்டு அரசனுக்கு ஒரு மகன் இருக்கிறான். அவன் ஒரு தேர்ச்சி பெற்ற சிற்பியாகவும் நுண் கலைகளை நேசிப்பவனாகவும் இருக்கிறான்.\n\nசூழ்ச்சி எண்ணமும் நாட்டின் மேல் ஒரு கண் வைத்திருப்பவனுமான காண்டீபன் என்ற அரசன் இளவரசனை ஒரு குறவர் நடன நிகழ்ச்சியின் போது கொல்லத் திட்டமிடுகிறான்.\n\nதனது திட்டத்தை நிறைவேற்ற ஒரு நாட்டியக்காரியை ஏவி விடுகிறான். ஆனால் அவளின் ஜாலங்களில் சிக்காமல் இளவரசன் தப்பி விடுகிறான். அத்துடன் அவனுக்குப் பெண்கள் மீது வெறுப்பு ஏற்படுகிறது.\n\nஇளவரசனை விரும்பும் ராணி லலிதாங்கி ஒரு யோகினியாக வேடமணிந்து இளவரசனிடம் ஒரு காதல் கடிதம் கொடுக்கிறாள். இளவரசன் கோபமடைந்து அவளை வெளியே துரத்தி விடுகிறான். அவனது மனதைக் கவர்வதற்காக ராணி லலிதாங்கி நாட்டியம் கற்றுக் கொள்கிறாள். அரண்மனையில் நடைபெறும் ஒரு விழாவில் லலிதாங்கி நடனமாடி இளவரசனின் மனதை வெல்கிறாள்.\n\nஅவள் தன்னை மணந்து கொள்ளும்படி எவ்வாறு இளவரசனை வற்புறுத்துகிறாள் என்பதும் அவன் மனதை மாற்றி எவ்வாறு அவனைத் கணவனாக அடைகிறாள் என்பதுமே மீதிக் கதையாகும்.\n\n\n\nSection::::தயாரிப்பு விபரம்.\nஇந்த ராஜா ராணி மற்றும் சூழ்ச்சி செய்யும் வில்லன் கதை முன்பு 1935ஆம் ஆண்டு லலிதாங்கி என்ற பெயரின் மதுரை, ராயல் டாக்கி விநியோகஸ்தர்களால் படமாக்கப்பட்டது. டி. பி. ராஜலட்சுமி, வி. ஏ. செல்லப்பா நடித்திருந்தனர்.\nதிருச்சி ஆர். கல்யாணராமன் டி. என். ஆர் என்ற பெயரில் படக்கம்பெனியைத் தொடக்கினார். டி. என். ஆர். என்பது தஞ்சை என். ராமையாதாஸ் என்பதைக் குறிக்கும். கவிஞர் மீது மிகுந்த மதிப்பு வைத்திருந்ததால் கல்யாணராமன் கம்பெனிக்கு இந்தப் பெயரை வைத்தார்.\n\nகம்பெனியின் முதல் தயாரிப்பு இந்த ராணி லலிதாங்கி.\n\nமுதலில் பிரதான பாத்திரத்தில் எம். ஜி. ராமச்சந்திரன் நடிப்பதாக ஒப்பந்தம் செய்யப்பட்டு சில காட்சிகளும் படமாக்கப்பட்டன. ஆனால் சொல்லப்படாத சில காரணங்களால் அவர் விலகிக் கொண்டார். அதன் பின் சிவாஜி கணேசன் நடித்தார்.\n\nSection::::பாடல்கள்.\nபடத்துக்கான இசையமைப்பு ஜி. ராமநாதன். பாடல்களை இயற்றியவர் தஞ்சை என். ராமையாதாஸ். பாடியவர்: பி. பானுமதி. பின்னணி பாடியவர்கள்: டி. எம். சௌந்தரராஜன், சி. எஸ். ஜெயராமன், சீர்காழி கோவிந்தராஜன், எஸ். சி. கிருஷ்ணன், டி. பி. ராமச்சந்திரா, வி. டி. ராஜகோபாலன், பி. லீலா, ஜிக்கி, டி. வி. ரத்தினம், ஏ. ஜி. ரத்னமாலா ஆகியோர்.\n\nSection::::விமரிசனம்.\nநல்ல கதை, பானுமதி, சிவாஜி, வீரப்பா ஆகியோரின் திறமையான நடிப்பு, இனிய பாடல்கள், ராஜசுலோச்சனாவின் கண்கவர் நடனங்கள், நல்ல படப்பிடிப்பு என்பன எல்லாம் இருந்தும் ராணி லலிதாங்கி வசூலில் வெற்றி பெறவில்லை.\n"}
{"id": "316368", "url": "https://ta.wikipedia.org/wiki?curid=316368", "title": "செபே", "text": "செபே\n\nசெபே (அல்லது ஜெபே, , \"Zev\"; இயற்பெயர்: ஜிர்கோடை (நவீன மங்கோலியம்: ஜுர்கடை), , Simplified Chinese: 哲别) (இறப்பு 1225) செங்கிஸ் கானின் நோயன்களுள் (தளபதி) ஒருவர் ஆவார். இவர் தாய்சியுட் பழங்குடியினருள் பெசுட் இனத்தை சேர்ந்தவர். செங்கிஸ் கானின் காலத்தில் தாய்சியுட்கள் தர்குடை கிரில்துக்கின் தலைமையில் இருந்தனர்.\n\n1201ல் பதிமூன்று பக்கங்களின் போரில், செங்கிஸ் கானின் கழுத்தில் அம்பினால் காயம் ஏற்பட்டது. அவரது தளபதி செல்மே அவரைக் கவனித்துக் கொண்டார். போரில் வென்றபின் செங்கிஸ் கான், தோற்றவர்களிடம் அம்பு எய்தவர் யார் என்று கேட்டார். ஜுர்கடை தானாக முன்வந்து அம்பு எய்ததைக் கூறினார், மேலும் செங்கிஸ் கான் தன்னைக் கொல்வதென்றால் கொல்லட்டும் எனவும் அதேநேரத்தில் தன்னை மன்னித்தால் விசுவாசத்துடன் பணியாற்றுவேன் என்றும் கூறினார். செங்கிஸ் கான் அவரது நேர்மையைப் பாராட்டி ஜெபே (மங்கோலிய மொழியில் அம்பு) என்று பெயரிட்டுத் தனது படையில் சேர்த்துக் கொண்டார்.\n\nசெபே பின்னர் செங்கிஸ் கானின் சிறந்த மற்றும் மிகவும் விசுவாசமான தளபதிகளில் ஒருவர் ஆனார். அவரது திறன் காரணமாக அவர் சுபுதை பகதூருக்கு இணையான தளபதியாகக் கருதப்படுகிறார்.\n\nகாரா கிதையின் குச்லுக்கை செபே வெற்றி கொண்டபோது செங்கிஸ் கான் மகிழ்ந்தபோதும், இவ்வெற்றிகளின் காரணமாக செபே தனக்கு எதிராகத் திரும்புவாரோ என எண்ணினார். இச்செய்தி செபேயை அடைந்தபோது, உடனடியாக போரிலிருந்து திரும்பிய செபே 100 வெள்ளைக் குதிரைகளை (அம்புக் காயம் ஏற்பட்டபோது செங்கிஸ் கான் ஓட்டிய அதே போன்ற குதிரைகள்) அவருக்கு தன் விசுவாசத்தின் அடையாளமாகக் கொடுத்தார். அதன்பின் செங்கிஸ் கான் அவரை சந்தேகப்படவேயில்லை.\n\nஇவரும் சுபுதையும் சேர்ந்து உருசியர்களைத் தோற்கடித்துத் திரும்பும் வழியில் இவர் இறந்தார்.\n\n"}
{"id": "316372", "url": "https://ta.wikipedia.org/wiki?curid=316372", "title": "போரான் முப்புரோமைடு", "text": "போரான் முப்புரோமைடு\n\nபோரான் முப்புரோமைடு \"(Boron tribromide)\" BBr என்ற வேதியியல் வாய்ப்பாடு கொண்ட ஒரு கனிம வேதியியல் வேதிச் சேர்மம் ஆகும். போரான், மற்றும் புரோமின் சேர்ந்து உருவாகும் இச்சேர்மம் நிறமற்றதாகவும் புகையும் நீர்மமாகவும் காணப்படுகிறது.\n\nSection::::வேதிப்பண்புகள்.\nவலிமை மிகுந்த இலூயிசு அமிலமாகச் செயல்படும் இச்சேர்மம் வர்த்தக நோக்கிலும் விற்பனைக்குக் கிடைக்கிறது.\n\nஈதர்களை பிளவுபடுத்தும் வினைகளில், திறன்மிக்க மெத்திலகற்ற அல்லது ஆல்க்கைல்நீக்க முகவராகச் செயல்படுகிறது. பெரும்பாலும் மருந்து வகை வேதிப்பொருட்கள் தயாரிப்பில் வளையம் உருவாக்கல் வினைகளிலும் இச்சேர்மம் முக்கியப்பங்கு வகிக்கிறது.\nமூவினைய ஆல்க்கைல் ஈதர்களின் ஆல்க்கைலகற்ற வழிமுறை, ஓர் அணைவுச் சேர்மம் உருவாதல் வழியாக நிகழ்கிறது. போரான் மையமும் ஈதர் ஆக்சிசனும் இணைந்து அணைவுச் சேர்மம் உருவாவதைத் தொடர்ந்து ஆல்க்கைல் புரோமைடு நீக்கம் அடைவதால் இருபுரோமோ(கரிம)போரேன் உருவாகிறது.\n\nஇதேபோல அரைல் மெத்தில் ஈதர்கள், BBr3-ஈதர் கூட்டு விளைபொருட்கள் ஈடுபடும் இருமூலக்கூற்று வழிமுறையால் ஆல்க்கைல் நீக்கம் செய்யப்படுகின்றன\n\nதொடர்ந்து இருபுரோமோ(கரிம)போரேன் நீராற்பகுப்பு அடைந்து ஒரு ஐதராக்சில் குழு, போரிக் அமிலம், ஐதரசன் புரோமைடு ஆகிய விளை பொருட்களைக் கொடுக்கிறது\n\nஒலிஃபின் பலபடியாக்கல் வினையிலும், பிரைடல் கிராப்ட்சு வேதியியலில் இலூயிக் அமில வினையூக்கியாகவும் இச்சேர்மம் பயன்படுகிறது.\n\nமின்னணுவியல் தொழில் உற்பத்தியில் போரான் மூலமாக, போரான் முப்புரோமைடு பயன்படுத்தப்படுகிறது. பெருமளவில் குறைக்கடத்திகள் தயாரிக்கையில், கலப்பிடுதலுக்கான முன்படிவுச் செயல்முறையில் போரான் முப்புரோமைடைப் பயன்படுத்துகிறார்கள். மேலும், அரைல் ஆல்க்கைல் ஈதர்களை ஆல்க்கைல் நீக்கம் செய்யும் வினைகளில் இடைநிலையாகவும் போரான்முப்புரோமைடு பயன்படுகிறது. 3,4-இருமெத்தாக்சி சிடைரினை, 3,4-இருஐதராக்சி சிடைரினாக மாற்றும் மெத்திலகற்ற வினை ஒரு உதாரணமாகும்.\n\nSection::::தயாரிப்பு.\n300 பாகை செல்சியசு வெப்பநிலைக்கு மேல் போரான் கார்பைடும் புரோமினும் சேர்ந்து வினைபுரிவதால் தொகுப்பு முறையில் போரான் முப்புரோமைடு உருவாகிறது. வெற்றிடக் காய்ச்சி வடித்தல் முறையில் போரான் முப்புரோமைடு தூய்மைப்படுத்தப்படுகிறது.\n\nSection::::வரலாறு.\n1846 ஆம் ஆண்டில் எம்.போகியேல் முதன்முதலாக போரான் முப்புரோமைடைத் தயாரித்தார். உயர் வெப்பநிலையில் போரான் மூவாக்சைடுடன் கார்பன் மற்றும் புரோமினைச் சேர்த்து இவர் போரான் முப்புரோமைடைத் தயாரித்தார்:\n\n1857 ஆம் ஆண்டு எப்.வோலரும் தெவில்லேவும் இத்தயாரிப்பு முறையை மேலும் மேம்படுத்தினர். படிகவடிவமல்லாத போரான் தனிமத்தில் வினையைத் தொடங்கி, குறைவான வெப்பநிலையிலேயே, உடன் விளைபொருளாக கார்பனோராக்சைடு உருவாகாமல் இவர்கள் போரான் முப்புரோமைடைத் தயாரித்தனர்:\n\n"}
{"id": "316373", "url": "https://ta.wikipedia.org/wiki?curid=316373", "title": "கனடா பசுபிக் தொடருந்துப் பாதை", "text": "கனடா பசுபிக் தொடருந்துப் பாதை\n\nகனடா பசுபிக் தொடருந்துப் பாதை (Canadian Pacific Railway) என்பது, 1881ல் நிறுவப்பட்ட வரலாற்று முக்கியத்துவம் கொண்ட முதல் வகுப்புத் தொடருந்துப் பாதை ஆகும். 1969க்கும் 1996க்கும் இடையே இது \"சி.பி ரெயில்\" என அழைக்கப்பட்டது. இந்தத் தொடருந்துப் பாதை \"கனேடிய பசிபிக் ரெயில்வே லிமிட்டெட்\" நிறுவனத்திற்குச் சொந்தமானது. இந்த நிறுவனம், 2001ல் இடம்பெற்ற நிறும மறுசீரமைப்புக்குப் பின்னர் கனடா பசுபிக் தொடருந்துப் பாதையின் சட்டபூர்வ உரிமையாளர் ஆனது. அல்பர்ட்டாவில் உள்ள கல்கரியில் தலைமையகத்தைக் கொண்டுள்ள இந்த நிறுவனம், கனடாவிலும், ஐக்கிய அமெரிக்காவிலும் அமைந்துள்ள 20,000 கிமீ (12,500 மைல்) நீளமான பாதையைச் சொந்தமாகக் கொண்டுள்ளது. இப்பாதை மொன்றியலில் இருந்து வான்கூவர் வரைக்கும், பின்னர் வடக்கு நோக்கி எட்மண்டன் வரையும் செல்கிறது. இந்தத் தொடருந்துப்பாதை வலைப்பின்னல், ஐக்கிய அமெரிக்காவில் உள்ள மினியாப்போலிசு, மில்வாக்கி, டிட்ராயிட், சிக்காகோ, நியூயார்க் நகரம் ஆகிய நகரங்களுக்கும் பயன்படுகிறது.\n"}
{"id": "316377", "url": "https://ta.wikipedia.org/wiki?curid=316377", "title": "மொட்ட முனிசுவரன்", "text": "மொட்ட முனிசுவரன்\n\nமொட்ட முனிசுவரன் என்பவர் தமிழ்நாட்டில் மதுரையில் உள்ள மீனாட்சியம்மன் கோயிலின் வடக்கு கோபுரத்தில் உள்ள முனிசுவரனாகும். மீனாட்சியம்மன் கோயிலின் பிற கோபுரங்களில் உள்ளதைப் போல் சிற்பங்களின்றி இக்கோபுரம் கட்டப்பட்டதால், இதனை மொட்டை கோபுரம் என்று அழைக்கப்பட்டு வந்துள்ளது. இம்மொட்டை கோபுரத்தடியில் குடிகொண்ட முனிசுவரனை, மொட்ட முனி , \"மொட்ட கோபுரத்தான்\" எனப் பல பெயர்களால் அழைத்துவருகின்றனர்.\n\nSection::::தொன்மம்.\nமுனிசுவரன் மொட்ட கோபுரத்தில் தங்கியமைக்காக சொல்லப்படுகின்ற தொன்மமானது, முனிசுவரன் என்பவர் சிவபெருமானின் கணங்களில் ஒருவர். அவர் சிவபெருமான் மற்றும் மீனாட்சியின் திருமணத்தினைக் காணவந்தார். திருமணம் முடிந்ததும் சிவபெருமானிடம் விடைபெற்று கயிலை திரும்ப வினவிய போது, சிவபெருமான் மீனாட்சி கோயிலின் மொட்டைக் கோபுரத்தில் தங்கும்படி கூறியதாகவும், அதனால் முனிசுவரன் இங்கேயே தங்கிவிட்டதாகவும் தெரிவிக்கப்படுகிறது. \n\nSection::::வழிபாடு.\nமொட்ட முனியை மதுரையில் உள்ள மக்கள் வழிபட்டு வருகிறார்கள். அவர்களின் குழந்தைகள் எந்தக் காரணமும் இல்லாமல் அழுதால், அக்குழந்தையை முனிசுவரன் கோயிலுக்கு அழைத்துவந்து விபூதி கொடுக்கின்றார்கள். \n"}
{"id": "316381", "url": "https://ta.wikipedia.org/wiki?curid=316381", "title": "கிரிகோரி பெக்", "text": "கிரிகோரி பெக்\n\nகிரிகோரி பெக் (\"Gregory Peck\", ஏப்ரல் 5, 1916 – ஜூன் 12, 2003) அமெரிக்காவைச் சேர்ந்த ஒரு நடிகராவார். இவர் 1940கள் மற்றும் 1960களுக்கு மத்தியில் ஒரு புகழ்பெற்ற நடிகராவார். இவர் 1962ல் \"டு கில் எ மாக்கிங் பேர்ட்\" படத்திற்காக ஆஸ்கர் விருது பெற்றார். 1980 ஆம் ஆண்டின் பிற்பகுதி வரையில் இவர் ஒரு முன்னணி நடிகராக நடித்து வந்தார்.\n"}
{"id": "316389", "url": "https://ta.wikipedia.org/wiki?curid=316389", "title": "தஞ்சாவூர் பஜார் ராமர் கோயில்", "text": "தஞ்சாவூர் பஜார் ராமர் கோயில்\n\nதஞ்சாவூர் பஜார் ராமர் கோயில், தமிழ்நாடு, தஞ்சாவூர் மாவட்டம், தஞ்சாவூரில் அய்யங்கடைத்தெருவில் அமைந்துள்ளது.\n\nSection::::தேவஸ்தான கோயில்.\nதஞ்சாவூர் அரண்மனை தேவஸ்தானத்திற்கு உட்பட்ட 88 கோயில்களில் இக்கோயிலும் ஒன்றாகும்.\n\nSection::::அமைப்பு.\nஇக்கோயிலின் முன்புறம் உள்ள இரு கல் தூண்களில் கருடனும் அனுமனும் உள்ளனர். வாயில் கோபுரம், மண்டபம், கருவறை, விமானம் உள்ளிட்ட பகுதிகளைக் கொண்டு அமைந்துள்ளது. முன் மண்டபத்தில் ராமர் சீதை லட்சுமணர் அனுமார் உள்ளனர். மூலவர் சன்னதி எதிரே கருடாழ்வார் உள்ளார். திருச்சுற்றில் அனுமார் உள்ளார். மூலவர் சன்னதிக்கு நேராக திருச்சுற்றின் வெளியே பலிபீடம் காணப்படுகிறது.\n\nSection::::மூலவர்.\nமூலவராக ராமர், சீதை, அனுமார் உள்ளிட்டோர் உள்ளனர்.\n\nSection::::குடமுழுக்கு.\nஇக்கோயிலில் 15.12.1999 அன்று குடமுழுக்கு நடைபெற்றதற்கான கல்வெட்டு காணப்படுகிறது.\n"}
{"id": "316393", "url": "https://ta.wikipedia.org/wiki?curid=316393", "title": "தஞ்சாவூர் வேட்டைமார்க்க சஞ்சீவி ஆஞ்சநேயர் கோயில்", "text": "தஞ்சாவூர் வேட்டைமார்க்க சஞ்சீவி ஆஞ்சநேயர் கோயில்\n\nதஞ்சாவூர் வேட்டைமார்க்க சஞ்சீவி ஆஞ்சநேயர் கோயில், தமிழ்நாடு, தஞ்சாவூர் மாவட்டம், தஞ்சாவூரில் மானோஜியப்பா வீதியில் அமைந்துள்ளது. \n\nSection::::தேவஸ்தான கோயில்.\nதஞ்சாவூர் அரண்மனை தேவஸ்தானத்திற்கு உட்பட்ட 88 கோயில்களில் இக்கோயிலும் ஒன்றாகும். \n\nSection::::அமைப்பு.\nஇக்கோயில் சிறிய ராஜகோபுரம், கருவறை, மண்டபம் ஆகிய பகுதிகளைக் கொண்டு அமைந்துள்ளது. மேற்கு நோக்கிய ராஜகோபுரத்தை அடுத்து மண்டபம் காணப்படுகிறது. \n\nSection::::மூலவர்.\nமூலவராக ஆஞ்சநேயர் உள்ளார்.\n\nSection::::சிறப்பு.\nஇங்குள்ள ஆஞ்சநேயர் பஜார் ராமர் கோயிலிலுள்ள ராமரைப் பார்த்த நிலையில் உள்ளார். அதற்குச் சான்றாக சன்னதியின் எதிர்ப்புறம் உள்ள கோயிலின் தெற்கு சுவரில் சிறிய ஜன்னல் காணப்படுகிறது. வடக்கு நோக்கி அமைந்துள்ள மண்டபத்தில் காணப்படுகின்ற மூன்று ஆஞ்சநேயர் சிலைகளும் பிற இடங்களிலிருந்து இடம்பெயர்ந்து வந்திருக்க வாய்ப்புள்ளது.\n"}
{"id": "316396", "url": "https://ta.wikipedia.org/wiki?curid=316396", "title": "பொம்மை கல்யாணம்", "text": "பொம்மை கல்யாணம்\n\nபொம்மை கல்யாணம் 1958 ஆம் ஆண்டு வெளியான ஒரு இந்திய தமிழ் திரைப்படமாகும். ஆர். எம். கிருஷ்ணசுவாமி இயக்கத்தில் வெளியான இத்திரைப்படத்தில் சிவாஜி கணேசன், ஜமுனா, மைனாவதி ஆகியோர் முக்கிய பாத்திரங்களில் நடித்திருந்தனர்.\n\nSection::::திரைக்கதை.\nகண்ணன் (சிவாஜி) ஒரு விடலைப் பையன். செல்வாக்கான வழக்கறிஞர் வரதராஜன் (நாகையா), தங்கம் (சாந்தகுமாரி) ஆகியோரின் மகன். ஒரு நாள் கால் பந்து விளையாடிக் கொண்டிருக்கும்போது ராதாவைச் சந்திக்கிறான். ராதா, அந்த ஊரிலுள்ள சுதந்திரப் போராட்ட வீரரான வீரமுத்து (ரங்காராவ்), மரகதம் (ருஷ்யேந்திரமணி) ஆகியோரின் மகள். முதல் சந்திப்பிலேயே இருவரும் காதல் வயப்படுகின்றனர்.\n\nவரதராஜன் ஒரு நிதானமான மனிதர். ஆனால் அவரது மனைவி தங்கம் பேராசை பிடித்தவள். தங்கத்தின் சகோதரன் சோணாச்சலம் (ஃபிரெண்ட் ராமசாமி), மனைவி பெருந்தேவி (சுந்தரிபாய்) ஆகியோருக்கு கண்ணம்மா (மைனாவதி) என்ற மகள் இருக்கிறாள். இந்த கண்ணம்மாவை கண்ணனுக்கு மணமுடித்து வைக்க தங்கம் விரும்புகிறாள்.\n\nகண்ணம்மா ஒரு அப்பாவிப் பெண். அவளைத் திருமணம் செய்ய பெருந்தேவியின் தம்பி மன்னார் (காக்கா ராதாகிருஷ்ணன்) விரும்புகிறான்.\n\nவரதராஜனுக்கு வீரமுத்துவின் எளிமையான குடும்பத்தைப் பிடித்து விட்டது. அவர் கண்ணன், ராதா திருமணத்துக்கு சம்மதிக்கிறார். ஆனால் தங்கம் அதனை எதிர்ப்பதால் வீரமுத்து ஒரு பெருந்தொகை சீதனமாகத் தருவார் என அவளிடம் வரதராஜன் பொய் சொல்லுகிறார். திருமணம் நடக்கிறது.\n\nதன் மகள் கண்ணம்மா மணமகள் அல்ல என அறிந்த பெருந்தேவி தங்கத்துடன் சண்டை போடுகிறாள். தங்கம் சீதனம் கேட்டு ராதாவை பிறந்த வீட்டுக்கு அனுப்புகிறாள். ஆனால் கண்ணன் ராதாவை முழுமையாக ஏற்றுக் கொள்ளுகிறான்.\n\nசோணாசலம் அந்த வீட்டை விட்டு வெளியேற முற்படுகிறார். ஆனால் பெருந்தேவி அங்கே தங்கியிருந்து தங்கத்துக்கும் ராதாவுக்கும் இடையில் விரோதத்தை ஏற்படுத்தத் திட்டமிடுகிறாள். ஒவ்வொரு விடயத்திலும் தங்கம் ராதா மீது குற்றஞ்சுமத்துகிறாள். ஆனால் ராதா பொறுமையாக எல்லாவற்றையும் தாங்கிக் கொள்கிறாள்.\n\nவரதராஜன் சாகிறார். கண்ணன் ஊருக்குப் போகிறான். கண்ணன் ராதா வாழ்க்கை ஒரு தடையை சந்திக்கிறது. தங்கமும் பெருந்தேவியும் சேர்ந்து ராதாவை வீட்டை விட்டுத் துரத்துகிறார்கள். வீரமுத்து ராதாவை அழைத்துக் கொண்டு போகிறார்.\n\nகண்ணன் திரும்பி வருகிறான். அவனிடம் ராதா தங்களிடம் சொல்லாமல் தன் பிறந்த வீட்டுக்குப் போய்விட்டதாக தங்கமும் பெருந்தேவியும் அவனிடம் பொய் சொல்கின்றனர்.\nஅன்றிரவு கண்ணனைச் சந்திக்க ராதா வருகிறாள். ஆனால் தங்கம் அவளை உள்ளே விட மறுக்கிறாள். நடந்ததை கண்ணம்மா அப்பாவித்தனமாக கண்ணனிடம் சொல்லி விடுகிறாள். கண்ணன் ராதாவைக் கூட்டிச் செல்ல வீரமுத்துவின் வீட்டிற்குச் செல்கிறான். ஆனால் தங்கம் இருக்கும் வரை ராதா அந்த வீட்டிற்கு வர மாட்டாள் என வீரமுத்து சொல்கிறார்.\n\nஇதைப் பயன்படுத்தி கண்ணம்மாவைத் திருமணம் செய்யும்படி கண்ணனை தங்கமும் பெருந்தேவியும் வற்புறுத்துகின்றனர். இதைக் கேட்டுக்கொண்டிருந்த சோணாச்சலமும் மன்னாரும் கண்ணம்மாவைக் கடத்திச் செல்ல முயற்சி செய்கின்றனர். ஆனால் முயற்சியில் தோல்வியடைந்தனர்.\n\nதங்கம் ராதாவுக்குக் கடிதம் எழுதுகிறாள். கண்ணன் மறுமணம் செய்து கொள்ளப்போவதாகவும் அவன் வாழ்க்கையில் குறுக்கிட வேண்டாம் எனவும் கடிதத்தில் எழுதுகிறாள்.\n\nநிச்சயதார்த்தம் நடக்க இருந்த நாளில் கண்ணன் மிகக் கலவரமடைந்து முதல் மாடி பால்கனியிலிருந்து தவறிக் கீழே விழுகிறான். இதைக் கேள்விப்பட்ட ராதா தடுத்த வீரமுத்துவைச் சமாதானப்படுத்தி கண்ணனை வந்து பார்க்கிறாள். தன் தாய் கொடுமைப் படுத்தினாலும் இனிமேல் அவள் தன்னை விட்டுப் போகக் கூடாது என கண்ணன் ராதாவிடம் சொல்ல அவளும் சம்மதிக்கிறாள்.\n\nதங்கமும் பெருந்தேவியும் வீரமுத்துவிடம் சீதனத்தைக் கொடுக்கும் படி அவரைத் தொந்தரவு செய்ய அவர் சீதனம் கொடுப்பதற்காகத் தனது வீட்டை விற்கிறார்.\n\nதங்கம் ராதாவை வீட்டை விட்டுத் துரத்த முடிந்தவரை முயற்சி செய்கிறாள். ஆவேசம் கொள்கிறாள். ராதா ஒரு அறைக்குள் புகுந்து தாளிட்டுக் கொள்கிறாள். தங்கம் ஆவேசத்தோடு கதவைத் திறக்க முயல, கதவு உடைந்து அவள் மேல் விழுகிறது.\n\nஇதற்கிடையில் வீரமுத்து சீதனப் பொருட்களை எடுத்துக் கொண்டு தெருவில் ஊர்வலமாக வருகிறார். ஊரார் தங்கத்தைப் பழிக்கின்றனர். கண்ணன் வீட்டை வந்தடைகிறார்கள்.\n\nஇதையெல்லாம் பார்த்த பெருந்தேவியும் கண்ணம்மாவும் வீட்டைவிட்டு வெளியேறுகின்றனர்.\n\nதங்கம் தன் தவறை உணர்கிறாள். மரணப்படுக்கையிலிருந்த அவள் தன்னை மன்னிக்கும்படி கண்ணனிடமும், ராதாவிடமும், வீரமுத்துவிடமும் வேண்டியபின் இறந்து விடுகிறாள். கண்ணனும் ராதாவும் மீண்டும் இணைகின்றனர்.\n\n\nSection::::பாடல்கள்.\nபடத்திற்கு இசையமைத்தவர் கே. வி. மகாதேவன் பாடல்களை இயற்றியோர்உடுமலை நாராயண கவி, ஏ. மருதகாசி ஆகியோர். பின்னணி பாடியவர்கள்: ஏ. எம். ராஜா, சீர்காழி கோவிந்தராஜன், ஜிக்கி, பி. சுசீலா, ஏ. பி. கோமளா, டி. வி. ரத்தினம் ஆகியோர்.\n"}
{"id": "316403", "url": "https://ta.wikipedia.org/wiki?curid=316403", "title": "பக்த துளசிதாஸ் (1947 திரைப்படம்)", "text": "பக்த துளசிதாஸ் (1947 திரைப்படம்)\n\nபக்த துளசிதாஸ் 1947 இல் வெளிவந்த தமிழ்த் திரைப்படமாகும். பி. எஸ். ரங்காவின் இயக்கத்தில் வெளிவந்த இத்திரைப்படத்தில் பி. எஸ். ராஜ ஐயங்கார், லட்சுமி சங்கர் உட்படப் பலர் நடித்திருந்தனர்.\n\nSection::::கதைச்சுருக்கம்.\nஅத்தினாபுரத்தில் வாழும் இராம பக்தர் ஆத்மாராமின் (\"மாஸ்டர் கரூட்\") கனவில் இராமர் தோன்றி \"இராமாயணத்தைத் தமிழில் இயற்றுவதற்காக வால்மீகியே உன் மகனாகப் பிறப்பார்,\" என்று சொல்லி மறைகிறார். இதன்படி ஆத்மாராமுக்கு துளசிதாஸ் (\"பி. எஸ். ராஜா அய்யங்கார்\") என்ற மகன் பிறக்கிறான். சிற்றன்னையின் கொடுமைக்கு ஆற்றாது ஓடி வந்து விட்ட தாசி மமதாவின் மகள் ரத்னாவை (\"லட்சுமி சங்கர்\") கோவிலில் சந்திக்கும் ஆத்மாராம் அவளை தம் வீட்டுக்குக் கூட்டி வந்து தனது பெண்ணாக வளர்க்கிறார். சிறு வயதிலேயே துளசிதாசும், இரத்னாவும், தங்களை இராமனும் சீதையுமாகப் பாவித்துப் பழகி வருகின்றனர். அவர்கள் பெரியவர்களான போது காதலர்களாகிறார்கள்.\n\nஇராமாயணத்தை இயற்றுவதற்காகப் பிறந்த தன் மகன் மோகவலையில் சிக்கி விட்டானே எனக் கவலையுற்ற ஆத்மாராம் முடிவில் ரத்னாவை வீட்டை விட்டு வெளியேற்றுகிறார். அவரின் வேண்டுகோளின் படி, ரத்னா துளசிதாசை நிராகரித்து விட்டு, சந்நியாசனியாகக் காலம் கழிக்கிறாள். துளசிதாசும் ஊரூராகத் திரிந்து விட்டு காசியில் தங்கியிருந்த போது துளசிதாசை சிவபக்தராக்க முயன்ற பட்டேசுவரரின் (\"சி. வி. வி. பந்துலு\") வெறுப்புக்கு ஆளாகிறார். பட்டேசுவரரின் மாணவரான ராமசாத்திரியும் (\"ஜோக்கர் ராமுடு\") ராமபக்தனாகிறார்.\n\nதுளசிதாஸ் இராமாயணம் இயற்றி வருகிறார். இதற்கிடையில் ரத்னா துளசிதாஸ் அறியாவண்ணம் அவருக்கே பணிவிடை செய்து வருகிறாள். காசி ஜாகிர்தாரின் கோபத்திற்கு ஆளாகி சிறை சென்று மீண்டு வருகிறார் துளசிதாஸ். இராமாயணம் அரங்கேறுகிறது. துளசிதாசை அவமானப்படுத்த முயன்ற பட்டேசுவரர், துளசிதாசைக் கொலை செய்ய ஓர் ஆளை ஏவி விடுகிறார். அவன் தவறுதலாக பட்டேசுவரரின் மகனைக் கொன்று விடுகிறான். பட்டேசுவரர் தனது தவறுகளை உணர்கிறார். துளசிதாசின் பிரார்த்தனைக்கு இணைங்கி பகவான் பட்டேசுவரரின் மகனை உயிர்ப்பிக்கிறார். துளசிதாஸ் ரத்னாவையும் இறுதியில் அறிந்து கொள்கிறார்.\n\n"}
{"id": "316404", "url": "https://ta.wikipedia.org/wiki?curid=316404", "title": "ஜேம்ஸ் ஸ்டுவர்ட்", "text": "ஜேம்ஸ் ஸ்டுவர்ட்\n\nஜேம்சு மெயிட்லண்ட் ஸ்டுவர்ட் (\"James Maitland Stewart\", மே 20, 1908 - சூலை 2, 1997) ஓர் அமெரிக்கத் திரைப்பட நடிகரும், படைத்துறை அதிகாரும் ஆவார். இவர் சிறந்த நடிகருக்கான அகாதமி விருதிற்காக ஐந்து முறை பரிந்துரைக்கப்பட்டுள்ளார். 1940 இல் வெளியான \"தி பிலடெல்பியா ஸ்டோரி\" என்ற திரைப்படத்திற்காக அகாதமி விருதை வென்றுள்ளார். 1985 இல் வாழ்நாள் சாதனையாளருக்கான அகாதமி விருதையும் பெற்றுள்ளார். இவர் இரண்டாம் உலகப் போர், வியட்நாம் போர் ஆகியவற்றிலும் பங்கு கொண்டுள்ளார்.\n\n1999 இல் அமெரிக்க திரைப்படக் கழகத்தின் (AFI) சிறந்த ஆண் நடிகர் பட்டியலில் மூன்றாம் இடத்தில் இருந்தார்.\n"}
{"id": "316409", "url": "https://ta.wikipedia.org/wiki?curid=316409", "title": "இடமாற்று அணி", "text": "இடமாற்று அணி\n\nநேரியல் இயற்கணிதத்தில் ஓர் அணியின் இடமாற்று அல்லது இடமாற்று அணி அல்லது நிரை-நிரல் மாற்று அணி (\"transpose\") என்பது மூல அணியின் நிரைகளை நிரல்களாகவும் நிரல்களை நிரைகளாகவும் இடம் மாற்றுவதால் பெறப்படும் அணியாகும். A என்ற அணியின் இடமாற்று அணியின் குறியீடு: A ஆகும். இடமாற்று அணி A′, A, A A எனவும் குறிக்கப்படுகிறது. பின்வரும் செயல்களில் ஏதேனுமொன்றின் மூலம் இடமாற்று அணியைப் பெறலாம்:\n\nஇடமாற்று அணி A இன் \"i\" ஆவது நிரையிலும் \"j\" ஆவது நிரலிலுமுள்ள உறுப்பானது, மூல அணியான A இன் \"j\" ஆவது நிரையிலும் \"i\" ஆவது நிரலிலுமுள்ள உறுப்பாக இருக்கும்:\n\nA இன் வரிசை எனில், A இன் வரிசை ஆகும்.\n\n1858 இல் பிரித்தனிய கணிதவியலாளர் ஆர்தர் கெய்லி, இடமாற்று அணியை அறிமுகப்படுத்தினார்.\n\n\n\n\nSection::::பண்புகள்.\nA, B இரு அணிகள்; \"c\" ஒரு திசையிலி எனில், இடமாற்று அணி பின்வரும் பண்புகளைக் கொண்டிருக்கும்:\n\n\n\n\n\n\n"}
{"id": "316411", "url": "https://ta.wikipedia.org/wiki?curid=316411", "title": "தஞ்சாவூர் பஜனைசாலை விட்டோபா கோயில்", "text": "தஞ்சாவூர் பஜனைசாலை விட்டோபா கோயில்\n\nதஞ்சாவூர் பஜனைசாலை விட்டோபா கோயில், தமிழ்நாடு, தஞ்சாவூர் மாவட்டம், தஞ்சாவூரில் கீழ ராஜ வீதியில் அமைந்துள்ளது.\n\nSection::::தேவஸ்தான கோயில்.\nதஞ்சாவூர் அரண்மனை தேவஸ்தானத்திற்கு உட்பட்ட 88 கோயில்களில் இக்கோயிலும் ஒன்றாகும். \n\nSection::::அமைப்பு.\nஅரண்மனையின் எதிரே இக்கோயில் உள்ளது. இக்கோயில் மகாராட்டிரம்|மராட்டிய மாநிலம்]] பண்டரிபுரம் விட்டோபா கோயிலின் வழிபாட்டு நெறியில் காணப்படுவதாகும். இடுப்பில் கை வைத்துக்கொண்டு செங்கல் மேல் நிற்கின்ற கண்ணன் அருகே இரு தேவியர்கள் காணப்படுகின்றனர். 1819ஆம் ஆண்டு மார்ச் முதல் நாள் மகாசிவராத்திரி நாளில் இக்கோயில் இரண்டாம் சரபோசி மன்னரால் கட்டப்பட்டதற்கான கல்வெட்டு இக்கோயிலில் உள்ளது. நுழைவாயில், மண்டபம், மூலவர் விமானம் உள்ளிட்ட அமைப்புகளைக் கொண்டு இக்கோயில் அமைந்துள்ளது. கருவறையின் முன்புறம் வலப்புறம் விநாயரும், இடப்புறம் ஆஞ்சநேயரும் உள்ளனர்.\n\nSection::::மூலவர்.\nமூலவர் விட்டோபா (கிருஷ்ணன்), பாமா ருக்மணியுடன் உள்ளார். \n"}
{"id": "316418", "url": "https://ta.wikipedia.org/wiki?curid=316418", "title": "மயில் ராவணன் (1935 திரைப்படம்)", "text": "மயில் ராவணன் (1935 திரைப்படம்)\n\nமயில் ராவணன் அல்லது சந்திரசேனா ராவணன் 1935ஆம் ஆண்டு வெளிவந்த 15,000 அடி நீளமுடைய புராணத் தமிழ்த் திரைப்படமாகும். பிரபாத் பிலிம் கம்பெனி தயாரித்த இத்திரைப்படத்தில், சேஷாந்திரி, ராஜீவி, சுந்தர்ராஜன் உள்ளிட்ட பலரும் நடித்துள்ளனர். வி. சாந்தாராம் இயக்கத்தில் உருவான இப்படத்தில், கே. ராகவன் வசனமும், கே. தைபர் ஒளியமைப்பும், எஸ். பதேலால் என்பவர் கலைப்பணியையும் கவனித்துள்ளனர். மேலும், டி. டி. கனகம், பி. எஸ். ஸ்ரீநிவாசன், எஸ். பங்கஜம், கே. நடராஜன் முதலியோரும் நடித்துள்ள இத்திரைப்படத்தில், பாபநாசம் சிவன், எ. என். கல்யாண சுந்தரம், அருணாசல கவி போன்றோர்கள் பாடல்களை படைத்துள்ளனர்.\n"}
{"id": "316419", "url": "https://ta.wikipedia.org/wiki?curid=316419", "title": "பத்தமேனி", "text": "பத்தமேனி\n\nபத்தமேனி இலங்கையின் யாழ்ப்பாண மாவட்டத்தில் உள்ள வலிகாமப் பகுதியில் கோப்பாய் பிரதேச செயலாளர் பிரிவில் அடங்கியுள்ள ஒரு ஊர். இவ்வூர் ஆவரங்கால் - தொண்டைமானாறு வீதியை அண்டி, அச்சுவேலிச் சந்திக்கு அண்மையில் அமைந்துள்ளது. இதன் கிழக்குப் புறமாக வலிகாமத்தையும், வடமராட்சியையும் பிரிக்கும் தொண்டைமானாறு நீரேரி உள்ளது. இந்த ஊரை மட்டுமே உள்ளடக்கியுள்ள பத்தமேனி கிராம அலுவலர் பிரிவின் மொத்தப் பரப்பளவு 2.75 சதுர கிலோமீட்டர். இதில் நிலப்பரப்பு 2.55 சதுர கிலோமீட்டர். அச்சுவேலி, இடைக்காடு, ஒட்டகப்புலம், நவக்கிரி, தம்பாலை, கதிரிப்பாய் போன்றவை பத்தமேனியில் அயலூர்களாக உள்ளன.\n\n2012ம் ஆண்டு மதிப்பீட்டின்படி 100% தமிழர்களே வாழுகின்ற இவ்வூரின் மக்கள்தொகை 2243. இதில் ஆண்கள் 1123, பெண்கள் 1120. இதில் 331 பேர் இடம்பெயர்ந்த மக்கள் ஆவர்.\n\nSection::::பாடசாலை.\nபத்தமேனியில் இரத்தினேஸ்வரி வித்தியாலயம் என்னும் ஒரு பாடசாலை இயங்கிவருகிறது.\n\nSection::::கோயில்கள்.\nபத்தமேனியில் உள்ள கோயில்களுட் சில:\n"}
{"id": "316425", "url": "https://ta.wikipedia.org/wiki?curid=316425", "title": "சாந்தி சாதனா பதிப்பகம்", "text": "சாந்தி சாதனா பதிப்பகம்\n\nசாந்தி சாதனா பதிப்பகம் என்பது தமிழ் இலக்கியங்களுக்கு முறையான பதிப்புகள் வெளியிட வேண்டுமென்ற நோக்கத்துடன் மர்ரே ராஜத்தால் துவக்கப்பட்ட சாந்தி சாதனா அறக்கட்டளை யின் பதிப்பகம் ஆகும். \nSection::::வரலாறு.\n1940களில் தமிழறிஞர் எஸ். வையாபுரிப் பிள்ளையை ராஜம் சந்தித்துப் பேசியபோது, அனைவரும் புரிந்துகொள்ளக்கூடிய வகையில் சந்தி பிரித்த பதிப்புகளாக பழந்தமிழ் இலக்கியங்களுக்குக் கொண்டுவர வேண்டும் என ராஜத்திடம் வலியுறுத்தியிருக்கிறார். இதனால் உந்தப்பட்டு ராஜம் வையாபுரிப்பிள்ளையை பதிப்பாசிரியராகக் கொண்டு பதிப்புப் பணிகளை தொடங்கினார். முதல் நூலாக, திவ்யபிரபந்தத்தின் முதலாயிரம் சந்தி பிரிக்கப்பட்டு 1955 இல் வெளியானது. எஸ். ராஜம், நெ 5, தம்புச்செட்டித் தெரு, சென்னை-01 என்ற முகவரியில் இருந்து பதிப்பகம் செயல்படத்தொடங்கியது.\n\nவையாபுரிப்பிள்ளை, பெ. நா. அப்புசாமி, மு. சண்முகம் பிள்ளை, வி. மு. சுப்பிரமணிய ஐயர், பி. ஸ்ரீ ஆச்சார்யா, கி. வா. ஜகந்நாதன், தெ. பொ. மீனாட்சிசுந்தரம், ரா.பி. சேதுப்பிள்ளை முதலான மகத்தான தமிழறிஞர்களை உள்ளடக்கிய ஆசிரியர் குழுவைக் கொண்டு சாந்தி சாதனாவால் பழந்தமிழ் இலக்கியங்கள், இலக்கணங்கள் என்று 40 க்கும் மேற்பட்ட புத்தகங்களைத் தரமான அச்சில் மலிவு விலையில் வெளியிடப்பட்டன. குறிப்பாக இவர்கள் வெளியிட்ட பேரகராதிகளான வரலாற்று முறைத் தமிழ் இலக்கியப் பேரகராதி , தமிழ் கல்வெட்டுச் சொல்லகராதி ஆகியன குறிப்பிடத்துக்கன.\n"}
{"id": "316426", "url": "https://ta.wikipedia.org/wiki?curid=316426", "title": "மர்ரே ராஜம்", "text": "மர்ரே ராஜம்\n\nமர்ரே ராஜம் (\"Murray S. Rajam\", நவம்பர் 22, 1904 - மார்ச் 13. 1986) என்பவர் தமிழகத்தின் ஒரு தொழிலதிபர், பதிப்பாளர், கொடையாளர் ஆவார்.\n\nSection::::வாழ்க்கைக் குறிப்பு.\nமர்ரே சாக்கை ராஜம் 1904, நவம்பர், 22 அன்று திருத்துறைப்பூண்டியிலிருந்து ஆறு கல் தொலைவிலுள்ள துளசாபுரம் என வழங்கும் சாக்கை என்னும் ஊரில் கோபாலையங்கார், கோமளத்தம்மாள் ஆகியோருக்கு பிறந்தவர். கணக்குத் தணிக்கைக்கை படிப்பை முடித்த ராஜம், சென்னையில் ஆங்கிலேயர்களால் நடத்தப்பட்ட ஏல நிறுவனமான மர்ரே நிறுவனத்தில் பணிக்குச் சேர்ந்தார். இந்திய விடுதலைக்குப்பிறகு ஆங்கிலேயர்கள் இந்தியாவை விட்டு வெளியேறியபோது இவர் தம் தமையனாருடன் சேர்ந்து இந்த நிறுவனத்தை ஏற்று நடத்தினார். பின்னாளில் மர்ரே ராஜம் என்று அவர் ஏற்று நடத்திய நிறுவனத்தின் பெயராலேயே அடையாளப்படுத்தப்பட்டார்.\n\nSection::::அறக்கட்டளை துவக்கம்.\nராஜம் தன் முதுமைக் காலத்தில் மர்ரே நிறுவனத்தைத் தம் உறவினரிடம் ஒப்படைத்து, அவரிடமிருந்து பெற்றுவந்த பணத்தில் சில அறக்கட்டளைகள் நிறுவி, அறச்செயல்கள் செய்துவந்தார். கோயில்களுக்கும் நன்கொடைகள் பல வழங்கி வந்துள்ளார். இவ்வாறு அறச்செயல்கள் செய்து வந்த ராஜத்திற்கு 1940களில் பெ. நா. அப்புசாமி மூலமாகப் எஸ். வையாபுரிப்பிள்ளையின் தொடர்பு கிடைத்தது. வையாபுரிப்பிளையின் ஆலோசனையினால் தமிழிலக்கியங்களை மலிவுப்பதிப்பில் வெளியிடும் நோக்கத்துடன் ராஜம் வையாபுரிப்பிள்ளையை பதிப்பாசிரியராகக் கொண்டு பதிப்புப் பணிகளை தொடங்கினார். முதல் நூலாக, திவ்யபிரபந்தத்தின் முதலாயிரம் சந்தி பிரிக்கப்பட்டு 1955 இல் வெளியானது. எஸ். ராஜம், நெ 5, தம்புச்செட்டித் தெரு, சென்னை-01 என்ற முகவரியில் இருந்து பதிப்பகம் செயல்படத்தொடங்கியது.\nவையாபுரிப்பிள்ளை, பெ. நா. அப்புசாமி, மு. சண்முகம் பிள்ளை, வி. மு. சுப்பிரமணிய ஐயர், பி. ஸ்ரீ ஆச்சார்யா, கி. வா. ஜகந்நாதன், தெ. பொ. மீனாட்சிசுந்தரம், ரா.பி. சேதுப்பிள்ளை முதலான தமிழறிஞர்களை உள்ளடக்கிய ஆசிரியர் குழுவைக் கொண்டு சாந்தி சாதனாவால் பழந்தமிழ் இலக்கியங்கள், இலக்கணங்கள் என்று 40 க்கும் மேற்பட்ட புத்தகங்களைத் தரமான அச்சில் மலிவு விலையில் வெளியிடப்பட்டன. குறிப்பாக இவர்கள் வெளியிட்ட பேரகராதிகளான வரலாற்று முறைத் தமிழ் இலக்கியப் பேரகராதி , தமிழ் கல்வெட்டுச் சொல்லகராதி ஆகியன குறிப்பிடத்தக்கன.\n\n1960 இல் இலக்கிய வெளியீட்டிற்காக சாந்தி சாதனா என்ற அறக்கட்டளை, ஏழை மக்கள் இறுதிக்கடனுக்கு உதவ வகைசெய்யும் வகையில் கிரியா சாதனா அறக்கட்டளை, குழந்தைகள் படிப்பு, மேம்பாட்டிற்காக சேவா சாதனா என அறக்கட்டளைகளை ராஜம் ஏற்படுத்தினார்.\n\nSection::::மறைவு.\nஅறச்செயல்களை செய்வதையே பெரும் தொண்டாகக் கருதி வாழ்ந்து வந்த சாக்கை ராஜம் 13.03.1986 இல் காலமானார்.\n"}
{"id": "316427", "url": "https://ta.wikipedia.org/wiki?curid=316427", "title": "எபிரேய வேதாகமம்", "text": "எபிரேய வேதாகமம்\n\nஎபிரேய விவிலியம் (\"Hebrew Bible\") அல்லது எபிரேய வேதாகமம் என்பது விவிலிய அறிஞர்களால் \"டனாக்கினை\" குறிப்பிடப் பயன்படுத்தப்படும் சொல் ஆகும். இது யூத நூல்களின் விவிலிய சட்ட நூல்களின் தொகுப்பாகவுள்ளது. இதனை கிறித்தவர் பழைய ஏற்பாடு என்ற விவிலியத் திருமுறை நூலாகக் கொள்கின்றனர். இவை பிரதானமாக விவிலிய எபிரேயத்தில் அடங்கியுள்ளதுடன், சில பகுதிகள் விவிலிய அரமேயத்தினுள் (தானியேல், எஸ்ரா, போன்ற பிற சிலவும்) காணப்படுகின்றன.\n\nசீர்திருத்தத் திருச்சபையின் பழைய ஏற்பாடு உள்ளடக்கம் கத்தோலிக்க திருச்சபையின் இணைத் திருமுறை நூல்கள் பகுதியுடன் அல்லது கிழக்கு மரபுவழி திருச்சபையின் பழைய ஏற்பாட்டுடன் நெருக்கமாக இல்லை.\n\nஎபிரேய வேதாகமம் பரவலாக கல்வி எழுத்துக்கள், சமய உரையாடல்கள் போன்றவற்றில் பயன்படுத்தப்படுகின்றது.\n\n\n"}
{"id": "316438", "url": "https://ta.wikipedia.org/wiki?curid=316438", "title": "அல் மனார் மத்திய கல்லூரி, மருதமுனை", "text": "அல் மனார் மத்திய கல்லூரி, மருதமுனை\n\nஅல் மனார் மத்திய கல்லூரி (\"Al Manar Central College\") என்பது இலங்கையின் கிழக்கு மாகாணம் மருதமுனையில் உள்ள ஒரு பாடசாலை ஆகும். இது 1911 இல் நிறுவப்பட்டது. இது மருதமுனையில் உள்ள பழைய பாடசாலைகளில் ஒன்று ஆகும். இப்பள்ளியில் தொடக்கக் கல்வி மற்றும் இடைநிலைக் கல்வி கற்பிக்கப்படுகிறது.\n\nSection::::வரலாறு.\nஅல்-மனார் என்ற அறபிச் சொல்லிற்கு கலங்கரை என்பது பொருளாகும். இப்பாடசாலை 1910ஆம் ஆண்டு கிராமப் பாடசாலைச் சட்டத்தின்கீழ் ஆரம்பிக்கப்பட்டது. 1911 இல் இப்பாடசாலைக்கான காணி நன்கொடையாக பெறப்பட்டு, அவ்வாண்டிலேயே தனது கல்விப்பணியை ஆரம்பித்தது. 1912 நவம்பரில் பதிவு செய்யப்பட்டது. இதன் படிமுறை வளர்ச்சியின்போது இப் பாடசாலையின் பெயர்மாற்றம் வருமாறு,\n\n"}
{"id": "316447", "url": "https://ta.wikipedia.org/wiki?curid=316447", "title": "துருவ சரித்திரம் (1935 திரைப்படம்)", "text": "துருவ சரித்திரம் (1935 திரைப்படம்)\n\nதுருவ சரித்திரம் 1935ஆம் ஆண்டு வெளிவந்த 17,000 அடி நீளமுடைய புராணத் தமிழ்த் திரைப்படமாகும். பயோனீர் பிலிம் கம்பெனி தயாரித்த இத்திரைப்படத்தில், எம். எஸ். தங்கப்பா, பி. எஸ். ஞானாம்பாள், வி. சுவாமிநாதன் மற்றும் ஆர். பி. லட்சுமி தேவி உள்ளிட்ட பலரும் நடித்துள்ளனர்.\n"}
{"id": "316453", "url": "https://ta.wikipedia.org/wiki?curid=316453", "title": "பில்ஹணா", "text": "பில்ஹணா\n\nபில்ஹணா அல்லது கவியின் காதல் 1948 ஆம் ஆண்டு வெளிவந்த தமிழ்த் திரைப்படமாகும். பி. என். ராவின் இயக்கத்தில் வெளிவந்த இத்திரைப்படத்தில் கே. ஆர். ராமசாமி, ஏ. ஆர். சகுந்தலா மற்றும் பலரும் நடித்துள்ளனர்.\n\nமுபாரக் பிக்சர்சு நிறுவனத்தால் தயாரிக்கப்பட்ட இத்திரைப்படத்தின் வசனங்களை எஸ். சுந்தராச்சாரியாரும், பாடல்களை பாபநாசம் சிவனும் எழுதியிருந்தனர். இப்படத்தை இயக்கியவர் பாலகிருஷ்ணன் நாராயணன் நாயர் என்ற பி. என். ராவ். இவர் ரம்பையின் காதல், பூலோக ரம்பை, குமாஸ்தாவின் பெண், மதனகாமராஜன் போன்ற பல வெற்றித் திரைப்படங்களை இயக்கியவர்.\n\n"}
{"id": "316454", "url": "https://ta.wikipedia.org/wiki?curid=316454", "title": "ஹெலனிய காலம்", "text": "ஹெலனிய காலம்\n\nஹெலனிய காலம் (Hellenistic period) (கி மு 323 – கி பி 31) என்பது கி மு 323இல் அலெக்சாண்டரின் இறப்பிற்கும், கி பி 31இல் உரோமைப் பேரரசின் எழுச்சிக்கும் இடையே, பண்டைய கிரேக்க நாட்டிலும், மத்தியதரைக் கடல் ஒட்டியப் பகுதிகளின் வரலாறுகளை கூறும் காலமாகும். மேலும் இக்கால கட்டத்தின் இறுதியில் கிரேக்கர்களின் தாலமைக் பேரரசு ரோமனியர்களால் வீழ்த்தப்பட்டது ஆசியா மற்றும் ஆப்பிரிக்கா கண்டங்களில் கிரேக்க காலனி ஆதிக்கத்தை நிறுவப்பட்டதே ஹெலனிய காலத்தின் சிறப்பம்சம் ஆகும். \n\nSection::::வரலாறு.\nஅலெக்சாண்டரின் இறப்பிற்குப் பின்னர், கிரேக்கப் பேரரசை, அவரது ஐந்து படைத்தலைவர்களான செலுக்கஸ் நிக்கோடர், தாலமி சோத்தர், லிசிமச்சூஸ், ஆண்டிகோணஸ் மற்றும் சசாண்டர் ஆகியோர் பங்கிட்டுக்கொண்டு தனி உரிமையுடன் ஆண்டனர். ஹெலியனியக் காலத்தில், ஐரோப்பா, ஆப்பிரிக்கா மற்றும் ஆசியா கண்டங்களில் கிரேக்கப் பண்பாட்டின் தாக்கம் அதிகரித்து இருந்தது. குறிப்பாக கிரேக்க நுண்கலைகள், கட்டிடக் கலை, சிற்பக் கலை, இசை, இலக்கியம், தத்துவம், கணிதம், சமயம், மொழி, அறிவியலின் தாக்கம் கிரேக்க படைத்தலைவர்கள் ஆண்ட ஹெலனிய நாடுகளில் குறிப்பாக தற்கால எகிப்து, துருக்கி, சிரியா, ஈரான், ஈராக், பாக்திரியா மற்றும் ஆப்கானித்தான் நாடுகளில் பரவியது.\n\nஅலெக்சாண்டரின் படையெடுப்பால் கி மு 330இல் அகண்ட பாரசீகத்தின் அகாமனிசியப் பேரரசு வீழ்ச்சிக்குப் பின் இறந்து போன அலெக்சாண்டரின் கிரேக்கப் பேரரசின் பகுதிகளை கிரேக்கப் படைத்தலைவர்கள், ஐந்து தனித்தனி நாடுகளாக பங்கிட்டு ஆண்டனர். அந்நாடுகளை ஹெலனிய கால நாடுகள் என்பர். ஹெலனிய கால நாடுகளில் முக்கியமானது தென்மேற்கு ஆசியாவின் செலூக்கியப் பேரரசு, நடு ஆசியாவின் கிரேக்க பாக்திரியா பேரரசு, வடகிழக்கு ஆப்பிரிக்காவின், மத்திய தரைக்கடல் ஒட்டிய தாலமைக் பேரரசு, கிரேக்கம் மற்றும் துருக்கி உள்ளடக்கிய பெர்காமோன் இராச்சியம் மற்றும் இந்தோ கிரேக்க நாடு என ஐந்தாகும்.\n\nSection::::ஹெலனிய கால நாடுகளின் வீழ்ச்சி.\nகி மு 146இல் கிரேக்கர்களின் தாயகமான மக்கெடோனியா மற்றும் கி மு 31இல் கிரேக்க தாலமைக் பேரரசு, உரோமைப் பேரரசால் வெற்றி கொள்ளப்பட்டது. பின்னர் கிரேக்கப் பேரரசின் ஐரோப்பா மற்றும் துருக்கி பகுதிகளை வென்று, கி மு 33இல் உரோமைப் பேரரசர் முதலாம் கான்ஸ்டன்டைன் இசுதான்புல் நகரத்தை தலைநகராகக் கொண்டு உரோமைப் பேரரசை ஆண்டார். \n\n\n\n"}
{"id": "316455", "url": "https://ta.wikipedia.org/wiki?curid=316455", "title": "என்ஹெடுவானா", "text": "என்ஹெடுவானா\n\nஎன்ஹெடுவானா (Enheduanna (அக்காதியம்: 𒂗𒃶𒁺𒀭𒈾, \"Enheduana\", \"En-hedu-ana\", அல்லது மாற்று வடிவங்களிலும் மொழிபெயர்க்கப்பட்டுள்ளது; கி.மு 23 ஆம் நூற்றாண்டு ) என்பவர் அக்காடியப் பேரரசின் மன்னரான சார்கோனின் மகள் மற்றும் சுமேரியா நகரமான ஊர் என்ற நகரத்தில் இருந்த நானா என்றழைக்கப்பட்ட நிலவுக் கடவுளின் கோயிலின் அர்ச்சகி ஆவார்.)\n\nஎன்ஹெடுவானா சில இலக்கியப் படைப்புகளை விட்டுச் சென்றுள்ளார். இவை இவராலேயே இயற்றப்பட்டவை. இவர் இயற்றிய பாடல்களில் தன் வாழ்க்கையைப் பற்றியும் தன்பெயரையும் குறிப்பிட்டுள்ளார். என்ஹெடுவானாவின் படைப்புகள் சடங்கு சார்ந்தவை, புவி, அன்பு, வளம் ஆகியவற்றுக்கான சுமேரியக் கடவுளான இனான்னா, நிலவுக்கடவுள் மற்றும் சுமேரியக் கோயில்கள் பற்றியும் மிகுதியாகப் பாடி இருக்கிறார்.(சில நூல்கள் இவர் இயற்றியதாக இல்லாமலும் இவரே படைத்ததாகவும் இருக்கலாம்.). இவர் பதிவு செய்யப்பட்ட வரலாற்றில் கிடைக்கப்பெறும் முதல் எழுத்தாளராகவும், முதல் பெண் கவிஞராகவும் உலக வரலாற்றில் இடம்பெற்றுள்ளார்.\n\nஇவர்தான் ஈஎன் என்ற பட்டத்துடன் குறிப்பிடப்படும் முதல் பெண்ணாவார், இவர் இளவரசியாக இருந்ததால் மிகுந்த அரசியல் முக்கியத்துவம் கொண்டவராக இருந்தார். இவரது தந்தையால் இவருக்கு கோயில் அர்ச்சகி பொறுப்பு அளிக்கப்பட்டது. இவரின் தாயார் அரசி தாசுல்தும்மாக இருக்கலாம்.\n\nஇவர் தனது சகோதரன் ரிமூசின் காலத்திலும் தனது பதவியில் தொடர்ந்தார். பின்னர் அரசியல் கொந்தளிப்பு ஏற்பட்டு வெளியேற்றப்பட்டார். நாளடைவில் மீண்டும் தன் அர்ச்சகி பதவியை அடைந்தார்.\n\nSection::::தொல்லியல் மற்றும் எழுத்துச் சான்றுகள்.\nஎன்ஹெடுவானா வசித்த ஊர் என்ற ஊரில் இருந்து தொல்லியல் ஆதாரங்கள் கிடைத்துள்ளன. இவர் பெயர் பொறித்த இரண்டு முத்திரைகளை ஊர் அரசக் கல்லறையில் நிகழ்த்தப்பட்ட அகழாய்வில் கிடைத்துள்ளது. கூடுதலாக இவர் உருவம் மற்றும் பெயர் தாங்கிய வட்டுத் துண்டுகள் கண்டெடுக்கப்பட்டன.\nSection::::இலக்கியம்.\nஎன்ஹெடுவானாவின் பாடல்கள் அவற்றின் சிறப்பால் மக்களிடையே அக்கால கட்டத்தில் மிகவும் பிரபலமாக இருந்துள்ளது. அவரது காலத்துக்குப் பின் களிமண் ஏடுகளில் பதிக்கப்பட்டுப் பாதுகாக்கப்பட்டிருந்த பாடல்கள் அகழாய்வில் கண்டெடுக்கப்பட்டன.\n\nஇவரின் படைப்புகளை மொழிபெயர்த்தும், வரலாற்றுத் தகவல்களைக் கொண்டும் வில்லியம் டபிள்யூ ஹாலோவும் ஜே.ஜே.ஏ. வான் டிஜிக்கும் வெளியிட்ட \"தி எக்சால்ணேசன் ஆஃப் இனான்னா\" புத்தகம் என்ஹெடுவானாவையும் அவரது படைப்புகளையும் பற்றி அறிந்துகொள்ள முதன்மையான நூலாக உள்ளது. மேலும், என்ஹெடுவானாவின் தனிப் பாடல்களைத் திரட்டி ஒரே இலக்கியமாக ஆக்கி \"இனான்னா – குயின் ஆஃப் ஹெவன் அண்டு எர்த்\" என்ற தலைப்பில் டயான் வோல்க்ஸ்டெய்னும் சாமுவேல் நோவா கிராமெரும் மொழிபெயர்த்து 1983 இல் வெளிவந்த நூல் சிறப்பானது.\n"}
{"id": "316461", "url": "https://ta.wikipedia.org/wiki?curid=316461", "title": "அக்சர்தாம் கோயில் தாக்குதல்", "text": "அக்சர்தாம் கோயில் தாக்குதல்\n\nஅக்சர்தாம் கோயில் தாக்குதல் (Akshardham Temple Attack), இந்திய மாநிலமான குசராத்தின் தலைநகரான காந்திநகரில் உள்ள அக்சர்தாம் கோயிலில் 24 செப்டம்பர் 2002 அன்று மாலை முதல் 25 செப்டம்பர் 2002 காலை வரை, பாகிஸ்தான் நாட்டு லஷ்கர்-ஏ-தொய்பா மற்றும் ஜெய்ஸ்-இ-முகமது இயக்க தீவிரவாதிகள் நடத்திய துப்பாக்கிச் சூட்டிலும், குண்டு வீச்சிலும் 29 பொதுமக்கள் கொல்லப்பட்டனர் மற்றும் 80 பேர் காயமடைந்தனர். தகவலறிந்து சம்பவ இடத்திற்கு வந்த குஜராத் காவல் துறையினரும், தேசிய பாதுகாப்பு படையினரும் நடத்திய எதிர்தாக்குதலில், லஷ்கர்-ஏ-தொய்பா மற்றும் ஜெய்ஷ் சே முகமது இயக்கத்தின் தீவிரவாதிகள் முர்துசா ஹபீஸ் யாசின் மற்றும் அஷ்ரப் அலி முகமது பரூக் ஆகிய இருவரும் சுட்டுக் கொல்லப்பட்டனர். இந்த எதிர் தாக்குதலில் மூன்று பாதுகாப்பு படையினரும் கொல்லப்பட்டனர்.\n\n\n"}
{"id": "316462", "url": "https://ta.wikipedia.org/wiki?curid=316462", "title": "விவேக் தேவ்ராய்", "text": "விவேக் தேவ்ராய்\n\nவிவேக் தேவ்ராய் (Bibek Debroy) (பிறப்பு:25 சனவரி 1955) இந்தியாவின் மேற்கு வங்காள மாநிலத்தவரும், பொருளாதார அறிஞரும், ஆன்மிக எழுத்தாளரும் ஆவார். புதுதில்லியில் உள்ள பொருளாதாரக் கொள்கை ஆய்வு மையத்தின் பேராசிரியராக 2007 முதல் 2015 வரை பணியாற்றியவர். 25 செப்டம்பர் 2017ல் இந்தியப் பிரதமர் நரேந்திர மோடியின் பொருளாதார ஆலோசனைக் குழுவின் தலைவராக நியமிக்கப்பட்டவர்.\n\nSection::::கல்வி & ஆய்வுகள்.\nவிவேக் தேவ்ராய், பள்ளிக் கல்வியை நரேந்திரபூர் இராமகிருஷ்ணா மிஷனரி பள்ளியிலும், கல்லூரிக் கல்வியை மாநிலப் பல்கலைக்கழகம், கொல்கத்தாவிலும், உயர் கல்வியை தில்லி பல்கலைக்கழகம் மற்றும் திரித்துவக் கல்லூரி, கேம்பிறிஜ்ஜிலும் பயின்றவர். மேலும் விவேக் தேவ்ராய் \"அப்ளிகேஷன் எகனாமிக்ஸ் ரிசர்ச் தேசிய கவுன்சிலும்\", \"இராஜீவ்காந்தி இன்ஸ்டிடியூட் ஆஃப் த காண்டம்பரல் ஸ்டடீஸ்\" நிறுவனத்திலும் ஆராய்ச்சிப் பணிகளை செய்துள்ளார்.\n\nSection::::பணிகள்.\nவிவேக் தேவ்ராய் பிபெக் டெப்ராய், மாநிலப் பல்கலைக்கழகம், கொல்கத்தா, புனேவில் உள்ள கோகலே அரசியல் மற்றும் பொருளாதாரக் கல்லூரி மற்றும் தில்லியில் உள்ள இந்திய வெளிநாட்டு வணிகக் கழகத்திலும் பேராசிரியராக பணிபுரிந்தவர்.\n\n1993-1998 ஆண்டுகளில் ஐக்கிய நாடுகள் சபையில் பொருளாதார ஆலோசகராக பணி புரிந்துள்ளார். 2007-ம் ஆண்டு முதல் 2015-ம் ஆண்டு வரை புதுதில்லியில் உள்ள பொருளாதார கொள்கைகள் ஆய்வு மையத்திலும், இந்திய வணிகம் மற்றும் தொழில்கள் சம்மேளனத்தின் செயலராகவும் பணியாற்றியுள்ளார். 2015-ம் ஆண்டில் தொடங்கப்பட்ட நிதி ஆயோக் அமைப்பின் உறுப்பினராக உள்ளார். இந்திய இரயில்வே மறுசீரமைப்பதற்கான குழுவிற்கு தலைமை தாங்கி உள்ளார்.\n\nSection::::விருதுகள்.\nவிவேக் தேவ்ராய் 2015-ம் ஆண்டில் பத்மசிறீ விருதையும், 2016-ம் ஆண்டில் அமெரிக்க- இந்திய வணிக உச்சி மாநாட்டில் \"வாழ்நாள் சாதனையாளர் விருது\" பெற்றுள்ளார்.\n\nSection::::எழுத்துக்கள்.\nமகாபாரத்தின் முதல் பத்து தொகுதிகளை இந்தி மொழியிலிருந்து ஆங்கிலத்தில் மொழி பெயர்த்துள்ளார். மேலும் பகவத் கீதையையும் ஹரி வம்சம் எனும் நூலை ஆங்கிலத்தில் மொழி பெயர்த்துள்ளார். தற்போது பகவத் புராணத்தை மொழி பெயர்க்கும் பணியில் உள்ளார்.\n"}
{"id": "316466", "url": "https://ta.wikipedia.org/wiki?curid=316466", "title": "குவாலியர் அரசு", "text": "குவாலியர் அரசு\n\nகுவாலியர் அரசு (Gwalior State) மராத்தியப் பேரரசின் வீழ்ச்சிக்குப் பின்னர் சிந்தியா வம்சத்தவர்கள், குவாலியர் பகுதியை தன்னாட்சி உரிமையுடைய நாடாக ஆண்டனர். பிரித்தானிய இந்தியா ஆட்சியில், துணைப்படைத் திட்டத்தை ஏற்றுக் கொண்ட குவாலியர் அரசு, பிரித்தானிய இந்திய அரசுக்கு ஆண்டு தோறும் திறை செலுத்தி ஆண்டனர். பிரித்தானிய இந்திய அரசு, குவாலியர் மன்னருக்கு 21 குண்டுகள் முழங்க மரியாதை செய்தது. 18ஆம் நூற்றாண்டின் துவக்கத்தில் ரானோஜி சிந்தியா என்பவரால் நிறுவப்பட்ட குவாலியர் இராச்சியம், மராத்தியப் பேரரசின் வீழ்ச்சிக்குப் பின்னர், புதிதாக நிறுவப்பட்ட மராத்திய கூட்டமைப்பின் ஒரு பகுதியாக விளங்கியது. மத்திய இந்தியாவில் மிகப்பெரிய இராச்சியமாக குவாலியர் விளங்கியது. மகாத்ஜி சிந்தியாவின் (1761–1794) ஆட்சிக் காலத்தில் குவாலியர் அரசு வட இந்தியாவில் முக்கிய சக்தியாகவும்; மராத்திய கூட்டமைப்பின் வலு மிக்க நாடாகவும் விளங்கியது. \n\nஆங்கிலேய-மராத்தியப் போர்களின் முடிவில் மராத்தியப் பேரரசு வீழ்ச்சியடைந்ததால், குவாலியர் அரசு பிரித்தானிய இந்தியப் பேரரசிற்கு அடங்கிய மன்னராட்சி பகுதியாக மாறியது. மத்திய இந்தியாவில் மிகப்பெரிய இராச்சியமாக குவாலியர் விளங்கியது. \n\n1947இல் இந்தியப் பிரிவினைக்குப் பின்னர் இந்தியாவின் அரசியல் ஒருங்கிணைப்பு சட்டப்படி, குவாலியர் இராச்சியம் இந்திய அரசுடன் இணைக்கப்பட்டு, இந்தியாவின் மத்திய பாரத மாகாணத்துடன் இணைக்கப்பட்டது. \n\nSection::::நிலவியல்.\nகுவாலியர் இராச்சியத்தின் மொத்தப் பரப்பளவு 64,856 சதுர கிலோ மீட்டர் பரப்பளவு கொண்டது. இந்த இராச்சியம் குவாலியர் வடக்கு மண்டலம் மற்றும் மால்வா தெற்கு மண்டலம் என இரண்டாக பிரிக்கப்பட்டிருந்தது. \n44,082 சதுர கிலோ மீட்டர் பரப்பளவு கொண்ட குவாலியர் மண்டலத்தின் வடக்கிலு, வடகிழக்கிலும், வடமேற்கிலும் சம்பல் ஆறும், \"இராஜபுதனா முகமை\" மற்றும் மத்திய மாகாணமும், கிழக்கில் அவத் மற்றும் ஆக்ரா ஐக்கிய மாகாணப் பகுதிகளும், தெற்கில் போபாலும் மேற்கில் இராஜபுதனா முகமையும் எல்லைகளாக கொண்டது.\n\nஉஜ்ஜைன் நகரத்தை உள்ளடக்கிய மால்வா மண்டலம் 20,774 சதுர கிலோ மீட்டர் பரப்பளவு கொண்டது. \n\n1940இல் குவாலியர் இராச்சியத்தின் மக்கள் தொகை 4,006,159 ஆக இருந்தது.\n\nSection::::வரலாறு.\nபத்தாம் நூற்றாண்டில் நிறுவப்பட்ட குவாலியர் இராச்சியத்தை, கி பி 1398இல் தில்லி சுல்தான்கள் கைப்பற்றினர். பின்னர் 1528 முதல் 1731 முடிய முகலாயர் பேரரசிற்கு உட்பட்டிருந்தது. ஆங்கிலேய-மராத்தியப் போர்களின் முடிவில் மராத்தியப் பேரரசு சிதறியது. பின் வந்த மராத்திய கூட்டமைப்பும் ஆங்கிலேயர்களிடம் தோற்றது. பின்னர் 1731இல் குவாலியர் இராச்சியத்தின் மன்னராக 1731இல் ரானோஜிராவ் சிந்தியா முடிசூட்டிக் கொண்டார். பின்னர் அவரது சிந்தியா குல வழித்தோன்றல்கள் குவாலியர் இராச்சியத்தை இந்தியப் பிரிவினைக்குப் பின்னர் 1947 முடிய ஆண்டனர்.\n\nSection::::குவாலியர் மகாராஜாக்கள்.\nமராத்திய சிந்தியா குல குவாலியர் இராச்சிய மன்னர்கள் தங்களை மகாராஜாக்கள் என அழைத்துக் கொண்டனர்.\n\nSection::::நிர்வாகம்.\nநிர்வாகக் காரணங்களால் குவாலியர் அரசு வடக்கு குவாலியர் என்றும் தெற்கு மால்வா என இரண்டு பிராந்தியங்களாக பிரிக்கப்பட்டிருந்தது. வடக்கு குவாலியர் பிராந்தியத்தில் தற்கால குவாலியர் மாவட்டம், பிண்டு மாவட்டம், சியோப்பூர் மாவட்டம், தோன்வார்கார் மாவட்டம், இசாகார் மாவட்டம், பில்சா மாவட்டம் மற்றும் நார்வார் மாவட்டங்கள் இருந்தன. மால்வா பிராந்தியத்தில் உஜ்ஜைன் மாவட்டம், மண்டசௌர் மாவட்டம், அம்ஜெரா மாவட்டங்கள் இருந்தன. \n\nமாவட்டம் பல பர்கானாக்களாக (pargana) பிரிக்கப்பட்டது. பல கிராமங்களைக் கொண்ட ஒரு பர்கானாவிற்கு நில வரி வசூலிக்க, மற்றும் நிலங்கள் தொடர்பான ஆவணங்களை பராமரிக்க பட்வாரி எனும் கீழ் நிலை அதிகாரி இருந்தார். மாவட்டங்களின் நிர்வாகத்தை கவனிக்க ஒரு சுபேதார் எனும் உயர் அதிகாரி இருந்தார்.\n\n\n"}
{"id": "316467", "url": "https://ta.wikipedia.org/wiki?curid=316467", "title": "அடுக்குத் தூபி", "text": "அடுக்குத் தூபி\n\nஅடுக்குத் தூபி (\"Pagoda\"), பௌத்தக் கட்டிடக் கலை நயத்தில் தெற்காசியா மற்றும் தென்கிழக்கு ஆசியா மற்றும் கிழக்கு ஆசியா பகுதிகளில் பல அடுக்கு மாடிகள் கொண்ட தூபி வடிவத்தில் கட்டப்பட்ட பௌத்த வழிபாட்டுத் தலமாகும்.\nநேபாளம், இந்தியா, சீனா, ஜப்பான், கொரியா, வியட்நாம், பர்மா, இலங்கை, லாவோஸ், கம்போடியா மற்றும் தாய்லாந்து நாடுகளில் இதுபோன்ற அடுக்குத் தூபிக்கள் விகாரைக்கு அருகில் அமைக்கப்பட்டுள்ளது.\n\n\n\n"}
{"id": "316468", "url": "https://ta.wikipedia.org/wiki?curid=316468", "title": "சோக்தியானா", "text": "சோக்தியானா\n\nசோக்தியானா (\"Sogdiana\") அல்லது சோக்தியா (\"Sogdia\"); புதிய பாரசிக மொழி:: سُغْد, \"சோகிது\") பண்டைய இந்தோ ஐரோப்பிய பாரசீக மக்கள் வாழ்ந்த தற்கால தாஜிகிஸ்தான், மற்றும் உஸ்பெகிஸ்தான் நாடுகளை உள்ளடக்கியதாகும். அகாமனிசியப் பேரரசில் சோக்தியானா ஒரு மாகாணமாக விளங்கியது. கி மு 328இல் மாசிடோனியாவின் மன்னர் அலெக்சாண்டர் சோக்தியானவை கைப்பற்றினார். பின்னர் கிரேக்க பாக்திரியா பேரரசு மற்றும் சாசானியப் பேரரசுகளில் சோக்தியானா ஒரு பகுதியாக விளங்கியது.\n\nSection::::அமைவிடம்.\nசோக்தியானா பகுதியின் முக்கிய நகரம் சமர்கந்து ஆகும். ஆமூ தாரியா ஆறு இப்பகுதியை வளப்படுத்துகிறது.\n\nSection::::சமயங்கள்.\nசோக்தியானா பகுதி மக்கள் பௌத்தம், சரத்துஸ்திர சமயங்களைப் பயின்றனர். பின்னர் சாமானிது பேரரசின் இறுதி காலத்தில், கி பி 999இல் சோக்தியானா மக்கள் இசுலாமிய சமயத்திற்கு மாற்றப்பட்டனர். \n\nSection::::மொழிகள்.\nஇப்பகுதியில் பாரசீக மொழி மற்றும் துருக்கிய மொழிகள் வழக்கில் இருந்தது.\n\nSection::::நடு ஆசியாவும் பட்டுப்பாதையும்.\nநடு ஆசியாவின் சோக்தியானா பகுதியில் பட்டுப்பாதை செல்வதால், சீனாவிற்கும் ஐரோப்பாவிற்கும் இடையே முக்கிய வணிக மையமாக சோக்தியானா விளங்கியது. \n\n"}
{"id": "316473", "url": "https://ta.wikipedia.org/wiki?curid=316473", "title": "பெர்காமோன் இராச்சியம்", "text": "பெர்காமோன் இராச்சியம்\n\nபெர்காமோன் இராச்சியம் அல்லது அத்தாலித்து வம்சம் (Attalid dynasty) (; ), ஹெலனிய காலத்திய கிரேக்கர்கள் ஆண்ட நாடுகளில் ஒன்றான (தற்கால துருக்கி) பெர்காமோன் இராச்சியத்தை கி மு 282 முதல் கி மு 133 முடிய அரசாண்டது.\n\nஹெலனிய கால துருக்கி பகுதியை ஆண்ட, அலெக்சாண்டரின் படைத்தலைவர்களில் ஒருவரான லிசிமச்சூஸ் கி மு 282இல் மறைந்த போது, அவரின் படைத்தலைவர்களில் ஒருவரான முதலாம் பிலெடெயர்ஸ் என்பவர் ஆட்சியை கைப்பற்றி, கி மு 230இல் அத்தாலித்து வம்சத்தின் ஆட்சியை துருக்கியில் நிறுவினார்.\nஅத்தாலித்து வம்சத்தின் மூன்றாம் அத்தாலஸ் ஆட்சிக் காலத்தில், கி மு 133இல் உரோமானியர்கள் பெர்கமோன் இராச்சியத்தை கைப்பற்றினர். \n\n"}
{"id": "316475", "url": "https://ta.wikipedia.org/wiki?curid=316475", "title": "தாலமைக் பேரரசு", "text": "தாலமைக் பேரரசு\n\nதாலமைக் பேரரசு (Ptolemaic Kingdom) (; , \"Ptolemaïkḕ Basileía\") (ஆட்சிக் காலம்:கி மு 305 – கி மு 30) அலெக்சாண்டரின் இறப்புக்கு பின்னர், ஹெலனிய காலத்தில் அவரது படைத்தலைவர்கள் கிரேக்கப் பேரரசை, ஐந்தாக பிரித்துக் கொண்டு ஆண்டனர். கி மு 305இல் கிரேக்கப் படைத்தலைவரும், எகிப்தின் ஆளுநருமான முதலாம் தாலமி சோத்தர் எகிப்தில் தாலமைக் பேரரசை நிறுவினார். எகிப்து உள்ளடக்கிய மத்தியதரைக் கடல் பகுதி நாடுகளை தாலமைக் பேரரசு ஆண்டது. தாலமைக் பேரரசின் தலைநகரம் அலெக்சாந்திரியா நகரம் ஆகும்.\n\nஇப்பேரரசு ஏழாம் கிளியோபாட்ரா காலத்தில், உரோமானியர்களின் படையெடுப்பால் கி மு 30இல் முடிவுற்றது. எகிப்தை ஆட்சி பீடமாகக் கொண்ட ஹெலனிய கால தாலமைக் பேரரசின் காலத்தில் எகிப்து மற்றும் கிரேக்கத்தின் வரலாறுகள் நன்கு காகிதங்களில் எழுதப்பட்ட எழுத்துகள் மூலம் நன்கு ஆவணப்படுத்தப்பட்டுள்ளதை எகிப்தில் கண்டெடுக்கப்பட்டுள்ளது.\n\nSection::::தாலமைக் பேரரசின் பரப்பு.\nதுவக்க கால தாலமைக் பேரரசில் தற்கால எகிப்து, லிபியா, துருக்கி, இசுரேல், சைப்பிரஸ், பாலஸ்தீனம், லெபனான், சிரியா மற்றும் ஜோர்டான் நாடுகள் அடங்கியிருந்தது. பேரரசின் இறுதிக் காலத்தில் கிமு 30ல் தற்கால எகிப்து, துனிசியா மற்றும் லிபியா நாடுகள் இருந்தன.\n\nSection::::வரலாறு.\nபாபிலோனில் கி மு 323இல் அலெக்சாண்டர் மறைந்த போது அவரது படைத்தலைவர்களுக்குள் கிரேக்கப் பேரரசை யார் ஆள்வது என்ற பிணக்கு (தியாடோச்சி-Diadochi) ஏற்பட்டது. \nதுவக்கத்தில் அலெக்சாண்டரின் சிறு வயது குழந்தையான நான்காம் அலெக்சாண்டரின் பிரதிநிதியாக கிரேக்கப் பேரரசை பெர்டிக்காஸ் (Perdiccas) என்பவர் வழிநடத்தினார்.\n\nகிரேக்கப் பேரரசின் எகிப்தின் ஆளுநராக முதலாம் தாலமி சோத்தர் கி மு 323இல் நியமிக்கப்பட்டார். ஹெலனிய காலத்தில், கிரேக்கப் பேரரசை அதன் படைத்தலைவர்களும் ஆளுநர்களும் பிரித்து கொண்டதால் கிரேக்கப் பேரரசு சிதறியது. முதலாம் தாலமி சோத்தர் கிரேக்கப் பேரரசின் எகிப்து பகுதிகளுக்கு தனி உரிமையுடன் மன்னராக முடிசூட்டிக் கொண்டார். அவரது தாலமைக் வம்சம் எகிப்தை ஏறத்தாழ 300 ஆண்டுகள் ஆண்டது.\n\nபண்டைய எகிப்திய பண்பாட்டு, நாகரீகம் மற்றும் பழக்க வழக்கங்களைப் பின்பற்றிய தாலமைக் வம்சத்தின் மன்னர்கள் தங்களை பார்வோன் எனும் அடைமொழியுடனும், இளவரசர்கள் தாலமி என்ற அடைமொழியுடனும்; இளவரசிகள் கிளியோபாட்ரா, அர்சினொ மற்றும் பெரிநைஸ் போன்ற அடைமொழிகளுடனும் அழைக்கப்பட்டனர்.\n\nSection::::ரோமானியர்களின் ஆட்சி.\nகிளியோபாட்ராவின் இறப்பிற்குப் பின் கி மு 30இல் எகிப்தை வெற்றி கொண்ட உரோமைப் பேரரசு, எகிப்தை உரோமைப் பேரரசின் மாகாணமாக இணைத்துக் கொண்டனர்.\n\n\n"}
{"id": "316476", "url": "https://ta.wikipedia.org/wiki?curid=316476", "title": "தீர்த்த மலை தீர்த்தகிரிசுவரர் கோயில்", "text": "தீர்த்த மலை தீர்த்தகிரிசுவரர் கோயில்\n\nதீர்த்த மலை தீர்த்தகிரிசுவரர் கோயில் என்பது தர்மபுரி மாவட்டம், அரூருக்கு அருகில் உள்ள தீர்த்தமலையில் உள்ள சிவன் கோயிலாகும். இக்கோயில் அமைந்துள்ள மலையும் அடிவாரத்தில் உள்ள ஊரும் தீர்த்த மலை என்றே அழைக்கப்படுகின்றன. கோயில் உள்ள முருகன் மீது அருணகிரிநாதர் நான்கு பாடல்கள் பாடியுள்ளார்.\nSection::::கோயிலின் பழமை.\nஇக்கோயிலில் பல கல்வெட்டுகள் காணப்படுகின்றன என்றாலும் இவற்றில் பழமையான கல்வெட்டு மேலைக் கங்க மன்னனான \"மல்லிதேவ மகாராசர்\" என்ற மன்னன் இந்த இறைவனுக்கு \"ஆலம்பாடி\" என்ற சிற்றூரை தானமாக அளித்த கி.பி ஆறாம் நூற்றாண்டு கல்வெட்டே பழமையானதாக உள்ளதால் இக்கோயில் ஆறாம் நூற்றாண்டுக்கு முற்பட்டக் கோயிலாகும். இதுவே தரும்புரி மாவட்டத்தில் தற்போது உள்ள கோயில்களில் பழமையானது ஆகும்.\nSection::::தலபுராணம்.\nதீர்த்தகிரிப் புராணம் கி.பி 16 ஆம் நூற்றாண்டில் \"சைவ எல்லப்ப நாவலர்\" என்பவரால் எழுதப்பட்டது.\n\nSection::::தீர்த்தங்கள்.\nதீர்த்த மலையில் \"இராம தீர்த்தம்\", \"அகத்திய தீர்த்தம்\", \"அக்கினி தீர்த்தம்\", \"குமார தீர்த்தம்\", \"கௌரி தீர்த்தம்\" ஆகிய ஐந்து தீர்த்தங்கள் உள்ளன. இதில் இராம தீர்த்தம் ஒரு பாறையின் உச்சியில் இருந்து எப்போதும் கொட்டிக் கொண்டிருக்கும் கோடைக் காலத்திலும் இந்த தீர்த்தம் கொட்டுவது நின்றதில்லை என்பது இதன் சிறப்பு.\n\n"}
{"id": "316481", "url": "https://ta.wikipedia.org/wiki?curid=316481", "title": "ஆதி இந்தோ ஐரோப்பிய மக்கள்", "text": "ஆதி இந்தோ ஐரோப்பிய மக்கள்\n\nஆதி இந்தோ ஐரோப்பிய மக்கள் (Proto-Indo-Europeans) பனி யுகத்தின் முடிவில் கி மு 4,000இல் அல்லது அதற்கு சிறிது காலத்திற்கு முன்னர் வாழ்ந்த இனக் குழுக்கள் ஆவர். இவர்கள் எழுத்து வடிவம் இல்லாத ஆதி ஆதி இந்தோ ஐரோப்பிய மொழிகளை பேசினர்.\nSection::::மக்கள்.\nஆதி இந்தோ ஐரோப்பிய மக்கள் குறித்தான அறிவு, அவர்கள் பேசிய மொழியாலும், அகழ்வாராய்ச்சிகளாலும் வெளிப்பட்டது. ஆதி இந்தோ ஐரோப்பியர்கள், வெண்கலக் காலத்திய இந்தோ ஐரோப்பிய மக்களுடன் சிறிது தொடர்புடையவர்கள்.\nஆதி இந்தோ ஐரோப்பிய இன மக்கள் செப்புக் காலத்தில், கி மு 5000 முதல் கி மு 4,000 ஆண்டுகளுக்கு முன்னர் நடு ஆசியா மற்றும் கிழக்கு ஐரோப்பாவின் ஸ்டெப்பி புல்வெளிகளில் வாழ்ந்தவர்கள்.\n\nகி மு இரண்டாயிரத்தின் நடுவில் ஆதி இந்தோ ஐரோப்பிய இனக் குழுவினரின் வழித்தோண்றல்கள் கி மு இரண்டாயிரத்தின் நடுவில் அனதோலியா, கிரேக்க ஏஜியன் கடற்கரை பகுதிகள், மேற்கு ஐரோப்பா மற்றும் வட இந்தியா பகுதிகளில் குடிபெயர்ந்தனர்.\n\nSection::::பண்பாடு.\nஆதி இந்தோ ஐரோப்பிய இனக்குழுவின் சில பண்பாடுகள்:\n\n\n\n\n"}
{"id": "316484", "url": "https://ta.wikipedia.org/wiki?curid=316484", "title": "தருமபுரி கோட்டை மல்லிகார்சுனர் கோயில்", "text": "தருமபுரி கோட்டை மல்லிகார்சுனர் கோயில்\n\nதருமபுரி கோட்டை மல்லிகார்சுனர் கோயில் என்பது தர்மபுரி மாவட்டம், தர்மபுரியில் கோட்டைக் கோயில்கள் என அழைக்கப்படும் மூன்று கோயில்களில் ஒரு சிவன் கோயிலாகும். இது ஒரு தேவார வைப்புத்தலமாகும். \n\nSection::::பிற பெயர்கள்.\nஇக்கோயில் கோட்டைக்கோயில், கோட்டை ஈஸ்வரன் கோயில், தகடூர் காமாட்சி கோயில், கோட்டை சிவன் கோயில் என்று பல பெயர்களில் அழைக்கப்படுகிறது. \n\nSection::::வரலாறு.\nநுளம்பர் கட்டிய பல கோயில்களில் இக்கோயில் குறிப்பிடத்தக்கது. இவர்கள் கி.பி. எட்டு ஒன்பதாம் நூற்றாண்டுகளில் இக்கோயிலை கட்டியுள்ளனர். இக்கோயில் இறைவனை பழங்கல்வெட்டுகள் \"சாணாயிரமுடையார்\" எனக் குறிப்பிடுகன்றன. நுளம்பரது காலத்திற்குப் பிறகு இக்கோயில் பராமரிப்பின்றி பாழ்பட்டுப் போனது. இந்நிலையில் மூன்றாம் குலோத்துங்க சோழன் காலத்தில் திருக்காலத்தியில் இருந்து தகடூருக்கு வந்த \"வண்ணானைக் கும்பிட்டார்\" என்னும் சிவனடியார் இந்தக் கோட்டைச் சிவாலயங்கள் பாழ்பட்டு இருப்பதைக் கண்டு வருந்தி அவற்றைப் புதுப்பிக்க எண்ணி, அப்போது சோழர்களின் கீழ் தகடூரை ஆண்டுவந்த அதியமான் மரபினனான இராசராச அதியமானிடம் சென்று இம்மூன்று கோயில்களையும் தகுந்த \"சிவப்பிராமணர்களைக்\" கொண்டு வழிபாட்டிற்கு ஏற்பாடு செய்ய வேண்டுமென வேண்டினார். அதியமானோ தகுந்த சிவப்பிராமணர்களை அழைத்து வரும் பொறுப்பை அவரிடமே வழங்கினார். தகுந்த சிவப்பிராமணர்களை மன்னனிடம் அழைத்து வர, கோயில்களில் இரண்டு ஆண்டுகள் திருப்பணிகள் மேற்கொள்ளப்பட்டு வழிபாடுகள் துவங்கின என கல்வெட்டுகள் குறிக்கின்றன. கோயிலின் இறைவன் பெயர் விசயநகரப் பேரரசர் மல்லிகார்ஜுன ராயன் காலத்தில் மல்லிகார்ச்சுனர் என மாற்றப்பட்டிருக்க வேண்டுமெனக் கருதப்படுகிறது.\n\nSection::::இறைவன், இறைவி.\nஇக்கோயிலில் உள்ள இறைவன் மல்லிகார்ச்சுனர் ஆவார். இறைவி காமாட்சியம்மை ஆவார். \n\nSection::::பிற சன்னதிகள்.\nவலம்புரி விநாயகர், வள்ளி தெய்வானையுடன் ஆறுமுகர், சித்தலிங்கேசுவரர் சன்னதிகள் உள்ளன. கோஷ்டத்தில் விநாயகர், தட்சிணாமூர்த்தி, திருமால், பிரம்மா, துர்க்கை ஆகியோர் உள்ளனர். அருகே சண்டிகேசுவரர் சன்னதி உள்ளது.\n\n"}
{"id": "316490", "url": "https://ta.wikipedia.org/wiki?curid=316490", "title": "பாம்பே குரோனிக்கிள்", "text": "பாம்பே குரோனிக்கிள்\n\nபாம்பே குரோனிக்கிள் என்பது மும்பையிலிருந்து சர் பெரோஸ் சா என்ற வழக்கறிஞரால் பதிக்கப்பட்டு வெளிவந்த ஆங்கிலச் செய்தித் தாள் ஆகும். இது 1910 முதல் 1959 வரை பதிப்பாகி வெளிவந்தது. ஜே பி பட்டேல் என்பவர் இதனைத் தொடங்குவதற்கு உதவியாக இருந்தார். 1913 முதல் 1919 வரை பி.ஜி. ஹோர்னிமன் என்பவர் இச்செய்தித் தாளை நடத்தி வந்தார்.\n\nஇந்தியா விடுதலை பெறுவதற்கு முன் இந்தியாவில் நிகழ்ந்த அரசியல் நிகழ்வுகள், போராட்டங்கள் ஆகியன பாம்பே குரோனிக்கிள் செய்தித்தாளில் இடம் பெற்றன. வரலாற்று ஆசிரியர்களின் நூல்களுக்குச் சான்றாவணங்களாக, இதில் அச்சானவை விளங்குகின்றன.\n"}
{"id": "316494", "url": "https://ta.wikipedia.org/wiki?curid=316494", "title": "இந்தோ ஐரோப்பிய மக்கள்", "text": "இந்தோ ஐரோப்பிய மக்கள்\n\nஇந்தோ ஐரோப்பிய மக்கள் (Indo-Europeans) இந்தோ ஐரோப்பிய மொழிகள் பேசும் இனக் குழுக்கள் ஆவர்.\nகாக்கேசிய இனத்தவர்களான இந்தோ ஐரோப்பிய மக்கள் ஆதி இந்தோ ஐரோப்பிய மொழிகளை பேசியவர்களின் வழித்தோன்றல்கள் ஆவார்.\n\nவெண்கலக் காலத்திய இந்தோ ஐரோப்பிய மொழிகளான ஆதி இந்தோ ஈரானிய மொழி, ஆதி கிரேக்க மொழி, ஆதி செல்டிக் மொழி, ஆதி இத்தாலி மொழி, ஆதி ஜெர்மானிய மொழி, ஆதி ஸ்லோவிக் போன்ற மொழிகளை பேசியவர்கள் ஆவர்.\n\nவரலாற்று காலத்திலும், தற்காலத்திலும் இந்தோ ஐரோப்பிய மொழிகளை பேசுபவர்களை, இந்தோ ஐரோப்பியர்கள் என குறிப்பிடாமல், அவர்கள் பேசும் மொழிக் குடும்பத்தின் பெயரால் அடையாளப்படுத்துகின்றனர். எடுத்துக்காட்டாக அனதோலியர்கள், தொக்காரியர்கள், ஆரியர்கள், ஈரானியர்கள் (இந்தோ ஆரியர்கள்), கிரேக்கர்கள், செல்டிக்குகள், இத்தாலியர்கள், ஜெர்மானியர்கள், பால்டிக்குகள், ஸ்லோவேனியர்கள், ஆர்மீனியர்கள், அல்பேனியர்கள் என்று அழைக்கப்படுகிறார்கள். மேலும் அதன் கிளை மொழிகளை பேசுவர்களை அதன் பெயரால் அழைக்கப்படுகின்றனர். எடுத்துக்காட்டாக இந்திய-ஈரானிய மொழியின் உட்குடும்ப மொழியான இந்தோ ஆரிய மொழிகளை பேசுபவர்களை, வங்காளிகள், குஜராத்திகள், காஷ்மீரிகள், நேபாளிகள் என்றும் அழைக்கப்படுகின்றனர்.\n"}
{"id": "316499", "url": "https://ta.wikipedia.org/wiki?curid=316499", "title": "தருமபுரி கோட்டை காமாட்சியம்மன் கோயில்", "text": "தருமபுரி கோட்டை காமாட்சியம்மன் கோயில்\n\nதருமபுரி கோட்டை காமாட்சியம்மன் கோயில் என்பது தர்மபுரி மாவட்டம், தர்மபுரியில் கோட்டைக் கோயிகள் என அழைக்கப்படும் மூன்று கோயில்களில் ஒரு கோயிலான அம்மன் கோயிலாகும்.\nSection::::கோயிலின் வரலாறு.\nநுளம்பர் கட்டிய பல கோயில்களில் இக்கோயில் குறிப்பிடத்தக்கது. இவர்கள் கி.பி. எட்டு ஒன்பதாம் நூற்றாண்டுகளில் இக்கோயிலை கட்டியுள்ளனர். இக்கோயில் தற்போது காமாடசியம்மன் கோயிலாக இருந்தாலும், இது ஒரு காலத்தில் சிவன் கோயிலாக இருந்துள்ளது என்பது குறிப்பிடத்தக்கது. சோழர் காலக் கல்வெட்டுகளில் இக்கோயில் ஈசனை \"முழமாயிரமுடையார்\" அல்லது \"திருவேளாலீசுவரமுடையார்\" எனக் குறிப்பிடுகன்றன. இக்கோயில் நல்ல சிற்ப வேலைப்பாடுகளுடன் அமைக்கப்பட்டுள்ளது. இக்கோயிலில் இராமாயணக் காட்சிகளை விவரிக்கும் சிற்பங்கள் உள்ளது சிறப்பு. நுளம்பரது காலத்திற்குப் பிறகு இக்கோயில் பராமரிப்பின்றி பாழ்பட்டுப் போனது. இந்நிலையில் மூன்றாம் குலோத்துங்க சோழன் காலத்தில் திருக்காலத்தியில் இருந்து தகடூருக்கு வந்த \"வண்ணானைக் கும்பிட்டார்\" என்னும் சிவனடியார் இந்தக் கோட்டை சிவாலயங்கள் பாழ்பட்டு இருப்பதைக் கண்டு வருந்தி அவற்றை புதுப்பிக்க எண்ணி, அப்போது சோழர்களின் கீழ் தகடூரை ஆண்டுவந்த அதியமான் மரபினனான இராசராச அதியமானிடம் சென்று இம்மூன்று கோயில்களையும் தகுந்த \"சிவப்பிராமணர்களைக்\" கொண்டு வழிபாட்டிற்கு ஏற்பாடு செய்ய வேண்டுமென வேண்டினார். அதியமானோ தகுந்த சிவப்பிராமணர்களை அழைத்து வரும் பொறுப்பை அவரிடமே வழங்கினார். தகுந்த சிவப்பிராமணர்களை மன்னனிடம் அழைத்து வர, கோயில்களில் இரண்டு ஆண்டுகள் திருப்பணிகள் மேற்கொள்ளப்பட்டு வழிபாடுகள் துவங்கின என கல்வெட்டுகள் குறிக்கின்றன. இந்தக் கோயில் விசயநகரப் பேரரசர் மல்லிகார்ஜுன ராயன் காலத்துக்குப் பிறகு காமாட்சி அம்மன் கோயிலாக மாற்றப்பட்டிருக்க வேண்டுமெனக் கருதப்படுகிறது.\nSection::::அமைப்பு.\nஅகன்ற திருவுண்ணாழியில் பெரிய பீடமும் அதில் நான்கடி உயரத்தில் நின்ற கோலத்தில் காமாட்சியம்மன் உள்ளார். தலையில் பொன்மணி மகுடத்துடனும், கழுத்தில் முத்துவடம், மலர் மாலை, எலுமிச்சம்பழ மாலை ஆகியவற்றுடன், கைகளில் பாராங்குசம், அபய முத்திரை கொண்டு விளங்குகிறார்.\n"}
{"id": "316500", "url": "https://ta.wikipedia.org/wiki?curid=316500", "title": "தருமபுரி பரவாசுதேவப் பெருமாள் கோயில்", "text": "தருமபுரி பரவாசுதேவப் பெருமாள் கோயில்\n\nதருமபுரி பரவாசுதேவப் பெருமாள் கோயில் என்பது தர்மபுரி மாவட்டம், தர்மபுரியில் கோட்டைக் கோயில்கள் என அழைக்கப்படும் மூன்று கோயில்களில் ஒரு விஷ்ணு கோயிலாகும்.\nSection::::கோயிலின் சிறப்பு.\nஇக்கோயிலில் அமைந்துள்ள பெருமாளின் திருவடிகளை பிரம்மா பிரதிட்டை செய்ததாகவும், தேவர்கள், முனிவர்கள், அர்ஜுனன் ஆகியோரால் பூசிக்கப்பட்டதாகவும் வழிவழியாகக் கூறப்படுகிறது. மேலும் பதினெண் சித்தர்களில் தன்வந்திரி, திரிமூலி ஆகியோரால் அருட்கொடை பெற்ற தலமாகவும் நம்பப்படுகிறது. \nSection::::கோயிலின் வரலாறு.\nஇக்கோயில் நுளம்பரது காலத்திலோ அல்லது அதற்கு சற்று பிற்பட்ட காலத்திலோ கட்டப்பட்டிருக்க வேண்டும் எனக் கருதப்படுகிறது. இக்கோயிலில் ஆண்டாள், அனுமான் ஆகியோருக்கு உட்கோயில்கள் பிற்காலத்தில் கட்டப்பட்டுள்ளன.\nSection::::பரவாசுதேவப் பெருமாளின் தோற்றம்.\nகோயில் உண்ணாழியில் ஆதி சேடன் ஏழுதலைகளுடன் பரவாசுதேவப் பெருமாளின் தலைக்குமேல் குடைபிடிக்க அவரின் இடது தொடையின் மேல் தாயார் அமர்ந்திருக்க, பெருமாளின் வலது மேல்கையில் சக்கரமும், கீழ்கையில் கதாயுதமும், இடது மேல்கையில் சங்கும், கீழ்கை ஆதிசேடன் மேல் சாய்வாக ஊன்றியும் பாம்பணையின் மேல் இடது காலைத் தொங்கவிட்டபடி அமர்ந்திருக்க கருடர், அனுமான் போன்றோர் திருவடிகளை வணங்கி நிற்பதுபோல காட்சியளிக்கிறார்.\n"}
{"id": "316502", "url": "https://ta.wikipedia.org/wiki?curid=316502", "title": "போரான் முக்குளோரைடு", "text": "போரான் முக்குளோரைடு\n\nபோரான் முக்குளோரைடு \"(Boron trichloride)\" BCl என்ற வேதியியல் வாய்ப்பாடு கொண்ட ஒரு கனிம வேதியியல் வேதிச் சேர்மம் ஆகும். போரான், மற்றும் குளோரின் சேர்ந்து உருவாகும் இச்சேர்மம் நிறமற்ற வாயுவாகவும், கரிமத் தொகுப்பு வினைகளில் ஒரு பயனுள்ள வினைப்பொருளாகவும் உள்ளது. தண்ணீர்|தண்ணீருடன் அதி தீவிரமாக வினைபுரிகிறது. \n\nSection::::தயாரிப்பு.\nபோரான் பொதுவாக ஆலசன்களுடன் வினைபுரிந்து அவற்றுடன் தொடர்புடைய மூவாலைடுகளைத் தருகிறது. தொழிற்சாலைகளில் போரான் முக்குளோரைடானது, 500 பாகை செல்சியசு வெப்பநிலையில் போரான் ஆக்சைடுடன் கார்பன் சேர்த்து நேரடியாக குளோரினேற்றம் செய்யப்பட்டு தயாரிக்கப்படுகிறது. \n\nதைட்டானியம் ஈராக்சைடை, தைட்டானியம் நாற்குளோரைடாக மாற்றக்கூடிய கிரோல் செயல்முறையை இந்த வெப்பக்கரியொடுக்க முறையும் ஒத்துள்ளது. ஆய்வகங்களில் BF3 உடன் AlCl3 சேர்மத்தைச் சேர்த்து ஆலசன் பரிமாற்றத்தின் வழியாக போரான் முக்குளோரைடு தயாரிக்கப்படுகிறது.\n\nSection::::கட்டமைப்பு.\nபோரான் முக்குளோரைடு பிற போரான் மூவாலைடுகள் போலவே முக்கோண தள மூலக்கூறு வடிவமைப்பையும், 175 பைக்கோமீட்டர் பிணைப்பு நீளத்தையும் கொண்ட ஒரு சேர்மமாகும்.\nπ-பிணைப்ப்பின் பரிமாணம் குறித்து ஒருபுறத்தில் விவாதம் நடந்து கொண்டிருப்பினும், B− Cl பிணைப்பின் குறுகிய நீளத்தைப்பற்றி விளக்க π-பிணைப்பு உருவாதலின் அளவே முன்மொழியப்பட்டது. போரான் மூவாலைடுகளில் கலப்பு ஆலைடுகள் இடம்பெற்ருள்ளன என்று அணுக்கருக் காந்த ஒத்ததிர்வு ஆய்வுகள் தெரிவிக்கின்றன என்றாலும் இது இருபடியாக்கம் அடைவதில்லை. ஆனால் மாறாக, AlCl3 மற்றும் GaCl3 சேர்மங்கள் 4 அல்லது 6 ஒருங்கிணைவு உலோக மையங்களுடன் இருபடியாக்கமும் பலபடியாக்கமும் அடையக்கூடிய தன்மையைக் கொண்டுள்ளன. \n\nSection::::வினைகள்.\nBCl3 உடனடியாக நீராற்பகுப்பு அடைந்து ஐதரோகுளோரிக் அமிலத்தையும் போரிக் அமிலத்தையும் கொடுக்கிறது. \n\nபோரிக் அமிலத்துடன் ஆல்ககால்கள் இதேமுறையில் வினைபுரிந்து மும்மெத்தில் போரேட்டு போன்ற போரேட்டு எசுத்தர்களைக் கொடுக்கிறது. \n\nஒரு வலிமையான இலூயிசு அமிலமாக BCl3 , மூவிணைய அமீன்கள், பாசுபீன்கள், ஈதர்கள், தயோ ஈதர்கள், ஆலைடு அயனிகளுடன் சேர்ந்து கூட்டு விளைபொருட்களை உருவாக்குகிறது. கூட்டு விளைபொருட்கள் உருவாகும் அதேநேரத்தில் பெரும்பாலும் B-Cl பிணைப்பின் நீள அதிகரிப்பும் நிகழ்கின்றது. BCl3•S(CH3)2 (சிஏசு எண் 5523-19-3) என்ற சேர்மமே பொருத்தமான BCl3 வழங்கும் ஆதார மூலமாகப் பயன்படுத்தப்படுகிறது. ஏனெனில், 88-90 °செ வெப்பநிலையை கொதிநிலையாகக் கொண்ட இத்திண்மமே போரான் முக்குளோரைடை வெளிவிடுகிறது. \nகலப்பு அரைல் மற்றும் ஆல்கைல் போரான் குளோரைடுகளும் அறியப்பட்டுள்ளன. பீனைல்போரான் இருகுளோரைடு வர்த்தகமுறையிலும் விற்பனைக்குக் கிடைக்கிறது. கரிமவெள்ளீயம் வினைபொருட்களுடன் போரான் முக்குளோரைடைச் சேர்த்து மறுபங்கீட்டு வினையின் மூலமாக இத்தகைய கலப்பு போரான் ஆலைடுகள் தயாரிக்கப்படுகின்றன. \n\n2 BCl3 + R4Sn → 2 RBCl2 + R2SnCl2\n\nSection::::ஒடுக்கம்.\nவர்த்தக முறையில் போரான் முக்குளோரைடு தனிமநிலை போரானாக ஒடுக்கப்படுகிறது. ஆய்வகத்தில், போரான் முக்குளோரைடுடன் தாமிரம் உலோகத்தைச் சேர்த்து அதை இருபோரான் நாற்குளோரைடாக ஒடுக்க இயலும் : \n\nஇவ்வழிமுறையிலேயே B4Cl4 சேர்மத்தை தயாரிக்கிறார்கள். நிறமற்ற இந்த இருபோரான் நாற்குளோரைடு (கொதி நிலை -93°செ) திண்மநிலையில் சமதள மூலக்கூற்று அமைப்பிலும் (இருநைட்ரசன் நான்காக்சைடு போல) வாயுநிலையில் மாறுபட்ட எதிரெதிரான அமைப்பிலும் காணப்படுகிறது. அறை வெப்பநிலையில் இது சிதைவடைந்து பல போரான் ஒற்றைக் குளோரைடுகளைக் கொடுக்கிறது. (BCl)n,என்ற பொது வாய்ப்பாட்டுடன் இந்த ஒற்றைக் குளோரைடுகள் உருவாகின்றன. இங்கு n இன் மதிப்பு 8,9,10 அல்லது 11 ஆக இருக்கலாம். B8Cl8 மற்றும் B9Cl9 வாய்ப்பாட்டைக் கொண்டுள்ள சேர்மங்கள் மூடப்பட்டுள்ள கூட்டிற்குள் போரான் அணுக்களைக் கொண்டவையாக உள்ளன. \n\nSection::::பயன்கள்.\nதனிமநிலை போரானைத் தயாரிப்பதற்குரிய தொடக்கநிலை வேதிப்பொருளாக போரான் முக்குளோரைடு பயன்படுகிறது. அலுமினியம், மக்னீசியம், துத்தநாகம், செப்பு உலோகக்கலவைகளில் இருந்து நைட்ரைடு, கார்பைடு போன்ற மாசுக்களை அகற்றி தூய்மையாக்கலிலும் உருகியநிலை உலோகங்களிலிருந்து ஆக்சைடுகளை அகற்றவும் இது பயன்படுகிறது. அலுமினியம், இரும்பு, துத்தநாகம், தங்குதன் மற்றும் மோனெல் எனப்படும் நிக்கல் கலப்புலோகங்களை பற்றவைக்கும் இளக்கியாகவும் பயன்படுகிறது. \nஅலுமினியம் உருகலை போரான் முக்குளோரைடு ஆவியுடன் சேர்த்து சூடுபடுத்துவதன் மூலம் அலுமினிய வார்ப்புகளை மேம்படுத்த இயலும். சீரான மற்றும் நீடித்த பிசின் கார்பன் படலத்தை பீங்கான் மீது BCl3 சேர்மத்தை வைக்க மின் எதிர்ப்புப் பொருட்கள் தயாரிக்க முடியும்.பிரித்தானிய வெப்ப அலகு திறன் மதிப்பை உயர்த்த உதவும் போரான் தனிமத்திற்கு மூலமாக இருப்பதால், உயர் ஆற்றல் எரிபொருள் மற்றும் ஏவூர்தி துறையில் பயன்படுத்தப்பட்டு வருகிறது. மேலும் குறைக்கடத்திகள் உற்பத்தியிலும் இது பயன்படுகிறது. \nகரிம வேதியியல் தொகுப்பு வினைகளில் போரான் முக்குளோரைடு ஒரு வினைப்பொருளாக உபயோகமாகிறது. தொடர்புடைய போரான் புளோரைடுகள் போல ஈதர்களில் C-O பிணைப்புகளில் பிளவை உண்டாக்குகிறது . \n\nSection::::முன்பாதுகாப்பு.\nதீவிரமான வினைப்பொருளாக இருப்பதால் ஆல்ககால்கள் அல்லது ஈரப்பதத்தில் இதனால் ஐதரசன் குளோரைடு வாயுவாக உருவாக முடியும். திண்மமான போரான் இருமெத்தில் சல்பைடு கூட்டுவிளைபொருள் பயன்படுத்துவதற்கு பாதுகாப்பானது என்றாலும், நீருடன் வினைபுரிய வாய்ப்பு ஏற்பட்டால் இச்சேர்மத்தை சிதைத்து கரைசலில் இருமெத்தில் சல்பைடு வாயுவை வெளியிடுகிறது. \n"}
{"id": "316509", "url": "https://ta.wikipedia.org/wiki?curid=316509", "title": "ஒப்பந்தக் கோட்பாடு", "text": "ஒப்பந்தக் கோட்பாடு\n\nபொருளியலில், ஒப்பந்தக் கோட்பாடு (\"contravt theory\") என்பது பொதுவாக சமச்சீரற்ற தகவல் அடிப்படையில் எவ்வாறு பொருளாதார செயற்பாட்டாளர்கள் ஒப்பந்த ஏற்பாடுகளை செய்ய முடியும் என்பதை விளக்குகிறது. இக்கோட்பாட்டின் 1960களில் கென்னத் அரோ என்பவர் முதன் முதலில் விளக்கினார். 2016 ஆம் ஆண்டில், ஆலிவர் ஹார்ட், பென் ஹொம்ஸ்சுடொரோம் ஆகிய இருவருக்கும் ஒப்பந்தக் கோட்பாட்டில் அவர்களின் பங்களிப்புகளுக்காக பொருளியலுக்கான நோபல் நினைவுப் பரிசு வழங்கப்பட்டது.\n\nஒரு நிலையான நடைமுறையில், பொருளாதாரத்தில் குறிப்பிட்ட பகுதியை ஆராயும் பொருளாதாரம் ஒப்பந்த கோட்பாடானது, முடிவெடுப்பவர் குறிப்பிட்ட எண் பயன்பாடு கட்டமைப்புகள் கீழ், சரியான முடிவு கண்டறிய ஒரு தேர்வுமுறை வழிமுறையை பற்றி குறித்துக்காட்டும். அத்தகைய வழிமுறை பல வழக்கமான சூழ்நிலைகளில் ஒப்பந்தக் கோட்பாட்டை கட்டமைக்க பல நிலைகளில், பெயரிடப்பட்ட ஒழுக்கம் சார்ந்த இடையூறு, எதிர் தேர்ந்தெடுப்பு மற்றும் சமிக்ஞை (பொருளாதாரம்). இந்த மாதிரிகள் ஒரு காப்பீட்டு ஒப்பந்தத்தின் கீழ், அதற்கான நடவடிக்கைகளை எடுக்க முகவர் ஊக்குவிக்க தத்துவார்த்த வழிகளை கண்டுபிடித்து உள்ளது.\n\nSection::::நிறுவனப் பிரச்சினைகள் குறித்த முக்கிய மாதிரிகள்.\nSection::::ஒழுக்கம் சார்ந்த இடையூறு.\nஒழுக்கம் சார்ந்த மாதிரிகளில், தகவல் ஒத்தமைவின்மை கண்காணிக்க மற்றும் / அல்லது முகவர் நடவடிக்கை சரிபார்க்க முக்கிய இயலாமை உள்ளது.\n\nகாணக்கூடிய, பரிசோதித்துப் வெளியீடு சார்ந்தது என்று செயல்திறன் அடிப்படையிலான ஒப்பந்தங்கள் ஊக்கத்தொகைகளை உருவாக்க பயன்பெறும் ம்ற்றும் முகவர் முக்கிய நலன்களுக்கு செயல்படவேண்டும். முகவர் ஆபத்து வருமோ என்ற தயக்கம் இருக்கும் போது, இது போன்ற ஒப்பந்தங்கள் பொதுவாக இரண்டாவதாகத்தான் இருக்கும் ஏனெனில் incentivization முழு காப்பீடு விலக்குவதாக உள்ளன.\n\nபின்வருமாறு வழக்கமான ஒழுக்கக் மாதிரிகளை முறைப்படுத்தலாம். இதன் முதன்மையான தீர்க்கம்\n\nமுகவரின் \"தனிப்பட்ட பகுத்தறியும்தன்மை (ஐஆர்)\" தடைகள்,\n\nமற்றும் முகவர்கள் \"ஊக்க பொருந்தக்கூடிய (ஐசி)\" கட்டுப்பாடு,\n\nformula_4 என்பது ஊதியதிற்கான செயல்பாட்டு வெளியீடு formula_5, இது முயற்சிக்கான செயல்பாடு:formula_6.\nformula_7 இந்த குறியீடு முயற்சிக்கான விலையை குறிக்கும், மற்றும் இட ஒதுக்கீடுக்கான குறியீடாக பின்வருவது குறிக்கும் formula_8.\n\nSection::::எதிர் தேர்ந்தெடுப்பு.\nஎதிர் தேர்ந்தெடுப்பு மாதிரிகள், பிரதானமானவர் ஒப்பந்தம் எழுதப்பட்ட நேரத்தில் முகவர் பண்பு பற்றிய எந்த ஒரு குறிப்பிட்ட தகவலும் அவரிடம் இருக்காது. பண்பு முகவரின் \"வகை\" என்று அழைக்கப்படுகிறது. உதாரணமாக, சுகாதார காப்பீடு உடல் நலகுறைவு பெற அதிக வாய்ப்பு இருக்கும் மக்கள் வாங்க அதிக வாய்ப்பு உள்ளது. இந்த எடுத்துக்காட்டில், முகவர் உடல் நிலை வகை அறியப்படுகிறது, இது தனிப்பட்ட முகவர் மூலம். மற்றொரு முக்கியமான எடுத்துக்காட்டு: அரசு நிறுவனம் (பிரதானமானவர்) தனியார் நிறுவனத்தில் செலவு தெரியாது. இந்த எடுத்துக்காட்டில், தனியார் நிறுவனத்தில் முகவராக முகவர் வகை செலவு நிலை உள்ளது.\n\nSection::::முழுமையற்ற ஒப்பந்தங்கள்.\nஒப்பந்த கோட்பாடு உலகின் ஒவ்வொரு சாத்தியமான மாநில சட்ட விளைவுகளை குறிப்பிடும் ஒரு ஒப்பந்தம் என \nகருதலாம். இது ஒரு முழுமையற்ற ஒப்பந்தங்கள் கோட்பாடு, ஆலிவர் ஹார்ட் மற்றும் அவரது coauthors முன்னோடி ஆய்வுகள் ஊக்க விளைவுகளாள் முழு கான்டின்ஜென்ட் ஒப்பந்தங்கள் எழுத இயலாமை பற்றியது.\nமுழுமையற்ற ஒப்பந்த முன்னுதாரணம் முன்னணி பயன்பாடு நிறுவனத்தின் கோட்பாடு கிராஸ்மேனின்-ஹார்ட்-மூர் சொத்து உரிமைகள் அணுகுமுறை ஆகும் (ஹார்ட், 1995 பார்க்க).\n\nஏனெனில், ஒரு ஒப்பந்தம் முழுமை பெறக் கட்சிகள் அசாத்திய சிக்கலும் மற்றும் அதிக விலையும் கொடுக்க வேண்டும்.\nஇந்த விதி உண்மையான ஒப்பந்தம் உள்ள இடைவெளியை நிரப்ப, இது இயல்பாக விதிகள் வழங்குகிறது.\n\n"}
{"id": "316514", "url": "https://ta.wikipedia.org/wiki?curid=316514", "title": "அலெக்சாந்தர் நெவ்ஸ்கி", "text": "அலெக்சாந்தர் நெவ்ஸ்கி\n\nஅலெக்சாந்தர் யரோஸ்லவிச் நெவ்ஸ்கி (; ; 13 மே 1221 – 14 நவம்பர் 1263) என்பவர் நோவ்கோரோத் இளவரசர் (1236–52), கீவின் பெரும் இளவரசர் (1236-52) மற்றும் விலாடிமிரின் பெரும் இளவரசர் (1252–63) ஆவார். இவரது காலத்தில் கீவிய ருஸ்ஸானது கடினமான காலத்தில் இருந்தது.\n\nஇவர் மத்திய கால ருஸ்ஸின் முக்கியமான நபராகக் கருதப்படுகிறார். இவர் செவோலோட் பெரும் கூட்டின் பேரன் ஆவார். ஜெர்மனி மற்றும் சுவீடன் நாட்டு ஊடுருவலாளர்களைத் தடுத்ததன் மூலம் பெரும் புகழ் பெற்றார். அதே நேரத்தில் பலம் வாய்ந்த தங்க நாடோடிக் கூட்டத்திற்கு கப்பம் கட்ட ஒப்புக் கொண்டார். 1547ல் மகாரியசால் புனிதராக அறிவிக்கப்பட்டார்.\n"}
{"id": "316518", "url": "https://ta.wikipedia.org/wiki?curid=316518", "title": "படு கான்", "text": "படு கான்\n\nபடு கான் (, , , தாதர்:Бату хан, இலத்தீன்:Baty xan, ; அண். 1207–1255), மற்றொரு பெயர் சைன் கான் (, Сайн хаан, \"சைன் ஹான்\") மற்றும் ஜார் படு, ஒரு மங்கோலிய ஆட்சியாளர் மற்றும் தங்க நாடோடிக் கூட்டத்தின் (மங்கோலியப் பேரரசின் ஒரு பகுதி) தோற்றுவிப்பாளரும் ஆவார். இவர் சூச்சியின் மகனும், செங்கிஸ் கானின் பேரனும் ஆவார். கீவிய ருஸ், வோல்கா பல்கேரியா, குமனியா மற்றும் காக்கேசியாவை சுமார் 250 ஆண்டுகளுக்கு ஆண்ட இவரது \"உளூஸ்\" தங்க நாடோடிக் கூட்டத்தின் தலைமைப் பகுதியாகும்.செங்கிஸ் கானின் மகன்களின் இறப்பிற்குப் பிறகு இவர் மங்கோலியப் பேரரசில் பெரிதும் மதிக்கப்பட்டார். இவர் அகா (அண்ணன்) என்று மங்கோலியப் பேரரசில் அழைக்கப்பட்டார்.\n\nSection::::படு கானின் ஆரம்ப காலங்கள்.\nதனது மகன் சூச்சியின் இறப்பிற்குப் பிறகு செங்கிஸ் கான் சூச்சியின் நிலப்பரப்புகளை அவரது மகன்களுக்குக் கொடுத்தார். ஆனால் படுவைத் தங்க நாடோடிக் கூட்டத்தின் (இது சூச்சியின் உளூஸ் அல்லது கிப்சாக் கானேடு என்று அறியப்படுகிறது) கானாக நியமித்தார். சூச்சியின் மூத்த மகனான ஓர்டா கானும் படு தான் தன் தந்தைக்குப் பிறகு ஆட்சி செய்ய வேண்டும் என்று ஒத்துக்கொண்டார். செங்கிஸ் கானின் கடைசித் தம்பி தெமுகே முடிசூட்டு விழாவில் செங்கிஸ் கானின் பிரதிநிதியாகக் கலந்துகொண்டார். 1227 இல் செங்கிஸ்கான் இறந்த போது அவர் 4000 மங்கோலிய வீரர்களை சூச்சியின் குடும்பத்திற்குக் கொடுத்தார். சூச்சியின் நிலப்பரப்புகள் படுவிற்கும் அவரது அண்ணன் ஓர்டாவிற்கும் இடையே பிரித்துக் கொள்ளப்பட்டன. ஓர்டாவின் அரசு வெள்ளை நாடோடிக் கூட்டம் என்று அழைக்கப்பட்டது. அவரது ஆளும் பகுதியானது தோராயமாக வோல்கா ஆறு மற்றும் பல்காஷ் ஏரிக்கு இடையே அமைந்திருந்தது. அதே நேரத்தில் படுவின் நாடோடிக் கூட்டமானது வோல்காவுக்கு மேற்கில் இருந்த பகுதிகளை ஆண்டது.\n\n1229 இல் ஒகோடி 3 தியுமன் வீரர்களை குக்டே மற்றும் சன்டேயின் தலைமையின் கீழ் உரல் ஆற்றின் கீழ் பகுதிகபகுதிகளில் இருந்த பழங்குடியினரை வெல்ல அனுப்பினார். அபுல்கசி என்பவரது கூற்றுப்படி படு கான் ஒகோடியின் தலைமையில் வடக்கு சீனாவில் நடைபெற்ற சின் வம்ச படையெடுப்பில் கலந்து கொண்டார். அதே நேரத்தில் அவரது தம்பி பஷ்கிர்கள், கியுமன்கள் மற்றும் ஆலன்கள் ஆகியவர்களுடன் மேற்கில் போரிட்டுக் கொண்டிருந்தார். எதிரிகள் எதிர்ப்பைக் காட்டிய போதும் மங்கோலியர்கள் சுரசன்களின் முக்கிய நகரங்களை வென்றனர். பஷ்கிர்களைத் தங்களது கூட்டாளிகளாக ஆக்கினர். 1230களில் ஒகோடி சீனாவின் ஷான்க்ஷியில் உள்ள நிலப்பகுதிகளை படு மற்றும் சூச்சியின் குடும்பத்தினருக்கு பிரித்துக் கொடுத்தார். ஆனால் பாரசீகத்தின் குராசான் பகுதியைப் போலவே தனது அதிகாரிகளை ஒரு ஏகாதிபத்திய ஆளுநரின் கீழ் நியமித்தார்.\n\nSection::::ருஸ் படையெடுப்பு.\nமங்கோலிய ஜின் போரின் முடிவில் மங்கோலியாவில் நடந்த குறுல்த்தாயில் பெரிய கானான ஒகோடி மேற்கு நாடுகளின் மீது படையெடுக்குமாறு படுவிற்கு ஆணையிட்டார். 1235ல் இதற்கு முன்னர் கிரிமிய தீபகற்ப படையெடுப்பை நடத்திய படுவிடம் சாத்தியக்கூறாக 1,30,000 படைவீரர்களைக் கொண்ட ராணுவத்தைக் கொண்டு ஐரோப்பா மீது படையெடுக்கும் பொறுப்பு கொடுக்கப்பட்டது. இவரது உறவினர்களான குயுக், புரி, மோங்கே, குல்கேன், கதான், பைதர் மற்றும் குறிப்பிடத்தக்க மங்கோலியத் தளபதிகளான சுபுதை, போரோல்டை மற்றும் மெங்குசர் ஆகியோர் இவரது சித்தப்பா ஒகோடியின் ஆணைப்படி இவருடன் இணைந்தனர். உண்மையில் சுபுதை இந்த ராணுவத்தை வழிநடத்தினார். இந்த இராணுவமானது வோல்கா ஆற்றைக் கடந்து 1236ல் வோல்கா பல்கேரியா மீது படையெடுத்தது. வோல்கா பல்கேரியர்கள், கிப்சாக்குகள் மற்றும் ஆலன்கள் ஆகியவர்களது எதிர்ப்பை முறியடிக்க மங்கோலியர்களுக்கு ஒரு வருடம் தேவைப்பட்டது.\n\nநவம்பர் 1237ல் படு கான் தனது தூதர்களை விளாடிமிர்-சுஸ்டாலின் இரண்டாம் யூரியின் அவைக்கு அனுப்பி அவர்களது ஆதரவைக் கேட்டார். யூரி சரணடைய மறுத்த போது மங்கோலியர்கள் ரியாசானை முற்றுகையிட்டனர். ஆறு நாட்கள் நடந்த ரத்தம் தோய்ந்த போருக்குப்பிறகு நகரம் முழுவதுமாக அழிக்கப்பட்டது. இத்தாக்குதலுக்குப் பிறகு நகரத்தால் அதன் முந்தைய நிலையை எப்போதும் அடைய முடியவில்லை. இந்த செய்தியை அறிந்த இரண்டாம் யூரி நாடோடிக்கு கூட்டத்தை பிடிப்பதற்காகத் தனது மகன்களை அனுப்பினார். ஆனால் அவர்கள் தீர்க்கமாக தோற்கடிக்கப்பட்டனர். கோலோம்னா மற்றும் மாஸ்கோவை எரித்த பிறகு நாடோடிக் கூட்டமானது பிப்ரவரி 4, 1238ல் விளாடிமிர்-சுஸ்டாலின் தலைநகரத்தை முற்றுகையிட்டது. மூன்று நாட்களுக்குப் பிறகு அந்நகர் கைப்பற்றப்பட்டு எரித்துத் தரைமட்டமாக்கப்பட்டது. மன்னர் குடும்பம் நெருப்பில் அழிந்து போனது. இளவரசர் வடக்கு நோக்கிப் பின்வாங்கி ஓடினார். வோல்கா ஆற்றைக் கடந்து அவர் ஒரு புது ராணுவத்தைச் சேர்த்துக்கொண்டு மீண்டும் போரிட வந்தார். ஆனால் மார்ச் 4-ஆம் தேதி சிட் ஆற்றின் கரையில் நடந்த போரில் அவர்கள் மங்கோலியர்களால் மொத்தமாக அழிக்கப்பட்டனர்.\n\nஇதன்பிறகு படு கான் தனது ராணுவத்தை சிறு குழுக்களாகப் பிரித்தார். அக்குழுக்கள் 14 ருஸ் நகரங்களைச் சூறையாடின. அந்நகரங்கள்: ரோஸ்டோவ், உக்லிச், யரோஸ்லாவ், கோஸ்ட்ரோமா, கஷின், கிசின்யடின், கோரோடெட்ஸ், ஹலிச், பெரெஸ்லவ்ல்-சலெஸ்கி, யுரியேவ்-போல்ஸ்கி, டிமிட்ரோவ், வோலோகோலம்ஸ்க், ட்வெர், மற்றும் டோர்ஜோக். இதில் மங்கோலியர்களுக்குக் கடினமாக இருந்தது சிறு பட்டணமான கோசெல்ஸ்க் ஆகும். இளவரசச் சிறுவன் டைடஸ் மற்றும் வாசிகள் 7 வாரங்களுக்கு மங்கோலியர்களின் தாக்குதலைத் தாக்குப் பிடித்தனர். கதையின்படி மங்கோலியர்கள் வருகிற செய்தி அறிந்த உடனே கிடெஸ் நகரம் அனைத்து வாசிகளுடன் ஏரியில் மூழ்கியது. அதை நாம் இன்றும் காண முடியும். படு உடன் இணைந்த கதன் மற்றும் புரி மூன்றே நாட்களில் நகருக்குள் புகுந்தனர். அழிவில் இருந்து தப்பிய முக்கியமான நகரங்கள் ஸ்மோலென்ஸ்க், நோவ்கோரோட் மற்றும் பிஸ்கோ ஆகும். இதில் ஸ்மோலென்ஸ்க் மங்கோலியர்களுக்கு அடிபணிந்து கப்பம் கட்ட ஒப்புக்கொண்டது. மங்கோலியர்களால் பிஸ்கோ நகரத்தை அடைய முடியவில்லை. ஏனெனில் அது வெகு தொலைவில் இருந்தது மற்றும் இடையில் சதுப்பு நிலங்களும் இருந்தன.\n\nவெற்றி விருந்தில் படு ஒரு கிண்ண ஒயினை மற்றவர்களுக்கு முன்னதாகவே குடிக்கிறார். படு பரந்த மற்றும் வளமான புல்வெளியை பெற்றுக் கொண்டதாக புரி குற்றம் சாட்டுகிறார். குயுக் மற்றும் பிறர் சேர்ந்த மங்கோலிய ராணுவம் படுவை \"தாடி உடைய வயதான பெண்மணி\" என்று கூறுகின்றனர். பின்னர் விருந்தில் இருந்து வெளியேறுகின்றனர். படு தனது சித்தப்பா ஒகோடிக்குத் தூதுவர்களை அனுப்பி தன் உறவினர்களின் முரட்டுத்தனமான நடத்தையை தெரிவிக்கின்றார். இச்செய்தியைக் கேட்ட ஒகோடி கோபம் அடைகிறார். புரி மற்றும் குயுக்கைத் திரும்ப அழைக்கின்றார். சில ஆதாரங்களின்படி புரி தன் தாத்தா ஜகாடேயிடம் அனுப்பப்படுகிறார். மங்கோலியர்களின் ஐரோப்பியப் படையெடுப்பில் அவர் மீண்டும் கலந்து கொள்ளவே இல்லை. தந்தை ஒகோடி கடுமையாகக் கண்டித்த பிறகு குயுக் உருசியப் புல்வெளிக்குத் திரும்புகிறார்.\n\n1238 ஆம் ஆண்டின் கோடை காலத்தில் படு கான் கிரிமியத் தீபகற்பத்தைத் தாக்கிக் கடும் சேதம் விளைவித்தார். மோர்டோவியா மற்றும் கிப்சாக்குகளின் கட்டுப்பாட்டில் இருந்த புல்வெளியை வென்றார். 1239 ஆம் ஆண்டின் குளிர்காலத்தில் செர்னிகோவ் மற்றும் பெரெயஸ்லாவ் ஆகிய பகுதிகளை முற்றுகையிட்டார். பலநாள் முற்றுகைக்குப் பிறகு மங்கோலியர்கள் டிசம்பர் 1240ல் கீவுக்குள் நுழைகின்றனர். ஹலிச்சின் டானிலோ கடுமையான எதிர்ப்பைக் கொடுத்தபோதும் படு அந்த நிலப்பரப்பின் 2 முதன்மைத் தலைநகரங்களான ஹலிச் மற்றும் வோலோடிமிர்-வோலின்ஸ் கியி ஆகியவற்றை வென்றார். ருதேனிய குறுநில மன்னர்கள் மங்கோலியப் பேரரசின் கப்பம் கட்டுபவர்களாக ஆகின்றனர்.\n\nSection::::நடு ஐரோப்பிய படையெடுப்பு.\nகுமன் அகதிகள் ஹங்கேரிய ராஜ்ஜியத்தில் தஞ்சம் அடைகின்றனர். ஹங்கேரியின் மன்னர் நான்காம் பெலாவுக்கு குறைந்தது ஐந்து தூதர்களை படு அனுப்புகிறார் ஆனால் அவர்கள் அனைவரும் கொல்லப்படுகின்றனர். கடைசியாக பெலாவிடம் குமன்களைத் திருப்பிக் கொடுக்குமாறு படு கேட்கிறார். பின்னர் ஒரு எச்சரிக்கையும் விடுக்கிறார்: \"உன்னை விட குமன்கள் தப்பிப்பது எளிது... நீ வீடுகளில் வாழ்கிறாய் மற்றும் நிலையான நகரங்கள் மற்றும் கோட்டைகளை கொண்டுள்ளாய், எனவே எப்படி என்னிடம் இருந்து தப்பிப்பாய்\"? பிறகு \"எல்லையில் இருக்கும் கடலை\" அடைய படு முடிவு செய்கிறார், அதற்கு மேல் மங்கோலியர்களால் செல்ல முடியாது. எதிர்காலத்தில் தனது பகுதிகளுக்கு ஐரோப்பியர்களால் ஆபத்து வரக்கூடாது என படு நினைத்ததாக தற்கால வரலாற்று ஆசிரியர்கள் ஊகிக்கின்றனர். எனவே தான் தனது படைப்புகளை மேலும் விரிவுபடுத்த முடியும் என்று அவர் நினைத்தார். தனது படைகளுக்கு பாதுகாப்பை ஏற்படுத்திய பிறகு மற்றும் தனது படைகளுடன் தயாரானவுடன் படு ஐரோப்பா முழுவதையும் கைப்பற்ற நினைத்தார் என்று பெரும்பாலானவர்கள் நம்புகின்றனர்.\n\nபல்வேறு உருசிய இளவரச நாடுகளை அழித்த பிறகு ஐரோப்பாவின் இதய பகுதியை தாக்குவதற்கு தயாராவதற்காக சுபுதை மற்றும் படு ஆகியோர் போலந்து, ஹங்கேரி மற்றும் ஆஸ்திரியா வரை ஒற்றர்களை அனுப்பினர். ஐரோப்பிய சாம்ராஜ்யங்களை பற்றிய ஒரு தெளிவான கண்ணோட்டத்தை பெற்ற பிறகு அவர்கள் தாக்குவதற்கு அற்புதமாய் தயாரானார்கள். அனைத்திற்கும் படு கான் தான் தலைவர் ஆனால் ருஸ்ஸுக்கு எதிரான வடக்கு மற்றும் தெற்கு படையெடுப்புகளை போல சுபுதை தான் உண்மையான போர்க்கள தளபதி. மங்கோலியர்கள் ஐரோப்பாவை மூன்று குழுக்களாக தாக்கினர். ஒரு குழு போலந்தை தாக்கி அழிவை ஏற்படுத்தியது. நல்லோன் இரண்டாம் ஹென்றி, சிலேசியாவின் டியூக் மற்றும் டியூட்டோனிக் வரிசையின் தலைவர் ஆகியோர் தலைமை தாங்கிய ஒன்றிணைந்த படையை லெக்னிகா என்ற இடத்தில் தோற்கடித்தது. இரண்டாவது குழு கார்பேத்திய மலைகளை கடந்தது. மூன்றாவது குழு தன்யூப் ஆற்றை பின்தொடர்ந்தது. ராணுவங்கள் ஹங்கேரியின் சமவெளி பகுதிகளை கோடை காலத்தில் துடைத்தெடுத்தன. 1242 ஆம் ஆண்டின் இளவேனிற்காலத்தில் உத்வேகம் பெற்ற அவர்கள் தங்களது கட்டுப்பாட்டை ஆஸ்திரியா மற்றும் டால்மேசியா ஆகிய இடங்களுக்கு நீட்டித்தனர். மேலும் மோரவாவை தாக்கினர்.\n\nஒகோடியின் மகன் கதான் மற்றும் சகதையின் மகன் பைதர் ஆகியோர் தலைமையிலான வடக்கு படையானது லெக்னிகா யுத்தத்தில் வெற்றி பெற்றது. குயுக் அல்லது புரியின் மற்றொரு ராணுவம் திரான்சில்வேனியாவில் வெற்றி பெற்றது. மக்யர்கள், குரோசியர்கள் மற்றும் டெம்ளர்கள் ஆகியோருக்கு எதிராக மற்றொரு வெற்றியை ஹங்கேரிய சமவெளியில் சுபுதை எதிர்பார்த்து காத்திருந்தார். 1241 இல் புஜெக் தலைமையிலான தாதர் (மங்கோலியர்) ராணுவம் \"காரா உலக்\" (\"கருப்பு விலாச்கள்\") ஐ கடந்தது; விலாச்கள் மற்றும் அவர்களுடைய தலைவர்களுள் ஒருவரான மிஸ்லாவ் ஆகியோரை புஜெக் தோற்கடித்தார். பெஸ்ட் முற்றுகைக்குப் பிறகு படுவின் ராணுவம் சஜோ ஆற்றுக்கு பின்வாங்கியது. ஏப்ரல் 11 ஆம் தேதி யுத்தத்தில் அரசர் நான்காம் பெலா மற்றும் அவரது கூட்டாளிகளுக்கு ஒரு பெரும் தோல்வியை கொடுத்தது. கதான், பைதர் மற்றும் ஓர்டா ஆகியோர் ஹங்கேரிக்கு சென்றனர். செல்லும் வழியில் மோராவியாவை தாக்கினர். மங்கோலியர்கள் ஹங்கேரியில் ஒரு தருகச்சியை நியமித்தனர். ககானின் பெயரில் நாணயங்களை அச்சிட்டனர். பெலாவின் நாடு ஓர்டாவிற்கு படுவால் ஒட்டு நிலமாக வழங்கப்பட்டது; குரோசியாவிற்கு தப்பி ஓடிய பெலாவை துரத்த படு கான் கதானை அனுப்பினார். \n"}
{"id": "316519", "url": "https://ta.wikipedia.org/wiki?curid=316519", "title": "ஜோதி (1939 திரைப்படம்)", "text": "ஜோதி (1939 திரைப்படம்)\n\nஜோதி (அல்லது \"ஸ்ரீ ஜோதி இராமலிங்க சுவாமிகள்\") ஒரு இந்திய தமிழ் திரைப்படமாகும். டி. ஆர். ரகுநாத் இயக்கத்தில் 1939 ஆம் ஆண்டு வெளியான இத்திரைப்படம் \"வள்ளலார்\" எனப் பிரபலமாக அறியப்படும் இராமலிங்க சுவாமிகளின் வாழ்க்கை வரலாற்றை அடிப்படையாகக் கொண்டதாகும்.\n\nSection::::நடிகர்கள்.\nகே. ஏ. முத்து பாகவதர்<br>\nபி. ஜி. வெங்கடேசன்<br>\nவி. பி. இராமையா<br>\nஎம். ஜி. சக்ரபாணி<br>\nடி. வி. ஜனகம்<br>\nகே. எஸ். சங்கர ஐயர்<br>\nகே. எஸ். வேலாயுதம்<br>\nசெல்வி மதுரை ஏ. சுந்தரம்<br>\nசரவணபவானந்தர்<br>\nஎன். எஸ். கிருஷ்ணன்<br>\nடி. ஏ. மதுரம்<br>\nபி. எஸ். கிருஷ்ணவேணி<br>\nஎம். ஆர். சுவாமிநாதன்<br>\nகே. கே. சௌந்தர்<br>\nபி. கோபால்<br>\nஎம். ஆர். சுப்பிரமணியம்<br>\nவி. நடராஜ்<br>\n\"மாஸ்டர்\" ராமுடு <br>\n\"மாஸ்டர்\" மகாதேவன்<br>\nராஜாம்மாள்<br>\nடி. எம். பட்டம்மாள்<br>\nஎம். எஸ். கண்ணம்மாள்<br>\nஹெச். எஸ். தௌகார்<br>\nஎஸ். ஆர். சாமி<br>\nராமலட்சுமி<br>\n\"மாஸ்டர்\" முத்து\n\n\nSection::::பாடல்கள்.\nமதுரை மாரியப்பா சுவாமிகள் பாடல்களை எழுதி இசையமைத்தார். இதுவே அவர் இசையமைத்த முதல் திரைப்படம்.\n\nபடத்தில் நிறைய பாடல்கள் இருந்தன. அவற்றுள் பல பிரபலமடைந்தன. ஏ. வி. மெய்யப்பச் செட்டியாருக்குச் சொந்தமான ஓடியோன் ரெக்கார்டு கம்பெனி இப் படத்தின் பாடல்களை இசைத்தட்டுகளாக வெளியிட்டது.\n\n\n"}
{"id": "316522", "url": "https://ta.wikipedia.org/wiki?curid=316522", "title": "அனைத்திந்திய மருத்துவ அறிவியல் கழகம், புதுதில்லி", "text": "அனைத்திந்திய மருத்துவ அறிவியல் கழகம், புதுதில்லி\n\nஅனைத்திந்திய மருத்துவ அறிவியல் கழகம் தில்லி (\"All India Institute of Medical Sciences Delhi\", AIIMS Delhi) இந்தியாவின் தலைநகர் புதுதில்லியில் அமைந்துள்ள அரசு மருத்துவக் கல்லூரியும் மருத்துவ ஆய்வு பல்கலைக்கழகமும் ஆகும். 1956ஆம் ஆண்டு இந்த நிறுவனம் நிறுவப்பட்டது; தன்னாட்சி பெற்ற இந்த மருத்துவக் கழகம் இந்திய அரசின் சுகாதாரம் மற்றும் குடும்ப நலத்துறை அமைச்சகத்தின் நேரடி மேற்பார்வையில் இயங்குகின்றது.\n\nSection::::அமைவிடம்.\nஏய்ம்சு தில்லியின் அன்சாரி நகரில் அமைந்துள்ளது. தென் விரிவாக்கம்-II சந்தைக்கு அருகே, அரவிந்தர் மார்க், வட்டச்சாலை சந்திப்பின் தென்கிழக்கு மூலையில் உள்ளது. ஏய்ம்சிற்கு நேரெதிரே சஃப்தர்ஜங் மருத்துவமனையும் அதனுடன் தொடர்புடைய வர்த்தமான் மகாவீர் மருத்துவக் கல்லூரியும் உள்ளன. இந்தியாவில் மருத்துவ ஆராய்ச்சிகளை ஒருங்கிணைத்து நிதி வழங்கும் இந்திய மருத்து ஆய்வுக் குழுமத்தின் (ICMR) தலைமையகமும் அருகிலேயே உள்ளது. இந்த வளாகங்களுக்கு அருகிலுள்ள இந்திய அரசின் மருத்துவச் சேவைகளின் தலைமை இயக்குநரின் கீழுள்ள தேசிய மருத்து நூலகத்தில் பல்லாயிரக்கணக்கான மருத்துவ, அறிவியல் இதழ்களின் தொகுப்புக்கள் சேகரிக்கப்பட்டுள்ளன. \n\nSection::::ஏய்ம்சு-II.\n2009ஆம் ஆண்டு சுகாதாரம் மற்றும் குடும்ப நலத்துறை அமைச்சரும் ஏய்ம்சின் தலைவருமான மரு.அன்புமணி ராமதாஸ் மற்றும் ஏய்ம்சு இயக்குநர் பேரா.தீரத்தாசு டோக்ராவின் முனைப்பில் அனைத்திந்திய மருத்துவ இரண்டாம் வளாகம் (ஏய்ம்சு-II),அரியானாவின் ஜாஜர் மாவட்டத்தில் பத்சா சிற்றூரில் 330 ஏக்கர் நிலப்பரப்பில் திட்டமிடப்பட்டது. உலகின் உயர்சிறப்பு மருத்துவக் கல்விக்கான மையங்களில் மிகப் பெரியதாக ஏய்ம்சு-II முன்னெடுக்கப்பட்டது. 2012ஆம் ஆண்டு மே 30 அன்று இத்திட்டத்திற்கு அடிக்கல் நாட்டப்பட்டது. செலவில் கட்டமைக்கப்பட்டு வருகின்றது. இதன் வெளிப்புற நோயாளிப் பிரிவை சுகாதார அமைச்சர் குலாம் நபி ஆசாத் நவம்பர், 24, 2012இல் திறந்து வைத்தார்.\nஇந்த வளாகத்தில் தேசிய புற்றுநோய் கழகத்தையும் அமைக்க அரசு திட்டமிட்டுள்ளது.\n\n"}
{"id": "316533", "url": "https://ta.wikipedia.org/wiki?curid=316533", "title": "எட்டாவது பிரிக்சு மாநாடு", "text": "எட்டாவது பிரிக்சு மாநாடு\n\n2016 பிரிக்சு மாநாடு (\"2016 BRICS summit\") ஆண்டுதோறும் பிரிக்ஸ் நாடுகளான பிரேசில், உருசியா, இந்தியா, சீனா, தென்னாப்பிரிக்காவின் அரசுத் தலைவர்கள் சந்திக்கும் மாநாடுகளில் எட்டாவது ஆகும். இந்த மாநாடு 2016ஆம் ஆண்டு அக்டோபர் 15, 16 நாட்களில் இந்தியாவின் கோவா மாநிலத்தில் பெனோலிம் பகுதியிலுள்ள தாஜ் எக்சோட்டிக்கா உண்டுறை விடுதியில் நடைபெற்றது. பெப்ரவரி 2016 முதல் திசம்பர் 2016 வரை இந்தியா பிரிக்சு தலைமைப் பொறுப்பில் உள்ளது.\nSection::::பங்கேற்பு.\nSection::::பிரிக்சு-பிம்சுடெக் மாநாடு.\nபிரிக்சு மற்றும் பிம்சுடெக் இரண்டிலும் அங்கம் வகிக்கும் இந்தியா, பிம்சுடெக் எனப்படும் \"பல்துறை தொழினுட்ப, பொருளாதார கூட்டுறவிற்கான வங்காள விரிகுடா முனைப்பு\" (BIMSTEC) உறுப்பினர் நாடுகளை அழைத்திருந்தது. \n\n"}
{"id": "316536", "url": "https://ta.wikipedia.org/wiki?curid=316536", "title": "அலெக் கின்னஸ்", "text": "அலெக் கின்னஸ்\n\nசர் அலெக் கின்னஸ் (2 ஏப்ரல் 19145 ஆகத்து 2000) ஒரு ஆங்கில நடிகராவார். ஆரம்பத்தில் இவர் ஒரு மேடை நடிகராக தன் திரைவாழ்க்கையைத் தொடங்கினார். இவர் இயக்குனர் டேவிட் லீனுடன் இணைந்து பல படங்களில் பணியாற்றியுள்ளார். \"தி ப்ரிட்ஜ் ஆன் தி ரிவர் க்வாய்\" (1957) படத்திற்காக சிறந்த நடிகருக்கான ஆஸ்கர் விருது பெற்றுள்ளார். \"லாரன்ஸ் ஆப் அரேபியா\" (1962) படத்தில் இளவரசர் பைசல்,\"டாக்டர் சிவாகோ\" (1965) படத்தில் தளபதி யெவ்கிராஃப் சிவாகோ, \"எ பாசேஜ் டு இந்தியா\" (1984) படத்தில் விரிவுரையாளர் காட்போலே மற்றும் \"ஸ்டார் வார்ஸ்\" படங்களில் ஓபி-வான் கெனோபி போன்றவை இவர் ஏற்று நடித்த ஒரு சில கதாபாத்திரங்களாகும்.\n"}
{"id": "316553", "url": "https://ta.wikipedia.org/wiki?curid=316553", "title": "சமச்சீர் அணி", "text": "சமச்சீர் அணி\n\nநேரியல் இயற்கணிதத்தில் ஒரு சதுர அணியும் அதன் இடமாற்று அணியும் சமமாக இருக்குமானால் அச்சதுர அணியானது சமச்சீர் அணி (\"symmetric matrix\") எனப்படும்.\n\nசதுர அணி \"A\" ஒரு சமச்சீர் அணி எனில்:\n\nஒரே வரிசையுள்ள இரு அணிகளே சமமாக இருக்கமுடியும் என்பதால் சதுர அணிகள் மட்டுமே சமச்சீர் அணிகளாக இருக்க முடியும்.\n\nசமச்சீர் அணியின் உறுப்புகள் அதன் மூலைவிட்டத்தைப் பொறுத்து சமச்சீராக இருக்கும்.\n\nஎடுத்துக்காட்டு:\nகீழுள்ள 3×3 அணி ஒரு சமச்சீர் அணியாகும்.\n\nசதுர மூலைவிட்ட அணிகளில் அவற்றின் முதன்மை மூலைவிட்ட உறுப்புகள் தவிர்த்த பிற உறுப்புகள் பூச்சியமென்பதால், ஒவ்வொரு சதுர மூலைவிட்ட அணியும் ஒரு சமச்சீர் அணியாகும்.\n\nநேரியல் இயற்கணிதத்தில் மெய்யெண் உறுப்புகளைக் கொண்ட சமச்சீர் அணியானது, உட்பெருக்க வெளியின் மீதான தன்-சேர்ப்புச் செயலியாக (self-adjoint operator) இருக்கும்.\n\n\n"}
{"id": "316555", "url": "https://ta.wikipedia.org/wiki?curid=316555", "title": "சாதனைகள் படைத்த தமிழ்த்திரைப்பட வரலாறு", "text": "சாதனைகள் படைத்த தமிழ்த்திரைப்பட வரலாறு\n\nசாதனைகள் படைத்த தமிழ்த்திரைப்பட வரலாறு, பிலிம் நியூஸ் ஆனந்தன் என்பவரால் 2004-ம் ஆண்டு வெளியிடப்பட்ட நூல். சுமார் 70 ஆண்டுகளுக்கும் மேலாக தென்னிந்திய திரைத்துறையில் வெளியான பல்லாயிரக் கணக்கான திரைப்படங்களைப் பற்றிய புள்ளி விவரங்கள், படங்கள் வெளியான ஆண்டு, மாதம், தேதி, நடிகர், நடிகைகள், இயக்குனர், இசையமைப்பாளர், ஒளிப்பதிவாளர் என்று அத்தனை விவரங்களையும் தொகுக்கப்பட்ட நூலாகும். \n\n\"ஃபிலிம் நியூஸ்” என்ற திரைப்படச் செய்தி நிறுவனத்தை நடத்தி வந்த ஆனந்தனிடம் இருந்த தமிழ்த்திரைப்பட செய்திக் கோப்புகளையும் ஆவணங்களையும் தொகுத்து நூலாக வெளியிட தமிழ்நாடு அரசு நிதியுதவி செய்தது. “சாதனை படைத்த தமிழ்த் திரைப்பட வரலாறு” என்ற பெயரில் இந்நூல் வெளியிடப்பட்டது. \n\n"}
{"id": "316569", "url": "https://ta.wikipedia.org/wiki?curid=316569", "title": "தஞ்சாவூர் கலியுக வெங்கடேசப்பெருமாள் கோயில்", "text": "தஞ்சாவூர் கலியுக வெங்கடேசப்பெருமாள் கோயில்\n\nதஞ்சாவூர் கலியுக வெங்கடேசப்பெருமாள் கோயில், தமிழ்நாடு, தஞ்சாவூர் மாவட்டம், தஞ்சாவூரில் தெற்கு வீதியில் அமைந்துள்ளது.\n\nSection::::தேவஸ்தான கோயில்.\nதஞ்சாவூர் அரண்மனை தேவஸ்தானத்திற்கு உட்பட்ட 88 கோயில்களில் இக்கோயிலும் ஒன்றாகும்.\n\nSection::::மூலவர்.\nஇக்கோயிலின் மூலவராக ஸ்ரீதேவி பூதேவியுடன் கலியுக வெங்கடேசப்பெருமாள் உள்ளார்.\n\nSection::::அமைப்பு.\nராஜகோபுரத்தைக் கடந்து உள்ளே செல்லும்போது திருச்சுற்றில் கொடி மரமும் பலிபீடமும் உள்ளன. உயர்ந்த தளத்தில் நவக்கிரக சன்னதி உள்ளது. அடுத்து துளசி மாடம், அமிர்த வெங்கடேஸ்வரர் சன்னதி உள்ளது. தொடர்ந்து உள்ள மண்டபத்தில் தசாவதார ஓவியங்கள் காணப்படுகின்றன. அடுத்து ராமர், தைத்யமர்த்தினி, அனுமார், கஜசம்காரமூர்த்தி ஆகியோர் உள்ளனர். கருவறையின் முன் உள்ள முன் மண்டபத்தில் மூலவருக்கு எதிரே கருடாழ்வார் உள்ளார். கருவறையின் வாயிலின் இரு புறமும் கிஷ்கிந்தனும், தீர்த்தனும் உள்ளனர். வலப்புறம் மகாலட்சுமி, சதுர்புஜ வெங்கடேசப்பெருமாள், விக்னேசன் ஆகியோர் உள்ளனர்.\n\nSection::::நவநீத சேவை.\nநவநீத சேவையின்போது தஞ்சாவூரிலுள்ள நீலமேகப்பெருமாள், நரசிம்மப்பெருமாள், மணிக்குன்னப்பெருமாள், கல்யாண வெங்கடேசப்பெருமாள், மேலராஜவீதி நவநீதகிருஷ்ணன், எல்லையம்மன் தெரு ஜனார்த்தன பெருமாள், கரந்தை யாதவ கண்ணன் கோயில், கீழராஜவீதி வரதராஜபெருமாள், தெற்கு வீதி கலியுக வெங்கடேச பெருமாள், பள்ளியக்ரகாரம் கோதண்டராமபெருமாள், மானம்புச்சாவடி நவநீதகிருஷ்ணன், பிரசன்ன வெங்கடேசபெருமாள், மேலஅலங்கம் ரெங்கநாதபெருமாள், படித்துறை வெங்கடேசபெருமாள், கோட்டை பிரசன்ன வெங்கடேச பெருமாள் ஆகிய 15 கோயில்களைச் சேர்ந்த பெருமாள்கள் கலந்துகொள்கின்றனர். அந்த கோயில்களில் இந்த கோயிலும் ஒன்றாகும்.\n\nSection::::பூர்வ சஞ்சீவி ஆஞ்சநேயர்.\nமுன் மண்டபத்தில் மற்றவர்களுடன் பூர்வ சஞ்சீவி ஆஞ்சநேயர் கோயில் உள்ளார். இவர் பெயர் கொண்ட கோயிலும் தஞ்சாவூர் அரண்மனை தேவஸ்தானத்திற்கு உட்பட்ட 88 கோயில்களில் இடம் பெற்றுள்ளது. இவருக்காக சன்னதி எதுவும் காணப்படவில்லை.\n"}
{"id": "316593", "url": "https://ta.wikipedia.org/wiki?curid=316593", "title": "சாப்டூர் அழகாபுரி", "text": "சாப்டூர் அழகாபுரி\n\nஅழகாபுரி (\"Alagapuri\") இந்தியாவின் தமிழ்நாடு மாநிலத்தில் மேற்கு தொடரச்சி மலையின் அடிவாரத்தில் அமைந்துள்ள ஒரு சிறிய கிராமம் ஆகும். இது மதுரை மாவட்டம், சாப்டூர் ஊராட்சிக்கு உட்பட்டது. இதை சாப்டூர் அழகாபுரி என்று அழைப்பார்கள்.\n\nSection::::வரலாறு.\nசாப்டூர் அழகாபுரி 72 அங்கீகரிக்கப்பட்ட பழைய மதுரை பாளையங்களில் ஒன்று. இது தற்போதைய மதுரை மாவட்டத்தின் தே. கல்லுப்பட்டியில் இருந்து 19 கிமீ தொலைவில் அமைந்துள்ளது. இவ்வூரானது 1859ல் திருநெல்வேலி மாவட்டத்திலிருந்து மதுரை மாவட்டத்திற்கு மாற்றப்பட்டுள்ளது.\n\nSection::::புவியியல் அமைப்பு.\n9.69oN 77.59 oE ல் இவ்வூர் அமைந்துள்ளது.\n\n\nSection::::கோவில்கள்.\nSection::::திருவிழாக்கள்.\nவருடத்தின் பங்குனி மாதம் வளர்பிறையில் இந்த பங்குனிப்பொங்கல் திருவிழா கொண்டாடப்படுகிறது . இது, இக்கிராமத்தின் மிக முக்கியத் திருவிழா ஆகும். சந்தன மாரியம்மனுக்கு நன்றி தெரிவிக்கும் விதமாக இத்திருவிழா கொண்டாடப்படுகிறது. திருவிழா நடைபெறும் பொழுது வெளியூரில் வசிக்கும் அழகாபுரி மக்கள் அழகாபுரிக்கு வந்து தங்கள் சொந்தங்களுடன் இணைந்து இத்திருவிழாவைக் கொண்டாடுகிறார்கள். இந்த திருவிழா மூன்று நாட்கள் நடைபெறும்.அனைத்து விதமான நேர்த்திக் கடன்களும் இந்த மூன்று நாட்களில் கடா வெட்டுதல் முதல் நாளில் நடைபெறும் மேலும் அம்மனுக்குச் செலுத்தப்படும். முக்கியமான மூன்றாம் நாளன்று தங்கள் மாமன் முறை உறவினர் மேல் மஞ்சள் நீரை ஊற்றியும் மற்றும் வண்ணப்பொடிகளைத் தூவியும் தங்கள் மகிழ்ச்சியினை மக்கள் வெளிப்படுத்துவார்கள்.\n"}
{"id": "316600", "url": "https://ta.wikipedia.org/wiki?curid=316600", "title": "மேல்சாந்தி", "text": "மேல்சாந்தி\n\nமேல்சாந்தி (Melshanthi) என்பவர் கேரளத்து சபரிமலை ஐயப்பன் கோயிலின் பூசைகளை ஏற்றுநடத்துபவராவார்.\n\nஇந்த நம்பூதிரிகள் \"தாழமண்\" என்ற குறிப்பிட்ட குடும்பத்தில் இருந்து வருகின்றனர். இந்த நம்பூதிரி குடும்பத்தினர் தாழமண் மடம் என்ற இடத்தில் வசிக்கின்றனர். இந்த மடம் நடு கேரளத்தின் செங்கனூரில் உள்ளது. இக்குடும்பத்தினர் சபரிமலை தவிர ஆரியங்காவு, அச்சங்கோவில் மற்றும் குளத்துப்புழை அய்யப்பன் கோவில் ஆகிய இடங்களில் பூசைகளுக்குத் தலைமை வகிக்கின்றனர். இந்த நம்பூதிரிகள் இல்லாமல் படி பூசை, உதயஸ்தமான பூசை, கலச பூசை போன்றவற்றை செய்ய இயலாது.\n\nSection::::தேர்வு முறை.\nமேல்சாந்தியின் பதவிக்காலம் ஓராண்டாகும். அதாவது அக்டோபர் நடுவில் துவங்கி அடுத்த ஆண்டு அக்டோபர் நடுவரை. தேவசம் வாரியம் நான்கு வேதங்களைக் கற்றவர்களாகவும், மந்திரம், தந்திரம் ஆகியவற்றில் அனுபவம் கொண்டவர்களாகவும் உள்ளவர்கள் விண்ணப்பிக்க ஏதுவாக முன்னணி செய்தித் தாள்களில் சூலை இறுதியிலோ அல்லது ஆகத்து துவக்கத்திலோ அறிவிப்புகள் வெளியிடப்படுகிறது. ஏற்கனவே ஒருமுறை மேல்சாந்தியாக சேவை செய்தவர் மீண்டும் விண்ணப்பிக்க முடியாது.\n\nவிண்ணப்பித்தவர்கள் தேவசம் வாரியத்தினரால் நேர்காணல் செய்யப்பட்டு பட்டியலிடப்படுகின்றனர். இவர்களில் இருந்து தகுதிவாய்ந்த ஏறக்குறைய 12 பேர்களின் பெயரை தெரிவு செய்து பின்னர் இவர்களின் பெயர்கள் தனித்தனி சீட்டுகளில் எழுதி ஒரு கிண்ணத்தில் போடப்படும். இன்னொரு கிண்ணத்தில் 11 வெற்றுச் சீட்டுகளும் ‘மேல்சாந்தி’ என்று எழுதப்பட்ட ஒரே ஒரு சீட்டும் சேர்க்கப்படும். பந்தளம் மகாராஜாவின் வாரிசு வழிவந்த பத்து வயதுக்கும் குறைவான ஒரு சிறுவனும் சிறுமியும்தான் குலுக்கல் சீட்டுகளை தேர்வு செய்து கொடுப்பர். இதற்காக குழந்தைகள் இருவரும் குலுக்கல் நாளன்று பம்பையில் நீராடி இருமுடி சுமந்து அழைத்து வரப்படுவர். \n\nஐயப்பன் சன்னதியில் குலுக்கல் நடைபெறும். பெயர் எழுதிய சீட்டுக்கள் கொண்ட கிண்ணத்தில் இருந்து ஒரு சீட்டும் இன்னொரு கிண்ணத்தில் இருந்து ஒரு சீட்டும் எடுக்கப்படும். யாருடைய பெயர் எடுக்கப் படும்போது இரண்டாவது கிண்ணத்தில் இருந்து மேல்சாந்தி என்ற சீட்டு எடுக்கப்படுகிறதோ அவர்தான் அடுத்த மேல்சாந்தியாக தேர்வு செய்யப்படுவார். இதேபோல்தான் மாளிகைபுரத்துக்கும் தேர்வு நடக்கும்.\n"}
{"id": "316604", "url": "https://ta.wikipedia.org/wiki?curid=316604", "title": "மெக்மோகன் கோடு", "text": "மெக்மோகன் கோடு\n\nமெக்மோகன் கோடு (McMahon Line) திபெத் மற்றும் ஐக்கிய இராச்சியத்திற்கும் இடையே ஏற்பட்ட 1914 சிம்லா உடன்படிக்கையின் அடிப்படையில், பிரித்தானிய இந்தியா மற்றும் திபெத்திற்கும் இடையே, ஆங்கிலேயப் புவியியலரான ஹென்றி மெக்மோகன் என்பவரால் வரையப்பட்ட எல்லைக்கோடாகும்.\nஇந்தியாவின் கிழக்கு இமயமலை பகுதியில் இந்தியா மற்றும் சீனாவின் எல்லைப் பகுதிகளை வரையறுக்கும் எல்லைக் கோடு வரைந்தவர் மெக்மோகன் ஆவார்.\n\nதற்போது இந்தியா – சீனா நாடுகளுக்கு எல்லையாக அமைந்த மெக்மோகன் கோடு இன்றும் சர்ச்சைக்குரியதாக உள்ளது.\n\nசர்ச்சைக்குரிய மெக்மோகன் எல்லைக்கோடு குறித்து 1962இல் இந்திய சீனப் போர் ஏற்பட வழி வகுத்தது. இப்போரில் சீனா அருணாசலப் பிரதேசத்தின் சில பகுதிகளைக் கைப்பற்றியது.\n\n\n\n"}
{"id": "316605", "url": "https://ta.wikipedia.org/wiki?curid=316605", "title": "லீலா காந்தி", "text": "லீலா காந்தி\n\nலீலா காந்தி (பிறப்பு 1966) பிரவுன் பல்கலைக்கழகத்தில் பேராசிரியர் ஜான் ஹாக்ஸ் மனிதநேயம் மற்றும் ஆங்கிலம் மற்றும் பிந்தைய காலனித்துவ கோட்பாடு துறையில் ஒரு குறிப்பிடத்தக்க கல்வியாளர் ஆவார். முன்னதாக, அவர் சிகாகோ பல்கலைக்கழகம், லா ட்ரோப் பல்கலைக்கழகம் மற்றும் தில்லி பல்கலைக்கழகத்தில் கற்பிக்கும் பணியை மேற்கொண்டார். \"பிந்தைய காலனித்துவ ஆய்வுகள்\" என்ற கல்வி இதழின் நிறுவன இணை ஆசிரியராக உள்ள இவர், \"போஸ்ட் காலனியல் டெக்ஸ்ட்\" என்ற மின்னணு இதழின் ஆசிரியர் குழுவில் பணியாற்றினார். காந்தி கார்னெல் பல்கலைக்கழகத்தின் விமர்சனம் மற்றும் தியரி பள்ளியின் மூத்த உறுப்பினராக உள்ளார்.\nஇவர் மகாத்மா காந்தி மற்றும் இராசகோபாலச்சாரி கொள்ளுப் பெயர்த்தியும், தேவதாஸ் காந்தியின் பெயர்த்தியும், இராமச்சந்திர காந்தியின் மகளும் ஆவார். இவர் சி.ராஜகோபாலாச்சாரியின் பேத்தி ஆவார். அவரது தந்தைவழி தாத்தா தேவதாஸ் காந்தி மகாத்மா காந்தியின் இளைய மகன் மற்றும் அவரது தந்தை விழி பாட்டி லட்சுமி சி.ராஜகோபாலாச்சாரியின் மகள் ஆவார்.\n\nSection::::ஆரம்பகால வாழ்க்கை மற்றும் கல்வி.\nமும்பையில் பிறந்த லீலா, மறைந்த இந்திய தத்துவஞானி ராமசந்திர காந்தியின் மகள் மற்றும் இந்திய சுதந்திர இயக்கத் தலைவர் மகாத்மா காந்தியின் பேத்தியும் ஆவார். மகாத்மா காந்தியின் சில தத்துவங்களும் (உதாரணமாக அகிம்சை மற்றும் சைவம்) மற்றும் கொள்கைகள் நாடுகடந்த மற்றும் உள்நாட்டு மூலங்களால் பாதிக்கப்பட்டுள்ளன என்று அவர் பகுப்பாய்வு அளித்துள்ளார். இவர் தில்லி பல்கலைக்கழகத்தின் இந்து கல்லூரியில் இருந்து இளங்கலைப் படிப்பும், ஆக்ஸ்போர்டு பல்கலைக்கழகத்தின் பல்லியோல் கல்லூரியில் இருந்து முனைவர் பட்டம் பெற்றுள்ளார்.\n\nSection::::பணிகள்.\nபிரவுன் பல்கலைக்கழகத்தில் பணியில் சேருவதற்கு முன் சிகாகோ பல்கலைக்கழகம், தில்லி பல்கலைக்கழகம், ல டுரோப் பல்கலைக்கழகம் ஆகியவற்றில் பேராசிரியராக இருந்தார். பின்னைக் குடியேற்ற நாடுகளைப் பற்றியும் அந்நாடுகளின் மொழி, நாகரிகம், பண்பாடு அரசியல் மாற்றங்கள் ஆகியன பற்றியும் ஆய்வு செய்தார். மின்னிதழான போஸ்ட் கலோனியல் டெக்ஸ்ட் என்பதன் ஆசிரியராக இருந்தார். இவர் கவிதைகளும் எழுதியுள்ளார்.\n\nSection::::விமர்சனங்கள்.\n1998 ஆம் ஆண்டில் தனது முதல் புத்தகமான \"பிந்தைய காலனித்துவ நெறிமுறைகள் மற்றும் ஜனநாயகத்தின் நடைமுறை: ஒரு விமர்சன அறிமுகம் வெளியிடப்பட்டதன்\" மூலம், காந்தி \"இந்தத் துறையை அதன் பரந்த தத்துவ மற்றும் அறிவுசார் சூழலின் அடிப்படையில் வரைபடமாக்குவதாகவும், பின்- காலனித்துவ கோட்பாடு மற்றும் பின்- கட்டமைப்புவாதம், பின் நவீனத்துவம், மார்க்சியம் மற்றும் பெண்ணியம் ஆகியவற்றுக்கு இடையே முக்கியமான தொடர்புகளை உருவாக்குவதாகவும் விவரித்தார்.\n\nஅவரது அடுத்த புத்தகம், \"பாதிப்புக்குள்ளான சமூகங்கள்\", ஓரினச்சேர்க்கை, சைவம், விலங்கு உரிமைகள், ஆன்மீகம் மற்றும் அழகியல் உள்ளிட்ட ஓரங்கட்டப்பட்ட வாழ்க்கை முறைகள், துணை கலாச்சாரங்கள் மற்றும் மரபுகளுடன் தொடர்புடையவர்கள் எவ்வாறு ஏகாதிபத்தியத்திற்கு எதிராக ஒன்றிணைந்து வலுவான பிணைப்புகளை உருவாக்கியது என்பதை [வெளிப்படுத்த] காலனித்துவ பாடங்கள் மற்றும் கலாச்சாரங்களுடன் \" விவரித்தார்.\n\nஇந்த வேலையின் மூலம், விருந்தோம்பல் மற்றும் \" ஜெனோபிலியா \" ஆகியவற்றின் நெறிமுறை வளாகங்களைச் சுற்றியுள்ள \"பிந்தைய காலனித்துவ ஈடுபாட்டின் கருத்தியல் மாதிரியை\" முன்மொழிந்ததற்காகவும், முதன்முறையாக பிந்தைய காலனித்துவ கோட்பாட்டிற்கு ஒரு வினோதமான முன்னோக்கைக் கொண்டுவருவதற்காகவும் காந்தி குறிப்பிடத்தக்கராவார்.\n\nகாந்தியின் மூன்றாவது புத்தகம், \"தி காமன் காஸ்\", இருபதாம் நூற்றாண்டின் முதல் பாதியில் ஜனநாயகத்தின் ஒரு நாடுகடந்த வரலாற்றை ஒழுக்க நெறிகள் மூலம் ஒழுக்கமான சுய-நாகரிகத்தின் பரந்த அர்த்தத்தில் முன்வைக்கிறது. இந்த புத்தகம் \"தவறான உறவின் நிகழ்வுகளை முன்னறிவிக்கும் ஜனநாயகத்தின் மாற்று வரலாறு\" மற்றும் \"பிந்தைய காலனித்துவ ஆய்வுகளுக்கு எல்லையற்ற உள்ளடக்கம் மதிப்பின் மிக முழுமையான பாதுகாப்பு\" என்று விவரிக்கப்பட்டுள்ளது.\n\nலீலா காந்தி கவிஞருமாவார். அவரது முதல் கவிதைத் தொகுப்பு, \"மெஷர்ஸ் ஆஃப் ஹோம்\", 2000 ஆம் ஆண்டில் ரவி தயால் அவர்களால் வெளியிடப்பட்டது, மேலும் அவரது அடுத்தடுத்த கவிதைகள் பல புனைவுகளில் சேர்க்கப்பட்டுள்ளன.\n\n"}
{"id": "316613", "url": "https://ta.wikipedia.org/wiki?curid=316613", "title": "தஞ்சாவூர் தெற்கு வீதி காசி விசுவநாதர் கோயில்", "text": "தஞ்சாவூர் தெற்கு வீதி காசி விசுவநாதர் கோயில்\n\nதஞ்சாவூர் தெற்கு வீதி காசி விசுவநாதர் கோயில், தமிழ்நாடு, தஞ்சை மாவட்டம், தஞ்சாவூரில் தெற்கு வீதியில் தெற்கு வீதி-எல்லையம்மன் கோயில் தெரு சந்திப்பில் அமைந்துள்ளது. \n\nSection::::தேவஸ்தான கோயில்.\nதஞ்சாவூர் அரண்மனை தேவஸ்தானத்திற்கு உட்பட்ட 88 கோயில்களில் இக்கோயிலும் ஒன்றாகும். \n\nSection::::அமைப்பு.\nஇக்கோயிலுக்கு தெற்கு வீதியில் ஒரு வாயிலும், எல்லையம்மன் கோயில் தெருவில் மற்றொரு வாயிலும் அமைந்துள்ளன. தெற்கு வீதி வாயிலாகச் சென்றால் அம்மன் சன்னதியையும், எல்லையம்மன் கோயில் தெரு வாயிலாகச் சென்றால் காசி விசுவநாதர் சன்னதியையும் காணலாம். இக்கோயில் ராஜகோபுரம், மண்டபம், கருவறை, விமானம் ஆகிய அமைப்புகளோடு விளங்குகிறது. திருச்சுற்றில் நால்வர், அருகே நந்தி, பலிபீடத்துடன் கூடிய சித்தி விநாயகர், அரங்குல நாதர், பெரிய நாயகி, வள்ளி தெய்வானையுடன் கூடிய சுப்பிரமணியர் உள்ளனர். அடுத்து கஜலட்சுமி உள்ளார். அடுத்துள்ள பாலதண்டாயுதபாணியின் முன்பாக மயிலும், பலிபீடமும் உள்ளன. தொடர்ந்து பைரவர், சனி, சூரியன, நாகலிங்கம், ஆஞ்சநேயர் ஆகியோர் உள்ளனர். தட்சிணாமூர்த்தி, துர்க்கையும் உள்ளனர். அருகே சண்டிகேஸ்வரர் சன்னதி உள்ளது.\n\nSection::::மூலவர்.\nஇக்கோயிலின் மூலவராக காசி விசுவநாதர் உள்ளார். மூலவர் அறையின் வெளிப்புறத்தில் இரு புறமும் துவாரபாலகர்கள் உள்ளனர். எதிரில் நந்தி, பலிபீடம் காணப்படுகின்றன. மூலவர் சன்னதியின் வலப்புறம் அம்மன் சன்னதி உள்ளது. \n"}
{"id": "316617", "url": "https://ta.wikipedia.org/wiki?curid=316617", "title": "மாதவிடாய் சுகாதார நாள்", "text": "மாதவிடாய் சுகாதார நாள்\n\nமாதவிடாய் சுகாதார நாள் (\"Menstrual hygiene day\" \"MHD\", \"MH Day\") ஒவ்வொரு ஆண்டும் மே மாதம் 28 ஆம் நாளன்று உலகம் முழுவதும் அனுசரிக்கப்படும் விழிப்புணர்வு நாள் ஆகும். மாதவிடாய் குறித்து வெளிப்படையாகப் பேசுவதில் காட்டப்படும் தயக்கத்தைத் தகர்ப்பதும், உலக முழுவதுமான பெண்கள் மற்றும் பதின்மச் சிறுமியரின் மாதவிடாய் சுகாதாரத்தைப் பேணுவதன் முக்கியத்துவம் பற்றிய விழிப்புணர்வை ஏற்படுத்துவதும் இந்நாள் கடைபிடிக்கப்படுவதன் நோக்கமாகும்.\n\n2014 இல் செருமனியைச் சேர்ந்த அரசு சார்பற்ற அமைப்பான வாசு யுனைட்டெட் (WASH United) தொடங்கப்பட்டு, 270 க்கும் மேற்பட்ட உலகளாவிய ஒத்த அமைப்புகளின் ஆதரவைப் பெற்றது. உலகக் கைகழுவும் நாள் (அக்டோபர் 15), உலகக் கழிவறை நாள் (நவம்பர் 19) போன்றவற்றுடன் மாதவிடாய் சுகாதார நாளும் துப்புரவு மற்றும் சுகாதாரம் குறித்த விழிப்புணர்வு நாட்களுள் ஒன்றாக உள்ளது. பெரும்பாலான பெண்களின் மாதவிடாய் கால அளவு ஒவ்வொரு மாதமும் சராசரியாக 5 நாட்கள் என்பதையும் மாதவிடாய் சுழற்சியின் தோராய அளவு 28 நாட்கள் என்பதையும் அடையாளப்படுத்தும் விதமாக ஆண்டின் 5 ஆவது மாதமான மே மாதத்தின் 28 ஆம் நாள் தேர்ந்தெடுக்கப்பட்டுள்ளது.\n\nSection::::மாதவிடாய் சுகாதார மேலாண்மை.\nமுறையான மாதவிடாய் சுகாதார மேலாண்மை (\"menstrual hygiene management – MHM\") என்பது கீழுள்ளவாறு வரையறுக்கப்படுகிறது:\n\nSection::::பின்னணி.\nமாதவிடாய் சுகாதாரம் குறித்த போதுமான அறிதல் இல்லாமையால் வளர்ந்துவரும் நாடுகளில் மகளிர் பலவிதமான சிக்கல்களைச் சந்திக்க வேண்டியுள்ளது. வெளிப்படையாய் மாதவிடாய் குறித்துப் பேசுவது தவிர்க்கப்படுவதால் மாதவிடாய்ப் பருவத்திலுள்ள மகளிருக்கும் பதின்மச் சிறுமையருக்கும் அவர்களது உடலமைப்பு, உடல் நலம், கல்வி, தன் மரியாதை, மனித உரிமை குறித்த விவரங்கள் தெரியவருவதில்லை.இந்தியாவில் 2014-ம் ஆண்டில் நடைபெற்ற கருத்துக்கணிப்பின்படி, சுமார் 42% பெண்களுக்கு விடாய்க்கால அணையாடை பற்றியோ, தங்களுடைய உடலில் எந்த பகுதியிலிருந்து மாதவிடாய் தோண்றியதென்பதோ தெரியாமல் இருக்கிறது மற்றும் \"அநேகமானோர் தங்களுடைய முதல் மாதவிடாயின் போது பயத்திலோ அல்லது கவலையிலோ ஆழ்ந்திருக்கின்றனர்.\" உலகளவில், மூன்றில் ஒருவருக்கு நல்ல கழிப்பிட வசதி கிடையாது. நீர்-துப்புரவு-சுகாதாரம்-கல்வி துறையிலும் மாதவிடாய் சுகாதார மேலாண்மையிலுள்ள குறைகள் பெரிதாக கண்டுகொள்ளப்படவில்லை.\n\nSection::::உடல்நலம், மனநலம் மற்றும் சமுதாயம் சார்ந்த கூறுகள்.\nமோசமான மாதாவிடாய் சுகதார மேலாண்மையால் பெண்களின் இனப்பெருக்கப் பாதை கிருமித் தொற்றால் பாதிக்கப்பட வாய்ப்புள்ளது. எனினும் எவ்வகையான கிருமித்தொற்று நேரலாம், அதன் வகைப்பாடு, அளவு, ஏற்படக்கூடிய வழிகள் ஆகியவை குறித்த விவரங்கள் தெளிவாக இல்லை. இந்தியாவில் பெரும்பான்மையான சிறுமியர் இனப்பெருக்கப் பாதையின் கிருமித்தொற்றால் பாதிக்கப்படும் அபாயம் உள்ளது. துவக்கத்திலேயே இந்நிலை சரிவர கவனிக்கப்படவில்லையெனில் பலவிதமான ஊனங்களுக்கு வழி ஏற்படுத்தி விடும்.\n\nமாதவிடாய் குறித்த தவறான கருத்துக்களால் இந்தியாவில் சில பெண்கள் மாதவிடாய் காலத்தில் சரியான உணவு எடுத்துக்கொள்வதும் குளிப்பதும் இல்லை.\nமாதவிடாய் குறித்த தவறான கண்ணோட்டங்களால் சிறுமியரின் தற்படிமம் எதிர்முகப் பாதிப்படையலாம்.\n\nSection::::பள்ளிக்கூடங்களில் துப்புரவு வசதிகள்.\nமாதவிடாய்க்குப் பயன்படுத்தத் தேவையான சுகாதாரமான பொருட்கள் கிடையாமையாலும் தண்ணீர், துப்புரவு, சுகாதார வசதிகள் இல்லாமையாலும் ஆப்பிரிக்காவின் பல பகுதிகளில் (sub-Saharan Africa) சிறுமியர் ஐந்து நாட்கள் வரை பள்ளிக்கூடங்களுக்குச் செல்லாமல் இருக்கின்றனர். தண்ணீர், துப்புரவு, சுகாதார வசதிகளை மேம்படுத்துவதன் மூலம் பள்ளிகளில் சிறுமியரின் வருகைப்பதிவைக் கூட்டலாம். வங்காள தேசத்திலுள்ள ஒரு பள்ளியில் துப்புரவு வசதிகளை மேம்படுத்தியதால் அப்பள்ளியின் சிறுமியரின் சேர்க்கைப் 11% அதிகரித்தது.\n\nவளர்ந்துவரும் நாடுகளிலுள்ள பள்ளிகளில் மாதவிடாய்க் கழிவு அகற்றல் குறித்து அதிகம் கவனம் செலுத்தப்படுவதில்லை. உலகளவில் பள்ளிகளில் மாணவியருக்குத் தண்ணீர் மற்றும் துப்புரவு வசதி 47% மட்டுமே கிடைக்கிறது. பள்ளிகளில் கழிவறைகள் இருந்தாலும்கூட, அங்கு மாதவிடாய் கழிவுகளைச் சேகரிக்கும் கூடைகள் வைக்கப்பட்டிருப்பதில்லை. இதனால் பயன்படுத்தப்பட்டு அப்புறப்படுத்தப்பட்ட மாதவிடாய் அணையாடைகள் பள்ளி வளாகத்தில் பல்வேறு இடங்களிலும் கிடக்க வாய்ப்புள்ளது. இது பள்ளியின் சுற்றுச் சூழலைப் பாதிக்கும் என்பதுடன் சிறுமியருக்கு மன உளைச்சலையும் தரும்.\n\nஐக்கிய அமெரிக்கவில் சுகாதாரமான மாதவிடாய்ப் பொருட்கள் வாங்க வசதியில்லாத சிறுமியர் ”ஆடைகளில் கறைபடக் கூடிய சங்கடத்தைத் தவிர்ப்பதற்காகப்” பள்ளிக்குச் செல்வதைத் தவிர்க்க நேரலாம்.\n\nSection::::மாதாவிடாய்ப் பொருட்கள் அணுக்கம்.\nகுறைந்த வருவாயுள்ள நாடுகளில் விலை, கிடைக்கும்தன்மை, சமூக வரன்முறை போன்ற காரணிகளால் பெண்களுக்கு சுகாதாரமான மாதவிடாய்ப் பொருட்கள் கிடைக்கும் வாய்ப்பு மட்டுப்படுகிறது.\n\nவேலைபார்க்கும் இடங்களில் மாதவிடாய் அணையாடைகள் கிடைக்காமையாலும் போதிய கழிவறை வசதிகள் இல்லாதமையாலும் மாதவிடாய்க் காலத்தில் பெண்கள் வேலைக்குச் செல்வது பாதிக்கப்படுகிறது. வங்காளதேசத்தில் தொழிற்சாலைகளில் வேலைபார்க்கும் பெண்கள், தங்களுக்கு நல்ல சுகாதாரமான அணையாடைகள் வாங்கப் பொருளாதார வசதி இல்லாமையால் அத்தொழிற்சாலையின் தரை விரிப்புகளின் கிழிசல்களை அணையாடைகளாகப் பயன்படுத்துவதாகக் கூறியுள்ளனர்.\n\nஐக்கிய அமெரிக்காவிலும் குறைந்த வருமானமுள்ள/வீடற்ற ஏழைப் பெண்களும் சிறுமியரும் மாதவிடாய் அணையாடை வாங்கும் வசதியற்று உள்ளனர். நியூயார்க்கின் உணவு வைப்பகங்கள் பெண்களுக்கான மாதவிடாய் சுகாதார பொருட்களுக்கு அதிகளவு தேவையுள்ளதாகத் தெரிவிக்கின்றன. ஐக்கிய அமெரிக்காவிலுள்ள வீடற்ற பெண்கள் குளிப்பதற்கும் கழிவறைப் பயன்பாட்டிற்கும் சிரமப்பட வேண்டியுள்ளது. வசதியற்ற பெண்களுக்கு உதவும் வகையில் மாதவிடாய்ப் பொருட்களுக்கு விற்பனை வரிவிலக்கு அளிக்கப்படவேண்டும்; பொதுப் பள்ளிகளில் மாணவியருக்கு இலவசமாகப் பஞ்சுத்தக்கைகள் வழங்கப்படல் வேண்டும் என்ற கோரிக்கைகள் நியூயார்க்கில் முன்வைக்கப்பட்டுள்ளன.ஐக்கிய இராச்சியம் போன்ற தொழில்வள நாடுகளிலும் பெண்கள் பஞ்சுத்தக்கைகள் மற்றும் அணையாடைகள் வாங்க வசதியில்லாமல் உள்ளனர்.\n\nSection::::தவறான கருத்துகள்.\nநல்ல உடல்நலமுள்ள ஒரு பெண்ணின் உடலில் நிகழும் ஒரு உயிரியல் செயல்பாடாக இருந்தபோதும், ஆழமாக வேரூன்றிப்போன தவறான கலாச்சாரக் கண்ணோட்டங்களால் மாதவிடாய் தொடர்பான எவையும் ஒருவிதத் தயக்கத்துடனேயே அணுகப்படுகின்றன.\n\nஎடுத்துக்காட்டாக, இந்தியாவில் பாராம்பரியமான இந்துக்கள் வீடுகளில் மாதவிடாய்க் காலத்தில் சமையலறைக்குள்ளும் கோயில்களுக்குள்ளும் நுழைய பெண்கள் அனுமதிக்கப்படுவதில்லை. மத்தியப் பிரதேச மாநிலத்தில் சாபுஆ மாவட்டப் பகுதிகளில் () மாதவிடாய் ஒரு நோயாகப் பார்க்கப்படுகிறது. அதனால் மாதவிடாய் நாட்களில் பெண்கள் படுக்கையில் படுக்கவும், சமயலறையில் நுழையவும், குடும்பத்தின் பிற ஆண்களைத் தொடவும், காரமான உணவுகளை உண்பதும் அனுமதிக்கப்படுவதில்லை.\n\nSection::::குறிக்கோள்கள்.\nSection::::விழிப்புணர்வு ஏற்படுத்தல்.\nமாதவிடாய் சுகாதார மேலாண்மை குறித்து நிலவும் மௌனத்தைத் தகர்த்து, பெண்களுக்காகவும் சிறுமியருக்குக்காகவும் ஒற்றுமையான வலுவான குரல் எழுப்புவதற்காகத் தனிநபர்கள், அமைப்புகள், சமூக வணிகங்கள் (social business) மற்றும் ஊடகங்களை ஒன்றிணைக்கும் மேடையாகச் செயல்படுவதே மாதவிடாய் சுகாதார நாளின் நோக்கமாகும்.\n\n\n\nஉடற்கூறு பற்றிய அறிதல், தன்னாட்சி மற்றும் பாலின சமத்துவத்துவத்தை வளர்த்தெடுக்கும் நாடுகடந்த இயக்கத்தை இந்நாள் உருவாக்குகிறது.\n\nSection::::செயற்பாடுகள்.\nSection::::2015.\nமே 28, 2015 இல் \"மாதாவிடாய் குறித்த தயக்கத்துக்கு முடிவு கட்டுவோம்\" என்ற கருத்தை வலியுறுத்தி அனைத்துலக அமைப்புகளும் தனிநபர்களும் ஒன்றிணைந்து இரண்டாவது மாதவிடாய் சுகாதார நாளை அனுசரித்தனர். 33 நாடுகளில் 127 நிகழ்ச்சிகள் நடத்தப்பட்டன. பெண்கள் மற்றும் சிறுமியரின் சிக்கல்கள், அவை தொடர்பான கொள்கைகளை முன்னெடுத்தல், விளிம்புநிலையோரை அணுகல், மாதவிடாய் நாட்கள் வெட்கப்படுவதற்குரியவை என்றும் அழுக்கானவை என்றும் கூறப்படும் சமூக வரன்முறைகளை எதிர்த்தல் போன்ற விடயங்களில் ஆண்களும் சிறுவர்களும் பங்கேற்கும் வாய்ப்பாக அந்நிகழ்வுகள் அமைந்தன.\n\n"}
{"id": "316622", "url": "https://ta.wikipedia.org/wiki?curid=316622", "title": "பண்டைய வரலாறு", "text": "பண்டைய வரலாறு\n\nபண்டைய வரலாறு என்பது வரலாற்றை எழுதத் தொடங்கிய காலம் முதல் ஆரம்ப இடைக்காலம் வரை உள்ள காலம் ஆகும். எழுதப்பட்ட வரலாறு என்பது சுமார் 5,000 ஆண்டுகள் ஆகும். சுமேரிய கியூனிஃபார்ம் எழுத்துகளே முதன்முதலில் எழுதப்பட்ட எழுத்துகள் ஆகும்.\n\nபழங்காலம் என்பது கிரேக்க வரலாற்றை எழுதத் தொடங்கிய கி.மு.776ல் இருந்து தொடங்குவதாகக் கருதப்படுகிறது. இது அதன் சமகால நிகழ்வான ரோமாபுரி தோற்றுவிக்கப்பட்ட கி.மு.753 உடன் ஒத்துப்போகிறது. பண்டைய வரலாற்றின் முடிவு காலம் எது என்று குழப்பம் நிலவுகின்றபோதும் ரோம் வீழ்ந்த கி.பி.476 பெரும்பாலானோரால் ஏற்றுக்கொள்ளப்பட்டது. பிளாட்டோவின் கல்விச்சாலை மூடப்பட்ட கி.பி.529, மேலும் பேரரசர் முதலாம் ஜஸ்டினியன் இறந்த கி.பி.565, இசுலாமின் தொடக்கம், அல்லது சார்லமேனின் எழுச்சி போன்றவையும் பண்டைய வரலாற்றின் முடிவு காலமாக ஏற்றுக்கொள்ளப்படுகின்றன.\n\nஇந்தியாவில் பண்டைய வரலாறு நடுக்கால அரசுகளின் ஆரம்பகாலத்தையும் உள்ளடக்கியுள்ளது. சீனாவில் பண்டைய வரலாறு என்பது கின் வம்சம் வரையிலான காலத்தைக் குறிக்கிறது. \n\nSection::::ஆய்வு.\nவரலாற்று அறிஞர்கள் பண்டைய உலகத்தை நன்கு புரிந்து கொள்ள இரண்டு முக்கிய வழிவகைகளை கொண்டுள்ளனர்: தொல்லியல் மற்றும் மூல நூல்களின் ஆய்வு. தகவலின் தோற்றத்திற்கு நெருக்கமான மூல நூல்கள் அல்லது ஆய்வின் கீழ் உள்ள யோசனையே முதன்மை ஆதாரங்கள் ஆகும். இரண்டாம் நிலை ஆதாரங்கள் அடிக்கடி முதன்மை ஆதாரங்களை மேற்கோள் காட்டியோ, கருத்து தெரிவித்தோ அல்லது முதன்மை ஆதாரங்களில் இருந்து உருவாக்கவோ படுகின்றன.\nSection::::தொல்லியல்.\nதொல்லியல் கடந்தகால மனித நடத்தையை விளக்கும் புனரமைக்கும் முயற்சியில் தொல்பொருட்களை அகழ்வாராய்ச்சி மற்றும் ஆய்வு செய்தல் ஆகும். தொல்பொருள் ஆய்வாளர்கள் கடந்த காலத்தில் வாழ்ந்த மக்கள் எப்படி இருந்தார்கள் என்பதற்கான தடயங்களை, பழங்கால நகரங்களின் இடிபாடுகளை அகழ்வாய்வதின் மூலம் கண்டுபிடிக்கின்றனர். தொல்பொருள் ஆராய்ச்சியாளர்களால் கண்டுபிடிக்கப்பட்ட பழங்கால வரலாற்றின் சில முக்கியமான கண்டுபிடிப்புகள் கீழே கொடுக்கப்பட்டுள்ளன :\n\nSection::::ஆதார நூல்கள்.\nபழங்கால உலகைப் பற்றி அறியப்பட்ட பெரும்பாலானவை பழங்காலத்து வரலாற்றாளர்களின் சொந்தப் பதிவுகளில் இருந்து வருகின்றன. ஒவ்வொரு பண்டைய ஆசிரியரின் ஒருதலைபட்சங்களைக் கணக்கில் எடுத்துக்கொள்வது முக்கியம் என்றாலும், அவர்களின் பதிவுகள் பண்டைய கடந்த காலத்தை பற்றிய நமது புரிதலுக்கு அடிப்படையாகும். ஹெரோடோடஸ், துசி டைடஸ், அரியன், புளுடார்ச், பாலிபியஸ், சிமா கியான், சல்லுஸ்ட், லிவி, யோசபஸ், சுயேடோனியஸ் மற்றும் டாசிடஸ் ஆகியோர் மிகக் குறிப்பிடத்தகுந்த பண்டைய எழுத்தாளர்களில் சிலராவர்.\n\nபண்டைய வரலாற்றை படிக்கும் ஒரு அடிப்படை சிரமம், பதிவு செய்யப்பட்ட வரலாறு மனித நிகழ்வுகளின் முழுமையையும் ஆவணப்படுத்த முடியாது. அந்த ஆவணங்களின் ஒரு பகுதி மட்டுமே இன்றைய தினம் கிடைக்கப்பெறுகின்றன. மேலும், இந்த கிடைக்கப்பெறும் பதிவுகளில் இருந்து பெறப்பட்ட தகவலின் நம்பகத்தன்மை கருதப்பட வேண்டும். சிலரே வரலாறுகளை எழுதுவதற்கு திறன் பெற்றவர்களாக இருந்தனர். ஏனெனில் பண்டைய வரலாற்றின் முடிவிற்குப் பிறகு நீண்ட காலம் வரை கல்வியறிவு கிட்டத்தட்ட எந்த கலாச்சாரத்திலும் பரவலாக இல்லை.\n\nமுதன் முதலில் அறியப்பட்ட முறைப்படுத்தப்பட்ட வரலாற்று சிந்தனை பண்டைய கிரேக்கத்தில் ஹலிகர்னசுசின் ஹெரோடோடசில் (484–அண். கி.மு. 425) இருந்து தொடங்கியது. ஏதென்ஸ் மற்றும் ஸ்பார்டாவிற்கும் இடையேயான போரின் பதிவில் துசிடைடஸ் தெய்வீகத் தன்மையை பெரும்பாலும் அகற்றினார். பிற்கால மேற்கத்திய வரலாற்று எழுத்துக்களுக்கு முன்னோடி அமைக்கும் பகுத்தறிவு அம்சத்தை உருவாக்கினார். ஒரு நிகழ்வின் காரணம் மற்றும் உடனடி தோற்றம் ஆகியவற்றிற்கும் இடையே வேறுபாடு காண்ட முதல் நபரும் இவரே ஆவார்.\n\nரோமானியப் பேரரசு பண்டைய உலகின் மிக அதிக கல்வியறிவு பெற்ற கலாச்சாரங்களில் ஒன்றாகும். ஆனால் அதன் மிக பரவலாக வாசிக்கப்பட்ட வரலாற்றாசிரியர்களால் எழுதப்பட்ட பல படைப்புகள் தொலைந்துவிட்டன. உதாரணமாக, லிவி, கி.மு. 1ம் நூற்றாண்டில் வாழ்ந்த ஒரு ரோமானிய வரலாற்றாசிரியர் “அப் உர்பே கான்டிடா” (\"நகர நிறுவலில் இருந்து\") என்ற ரோமின் வரலாறை எழுதினார். இது 144 தொகுதிகளாக எழுதப்பட்டது; ஆனால் தற்போது அதில் 35 தொகுதிகள் மட்டுமே எஞ்சியுள்ளன. எனினும் மற்ற தொகுதிகளின் குறுகிய சுருக்கங்கள் எஞ்சியுள்ளன. உண்மையில், எந்த பெரிய ரோமானிய வரலாற்றாளரின் பணியின் சிறுபகுதி மட்டுமே எஞ்சியுள்ளது.\n\nSection::::காலவரிசை.\nSection::::வரலாற்றுக்கு முந்தைய பகுதி.\nவரலாற்றுக்கு முந்தைய பகுதி என்பது மனிதன் வரலாறை எழுதத் தொடங்கியதற்கு முந்தைய காலம் ஆகும். பின் பாலியோலிதிக்கில் ஆரம்பகால மனித இடம்பெயர்வுகள் மூலம் யூரேசியா முழுவதும் 1.8 மில்லியன் ஆண்டுகளுக்கு முன்னர் ஹோமோ எரக்டஸ் இனம் பரவியது. 800,000 ஆண்டுகளுக்கு முன்னர் மத்திய பாலியோலிதிக்கில் கட்டுப்படுத்தப்பட்ட முறையில் தீ முதன் முதலாகப் பயன்படுத்தப்பட்டது. 250,000 ஆண்டுகளுக்கு முன்பு, ஹோமோ சேபியன்ஸ் (நவீன மனிதர்கள்) ஆப்பிரிக்காவில் தோன்றினர். 60-70,000 ஆண்டுகளுக்கு முன்னர், ஹோமோ சேபியன்கள் ஆப்பிரிக்காவிலிருந்து தென் மற்றும் தென்கிழக்கு ஆசியாவின் கடலோரப் பாதை வழியாக வெளியேறி, ஆஸ்திரேலியாவை அடைந்தனர். 50,000 ஆண்டுகளுக்கு முன்பு, நவீன மனிதர்கள் ஆசியாவிலிருந்து அருகிலுள்ள கிழக்கிற்கு பரவினர். 40,000 ஆண்டுகளுக்கு முன்பு நவீன மனிதர்களால் ஐரோப்பா அடையப்பட்டது. மனிதர்கள் 15,000 ஆண்டுகளுக்கு முன்னர் மேல் பாலியோலித்திக்கில் அமெரிக்காவை அடைந்தனர்.\n\nகி.மு. 10,000மாவது ஆண்டு , விவசாயத்தின் கண்டுபிடிப்பு மற்றும் பழங்கால சகாப்தத்தின் தொடக்கத்திற்கானதாகக் கொடுக்கப்பட்ட தேதி ஆகும். கி.மு. 10,000 (அண். 11,500 ஆண்டுகளுக்கு முன்பு) வேட்டையாடி உண்பவர்களால் கேபெக்ளி தெபே நிறுவப்பட்டது, இது மனிதன் ஒரே இடத்தில் நிலையாக வாழ ஆரம்பிப்பதற்கு முன் நிறுவப்பட்டது. நெவலி கோரி உடன் இணைந்து, யூரேசிய நியோலித்திக்கைப் புரிந்து கொள்ள இது உதவுகிறது. கி.மு.7 ஆம் நூற்றாண்டில், ஜியாவு கலாச்சாரம் சீனாவில் தொடங்கியது. கி.மு. 5,000ல், பிற்கால நியோலித்திக் நாகரிகங்கள் சக்கரத்தின் கண்டுபிடிப்பு மற்றும் ஆரம்ப கால எழுத்துமுறையின் பரவல் ஆகியவற்றைக் கண்டன. கி.மு. 4,000ல் உக்ரைன்-மால்டோவா-ருமேனியாப் பிராந்தியத்தில் குக்குடீனி-ட்ரைபில்லியன் கலாச்சாரம் உருவாகிறது. கி.மு. 3400 வாக்கில், \"ஆரம்ப கால-எழுத்தறிவான\" சித்திர எழுத்துக்கள் மத்திய கிழக்கில் பரவியது. ஆரம்ப வெண்கலக் காலம் II எனக் குறிப்பிடப்படும் கி.மு. 30 ஆம் நூற்றாண்டில், மெசபடோமியா மற்றும் பழங்கால எகிப்து எழுத்தறிவுக் காலத்தின் துவக்கத்தைப் பார்த்தன. ஆரம்ப நம்பகமான ஆட்சி சகாப்தங்களின் படி கி.மு. 27 ஆம் நூற்றாண்டில், எகிப்தின் பழைய இராச்சியம் மற்றும் யுருக்கின் முதல் வம்சம் நிறுவப்பட்டது.\n\nSection::::பண்டைய வரலாற்றின் காலவரிசை.\nSection::::மத்திய முதல் பின் வெண்கலக் காலம் வரை.\nவெண்கலக் காலம் மூன்று கால அமைப்பின் ஒரு பகுதியாகும். இது உலகின் சில பகுதிகளில் நியோலித்திக் காலத்திற்குப் பின் வருகிறது.\n\nகி.மு. 24 ஆம் நூற்றாண்டில், அக்காடியப் பேரரசு மெசபடோமியாவில் நிறுவப்பட்டது. \n\nகி.மு. 22 ஆம் நூற்றாண்டின் எகிப்தின் முதல் இடைநிலை காலமானது கி.மு. 21 முதல் 17 ஆம் நூற்றாண்டுகளுக்கு இடையில் அமைந்த எகிப்தின் மத்திய இராச்சியத்தால் பின்தொடரப்படுகிறது. சுமேரிய மறுமலர்ச்சி அண் கி.மு. 21 ஆம் நூற்றாண்டில் உரில் வளர்ந்தது. கி.மு. 18 ஆம் நூற்றாண்டில், எகிப்தின் இரண்டாவது இடைநிலை காலம் தொடங்கியது.\n\nகி.மு. 1600 வாக்கில், மைசெனிய கிரேக்கம் வளர்ந்தது. இந்தக் காலத்தில் சீனாவில் ஷாங்க் வம்சத்தின் ஆரம்பம் வெளிப்பட்டது. மேலும் முழுமையாக வளர்ந்த சீன எழுத்து முறையின் ஆதாரம் கிடைக்கப்பெறுகிறது. கிழக்கு மத்தியதரைக் கடல் பகுதியின் ஹிட்டிட் ஆதிக்கத்தின் ஆரம்பமானது கி.மு. 1600 களில் காணப்படுகிறது. கி.மு. 16 ஆம் நூற்றாண்டு முதல் 11 ஆம் நூற்றாண்டு வரை நைலைச் சுற்றிய பகுதி எகிப்தின் புதிய இராச்சியம் என்று அழைக்கப்படுகிறது. கி.மு. 1550 மற்றும் கி.மு. 1292 க்கு இடையில், அமர்னா காலம் எகிப்தில் உருவானது.\n\nSection::::ஆரம்ப இரும்புக் காலம்.\nஇரும்புக் காலம் என்பது மூன்று கால முறையின் கடைசி பிரதான காலமாகும். இது வெண்கலக் காலத்திற்குப் பின் தொடங்கியது. இதன் தேதியும் சூழலும் நாடு அல்லது புவியியல் பிராந்தியத்தை பொறுத்து மாறுபடுகிறது.\n\nகி.மு. 13 முதல் 12 ஆம் நூற்றாண்டுகளில், எகிப்தில் ராமேசைஸ் காலம் நிகழ்ந்தது. கி.மு. 1200ல், ட்ரோஜன் போர் நிகழ்ந்ததாக கருதப்படுகிறது. கி.மு. 1180ல், ஹிட்டைட் பேரரசின் சிதைவு ஆரம்பமானது.\n\nஷாங்க் வம்சத்தின் கடைசி மன்னன் கிமு 1046 ஆம் ஆண்டில் உ தலைமையிலான சோவு படைகளால் பதவியிறக்கம் செய்யப்பட்டார். சோவு வம்சம் விரைவில் சீனாவில் நிறுவப்பட்டது.\n\nபிரக் என்பது பலுசிஸ்தான், பாகிஸ்தானில் உள்ள ஒரு ஆரம்ப இரும்புக்கால தளமாகும். இது கி.மு. 1200 வரை இருந்தது. இந்தக் காலப்பகுதி இந்தியாவிலும் துணைக் கண்டத்திலும் இரும்புக் காலத்தின் ஆரம்பமாகக் கருதப்படுகிறது.\n\nகி.மு. 1000ல், மேனானிய இராச்சியம் மேற்கு ஆசியாவில் தொடங்கியது. கி.மு. 10 முதல் 7 ஆம் நூற்றாண்டு வரை மெசபடோமியாவில் நியோ-அசிரியப் பேரரசு உருவாக்கப்பட்டது. கி.மு 800 ல் கிரேக்க நகர-மாநிலங்களின் எழுச்சி தொடங்கியது. கி.மு. 776 இல், பதியப்பட்ட முதல் ஒலிம்பிக் விளையாட்டுக்கள் நடத்தப்பட்டன.\n\nSection::::பாரம்பரிய பழங்காலம்.\n\"பாரம்பரிய பழங்காலம்\" என்பது மத்தியதரைக் கடலைச் சுற்றி மையமாகக் கொண்ட நீண்ட கால கலாசார வரலாற்றைக் குறிக்கும் ஒரு பரந்த சொல்லாகும். இது ஹோமரின் (கி.மு 9ம் நூற்றாண்டு) ஆரம்ப பதிவு செய்யப்பட்ட கிரேக்க கவிதைகளுடன் தோராயமாகத் தொடங்குகிறது. கிறித்தவத்தின் எழுச்சி மற்றும் மேற்கத்திய ரோம சாம்ராச்சியத்தின் (கி.பி. 5ம் நூற்றாண்டு) வீழ்ச்சி ஆகியவற்றில் தொடர்கிறது. பின் பழங்காலமானது பாரம்பரிய பண்பாடு கலைக்கப்படுவதுடன் முடிவுக்கு வந்துள்ளது.\n\nவரலாறு மற்றும் பிரதேசத்தின் இத்தகைய பரந்த மாதிரி பலவிதமான வேறுபாடுடைய கலாச்சாரங்கள் மற்றும் காலங்களை உள்ளடக்கியது. \"பாரம்பரிய பழங்காலம்\" என்பது பொதுவாக பிற்கால மக்களின் ஒரு சிறந்த பார்வையைக் குறிக்கிறது. எட்கர் ஆலன் போ இவற்றை, \"கிரேக்கத்தின் மகிமையானது, ரோமின் ஆடம்பரமானது!\" என்று குறிப்பிடுகிறார். 18 மற்றும் 19 ஆம் நூற்றாண்டுகளில், பாரம்பரிய பழங்காலத்திற்கான பயபக்தி, ஐரோப்பாவிலும், அமெரிக்காவிலும் இன்றைவிட அதிகமாக இருந்தது. கிரேக்கம் மற்றும் ரோமின் பழமைக்கான மரியாதை அரசியல், தத்துவம், சிற்பம், இலக்கியம், நாடகம், கல்வி மற்றும் ஏன் கட்டடக்கலை ஆகியவற்றைக் கூட பாதித்தது.\n\nஅரசியலில், ரோமானியப் பேரரசரின் பிரசன்னம், சாம்ராஜ்யம் வீழ்ச்சியுற்ற காலத்திற்குப் பிறகும் விரும்பத்தக்கதாக இருந்தது. 800 ஆம் ஆண்டில் சார்லமேன் \"ரோமானியப் பேரரசர்\" என்று முடிசூட்டிக்கொண்டபோது இந்தப் போக்கு அதன் உச்சத்தை அடைந்தது. இது புனித ரோமப் பேரரசு உருவாக வழிவகுத்தது. ஒரு பேரரசர் என்பவர் ஒரு தலைவர், அவர் வெறும் அரசரை விட ஒருபடி மேலே இருக்கிறார் என்ற கருத்து இந்த காலத்திலிருந்து தான் தோன்றியது. இந்த அரசியல் இலட்சியத்தில், எப்போதும் முழு நாகரிக உலகையும் தன் அதிகார எல்லைக்குள் கொண்ட ஒரு மாநிலமாக ரோமானியப் பேரரசு இருக்கும்.\n\nஇலத்தீன் காவிய கவிதை 19 ஆம் நூற்றாண்டு வரை எழுதப்பட்டு, பரவலாகவும் தொடர்ந்தது. ஜான் மில்டன் மற்றும் ஏன் ஆர்தர் ரிம்பாட் கூட தங்கள் முதல் கவிதைப் படிப்புகளை இலத்தீன் மொழியில் பெற்றனர். காவியக் கவிதை, மேய்ச்சல் வசனம் போன்ற வகைகள், மற்றும் கிரேக்க புராணங்களிலிருந்து எழுத்துக்கள் மற்றும் கருப்பொருளின் முடிவில்லாத பயன்பாடு ஆகியவை மேற்கத்திய இலக்கியத்தில் ஆழமான தாக்கத்தை ஏற்படுத்தி விட்டுச் சென்றுள்ளன.\n\nகட்டடக்கலையில், பல கிரேக்க மறுமலர்ச்சிகள் ஏற்பட்டுள்ளன, (இருந்தபோதிலும் பின்புலத்தில் ரோமானியக் கட்டடக்கலை கிரேக்கத்தை விடவும் அதிக ஈர்ப்பை ஏற்படுத்தியுள்ளது). கட்டடக்கலையின் பாரம்பரிய வரிசைகளில் கட்டப்பட்ட பத்திகள் கொண்ட ரோமானியக் கோயில்களைப் போல தோற்றமளிக்கும் முகங்கள் கொண்ட பெரிய பளிங்கு கட்டடங்களைக் கொண்டிருக்கும் ஒரு நகரத்தைக் காண, ஒருவர் அமெரிக்கத் தலைநகரான வாஷிங்டன், டி.சி.யைக் காணவேண்டும்.\n\nமதரீதியாக புறச் சமயத்திலிருந்து கிறிஸ்தவத்திற்கு இடைவிடாத மாற்றம் ஏற்பட்ட போதிலும், தத்துவத்தில் புனித தோமையர் அக்வினஸின் முயற்சிகள் அரிஸ்டாட்டிலின் சிந்தனையிலிருந்தே பெரும்பாலும் பெறப்பட்டன. தத்துவத்தில் நிலவிய கிரேக்க சிந்தனையை விடவும் கூட ஹிப்போகிரேட்ஸ் மற்றும் காலென் போன்ற கிரேக்க மற்றும் ரோமானிய மேதைகளின் சிந்தனை மருத்துவ நடைமுறையில் அடித்தளம் உருவாக்கியது. பிரஞ்சு நாடக மேடைகளில், மோலியேர் மற்றும் ஜீன் ரேசன் போன்ற துயரவாதிகள் கிரேக்கப் புராண அல்லது பாரம்பரிய வரலாற்றைப் பற்றி நாடகங்கள் எழுதினர். அரிஸ்டாட்டிலின் 'கவிதைகளில்' இருந்து பெறப்பட்ட பாரம்பரிய ஒற்றுமைகளின் கடுமையான விதிகளுக்கு அவைகளை உட்படுத்தினார். பூர்வ கிரேக்கர்கள் எப்படி நடனமாடினார்கள் என்பதைப் பற்றிய ஒரு பிந்தைய நாள் ஆசை இசடோரா டங்கன் தன் வகை பாலட் நடனத்தை உருவாக்கக் காரணமாக அமைந்தது. மறுமலர்ச்சி ஏற்பட பாரம்பரிய பழங்காலத்தை மறுகண்டுபிடித்ததும் ஓரளவுக்குக் காரணமாகும். \n\n\n\n\n\n\n\nSection::::பாரம்பரிய பண்டைய வரலாற்று முடிவு.\nபாரம்பரிய பழங்காலத்தில் இருந்து ஆரம்ப நடுக்காலத்திற்கு இடைப்பட்ட மாற்றத்தின் காலம் பின் பழங்காலம் என்று அழைக்கப்படுகிறது. அந்த மாற்றங்களைக் குறிக்கும் சில முக்கிய தேதிகள்:\n\n\nபிந்தைய-பாரம்பரியக் காலத்தின் தொடக்கம் (பொதுவாக நடுக்காலம் என்றழைக்கப்படுகிறது) எனப்படுவது ஐரோப்பாவின் வரலாற்றில் ஒரு காலம் ஆகும். இது மேற்கு ரோமன் பேரரசின் வீழ்ச்சிக்குப் பின், 500 முதல் 1000 வரையான 5 நூற்றாண்டுகள் ஆகும். முந்தைய பாரம்பரியக் காலத்துடன் இதன் தொடர்ச்சியான அம்சங்களைப் பற்றி “பிந்தைய பழங்காலம்” என்ற தலைப்பின் கீழ் விரிவாக விவாதிக்கப்பட்டுள்ளது. பிந்தைய பழங்காலமானது, பெருநில ஐரோப்பா மற்றும் மத்தியதரைக் கடல் உலகத்தில் பாரம்பரிய பழங்காலத்திலிருந்து, நடுக்காலம் வரையுள்ள இடைப்பட்ட நூற்றாண்டுகளாக உள்ளது: பொதுவாக மூன்றாம் நூற்றாண்டின் ரோமானிய பேரரசின் நெருக்கடியில் இருந்து (அண். 284) இஸ்லாமிய வெற்றிகள் மற்றும் ஹெராக்கிளியஸின் கீழ் பைசந்தியப் பேரரசின் மறு-அமைப்பு வரை.\n\nSection::::முக்கிய நாகரீகங்கள்.\nபண்டைய அண்மைக் கிழக்கு நாகரிகத்தின் தொட்டிலாகக் கருதப்படுகிறது. இது தீவிர ஆண்டு முழுவதுமான விவசாயத்தை முதலில் தொடங்கியது; முதல் ஒத்திசைவு எழுதும் அமைப்பு உருவாக்கியது, குயவர் சக்கரம் மற்றும் பின்னர் வாகனம் சக்கரம் மற்றும் ஆலை சக்கரம் கண்டுபிடித்தது, முதல் மையப்படுத்தப்பட்ட அரசாங்கங்கள், சட்ட குறியீடுகள் மற்றும் பேரரசுகளை உருவாக்கியது, அத்துடன் சமூக நிலைப்பாடு, அடிமைப்படுத்தல் மற்றும் ஒழுங்கமைக்கப்பட்ட போர் ஆகியவற்றை அறிமுகப்படுத்தியது, அது வானியல் மற்றும் கணித துறைகளுக்கு அடித்தளத்தை அமைத்தது.\n\nSection::::மெசபடோமியா.\nமெசபடோமியா என்பது உலகில் அறியப்பட்ட சில ஆரம்பகால நாகரிகங்களில் ஒரு இடமாகும். வண்டல் சமவெளி குடியேற்றமானது உபயிட் காலம் (பிந்தைய கி.மு. 6,000), உருக் காலம் (கி.மு. 4,000) மற்றும் வம்சாவளி காலங்களில் (கி.மு. 3,000) இருந்து கி.மு. 2,000 ஆரம்பத்தில் பாபிலோன் எழுச்சி வரை நீடித்தது . இந்த பொருளாதாரத்தால் உருவாக்கப்பட்ட சேமிக்கக்கூடிய உணவுப்பொருட்களின் உபரி, மக்களுக்கு பயிர் மற்றும் கால்நடைகள் பின்பற்றி நாடோடி வாழ்க்கை வாழ்வதற்குப் பதிலாக ஒரே இடத்தில் வாழ அனுமதித்தது. இது அதிக மக்கட்தொகை அடர்த்திக்கு அனுமதித்தது, இதையொட்டி ஒரு விரிவான உழைப்பு மற்றும் உழைப்புப் பிரிவு தேவைப்பட்டது. இந்த அமைப்பு பதிவுசெய்தல் மற்றும் எழுத்துமுறை முன்னேற்றம் ஆகியவற்றின் தேவைக்கு வழிவகுத்தது (அண். கி.மு. 3500). பாபிலோனியா என்பது பாபிலோனைத் தலைநகராகக் கொண்டு கீழ் மெசபடோமியாவில் (நவீன தெற்கு ஈராக்) அமைந்திருந்த ஒரு அமோரைட் மாநிலம் ஆகும். ஹம்முராபி (சுருக்கமாக 1728-1686 கி.மு., குறுகிய காலவரிசைப்படி) முன்னாள் சாம்ராஜ்ஜியங்கள் சுமேர் மற்றும் அகாட் பிராந்தியங்களில் இருந்து ஒரு சாம்ராஜ்யத்தை உருவாக்கிய போது பாபிலோனியா உருவானது. பண்டைய செமிடிக் மொழி பேசும் மக்களாக அமோரைட்கள் இருந்ததால், பாபிலோனியா அதிகாரப்பூர்வ பயன்பாட்டிற்காக எழுதப்பட்ட அக்கேடியன் மொழியை ஏற்றுக்கொண்டது; அவர்கள் மத பயன்பாட்டிற்கு சுமேரிய மொழியைத் தக்கவைத்துக் கொண்டார்கள். எனினும் அந்த நேரத்தில் சுமேரிய மொழி பேசப்படும் மொழியாக இல்லை. அக்காடிய மற்றும் சுமேரிய கலாச்சாரங்கள் பின்னர் பாபிலோனிய கலாச்சாரத்தில் முக்கிய பங்கு வகித்தன. இப்பகுதி வெளிப்புற ஆட்சியின் கீழ் கூட ஒரு முக்கியமான கலாச்சார மையமாக நீடித்தது. பாபிலோன் நகரத்தினைப் பற்றிய ஆரம்பகாலக் குறிப்பு அக்காடின் சர்கோன் ஆட்சியின் ஒரு மாத்திரையில் காணப்படுகிறது. இது கி.மு. 23 ஆம் நூற்றாண்டினைச் சேர்ந்ததாகும்.\n\nநியோ-பாபிலோனிய சாம்ராஜ்ஜியம், அல்லது சல்தேயா, 11 வது (\"சால்தேயன்\") வம்சத்தின் ஆட்சியின் கீழ் கி.மு. 626இல் நபோபோலாசரின் கிளர்ச்சியிலிருந்து கி.மு. 539 ல் பெரிய சைரஸஸின் படையெடுப்பு வரை இருந்தது. குறிப்பிடத்தக்க வகையில், இது யூதா மற்றும் எருசலேமின் ராஜ்யத்தை வென்றெடுத்த இரண்டாவது நேபுகாத்நேச்சாரின் ஆட்சியும் இதில் அடக்கம்.\n\nஅகாட் ஒரு நகரமாக மத்திய மெசபடோமியாவில் இருந்தது. அகாட் அகாடியப் பேரரசின் தலைநகராக கூட ஆனாது. யூப்ரடீஸின் மேற்கு கரையில் இந்த நகரம் சிபார் மற்றும் கிஷ் (இன்றைய ஈராக்கில், பாக்தாத்தின் மையத்தில் சுமார் 50 கி.மீ. தொலைவில் தென்மேற்கில் உள்ளது) இடையே ஒருவேளை அமைந்திருக்கலாம். ஒரு விரிவான தேடல் இருந்தாலும், துல்லியமான தளம் இன்னும் கண்டுபிடிக்கப்படவில்லை. அக்காட் கி.மு. 24 மற்றும் 22 ஆம் நூற்றாண்டுகளுக்கு இடையில் அதன் அதிகாரத்தின் உச்சத்தை அகாட் மன்னன் சர்கோனின் வெற்றிகளை தொடர்ந்து எட்டியது. மொழியியல் ஒருங்கிணைப்பை நோக்கிய அக்காடியப் பேரரசின் கொள்கைகள் காரணமாக அக்காட் அதன் பெயரை முக்கிய செமிடிக் மொழியான அக்காடிய மொழிக்குப் பெயராகக் கொடுத்தது. பழைய பாபிலோனிய காலத்தில் \"அக்காடு\" (\"அக்காட் மொழியில்\") சுமேரிய மொழியின் செமிடிக் பதிப்பை பிரதிபலிக்க பயன்படுத்தப்பட்டது. \n\nஅசிரியா முதலில் (மத்திய வெண்கல காலத்தில்) மேல் டைகிரிசில் ஒரு பகுதியாக இருந்தது. அசுர் என்ற பண்டைய நகரத்தின் பெயரால் அது அவ்வாறு அழைக்கப்பட்டது. பிற்பாடு ஒரு ஒரு தேசமாகவும் மற்றும் பேரரசராகவும் அது வளமான செம்பிறை, எகிப்து மற்றும் அனட்டோலியாவின் பெரும்பகுதியைக் கட்டுப்படுத்தியது. மெசபடோமியாவின் வடக்குப் பகுதி \"சரியான அசீரியா\" என்றழைக்கப்பட்டது. தெற்குப் பகுதி பாபிலோனியா என்றழைக்கப்பட்டது. அசிரியா நினேவேயைத் தலைநகரமாகக் கொண்டிருந்தது. வரலாற்றில் மூன்று வித்தியாசமான நேரங்களில் அசீரிய ராஜாக்கள் ஒரு பெரிய ராஜ்யத்தை அல்லது காலத்தைக் கட்டுப்படுத்தினார்கள். இவை \" பழைய \" (கி.மு. 20 முதல் 15 நூற்றாண்டுகள்), 'மத்திய' (கி.மு. 15 முதல் 10 ஆம் நூற்றாண்டுகள்) மற்றும் \" நியோ-அசிரியன் \" (911-612 கி.மு). இதில் கடைசியானது மிகவும் பிரபலமாகவும் மற்றும் சிறந்தமுறையில் ஆவணப்படுத்தப்பட்டதாகவும் உள்ளது. நகர சுவர்களைக் கீழறுக்க அகழ்தல், வாயில்களை இடித்து கீழே தள்ள கருவிகள், மேலும் மிதவைப்பாலங்களால் ஆற்றைக் கடத்தல் அல்லது வீரர்கள் நீந்த ஊதப்பட்ட தோல்களைக் கொடுக்க பொறியாளர்களின் ஒரு படை ஆகியவற்றை முதன் முதலாக இவர்களே உருவாக்கினார்கள்.\n\nமிதனி அண். கி.மு. 1500ல் வட மெசபடோமியாவில் இருந்த ஒரு இந்திய-ஈரானிய பேரரசு ஆகும். கி.மு. 14ம் நூற்றாண்டில் மிதனி அதன் சக்தியின் உச்சத்தில் இருந்தது. அது இன்றைய தென்கிழக்கு துருக்கி, வடக்கு சிரியா மற்றும் வடக்கு ஈராக்கை உள்ளடக்கியதாக இருந்தது. அதன் தலைநகரான வசுகன்னியை மையமாகக் கொண்டிருந்தது. வசுகன்னியின் துல்லியமான இடம் தொல்பொருள் ஆராய்ச்சியாளர்களால் இன்னும் தீர்மானிக்கப்படவில்லை. \n\nSection::::பண்டைய பாரசீகம்.\nதற்போதைய தென்மேற்கு ஈரானில் அமைந்திருந்த ஒரு பண்டைய நாகரிகத்தின் பெயர் ஏலாம் ஆகும். ஏலாமுடன் தொடர்புடைய தொல்பொருள் சான்றுகள் கி.மு. 5000 அல்லது அதற்கு முந்தையவையாக இருக்கின்றன. கிடைக்கப்பெறுகின்ற எழுத்துப் பதிவுகளின் படி, கி.மு. 3200 இல் இருந்தே இது இருந்திருக்கின்றது. இதன் மூலம் அது உலகின் பழமையான வரலாற்று நாகரிகங்களில் ஒன்றாக இருந்திருப்பதை நம்மால் அறிய முடிகிறது. இது கி.மு. 539 வரை இருந்தது. அதன் கலாச்சாரம் குடியன் பேரரசில் ஒரு முக்கியமான பாத்திரம் வகித்தது. குறிப்பாக அதன் பின்வந்த அகாமெனிட் வம்சத்தின் போது. அப்போது ஏலாமைட் மொழி அதிகாரப்பூர்வ பயன்பாட்டில் இருந்தது. ஈரான் வரலாற்றில் ஏலாமைட் காலம் ஒரு தொடக்கப் புள்ளியாகக் கருதப்படுகிறது.\n\nமெட்ஸ் ஒரு பண்டைய ஈரானிய மக்கள் ஆவர். கி.மு. 6 ஆம் நூற்றாண்டில் அவர்கள் நியோ-அசிரியப் பேரரசைத் தோற்கடித்து தங்கள் பேரரசை நிறுவினர். அவர்கள் பின்னர் உரர்ட்டுவையும் கவிழ்த்தனர். முதல் ஈரானிய பேரரசின் அடித்தளம் அமைத்ததற்காக மேதியர்கள் பாராட்டப்படுகின்றனர். பெரிய சைரஸால் மேதிஸ் மற்றும் பாரசீகத்தின் ஒரு ஐக்கியப்பட்ட ஈரானிய பேரரசு நிறுவப்பட்டது வரை இதுவே மிக பெரிய பேரரசாக நீடித்தது. சைரஸின் பேரரசு பொதுவாக அகாமெனிட் பாரசீகப் பேரரசு என்றழைக்கப்படுகிறது. சைரஸ் அவரது தாத்தா மற்றும் மேலதிகாரியான மெடியாவின் மன்னர் அஸ்டியாகஸைத் தோற்கடித்ததன் மூலம் இப்பேரரசை நிறுவினார். \n\nபாரசீகப் பேரரசுகளிலேயே மிகப்பெரியது மற்றும் மிகவும் முக்கியத்துவம் வாய்ந்தது அகமேனிட் பேரரசு ஆகும். ஈரானியர்களின் இரண்டாவது பெரிய பேரரசாக மெடியன் பேரரசு அதைத் தொடர்ந்து வருகிறது. கிரேக்க-பாரசீக போர்களில் கிரேக்க நகர மாநிலங்களின் எதிரியாக, பாபிலோனிய சிறையிருப்பிலிருந்து இஸ்ரேலியர்களை விடுவித்ததற்காக, அதன் வெற்றிகரமான மாதிரியான ஒரு மையப்படுத்தப்பட்ட அதிகாரத்துவ நிர்வாகம், ஹாலிகர்னாஸஸின் கல்லறை (பண்டைய உலகின் ஏழு அதிசயங்களில் ஒன்று) மற்றும் பேரரசின் அதிகாரப்பூர்வ மொழியாக அராமைக்கை மேற்கொண்டதற்காக மேற்கத்திய வரலாற்றில் இது குறிப்பிடப்பட்டுள்ளது. பேரரசின் பரந்த அளவு மற்றும் நீண்ட சகிப்புத்தன்மை காரணமாக மொழி, மதம், கட்டடக்கலை, தத்துவம், சட்டம் மற்றும் உலகம் முழுவதும் இன்று வரை உள்ள நாடுகளின் மேல் பாரசீக செல்வாக்கு நீடிக்கிறது. அதன் அதிகாரத்தின் உச்சியில் அகமேனிட் வம்சம் சுமார் 8 மில்லியன் சதுர கிலோமீட்டர் பரப்பளவில் இருந்தது. இன்றைய தேதி வரை உலக மக்கள்தொகையில் மிகப் பெரிய சதவிகிதத்தைக் கொண்டிருந்தது. மூன்று கண்டங்களுக்கு (ஐரோப்பா, ஆசியா மற்றும் ஆப்பிரிக்கா) நீட்டித்திருந்தது. மற்றும் பாரம்பரியப் பழங்காலத்தின் மிகப்பெரிய சாம்ராஜ்யமாக இருந்தது. \nபார்தியா என்பது தற்கால ஈரானின் வடகிழக்கு பகுதியில் அமைந்திருந்த ஒரு ஈரானிய நாகரிகம் ஆகும். அவர்களது சக்தி ஒரு நாடோடி பழங்குடியினரின் கெரில்லாப் போரின் கலவையை அடிப்படையாகக் கொண்டது ஆகும். அவர்கள் தங்களுக்கு முன்வந்த மற்றும் பின்வந்த பாரசீக பேரரசுகளுடன் அதிகாரத்தில் பொருந்தவில்லை என்றாலும் ஒரு பரந்த பேரரசை உருவாக்க மற்றும் நிர்வகிக்க நிறுவன திறன்களுடன் இருந்தனர். பார்திய சாம்ராஜ்யம் அர்சசிட் வம்சத்தின் தலைமையில் இருந்தது. அது அண்மை கிழக்கு மற்றும் அதற்கு அப்பால் இருந்த குறிப்பிடத்தக்க பகுதிகளை மீண்டும் இணைத்து ஆட்சி செய்தது. கி.மு 3 ஆம் நூற்றாண்டின் பிற்பகுதியில் தொடங்கி ஹெலனிய செலுசிட் பேரரசை தோற்கடித்து, அப்புறப்படுத்தியது. இது பண்டைய ஈரானைத் தாயகமாகக் கொண்ட மூன்றாவது வம்சம் (மேதியன் மற்றும் அகமேனிட் வம்சங்களுக்குப் பிறகு) ஆகும். ரோமானிய குடியரசுடன் (பின்னர் ரோம சாம்ராஜ்யம்) பார்தியா பல போர்களைப் புரிந்தது. பின்னர் இது 700 ஆண்டுகளுக்கு நடக்கப்போகிற ரோமானிய-பாரசீக போர்களுக்கு ஆரம்பமாக அமைந்தது. \n\nஈரானின் மிக முக்கியமான மற்றும் செல்வாக்குமிக்க வரலாற்று காலங்களில் ஒன்றாக சசானிட் பேரரசு கருதப்படுகிறது. இது பிந்தைய பழங்காலத்திற்கு நிகராக நீடித்தது. பல வழிகளில் சசானிட் காலம் பாரசீக நாகரிகத்தின் மிக உயர்ந்த சாதனைகளைக் கண்டது. முஸ்லீம் படையெடுப்பு மற்றும் இஸ்லாமியத் தழுவலுக்கு முன் கடைசி பெரிய ஈரானிய பேரரசாக அமைந்தது. சசானிட் காலங்களில் பாரசீகம் ரோம நாகரிகத்தின் மீது கணிசமாக செல்வாக்குச் செலுத்தியது பாதித்தது. ரோமனியர்கள் பாரசீகர்களுக்கு மட்டுமே சமமானவர்கள் என்ற தகுதியை வழங்கினர். சசானிய கலாச்சார செல்வாக்கு, சாம்ராஜ்யத்தின் பிராந்திய எல்லைகளுக்கு அப்பால் மேற்கு ஐரோப்பாவை அடைந்தது, Africa, சீனா, மற்றும் இந்தியா, உதாரணமாக, ஒரு ஐரோப்பிய மற்றும் ஆசிய நடுக்காலக் கலை உருவாக ஒரு காரணமாக அமைந்தன.\nSection::::ஆர்மீனியா.\nஹிட்டைட் பேரரசின் ஆரம்பகால வரலாறு கி.மு. 17 ஆம் நூற்றாண்டில் முதலில் எழுதப்பட்ட மாத்திரைகள் மூலம் அறியப்படுகிறது. இது முதலில் கி.மு. 17 ஆம் நூற்றாண்டில் எழுதப்பட்டிருக்கலாம் ஆனால் கி.மு 14 மற்றும் 13 ஆம் நூற்றாண்டுகளில் செய்யப்பட்ட பிரதிகள் மட்டுமே எஞ்சியிருக்கின்றன. இந்த மாத்திரைகள் மொத்தமாக அனிட்டா உரை என அழைக்கப்படுகின்றன. குசரா அல்லது குசரின் (தொல்பொருள் ஆராய்ச்சியாளர்களால் அடையாளம் காணமுடியாத ஒரு சிறிய நகர-மாநிலம்) மன்னனான பிதனா எப்படி அண்டை நகரான நெசாவை (கனேஷ்) வென்றார் என்பதை இந்த உரை தெரிவிக்கின்றது. இருப்பினும், இந்த மாத்திரைகளின் உண்மையான பொருள் பிதனாவின் மகன் அனிட்டா. இவர் ஹட்டுசா மற்றும் ஜல்புவா (ஜல்பா) உட்பட பல அண்டை நகரங்களை வென்றது பற்றிக் குறிப்பிடப்பட்டுள்ளது.\n\nமுதலாவது ஷல்மனேசரின் (கி.மு. 1270) அசிரிய கல்வெட்டுகள் முதன்முதலில் \"உருவார்ட்ரி” என்பதை நைரியின் மாநிலங்களில் ஒன்றாகக் குறிப்பிடுகின்றன. நைரி என்பது கி.மு. 13 ஆம் நூற்றாண்டு முதல் 11 ஆம் நூற்றாண்டு வரை ஆர்மேனிய உயர்நிலப்பகுதிகளில் சிறிய இராச்சியங்கள் மற்றும் பழங்குடிப் பகுதிகளின் தளர்வான கூட்டமைப்பு ஆகும். உருவார்ட்ரி வான் ஏரிக்கு அருகே உள்ள பிராந்தியத்தைச் சுற்றி இருந்தது. நைரி மாநிலங்கள் பலமுறையும் அசிரியர்களின் தாக்குதல்களுக்கு உட்படுத்தப்பட்டன. குறிப்பாக முதலாவது டுகுல்டி-நினுர்டா (அண். கி.மு. 1240), முதலாவது டிக்லத்-பிலேசர் (அண். கி.மு. 1100), அசுர்-பெல்-காலா (அண். கி.மு 1070), இரண்டாவது அடட்-நிராரி (அண். 900), இரண்டாவது டுகுல்டி-நினுர்டா (அண். 890), மற்றும் இரண்டாவது அசுர்னசிர்பல் II (கிமு 883-859) ஆகியவர்களால்.\n\nஆர்மீனிய இராச்சியமானது கி.மு. 190 முதல் கி.பி. 387 வரையான சுதந்திர நாடாக இருந்தது. ரோமானிய மற்றும் பாரசீகர்களின் ஒரு வாடிக்கையாளர் மாநிலமாக 428 வரை இருந்தது. கி.மு. 95 - கி.மு. 55. இடையே பெரிய டிக்ரனஸ் மன்னரின் ஆட்சியின் கீழ் இருந்தது. அவரது ஆட்சியில் ஆர்மீனியாவின் ராஜ்யம் பெரிய மற்றும் சக்தி வாய்ந்த பேரரசாக காஸ்பியன் கடலில் இருந்து மத்தியதரைக் கடல் வரை பரவியிருந்தது. இந்த குறுகிய காலத்தில் அது ரோமானிய கிழக்கில் மிக சக்திவாய்ந்த மாநிலமாக கருதப்பட்டது.\n\nSection::::அரேபியா.\nகி.பி. 630 களில் இஸ்லாமியம் எழுந்திருக்கும் முன், முன்-இஸ்லாமிய அரேபியாவின் வரலாறு பெரும் விவரிப்பில் அறியப்படவில்லை. அரேபிய தீபகற்பத்தில் தொல்பொருள் ஆராய்ச்சிகள் சிதறியுள்ளவாறே நடந்துள்ளன; சுதேசிய எழுத்து ஆதாரங்கள் தெற்கு அரேபியாவில் இருந்து கிடைக்கும் பல கல்வெட்டுகள் மற்றும் நாணயங்களுடன் முடிந்து விடுகின்றன. ஏற்கனவே உள்ள பொருள் பிற பாரம்பரியங்களிலிருந்து (எகிப்தியர்கள், கிரேக்கர்கள், பாரசீகர்கள், ரோமனியர்கள் போன்றவர்கள்) முதன்மையாக எழுதப்பட்ட ஆதாரங்களை மற்றும் இஸ்லாமிய அறிஞர்களால் பதிவு செய்யப்பட்ட வாய்வழி மரபுகளையும் கொண்டுள்ளது.\n\nஹதிராமட் என்ற ராஜ்யம் பற்றி முதலில் அறியப்பட்ட கல்வெட்டுகள் கி.மு. 8 ஆம் நூற்றாண்டில் இருந்து அறியப்படுகின்றன. இது கி.மு. 7 ஆம் நூற்றாண்டின் முற்பகுதியில் ஒரு வெளி நாகரிகத்தில் கரபில் வடரின் பழைய சபயிக் கல்வெட்டில் குறிப்பிட்டுள்ளது. அதில் ஹதிராமட்டின் ராஜா யடாயில் அவரது கூட்டாளிகளாக இருப்பதாக குறிப்பிடப்பட்டுள்ளது.\n\nசுமேரியச் சித்திர எழுத்துக் களிமண் மாத்திரைகளில் தில்மன் முதன் முதலில் தோன்றுகிறார். இவை கி.மு 4,000ன் முடிவில் எழுத்தப்பட்டவையாகும். இவை உருக் நகரத்தில் உள்ள பெண் கடவுள் இனன்னாவின் கோவிலில் கண்டுபிடிக்கப்பட்டது. உரிச்சொல் \"டில்முன்\" ஒரு வகை கோடாரி மற்றும் ஒரு குறிப்பிட்ட அதிகாரியை குறிக்கிறது; கூடுதலாக, டில்முனுடன் தொடர்புபடுத்தப்பட்ட மக்களுக்கு வழங்கப்பட்ட கம்பளிப் பொருட்களின் பட்டியல்கள் உள்ளன.\n\nசபேயன்கள் என்பவர்கள் ஒரு பழைய தென் அரேபிய மொழி பேசிய பண்டைய மக்கள் ஆவர். அவர்கள் கி.மு. 2000 ஆம் ஆண்டு முதல் கி.மு. 8 ஆம் நூற்றாண்டு வரை இன்றைய தின ஏமனில் தென் மேற்கு அரேபிய தீபகற்பத்தில் வாழ்ந்தனர். சில சபேயன்கள் செங்கடலில் அவர்கள் மேலாதிக்கம் காரணமாக வடக்கு எத்தியோப்பியாவிலும் எரித்திரியாவிலும் அமைந்த டிமுட்டில் வாழ்ந்தார்கள். அவர்கள் கி.மு. 2000 முதல் கி.மு. முதல் நூற்றாண்டு வரை நீடித்திருந்தனர். கி.மு. 1 ஆம் நூற்றாண்டில் அது ஹிமையரைட்களால் கைப்பற்றப்பட்டது. ஆனால் மன்னர்கள் சபா மற்றும் து-ரய்டனின் முதல் ஹிமையரைட் பேரரசின் சிதைவுக்குப் பின்னர் 2 ஆம் நூற்றாண்டின் ஆரம்பத்தில் மத்திய சபேயன் இராச்சியம் மீண்டும் காணப்பட்டது. இது இறுதியாக 3 ஆம் நூற்றாண்டின் பிற்பகுதியில் ஹிமையரைட்களால் கைப்பற்றப்பட்டது.\n\nவடி பைஹானின் தெற்கே, வடி மார்க்காவில் ஹாகர் யாகிர் என்ற தலைநகரைக் கொண்டிருந்த பண்டைய இராச்சியம் அவ்சான் ஆகும். அது இப்போது ஹாகர் அஸ்பல் என்ற உள்ளூர் பெயரால் அழைக்கப்படுகின்ற ஒரு செயற்கை மண் மூலம் குறிக்கப்பட்டுள்ளது. ஒரு காலத்தில் இது தென் அரேபியாவின் மிக முக்கியமான சிறிய ராஜ்யங்களில் ஒன்றாக இருந்தது. சபா கரிபில் வாடரின் மன்னரும் முகரிபும் ஆனவரால் கி.மு. 7 ஆம் நூற்றாண்டில் இந்த நகரம் அழிக்கப்பட்டதாக ஒரு சபேயன் உரை தெரிவிக்கின்றது. அந்த சபேயன் உரை படி, இந்த வெற்றி சபேயன்களுக்கு முக்கியத்துவம் வாய்ந்ததாக உள்ளது.\n\nஹிம்யர் பண்டைய தென் அரேபியாவில் கி.மு 110 ல் இருந்து ஒரு மாநிலமாக இருந்தது. இது அண். கி.மு. 25ல் சாபா (சேபா) , அண். கி.பி. 200ல் கடபன் மற்றும் அண். கி.பி. 300ல் ஹட்ரமாட் ஆகிய அண்டையப் பகுதிகளை வென்றது. கி.பி. 280ல் சபேயன் இராச்சியத்தை வெற்றிகரமாக கைப்பற்றும் வரையில் சாபாவுக்கு எதிரான அதன் அரசியல் அதிர்ஷ்டங்கள் அடிக்கடி மாறிக்கொண்டே இருந்தன. கி.பி 525 வரை இதுவே அரேபியாவின் ஆதிக்கம் செய்யும் மாநிலமாக இருந்தது. அதன் பொருளாதாரம் விவசாயத்தை அடிப்படையாகக் கொண்டதாக இருந்தது.\n\nவெளிநாட்டு வர்த்தகம் குங்கிலியம் மற்றும் வெள்ளைப்போளம் ஆகியவற்றின் ஏற்றுமதியை அடிப்படையாகக் கொண்டிருந்தது. பல ஆண்டுகளாக அது கிழக்கு ஆப்பிரிக்கா மற்றும் மத்திய தரைக்கடல் உலகத்தை இணைக்கும் முக்கிய இடைத்தரகராக இருந்தது. பெரும்பாலும் இந்த வர்த்தகம் ஆப்பிரிக்காவில் இருந்து தந்தத்தை ஏற்றுமதி செய்து ரோம சாம்ராஜ்யத்தில் விற்பதில் நடந்தது. ஹிம்யரில் இருந்து கப்பல்கள் தொடர்ந்து கிழக்கு ஆப்பிரிக்க கடற்கரைக்குப் பயணம் மேற்கொண்டன. கிழக்கு ஆப்பிரிக்காவின் வர்த்தக நகரங்களின் அரசியல் கட்டுப்பாட்டை கணிசமான அளவிற்கு அந்த அரசும் கொண்டிருந்தது.\n"}
{"id": "316636", "url": "https://ta.wikipedia.org/wiki?curid=316636", "title": "நிகரிணைக் குறுமவகம்", "text": "நிகரிணைக் குறுமவகம்\n\nநிகரிணைக் குறுமவகம் \"(autosome)\" அல்லது ஒப்பிணைக் குறுமவகம் \"(Analogous Chromosome)\" என்பது பாலினம் சாராத உடலக் குறுமவகம் ஆகும். இது பாலினம் சார்ந்த மாற்றிணைக் குறுமவகத்தில் (Allosome) இருந்து வேறுபட்டதாகும். இவை இருபண்பக உயிர்க்கலத்தில் (Diploid Cell) ஒத்த வடிவம் உள்ள உறுப்புகளைக் கொண்டமையும். ஆனால், இருபண்பக உயிர்க்கலத்தில் (Diploid Cell) உள்ள மாற்றிணைக் குருமவகத்தின் இணைகள் ஒன்றுக்கொன்று வேறுபட்டு அதன்வழியாகப் பாலினத்தை அறுதியிடுகின்றன. ஒப்பிணைக் குறுமவகங்களில் உள்ள மொத்த மரபன்களும் கூட்டாக நிகர்மரபன் (atDNA) அல்லது ஒப்புமரபன் (auDNA) எனப்படுகின்றன. எனப்படுகின்றன.\n\n"}
{"id": "316641", "url": "https://ta.wikipedia.org/wiki?curid=316641", "title": "கண்டுபிடிப்பு உதவி", "text": "கண்டுபிடிப்பு உதவி\n\nஆவணகவியலில், கண்டுபிடிப்பு உதவி (Finding aid) ஆதாரம் என்பது ஆவணகத்தில் உள்ள ஒரு குறிப்பிட்ட சேகரிப்பு அல்லது பதிவுருக்களை விபரித்து, ஒழுங்குபடுத்தி, பயன்படுத்த உதவும் வண்ணம் உருவாக்கப்பட்ட ஒர் ஆவணம் ஆகும். இவை ஆவணங்களைக் கண்டுபிடிக்க, அவை ஒரு குறிப்பிட்ட தேவைக்குப் பொருத்தமானவையா என்று அறிய ஆய்வாளர்களால் பயன்படுத்தப்படுகின்றன. பொதுவாக, ஆவணக விபரிப்பு மற்றும் பிற செயலாக்கங்கள் ஊடாக ஆவணவியலாளர் அல்லது நூலகவியலாளரால் கண்டுபிடிப்பு உதவிகள் உருவாக்கப்படுகின்றன.\n\n"}
{"id": "316644", "url": "https://ta.wikipedia.org/wiki?curid=316644", "title": "அனைத்துலக ஆவணக விபரிப்பு பொதுச் சீர்தரம்", "text": "அனைத்துலக ஆவணக விபரிப்பு பொதுச் சீர்தரம்\n\nஅனைத்துலக ஆவணக விபரிப்பு பொதுச் சீர்தரம் (General International Standard Archival Description) என்பது கண்டுபிடிப்பு உதவி ஆதாரங்களை உருவாக்கப் பயன்படும் அனைத்துலகச் சீர்தரம் ஆகும். இது இவற்றில் பயன்படக்கூடிய கூறுகளை (elements) வரையறை செய்கிறது, எவ்வாறு பயன்படுத்த வேண்டு என்று வழிகாட்டுகிறது. இது அனைத்துலக ஆவணக ஒன்றியத்தால் (International Council on Archives) ஏற்றுக்கொள்ளப்பட்ட சீர்தரம் ஆகும்.\n\nSection::::விபரிப்பு.\nபின்வரும் ஆறும் கட்டாயம் இருக்க வேண்டிய கூறுகள்.\n\n"}
{"id": "316649", "url": "https://ta.wikipedia.org/wiki?curid=316649", "title": "பப்மெட் சென்ட்ரல்", "text": "பப்மெட் சென்ட்ரல்\n\nபப்மெட் சென்ட்ரல், (\"PubMed Central-PMC\") ஒரு விலையில்லா எண்ணிம நூலகம் ஆகும். இது உயிர்களின் மருத்துவ ஆய்வு மற்றும் உயிர் அறிவியல் தொடர்பான நூல்களை சேமித்து வைத்துள்ளது. இது அமெரிக்க தேசிய மருத்துவ நூலகத்தின் ஒரு தயாரிப்பு ஆகும். இதில் சுமார் 2 மில்லியன் கட்டுரைகள் உள்ளது. அவற்றுள் 1,000 தலைப்புகளில் சுமார் 10-15,000 புதிய தரவுகள் ஒவ்வொரு மாதமும் ஏற்றப்படுகிறது. சுமாராக 6,00,000-7,00,000 கட்டுரைகள் 4,00,000 வெவ்வேறு பயனர்களார் ஒவ்வொருநாளும் படிக்கப்படுகின்றது.\n\n"}
{"id": "316650", "url": "https://ta.wikipedia.org/wiki?curid=316650", "title": "ரங்கநாயகம்மா", "text": "ரங்கநாயகம்மா\n\nரங்கநாயகம்மா (; பிறப்பு:1939) தெலுங்கு மார்க்சியவாதி, பெண்ணியலாளர், எழுத்தாளர் மற்றும் நூலாசிரியர் ஆவார். பாலின சமத்துவம் பெண்களின் நலம், உரிமைகள், சாதியச் சிக்கல்கள் ஆகியன பற்றி எழுதியுள்ளார். முப்பல ரங்கநாயகம்மா என்பது இவரது முழுப்பெயர் ஆகும்.\n\nSection::::பிறப்பும் படிப்பும்.\nரங்கநாயகம்மா ஆந்திரப் பிரதேசம், மேற்கு கோதாவரி மாவட்டம் பொம்மிடி என்னும் சிற்றூரில் பிறந்தார். பள்ளி இறுதி வகுப்பு வரை படித்தார். குடும்பத்தில் வசதிக் குறைவால் மேல் படிப்பை மேற்கொள்ள இயலவில்லை\n\nSection::::மண வாழ்க்கை.\nமரபுத் திருமணம் நடந்து 12 ஆண்டுகள் கழித்து கணவருடன் வேறுபாடுகள் ஏற்பட்டதால் ரங்கநாயகம்மா தம் கணவரை விட்டு விலகினார். முப்பல என்ற தம் கணவருடைய ஒட்டுப் பெயரையும் கைவிட்டார். பின்னர் தம் எழுத்தின் மேல் அன்பு கொண்ட பாபுஜி என்பவருடன் திருமணம் செய்து கொள்ளாமல் ஒன்றாக வாழ்ந்து வந்தார். ரங்கநாயகம்மாவின் எழுத்துப்பணியிலும் அவருடைய நூல்களை மொழிபெயர்ப்பதிலும் பாபுஜி உதவியாக இருந்தார்.\n\n\n"}
{"id": "316681", "url": "https://ta.wikipedia.org/wiki?curid=316681", "title": "தானியங்கிகளின் மூன்று விதிகள்", "text": "தானியங்கிகளின் மூன்று விதிகள்\n\nதானியங்கிகளின் மூன்று விதிகள் (\"Three Laws of Robotics\"), வழக்கமாக ‘மூன்று விதிகள்’ அல்லது அசிமாவின் விதிகள்’ என்றும் அழைக்கப்படும்) என்பவை ஐசக் அசிமாவ் எனும் அறிவியல் புனைகதை ஆசிரியரால் உருவாக்கப்பட்டதாகும். இந்த விதிகள் அசிமாவின் 1942 ஆம் ஆண்டில் \"ரன் அரெளண்ட்” எனும் சிறுகதையில் அறிமுகப்படுத்தப்பட்டாலும், அதற்கும் முன்னரே சில கதைகளில் மறைமுகமாக குறிப்பிடப்பட்டிருக்கிறது.\n\n\"தானியங்கி கையேடு, 56 வது பதிப்பு, கி.மு. 2058\" எனும் புத்தகத்தில் குறிப்பிடப்பட்டுள்ள அம் மூன்று விதிகள் கீழ்வருமாறு:\n\n\n\n"}
{"id": "316693", "url": "https://ta.wikipedia.org/wiki?curid=316693", "title": "தெலூரியம் அறுபுளோரைடு", "text": "தெலூரியம் அறுபுளோரைடு\n\nதெலூரியம் அறுபுளோரைடு \"(Tellurium hexafluoride)\" தெலூரியமும் புளோரினும் சேர்ந்து உருவாகக்கூடிய ஒரு கனிம வேதியியல் சேர்மமாகும். இச்சேர்மத்தின் மூலக்கூற்று வாய்ப்பாடு TeF6. நிறமற்று விரும்பத்தகாத மணத்துடன் உயர் நச்சாக தெலூரியம் அறுபுளோரைடு காணப்படுகிறது. \n\nSection::::தயாரிப்பு.\nபொதுவாக புளோரின் வாயுவை 150 பாகை செல்சியசு வெப்பநிலையில் தெலூரியத்தின் மீது செலுத்தி தெலூரியம் அறுபுளோரைடு தயாரிக்கப்படுகிறது. இவ்வெப்பநிலைக்கு குறைவாக இருந்தால் தெலூரியம் நான்குபுளோரைடு, இருதெலூரியம் பதின்புளோரைடு உள்ளிட்ட கீழ்நிலை புளோரைடுகளின் கலவை உருவாகிறது.\n\nபுளோரின் வாயுவை தெலூரியம் மூவாக்சைடு மீது செலுத்துவதாலும் தெலூரியம் அறுபுளோரைடைத் தயாரிக்க முடியும். \n\nதெலூரியம் ஈராக்சைடுடன் செலீனியம் நான்குபுளோரைடு சேர்த்து முதலில் தெலூரியம் நான்கு புளோரைடு தயாரிக்கப்படுகிறது. பின்னர் இதை 200 பாகை செல்சியசு வெப்பநிலைக்கு அதிகமாக சூடுபடுத்தியும் தெலூரியம் அறுபுளோரைடு தயாரிக்கலாம். இதனுடன் தெலூரியமும் உடன் விளைபொருளாக உருவாகிறது.\n\nSection::::பண்புகள்.\nதெலூரியம் அறுபுளோரைடு, உயர் சீரொழுங்கிலுள்ள எண்முக மூலக்கூற்று அமைப்பை கொண்டுள்ளது. கந்தகம், செலீனியம் தனிமங்களின் இயற்பியல் பண்புகளுடன் இதன்பண்புகளும் ஒன்றுபடுகிறது. மூலக்கூற்று எடை அதிகரிப்பு காரணமாக இது எளிதில் ஆவியாவதில்லை. −38 °செ வெப்பநிலையில் தெலூரியம் அறுபுளோரைடு குறுக்கமடைந்து ஒரு ஆவியாகக்கூடிய வெண்மைநிற திண்மமாக மாறுகிறது.\n\nSection::::வினைத்திறன்.\nகந்தகத்துடன் ஒப்பிடுகையில் தெலூரியம் அறுபுளோரைடு அந்தளவுக்கு மந்தமான வேதிப்பொருளன்று. கந்தகம், செலீனியத்தைப் போல ஆறு அணுக்களை ஒருங்கிணைக்காமல் எட்டு அணுக்களை ஒருங்கிணைக்கும் தன்மையை கொண்டுள்ளது\n\nதண்ணிரில் TeF6 நீராற்பகுப்பு அடைந்து தெலூரிக் அமிலமாக (Te(OH)6) மாறுகிறது. இது 200 பாகை செல்சியசு வெப்பநிலைக்கு கீழ் தெலூரியத்துடன் வினைபுரிகிறது. \n\n\n"}
{"id": "316694", "url": "https://ta.wikipedia.org/wiki?curid=316694", "title": "எதிர் சமச்சீர் அணி", "text": "எதிர் சமச்சீர் அணி\n\nநேரியல் இயற்கணிதத்தில் ஒரு சதுர அணியின் இடமாற்று அணியானது மூல அணியின் எதிரணியாக இருந்தால் அச்சதுர அணி எதிர் சமச்சீர் அணி (\"skew-symmetric matrix\") எனப்படும்) \n\nஎடுத்துக்காட்டு:\n\nஇவ்வணியின் இடமாற்று அணி:\n\nSection::::அணிக்கோவை.\n\"A\" ஒரு \"n\"×\"n\" வரிசையுடைய எதிர் சமச்சீர் அணி \"A\" இன் அணிக்கோவை:\n\n\"n\" ஒற்றை எண்ணாக இருந்தால், அணிக்கோவையின் மதிப்பு பூச்சியமாகும். \n\n\"n\" இரட்டை எண்ணாக இருந்தால், அணிக்கோவையின் மதிப்பை \"A\" இன் உறுப்புகளாலான பல்லுறுப்புக்கோவையின் வர்க்கமாக எழுதலாம். இம்முடிவினை முதன்முதலில் கணிதவியலாளர் கெய்லி நிறுவியுள்ளார்.\n\n\n"}
{"id": "316697", "url": "https://ta.wikipedia.org/wiki?curid=316697", "title": "விரியன் மீன்", "text": "விரியன் மீன்\n\nவிரியன் மீன் (\"viperfish\") என்பது கடல் மீன் பேரினமாகும். இந்த மீன்கள் ஊசிபோன்ற கூர்மையான நீண்ட பற்களும், குறுகிய தாடையும் கொண்டவை. பொதுவாக விரியன் மீன்கள் 30 செ.மீ முதல் 60 செ.மீ வரை (12 முதல் 24 இன்ச்) வரை வளரக்கூடியன. விரியன் மீன்கள் பகலில் குறைந்த ஆழத்தில் () இருக்கும், ஆனால் இரவு நேரத்தில் ஆழத்திற்கு சென்றுவிடும். இவை முதன்மையாக வெப்பமண்டல கடல் பகுதியில் காணப்படுகின்றன. இவை தன் உடலின் கீழ்ப்புறப் பகுதிகளில் அமைந்துள்ள போட்டோபோர்சு என அழைக்கப்படும் ஒளி தயாரிப்பு உறுப்புகளைக் கொண்டு, தன் எல்லைக்குள் இரையைக் கவர்ந்து தாக்குவதாக நம்பப்படுகிறது.\n\nவிரியன் மீன்கள் கருப்பு, பச்சை, வெள்ளி நிறங்களில் வேறுபடுகின்றன. இந்த மீன்கள் தன் இரையை பிடிப்பதற்கு இதன் பாங் போன்ற பல் பயன்படுத்துகிறது. இதன் பற்கள் மிக நீண்டு உள்ளதால் இவற்றின் வாயை மூட இயலாது எப்போதும் திறந்தபடியே இருக்கும்.\n\nஇந்த மீன்கள் தங்கள் வாழிடங்களில் 30 முதல் 40 ஆண்டுகள் வரை வாழ்வதாக நம்பப்படுகிறது, ஆனால் அடைபட்ட நிலையில் ஒரு சில மணி நேரமே வாழ்கின்றன. இவற்றால் வினாடிக்கு தனது உடல் நீளத்தில் இரண்டு மடங்கு நீளம் என்ற வேகத்தில் நீந்த முடியும் என்று அறிவியலாளர்கள் கருதுகிறார்கள். ஆனால் இந்த வேகம் உத்தியோகப்பூர்வ வேகம் அல்ல.\n\nஇவற்றைக் காணும்போது இதன் உடல் செதில்களால் மூடப்பட்டதுபோல காணப்பட்டுகின்றன. ஆனால் உண்மையில் இதன் உடலின் மேற்புறம் ஒளி ஊடுருவக்கூடிய மேல்பூச்சைக் கொண்டுள்ளன.\n"}
{"id": "316701", "url": "https://ta.wikipedia.org/wiki?curid=316701", "title": "சவப்பெட்டி மீன்", "text": "சவப்பெட்டி மீன்\n\nசவப்பெட்டி மீன் (\"Coffinfish\", \"Chaunax endeavouri\"), என்பது \"கடல் தேரை\" குடும்பத்தைச் சேர்ந்த ஒரு இன மீனாகும். இவை ஆஸ்திரேலியாவின் கிழக்குக் கடற்கரையான, தென்மேற்கு பசிபிக் உப்பு மிதவெப்பக் கரையில் காணப்படுகின்றன. இவை  164–984.3 ft (50 – 300 m) ஆழத்தில் காணப்படுகின்றன. இவை அதிகபட்சமாக  22.0 cm(8.66 in) நீளம்வரை வளருகின்றன. \n\nSection::::பரவல்.\nஆஸ்திரேலிய நாட்டின் கிழக்கு கடற்கரை தென்மேற்கு பசிபிக் மிதவெப்ப கடல்பகுதி.\n\nSection::::உயிரியல்.\nஇவை கடலடி சேற்றில் வாழும் இனத்தவை. இவை சிறிய கால்கள் போலத் தோன்றும் துடுப்புகளைக் கொண்டு கடல் தரையில் நடந்து செல்லும், இதனால் இதற்கு கை மீன் (hand fish) என்று வேறுபெயரும் உண்டு. இம்மீன்களை எதிரி தாக்க வந்தால், உடனடியாக நிறைய தண்ணீரைக் குடித்து, உடலை புடைக்கச் செய்துவிடும். இதனால் இதன் உப்பிய உடலை எதிரியால் கடிக்க முடியாதவாறு தன்னை தற்காத்துக்கொள்ளும்.\n"}
{"id": "316702", "url": "https://ta.wikipedia.org/wiki?curid=316702", "title": "தியாடோச்சி", "text": "தியாடோச்சி\n\nதியாடோச்சி (Diadochi) (; இலத்தீன் Diadochus, , \"Diádokhoi\", \"வாரிசுகள்\") கி மு 323இல் அலெக்சாண்டரின் மறைவுக்குப் பின்னர் ஹெலனிய காலத்தின் துவக்கத்தில், கிரேக்கப் பேரரசை கைப்பற்றுவதற்கு அலெக்சாண்டரின் குடும்பத்தினர், நண்பர்கள் மற்றும் படைத்தலைவர்களிடையே நடந்த வாரிசுரிமைப் போர்களை குறிப்பதாகும். \n\nவாரிசுரிமைப் போர்களின் முடிவில் அலெக்சாந்தரின் படைத்தலைவர்களும், நெருகிய உறவினர்களும் அலெக்சாந்தர் வெற்றி கொண்ட பகுதிகளை ஐந்தாகப் பிரித்துக்கொண்டு ஆண்டனர். அவர்களில் தாலமி சோத்தர் எகிப்திய தாலமைக் பேரரசையும், ஆண்டிகோணஸ் லெவண்ட் பகுதிகளையும், செலுக்கஸ் நிக்கோடர் மேற்காசியாப் பகுதிகளையும், லிசிமச்சூஸ் மாசிடோனியாவையும், சசாண்டர் கிரேக்கப் பகுதிகளையும் ஆண்டனர். பின்னர் செலூக்கஸ் நிக்காத்தர் நிறுவிய செலூக்கியப் பேரரசு, கிரேக்க பாக்திரியா பேரரசு மற்றும் இந்தோ கிரேக்க நாடு என பிரிந்தது.\n\nஅலெக்சாந்தரின் கிரேக்கப் பேரரசை அவரின் படைத்தலைவர்கள் ஆண்ட காலத்தை (கி மு 323 – கி பி 31) ஹெலனிய காலம் என்பர். \n\n"}
{"id": "316704", "url": "https://ta.wikipedia.org/wiki?curid=316704", "title": "சசாண்டர்", "text": "சசாண்டர்\n\nசசாண்டர் (\"Cassander\") (பண்டைய கிரேக்கம்: Κάσσανδρος Ἀντιπάτρου) (கி மு 350 – 297), ஹெலன்னிய கால மாசிடோனியாவை கி மு 305 முதல் 297 முடிய ஆண்ட கிரேக்க மன்னர் ஆவார். ஆண்டிபாட்டரின் மகனாக இவர் ஆண்டிபாட்ரிட் வம்சத்தை நிறுவியவர்.\n\nSection::::துவக்க வரலாறு.\nகிரேக்க தத்துவ அறிஞர் அரிஸ்டாட்டில் பள்ளியில் அலெக்சாண்டர் மற்றும் தாலமி சோத்தர் மற்றும் லிசிமச்சூஸ் ஆகியவர்களுடன் ஒன்றாகப் படித்தவர் சசாண்டர்.\n\nஅலெக்சாண்டரின் முக்கியமான ஐந்து படைத்தலைவர்களில் ஒருவர். அலெக்சாண்டரின் மறைவுக்குப் பின்னர் ஹெலனிய காலத்தில் கிரேக்கப் பேரரசின் வாரிசுரிமைப் போரில் சசாண்டர் கிரேக்கப் பேரரசின் மாசிடோனியா பகுதிகளின் மன்னரானார்.\n\nSection::::பிந்தைய வரலாறு.\nஹெலனிய கால கிரேக்கப் படைத்தலைவர்கள் கிரேக்கப் பேரரசின் பகுதிகளை ஐந்தாகப் பிரித்து கொண்டு ஆண்டனர். அலெக்சாண்டரின் படைத்தலைவர்களில் ஒருவரான சசாண்டர் மாசிடோனியாவின் பகுதிகளுக்கு மன்னரானார். செலூக்கஸ் நிக்காத்தர் கிரேக்கப் பேரரசின் மேற்காசியா, நடு ஆசியா மற்றும் தெற்காசியா பகுதிகளுக்கு மன்னரானார். தாலமி சோத்தர் வட ஆப்பிரிக்கா பகுதிகளின் தாலமைக் மன்னராக முடிசூட்டிக் கொண்டார்.\n\nசசாண்டரின் மகன் நான்காம் பிலிப்பின் மறைவுக்குப் பின் சசாண்டரின் ஆண்டிபாட்ரிக் வம்சம் மறைந்தது.\n\n\n\n"}
{"id": "316708", "url": "https://ta.wikipedia.org/wiki?curid=316708", "title": "ஆண்டிகோணஸ்", "text": "ஆண்டிகோணஸ்\n\nஆண்டிகோணஸ் (Antigonus) (, (கி மு 382–301), மாசிடோனியாவின் பிலிப்பு என்பவரின் மகனும், அலெக்சாண்டரின் முக்கியப் படைத்தலைவரும்; கிரேக்கப் பேரரசின் ஒரு மாகாண ஆளுநரும் ஆவார். இவர் ஒற்றைக் கண் உடையவர்.\n\nஇளமையில் இவர் மாசிடோனியாவின் மன்னர் இரண்டாம் பிலிப்பின் அரசவையில் பணியில் இருந்தவர். கி மு 323இல் அலெக்சாண்டரின் மறைவுக்க்குப் பின் ஹெலனிய காலத்தில் கிரேக்க படைத்தலைவர்கள் மற்றும் ஆளுநர்களிடையே நடந்த தியாடோச்சி வாரிசுமைப் போரின் முடிவில், கிரேக்கப் பேரரசின் மத்திய தரைக் கடலை ஒட்டிய ஐரோப்பிய மற்றும் மேற்காசியாப் பகுதிகளுக்கு தன்னை மன்னராக கி மு 306இல் முடிசூட்டிக் கொண்டு ஆண்டிகோணியா வம்சத்தை நிறுவினார்.\n\n\n\n"}
{"id": "316709", "url": "https://ta.wikipedia.org/wiki?curid=316709", "title": "எத்னொலோக்", "text": "எத்னொலோக்\n\nஎத்னொலோக்: இலாங்குவேஜசு ஆப் தி வோர்ல்டு (\"Ethnologue: Languages of the World\") இணைய பதிப்பகமாகும். சுமார் 7,457 மொழிகள் குறித்த தகவல்கள் இதில் உள்ளன. இவற்றுள் 7,097 மொழிகள் பயன்பாட்டில் உள்ளதாகவும், 360 அழிந்துவிட்டதாகவும் குறிப்பிடப்பட்டுள்ளது. 16-வது பதிப்பு 2009-ம் ஆண்டு வெளியாகும் வரையில் நூல் வடிவிலாக இருந்தது.\n"}
{"id": "316715", "url": "https://ta.wikipedia.org/wiki?curid=316715", "title": "லிசிமச்சூஸ்", "text": "லிசிமச்சூஸ்\n\nலிசிமச்சூஸ் (Lysimachus) (கிரேக்கம்: Λυσίμαχος, \"Lysimachos\"; கி மு 360 – 281), மாசிடோனியாவின் படைத்தலைவரும், அலெக்சாண்டரின் நண்பரும் ஆவார். அலெக்சாண்டரின் மறைவுக்குப் பின்னர் ஹெலனிய காலத்தில் நடந்த வாரிசுரிமைப் போரின் முடிவில், கிரோக்கப் பேரரசின் அனதோலியா மற்றும் மாசிடோனியா பகுதிகளைக் கைப்பற்றி, கி மு 306இல் மன்னராக முடிசூட்டுக் கொண்டார். லிசிமச்சூஸ் இராச்சியத்தை 26 ஆண்டுகள் ஆட்சி புரிந்தவர்.\n\nSection::::ஆட்சியில்.\nஅலெக்சாண்டரின் மறைவிற்குப் பின்னர், லிசிமச்சூஸ் கிரேக்க பேரரசின் திராஸ் பகுதியின் மன்னராக கி மு 306இல் முடிசூட்டிக் கொண்டார். பின்னர் மாசிடோனியா மற்றும் அனதோலியா பகுதிகளை கைப்பற்றினார்.\n\nபின்னர் இவரது ஆட்சிப் பகுதிகளில் இருந்த திராஸ் மற்றும் அனதோலியாவையும், தாலமைக் பேரரசின் தாலமி சோத்தர் மற்றும் செலூக்கஸ் நிக்காத்தர் கைப்பற்றி கொண்டனர். மீதமிருந்த மாசிடோனியாவை கி மு 281இல் தாலமைக் பேரரசின் தாலமி கெரானெளஸ் கைப்பற்றி கொண்டதால் இவரது 26 ஆண்டு கால ஆட்சி முடிவுக்கு வந்தது.\n\n\n\n"}
{"id": "316743", "url": "https://ta.wikipedia.org/wiki?curid=316743", "title": "உத்பால வம்சம்", "text": "உத்பால வம்சம்\n\nஉத்பால வம்சம் (Utpala dynasty) இந்தியாவின் காஷ்மீர் சமவெளியை கி பி 885 முதல் 1003 முடிய ஆண்ட இந்து சமயத்தினர் ஆவர். கி பி 855இல் கார்கோடப் பேரரசை வீழ்த்தி, அவந்தி வர்மன் காஷ்மீரில் உத்பால வம்ச அரசை நிறுவினார்.\nஉத்பால பேரரசில் தற்கால காஷ்மீர் மற்றும் ஆப்கானித்தான் மற்றும் பாக்கித்தான் பகுதிகள் அடங்கியிருந்தன. உத்பால வம்ச மன்னர்களால் காஷ்மீரில் அவந்திபோரா, சோப்பூர் நகரங்கள் மற்றும் விஷ்ணு, சிவன் கோயில்கள், பௌத்த விகாரங்கள் எழுப்பப்பட்டது. அவைகளில் முக்கியமானது \"அவந்தி சுவாமி கோயில்\" ஆகும். \n"}
{"id": "316748", "url": "https://ta.wikipedia.org/wiki?curid=316748", "title": "லீலாவதி சுலோசனா", "text": "லீலாவதி சுலோசனா\n\nலீலாவதி சுலோசனா 1936 ஆம் ஆண்டு வெளியான ஒரு இந்திய தமிழ்த் திரைப்படமாகும். பி. வி. ராவ் இயக்கத்தில் உருவான இத்திரைப்படத்தில் சி. எஸ். ஜெயராமன், பி. எஸ். கோவிந்தன், பி. எஸ். சிவபாக்கியம், டி. எம். சாரதாம்பாள் ஆகியோர் பிரதான பாத்திரங்களில் நடித்தனர்.\n\nSection::::திரைக்கதை.\nஇளவரசிகளான இரு சகோதரிகள் ஒரே இளவரசனை விரும்புகின்றனர். இளவரசனை அடைவதற்காக அக்காள் கொலை, கடத்தல் உட்பட பல சூழ்ச்சிகள் செய்கிறாள். எனினும் அவை ஒன்றும் பலிக்கவில்லை. ஈற்றில் அவள் தற்கொலை செய்து கொள்ளவே, இளையவள் இளவரசனை திருமணம் செய்ய முடிகிறது.\n\nSection::::நடிகர்கள்.\nசி. எஸ். ஜெயராமன்<br>\nபி. எஸ். கோவிந்தன்<br>\nபி. எஸ். சிவபாக்கியம்<br>\nடி. எம். சாரதாம்பாள்<br>\nஎஸ். எஸ். ராஜகோபாலன்<br>\nநாகர்கோவில் கே. மகாதேவன்<br>\nஇசக்கி<br>\nசி. கே. செல்வாம்பாள்<br>\nகே. ஆர். லட்சுமி<br>\nடி. பி. மனோஜி ராவ்<br>\nடி. எம். பங்கஜம்<br>\nஎம். எஸ். சுந்தரம்<br>\nசி. டி. ஜானகி<br>\nSection::::தயாரிப்பு விபரம்.\nதமிழ் நாடக உலகின் தந்தையர் இருவரில் ஒருவரான பம்மல் சம்பந்த முதலியார் (மற்றவர் சங்கரதாஸ் சுவாமிகள்) 1895 ஆம் ஆண்டு எழுதிய நாடகம் இந்த லீலாவதி சுலோச்சனா. இதற்கு இரு சகோதரிகள் என இன்னொரு பெயரும் உண்டு.\n\nஇந்த நாடகத்தை ஸ்ரீநிவாச ஐயங்கார் என்பவர் ஆங்கிலத்தில் ஒரு நூலாக வெளியிட்டார். அந்த நூல் இப்போதும் லண்டனிலுள்ள பிரிட்டிஷ் அருங்காட்சியகத்தில் (British Museum) உள்ள தமிழ்ப் பிரிவில் பார்வைக்கு வைக்கப்பட்டுள்ளது.\n\nஇந்த நாடகம் இந்தியாவிலும் பர்மாவிலும் நூற்றுக்கணக்கான தடவைகள் மேடையேறியுள்ளது.\n\nசேலம் ஏஞ்சல் ஃபிலிம்ஸ் இந்த நாடகத்தை திரைப்படமாக்கியது. அக்காலத்தில் சென்னையில் படப்பிடிப்பு வசதிகள் இல்லாத காரணத்தால் கல்கத்தாவிலிருந்த நியூ தியேட்டர்ஸ் கலையகத்தில் படமாக்கப்பட்டது.\n\nSection::::பாடல்கள்.\nஇத்திரைப்படத்தில் அக்காலவழக்கப்படி மிக அதிகமான பாடல்கள் இடம் பெற்றிருந்தன. எல்லாமாக 45 பாடல்கள் இடம் பெற்றதாக பாட்டுப் புத்தகத்தில் குறிப்பிடப்பட்டுள்ளது. சி. எஸ். ஜெயராமன், பி. எஸ். சிவபாக்கியம், சி. டி. ஜானகி ஆகியோர் பாடியிருந்தனர்.\n"}
{"id": "316757", "url": "https://ta.wikipedia.org/wiki?curid=316757", "title": "சேகர் குப்தா", "text": "சேகர் குப்தா\n\nசேகர் குப்தா (Shekhar Gupta 26, ஆகசுட்டு, 1957) என்பவர் இந்திய இதழாளரும் எழுத்தாளரும் நூலாசிரியரும் ஆவார். இவர் இந்தியன் எக்சுபிரசு செய்தித்தாளின் ஆசிரியராக இருந்தார். சில ஆண்டுகள் இந்தியா டுடே இதழிலும், பிசினஸ் ஸ்டாண்டார்ட் இதழிலும் பணி செய்துள்ளார்.\n\nSection::::இதழ்ப் பணிகள்.\n1977 ஆம் ஆண்டில் இந்தியன் எக்சுபிரசில் செய்தியாளராகச் சேர்ந்தார். வடகிழக்கு மாநிலங்களில் நிகழ்ந்த வன்முறைகள் பற்றியும், ஊடுருவல் தாக்குதல்கள் பற்றியும் பஞ்சாபில் ஆபரேஷன் பூளு ஸ்டார் பற்றியும், லாசு ஏஞ்சல்சு ஒலிம்பிக்சு பற்றியும் பீக்கிங் தியனன்மென் சதுக்கம் படுகொலை பற்றியும், பெர்லின் சுவர் இடிப்பு பற்றியும், அந்தந்த நாடுகளுக்குச் சென்று, நிகழ்விடங்களில் நேராகப் பார்த்து செய்தி அறிக்கைகள் எழுதினார்.\n\nஆப்கானிசுத்தான், பாக்கித்தான், செருமனி, அமெரிக்கா, இங்கிலாந்து போன்ற நாடுகளுக்கும் பயணம் செய்துள்ளார் . அடிப்படைவாதப் போர்களினால் ஏற்படும் அச்சுறுத்தல்கள், அறைகூவல்கள் பற்றி இதழ்களில் எழுதினார்.\n\nஎன்டிடிவி தொலைக் காட்சியில் வாக் தி டாக் என்ற நேர்காணல் நிகழ்ச்சியை நடத்தி வருகிறார்.\n\nஇந்தியன் எக்சுபிரசில் வாரந்தோறும் நேசனல் இன்டரஸ்ட் என்ற பத்திக் கட்டுரை இவருக்குப்\nபுகழைச் சேர்த்தது. அக்கட்டுரைகள் தொகுக்கப்பட்டு ஒரு நூலாக வெளியிடப்பட்டுள்ளது.\n\nஅசாம் மாநிலம் குறித்து சேகர் குப்தா எழுதிய நூலை ஆக்சுபோர்டு பல்கலைக்கழகப் பதிப்பகத்தார் வெளியிட்டுள்ளனர்.\n\n"}
{"id": "316758", "url": "https://ta.wikipedia.org/wiki?curid=316758", "title": "குளொனொஸ்", "text": "குளொனொஸ்\n\nகுளொனொஸ் (உருசிய மொழியில் ГЛОНАСС, IPA: [ɡlɐˈnas]; Глобальная навигационная спутниковая система, ஒலிபெயர்ப்பு குளோபல்நயா நவிகேசினையா ஸ்புட்னிக்கோவா சிஸ்ரிமா) இது தமிழில் உலகாளாவிய ரீதியிலான செய்மதியூடான வழிநடத்தும் சேவையாகும். இது வான்வெளியில் உருசிய வான்காப்புப் படைகளால் புவியிடங்காட்டிகளுக்குப் பதிலாகப் பாவிக்கப்படுவதாகும். இது புவியிடங்காட்டிகளுக்கு மாற்றீடாகப் பயன்படுவதுடன் இது உலகாளாவிய ரீதியில் இடங்களை புவியிடங்காட்டிகளுடன் ஒப்பீட்டளவில் துல்லியத்தன்மையுடன் வழங்கும் உலகளாவிய ரீதியாலான இரண்டாவது பெரிய செய்மதி சேவையாகும்.\n\nபுவியிடங்காட்டிகளைத் தயாரிப்பவர்கள் புவியிடங்காட்டிச் செய்மதிகளுக்கு மேலதிகமாக குளொனொஸ் செய்மதிகளூடாக புவியின் இடங்களை பல மேலதிக செய்மதிகள் இருப்பதால் விரைவாகவும் துல்லியமாகவும் வழங்கமுடிவதுடன் பொதுவாக பல கட்டிடங்கள் உள்ள இடங்களில் இதன் மூலமாக சேவையினைத் தடங்கல் இன்றிப் பெற்றுக்கொள்ள இயல்கின்றது. திறன்பேசிகளும் இதையொத்த சிப் (chip) களைப் பாவித்து 2015 ஆம் ஆண்டில் இருந்து புவியிடங்காட்டிகளுக்கு மேலதிகமாக குளொனொசின் சமிக்கைகளையும் பெற்று இடங்களைக் காட்டுகின்றது. 2012 ஆம் ஆண்டில் இருந்து திறன்பேசிகளில் புவியிடங்காட்டிகளுக்கு அடுத்தபடியாக குளொனொஸ் செய்மதிகளே பயன்படுத்தப்படுகின்றது.\n\nகுளொனொசின் விருத்தியானது சோவியத் ஒன்றியத்தினால் 1976 ஆம் ஆண்டு ஆரம்பிக்கப்பட்டது. 12 அக்டோபர் 1982 முதல் பல்வேறு ராக்கெட்டுகளினால் செய்மதிகள் ஏவப்பட்டு 1995 ஆம் ஆண்டு குளொனெஸ் செய்மதித் தொகுதியானது முழுமையாக்கப்பட்டது. 90 களின் இறுதிக் காலகட்டத்தில் இதன் செய்மதிகளின் எண்ணிக்கையானது படிப்படையாக குறையத் தொடங்கியது. 2001 ஆம் ஆண்டில் உருசிய அதிபர் வலாடிமிர் புட்டினின் ஆட்சிக்காலத்தில் இதை மீள்விக்குத் திட்டமானது அரசினால் முன்னுருமைப் படுத்தப்பட்டதுடன் இதற்குரிய நிதி ஒதுக்கீடும் கணிசமாக அதிகரிக்கப்பட்டது. 2010 இல் உருசிய அரசின் வான் முகவர் அமைப்பில் 3 இல் 1 பங்கு நிதி இத்திட்டத்திற்கே பயன்படுத்தப்பட்டது.\n\n2010 ஆம் ஆண்டில் உருசிய நிலப்பரப்பில் 100% இச்செய்மதியின் சமிக்கைகளைப் பெற்றுக்கொள்ளக்கூடியதாகியது. 2011 ஆம் ஆண்டில் இதன் சுற்றுவட்டில் 24 செய்மதிகளும் முழுமையாக்கப்பட்டது இதன் மூலம் உலகளாவிய ரீதியின் இச்செய்மதியில் இருந்து சமிக்கைகளைப் பெற்றுக் கொள்ளக்கூடியதாகியது. குளொனொஸ் செய்மதிகள் பலவகையில் மேம்படுத்தப்பட்டு தற்போதைய பிந்தைய செய்மதிகள் குளொனொஸ்-கே என்று அழைக்கப்படுகின்றது.\n\nSection::::சரித்திரம்.\nSection::::துவக்கமும் வடிவமைப்பும்.\nஉருசியாவில் முதலில் ரிசிக்ளோன் ஊடாக நீர்மூழ்கிக் கப்பல்களில் இருந்து ஏவப்படும் ஏவுகணைகளை துல்லியமாக இடமறிவதற்காக உருவாக்கப்பட்டது. 1967 இலிருந்து 1978 வரை 31 ரிசிக்ளோன் செய்மதிகள் வானில் விடப்பட்டது. இது புவியில் நகரமாகல் நிற்பவைகளுக்கும் மெதுவாக நகரும் கப்பலகளுக்கு இட விபரத்தை துல்லியமாக வழங்கினாலும் இடவிபரத்தை சரியாக வழங்க பலமணிநேரம் சென்றது பெரும்பிரச்சினையாக அமைந்ததுடன் புதிய செய்மதியூடாக வழிநடத்தப்படும் ஏவுகணைகளுக்குப் பொருத்தமில்லாததாகவும் இருந்தது. \n"}
{"id": "316762", "url": "https://ta.wikipedia.org/wiki?curid=316762", "title": "நீல வளையமுள்ள எண்காலி", "text": "நீல வளையமுள்ள எண்காலி\n\nநீல வளையமுள்ள எண்காலி அல்லது நீல வளைய சாக்குக்கணவாய் (\"blue-ringed octopus\") என்பது எண்காலி குடும்பத்தைச் சேர்ந்த கொடிய நஞ்சுள்ள கடல்வாழ் உயிரினம் ஆகும். இதில் உள்ள நான்கு இனங்கள் இருக்கின்றன. இவற்றின் உடலில் உள்ள நீல நிற வளையங்களால் இவை இப்பெயர் பெற்றன. இவ்வகை உயிரினங்கள் பசிபிக் பெருங்கடல் , இந்தியப் பெருங்கடல் பகுதியில் சப்பானில் இருந்து ஆத்திரேலியா வரையிலான கடல் பகுதியின் அலை குளங்கள், பவளப் பாறைகள் ஆகிய பகுதிகளில் காணப்படுகின்றன. இவற்றின் முதன்மை வாழிடப்பரப்பு என்பது நியூ சவுத் வேல்ஸ், தெற்கு ஆஸ்திரேலியா, மற்றும் வடக்கு மேற்கு ஆஸ்திரேலியாவைச் சுற்றி உள்ளது. இவை உலகின் மிக ஆபத்தான கடல்விலங்காக குறிப்பிடப்படுகின்றன. இவை சிறியதாக அளவிலானவையாக உள்ளன. மேலும் ஒப்பீட்டளவில் மந்தமான இயல்புயவையாக உள்ளவை, இவற்றை தொடுவது மனிதர்களுக்கு ஆபத்தானது. இவற்றின் நஞ்சு, மனிதர்களைக் கொல்ல போதுமான சக்திவாய்ந்ததாக உள்ளது. \n"}
{"id": "316764", "url": "https://ta.wikipedia.org/wiki?curid=316764", "title": "துடுப்பு மீன்", "text": "துடுப்பு மீன்\n\nதுடுப்பு மீன் (\"Oarfish\") என்பது மிக நீளமான மற்றும் சதைபிடிப்பற்ற பட்டையான, ஒரு கடல் மீனினமாகும். இவை அனைத்து மிதவெப்ப மண்டல கடல்பகுதிகளிலும் அரிதாகவே காணப்படுகின்றன. இந்த துடுப்பு மீன் குடும்பத்தில் இரண்டு பேரினங்களில் நான்கு இனங்கள் உள்ளன. இவற்றில் ஒன்றான இராட்சத துடுப்பு மீன் உலகின் மிக நீண்ட மீனாக உள்ளது. இந்த மீன் 11 மீட்டர் (36 அடி) வரை வளரக்கூடியது.இவ்வகை மீன்கள் கடலின் ஆழத்தில் தான் பெரும்பாலும் காணப்படும்.\n"}
{"id": "316766", "url": "https://ta.wikipedia.org/wiki?curid=316766", "title": "சோசியல் சயன்டிஸ்ட்", "text": "சோசியல் சயன்டிஸ்ட்\n\nசோசியல் சயன்டிஸ்ட் ( Social Scientist) என்பது புதுதில்லியிலிருந்து 1972 ஆம் ஆண்டு முதல் ஆங்கிலத்தில் வெளிவரும் ஓர் இதழ் ஆகும். சமூக அறிவியல் இந்திய நிறுவனமும் துளிகா புக்சும் இணைந்து இந்த இதழை வெளியிடுகின்றன. \n\nபிரபாத் பட்நாயக் ஆசிரியராகவும், இராசேந்திர பிரசாத் மேலாண்மை இயக்குநராகவும் இருந்து இந்த இதழை நடத்தி வருகிறார்கள். சமூக அறிவியல், மனிதம் ஆகிய தளங்களில் \nகட்டுரைகள் பல்வேறு அறிஞர்களால் எழுதப் பெற்று இவ்விதழில் இடம் பெறுகின்றன. \nமார்க்சிய கொள்கை அடிப்படையும் சார்பும் கொண்டு இந்த இதழ் வெளியாகிறது. \n"}
{"id": "316771", "url": "https://ta.wikipedia.org/wiki?curid=316771", "title": "கல்பர் விலாங்கு", "text": "கல்பர் விலாங்கு\n\nகல்பர் விலாங்கு (\"Saccopharyngiformes\") என்பது அசாராரணமான அக்டினோட்டெரிகீயை வரிசை மீனாகும். இது மேலோட்டமாக விலாங்கு மீனை ஒத்ததாக உள்ளது, ஆனால் பல உள் வேறுபாடுகளைக் கொண்டது. இதில் பெரும்பாலான வகைகள் ஆழ்கடல் வரிசையைச் சேர்ந்தவை. இவற்றில் சில உயிரோளிர்வு கொண்டவை. சில மீன்களால் கடலின் 3,000 m (10,000 feet) ஆழ ஆழ்கடல் இருட்பகுதியில் வாழ இயலும். கல்பர் விலாங்கு மீன்கள் ஆழ்கடல் மீனவர்களின் வலைகளில் சிக்குகின்றன.\n\nகல்பர் விலாங்கு மீன்களுக்கு பல எலும்புகள் கிடையாது, அதாவது தலையோடு, விலா எலும்பு போன்றவை கிடையாது. இதேபோல இவற்றிற்றிற்கு எந்த செதிலும், இடுப்புத் துடுப்பும் கிடையாது. இந்த விலாங்கு மீனுக்கு மிகப் பெரிய வாயும் அதில் சிறிய பற்களும் உண்டு. தன்னைவிட பெரிய இரை வந்தாலும் இது தன் வாயை ஒரு வலை போல் விரித்து, இரையை அப்படியே பிடித்துவிடும். பெரிய இரையைத் தாங்கும் அளவு இதன் வயிறும் விரிவடையும். இதற்கு நீண்ட, சாட்டை போன்ற வால் உண்டு.\n\nSection::::வகைப்பாடு.\nநான்கு குடும்பங்களும் இரண்டு துணை வரிசைகளும்:\n\n"}
{"id": "316773", "url": "https://ta.wikipedia.org/wiki?curid=316773", "title": "நான்காம் அலெக்சாண்டர்", "text": "நான்காம் அலெக்சாண்டர்\n\nநான்காம் அலெக்சாண்டர் (Alexander IV) (கிரேக்கம்: ; 323–309 கி மு), பேரரசர் அலெக்சாண்டர் – பாக்திரியா நாட்டு இளவரசி ரோக்சனாவிற்கும் மகனாகப் பிறந்த இவரை ஏஜியஸ் என்றும் அழைப்பர். மாசிடோனியாவின் மன்னராக 13 ஆண்டுகள் ஆட்சி புரிந்தவர்.\n\nSection::::பிறப்பு.\nபேரரசர் அலெக்சாண்டருக்கும், பாரசீகத்தின் பாக்திரியா பகுதியின் சோக்தியானாவின் இளவரசி ரோக்சனாவிற்கும் பாபிலோனில் ஆகஸ்டு, கி மு 323இல் பிறந்தவர் நான்காம் அலெக்சாண்டர். இவர் மக்கெடோனின் இரண்டாம் பிலிப்பின் பேரன் ஆவார். \nநான்காம் அலெக்சாண்டர், தன் தாயின் கருவில் பாலினம்அறியாத நிலையில், தந்தையான பேரரசர் அலெக்சாண்டர் இறக்கவே, அலெக்சாண்டரின் வாரிசு குறித்து கிரேக்கப் படைத்தலைவர்கள்; கிரேக்க ஆளுநர்கள் மற்றும் அரச குடும்பத்தவர்களுக்கிடையே கருத்து வேறுபாட்டால் உட்பிளவுகள் உண்டாகியது. \n\nபின்னர் அலெக்சாண்டரின் மனைவி ரோக்சனாவிற்கு ஆகஸ்டு, கி மு 323இல் நான்காம் அலெக்சாண்டர் பிறந்ததால், அக்குழந்தையின் பிரதிநிதியாக \"பெர்டிக்காஸ்\" என்பவர் கிரேக்கப் பேரரசை ஆள்வது தீர்மானிக்கப்பட்டது. \n\nகிரேக்கப் பேரரசின் பகுதியான எகிப்தில் ஏற்பட்ட கடுமையான இராணுவ கிளர்ச்சிகளுக்குப் பிறகு, மே அல்லது சூன், கி மு 320இல் பெர்டிக்காஸ் கிரேக்க பேரரசின் உயர் அதிகாரிகளால் படுகொலை செய்யப்பட்டார்.பின்னர் \"ஆண்டிபாட்டர்\" , இளவரசன் நான்காம் அலெக்சாண்டரின் முகவராக கிரேக்கப் பேரரசை வழிநடத்தினான். \n\nSection::::உள்நாட்டுப் போர்.\nகிரேக்கப் படைத்தலைவர் சசாண்டர், தாலமி சோத்தர் மற்றும் ஆண்டிகோணஸ் போன்ற பிற கிரேக்கப் படைத்தலைவர்களுடன் கூட்டணி சேர்ந்து நான்காம் அலெக்சாண்டரின் பேரரசு மீது போர் தொடுத்தனர்.\n\nபோரின் முடிவில் கி மு 318இல் சசாண்டர் மாசிடோனியாவை கைப்பற்றி ஆண்டார். பேரரசர் அலெக்சாண்டரின் மனைவி ரோக்சனாவும், மகன் நான்காம் அலெக்சாண்டரும் எபிரஸ் நாட்டின் பகுதிக்கு தப்பி ஓடினர்.\nஅலெக்சாண்டரின் தாயான ஒலிம்பஸ், தன் உறவினர்களான எபிரஸ் நாட்டுப் படைகளுடன் போர் தொடுத்து, மீண்டும் மாசிடோனியாவைக் கைப்பற்றினர்.\nசசாண்டர் மீண்டும் கி மு 316இல் மாசிடோனியாவைக் கைப்பற்றினார். நான்காம் அலெக்சாண்டரும், அவரது தாயும் போர்க் கைதிகளானர்கள்.\nகிரேக்கப் படைத்தலைவர்களான சசாண்டர், ஆண்டிகோணஸ், லிசிமச்சூஸ் மற்றும் தாலமி சோத்தர் ஆகியவர்களிடையே நடந்த மூன்றாம் வாரிசுரிமைப் போர் கி மு 311இல் முடிவுக்கு வந்தது. இப்போரின் முடிவில் சசாண்டர் மாசிடோனியாவின் மன்னரானார்.\n\nSection::::இறப்பு.\nபேரரசர் அலெக்சாண்டரின் மகன் நான்காம் அலெக்சாண்டர் தமது 14வது வயதில், சசாண்டர் எனும் கிரேக்கப் படைத்தலைவரால் கி மு 309இல் இரகசியமாகப் நஞ்சு பாய்ச்சப்பட்டு கொல்லப்பட்டார். \n\nSection::::கிரேக்கப் பேரரசின் வாரிசுரிமைப் போர்கள்.\nகி மு 311இல் நடந்த முதல் வாரிசுரிமைப் போரின் முடிவில் அலெக்சாண்டரின் நண்பரும், படைத்தலைவருமான செலூக்கஸ் நிக்காத்தர் கிரேக்கப் பேரரசின் மேற்காசியா பகுதிகளுக்கு கி மு 305இல் மன்னராக முடிசூட்டுக்கொண்டார். வட ஆப்பிரிக்கா பகுதிகளுக்கு தாலமி சோத்தர் எனும் கிரேக்கப் படைத்தலைவர் மன்னராக கி மு 305இல் முடிசூட்டிக் கொண்டு ஆண்டார்.\n\n\n\n"}
{"id": "316777", "url": "https://ta.wikipedia.org/wiki?curid=316777", "title": "திருமகன்", "text": "திருமகன்\n\nதிருமகன், 2007-ம் ஆண்டு இரத்னகுமார் இயக்கத்தில் வெளியான தமிழ் திரைப்படமாகும். இத்திரைப்படத்தில் எஸ். ஜே. சூர்யா, மீரா ஜாஸ்மின், மாளவிகா, கார்த்திகா உள்ளிட்டோர் முக்கிய கதாபாத்திரத்தில் நடித்திருந்தனர். இத்திரைப்படம் முழுக்க திருநெல்வேலியில் எடுக்கப்பட்டது. தந்தை மகனுக்கான உறவை விளக்கும் படமாக அமைந்தது.\n\nSection::::தயாரிப்பு.\n2005-ம் ஆண்டு இத்திரைப்படம் அறிவிக்கப்பட்டது. மீராவும் சூரியாவும் இணைவதாக வதந்தி வெளியானது, சூரியா இதை மறுத்திருந்தார். இத்திரைப்படத்தின் பதிவின் போது சூரியாவிற்கும், இரத்தினகுமாருக்கும் கருத்துவேற்றுமை ஏற்பட்டது, மேலும் பலரும் இதே கருத்தை தெரிவித்தனர்.\n\n\n"}
{"id": "316778", "url": "https://ta.wikipedia.org/wiki?curid=316778", "title": "கார்பன் நிலைநிறுத்தம்", "text": "கார்பன் நிலைநிறுத்தம்\n\nகார்பன் நிலைநிறுத்தம் \"(Carbon fixation)\" அல்லது கார்பன் தன்வயமாக்கம் \"(сarbon assimilation)\" என்பது வாழும் உயிர்னங்கள் கனிமக் கார்பனை (கார்பனீராக்சைடு) கரிமச் சேர்மங்களாக மாற்றும் செயல்முறையைக் குறிக்கிறது. இச்செயல்முறைக்கு மிக முக்கியமானதொரு எடுத்துக்காட்டாக ஒளிச்சேர்க்கை நிகழ்வைக் கூறலாம். சூரிய ஒளி இல்லாத சூழ்நிலையில் நடைபெறும் வேதித் தொகுப்பு, கார்பன் நிலைப்படுத்துதலின் மற்றொரு வடிவம் ஆகும். கார்பனை நிலைநிறுத்தி அதனால் வளரும் உயிரினங்கள் தன்னூட்ட உயிரிகள் எனப்படும். சூரிய ஒளியைப் பயன்படுத்தி கரிமச் சேர்மங்களைத் தயாரித்துக் கொள்ளும் உயிரினங்கள் ஒளித்தொகுப்பு தன்னூட்ட உயிரிகள் எனப்படும். கனிமங்களின் ஆக்சிசனேற்ற வினையில் கிடைக்கும் ஆற்றலைக் கொண்டு கரிமச் சேர்மங்களைத் தயாரித்துக் கொள்ளும் உயிரினங்கள் வேதித்தொகுப்பு தன்னூட்ட உயிரிகள் என்று அழைக்கப்படுகின்றன. தன்னூட்ட உயிரிகள் நிலைநிறுத்தும் கார்பனைப் பயன்படுத்தி வாழும் உயிரினங்கள் சார்பூட்ட உயிரிகள் என்று அழைக்கப்படுகின்றன. ஆற்றல் உற்பத்திக்கும், உடலமைப்பு வளர்ச்சிக்கும் கரிமச் சேர்மங்களை சார்ப்பூட்ட உயிரிகள் பயன்படுத்திக் கொள்கின்றன. `நிலைநிறுத்தப்பட்ட கார்பன்’ `ஒடுக்கப்பட்ட கார்பன்’, `கரிமக் கார்பன்’ என்பனவெல்லாம் கரிமச் சேர்மங்களில் பயன்படுத்தப்படும் ஒரே பொருள் கொண்ட பொதுவான சொற்களாகும்.\n\nSection::::மொத்த, நிகர கார்பனீராக்சைடு நிலைநிறுத்தம்.\nதோராயமாக ஆண்டு ஒன்றிற்கு 258 பில்லியன் டன் கார்பனீராக்சைடு ஒளிச்சேர்க்கை மூலமாக கரிமச்சேர்மங்களாக மாற்றப்படுகிறது. அதிலும் குறிப்பாக உயர் ஊட்டச்சத்துப் பகுதிகளாக விளங்கும் கடல்சார் பகுதிகளில் பெரும்பான்மையான நிலைநிறுத்தம் நிகழ்கிறது. நிலைநிறுத்தப்பட்ட ஏராளமான கார்பனீராக்சைடு, ஒளிச்சேர்க்கைக்காகவும் அதைத் தொடரும் சுவாசத்திற்காகவும் 40% பயன்படுத்தப்படுகிறது. இச்செயல்முறை தருகின்ற அளவின்படி பூமியில் அதிகமாக காணப்படும் புரதம் இரிபுலோசு-1,5-பிசுபாசுபேட்டு கார்பாக்சிலேசு/ஆக்சிசனேசு புரதம் என்பதைப் புரிந்துகொள்ள முடிகிறது. . ஆங்கிலத்தில் இதைச் சுருக்கமாக `ருபிசுகோ’ என்றழைக்கிறார்கள்.\n\nSection::::நிலைநிறுத்த வழித்தடங்கள் மீள்பார்வை.\n2011 ஆம் ஆண்டு தரவுகளின்படி , ஆறு தன்னூட்ட கார்பன் நிலைநிறுத்த வழித்தடங்கள் அறியப்பட்டிருந்தன. தாவரங்களின் பசுங்கனிகம், பாசியினம், சயனோபாக்டீரியா எனப்படும் நீலப்பச்சைப்பாசி ஆகியனவற்றில் கால்வின் சுழற்சி கார்பனை நிலைநிறுத்துகிறது. மேலும் கருஞ்சிவப்பு பாக்டீரியா எனப்படும் ஆக்சிசனில்லா ஒளித்தொகுப்பு புரோட்டியோ பாக்டீரியாக்களிலும், சில ஒளித்தொகுப்பில்லா புரோட்டியோ பாக்டீரியாக்களிலும் இச்சுழற்சி கார்பனை நிலைநிறுத்துகிறது.\n\nSection::::உயிர்வளியுள்ள ஒளிச்சேர்க்கை.\nஓளிச்சேர்க்கையில், சூரியனிடமிருந்து பெறப்படும் ஆற்றலானது கார்பன் நிலைநிறுத்தப்பாதையை இயக்குகிறது. தாவரங்கள், பாசிகள், நீலப்பச்சைப்பாசி முதலான தொடக்கநிலை உற்பத்தியாளர்கள் உயிர்வளி உற்பத்தியுள்ள ஒளிச்சேர்க்கையைப் பயன்படுத்துகின்றன. இவை தாம் கொண்டுள்ள பச்சையத்தைப் பயன்படுத்தி கால்வின் சுழற்சியினால் தன்னூட்ட முறையில் கார்பனை நிலைநிறுத்திக் கொள்கின்றன. இச்செயல்முறை பின்வருமாறு நிகழ்கிறது.\n\nமுதல்படிநிலையில் தண்ணீரானது எலக்ட்ரான், புரோட்டான் மற்றும் கட்டற்ற ஆக்சிசனாக பிரிகையடைகிறது. இவ்வொடுங்கும் திறனாலேயே பூமியில் பரவலாகக் காணப்படும் தண்ணீர், எலக்ட்ரான் வழங்கியாகப் பயன்படுத்தப்படுகிறது. மாபெரும் தொடர்நிகழ்வுகளுக்கு இந்த கட்டற்ற ஆக்சிசன் வெளியீடு ஒரு பக்கவிளைவாகும். முதல்படிநிலையில் சூரிய ஒளியைப் பயன்படுத்தி தண்ணீரானது ஆக்சிசனாக ஆக்சிசனேற்றம் செய்யப்படுகிறது. முடிவாக அடினோசின் முப்பாசுப்பேட்டு உற்பத்தி செய்யப்படுகிறது.\n\nநிக்கோட்டினமைடு அடினைன் டைநியூக்ளியோடைடு பாசுப்பேட்டு ஆக்சிசன் ஒடுக்கியாகச் செயற்படுகிறது.\n\nகால்வின் சுழற்சி எனப்படும் இரண்டாவது படிநிலையில்தான் உண்மையிலேயே கார்பனீராக்சைடு நிலைநிறுத்தம் மேற்கொள்ளப்படுகிறது. அடினோசின் முப்பாசுப்பேட்டும், நிக்கோட்டினமைடு அடினைன் டைநியூக்ளியோடைடு பாசுப்பேட்டும் இச்செயல்முறையில் உபயோகப்படுத்தப்படுகின்றன. பூமியில் கார்பன் நிலைப்படுத்துதல் அளவு மேலோங்குவதற்கு தாவரங்களில் நிகழும் கால்வின் சுழற்சி வழிகோலுகிறது. இதேபோல கடலில் கார்பன் நிலைப்படுத்துதல் அளவு மேலோங்குவதற்கு பாசிகள் மற்றும் நீலப்பச்சை பாசிகளில் நிகழும் கால்வின் சுழற்சி வழிகோலுகிறது. கால்வின் சுழற்சியில் கார்பனீராக்சைடானது திரையோசு பாசுப்பேட்டு எனப்படும் சர்க்கரையாக மாற்றப்படுகிறது. கிளிசரால்டிகைடு 3-பாசுப்பேட்டுடன் ஈரைதராக்சி அசிட்டோன் பாசுப்பேட்டு சேர்ந்த கல்வையே திரையோசு பாசுப்பேட்டு எனப்படுகிறது.\n\nஅடினோசின் முப்பாசுப்பேட்டு, நிக்கோட்டினமைடு அடினைன் டைநியூக்ளியோடைடு பாசுப்பேட்டு ஆகியனவற்றுக்கான ஒரு தொலைநோக்கு மாற்று வினையாக கீழ்கண்ட வினை கருதப்படுகிறது.\n\nகனிமவேதியியல் பாசுப்பேட்டுக்கான(Pi) வாய்ப்பாடு HOPO32− + 2H+ ஆகும். இவ்வாறே திரையோசு C2H3O2-CH2OH என்றும் திரையோசு பாசுப்பேட்டு C2H3O2-CH2OPO32− + 2H+ என்ற வாய்ப்பாடுகளால் குறிக்கப்படுகின்றன.\n\nSection::::பரிணாமவியல் பரிசீலனைகள்.\nதோராயமாக 2.3 பில்லியன் ஆண்டுகளுக்கும் 3.5 பில்லியன் ஆண்டுகளுக்கும் இடையே சூழ்நிலைக்கு தகுந்தவாறு நீலப்பச்சை பாசிகளின் முன்னோர்களால் உயிர் வளியுள்ள ஒளிச்சேர்க்கை உருவானதென கருதப்படுகிறது. ஒப்பீட்டளவில் ஏராளமாகப் பரவிக்கிடந்த ஆக்சிசனேற்ற மூலக்கூறான H2O வை எலக்ட்ரான் வழங்கியாகப் பயன்படுத்தவும் அக்காலத்தில் வழிபிறந்தது. திறன்மிக்க அடினோசைன் முப்பாசுப்பேட்டு தொகுப்பு வினைக்கு புரோட்டானை உந்த ஒளி வினையூக்கியாகச் செயல்பட்டது .\n\nஇந்தப் பரிணாமவியல் திருப்புமுனை ஏற்பட்ட போது, தன்னூட்ட உயிரிகள் ஏற்கனவே உருவாக்கப்பட்டு இருக்கலாம் என்று நம்பப்படுகிறது. எனினும், தண்ணீரை எலக்ட்ரான் மூலங்கள் என இயம்பிய நீலப்பச்சைப்பாசி நுண்ணுயிர்கள் சுற்றுச்சூழலை ஆக்சிசனேற்றத்தினால் மாற்றியும் கார்பனீராக்சைடை பயன்படுத்திக் கொள்வதற்கான சூழலையும் ஏற்படுத்தியிருக்கலாம் என்று நம்பப்படுகிறது.\n\nSection::::கார்பனை அடர்த்தியாக்கும் வழிமுறைகள்.\nகனிமவியல் கார்பனை அதிகரித்துக் கொள்ளும் வழிமுறைகளை பல ஒளிச்சேர்க்கை உயிரினங்கள் முயன்று பெற்றுக் கொண்டன. கால்வின் சுழற்சியின் ஆரம்பநிலையில் இருந்த கார்பாக்சிலேசில், இவை கார்பனீராக்சைடின் அடர்த்தியை அதிகரித்தன. தாவரங்கள் நீர் மற்றும் வெப்பத்தை தாங்கும் சக்தியை அதிகரித்துக் கொள்ள கார்பன் அடர்த்தி அதிகரிப்பும் அவசியமானது.\n\nகார்பானிக் அன்ஐதரேசு நொதியை கார்பன் அடர்த்தி அதிகரிப்பு வழிமுறைகள் பயன்படுத்திக் கொண்டன. பைகார்பனேட்டுகளை கார்பனீராக்சைடாக நீர்நீக்கம் செய்யும் வினை மற்றும் கார்பனீராக்சைடை நீரேற்றம் செய்து பைகார்பனேட்டாக மாற்றும் வினை ஆகிய இரண்டு வினைகளுக்கும் இந்நொதி வினையூக்கியாகச் செயற்படுகிறது.\n\nகார்பன் டை ஆக்சைடை விட பைகார்பனேட் லிப்பிட் சவ்வுகளில் மிகவும் குறைவாக ஊடுருவுகிறது. கனிம கார்பனை மேலும் திறம்பட ஈட்டிக்கொள்ள சில தாவரங்கள் வளர்சிதை மாற்ற இடைவினைகளை பெற்றுக் கொண்டன.\n\nபாசுப்போயீனோல்பைருவேட்டு கார்பாக்சிலேசு நொதியானது வினையூக்கியாகச் செயல்பட்டு கார்பாக்சிலேட்டு பாசுப்போயீனோல்பைருவேட்டை ஆக்சாலோ அசிட்டேட்டாக மாற்றுகிறது. இதுவொரு சி4 இருகார்பாக்சிலிக் அமிலமாகும்.\n\nSection::::கிராசுலேசியன் அமில வளர்ச்சிதைமாற்ற தாவரங்கள்.\nகிராசுலேசியன் அமில வளர்ச்சிதைமாற்ற தாவரங்கள் வறண்ட சூழலில் கிராசுலேசியன் அமில வளர்ச்சிதைமாற்றத்தை தகவமைத்துக் கொள்கின்றன. இச்செயல்முறையில் இரவு நேரத்தில் இலைத்துளைகள் வழியாக உள்நுழையும் கார்பனீராக்சைடு, மேலிக் அமிலம் என்ற நான்கு கார்பன் சேர்மமாக மாற்றப்படுகிறது. இலைத்துளைகள் மூடப்பட்டிருக்கும் பகற்பொழுதில் கால்வின் சுழற்சிக்குத் தேவையான கார்பனீராக்சைடை இவ்வமிலம் வெளியிடுகிறது. கிராசுலா ஒவாட்டா மற்றும் கள்ளி போன்ற தாவரங்கள் இவ்வகைக்கு எடுத்துக்காட்டுகளாகும். கிட்டத்தட்ட 16000 தாவர இனங்கள் கிராசுலேசியன் அமில வளர்ச்சிதைமாற்றத்தைப் பயன்படுத்துகின்றன.\n\nSection::::சி4 தாவரங்கள்.\nகால்வின் சுழற்சியின் முன்னுரையாக, 4-கார்பன் சேர்மங்களான மேலிக் அமிலம் அல்லது அசுபார்டிக் அமிலத்துடன் கார்பனீராக்சைடை சேர்த்துக் கொள்ளும் வினைகளில் சி4 தாவரங்கள் ஈடுபடுகின்றன. இவ்வகைத் தாவரங்கள் தனித்துவமிக்க உட்புற இலை உடலமைப்பைப் பெற்றுள்ளன. கரும்பு, சோளம் போன்ற வெப்பமண்டல புல்வகைத் தாவரங்கள் சி4 தாவரங்களாகும். ஆனாலும் பல அகன்ற இலைத் தாவரங்களும் இவ்வகைத் தாவரங்களாக உள்ளன. ஒட்டுமொத்தமாக 7600 நிலவாழ் தாவரங்கள் சி4 கார்பன் நிலைநிறுத்தத்தைப் பயன்படுத்துகின்றன. இது மொத்த தாவர இனங்களின் அளவில் 3% ஆகும்.\n\nSection::::சி3 தாவரங்கள்.\nபெரும்பாலான தாவரங்கள் சி3 வகை தாவரங்களாக உள்ளன. கிராசுலேசியன் அமில வளர்ச்சிதைமாற்ற தாவரங்கள் மற்றும் சி4 தாவரங்களிடமிருந்து வேறுபடுத்தி அறியவே சி3 தாவரங்கள் என அழைக்கப்படுகின்றன. மேலும், கால்வின் சுழற்சியில் கார்பாக்சிலேற்ற விளைபொருளாக இவ்வகையில் 3-கார்பன் சேர்மங்கள் தோன்றுகின்றன. சி4 இருகார்பாக்சிலிக் அமிலச் சுழற்சிகள் இங்கு இல்லை. அதனால் அவ்விருவகைகளைவிட இங்கு கார்பனீராக்சைடு ஈடுசெய்யும் புள்ளிகள் அதிகம் உள்ளன. இவ்வகைத் தாவரங்களில் கார்பன் , ஐசோடோப்பு விகிதம் 24 க்கு 33 சதவீதமாக உள்ளது\n"}
{"id": "316781", "url": "https://ta.wikipedia.org/wiki?curid=316781", "title": "தொல் ஏரி", "text": "தொல் ஏரி\n\nதொல் ஏரி (\"Thol Lake\") அல்லது தொல் பறவைகள் சரணாலயம் எனப்படும் இது, இந்தியாவின், குசராத்து மாநிலத்தில் அமைந்துள்ள செயற்கை நன்னீர் ஏரியாகும். பாசனத்திற்காக 1912 ஆம் ஆண்டு கட்டப்பட்ட இந்த ஏரி, 1988 ஆம் ஆண்டு தொல் பறவைகள் சரணாலயம் என அறிவிக்கப்பட்டது; சதுப்பு நிலங்களால் சூழப்பட்ட தொல் ஏரி, 60% நீர் பறவைகள் உட்பட சுமார் 150 வகையான பறவைகளின் வசிப்பிடமாக உள்ளது. மேலும், ஏரி மற்றும் அதன் சுற்றுப்புறப் பகுதிகளில், பூநாரைகள், சாரசு கொக்குகள் போன்ற இடம்பெயரும் பறவைகளின் இனப்பெருக்க கூடுகள் பெருமளவில் காணப்படுகிறது.\n\nSection::::அமைவிடம்.\nமேசனா மாவட்டம்' கலோல் எனும் நாட்டுப்புறப் பகுதியில் அமைந்துள்ள இந்த ஏரி, அகமதாபாத் நகரத்திலிருந்து சுமார் 10 கி.மீ தூரத்தில் உள்ளது. ஏரி மற்றும் அதை சுற்றியுள்ள 7 ச.கி.மீ பரப்பளவையும் 1988 ஆம் ஆண்டு பறவைகள் சரணாலயமாக அறிவிக்கப்பட்டிருக்கிறது.\n\nSection::::புகலிடம்.\nதொல் ஏரிக்கு புகலிட பறவைகள் ஏராளமாக வருகை தருகின்ற, கொக்குகள், நாரைகள், நீர் வாத்துகள், கரண்டி வாயன், செந்நாரை, விசிலடிச்சான், பெருங்கொக்கு, வெண்கொக்கு போன்ற சுமார் 100 வகையான பறவையினங்கள் இங்கு காணப்படுகின்றன. மேலும், சிவப்பு கழுத்தும் நீண்ட கால்களையும் கொண்ட இந்திய சாரசு கொக்கு எனும் பறவையினம் இவற்றில் குறிப்பிடத்தக்க ஒன்றாகும். மழைக்காலம் முடிந்தபின்னர் நவம்பர், மற்றும் பிப்ரவரி வரையான காலம் இந்த சரணாலயத்திற்கு இடப்பெயர்வுக்கு ஏற்றக் காலமாகும்.\n"}
{"id": "316792", "url": "https://ta.wikipedia.org/wiki?curid=316792", "title": "ஆலசனேற்றம்", "text": "ஆலசனேற்றம்\n\nஆலசனேற்றம் \"(Halogenation)\" என்பது ஒன்று அல்லது அதற்கு மேற்பட்ட ஆலசன்கள், ஒரு சேர்மம் அல்லது வேதிப்பொருளுடன் இணைகின்ற வேதி வினையாகும். ஆலசனகற்றம் என்பது இதற்கு நேரெதிரான வேதி வினையாகும். கரிமச் சேர்மங்களின் கட்டமைப்புகள், அவற்றுடன் இணைந்துள்ள வேதிவினைக் குழுக்கள், இணையக்கூடிய குறிப்பிட்டதொரு ஆலசனின் பண்புகள் ஆகியவற்றின் அடிப்படையில் ஆலசனேற்றத்திற்கான வழித்தடமும், விகிதவியல் அளவுகளும் அமைகின்றன. உலோகங்கள் போன்ற கனிம வேதியியல் சேர்மங்களும் ஆலசனேற்ற வினையில் ஈடுபடுகின்றன.\n\nSection::::வினைவகை ஆலசனேற்றங்கள்.\nகரிமச் சேர்மங்களில் ஆலசனேற்றம் பல்வேறு வழித்தடங்களில் நிகழ்கின்றது. தனி மின்னுருபு ஆலசனேற்றம், கீட்டோன் ஆலசனேற்றம், எலக்ட்ரான் கவர் ஆலசனேற்றம், ஆலசன் கூட்டுவினை போன்றவை ஆலசனேற்ற வழித்தடங்கள் ஆகும். வினைவேதிமத்தின் கட்டமைப்பு, வழித்தடத்தை நிர்ணயிக்கின்ற ஒரு காரணியாக உள்ளது.\n\nSection::::தனி மின்னுருபு ஆலசனேற்றம்.\nகுறிப்பாக நிறைவுற்ற ஐதரோ கார்பன்கள் ஆலசன்களை இணைத்துக் கொள்வதில்லை. ஆனால் இவை. தன்னிலுள்ள ஐதரசன் அணுக்களுக்கு மாற்றாக ஆலசன்களை பதிலீடு செய்து தனி மின்னுருபு ஆலசனேற்றம் அடைகின்றன. பிணைப்பிற்காகக் கிடைக்கக்கூடிய C-H பிணைப்புகளில், ஒப்பீட்டளவில் பலவீனமாகவுள்ள பிணைப்பு ஆல்கேன்களின் ஆலசனேற்றத்தை தீர்மானிக்கிறது. தொடர்புடைய தனிமின்னுருபுகளின் நிலைப்புத்தன்மையும் அவற்றின் நிலைமாறும் இயல்பும், மூவிணைய மற்றும் ஈரினைய நிலைகளில் வினைபுரிவதற்கான முன்னுரிமையை அளிக்கின்றன. குளோரினேற்ற மீத்தேன்களை தொழில்முறையில் தயாரிப்பதற்காக தனி மின்னுருபு ஆக்சிசனேற்ற வழித்தடம் பயன்படுத்தப்படுகிறது:\n\nஇவ்வகையான தனி மின்னுருபு வினைகளில் பெரும்பாலும் மறுசீரமைப்பு வினைகள் இனைந்தே இருக்கின்றன.\n\nSection::::ஆல்கீன், ஆல்கைன் ஆலசனேற்றம்.\nநிறைவுறா ஐதரோகார்பன்கள், குறிப்பாக ஆல்கீன்களும், ஆல்கைன்களும் ஆலசன்களைச் சேர்த்துக் கொள்கின்றன.\n\nஆலசன்கள், ஆல்கீனுடன் சேரும்பொழுது இடைநிலையாக ஆலோனியம் அயனியாக உருவாகிய பின்னரே சேர்கின்றன. சில சிறப்பு சந்தர்பங்களில் இந்த ஆலோனியம் அயனி தனிப்படுத்தப்படுகிறது\n\nSection::::அரோமாட்டிக் சேர்ம ஆலசனேற்றம்.\nஅரோமாட்டிக் சேர்மங்கள் எலக்ட்ரான் கவர் ஆலசனேற்றம் அடைகின்றன:\n\nஇச்சேர்மங்களைப் பொருத்தவரையில் ஆலசனேற்ற வினையில் ஆலசன்கள் முக்கியப்பங்கு வகிக்கின்றன. \nபுளோரின்\\புளோரினும் குளோரினும் அதிகமான எலக்ட்ரான் கவர் பண்பை கொண்டவை என்பதால் இவையிரண்டும் தீவிரமான ஆலசனேற்ற முகவர்களாக செயல்படுகின்றன. இவற்றுடன் ஒப்பிடுகையில் புரோமின் ஒரு பலவீனமான ஆலசனேற்றும் முகவராகும். அயோடின் இவையாவற்றையும் விட பலவீனமான முகவராகும். ஐதரசனேற்ற வினைகளில் நேரெதிரான போக்கு நிலவுகிறது. கரிமச் சேர்மங்களில் அயோடின் மிகவும் எளிமையாக நீக்கப்பட்டு ஐதரசனேற்றம் அடைகிறது. கரிமபுளோரின் சேர்மங்கள் அதிக நிலைப்புத்தன்மை கொண்டவையாக உள்ளன.\n\nSection::::பிற ஆலசனேற்ற வகைகள்.\nஅன்சிடைக்கர் வினையில், கார்பாக்சிலிக் அமிலங்கள் வளையம் குறைந்த ஆலைடுகளாக மாற்ரப்படுகின்றன. இதற்காக கார்பாக்சிலிக் அமிலம் முதலில் வெள்ளி உப்பாக மாற்றப்பட்டு பின்னர் ஆலசனுடன் சேர்க்கப்பட்டு ஆக்சிசனேற்றம் செய்யப்படுகிறது.\n\nஅனிலின்களிடமிருந்து பெறப்படும் ஈரசோனியம் உப்புகள் சாண்ட்மேயர் வினையினால் அரைல் ஆலைடுகளைக் கொடுக்கின்றன.\n\nஎல்-வோல்கார்டு-செலின்சுகி ஆலசனேற்ற வினையில் கார்பாக்சிலிக் அமிலங்கள் ஆல்பா நிலையில் ஆலசனேற்கின்றன.\nஆக்சிகுளோரினேற்ற வினையில் ஐதரசன் குளோரைடும் ஆக்சிசனும் சேர்ந்த இணை குளோரினுக்கு நிகராக செயல்பட்டு இருகுளோரோ ஈத்தேனைக் கொடுக்கிறது.\n\nSection::::ஆலசன் வகை ஆலசனேற்றங்கள்.\nSection::::புளோரினேற்றம்.\nநிறைவுற்ற மற்றும் நிறைவுறாத கரிமச் சேர்மங்கள் எதுவாக இருப்பினும் உடனடியாக வெடியோசையுடன் புளோரினேற்றம் அடைகின்றன. தனிமநிலை புளோரினுடனான வினையெனில் சிறப்பு நிபந்தனைகளும் உபகரணங்களும் தேவைப்படுகின்றன. வர்த்தக முக்கியத்துவம் மிக்க பல கரிமச்சேர்மங்கள் ஐதரசன் புளோரைடை புளோரினுக்கான ஆதாரமூலமாகக் கொண்டு மின்வேதியியல் முறையில் புளோரினேற்றம் செய்யப்படுகின்றன. இம்முறையானது மின்வேதியியல் புளோரினேற்ற முறை என்ற பெயரால் அழைக்கப்படுகிறது. புளோரினைத் தவிர மின்வேதியியல் முறையில் உருவாக்கப்பட்ட செனான் இருபுளோரைடு, கோபால்ட்டு(III) புளோரைடு போன்ற புளோரினேற்ற முகவர்கள் புளோரினுக்குச் சமமாக செயல்படுகின்றன.\n\nSection::::குளோரினேற்றம்.\nபொதுவாக குளோரினேற்ற வினைகள் வெப்ப உமிழ் வினைகளாகும். நிறைவுற்ற மற்றும் நிறைவுறாத கரிமச் சேர்மங்கள் எதுவாக இருப்பினும் குளோரினுடன் நேரடியாக வினைபுரிகின்றன. நிறைவுற்ற சேர்மங்கள் எனில் குளோரினின் சமபிளவாதல் வினைக்கு புற ஊதா ஓளி அவசியமாகிறது. தொழிற்சாலைகளில் பெருமளவில் குளோரினேற்ற வினைகள் நிகழ்த்தப்படுகின்றன. பாலி வினைல் குளோரைடு தயாரிப்பில் முன்னோடிச் சேர்மமான 1,2-இருகுளோரோ ஈத்தேன் வழித்தடமும், பல்வேறு குளோரினேற்ற ஈத்தேன்கள் கரைப்பானாகவும் பயன்படுகின்றன.\n\nSection::::புரோமினேற்றம்.\nகுளோரினேற்றத்தைக் காட்டிலும் புரோமினேற்றம் குறைவான வெப்ப உமிழ் வினை என்ற காரணத்தால், இதை அதிகமாகத் தெரிவு செய்கின்ற சூழல் ஏற்படுகிறது. பொதுவாக ஆல்கீன்களுடன் புரோமின் சேர்க்கப்பட்டு புரோமினேற்றம் நிகழ்கிறது. முக்குளோரோ எத்திலீன்|முக்குளோரோ எத்திலீனிலிருந்து உணர்வு நீக்கும் ஆலோதேனை தொகுப்புமுறையில் தயாரிக்கும் முறையை புரோமினேற்றத்திற்கு உதாரணமாகக் கூறலாம். :\n\nகரிம புரோமின் சேர்மங்களே இயற்கையில் பொதுவாகக் காணப்படக்கூடிய கரிம ஆலைடு சேர்மங்கள் ஆகும். இவை புரோமோபெராக்சிடேசு என்ற நொதியால் உருவாக்கப்படுகின்றன. இதற்காக, புரோமைடுகளை ஆக்சிசனுடன் இணைத்து இவ்விணையை ஆக்சிசனேற்றிகளாக இவை பயன்படுத்துகின்றன. பெருங்கடல்களில் ஆண்டொன்றுக்கு 1 முதல் 2 டன் அளவுக்கு புரோமோபார்மும், 56000 டன் புரோமோ ஈத்தேனும் வெளியிடப்படுகின்றன. \n\nSection::::அயோடினேற்றம்.\nஅயோடின் மிகவும் வீரியம் குறைந்த ஆலசனாகும். எனவே பெரும்பாலான கரிமச் சேர்மங்களுடன் மந்தமாகவே வினைபுரிகிறது. கொழுப்புகளின் நிறைவுறா அளவை அளவிட்டு பகுப்பாய்வு செய்ய உதவும் அயோடின் எண் கண்டறிவதற்காக ஆல்கீன்களுடன் அயோடின் சேர்க்கப்படுகிறது. அயோடோபார்ம் வினை மெத்தில் கீட்டோன்களின் நிலையை தாழ்த்துகிறது.\n\nSection::::கனிம வேதியியல் ஆலசனேற்றம்.\nஆர்கான், நியான், ஈலியம் நீங்கலாக மற்ற அனைத்து தனிமங்களும் புளோரினுடன் வினைபுரிந்து புளோரைடுகளாக உருவாகின்றன. புளொரினுடன் ஒப்பிடுகையில் குளோரின் அதிகமாகத் தெரிவு செய்யப்படுகிறது. பெரும்பாலான உலோகங்களுடனும் கனமான அலோகங்களுடனும் குளோரின் வினைபுரிகிறது. வழக்கம் போலவே புரோமின் குறைவான வினைத்திறன் கொண்டும் அயோடின் மிகக்குறைவான வினைத்திறனும் கொண்டவையாக விளங்குகின்றன. தங்கத்தைக் குளோரினேற்றம் செய்தால் தங்கம்(III) குளோரைடு உருவாகிறது என்ற வினையை கனிம வேதியியல் குளோரினேற்றத்திற்கு ஒரு உதாரணமாகக் கூறலாம். உலோகங்களை குளோரினேற்றம் செய்யும் செயல்முறைகள் கனிம வேதியியலில் அவ்வளவாக முக்கியத்துவம் பெறுவதில்லை. ஏனெனில் ஆக்சைடுகளில் இருந்தும் ஐதரசன் ஆலைடுகளில் இருந்தும் குளோரைடுகள் எளிமையாகத் தயாரிக்கப்பட்டுவிடுகின்றன. பாசுபரசு முக்குளோரைடு தயாரிப்பிலும் கந்தக ஓராக்சைடு தயாரிப்பிலும் மட்டுமே தொழிற்சாலைத் தயாரிப்பு முறைகள் மேற்கொள்ளப்படுகின்றன.\n\nSection::::வேதிமுறை ஆலசனகற்றம்.\nபாதிக்கப்பட்ட அல்லது கெட்டுப்போன வேதிப்பொருட்களில் இருந்து ஆலசனை நீக்குவதற்கு மேற்கொள்ளப்படும் வழிமுறையே வேதிமுறை ஆலசனகற்றமாகும். கிளஒகோலேட்டு ஆலசனகற்றம், கார வினையூக்கச் சிதைவு ஆகிய இரண்டு வகையான ஆலசனகற்ற முறைகள் நடைமுறையில் உள்ளன.\n\n"}
{"id": "316796", "url": "https://ta.wikipedia.org/wiki?curid=316796", "title": "இரேனியம் அறுபுளோரைடு", "text": "இரேனியம் அறுபுளோரைடு\n\nஇரேனியம் அறுபுளோரைடு \"(Rhenium hexafluoride)\" என்பது ReF என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். இரேனியம் மற்றும் புளோரின் சேர்ந்து உருவாகும் இச்சேர்மம் இரேனியம்(VI) புளோரைடு என்ற பெயராலும் அழைக்கப்படுகிறது. அறியப்பட்டுள்ள 17 இரட்டை அறுபுளோரைடுகளில் இரேனியம் அறுபுளோரைடும் ஒன்றாகும்.\n\nSection::::தயாரிப்பு.\nகூடுதலான இரேனியம் உலோகத்துடன் இரேனியம் எழுபுளோரைடை அழுத்தக் கலனில் 300 பாகை செல்சியசு வெப்பநிலையில் சேர்த்து வினைபுரியச் செய்தால் இரேனியம் அறுபுளோரைடு உருவாகிறது\n\n6 ReF7 + Re → 7 ReF6\n\nSection::::இயற்பியல் பண்புகள்.\nஅறை வெப்பநிலையில் இரேனியம் அறுபுளோரைடு நீர்மமாகக் காணப்படுகிறது.18.5 பாகை செல்சியசு வெப்பநிலையில் மஞ்சள் நிறத் திண்மமாக இது உறைகிறது. இச்சேர்மத்தின் கொதிநிலை 33.7 பாகை செல்சியசு ஆகும்.\n\nSection::::கட்டமைப்பு.\n−140 பாகை செல்சியசு வெப்பநிலையில் Pnma இடக்குழுவுடன், ஏ = 9.417 Å, பி = 8.570 Å, மற்றும் சி = 4.965 Å என்ற அணிக்கோவை அளபுருக்களுடன் செஞ்சாய்சதுரமாக இரேனியம் அறுகுளோரைடு படிக வடிவம் கொண்டுள்ளது. இதன் கட்டமைப்பில் உள்ள அலகுகூட்டிற்கு நான்கு முற்றுறா வாய்ப்பாடுகள் இச்சேர்மத்திற்கு 4.94 செ.மீ -3 அடர்த்தியைக் கொடுக்கின்றன.\nவாயு அல்லது நீர்மநிலைக்கு அத்தியாவசியமான (Oh) இடக்குழுவுடன் எண்முக மூலக்கூற்று வடிவமைப்பை இரேனியம் அறுபுளோரைடு ஏற்றுள்ளது. Re–F பிணைப்பின் பிணைப்பு நீளம் 1.823 Å ஆகும். \n\nSection::::பயன்.\nமின்னணுவியல் துறையில் இரேனியம் படங்களை பதிவுசெய்ய ஒரு வணிக முக்கியத்துவம் மிக்க பொருளாக இரேனியம் அறுபுளோரைடு பயன்படுகிறது.\n\n"}
{"id": "316800", "url": "https://ta.wikipedia.org/wiki?curid=316800", "title": "கீட்டோன் ஆலசனேற்றம்", "text": "கீட்டோன் ஆலசனேற்றம்\n\nகீட்டோன் ஆலசனேற்றம் \"( ketone halogenations)\" கரிம வேதியியலில் ஒரு சிறப்பு வகையான ஆலசனேற்ற வினையாகும். தொடர்புடைய அடிப்படை தனிமநிலை ஆலசன் நீரிய ஊடகத்தில் அமில அல்லது கார நிபந்தனைகளுக்கு உட்பட்டு இவ்வினை மேற்கொள்ளப்படுகிறது. இவ்வழியில், குளோரைடு, புரோமைடு, மற்றும் அயோடைடு (ஆனால் குறிப்பாக புளோரைடு இல்லை) போன்றவற்றை கீட்டோனின் ஆல்பா நிலையில் தேர்ந்தெடுத்து நிறுவ முடியும்.\n\nஅசிட்டிக் அமிலத்தில்\n\nநீரிய சோடியம் ஐதராக்சைடில்,\n\nஒரு கீட்டோனின் கார்பனைல் தொகுதி ஆல்பாநிலையில் எளிமையாக ஆலசனேற்றம் செய்யமுடியும். ஏனெனில் காரக் கரைசலாக இருப்பின் ஓர் ஈனோலேட்டும், அமிலக் கரைசலாக இருப்பின் ஓர் ஈனோலும் உருவாகும் வாய்ப்பு இருக்கிறது. அமிலம் அல்லது காரச் சூழலில் அசிட்டோனை புரோமினேற்றம் செய்து புரோமோ அசிட்டோன் தயாரிக்கப்படும் வினையை ஆல்பா ஆலசனேற்றத்திற்கு உதாரணமாகக் கூறலாம்.\nவழக்கமாக அமிலக் கரைசலில் ஒரேயொரு ஆல்பா ஐதரசன் மட்டுமே ஆலசனால் மாற்றீடு செய்யப்படும். ஏனெனில், முதலாவது ஆலசனேற்றத்தைவிட, அடுத்தடுத்தடுத்த ஆலசனேற்றங்களின் வேகம் குறைவாகும். கார்பனைல் ஆக்சிசனின் காரத்தன்மையை ஆலசன் குறைத்து விடுவதால் புரோட்டானேற்றத்திற்கு சாதகமாக இருப்பதில்லை. எனினும், காரக் கரைசலில் தொகுப்பிற்குரிய எலக்ட்ரானை ஆலசன் எடுத்துக் கொள்வதால் ஐதரசன் அணுக்கள் அதிக அமிலத்தன்மையுடன் எஞ்சியிருக்கின்றன. இவை அடுத்தடுத்த அடுத்தடுத்த ஆலசனேற்றத்தை விரைவாக்குகின்றன.\n\nமெத்தில் கீட்டோன்களைப் பொருத்தவரையில் பெரும்பாலும் இவ்வினையில் மூவாலைடு உருவாக்கப்படுகிறது. இச்சேர்மம் தண்ணீருடன் சேர்ந்து விரைவான பதிலீட்டு வினைக்கு உட்பட்டு கார்பாக்சிலேட்டாக உருவாகிறது. இவ்வினை ஆலோபார்ம் வினை என்ற பெயரால் அழைக்கப்படுகிறது.\n"}
{"id": "316803", "url": "https://ta.wikipedia.org/wiki?curid=316803", "title": "ரோடியம் அறுபுளோரைடு", "text": "ரோடியம் அறுபுளோரைடு\n\nரோடியம் அறுபுளோரைடு \"(Rhodium hexafluoride)\" என்பது RhF என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். ரோடியம் மற்றும் புளோரின் சேர்ந்து உருவாகும் இச்சேர்மம் ரோடியம்(VI) புளோரைடு என்ற பெயராலும் அழைக்கப்படுகிறது. அதிக வினைத்திறனும், எளிதில் ஆவியாகக் கூடியதாகவும் உள்ள இச்சேர்மம் கருப்பு நிறத்தில் காணப்படுகிறது . \n\nSection::::தயாரிப்பு.\nரோடியம் உலோகத்துடன் மிகையளவு தனிமநிலை புளோரினைச் சேர்த்து வினைபுரியச் செய்தால் ரோடியம் அறுபுளோரைடு உருவாகிறது.\n\nRh + 3 F2 → RhF6\n\nSection::::கட்டமைப்பு.\nஎண்முக மூலக்கூற்று வடிவமைப்புடன் ரோடியம் அறுபுளோரைடு காணப்படுகிறது. d3 வடிவமைப்புடன் இசைந்துள்ள ஆறு Rh–F பிணைப்புகளும் 1.824 Å நீளத்திற்குச் சமமாக உள்ளன. Pnma இடக்குழுவுடன், ஏ = 9.323 Å, பி = 8.474 Å, மற்றும் சி = 4.910 Å என்ற அணிக்கோவை அளபுருக்களுடன் செஞ்சாய்சதுரமாக ரோடியம் அறுபுளோரைடு படிகமாகிறது.\n\nமற்றும் சில உலோக புளோரைடுகள் போல ரோடியம் அறுபுளோரைடும் வலிமையான ஆக்சிசனேற்றியாக செயல்படுகிறது. தண்ணீர் இல்லாவிட்டாலும் கண்ணாடியை தாக்கும் வல்லமையும் தனிமநிலை ஆக்சிசனுடன் வினைபுரியும் ஆற்றலும் இப்புளோரைக்கு உண்டு .\n\n\n"}
{"id": "316808", "url": "https://ta.wikipedia.org/wiki?curid=316808", "title": "பெருங்கணவாய்", "text": "பெருங்கணவாய்\n\nபெருங்கணவாய் அல்லது இராட்சதக் கணவாய் (giant squid (பேரினம் ஆர்க்கிட்டூத்திஸ்) என்பது ஆழ்கடலில் வாழும் கணவாய் ஆகும். இது Architeuthidae குடும்பமாக வகைபடுத்தப்பட்டுள்ளது. இந்த இராட்சதக் கணவாயால் ஆழ்கடலில் பேருருவில் வளர இயலும். அண்மைய கணக்கீட்டின்படி, இதன் பின்பக்க துடுப்பிலிருந்து இரண்டு நீண்ட கரங்கள்வரை அதிகபட்ச அளவாக இராட்சத பெண் கணவாய்கள் நீளமும், ஆண் கணவாய் நீளம் உடையதாகவும் கணக்கிடப்பட்டுள்ளது (மிகப்பெரிய உயிரினங்களில் ஒன்றாக அடையாளப்படுத்தப்பட்டுள்ள நீளம் கொண்டபெருங்கணவாய்க்கு ( நீளம்) அடுத்த நிலையில் உள்ளது).\n\nஇராட்சத கணவாய் இனங்களின் எண்ணிக்கை குறித்த விவாதங்கள் நடத்தப்பட்டன. அண்மைய மரபணு ஆராய்ச்சிகள் இதில் ஒரே ஒரு இனம் மட்டுமே உள்ளது என்று கூறுகிறது.\n\n2004 ஆண்டு சப்பானிய ஆராய்ச்சியாளர்கள் இந்த உயிரினத்தை உயிருடன் முதன்முதலில் அது வாழும் இடத்தில் படம் பிடித்தனர், மற்றும் 2012 சூலை இல் வயதுவந்த இராட்சத கணவாய் ஒன்று, நேரடியாக அதன் இயற்கை வாழிடத்தில் சிசிங்-ஜீமா என்பவரால் படமாக்கப்பட்டது.\n"}
{"id": "316816", "url": "https://ta.wikipedia.org/wiki?curid=316816", "title": "பொலோனியம் அறுபுளோரைடு", "text": "பொலோனியம் அறுபுளோரைடு\n\nபொலோனியம் அறுபுளோரைடு \"(Polonium hexafluoride)\" என்பது PoF என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். பொலோனியம் மற்றும் புளோரின் சேர்ந்து உருவாகும் இச்சேர்மம் அறியப்பட்டுள்ள 17 இரட்டை அறுபுளோரைடுகளில் இந்த அறுபுளோரைடும் ஒன்றாகும்.\n\nSection::::தயாரிப்பு.\n1945 ஆம் ஆண்டில் பொலோனியம் அறுபுளோரைடை பின் காணும் வினையின் மூலம் தயாரிக்க முயற்சி மேற்கொள்ளப்பட்டது.\n\n210Po + 3 F2 → 210PoF6\n\nஆனால் இம்முயற்சி வெற்றி பெறவில்லை. இச்சேர்மத்தின் கொதிநிலை கிட்டத்தட்ட -40 பாகை செல்சியசாக இருக்குமென்று முன்கணிக்கப்பட்டது.\nPoF வெற்றிகரமாக இதே வினையினால் 1960 ஆம் ஆண்டு தொகுக்கப்பட்டது. மேலும் சில நிலையான ஐசோடோப்புகள்Po, உருவாக்கப்பட்டன. இங்கு எளிதில் ஆவியாகக்கூடிய பொலோனியம் புளோரைடு உருவானது. ஆனால் இது முற்றிலுமாக வரையறுக்கப்படவில்லை. விரைவாக இது கதிவீச்சுப் பகுப்பிற்கு உட்பட்டு பொலோனியம் நான்குபுளோரைடாகச் சிதைவடைகிறது. \n"}
{"id": "316827", "url": "https://ta.wikipedia.org/wiki?curid=316827", "title": "இராவணன் (பக்கவழி நெறிப்படுத்தல்)", "text": "இராவணன் (பக்கவழி நெறிப்படுத்தல்)\n\nஇராவணன் என்பது கீழுள்ளவற்றில் ஒன்றைக் குறிப்பிடலாம்.\n\n"}
{"id": "316842", "url": "https://ta.wikipedia.org/wiki?curid=316842", "title": "அ. இராமசாமி", "text": "அ. இராமசாமி\n\nஅ. இராமசாமி (19, திசம்பர், 1943) பல்கலைக்கழகத் துணைவேந்தர், வரலாற்றாசிரியர், நூலாசிரியர், அரசு நிருவாகி எனப் பன்முகம் கொண்டவர் ஆவார்.\n\nSection::::ஆற்றிய பணிகள்.\nமதுரைக் கல்லூரி மற்றும் சென்னைப் பச்சையப்பன் கல்லூரி ஆகியவற்றில் கல்வி பயின்றபின் 26 ஆண்டுகள் அரசுக் கல்லூரிகளில் வரலாற்றுப் பேராசிரியராகப் பணி புரிந்தார். மதுரை காமராசர் பல்கலைக்கழகத் தேர்வாணையராகவும் பதிவாளராகவும் பணியாற்றினார். பிறகு காரைக்குடி அழகப்பா பல்கலைக் கழகத்தில் துணைவேந்தராக ஆனார். தமிழ்நாடு மாநில உயர்கல்வி மன்றத்தின் துணைத் தலைவர் பதவியில் இருந்தார்.\n\nSection::::எழுத்துப் பணிகள்.\nஅண்ணாதுரையின் மொழிக்கொள்கையைப் பொருளாகக் கொண்டு ஆய்வு செய்து முனைவர் பட்டம் பெற்றார். புதுச்சேரி விடுதலைப் போராட்ட வரலாறு என்னும் இவருடைய நூலுக்குத் தமிழ் நாடு அரசு பரிசு வழங்கியது. தமிழ்நாட்டு வரலாறு என இவர் எழுதிய நூல் மாணவர்களுக்குப் பாடநூலாக வைக்கப்பட்டுள்ளது.\n\n\nSection::::எழுதிய நூல்கள்.\nஆங்கிலத்திலும் சில வரலாற்று நூல்கள் எழுதியுள்ளார்.\n\nSection::::உசாத்துணை.\nவள்ளுவமும் வரலாறும்-நூல் பூம்புகார் பதிப்பகம்,பிரகாசம் சாலை,சென்னை-108\n\nSection::::மேலும் பார்க்க.\nhttp://www.viduthalai.in/previousyear/home/viduthalai/medical/49765-2012-11-30-10-56-32.html\n"}
{"id": "316843", "url": "https://ta.wikipedia.org/wiki?curid=316843", "title": "பிரத்திம்யும்மனன்", "text": "பிரத்திம்யும்மனன்\n\nபிரத்தியுமனன் (Pradyumna) (), கிருட்டிணன் – ருக்மணி இணையரின் மகன் ஆவார். அழகு மிக்க இவர் மன்மதனின் அம்சமாக பிறந்தவர் என கருதப்படுகிறார். ருக்மணியின் அண்னனும் விதர்ப்ப நாட்டு மன்னருமான ருக்மியின் மகளும், ரதியின் அம்சமான ருக்மாவதியை, பிரத்தியுமனனுக்கு மணமுடித்தனர். பிரத்தியுமனன் – ருக்மாவதி இணையருக்கு பிறந்தவரே அனிருத்தன் ஆவார்.\nவைணவ மரபில் சங்கர்சனர், பிரத்தியுமனன் மற்றும் அனிருத்தன் ஆகியோர் வாசுதேவ கிருஷ்ணனின் அம்சங்களாக போற்றப்படுகிறார்கள்.\n\nSection::::மறைவு.\nகுருச்சேத்திரப் போருக்குப் பின்னர் கிருட்டிணன் மீது கோபமுற்ற காந்தாரி, தனது பிள்ளைகள் எவ்வாறு இறந்தார்களோ அது போலவே யாதவர் குலமும் அழியும் என சாபமிட்டாள். மேலும் துவாரகையின் சில யாதவ இளைஞர்கள், கிருஷ்ணரின் மூத்த மகனான சாம்பனை கருவுற்ற பெண் போல் வேடமிட்டு, தவக்கோலத்தில் இருந்த முனிவர்கள் முன் நிறுத்தி, இக்கர்ப்பிணிக்கு என்ன குழந்தை பிறக்கும் கேட்க, கோபமுற்ற முனிவர்கள், உங்கள் குலத்தை பூண்டோடு அழிக்க வல்ல இரும்பு உலக்கை பெற்றெடுப்பாள் என சாபமிட்டனர்.\n\nசாம்பன் கருவுற்று பெற்ற இரும்பு உலக்கையை யாதவர்கள் பொடியாக்கி துவாரகைக் கடலில் கரைத்தனர். பின்னர் கடற்கரையில் ஒதுங்கிய இரும்புத் துகள்கள், கோரைப்புற்களாக அடர்த்தியாக வளர்ந்து நின்றன. ஒரு சமயம் கிருதவர்மன் மற்றும் சாத்தியகி தலைமையில் அவ்விடத்தில் கூடிய அனைத்து யாதவர்கள் அளவு மீறி மது அருந்திய போதையில், ஒருவருடன் ஒருவர் வீண் விவாதம் செய்து சண்டையிட்டு கொண்டனர். ஒரு காலகட்டத்தில் இரும்பு ஈட்டிகள் போன்ற கோரப்புற்களால் ஒருவரை ஒருவர் அடித்துக் கொண்டு மாய்ந்தனர்.\nஇச்சண்டையில் யாதவ முதியோர்கள், பெண்கள், குழந்தைதள் தவிர பிரதியும்மனன் உள்ளிட்ட சாம்பன், அனிருத்தன், சாத்தியகி, கிருதவர்மன் போன்ற அனைத்து யாதவர்களும் மாண்டனர்.\n\nஇந்நிகழ்வு மகாபாரத காவியத்தின் மௌசால பருவத்திலும், பாகவத புராணத்தின் 11வது நூலான உத்தவ கீதையின் முதலாவது மற்றும் முப்பதாவது அத்தியாயங்களில் விளக்கப்பட்டுள்ளது.\n\n"}
{"id": "316846", "url": "https://ta.wikipedia.org/wiki?curid=316846", "title": "நேர்மாற்றத்தக்க அணி", "text": "நேர்மாற்றத்தக்க அணி\n\nநேரியல் இயற்கணிதத்தில் ஒரு \"n\" x \"n\" சதுர அணி A நேர்மாற்றத்தக்கது (\"invertible\") எனில், கீழ்வரும் கட்டுப்பாட்டை நிறைவுசெய்யும் வகையில் ஒரு \"n\" x -\"n\" சதுர அணி B ஐப் பெற்றிருக்க வேண்டும்:\n\nஇக்கட்டுப்பாட்டை நிறைவு செய்யும் B அணியானது A இன் நேர்மாறு அல்லது நேர்மாறு அணி (\"inverse\") எனப்படும். மேலும் A அணியின் நேர்மாறின் குறியீடு A.\n\nநேர்மாற்ற முடியாத சதுர அணி வழுவுள்ள அணி அல்லது வழு அணி எனப்படும். ஒரு சதுர அணியின் அணிக்கோவையின் மதிப்பு பூச்சியமாக இருந்தால், இருந்தால் மட்டுமே, அச்சதுர அணி வழுவுள்ள அணியாக இருக்கும்.\n\nசெவ்வக அணிகளுக்கு (\"m\"x \"n\" வரிசையுடைய அணிகள்) நேர்மாறு அணி கிடையாது. எனினும் முழுத்தரம் (full rank) கொண்ட சதுரமில்லா அணிகள் ஒருபக்க நேர்மாறு (இடது நேர்மாறு அல்லது வலது நேர்மாறு) கொண்டவை.\n\nவழக்கமாக அணிகள் மெய்யெண்களிலும் சிக்கலெண்களிலும் அமைந்தவை என்றாலும், பரிமாற்று வளையத்திலமைந்த அணிகளுக்கும் மேலுள்ள வரையறைகள் பொருந்தும்.\n\nகளம் formula_6 ல் உள்ள உறுப்புகளைக் கொண்ட ஒரு சதுர அணி formula_7 ன் அணிக்கோவையின் மதிப்பு பூச்சியமாக இல்லாதிருந்தால், இருந்தால் மட்டுமே அணி formula_7 ஆனது ஒரேவரிசையுடைய சதுர அணிகளின் கணத்தில், அணிகளின் பெருக்கல் செயலைப் பொறுத்து நேர்மாற்றத் தக்கதாகும். மேலும் பொதுவாக, பரிமாற்று வளையம் மீதான ஒரு சதுர அணியின் அணிக்கோவை அவ்வளையத்தில் நேர்மாற்றத்தக்கதாக இருந்தால், இருந்தால் மட்டுமே அச்சதுர அணியும் நேர்மாற்றத்தக்கதாக இருக்க முடியும். வளையத்தில் தரம் என்ற கருத்து கிடையாதகையால் ஒருபக்க நேர்மாறுகளின் வரையறை சற்று சிக்கலானது.\n\nஅணி நேர்மாற்றல் என்பது ஒரு நேர்மாற்றத்தக்க அணியின் நேர்மாறு காணும் செயலாகும்.\n\nநேர்மாற்றத்தக்க \"n\"×\"n\" அணிகளின் கணமானது அணிப்பெருக்கல் செயலியுடன் ஒரு குலமாகும் (பொது நேரியல் குலம்).\n\nSection::::பண்புகள்.\nA ஒரு நேர்மாற்றத்தக்க அணி எனில்:\nA...,A என்பவை நேர்மாற்றத்தக்க \"n\" x \"n\" அணிகள் எனில்::(AA⋯AA) = A'A⋯A'A;\n\nSection::::சேர்ப்பு அணி.\nஒரு அணியின் சேர்ப்பு அணியைப் பயன்படுத்தி அதன் நேர்மாறு காணலாம்:\n\nSection::::முற்றொருமை அணி.\nமுற்றொருமை அணியுடனான தொடர்பு:\nA , B என்பன இரு முடிவுறு சதுர அணிகள் எனில்:\n\nSection::::நேர்மாறு காணல்.\nகிராமரின் விதியைப் பயன்படுத்தி நேர்மாற்றத்தக்க அணியின் நேர்மாறு காணலாம். இம்முறை சிறு அணிகளுக்கே பொருத்தமானது அணிகளின் வரிசை அதிகமாகும்போது இது போதுமானதாக இருக்காது. சேர்ப்பு அணி என அழைக்கப்படும் தரப்பட்ட அணியின் இணைக்காரணி அணியின் இடமாற்று அணியைக் கொண்டு மூல அணியின் நேர்மாறு காணலாம்:\n\nSection::::2×2 அணியின் நேர்மாறு.\nமேற்கூறப்பட்ட இணைக்காரணிச் சமன்பாடு 2×2 அணிகளுக்குப் பின்வரும் விளைவைத் தருவதால் இரண்டாம் வரிசை நேர்மாற்றத்தக்க சதுர அணிகளின் நேர்மாறுகளை எளிதாகக் காணமுடியும்:\n1/(ad-bc) என்பது எடுத்துக்கொள்ளப்பட்ட அணியின் அணிக்கோவையின் தலைகீழ் மதிப்பாகும்.\n\nSection::::3×3 அணிகள்.\nஅணிக்கோவை மதிப்பு பூச்சியமில்லை எனில் A நேர்மாற்றத்தக்கது. அணிக்கோவையின் மதிப்பை சாரசு விதிமூலம் கணக்கிட்டுக் கொள்ளலாம்.\n\nஅணியின் ஒவ்வொரு உறுப்பின் இணைக்காரணிகள்:\n\n\n\n"}
{"id": "316854", "url": "https://ta.wikipedia.org/wiki?curid=316854", "title": "பிருதெஸ் திமிங்கிலம்", "text": "பிருதெஸ் திமிங்கிலம்\n\nபிருதெஸ் திமிங்கிலம் (Bryde's whale or the Bryde's whale complex () என்பது ஒரு வகைத் திமிங்கிலமாகும். இது பனை மீன் என தமிழில் அழைக்கப்படுவதாக கூறப்படுகிறது. இவற்றில் இரண்டு அல்லது மூன்று இனங்கள் இருக்கின்றன. இதன் வகைப்பாடு குறித்து தெளிவற்றதாக உள்ளது. காரணம் இந்த மீன் குறித்த ஆராய்ச்சிகள் போதுமானதான இல்லாததே. இத்திமிங்கிலங்கள் மிதவெப்ப மற்றும் வெப்பமண்டல கடல் பகுதியில் உலகம் முழுவதிலும் காணப்படுகிறன.\n"}
{"id": "316858", "url": "https://ta.wikipedia.org/wiki?curid=316858", "title": "உழுவை", "text": "உழுவை\n\nஉழுவை (guitarfish) என்பவை Rhinobatidae என்ற குடும்பத்தைச் சேர்ந்த திருக்கை ஆகும். இவற்றிற்கு வீணை மீன், படங்கன், பண்டகள் போன்ற பெயர்களும் கடலோரத் தமிழர்களிடையே புழக்கத்தில் உள்ளன.இந்த மீன்கள் நீண்ட உடலும், தட்டையான தலை மற்றும் சிறு உடலும், இறக்கை போன்ற துடுப்பும் கொண்டவை. இவற்றில் பல்வேறு இனங்கள் உள்ளன. இவை உலகம் முழுவதும் வெப்பமண்டல, மற்றும் மிதவெப்ப கடல் பகுதிகளில் காணப்படுகின்றன. இவை கடலடி தரையில் வாழக்கூடியன. \n\nSection::::விளக்கம்.\nஉழுவையின் உடலமைப்பு சுறா மற்றும் திருக்கை ஆகியவற்றுக்கு இடைப்பட்ட உடலமைப்பைக் கொண்டுள்ளது. இதன் வால் சுறாவின் வால்போன்ற வடிவம் கொண்டுள்ளது. ஆனால் இவற்றில் பல இங்களின், தலை முக்கோணம், அல்லது கித்தார் போன்ற வடிவில் உள்ளது, இதன் மூச்சுத் துளைகள் திருக்கைகளுக்கு உள்ளதுபோல இதன் உடலின் அடிப்பாகத்தில் அமைந்திருக்கும். இதன் மார்புத் துடுப்பு தசைகளின் இணைவால் உருவாக்கப்பட்டு திருக்கைமீன் போல இருக்கும்.\n\nSection::::இனப்பெருக்கம்.\nஇவை தன் உடலுக்குள்ளேயே முட்டையிட்டு அங்கேயே அடைகாத்து குஞ்சு பொரிக்கின்றன.\n\nSection::::வாழிடம்.\nஉழுவைகள் கடலடி தரையில் உள்ள மணல் அல்லது மண் ஆகியவற்றில் புதைந்துள்ள புழுக்கள், நண்டுகள், மட்டிகள் ஆகியவற்றை உண்ணக்கூடியன. இவற்றால் மிக உப்பு, புதிய, மற்றும் உவர் நீரை பொறுத்துக்கொள்ள முடியாது. இவை பொதுவாக கடற்கரை ஓரமான கடற்பரப்பில் அல்லது முகத்துவாரத்தில் 30 மீட்டர் ஆழத்தில் வாழக்கூடியன.\n"}
{"id": "316861", "url": "https://ta.wikipedia.org/wiki?curid=316861", "title": "வசித்ராபூர் ஏரி", "text": "வசித்ராபூர் ஏரி\n\nவசித்ராபூர் ஏரி (Vastrapur Lake) இது, இந்தியாவின், குசராத்து மாநிலத்திலுள்ள அகமதாபாத்தின் மேற்கு பகுதியில் அமைந்துள்ளது. குசராத்தின் துறவிக் கவிஞரான 'நர்சின் மேத்தா' (\"Narsinh Mehta, (414 – 1481\") என்பவரின் நினைவாகப் பெயரிடப்பட்ட இந்த ஏரி, 2002 க்கு பின்னர், 'அகமதாபாத் நகராட்சி கூட்டு நிறுவனம்' (\"Ahmedabad Municipal Corporation (AMC\") மூலம் அலங்கரிக்கப்பட்டு அந்நகரின் ஒரு பிரபலமான சுற்றுலா தளமாக மாற்றப்பட்டது. ஒவ்வொரு வார இறுதியிலும் ஒரு பெரிய எண்ணிக்கையிலான மக்கள் வருகை தரும் இந்த ஏரி, தற்போது ஒரு திறந்தவெளி அரங்கமாகவும், மற்றும் சிறுவர் பூங்காவாகவும் மாறியுள்ளது.\n"}
{"id": "316870", "url": "https://ta.wikipedia.org/wiki?curid=316870", "title": "வைப்போமா", "text": "வைப்போமா\n\nவைப்போமா (VIPoma ) அல்லது வெர்னர்-மோரிசன் கூட்டறிகுறி என்பது குருதிக்குழலியக்க குடலியப்புரதக்கூறுகளைத் \"(Vasoactive intestinal peptide)\" தோற்றுவிக்கும் கணையத்திலுள்ள சிறு திட்டுகளில் தோன்றும் மிக அரிதான அகச்சுரப்பித் தொகுதிப் புற்றுநோயாகும். கணைய உள்சுரப்பிப் புற்று என்னும் இந்நோய், பத்து லட்சத்தில் ஒருவருக்கே தோன்றுவதாக அறியப்படுகிறது.\n\nபொதுவாக ஐம்பது வயதினைக் கடந்தவர்களிடம் அதிகம் காணப்படுகிறது. பெருமளவில் ஆண்களைவிடப் பெண்களிடம் இந்நோய் தோன்றுவது கண்டறியப்பட்டுள்ளது.\n\nSection::::மருத்துவம்.\nஅறுவை மருத்துவம் நல்ல பயனைக்கொடுக்கிறது. நோய் பிற இடங்களுக்குப் பரவிய நிலையில் குணமாவது சற்றுக் கடினம்.\nஇரத்ததில் புரதக்கூறு அளவினைக் கணக்கிட்டு நோயினைத் தெரிந்து கொள்ளலாம். ஐம்பதிற்கும் அதிக அமினோ அமிலங்கள் சேர்ந்து புரதங்களை தோற்றுவிக்கின்றன. ஐம்பதை விடக்குறைந்த அமினோ அமிலங்கள் இணைந்து பெப்டைடுகளைத் தோற்றுவிக்கின்றன.\n"}
{"id": "316888", "url": "https://ta.wikipedia.org/wiki?curid=316888", "title": "எங்கள் குடும்பம் பெரிசு", "text": "எங்கள் குடும்பம் பெரிசு\n\nஎங்கள் குடும்பம் பெரிசு 1958 ஆம் ஆண்டு வெளியான இந்திய தமிழ்த் திரைப்படமாகும். இத்திரைப்படத்தில் பி. ஆர். பந்துலு, எம். வி. ராஜம்மா, ஜி. முத்துக்கிருஷ்ணன், சௌகார் ஜானகி, குலதெய்வம் ராஜகோபால், பி. சரோஜாதேவி ஆகியோர் முக்கிய பாத்திரங்களில் நடித்தனர். சிவாஜி கணேசன் கௌரவ வேடத்தில் தோன்றி நடித்தார்.\n\nSection::::திரைக்கதை சுருக்கம்.\nஒரு நேர்மையான ஆசிரியரின் வாழ்க்கைத் துன்பங்களை எடுத்துக் கூறுவதே இத்திரைப்படக் கதையாகும்.\n\nமாவூர் என்ற கிராமத்தில் ஒரு ஆரம்பப்பள்ளி. அதில் கோலப்பன் ஆசிரியராக இருக்கிறார். நாகப்பன் அந்த ஊர் பஞ்சாயத்துத் தலைவர். அவர் உபாத்தியாயர் கோலப்பனுக்குச் சம்பளம் கொடுப்பதில்லை. இதனால் பள்ளி ஒழுங்காக நடப்பது கிடையாது. மாணவர்களுக்கும் படிப்பில்லை.\n\nஇந்நிலையில் ரங்கண்ணா என்ற ஆசிரியர் அந்த ஊருக்கு மாற்றலாகி வருகிறார். அவர் பள்ளிக்குழந்தைகளைத் தன் குழந்தைகள் போலப் பாவித்து நன்றாகப் பாடம் சொல்லிக் கொடுப்பதுடன் நல்ல பழக்க வழக்கங்களையும் கற்றுக் கொடுக்கிறார். ஒரு நாள் வாசு என்ற பையன் ரங்கண்ணாவின் பேனாவைத் திருடுகிறான். அவனுக்கு நல்ல புத்தி சொல்லி பேனாவை அவனுக்கே கொடுத்துவிடுகிறார் ரங்கண்ணா. பிரெசிடென்ட் நாகப்பனின் தவறான நடவடிக்கைகளைக்கண்டு அவரை ரங்கண்ணா கண்டிக்கிறார். இதனால் ஆத்திரமுற்ற நாகப்பன் ரங்கண்ணாவின் வீட்டை தீ வைத்து எரித்து விடுகிறான். பள்ளி மாணவர்கள் சேர்ந்து ரங்கண்ணாவுக்கு வீடு கட்டிக் கொடுக்கிறார்கள்.\n\nஆரம்பப் பள்ளியை உயர் நிலைப் பள்ளியாக்க, குழந்தைகளை நடிக்க வைத்து ஒரு நாடகம் போட்டு பணம் திரட்டுகிறார் ரங்கண்ணா. அதை நாகப்பன் திருடி, தன் வீட்டில் வைக்க, அவனது மகள் ராதா அதனைக் கண்டு பணத்தை மீண்டும் ரங்கண்ணாவிடம் கொடுத்து விடுகிறாள். நாகப்பன் ராதாவின் மேல் கோபப்பட அங்கு வந்த கோலப்பன் சமாதானப்படுத்துகிறான். நாகப்பன் கோலப்பனைக் கத்தியால் குத்தி விடுகிறான். இதன் காரணமாக நாகப்பனுக்கு ஆறு ஆண்டுகள் சிறைத்தண்டனை கிடைக்கிறது.\n\nரங்கண்ணாவின் மகன் ரவி, சீதா என்ற பெண்ணையும் மற்றொரு மகன் கோபி, நாகப்பனின் மகள் ராதாவையும் திருமணம் செய்கின்றனர். மகள் கௌரியை திருமணம் செய்து கொடுத்த இடத்தில் வரதட்சணை பாக்கி. வீடு அடமானத்தில் இருக்கிறது.<br>\nமகன்கள் வீட்டை மீட்க முன்வரவில்லை. முன்பு பேனா திருடிய வாசு இப்போது இன்ஸ்பெக்டர் உத்தியோகம் வகிக்கிறான். அவன் ரங்கண்ணாவின் வீட்டை மீட்டுக் கொடுக்கிறான்.\n\n25 வருடம் வேலை பார்த்தபின் ஓய்வு பெறுகிறார் ரங்கண்ணா. வறுமையில் வாடுகிறார். அவர் ஒரு மகன் வீட்டிலும், அவர் மனைவி சீதாம்மா இன்னொரு மகன் வீட்டிலும் பிரிந்து வாழ்கின்றனர். இந்நிலையில் ரங்கண்ணா மீது திருட்டுக் குற்றம் சுமத்தப்பட்டு போலீசாரால் கைது செய்யப் படுகிறார். சீதாம்மா மருமகளால் தூற்றப்பட்டு வெளியேற்றப்படுகிறாள்.\n\nSection::::நடிகர்கள்.\nபி. ஆர். பந்துலு<br>\nஜி. முத்துக்கிருஷ்ணன்<br>\nகுலதெய்வம் ராஜகோபால்<br>\nகே. டி. சந்தானம்<br>\n\"டிக்கி\" மாதவராவ்<br>\nஉதயகுமார்<br>\nசூரியகுமார்<br>\nசிவாஜி கணேசன் (கௌரவ தோற்றம்)<br>\nஎம். வி. ராஜம்மா<br>\nசௌகார் ஜானகி<br>\nபி. சரோஜாதேவி<br>\nஎஸ். விமலா<br>\nடி. கே. புஷ்பவல்லி<br>\nஅன்னபூரணம்மா<br>\n\"பேபி\" லட்சுமி<br>\n\"பேபி\" கற்பகம்<br>\nSection::::தயாரிப்பு விபரம்.\nஇத்திரைப்படம் ஒரே சமயத்தில் கன்னடத்தில் \"ஸ்கூல் மாஸ்டர்\" என்ற பெயரில் தயாரானது. பின்னர் பத்மினி பிக்சர்ஸ் தெலுங்கில் \"பதி பந்துலு\" என்ற பெயரில் டப்பிங் செய்யப்பட்டு வெளியானது. 1959 ஆம் ஆண்டு ஏ. எல். எஸ். புரொடக்சன்ஸ் \"ஸ்கூல் மாஸ்டர்\" என்ற பெயரில் இந்தியில் தயாரித்து வெளியிட்டனர். அதன் பின்னர் 1964 ஆம் ஆண்டு \"ஸ்கூல் மாஸ்டர்\" என்ற பெயரில் மலையாளத்தில் தயாரிக்கப்பட்டது. இதிலும் சிவாஜி கணேசன் கௌரவ நடிகராகத் தோன்றி நடித்தார். அவர் நடித்த முதலாவது மலையாளப் படம் இதுவே.\n\n1973 ஆம் ஆண்டு பி. ஆர். பந்துலு ஸ்கூல் மாஸ்டர் என்ற பெயரில் ஒரு தமிழ்ப் படம் தயாரித்து வெளியிட்டார்.\n\nSection::::பாடல்கள்.\nடி. ஜி. லிங்கப்பா இசையமைத்த இத்திரைப்படத்தின் பாடல்களை எழுதியவர்கள்: கே. டி. சந்தானம், கு. சா. கிருஷ்ணமூர்த்தி, கு. மா. பாலசுப்பிரமணியம் ஆகியோர். பாடியவர்கள்: டி. ஜி. லிங்கப்பா, ஏ. எம். ராஜா, டி. எம். சௌந்தரராஜன், எஸ். சி. கிருஷ்ணன், ஏ. பி. கோமளா, சூலமங்கலம் ராஜலட்சுமி, ஜமுனாராணி, பி. சுசீலா, ராணி ஆகியோர்.\n"}
{"id": "316889", "url": "https://ta.wikipedia.org/wiki?curid=316889", "title": "சோழீசுவரம் கோவில், கந்தளாய்", "text": "சோழீசுவரம் கோவில், கந்தளாய்\n\nசோழீசுவரம் கோவில் (\"Choleeswaram temple\") இலங்கையில் திருகோணமலை மாவட்டத்தில் கந்தளாய் நகரில் அமைந்துள்ள கிபி 11 ஆம் நூற்றாண்டில் கட்டப்பட்ட ஒரு வரலாற்றுச் சிறப்புமிக்க சிவன் கோவில் ஆகும். \n\nஇக்கோவில் திருகோணமலை நகரில் இருந்து 20 கிமீ தூரத்தில் அமைந்துள்ளது. இக்கோவிலை சோழ மன்னர் முதலாம் இராஜராஜ சோழன் 1010 ஆம் ஆண்டில் கட்டினார். இக்கோவிலின் சிதைவுகள் 1952 ஆம் ஆண்டில் இலங்கை அரசு இப்பகுதியில் குடியேற்றங்களை ஆரம்பித்த போது கண்டுபிடிக்கப்பட்டன.\n"}
{"id": "316891", "url": "https://ta.wikipedia.org/wiki?curid=316891", "title": "எக்காள மீன்", "text": "எக்காள மீன்\n\nஎக்காள மீன் ( cornetfishes அல்லது flutemouths) என்ற மீன்கள் Fistulariidae என்ற சிறிய குடும்பத்தைச் சார்ந்தவை. இவை நீண்டு குழாய் போலக் காணப்படுபவை. இவை ஒற்றைப் பேரினமாகவும், நான்கு இனங்களும் உள்ளடக்கியவை. வெப்ப மண்டல, துணை வெப்ப மண்டலக் கடல்பகுதியில் உலகம் முழுக்கக் இவை காணப்படுகின்றன. \n\nஇவை 200 செ.மீ. (6.6 அடி) நீளம் வரை இருப்பவை. மெல்லியதாகவும், விலாங்குகளைப் போல நீண்ட உடலமைப்பை உடையவை. ஆனால் மிக நீண்ட மூக்குப்பகுதியையும், தனித்துவமான முதுகுப்புற மற்றும் குத துடுப்புகள் உடையவை. மற்றும் வாலடியில் தனித்து தெரியும் சாட்டை போன்ற அமைப்பும், நீள்வட்ட கண்களும் எக்காளத்தின் தனித்துவமான அடையாளம.\n\nஇவை பொதுவாக கடலோரமாகவோ அல்லது பவளப் பாறை பகுதிகளில் சிறு மீன்கள், ஓட்டுமீன்கள், மற்றும் பிற முதுகெலும்பில்லாத உயிர்களை உண்டு வாழ்கின்றன.\n\nஎக்காள மீன்களை பிடிக்க மீனவர்கள் அவ்வளவாக ஆர்வம் காட்டுவதில்லை. இவற்றை உள்ளூர் மீன் சந்தைகளில் காணலாம்.\n\nSection::::இனங்கள்.\nதற்போது இந்த மீன் இனத்தில் கண்டறியப்பட்டு அங்கீகரிக்கப்பட்ட இனங்கள்:\n\n"}
{"id": "316902", "url": "https://ta.wikipedia.org/wiki?curid=316902", "title": "ஆங்கிலேய விசிறிவால்", "text": "ஆங்கிலேய விசிறிவால்\n\nஆங்கிலேய விசிறிவால் பல ஆண்டுகால முயற்சியில் தேர்ந்தெடுத்த கலப்பினப்பெருக்க முறையால் உருவாக்கப்பட்ட ஆடம்பரப் புறா வகையாகும். இது மாடப் புறாவிலிருந்து உருவானதாகும். இவை இந்தியாவிலிருந்து தோன்றியதாகக் கூறப்படுகிறது, எனினும் ஸ்பெயின் மற்றும் சீனாவில் இவற்றைப் பற்றி பழைய குறிப்புகள் உள்ளன.\n"}
{"id": "316917", "url": "https://ta.wikipedia.org/wiki?curid=316917", "title": "முகம்மது மீர் ஜவாது புலவர்", "text": "முகம்மது மீர் ஜவாது புலவர்\n\nமுகம்மது மீர் ஜவாது புலவர் (பிறப்பு 1745) என்பவர் தமிழ்நாட்டின் இராமநாதபுரம் மாவட்டத்தைச் சேர்ந்த ஒரு தமிழ்ப் புலவராவார். \nSection::::வரலாறு.\nமுகம்மது மீர் ஜவாது தற்போதைய இராமநாதபுரம் மாவட்டத்தில் உள்ள பரமக்குடியை அடுத்த எமனேஸ்வரம் என்னும் சிற்றூரில் பிறந்தவர். தமிழில் புலமை மிக்க இவர். இராமநாதபுரத்தை ஆண்ட புகழ்மிக்க கிழவன் சேதுபதி என்ற செல்ல முத்து ரகுநாத சேதுபதி மன்னரின் அரசவைக் கவிஞராகவும், அரசியல் ஆலோசகராகவும் திகழ்ந்தவர். இவருக்கு சேதுபதி மன்னர் பரமக்குடி அருகே சுவாத்தன், வண்ணவயல் ஆகிய இரண்டு கிராமங்களை நிலக்கொடையாக வழங்கினார்.\n\nSection::::படைத்த இலக்கியங்கள்.\nஇவர் தமிழில் பல இசுலாமிய மற்றும் இந்து ஆண்மீக இலக்கியங்களைப் படைத்துள்ளார் அவை முகையதீன் ஆண்டகை பிள்ளைத் தமிழ், நாகைக் கலம்பகம், மதீனத் தந்தாதி, ராஜராஜேஸ்வரி பஞ்சரத்ன மாலை, வண்ணக் கவிகள், சீட்டுக் கவிகள், சித்திரக் கவிகள், மாலை, குமரையா பதிகம் போன்ற இலக்கியங்களைப் படைத்துள்ளார். மேலும் ரகுநாத சேதுபதி, பிரம்பூர் ஆனந்த ரங்கதுரை, முத்துகிருஷ்ணன், கச்சி செல்லப்பன் உள்ளிட்ட வள்ளல்களையும் பாடியுள்ளார்.\n\nSection::::கோயிலில் சிலை.\nஇராமநாதபுரம் மாவட்டம் மேலக்கொடுமலூர் குமரக்கடவுள் என்ற சுப்பிரமணியசுவாமி கோயிலுக்கு ஜவாது புலவர் பல பதிகங்களைப் பாடியுள்ளார். இவர் பாடிய பதிகங்களை கல்வெட்டாக செலுக்கி கோயிலினுள் பதித்துள்ளனர். மேலும் புலவரை கவுரவப்படுத்தும் விதமாக, கோயிலின் விமானத்தில் அவரது சிலையை சுதையில் அமைத்து பெருமைபடுத்தியுள்ளனர்.\n"}
{"id": "316923", "url": "https://ta.wikipedia.org/wiki?curid=316923", "title": "குமுலெட்", "text": "குமுலெட்\n\nகுமுலெட் (\"Cumulet\") என்பது பறக்கும் போது பின்னோக்கி உருளும் டம்லர் வகைப் புறாவாகும். பிரான்ஸ் நாட்டில் தோன்றியதாகக் கருதப்படும் இவை தொடர்ந்து பதினான்கு மணி நேரம் பறந்ததற்காக அறியப்படுகின்றன. இவை ஆண்ட்வெர்ப் பகுதியில் பதிமூன்றாம் நூற்றாண்டிலிருந்து போட்டிகளில் பயன்படுத்தப்பட்டுள்ளன. \n\n"}
{"id": "316931", "url": "https://ta.wikipedia.org/wiki?curid=316931", "title": "ஜுனாகத் அரசு", "text": "ஜுனாகத் அரசு\n\nஜுனாகத் அரசு (Junagadh) பிரித்தானிய இந்தியாவின் தற்கால குசராத்து மாநிலத்தின் ஜூனாகத் நகரத்தை தலமையிடமாகக் கொண்டு 1807 முதல் 1948 முடிய செயல்பட்ட ஒரு இசுலாமிய மன்னராட்சி பகுதியாகும். 1921ஆம் ஆண்டி மக்கள் கணக்கெடுப்பின்படி ஜூனாகாத் அரசின் மக்கள் தொகை 8643 சதுர கிலோ மீட்டராகும். மொத்த மக்கள் தொகை 4,65,493 ஆகும்.\n\nSection::::வரலாறு.\nமுகமது சேர் கான் பாபி என்ற ஆப்கானிய பஷ்தூன் இனத்தவர் கி பி 1807இல் ஜூனாகத் அரசை சௌராஷ்டிரப் பகுதியில் நிறுவினார்.\nமுகலாயப் பேரரசு வீழ்ச்சி கண்ட நேரத்தில், குஜராத் பகுதிகளின் சுபேதாராக இருந்த முதலாவது பகதூர் கான் என்ற முகமது சேர் கான் பாபி 1730 முதல் ஜூனாகத் பகுதிக்கு மன்னராக தன்னை அறிவித்துக் கொண்டார், தன்னாட்சி கொண்ட அரசாக அறிவித்துக் கொண்டாலும், மராத்தியப் பேரரசுக்கு கப்பம் கட்டும் நாடாகவே ஜூனாகத் நாடு இயங்கியது.\n\nஇரண்டாம் ஆங்கிலேய மராத்தியப் போருக்குப் பின்னர், முதலாம் முகமது ஹமீத் கான் ஜி கி பி 1807 முதல் ஜூனாகாத் அரசு, பிரித்தானிய இந்தியா அரசுக்கு கப்பம் செலுத்தும் மன்னராட்சிப் பகுதியாக விளங்கியது.\n\nஇந்தியப் பிரிவினைக்குப் பின்னர் 1948இல் ஜூனாகத் அரசின் இறுதி மன்னர் மூன்றாம் முகம்மத் மகபத் கான் ஜூனாகத் அரசை பாகிஸ்தான் நாட்டுடன் இணைக்க முடிவு செய்தார். ஆனால் ஜூனாகாத் அரசின் இந்து குடிமக்கள் மன்னரின் முடிவை எதிர்த்து போராட்டம் செய்ததால், தனது முடிவை மாற்றிக் கொண்டு இந்திய அரசுடன் ஜூனாகாத் அரசை இணைக்க முடிவு எடுத்தார்.\n\nSection::::ஜூனாகாத் ஆட்சியாளர்கள்.\nஜூனாகாத்தின் மன்னர்கள் ஆப்கானித்தானின் பஷ்தூன் இன மக்கள் ஆவார். பிரித்தானிய இந்தியா அரசு, ஜூனாகத் மன்னர்களுக்கு 13 பீரங்கி குண்டுகள் முழங்க மரியாதை செய்தது.\n\n\n\n"}
{"id": "316934", "url": "https://ta.wikipedia.org/wiki?curid=316934", "title": "அலகுநிலை அணி", "text": "அலகுநிலை அணி\n\nகணிதத்தில் சிக்கலெண் உறுப்புகள் கொண்ட ஒரு சதுர அணியின் இணை இடமாற்று அணி மூல அணியின் நேர்மாறுக்குச் சமமாக இருந்தால், அச்சதுர அணியானது அலகுநிலை அணி (\"unitary matrix\")எனப்படும். \n\nசிக்கலெண்களில் அமைந்த அலகுநிலை அணிக்கு ஒத்ததாக மெய்யெண்களில் உள்ளது செங்குத்து அணி ஆகும்.\n\n\"n\" ஒரு எதிரிலா முழு எண் எனில், \"n\" x \"n\" அலகுநிலை அணிகளின் கணம் அணிப்பெருக்கலுடன் ஒரு குலமாகும். இக்குலம் அலகுநிலைக் குலம் என அழைக்கப்படுகிறது. அலகுநிலைக் குலத்தின் குறியீடு U(\"n\").\n\nஇரு அலகுநிலை அணிகளின் சராசரி அலகு யூக்ளிடிய நெறிமம் கொண்ட ஒரு சதுர அணியாகும்.\n"}
{"id": "316938", "url": "https://ta.wikipedia.org/wiki?curid=316938", "title": "கடல் மாலை திட்டம்", "text": "கடல் மாலை திட்டம்\n\nகடல் மாலை திட்டம் (Sagar Mala project) இந்தியத் துறைமுகங்களை சர்வதேச தரத்திற்கு உயர்த்தி அமைப்பதே கடல் மாலைத் திட்டத்தின் நோக்கமாகும். இதனால் நாட்டின் கடற்கரை பகுதிகளில் தொழில் மற்றும் போக்குவரத்து வசதிகள் மேம்படும்.\n,பழைய மீன்பிடி துறைமுகங்களையும், வணிக துறைமுகங்களையும் மேம்படுத்தும் திட்டத்திற்காக இந்திய அரசு 70,000 கோடி ரூபாய் முதலீடு செய்ய தீர்மானித்துள்ளது.\n\nபயன்கள் :\n1, உள்நாட்டு நதிநீர் போக்குவரத்து சார் பலன்கள்.\n\n2, சாலை போக்குவரத்து பெருமளவு தவிக்க படும், பயன்பாட்டு எரிபொருள் சிக்கனம்\n\n3, சர்வ தேச அளவில் வாணிபம் சிறக்கும் மற்றும் உள்நாட்டு வாணிபம் எளிமை படுத்தபடும்.\n\n4, நாட்டின் பொருளாதாரம், பாதுகாப்பு மாற்றும் தற்சார்பு கொள்கை பெருமளவு நிறைவேற்றபட்டு செயல்வேகம் கொள்ளும்\n\nSection::::பின்னனி.\nஇந்தியாவில் 12 துறைமுகங்களையும், 1208 தீவுகளையும் மேம்படுத்தும், இந்திய கப்பல் போக்குவரத்து அமைச்சகம் திட்டமிட்ட, கடல் மாலைத் திட்டத்திற்கு 25 மார்ச் 2015இல் இந்திய மத்திய அமைச்சரவை ஒப்புதல் அளித்தது. \nதேசிய சாகர் மாலை உயர்மட்ட குழுவில் (NSAC) இந்திய கப்பல் போக்குவரத்து அமைச்சர், இத்திட்டத்திற்கு நிதியுதவி வழங்கும் மத்திய அரசின் துறைகளுக்கான அமைச்சர்கள் மற்றும் மாநில முதல்வர்கள் அல்லது மாநில துறைமுக அமைச்சர்கள் உறுப்பினர்களாக இருப்பர்.\n\nஇந்திய அரசு, சாகர்மாலை வளர்ச்சி நிறுவனத்தை (Sagarmala Development Company) 20 சூலை 2016இல் 1,000 கோடி ரூபாய் மூலதனத்துடன் துவக்கியது. இந்திய அரசு தனது பங்காக சாகர் மாலை வளர்ச்சி நிறுவனத்தில் முதலில் 90 கோடி ரூபாய் பங்கு முதலீடு செய்துள்ளது.\n\nSection::::உத்தேச துறைமுகங்கள்.\nசாகர் மாலை திட்டத்தின் கீழ் ஆறு பெருந்துறைமுகங்கள் நிறுவ திட்டமிடப்ப்பட்டுள்ளது. அவைகள்:\n"}
{"id": "316942", "url": "https://ta.wikipedia.org/wiki?curid=316942", "title": "தஞ்சாவூர் மீனாட்சி சுந்தரேஸ்வரர் கோயில்", "text": "தஞ்சாவூர் மீனாட்சி சுந்தரேஸ்வரர் கோயில்\n\nதஞ்சாவூர் மீனாட்சி சுந்தரேஸ்வரர் கோயில் தமிழ்நாட்டின் தஞ்சாவூரில் அமைந்துள்ள சிவன் கோயிலாகும். இந்தக் கோயில் தஞ்சாவூர்-கும்பகோணம் சாலையில் தஞ்சாவூரிலிருந்து 3 கிமீ தொலைவில் கருந்தட்டாங்குடியில் அமைந்துள்ளது.\n\nSection::::தேவஸ்தான கோயில்.\nதஞ்சாவூர் அரண்மனை தேவஸ்தானத்திற்கு உட்பட்ட 88 கோயில்களில் இக்கோயிலும் ஒன்றாகும். \n\nSection::::இறைவன், இறைவி.\nஇக்கோயிலில் உள்ள இறைவன் சுந்தரேஸ்வரர். இறைவி மீனாட்சி.\nSection::::அமைப்பு.\nமூலவர் சன்னதியின் முன்புறம் துவாரபாலகர்கள் உள்ளனர். மூலவர் முன்பாக கொடி மரம், பலிபீடம், நந்தி. கருவறை கோஷ்டத்தில் தட்சிணாமூர்த்தி, அடிமுடிகாணா அண்ணல், துர்க்கை ஆகியோர் உள்ளனர். அருகில் சண்டிகேஸ்வர் சன்னதி உள்ளது. மூலவர் சன்னதியின் இடப்புறம் மீனாட்சியம்மன் சன்னதி. அம்மன் சன்னதியின் கருவறை கோஷ்டத்தில் குபேரன் உள்ளார். திருச்சுற்றில் விநாயகர் முன்பாக மூஞ்சுறு, மகாலிங்கம், வள்ளி தெய்வானையுடன் கூடிய சுப்பிரமணியர், வள்ளி தெய்வானையுடன் கூடிய சண்முகர், அய்யப்பன், ஆஞ்சநேயர், தண்டாயுதபாணி முன்பாக மயில், சரஸ்வதி, கஜலட்சுமி, நால்வர், நவக்கிரகம், சனீஸ்வர, பைரவர், சூரியன் ஆகியோர் உள்ளனர்.\n\nSection::::குடமுழுக்கு.\nஇக்கோயி 30.4.1990 மற்றும் 31.8.2007 ஆகிய நாள்களில் குடமுழுக்கு நடைபெற்றதற்கான கல்வெட்டுகள் உள்ளன.\n"}
{"id": "316945", "url": "https://ta.wikipedia.org/wiki?curid=316945", "title": "தஞ்சாவூர் சித்தி விநாயகர் கோயில்", "text": "தஞ்சாவூர் சித்தி விநாயகர் கோயில்\n\nதஞ்சாவூர் சித்தி விநாயகர் கோயில் தமிழ்நாட்டின் தஞ்சாவூரில் அமைந்துள்ள விநாயகர் கோயிலாகும். இந்தக் கோயில் தஞ்சாவூர்-கும்பகோணம் சாலையில் தஞ்சாவூரிலிருந்து 3 கிமீ தொலைவில் கருந்தட்டாங்குடியில் அமைந்துள்ளது. \n\nSection::::தேவஸ்தான கோயில்.\nதஞ்சாவூர் அரண்மனை தேவஸ்தானத்திற்கு உட்பட்ட 88 கோயில்களில் இக்கோயிலும் ஒன்றாகும். \n\nSection::::அமைப்பு.\nஇக்கோயில் சிறிய ராஜகோபுரம், முன் மண்டபம், கருவறை, விமானம் ஆகிய அமைப்பினைக் கொண்டு விளங்குகிறது. ராஜ கோபுரத்தின் வழியாக உள்ளே சென்றால் அருகே மூஞ்சுறும், பலிபீடமும் காணப்படுகின்றன. உள் மண்டபத்தில் சுவரின் இரு புறமும் விநாயகர் ஓவியங்கள் காணப்படுகின்றன.\n\nSection::::மூலவர்.\nகருவறையில் மூலவராக சித்தி விநாயகர் உள்ளார். \n"}
{"id": "316947", "url": "https://ta.wikipedia.org/wiki?curid=316947", "title": "கங்காராமய", "text": "கங்காராமய\n\nகங்காராமய இலங்கையில் கொழும்பு நகரில் அமைந்துள்ள பிரசித்தி வாய்ந்த ஒரு  பௌத்த விகாரை ஆகும்.\n\nSection::::கட்டிடக்கலை.\nஇந்த விகாரையின் கட்டிடக்கலையானது இலங்கை, இந்தியா, தாய்லாந்து, மற்றும் சீனக்கட்டிடக்கலைகளின் கலவையாக உள்ளது. இந்த பௌத்த விகாரையானது பெர வாவிக்கு அருகாமையில் சில கட்டிடத்தொகுதிகளில் அமைந்துள்ளது. இதன் முக்கிய சிறப்பம்சமாக விகாரை, போதிமரம், சீமா மலக்க (பௌத்த பிக்குகளின் ஒன்றுகூடுமிடம்), நூலகம், அருங்காட்சியகம், தங்கும் பகுதி, பௌத்த பிக்குகளின் கல்விக்கூடம் மற்றும் யாசகசாலை போன்றவை காணப்படுகின்றன\n\nசீமா மலக்க ஆனது சுற்றுலா பயணிகளின் கூடுதல் கவனத்தை ஈர்த்துள்ளது. இது முஸ்லீம் மத வர்த்தகரின் நன்கொடையினால் இலங்கைக் கட்டிடக்கலை நிபுணரான Geoffrey Bawa என்பவரின் வடிவமைப்பில் உருவானதாகும் .\n\nSection::::வெளியிணைப்புகள்.\nகங்காராமய\n"}
{"id": "316950", "url": "https://ta.wikipedia.org/wiki?curid=316950", "title": "பெரியாச்சி அம்மன்", "text": "பெரியாச்சி அம்மன்\n\nபெரியாச்சி அம்மன் என்பது நாட்டார் பெண் தெய்வங்களில் ஒருவராவார். இவர் நாட்டார் தெய்வங்களில் மிகவும் கோரமான அமைப்பினைக் கொண்டவர். குழந்தைகளை காக்கும் தெய்வமாக மக்கள் வணங்குகின்றனர்.\n\nSection::::உருவ அமைப்பு.\nபெரியாச்சி அம்மன் எட்டு கைகளைக் கொண்டவர். முன் இரு கைகள் மடியில் கிடத்தியிருக்கும் பெண்ணின் வயிற்றினைக் கிழித்தவாறும், ஒரு கையில் குழந்தையொன்றை தாங்கியபடியும் உள்ளார். மற்ற கைகளில் ஆயுதங்கள் காணப்படுகின்றன. காலுக்கு கீழே ஒரு அரசனை மிதித்தபடி உள்ளார்.\n\nSection::::கதை.\nவல்லாளன் எனும் அரசனுக்கு முனிவர்கள் சாபம் தந்திருந்தனர். அதன்படி வல்லாளனுக்கு குழந்தை பிறந்தால் அவன் மரணம் அடைவது உறுதி என்று கூறினர். ஆனால் வல்லாளனின் மனைவிக்கு இறைவி உதவ மூதாட்டி வடிவில் வந்தாள். அவள் வல்லாளனின் மனைவிக்கு பிரசவம் பார்ப்பதற்கு ஒரு நிபர்ந்தனை வைத்தான். குழந்தையை மண்ணில் விழாமல் பாதுகாக்க வேண்டும் என்று கூறினார். மூதாட்டியும் சம்மதம் தெரிவித்து ஒரு பாறையின் மீது அமர்ந்து கர்பிணியை மடியில் கிடத்தி கைகளால் அவளுடைய வயிற்றைக் கிழித்து குழந்தையை கையில் தூக்கிக் கொண்டாள். \n\nமருத்துவச்சியையும் குழந்தையையும் கொல்ல வல்லாளன் உள்ளே வர, அவனுடன் போரிட்டு வீழ்த்தினாள். கணவனை காக்க எழுந்த மனைவியின் குடலை அள்ளி உண்டாள். மக்களை அவளை பெரிதும் மதித்து வணங்கினார்கள்.\n\n"}
{"id": "316953", "url": "https://ta.wikipedia.org/wiki?curid=316953", "title": "கடுகுக் கீரை", "text": "கடுகுக் கீரை\n\nகடுகுக் கீரை () (ஆங்கிலம்: (\"mustard greens\"), தாவர வகைப்பாடு : \"Brassica juncea\"), மேலும் பொதுவாக, இந்தியக் கடுகு (\" Indian mustard\"), சீனக் கடுகு (\"Chinese mustard\"), அல்லது கடுகு இலை (\" leaf mustard\") இவ்வாறான பெயர்களில் அறியும் இது, பூக்கும் தாவர இனத்தைச் சார்ந்த கடுகு தாவரமாகும்.\n\nSection::::வளரியல்பு.\nசெடி வகையைச்சார்ந்த கடுகுக்கீரை, சுமார் 4 அடி உயரம் வரை வளரக்கூடியது. இத்தாவரத்தின் இலைகள் (கீரை), பசுமையாகவும், மென்மையாகவும் காணப்படுகிறது.\n\nSection::::சத்துக்கள்.\nகடுகுக் கீரையில், பெருமளவில் பைட்டோ (\"Phyto\") எனும் வேதிப்பொருளும், பசியைத் தூண்டக்கூடிய கல்சியம், மற்றும் பாசுபரசு போன்ற நார்ச்சத்துக்களும் நிறைந்துள்ளது. \n\n"}
{"id": "316961", "url": "https://ta.wikipedia.org/wiki?curid=316961", "title": "அதியமான் கோட்டை சோமேசுவரர் கோயில்", "text": "அதியமான் கோட்டை சோமேசுவரர் கோயில்\n\nஅதியமான் கோட்டை சோமேசுவரர் கோயில் என்பது தர்மபுரி மாவட்டம், அதியமான் கோட்டையில் உள்ள சிவன் கோயிலாகும். அதியமான் கோட்டையில் உள்ள கோயில்களில் பழமையானது இக்கோயிலாகும்.\nSection::::கோயிலின் வரலாறு.\nநுளம்பர் கட்டிய பல கோயில்களில் சோமேஸ்வரர் கோயில் குறிப்பிடத்தக்கது. மகேந்திர நுளம்பன் காலத்தில் இக்கோயிலின் இறைவன் \"மயீந்தீசுவரமுடையார்\" என கல்வெட்டுகளில் அழைக்கப்பட்டுகிறார். இந்த செங்கற்தளி. கிழக்கு நோக்கி அமைந்துள்ளது. இக்கோயில் திருவுண்ணாழி, அர்த்த மண்டபம் ஆகிய ஆகிய இரு உறுப்புகளை மட்டும் கொண்டு எளியதாக உள்ளது. கோயில் இறைவன் லிங்கவடிவில் உள்ளார். இக்கோயிலில் அம்மனுக்கு கோயில் இல்லை. இக்கோயிலின் சிறப்பு என்னவென்றால் இங்கு உள்ள \"சூரியக்கல்\" ஆகும். இக்கல் கோயிலின் வாயிலுக்கு சில மீட்டர் தொலைவில் கல்லால் அழகிய வேலைப்பாடுகளுடன் ஒரே கல்லில் அமைக்கப்பட்ட வளைவே சூரியக் கல் ஆகும். இது தோராயமாக மூன்றடி உயரமுடையதாக உள்ளது. குறிப்பிட்ட நாளில் மாலை நேரத்தில் இந்த வளைவில் புகும் சூரியக் கதிர்கள் கோயிலின் உள்ளே உள்ள சிவலிங்கதிதன்மீது படுவதுவே இதன் சிறப்பு. இக்கோவிலின் இரண்டு தொங்கும் தூண்கள் மற்றொரு சிறப்பு. \n\n"}
{"id": "316963", "url": "https://ta.wikipedia.org/wiki?curid=316963", "title": "பக்த ஸ்ரீ தியாகராஜா", "text": "பக்த ஸ்ரீ தியாகராஜா\n\nபக்த ஸ்ரீ தியாகராஜா அல்லது ஸ்ரீ தியாகராஜா சரிதம் 1937 ஆம் ஆண்டு வெளியான ஒரு இந்திய தமிழ்த் திரைப்படமாகும். வீரேந்திர தேசாய் இயக்கத்தில் வெளியான இத்திரைப்படத்தில் மாதிரிமங்கலம் நடேச ஐயர், கமலா, சீதா ஆகியோர் முக்கிய பாத்திரங்களில் நடித்தனர்.\n\nSection::::திரைக்கதை.\n18 ஆம் நூற்றாண்டில் திருவாரூரில் பிறந்து திருவையாற்றில் வாழ்ந்தவரும், கருநாடக சங்கீத மும்மூர்த்திகள் எனப் போற்றப்படுபவர்களில் ஒருவருமான தியாகராஜ சுவாமிகளின் வாழ்க்கை வரலாற்றை அடிப்படையாகக் கொண்டது.\n\nSection::::நடிகர்கள்.\nமாதிரிமங்கலம் நடேச ஐயர்<br>\nகமலா<br>\nசீதா<br>\nடி. கே. பி. சாஸ்திரி<br>\nசி. பி. எஸ். மணி ஐயர்<br>\nஎஸ். கே. சுந்தரம்<br>\n\"கவை\" கல்யாணம்<br>\nஏ. தனபால் செட்டியார்<br>\nவி. பி. ஸ்ரீநிவாசன்<br>\n\"பேபி\" கோகிலா<br>\n\"மாஸ்டர்\" பிரணதார்த்திகரன்<br>\nபத்மநாபாச்சார்<br>\nஇராஜகோபால ஐயர்\n\nSection::::தயாரிப்பு விபரம்.\n1930 களில் கடவுளர்களையும் அவர்தம் அடியார்களையும் பற்றிய \"பக்தி\"ப் படங்கள் வெளியாகின. 1936-37 காலப்பகுதியில் மகாத்மா கபீர்தாஸ், பட்டினத்தார், மீராபாய், அருணகிரிநாதர், சுந்தரமூர்த்தி நாயனார், பக்த அருணகிரி, பக்த துளசிதாஸ், பக்தி புரந்தரதாச, பக்த ஜெயதேவ எனப் பல இறைவன் அடியார்களைப் பற்றிய திரைப்படங்கள் வெளிவந்து அவை பெரும் வரவேற்பையும் பெற்றன.<br>அந்த வரிசையில் இராம பக்தரான ஸ்ரீ தியாகராஜர் பற்றிய இந்தத் திரைப்படம் வெளியானது. அக்காலத்தில் பம்பாயில் (இப்போது மும்பை) பிரபல திரைப்படத் தயாரிப்பு நிறுவனமாக விளங்கிய சாகர் மூவிடோன் இத் திரைப்படத்தைத் தயாரித்தது. இயக்குநர் வீரேந்திர தேசாய்க்கு போதிய தமிழறிவு இல்லாததால் சென்னையில் பிரபல சட்ட வல்லுநராக விளங்கியவரும், திரைப்படத்துறையில் பணியாற்றிக் கொண்டிருந்தவருமான டி. பி. கல்யாணராம சாஸ்திரி இணை இயக்குநராகப் பணியாற்றினார்.<br>சென்னையில் அக்கால பிரபல வக்கீல் எம். பி. சுந்தரராஜன் கதை, வசனம் எழுதினார். அவரின் மகன் சிறுவன் பிரணதார்த்திகரன் ஒரு பாத்திரத்தில் நடித்தான். இந்தப் பிரணதார்த்திகரன் பின்நாளில் மும்பையில் இயங்கிய இந்தியன் ஃபிலிம் டிவிசனில் தொகுப்புக்குப் பொறுப்பான மேலதிகாரியாகப் பணியாற்றினார்.\n\nSection::::பாடல்கள்.\nஇத் திரைப்படத்தில் 32 பாடல்கள் இடம் பெற்றன. அநேகமாக எல்லாம் ஸ்ரீ தியாகராஜர் பாடிய தெலுங்கு கீர்த்தனைகள். கருநாடக இசைப் பாடகரான மாதிரிமங்கலம் நடேச ஐயர் தியாகராஜர் கீர்த்தனைகளைப் பாடி நடித்தார். இரண்டு பாடல்கள் தமிழில் அமைந்திருந்தன. தியாகராஜரிடம் வழிப்பறி செய்ய வந்த திருடர் கூட்டம் பாடும் ஒரு குழுப்பாடலும், தியாகராஜரின் \"எவரெனி\" என்ற தெலுங்கு கீர்த்தனையின் தமிழாக்கமாக \"சிவனோ ..\" என்ற பாடலும் இடம் பெற்ற தமிழ்ப் பாடல்களாகும்.\n"}
{"id": "316965", "url": "https://ta.wikipedia.org/wiki?curid=316965", "title": "இந்தர் மல்கோத்ரா", "text": "இந்தர் மல்கோத்ரா\n\nஇந்தர் மல்கோத்ரா (Inder Malhotra 1, பிப்பிரவரி, 1930–11, சூன், 2016) இதழாளர், செய்தித்தாள் ஆசிரியர் மற்றும் நூலாசிரியர் ஆவார்.\n\nSection::::இதழ் மற்றும் எழுத்துப் பணிகள்.\nபஞ்சாப் பல்கலைக் கழகத்தில் கல்வி கற்ற இந்தர் மல்கோத்ரா பத்திரிக்கைத் துறையில் நுழைந்தார். 1965-1971 ஆண்டுகளில் தி ஸ்டேட்ஸ்மன் பத்திரிகையில் ஆசிரியராகவும், 1965 முதல் 1978 வரை தி கார்டியன் என்ற செய்தித்தாளில் செய்தித் தொடர்பாளராகவும், 1978 முதல் டைம்ஸ் ஆப் இந்தியா ஆசிரியராகவும் இருந்தார்.\n\nமுன் ஓய்வு பெற்ற பிறகு 1986 முதல் பல்வேறு செய்தித்தாள்களிலும் இதழ்களிலும் இவருடைய கட்டுரைகள் இடம்பெற்றன.\n\nஇந்தர் மல்கோத்ரா இந்தியப் பிரதமர் இந்திரா காந்தியின் வாழ்க்கை வரலாறு மற்றும் சில நூல்களையும் எழுதி வெளியிட்டார்.\n\n"}
{"id": "316968", "url": "https://ta.wikipedia.org/wiki?curid=316968", "title": "காரிமங்கலம் அருணேசுவரர் கோயில்", "text": "காரிமங்கலம் அருணேசுவரர் கோயில்\n\nகாரிமங்கலம் அருணேசுவரர் கோயில் என்பது தர்மபுரி மாவட்டம், காரிமங்கலத்தில் உள்ள சிவன் கோயிலாகும். இது காரிமங்கலத்தில் ஒரு சிறு குன்றின் மீது அமைந்துள்ளது. கோயிலுக்குச் செல்ல குன்றுக்கு படிக்கட்டுகளும், சிமெண்டு சாலையும் உள்ளன.\n\nSection::::கோயிலின் வரலாறு.\nஇக்கோயிலின் இறைவன் \"ஆரணீசுவரமுடையார்\" என கல்வெட்டுகளில் அழைக்கப்பட்டுகிறார். இக்கோயிலின் பழமையான கல்வெட்டு என்றால் அது 11 ஆம் நூற்றாண்டைச் சேர்ந்த தெளிவற்ற கன்னடக் கல்வெட்டாகும். இந்தக் கோயிலின் கோபுரம் 1898 இல் இராமசெட்டி என்பவரால் புதுப்பிக்கப்பட்டது.\n\nSection::::கோயிலமைப்பு.\nஇக்கோயில் கிழக்கு நோக்கி அமைந்துள்ளது. திருவுண்ணாழி, இடைநாழி, மகாமண்டபம், முன்மண்டபம், திருமண மண்டபம், வேள்வி மண்டபம் ஆகியவற்றைக் கொண்டுள்ளது. அம்மன் கோயில் கோயிலின் வடமேற்கே அமைக்கப்பட்டுள்ளது. இக்கோயில் தெற்கு நோக்கி இராச கோபுரம் ஐந்து நிலைகளுடன் உள்ளது. \n"}
{"id": "316973", "url": "https://ta.wikipedia.org/wiki?curid=316973", "title": "தஞ்சாவூர் விஜயமண்டப தியாகராஜர் கோயில்", "text": "தஞ்சாவூர் விஜயமண்டப தியாகராஜர் கோயில்\n\nதஞ்சாவூர் விஜயமண்டப தியாகராஜர் கோயில் தமிழ்நாட்டின் தஞ்சாவூரில் அமைந்துள்ள சிவன் கோயிலாகும். இந்தக் கோயில் தஞ்சாவூர் நகரில் மானம்புச்சாவடியில் உள்ளது.\n\nSection::::தேவஸ்தான கோயில்.\nதஞ்சாவூர் அரண்மனை தேவஸ்தானத்திற்கு உட்பட்ட 88 கோயில்களில் இக்கோயிலும் ஒன்றாகும். \n\nSection::::இறைவன், இறைவி.\nசிவன் கோயில்களில் பொதுவாக லிங்கத்திருமேனி காணப்படும்.ஆனால் இக்கோயிலில், சற்று உயரத்தில் காணப்படும் கருவறையில் தியாகராஜர் மற்றும் கமலாம்பாளின் சிற்பங்கள் உள்ளன.\n\nSection::::அமைப்பு.\nகோயிலின் முன்பாக இரு யானைகள் இழுத்துச் செல்லும் வடிவிலான தேர் போன்ற வடிவில் ஒரு மண்டபம் அமைந்துள்ளது. ஒவ்வொரு புறமும் ஒரு யானை என்ற நிலையில் இரு யானைகள் நான்கு சக்கரங்களைக் கொண்ட தேரை இழுத்துச் செல்லும் வகையில் அந்த மண்டபம் உள்ளது. மண்டபத்தின் முகப்பில் கஜலட்சுமி சுதை வடிவில் உள்ளார். ஒவ்வொரு புறத்திலும் ஒருவர் என்ற நிலையில் இரு புறமும் இரு வீரர்கள் உள்ளனர். சற்று தள்ளி உள்ளே சென்றதும் கோயில் உயர்ந்த தளத்தில் உள்ளது. முன்பு காணப்படுகின்ற மண்டபத்தில், கருவறைக்கு முன்பாக வலப்புறம் கமல விநாயகரும், இடப்புறம் சிவசுப்பிரமணியரும் உள்ளனர். படிகளின் மீது ஏறி சென்றதும் அங்கு மூலவர் கருவறை உள்ளது. மூலவர் கருவறைக்குப் பின்புறம் தாழ்ந்த தளத்தில் கௌரி அம்மன் உள்ளார்.\n\nSection::::குடமுழுக்கு.\nஇக்கோயிலில் 1.9.1996 அன்று குடமுழுக்கு நடைபெற்றதற்கான கல்வெட்டு உள்ளது.\n"}

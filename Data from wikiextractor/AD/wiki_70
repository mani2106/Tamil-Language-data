{"id": "325333", "url": "https://ta.wikipedia.org/wiki?curid=325333", "title": "காய்பாந்தா மாவட்டம்", "text": "காய்பாந்தா மாவட்டம்\n\nகாய்பாந்தா மாவட்டம் (Gaibandha district) (, தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் ரங்க்பூர் கோட்டத்தில் உள்ளது. வங்காளதேசத்தின் வடக்கில் அமைந்த இம்மாவட்டத்தின் நிர்வாகத் தலைமையிடம் \"காய்பாந்தா\" நகரம் ஆகும்.\n\nSection::::மாவட்ட எல்லைகள்.\n2179.27 சதுர கிலோ மீட்டர் பரப்பளவு கொண்ட காய்பாந்தா மாவட்டத்தின் வடக்கில் குரிகிராம் மாவட்டம் மற்றும் ரங்க்பூர் மாவட்டங்களும், தெற்கில் போக்ரா மாவட்டமும், மேற்கில் தினஜ்பூர் மாவட்டம் மற்றும் ரங்க்பூர் மாவட்டங்களும், கிழக்கில் ஜமால்பூர் மாவட்டம், குரிகிராம் மாவட்டம் மற்றும் பிரம்மபுத்திரா ஆறும் எல்லைகளாக உள்ளது. \n\nSection::::மாவட்ட நிர்வாகம்.\n2114.77 சதுர கிலோ மீட்டர் பரப்பளவு கொண்ட காய்பந்தா மாவட்டத்தை நிர்வாக வசதிக்காக ஏழு துணை மாவட்டங்களாகப் பிரிக்கப்பட்டுள்ளது. அவைகள்: காய்பந்தா சதர், ஷாதுரம்பூர், கோபிந்தாகஞ்ச், சுந்தர்கஞ்ச், சகாதா, புல்பரி மற்றும் பலேஷ்வரி ஆகும்.\n\nமேலும் இம்மாவட்டம் கோபால்கஞ்ச், சுந்தர்கஞ்ச் மற்றும் காய்பந்தா என மூன்று நகராட்சி மன்றங்களையும், 82 கிராம ஒன்றியங்களையும், 1250 கிராமங்களையும் கொண்டுள்ளது. \n\nஇம்மாவட்டம் ஐந்து வங்காள தேச நாடாளுமன்றத் தொகுதிகளை கொண்டுள்ளது. காய்பாந்தா மாவட்டத்தின் அஞ்சல் சுட்டு எண் 5700 ஆகும்.\n\nSection::::பொருளாதாரம்.\nவேளாண்மைப் பொருளாதாரத்தை ஆதாரமாகக் கொண்ட இம்மாவட்டத்தில் பிரம்மபுத்திரா ஆறு, ஜமுனா ஆறு, டீஸ்டா ஆறுகள் இம்மாவட்டத்தில் 107.71 கிலோ மீட்டர் தொலைவு வரை பாய்வதால், நெல், சணல், கோதுமை, புகையிலை, கரும்பு, காய்கறிகள், ஆமணக்கு, வெங்காயம், மிளகாய் மற்றும் வெள்ளைப்பூண்டு பயிரிடப்படுகிறது.\n\nநாட்டின் பொருளாதாரத்தில் வேளாண்மை 44.45%, கூலித் தொழிலாளர்கள் 27.72%, வணிகம் 9.11%, போக்குவரத்து 1.89% சேவைத் துறை 4.49% மற்ற துறைகள் 9.76% ஆக பங்காற்றி வருகிறது.\n\nஇம்மாவட்டத்தில் நஞ்செய் நிலங்கள் 149475 ஹெக்டேர்களும், புஞ்செய் நிலங்கள் 67565.16 ஹெக்டேர்களும் உள்ளது. ஒரு போக சாகுபடி 20.5% ஆகவும், இரண்டு போக சாகுபடி 58.5% ஆகவும் மற்றும் மூன்று போக சாகுபடி 21% அளவாகவும் உள்ளது.\n\nSection::::மக்கள் தொகையியல்.\n2114.77 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 23,79,255 ஆக உள்ளது. அதில் ஆண்கள் 11,69,127 ஆகவும், பெண்கள் 12,10,128 ஆகவும் உள்ளனர். பாலின விகிதம் 97 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 1125 நபர்கள் வீதம் வாழ்கின்றனர். சராசரி எழுத்தறிவு 42.8 % ஆக உள்ளது. பெரும்பாலான காய்பாந்தா மாவட்ட மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.\n\nSection::::கல்வி.\nவங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்புகள் உள்ளது. அவைகள்: ஐந்தாண்டு படிப்புகள் கொண்ட தொடக்கப்பள்ளிகளும் [கிரேடு 1 – 5], ஐந்தாண்டு படிப்புகள் கொண்ட செகண்டரி பள்ளிகளும் [கிரேடு 6 – 10], இரண்டாண்டு படிப்பு கொண்ட மேனிலைப்பள்ளிகளும் [கிரேடு 11 – 12], நான்கு ஆண்டு படிப்பு கொண்ட இளநிலை பட்டப்படிப்பு மற்றும் ஒராண்டு கால முதுநிலை பட்டப்படிப்பு கொண்ட பல்கலைக்கழகங்களும், கல்லூரிகளும் உள்ளது. வங்காள மொழியுடன், ஆங்கில மொழியையும் பள்ளி மற்றும் கல்லூரிகளில் கற்பிக்கப்படுகிறது.\n\nஇம்மாவட்டத்தில் 44 கலை மற்றும் அறிவியல் கல்லூரிகளும், 291 உயர்நிலைப் பள்ளிகளும், \n31 இளையோர் உயர்நிலைப் பள்ளிகளும், 498 மதராசாக்களும், 1283 துவக்கப் பள்ளிகளும் உள்ளது. \n\nSection::::மேற்கோள்கள்.\n "}
{"id": "325336", "url": "https://ta.wikipedia.org/wiki?curid=325336", "title": "பிளாசுகோ கட்டடம்", "text": "பிளாசுகோ கட்டடம்\n\nபிளாசுகோ கட்டடம் (\"Plasco Building\") ஈரான் தலைநகரான தெகுரான் நகரத்தில் உள்ள 17 தளங்கள் கொண்ட கட்டடம் ஆகும். இந்தக் கட்டடம் 1962 ஆம் ஆண்டில் அபிப் எல்கானியர் என்ற பெரும் வணிகச் செல்வந்தரால் கட்டப்பட்டது. இது குடியிருக்கவும் வணிக நோக்கத்துக்கும் பயன்படும் வண்ணம் கட்டப்பட்டது. கடைகள், உணவகங்கள், துணிகள் விற்பனைக்கூடம் எனப் பல வசதிகளுடன் தெகுரான் நகரத்தின் குறிக்கத்தக்க அடையாளமாக விளங்கிய கட்டடம்.\n\n2017 ஆம் ஆண்டு சனவரி 19 இல் மிகப் பெரிய தீ விபத்தினால் சேதமடைந்து இடிந்து விழுந்தது. 25 தீ அணைப்பு வீரர்கள் கட்டடத் தீ அணைப்பு முயற்சியில் மாண்டனர். பலர் காயமுற்றனர்.\n\n"}
{"id": "325343", "url": "https://ta.wikipedia.org/wiki?curid=325343", "title": "குரிகிராம் மாவட்டம்", "text": "குரிகிராம் மாவட்டம்\n\nகுரிகிராம் மாவட்டம் (Kurigram District) () தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் ரங்க்பூர் கோட்டத்தில் உள்ளது. வங்காளதேசத்தில் வடக்கில் அமைந்த இம்மாவட்டத்தின் நிர்வாகத் தலைமையிடம் குரிகிராம் நகரம் ஆகும்.\nSection::::மாவட்ட எல்லைகள்.\nவங்காளதேசத்தின் வடக்கில் அமைந்த, 2245.04 சதுர கிலோ மீட்டர் பரப்பளவு கொண்ட குரிகிராம் மாவட்டத்தின் வடக்கில் இந்தியாவின் கூச் பெகர் மாவட்டம், தெற்கில் காய்பாந்தா மாவட்டம், கிழக்கில் இந்தியாவின் அசாம் மாநிலம், மேற்கில் லால்முனிகாட் மாவட்டம் மற்றும் ரங்க்பூர் மாவட்டங்கள் எல்லைகளாக அமைந்துள்ளது.\n\nSection::::மாவட்ட நிர்வாகம்.\n2245.04 சதுர கிலோ மீட்டர் பரப்பளவு கொண்ட குரிகிராம் மாவட்டத்தை நிர்வாக வசதிக்காக ஒன்பது துணை மாவட்டங்களாகப் பிரிக்கப்பட்டுள்ளது. அவைகள்: குரிகிராம் சதர், உலிப்பூர், சில்மரி, நாகேஷ்வர், விருங்காமரி, சார்-ரஜிப்பூர், ரௌமரி, ராஜர்காட் மற்றும் புல்பாரி ஆகும். \nஇம்மாவட்டம் உலிப்பூர், நாகேஷ்வரி, மற்றுஇம் குரிகிராம் என மூன்று நகராட்சி மன்றங்களையும், 72 கிராமப் பஞ்சாயத்து ஒன்றியங்களையும், 1872 கிராமங்களையும் கொண்டுள்ளது. மேலும் இம்மாவட்டத்தில் நான்கு நாடாளுமன்றத் தொகுதிகள் உள்ளது. . இம்மாவட்ட [[அஞ்சல் சுட்டு எண் 5600 ஆகும்.\n\nSection::::ஆறுகள்.\n[[Image:Kash at the char of Dharla river.jpg|right|thumb|250px|குரிகிராம் நகரத்தில் தார்லா ஆற்றின் காட்சி.]]\nஇம்மாவட்டத்தில் ஜமுனா ஆறு, [[பிரம்மபுத்திரா ஆறு]], தார்லா ஆறு, [[டீஸ்டா ஆறு]], கங்காதர் போன்ற ஆறுகள் பாய்வதால் இம்மாவட்டம் நீர் வளம் மற்றும் மண் வளம் மிக்கதாக உள்ளது. \n\nSection::::வேளாண்மை.\nஇம்மாவட்டத்தில் நெல், சணல், வெற்றிலை, பாக்கு, நிலக்கடலை, கோதுமை, கரும்பு, மிளகாய், மூங்கில், காய்கறிகள் பயிரிடப்படுகிறது. \n\nSection::::தட்ப வெப்பம்.\nஇம்மாவட்டத்தின் அதிகபட்ச வெப்பம் 30–35° செல்சியஸ் ஆகவும், குறைந்தபட்ச வெப்பம் 2° செல்சியஸ் ஆக உள்ளது. சராசரி ஆண்டு மழைப் பொழிவு 3000 மில்லி மீட்டராக உள்ளது.\n\nSection::::மக்கள் தொகையியல்.\n2245.04 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 20,69,273 ஆக உள்ளது. அதில் ஆண்கள் 10,10,442 ஆகவும், பெண்கள் 10,58,831 ஆகவும் உள்ளனர். பாலின விகிதம் 95 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 922 நபர்கள் வீதம் வாழ்கின்றனர். சராசரி எழுத்தறிவு 42.5% ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், [[வங்காள மொழி]]யைப் பேசுபவர்களாகவும் உள்ளனர்.\n\nSection::::கல்வி.\nவங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்புகள் உள்ளது. அவைகள்: ஐந்தாண்டு படிப்புகள் கொண்ட தொடக்கப்பள்ளிகளும் [தரம் 1 – 5], ஐந்தாண்டு படிப்புகள் கொண்ட இடைநிலைக் கல்வியும், [தரம் 6 – 10], இரண்டாண்டு படிப்பு கொண்ட மேனிலைப்பள்ளிகளும் [தரம் 11 – 12], நான்கு ஆண்டு படிப்பு கொண்ட இளநிலை பட்டப்படிப்பு மற்றும் ஒராண்டு கால முதுநிலை பட்டப்படிப்பு கொண்ட பல்கலைக்கழகங்களும், கல்லூரிகளும் உள்ளது. வங்காள மொழியுடன், ஆங்கில மொழியும் பள்ளி மற்றும் கல்லூரிகளில் கற்பிக்கப்படுகிறது.\n\n\nSection::::வெளி இணைப்புகள்.\n [[பகுப்பு:வங்காளதேச மாவட்டங்கள்]]"}
{"id": "325345", "url": "https://ta.wikipedia.org/wiki?curid=325345", "title": "சுரப்பிக்கட்டி", "text": "சுரப்பிக்கட்டி\n\nசுரப்பிக்கட்டி (Adenoma) என்பது சுரப்பிகளின் பரப்பில் தோன்றும் தேவையற்ற அதிகரித்த வளர்ச்சியினைக் குறிக்கிறது. இது தீங்கற்ற கட்டியாகும். இது, வளர்ச்சியின் காரணமாக நரம்புத் தொகுதியில் அழுத்தும் போது வலியினை ஏற்படுத்துகிறது. இவ்வகைக் கட்டிகள் சுரப்பியில் தான் தோன்றும் என்பதில்லை. சுரக்கும் பண்படைய திசுக்களிலும் தோன்றும். இந்த வகைக் கட்டிகள் புற்றாக மாறவும் கூடும்.\n\nஇயக்குநீரைச் சுரக்கும் சுரப்பிகளில் பெரிதாக வளர்ந்து விட்ட கட்டிகள் அதிக அளவில் இயக்குநீரைச் சுரப்பதால், அந்த உறுப்பு இயக்குநீர் அதிகரிக்கக் காரணமாகிறது. \nஇது குடலில் பொதுவாக இம்மாதிரியானக் கட்டிகள் தோன்றுகின்றன. குடலின் உள்பகுதியினைக் நோக்கப் பயன்படும் (colonoscope) குடல்நோக்கியின் துணையுடன் கண்டுகொள்ளலாம். தொடக்க நிலையில் கண்டு அறுவை செய்து கொண்டால் நல்லது. இல்லையெனில் அது புற்றாக வளர வாய்ப்புகள் அதிகம். பிச்சூட்டரியில் தோன்றும் கட்டிகள் அறுவை மருத்துவம் மூலம் நல்ல பயனைக் கொடுக்கிறது. இயக்குநீர் மருத்துவமும் உள்ளது. பெண்களிடம் அதிகம் காணப்படுகிறது. இது தைராய்டு சுரப்பிக்கும் பொருந்தும். மார்பகத்திலும் இம்மாதிரிக் கட்டிகள் தோன்றக்கூடும். அறுவை மருத்துவம் நல்லது. இளம்பெண்களிடம் அதிகம் காணப்படுகிறது. அட்றினல் சுரப்பியிலும் இதுபோன்றக் கட்டிகள் தோன்றும். அரிதாகவே புற்றாக மாறுகிறது. சுரப்புநீர் அதிகம் தோன்றும். சிறுநீர் சுரப்பிச் சுவரிலும் தோன்றும். அரிதாக நுரையீரல், குடல்வால்,கல்லீரல் போன்ற உறுப்பிகளிலும் காணப்படும்.\n\nசுரப்பிச்சுவர் புற்று (Adenocarcinoma) என்பது சுரப்பிக் கட்டிகள் புற்றாக மாறும்போது இம்மாதிரியான வளர்ச்சி புற்றுச்சுவர் பற்று எனப்படுகின்றன.\n\nவலைதளத்திலிருந்து பெற்ற தகவல்\n"}
{"id": "325360", "url": "https://ta.wikipedia.org/wiki?curid=325360", "title": "யாழ்ப்பாணத்தின் மீதான ஒல்லாந்தர் படையெடுப்பு", "text": "யாழ்ப்பாணத்தின் மீதான ஒல்லாந்தர் படையெடுப்பு\n\nயாழ்ப்பாணத்தின் மீதான ஒல்லாந்தர் படையெடுப்பு என்பது, 1658 இல் போர்த்துக்கேயரின் கட்டுப்பாட்டில் இருந்த யாழ்ப்பாண இராச்சியத்தின் மீது ஒல்லாந்தர் மேற்கொண்ட படையெடுப்பைக் குறிக்கும். இப்படையெடுப்பின் மூலம் ஒல்லாந்தர் யாழ்ப்பாணத்தைக் கைப்பற்றித் தங்கள் ஆட்சியின் கீழ்க் கொண்டுவந்தனர். இதன் விளைவாக 1796 இல் பிரித்தானியர் கைப்பற்றும் வரை யாழ்ப்பாணம் 148 ஆண்டுகள் ஒல்லாந்தரின் கட்டுப்பாட்டில் இருந்தது.\n\nSection::::பின்னணி.\n17 ஆம் நூற்றாண்டுத் தொடக்கத்துக்கு முன் இந்தியப் பெருங்கடற் பகுதியில் பெரும் கடல் வலிமையுடன் விளங்கிய போர்த்துக்கேயர், 1505 இல் முதன் முதல் இலங்கைக்கு வந்தனர். அதன் பின்னர் படிப்படியாகத் தமது செல்வாக்கை வளர்த்துக்கொண்ட அவர்கள் முதலில் தீவின் தென்மேற்குப் பகுதியில் இருந்த கோட்டே இராச்சியத்தையும் பின்னர் 1619ல் வட பகுதியில் இருந்த யாழ்ப்பாண இராச்சியத்தையும் கைப்பற்றித் தீவின் கரையோரப் பகுதிகளை போர்த்துக்கேயப் பேரரசின் ஒரு பகுதியாக்கினர். தீவின் நடுப்பகுதியில் இருந்த கண்டி இராச்சியத்துடனும் தொடர்ந்து போரிட்டு வந்தனர். 17 ஆம் நூற்றாண்டுத் தொடக்கத்தை அண்டி அக்காலத்தில் ஐரோப்பாவின் கடல் வல்லரசுகளாக விளங்கிய போர்த்துக்கல், எசுப்பானியா ஆகிய கத்தோலிக்க நாடுகளுக்குப் போட்டியாக ஒல்லாந்து, இங்கிலாந்து, பிரான்சு ஆகிய நாடுகள் வளர்ச்சியடைந்தன. இவை கத்தோலிக்கத்துக்கு எதிரான புரட்டத்தாந்த கிறித்தவத்தைப் பின்பற்றும் நாடுகளாக இருந்தன. இந்த நாடுகளிலும், இந்துப் பெருங்கடற் பகுதியில் வணிகம் செய்து பொருளீட்டும் நோக்குடன் வணிக நிறுவனங்கள் உருவாக்கப்பட்டன. இலங்கையை அண்டிய கடற்பகுதிகளுக்கும் ஒல்லாந்தக் கப்பல்கள் வரத்தொடங்கின. போர்த்துக்கேயருடன் போரில் ஈடுபட்டிருந்த கண்டி அரசன், அவர்களை நாட்டில் இருந்து விரட்ட ஒல்லாந்தரின் உதவியை நாடினான். இதைத் தொடர்ந்து இலங்கையில் ஒல்லாந்தரின் தலையீடு தொடங்கியது. 1643ல் கண்டி அரசன் சார்பில் காலியைக் கைப்பற்றிய ஒல்லாந்தர் அதைத் தாங்களே வைத்துக்கொண்டனர். 1656 இல் கொழும்பையும் நீண்ட முற்றுகைக்குப் பின்னர் போர்த்துக்கேயரிடமிருந்து கைப்பற்றிக் கொண்டனர். இலங்கையில் தெற்கு, தென்மேற்குக் கரையோரப் பகுதிகள் ஒல்லாந்தர் கைக்குச் சென்றன.\n\nஇதுவரை ஒல்லாந்தர் கைப்பற்றிய பகுதிகள் வணிக முக்கியத்துவம் கொண்டவை. இலங்கைத் தீவில் போர்த்துக்கேயரிடம் எஞ்சியிருந்தவை மன்னாரும், யாழ்ப்பாணமுமே. இவை முத்துக்குளிப்பு, யானை ஏற்றுமதி ஆகியவை தவிரப் பெரிய அளவு வணிகக் கவர்ச்சி இல்லாதவை. ஆனாலும், போர்த்துக்கேயரை முற்றாகத் தீவிலிருந்து விரட்டுவது, புரட்டத்தாந்த மதத்தைப் பரப்புவது ஆகிய நோக்கங்கள் மன்னார், யாழ்ப்பாணம் ஆகியவற்றையும் கைப்பற்ற வேண்டிய அவசியத்தை ஏற்படுத்தின.\n\nSection::::படையெடுப்பு.\n1658 இன் தொடக்கத்தில் கொழும்பில் இருந்து சென்ற ஒல்லாந்தப் படைகள் மன்னாரைக் கைப்பற்றின. அங்கிருந்து தரை வழியாக அணிவகுத்துச் சென்ற படைகள் பூநகரிக்கு ஊடாக யாழ்ப்பாணக் குடாநாட்டுக்குள் நுழைந்தன. ஒல்லாந்தரின் படையில் 1100 வீரர்கள் இருந்தனர். இத்துடன் மேலும் 1100 பேர் கொண்ட ஒல்லாந்தப் படையொன்று கொழும்பில் இருந்து அனுப்பப்பட்டது. 1658 மார்ச் 7 ஆம் தேதி கிளாலிப் பகுதியில் போர்த்துக்கேயருக்கும், ஒல்லாந்தருக்கும் முதற் சண்டை இடம்பெற்றது. இதில் 40 ஒல்லாந்தப் படை வீரர்கள் இறந்தனர். எனினும் ஒல்லாந்தரின் தாக்குதல்களைச் சமாளிக்க முடியாத போர்த்துக்கேயர் பின்வாங்கி நகரின் நுழைவாயில் பகுதிக்குச் சென்றுவிட்டனர். இதற்குள், யாழ்ப்பாண நகரத்திலும், பிற பகுதிகளிலும் இருந்த போர்த்துக்கேயரும், அவர்களது குடும்பத்தினரும் கோட்டைக்குள் சென்றுவிட்டனர். கிளாலியில் இருந்து பெரிய எதிர்ப்பு எதுவும் இன்றி யாழ்ப்பாண நகர நுழைவாயில் வரை சென்ற ஒல்லாந்தப் படைகளுக்குப் போர்த்துக்கேயப் படையினர் ஓரளவு எதிர்ப்புக் காட்டினாலும் ஒல்லாந்தரின் தாக்குதல்களுக்கு ஈடு கொடுக்க முடியாமல் கோட்டையை அண்டிய பகுதிக்குச் சென்று அங்கிருந்து போராடினர். எனினும், விரைவிலேயே போர்த்துக்கேயப் படையினர் கோட்டைக்குள் புகுந்துகொள்ள வேண்டியதாயிற்று. ஒல்லாந்தர் கோட்டையை முற்றுகை இட்டனர். இந்த நேரம் கோட்டைக்குள் 3500 பேர் வரை இருந்தனர். கோட்டையைச் சுற்றிய பகுதிகள் அனைத்தும் ஒல்லாந்தரின் கட்டுப்பாட்டுக்குள் வந்துவிட்டன. கோட்டைக்கு மேற்குப் பக்கமாக இருந்த யேசு சபையினரின் துறவிமடம், தேவாலயம் என்பனவும், கிழக்குப் பக்கத்தில் இருந்த டொமினிக்கத் துறவிமடம், தேவாலயம் ஆகியனவும் ஒல்லாந்தரால் கைப்பற்றப்பட்டன. இந்தியப் பெருங்கடலில் இருந்து யாழ்ப்பாணத்துக்கான நுழைவழியான ஊர்காவற்றுறைக்கும், காரைதீவுக்கும் இடையில் அமைந்த ஒடுங்கிய கடல் வழியின் நடுவில் கடலுக்குள் அமைக்கப்பட்டிருந்த கடற் கோட்டையையும் ஒல்லாந்தர் முற்றுகையிட்டுத் தாக்கினர். சில நாட்கள் தாக்குப்பிடித்த இக்கோட்டை தொடர்ந்து போராட முடியாமல் சரணடைந்தது. \n\nயாழ்ப்பாணக் கோட்டை தொடர்ந்தும் கடுமையான முற்றுகைக்கு உட்பட்டிருந்தது. போர்த்துக்கேயர் கோவாவில் இருந்து உதவியை எதிர்பார்த்தனர். ஆனால் உதவிகள் வரக்கூடிய எல்லா வழிகளையும் ஒல்லாந்தர் அடைத்துவிட்டனர். மூன்று மாதங்களாக முற்றுகை தொடர்ந்தது. கோட்டைக்குள் இருந்தவர்கள் உணவுப் பற்றாக்குறையாலும், வெளியில் இருந்து ஒல்லாந்தர் ஏவிய பீரங்கிக் குண்டுகளாலும், நோயாலும் பெரிதும் அல்லலுற்றனர். இறுதியாக, ஒல்லாந்தர் முன்மொழிந்த உடன்படிக்கையை ஏற்றுக்கொண்டு 1658 யூன் 24 ஆம் தேதி யாழ்ப்பாணக் கோட்டை ஒல்லாந்தரிடம் சரணடைந்தது.\n\nSection::::சரணடைவு உடன்படிக்கை.\nஇணங்கப்பட்ட சரணடைவு உடன்படிக்கையின்படி போர்த்துக்கேயப் படையினர், தமது ஆயுதங்களுடனும் கொடிகளுடனும், முரசுகள் முழங்க வெளியேறலாம். ஐரோப்பாவுக்கு அனுப்புவதற்காக ஒரு பீரங்கியைத் தம்முடன் எடுத்துச் செல்லலாம். உயர் அலுவலர்கள் மதிப்புடன் நடத்தப்பட்டு இலங்கைக்கு வெளியில் உள்ள ஏதாவதொரு போர்த்துக்கேயக் கோட்டைக்கு அனுப்பப்படுவர். மதகுருக்கள் கோரமண்டலக் கரைக்கு அனுப்பப்படுவர். பொன், வெள்ளி போன்ற பெறுமதியான அசையக்கூடிய பொருட்கள் அனைத்தும் வெற்றி பெற்றவர்களுக்கு உரியது. போர்த்துக்கேயப் பொதுமக்கள் கிழக்கிந்தியப் பகுதியில் விரும்பிய இடத்துக்கு அனுப்பிவைக்கப்படுவர்.\n\nSection::::விளைவு.\nஇப்போரில் ஒல்லாந்தர் தரப்பில் பெரிய அளவில் இழப்புக்கள் இல்லை. போர்த்துக்கேயர் தரப்பில் பல்வேறு காரணங்களால் 2170 போர் வரை இறந்தனர். இவர்களில் 800 போர்த்துக்கேயரும், 200 படைவீரரும், 600 கூலிப்படைகளும், 300 அடிமைகளும் இருந்தனர். ரெபெய்ரோவின் குறிப்புக்களின்படி சரணடைவு உடன்படிக்கையில் இணங்கிக்கொண்டதற்குப் புறம்பாக ஒல்லாந்தர் போர்த்துக்கேயரை மோசமாகவே நடத்தியதாகத் தெரிகிறது. வெளியே வந்தவர்கள் எல்லோரது ஆடைகளையும் களைந்து சோதனை செய்ததாகவும், பெண்களைக்கூட அவர்கள் அழுகுரல்களையும் மயங்கி விழுவதையும் பொருட்படுத்தாமல் அவ்வாறே சோதனை செய்ததாகவும், பெறுமதி குறைவான தனிப்பட்ட தேவைக்கான பொருட்களைக்கூட எடுத்துக்கொண்டதாகவும் அவர் குறிப்பிட்டுள்ளார்.\n\nஒல்லாந்தர் யாழ்ப்பாணத்தைக் கைப்பற்றியமை, இலங்கையில் போர்த்துக்கேயரின் ஏறத்தாழ ஒன்றரை நூற்றாண்டுக்காலத் தலையீடுகளுக்கும், ஆட்சிக்கும் முற்றுப்புள்ளியாக அமைந்ததுடன், இன்னொரு ஐரோப்பியக் குடியேற்றவாத வல்லரசான ஒல்லாந்தரின் ஆட்சி அடுத்த ஒன்றைரை நூற்றாண்டுகள் நடைபெறுவதை உறுதிப்படுத்தியது எனலாம்.\n\n"}
{"id": "325362", "url": "https://ta.wikipedia.org/wiki?curid=325362", "title": "செஞ்சால் வனவிலங்கு சரணாலயம்", "text": "செஞ்சால் வனவிலங்கு சரணாலயம்\n\nசெஞ்சால் வனவிலங்கு சரணாலயம் \"(Senchal Wildlife Sanctuary)\" இந்தியாவின் மேற்கு வங்காள மாநிலத்திலுள்ள டார்சியிலிங் மாவட்டத்தில் அமைந்துள்ளது. இந்தியாவிலுள்ள வனவிலங்கு சரணாலயங்களில் மிகப்பழமையான இச்சரணாலயம் 1915 ஆம் ஆண்டு அமைக்கப்பட்டது. 38.6 கிலோமீட்டர்2 அல்லது 14.9 சதுரமைல் பரப்பளவில் இச்சரணாலயம் விரிந்து கிடக்கிறது. கடல் மட்டத்திலிருந்து சராசரியாக 1500 முதல் 2600 மீ உயரம் அல்லது 4900 முதல் 8500 அடி உயரத்தில் இச்சரணாலயம் அமைந்திருக்கிறது. குரைக்கும் மான், காட்டுப் பன்றி, இமாலய கருப்பு கரடி, சிறுத்தை, காட்டுப்பூனை பொதுவான செம்முகக்குரங்கு , அசாம் குரங்கு, இமாலய பறக்கும் அணில், போன்ற உயரமான மலைவாழ் விலங்குகள் அவற்றின் இயற்கை வாழ்விடங்களில் இருப்பது போலவே இங்கு காணப்படுகின்றன. இவை தவிர இச்சரணாலயத்தில் பறவைகளும் பெருமளவில் காணப்படுகின்றன. செஞ்சால் ஏரிகள் இரண்டு இச்சரணாயத்திற்கும் டார்சியிலிங் நகரத்திற்கும் தேவையான குடிநீரை அளிக்கின்றன. \n\n"}
{"id": "325366", "url": "https://ta.wikipedia.org/wiki?curid=325366", "title": "கிசுகோ வட்டாரம்", "text": "கிசுகோ வட்டாரம்\n\nகிசுகோ\"(ஆங்கிலம்:Kisko இந்தி: किसको )\" இந்தியாவின் யார்க்கண்டு மாநிலம், லோகர்தக்கா மாவட்டத்திலுள்ள ஒரு நிர்வாக வட்டாரமாகும். \n\nSection::::மக்கள் தொகையியல்.\nலோகர்தக்கா மாவட்டத்தின் கிழக்கு மண்டலத்தில் 65 கிராமங்களை உள்ளடக்கிய 14 கிராம பஞ்சாயத்துகள் கொண்டதாக கிசுகோ வட்டாரம் அமைந்துள்ளது. இவ்வட்டாரத்தின் மொத்த மக்கள் தொகை 83922 நபர்கள் ஆகும். இம்மக்கள் தொகையில் 41,989 நபர்கள் ஆண்களாகவும், 41,933 நபர்கள் பெண்களாகவும் உள்ளனர். 6 வயதுக்கு கீழுள்ளவர்களாக 14,568 சிறுவர்கள் இங்கு வாழ்கின்றனர். \n\nSection::::மொழிகள்.\nஆசுத்ரோ-ஆசிய மொழிக் குடும்பத்தைச் சேர்ந்த இந்திய மொழியான அசுரி மொழி உள்ளிட்ட மொழிகளை 17000 நபர்கள் பேசுகின்றனர். இந்தோ ஆரிய மொழிக்குடும்பத்தைச் சேர்ந்த வட இந்திய மொழியான போச்புரி மொழியை 40 000 000 நபர்கள் பேசுகின்றனர். தேவநாகரி மற்றும் கைத்தி எழுத்துகள் இரண்டையும் இவர்கள் எழுதினர். \nவட்டாரத்தின் மையப்பகுதியில் கிசுகோ பசார் என்ற ஒரு சிறிய சந்தை வணிக சேவையை வழங்குகிறது.\n"}
{"id": "325367", "url": "https://ta.wikipedia.org/wiki?curid=325367", "title": "பார்ட் போக்", "text": "பார்ட் போக்\n\nபார்தோலோமியசு ஜான் \"பார்ட்\" போக் (Bartholomeus Jan \"Bart\" Bok) (ஏப்பிரல் 28, 1906 – ஆகத்து 5, 1983) ஒரு டச்சு-அமெரிக்க வானியலாளர் ஆவார். இவர் பால்வழி பால்வெளியின் கட்டமைப்பையும் படிமலர்ச்சியையும் பற்றிய ஆய்வுக்காகவும் போக் உருண்டைகளின் கண்டுபிப்புக்காகவும் பெயர்பெற்றவர் . போக் உருண்டைகள் சிறிய அடர்ந்த பொலிந்த பின்னணியில் காணப்படும் உடுக்கண இடைவெளியில் அமையும் கருமுகில்களாகும். விண்மீன்கள் உருவாகும் முன்பு சுருங்கிவரும் உருண்டைகளாகும் எனக் கூறினார்.\n\nபோக் தன்னுடன் பணிசெய்த முனைவர் பிரிசுசில்லா பேர்பீல்டு அவர்களை 1921 இல் மணந்தார். பின்னர் இருவரும் தம் கடைசி வாழ்நாள் வரை வானியலில் கூட்டாகப் பணிபுரிந்தனர். இதைப் பற்றி அரசு வானியல் கழகம் இக்காலத்தில் இருந்து இருவருடைய பணிகளையும் பிரித்தறிய இயலாதெனக் கூறுகிறது. இருவரும் அத்தகைய இணைபிரியாத ஆர்வத்தை வானியலை மக்களுக்கு எடுத்துரைப்பதில் கொண்டிருந்தனர் . \"போசுடன் குழுமம்\" 1936 இல் இவர்களை \"பால்வழியின் விற்பனையாளர்கள்\" என விவரித்த்து.இவர்கள் ஒன்றாக ஆய்வு செய்து ஒன்றாகவே ஆய்வுக் கட்டுரைகளை எழுதினர். அவர்களது பொது ஆர்வ நூலான \"பால்வழி\" எனும் நூல் ஐந்து பதிப்புகளைக் கண்டது. இது பரவலாக மிகவும் பாராட்டப்பட்ட வெற்றிகண்ட வானியல் நூலாகும்.\n\nபோக்கின் முதன்மை ஆய்வு ஆர்வம் நம் பால்வழி பற்றியே அமைந்தது. When he was asked by the editors of \"அமெரிக்காவில் யார் எவர்\" நூலின் பதிப்பாளர்கள் \"என் வாழ்வின் எண்ணங்கள்\"பற்றிய கூற்றைக் கேட்டபோது, இவர், \"நான் நமது அழகிய பால்வழியின் நெடுஞ்சாலையிலும் குறுக்குச் சாலையிலும் இன்பமாக அறுபது ஆண்டுகள் திரிந்தலைந்த ஒரு மகிழ்ச்சியான வானியலாளன் ஆவேன்.\" எனக் கூறியுள்ளார்.\n\nஇவர் வானியலில் தன் இணக்கத்துக்கும் நகைச்சுவைக்கும் மிகவும் பெயர்பெற்ற ஆளுமை ஆகும். குறுங்கோள் 1983 போக் இவரது பெயரும் மனைவியின் பெயரும் இட்டபோது, இவர் பன்னாட்டு வானியல் கழகத்தைப் பின்வருமாறு நன்றி பாராட்டினார். \"நாங்கள் ஓய்வுபெற்றதும் என்றும் வாழ்வதற்கான சின்ன்ஞ்சிறு மனையது\" என உருவகமாக்க் கூறியுள்ளார்.\"\n\n\n"}
{"id": "325371", "url": "https://ta.wikipedia.org/wiki?curid=325371", "title": "லால்முனிர்காட் மாவட்டம்", "text": "லால்முனிர்காட் மாவட்டம்\n\nலால்முனிர்காட் மாவட்டம் (Lalmonirhat) (, தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் ரங்க்பூர் கோட்டத்தில் உள்ளது. வங்காளதேசத்தின் வடக்கில் அமைந்த இம்மாவட்டத்தின் நிர்வாகத் தலைமையிடம் லால்முனிர்காட் நகரம் ஆகும். \n\nSection::::மாவட்ட எல்லைகள்.\nலால்முனிர்காட் மாவட்டத்தின் வடக்கில் இந்தியாவின் மேற்கு வங்காள மாநிலத்தின் கூச் பெகர் மாவட்டம் மற்றும் ஜல்பைகுரி மாவட்டங்களும், தெற்கில் ரங்க்பூர் மாவட்டமும், கிழக்கில் குரிகிராம் மாவட்டம் மற்றும் கூச் பெகர் மாவட்டங்களும், மேற்கில் ரங்க்பூர் மாவட்டம் மற்றும் நீல்பமரி மாவட்டங்களும் எல்லையாக உள்ளது. \n\nSection::::மாவட்ட நிர்வாகம்.\n1247.37 சதுர கிலோ மீட்டர் பரப்பளவுள்ள இம்மாவட்டத்தை நிர்வாக வசதிக்காக ஐந்து துணை மாவட்டங்களாக பிரிக்கப்பட்டுள்ளது. அவைகள்: லால்முனிர்காட் சதர், பட்கிராம், ஆதித்மரி, காளிகஞ்ச் மற்றும் ஹத்திபந்தா ஆகும்.\nமேலும் இம்மாவட்டத்தில் லால்முனிர்காட் மற்றும் பட்கிராம் என இரண்டு நகராட்சி மன்றங்களும், 67 கிராமப்பஞ்சாயத்து ஒன்றியங்களும், 919 கிராமங்களும் உள்ளது. இம்மாவட்டம் மூன்று நாடாளுமன்றத் தொகுதிகளைக் கொண்டுள்ளது. இதன் அஞ்சல் சுட்டு எண் 5500 மற்றும் தொலைபேசி குறியிடு எண் 0591 ஆகும். ஆண்டு சராசரி மழைப் பொழி 293 செண்டி மீட்டராகும்.\n\nSection::::பொருளாதாரம்.\nஇம்மாவட்டம் அதிகப்படியாக வேளாண்மைப் பொருளாதாரத்தை நம்பியுள்ளது. இம்மாவட்டத்தில் பாயும் டீஸ்டா, சிங்மரி, தார்லா போன்ற ஆறுகளால் நீர் வளம் மற்றும் மண் வளம் கொண்டது. இங்கு நெல், சணல், கரும்பு, புகையிலை, மிளகாய், எண்ணெய் வித்துக்கள், மா, பலா, வெற்றிலை, பாக்கு அதிகம் பயிரிடப்படுகிறது. \nஇம்மாவட்டத்தில் வேளாண்மைத் தொழிலில் ஈடுபட்டுள்ளோர் 72.78% , வணிகர்கள் 3.46%, ஊழியர்கள் & அலுவலர்கள் 4.45% ஆக உள்ளனர்.\n\nSection::::மக்கள் தொகையியல்.\n1247.37 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 8 12,56,099 ஆக உள்ளது. அதில் ஆண்கள் 6,28,799 ஆகவும், பெண்கள் 6,27,300 ஆகவும் உள்ளனர். பாலின விகிதம் 100 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 975 நபர்கள் வீதம் வாழ்கின்றனர். சராசரி எழுத்தறிவு 46.1% ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.\n\nSection::::கல்வி.\nவங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்புகள் உள்ளது. அவைகள்: ஐந்தாண்டு படிப்புகள் கொண்ட தொடக்கப்பள்ளிகளும் [கிரேடு 1 – 5], ஐந்தாண்டு படிப்புகள் கொண்ட செகண்டரி பள்ளிகளும் [கிரேடு 6 – 10], இரண்டாண்டு படிப்பு கொண்ட மேனிலைப்பள்ளிகளும் [கிரேடு 11 – 12], நான்கு ஆண்டு படிப்பு கொண்ட இளநிலை பட்டப்படிப்பு மற்றும் ஒராண்டு கால முதுநிலை பட்டப்படிப்பு கொண்ட பல்கலைக்கழகங்களும், கல்லூரிகளும் உள்ளது. தாய் மொழியான வங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.\n\nஇம்மாவட்டம் இருபத்தி ஏழு கலை மற்றும் அறிவியல் கல்லூரிகளும், இருநூறு உயர்நிலைப் பள்ளிகளும், 597 தொடக்கப் பள்ளிகளும், 269 மதராசாக்களும் கொண்டுள்ளது.\n\n"}
{"id": "325374", "url": "https://ta.wikipedia.org/wiki?curid=325374", "title": "அலெக்சாந்தர் போக்சென்பர்கு", "text": "அலெக்சாந்தர் போக்சென்பர்கு\n\nஅலெக்சாந்தர் போக்சென்பர்கு (Alexander Boksenberg) CBE FRS (பிறப்பு: 18 மார்ச்சு 1936) ஒரு பிரித்தானிய அறிவியலாலர் ஆவார். இவர் 1999 அக்சு (Hughes ) பதக்கம் வென்றார்.இது இவருக்கு இவரது \" முந்துபாழ் பால்வெளிகளில் அமைந்த உடுக்கண இடைவெளி வளிமம் முனைவாகச் செயல்படும் பால்வெளிக் கருவின் தன்மை பற்றிய குறிப்பிடத் தகுந்த கண்டுபிடிப்புகளுக்காகவும் வானியல் கருவிகளின் மிகச்சிறந்த பணிகளுக்காகவும்\" வழங்கப்பட்டது. இவர் இவரது வானியல் கருவிகளாகிய படிம ஒளியன் எண்ணிக்கை அமைப்பு, மங்கலான வாயில்களையும் கண்டுபிடிக்கவல்ல புரட்சிவாய்ந்த மின்னனியல்பரப்பாய்வி ஆகியவற்றின் சிறந்த கண்டுபிடிப்புகளுக்காகவும் குறிப்பிடத் தகுந்தவர். இவரது கண்டுபிடிப்புகள் பெரும்பிரித்தானியாவில் ஒளியியல் வானியலுக்குப் பேரூக்கம் அளித்தன\".\n\nபின்னர் இவர் அரசு கிரீன்விச் வான்காணக இயக்குநராகப் பணிபுரிந்தார்.\n"}
{"id": "325379", "url": "https://ta.wikipedia.org/wiki?curid=325379", "title": "இலங்ரா, மாம்பழம்", "text": "இலங்ரா, மாம்பழம்\n\nஇலங்ரா \"(Langra)\" என்பது தொடக்கத்தில் வட இந்தியாவில் உள்ள பனாரசு, வங்காளதேசம், பாக்கித்தான் ஆகிய இடங்களில் பயிரிடப்பட்ட ஒரு வகையான மாம்பழ இனம் ஆகும். பனாரசி இலங்ரா என்ற பெயராலும் இம்மாம்பழம் அழைக்கப்படுகிறது . பழுக்கும் போது இந்த மாம்பழவகை பச்சை நிறத்தில் இருக்கிறது. பொதுவாக சூலை மாதத்தின் கடைசி பாதியில் இப்பழம் அறுவடை செய்யப்படுகிறது. 2006 ஆம் ஆண்டு முதல் சர்வதேச சந்தையிலும் இப்பழம் பிரபலமடையத் தொடங்கியது . துண்டுகளாக்கவும் பதப்படுத்தவும் ஏற்ற பழமாக இலங்ரா மாம்பழம் கருதப்படுகிறது .\n\nSection::::இலைகள்.\nஇதன் இலைத்தாள்கள் முட்டை-ஈட்டி வடிவங்களாகவும் சிறிது மடிந்து தட்டையாகவும் இருக்கின்றன. மேல்முனைகள் அதி கூரியனவாக உள்ளன. இரண்டாம் நிலை நரம்புகள் ஒன்றுக்கொன்று எதிர் எதிராக துணை வரிசையில் அடுக்கப்பட்டுள்ளன அவைகளின் அளவுகள் இங்கு கொடுக்கப்பட்டுள்ளன. \n\n"}
{"id": "325380", "url": "https://ta.wikipedia.org/wiki?curid=325380", "title": "ஜார்ஜ் பிலிப்சு பாண்டு", "text": "ஜார்ஜ் பிலிப்சு பாண்டு\n\nஜார்ஜ் பிலிப்சு பாண்டு (George Phillips Bond) (மே 20, 1825-பிப்ரவரி 17, 1865) ஓர் அமெரிக்க வானியலாளர் ஆவார். இவர் வில்லியம் கிரேன்ச் பாண்டின் மகனாவார். சில தகவல் வாயில்கள் இவர் 1826 இல் பிறந்ததாக்க் கூறுகின்றன.\n\nஇவர் முதலில் இயற்கையிலும் பறவைகளிலும் ஆர்வம் கொண்டிருந்தார். ஆனால் இவரது அண்ணன் வில்லியம் கிரேன்ச் பாண்டு (இளவல்) இறந்ததும் தந்தையைப் பின்பற்றி வானியலில் இட்டுபடவேண்டி நேர்ந்துள்ளது. இவர் தன் தந்தைக்குப் பின்னர் ஆர்வார்டு வான்கானகத்தின் இயக்குநரானார். இப்பதவியில் இவர் 1859 முதல் தன் இறப்பு வரை நீடித்தார். இவரது ஒன்றுவிட்ட உடன்பிறப்பாளர் எட்வார்டு சிங்கிள்டன் ஓல்டன் இலிக் வான்காணக முதல் இயக்குநராக விளங்கினார்.\n\nஇவர் வேகா எனும் விண்மீனின் முதல் ஒளிப்படத்தை 1850 இலும் மிசார் எனும் இரட்டை விண்மீனின் ஒளிப்படத்தை 1957 இலும் பிடித்தார்; ஒளிப்படத்தினால் விண்மீன்களின் தோற்றப்பொலிவை அளக்கலாம் எனப் பரிந்துரைத்தார்; பல வால்வெள்ளிகளைக் கண்டுபிடித்தார். அவற்றின் வட்டணைகளையும் கணக்கிட்டார். இவர் காரிக்கோளையும் ஓரியன் விண்மீன் வெடிப்பையும் ஆய்வு செய்தார். இவரும் இவரது தந்தையாரும் இணைந்து காரிக்கோள் நிலாவாகிய கைப்பெரானைக் கண்டுபிடித்தனர். கைப்பெரான் நிலாவை வில்லியம் இலாசலும் தனியாகக் கண்டுபிடித்துள்ளார். வானியல் பங்களிப்புகளைத் தவிர, இவர் நியூஆம்சயரின் வெண்மலைகளின் அளக்கைப்பணியிலும் ஈடுபட்டுள்ளார்.\n\nஇவர் என்புருக்கி நோயால் இறந்தார்.\n\n"}
{"id": "325381", "url": "https://ta.wikipedia.org/wiki?curid=325381", "title": "சிராஜ்கஞ்ச் மாவட்டம்", "text": "சிராஜ்கஞ்ச் மாவட்டம்\n\nசிராஜ்கஞ்ச் மாவட்டம் (Sirajganj District) (, தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் ராஜசாகி கோட்டத்தில் உள்ளது. மத்திய வங்காளதேசத்தில் அமைந்த இம்மாவட்டத்தின் நிர்வாகத் தலைமையிடம் சிராஜ்கஞ்ச் நகரம் ஆகும். \n\nSection::::மாவட்ட எல்லைகள்.\nசிராஜ்கஞ்ச் மாவட்டத்தின் வடக்கில் போக்ரா மாவட்டம் மற்றும் நத்தோர் மாவட்டங்களும், மேற்கில் பப்னா மாவட்டம் மற்றும் நத்தோர் மாவட்டங்களும், தெற்கில் பப்னா மாவட்டம் மற்றும் மணிகஞ்ச் மாவட்டமும், கிழக்கில் மணிகஞ்ச் மாவட்டம், ஜமால்பூர் மாவட்டம் மற்றும் தங்காய்ல் மாவட்டங்கள் எல்லைகளாக உள்ளது.\n\nSection::::மாவட்ட நிர்வாகம்.\n2402.05 சதுர கிலோ மீட்டர் பரப்பளவு கொண்ட இம்மாவட்டத்தை நிர்வாக வசதிக்காக ஒன்பது துணை மாவட்டங்களாகப் பிரிக்கப்பட்டுள்ளது.\nஇம்மாவட்டத்தில் உல்லபாரா, சஹத்பூர், சிராஜ்கஞ்ச், பெல்குச்சி, ராய்கஞ்ச் மற்றும் காஜிப்பூர் என ஆறு நகராட்சி மன்றங்களும், 82 உள்ளாட்சி ஒன்றியங்களும், 2016 கிராமங்களும் உள்ளது. மாவட்டத்தின் அஞ்சல் சுட்டு எண் 6700 ஆகும். தொலைபேசி குறியிடு எண் 0751 ஆகும்.\n\nSection::::பொருளாதாரம்.\nவேளாண்மைப் பொருளாதாரத்தையே அதிகம் நம்பியுள்ளது இம்மாவட்டம். இங்கு ஜமுனா ஆறு, கர்தோ ஆறு, போரல் ஆறு, இஷாமதி ஆறு, புல்ஜோரா ஆறுகள் பாய்வதால் நீர் வளமும், மண் வளமும் கொண்டுள்ளது. எனவே நெல், சணல், கரும்பு, வெங்காயம், உருளைக்கிழங்கு, நிலக்கடலை, கடுகு, மிளகாய் முதலிய பயிர்கள் விளைகிறது.\n\nSection::::தட்ப வெப்பம்.\nஇம்மாவட்டத்தின் அதிகபட்ச வெப்பம் 34.6° செல்சியஸ் ஆகவும், குறைந்தபட்ச வெப்பம் 11.9° செல்சியஸ் ஆக உள்ளது. ஆண்டு சராசரி மழைப் பொழிவு 1610 மில்லி மீட்டர் ஆகும்.\n\nSection::::மக்கள் தொகையியல்.\n2402.05 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி மக்கள் தொகை 30,97,489 ஆக உள்ளது. அதில் ஆண்கள் 15,51,368 ஆகவும், பெண்கள் 15,46,121 ஆகவும் உள்ளனர். பாலின விகிதம் 100 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 1290 நபர்கள் வீதம் வாழ்கின்றனர். சராசரி எழுத்தறிவு 42.1% ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.\n\nSection::::கல்வி.\nவங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்புகள் உள்ளது. அவைகள்: ஐந்தாண்டு படிப்புகள் கொண்ட தொடக்கப்பள்ளிகளும் (கிரேடு 1 – 5), ஐந்தாண்டு படிப்புகள் கொண்ட செகண்டரி பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப்பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப்படிப்பு மற்றும் ஒராண்டு கால முதுநிலை பட்டப்படிப்பு கொண்ட பல்கலைக்கழகங்களும், கல்லூரிகளும் உள்ளது.\nதாய் மொழியான வங்காள மொழியுடன், ஆங்கில மொழியும் பள்ளி மற்றும் கல்லூரிகளிலும் கற்பிக்கப்படுகிறது.\n\n "}
{"id": "325387", "url": "https://ta.wikipedia.org/wiki?curid=325387", "title": "ஈருலோக நாணயம்", "text": "ஈருலோக நாணயம்\n\nஈருலோக நாணயம் (\"bi-metallic coin\") அல்லது கலப்புலோக நாணயம், பொதுவாக வெளிவட்டத்தில் ஒரு உலோகமும், உள்வட்டத்தில் மற்றொரு உலோகமும் உடைய நாணயம் ஆகும். உலகின் பல நாடுகளில் ஈருலோக நாணயங்கள் இப்போது பயன்படுத்தப்பட்டு வருகிறது. பெரும்பாலான ஈருலோக நாணயங்களில் வெளிவளையப் பகுதியின் எடை மையப் பகுதி உலோக எடையை விட சற்றுக் கூடுதலாக உள்ளது. உலகிலேயே முதல் முறையாக பிரான்சு நாட்டில் மூவுலோக நாணயம் வெளியிட்டது. அதன் மதிப்பு 20 பிராங்கு ஆகும். அது 1992 ஆம் ஆண்டு வெளியிடப்பட்டது. உலகம் முழுவதும் சுமார் 105 நாடுகளில் இரு உலோக நாணயம் பயன்பாட்டில் உள்ளது.\n\n"}
{"id": "325388", "url": "https://ta.wikipedia.org/wiki?curid=325388", "title": "தாராஃவா", "text": "தாராஃவா\n\nதாராஃவா \"(Dhaarahwa )\" என்பது இந்தியாவின் பீகார் மாநிலம் மேற்கு சம்பாரண் மாவட்டத்திலுள்ள ஒரு கிராமம் ஆகும்.\n\nSection::::மக்கள் தொகையியல்.\n2011 ஆம் ஆண்டின் இந்திய மக்கள் தொகைக் கணக்கெடுப்பின்படி தாராஃவா கிராமத்தின் மக்கள்தொகை 1622 நபர்கள் ஆகும். இவர்கள் 274 குடும்பங்களில் வாழ்ந்தனர். இம்மக்கள்தொகையில் 50.73% நபர்கள் ஆண்கள் மற்றும் 49.26% நபர்கள் பெண்களாவர். இந்நகரின் எழுத்தறிவு சதவீதம் 32.55% ஆகும். நாட்டின் சராசரி தேசிய எழுத்தறிவு சதவீதமான 74% என்பதைவிட இது குறைவாகும். எழுத்தறிவு பெற்றவர்களில் 61.5% நபர்கள் ஆண்கள் மற்றும் 38.4% நபர்கள் பெண்களாவர். மக்கள் தொகையில் 25.27% நபர்கள் 6 வயதுக்கு கீழ் உள்ளவர்களாகும். \n"}
{"id": "325391", "url": "https://ta.wikipedia.org/wiki?curid=325391", "title": "பிரிவேனா", "text": "பிரிவேனா\n\nபிரிவேனா என்பது, இலங்கையில் புத்த மதகுருமாருக்கான கல்வியை வழங்கும் நிறுவனங்களைக் குறிக்கும். பழைய காலத்தில் சாதாரண மக்கள் இடைநிலைக் கல்வியையும், உயர் கல்வியையும் பெற்றுக்கொள்வதற்கும் பிரிவேனாக்கள் உதவின. இரண்டாயிரம் ஆண்டுகளுக்கு முன்பே தொடங்கிய பிரிவேனாக் கல்விமுறை இன்றும் இலங்கையில் இருந்து வருகிறது. தற்போது இலங்கையின் கல்வி அமைச்சு பிரிவேனாக்களை நடத்தி வருகிறது. இளம் பிக்குகள் குருநிலைக்கு உயர்த்தப்படுமுன் பிரிவேனாக்களில் பயிற்சி பெறுகின்றனர்.\n\nSection::::பெயர்.\n\"பிரிவேனா\" என்னும் சிங்களச் சொல் \"பரிவேனா\" என்னும் பாளிச் சொல்லில் இருந்து பிறந்ததாகத் தெரிகிறது. \"பரிவேனா\" என்னும் சொல் பாளி மொழியில் பௌத்த குருமாரின் வாழிடங்களைக் குறிக்கும்.\n\nSection::::வரலாறு.\nகி.பி முதலாம் நூற்றாண்டில் மகா விகாரையும், அபயகிரி விகாரையும் தொடங்கப்பட்ட காலத்திலிருந்து இலங்கையில் பிரிவேனாக்களின் வரலாறு தொடங்குகிறது. இதன் பின்னர் தொடர்ந்துவந்த அரசர்களின் காலங்களிலும் பல பிரிவேனாக்கள் நிறுவப்பட்டன. இந்தியாவில் நாளந்தா போன்ற பௌத்த உயர்கல்வி நிறுவனங்கள் இருந்தன. காலப்போக்கில் பௌத்தமும், பௌத்த மரபுக் கல்வியும் ஏறத்தாழ அழிந்துபோய்விட்டன. ஆனாலும், இலங்கையில் பிரிவேனாக் கல்விமுறை தொடர்ந்து வருகிறது. முற்காலத்தில் துறவிகளுக்கும் சாதாரண மக்களுக்கும் தனித்தனியான பாடத்திட்டங்கள் இருந்தன. சாதாரண மக்களுக்குப் பெரும்பாலும் தொழில்சார்ந்த பாடங்கள் கற்பிக்கப்பட்டன. துறவிகள் மொழிகள், மதம், மெய்யியல், வரலாறு, பொருளியல், புவியியல் ஆகிய பாடங்களைப் படித்தனர். \n\nபோர்த்துக்கேயர், ஒல்லாந்தர் ஆட்சிக் காலங்களில் கரைநாட்டுப் பகுதிகளில் புத்த மதம் ஒடுக்கப்பட்டதால் அப்பகுதிகளில் பிரிவேனாக் கல்வி பாதிக்கப்பட்டது. ஆனாலும், கண்டி இராச்சியம் போர்த்துகேயர், ஒல்லாந்தர் ஆட்சிகளுக்கு ஆட்படாமல் தப்பியதால் பிரிவேனாக்கள் அரச ஆதரவுடன் அங்கே வளர்ச்சியடையக் கூடியதாக இருந்தது. \n\nSection::::தற்காலம்.\nதற்காலத்தில் இலங்கையில் மூன்று மட்டங்களில் பிரிவேனாக்கள் உள்ளன. தொடக்கநிலைக் (\"மூலிக்க\") கல்வி ஐந்து ஆண்டுகளை உள்ளடக்குகின்றது. இந்த நிலையில் பாளி, சமசுக்கிருதம், சிங்களம், ஆங்கிலம், திரிபிடகக் கல்வி, கணிதம் ஆகிய ஆறு பாடங்கள் கற்பிக்கப்படுகின்றன. அடுத்த (\"மகா\") நிலையில் முன்னர் கற்ற ஆறு பாடங்களுடன் மெய்யியல், மதங்களின் வரலாறு, மொழியியல், ஆயுர்வேதம், சோதிடம் ஆகிய பாடங்களையும் கற்பிக்கின்றனர். அடுத்தது பல்கலைக்கழக மட்டத்திலான பிரிவேனாக் கல்வி. தற்போது இலங்கையில் 794 பிரிவேனாக்களில் 62,000 மாணவர்கள் கல்வி கற்கின்றனர்..\n"}
{"id": "325396", "url": "https://ta.wikipedia.org/wiki?curid=325396", "title": "பர்காய்வா", "text": "பர்காய்வா\n\nபர்காய்வா \"(Bargaiwa)\" என்பது இந்தியாவின் பீகார் மாநிலம் மேற்கு சம்பாரண் மாவட்டத்திலுள்ள ஒரு கிராமம் ஆகும்.\n\nSection::::மக்கள் தொகையியல்.\n2011 ஆம் ஆண்டின் இந்திய மக்கள் தொகைக் கணக்கெடுப்பின்படி பர்காய்வா கிராமத்தின் மக்கள்தொகை 1266 நபர்கள் ஆகும். இவர்கள் 214 குடும்பங்களில் வழ்ழ்ந்தனர். இம்மக்கள்தொகையில் 51.42% நபர்கள் ஆண்கள் மற்றும் 48.57% நபர்கள் பெண்களாவர். இந்நகரின் எழுத்தறிவு சதவீதம் 53% ஆகும். நாட்டின் சராசரி தேசிய எழுத்தறிவு சதவீதமான 74% என்பதைவிட இது குறைவாகும். எழுத்தறிவு பெற்றவர்களில் 63.18% நபர்கள் ஆண்கள் மற்றும் 36.81% நபர்கள் பெண்களாவர். மக்கள் தொகையில் 20% நபர்கள் 6 வயதுக்கு கீழ் உள்ளவர்களாகும். \n"}
{"id": "325399", "url": "https://ta.wikipedia.org/wiki?curid=325399", "title": "ஆத்தூர் காய நிர்மலேசுவரர் கோயில்", "text": "ஆத்தூர் காய நிர்மலேசுவரர் கோயில்\n\nஆத்தூர் காய நிர்மலேசுவரர் கோயில் தமிழ்நாட்டில் சேலம் மாவட்டத்தில் உள்ள சிவன் கோயிலாகும். \n\nSection::::அமைவிடம்.\nஇக்கோயில் சேலம் மாவட்டத்தில் ஆத்தூர் என்னுமிடத்தில் அமைந்துள்ளது. \n\nSection::::இறைவன், இறைவி.\nஇக்கோயிலின் மூலவராக காயநிர்மலேசுவரர் உள்ளார். இறைவி அகிலாண்டேசுவரி ஆவார். வசிஷ்டருக்கு ஜோதி வடிவாக இறைவன் காட்சியளித்ததால் இத்தலத்தினை அக்னித் தலம் என்று கூறுகின்றனர். பிரதோஷம், சிவராத்திரி, சோம வார விரதங்கள் உள்ளிட்ட பல விழாக்கள் நடத்தப்படுகின்றன. \n\nSection::::அமைப்பு.\nகிழக்கு நோக்கிய நிலையில் ஐந்து நிலை ராஜ கோபுரம் உள்ளது. முகப்பு மண்டபத்தினை அடுத்து நந்தி உள்ளது. இக்கோயிலில் பல விநாயகர்கள், பஞ்சபூதத் தலங்களில் அருளும் இறைவன், இறைவி, வள்ளி தெய்வானையுடன் முருகன், சதுர் புஜ பைரவர், அஷ் புஜ பைரவர், சுவர்ண ஆகார்ஷன பைரவர், மகாலட்சுமி, சரசுவதி, தட்சிணாமூர்த்தி, லிங்கோத்பவர், பிரம்மா, துர்க்கை, ஐயப்பன், சூரியன், சனீசுவரன், நாகர்கள் உள்ளனர். அனுமன் சன்னதியும் உள்ளது. தீபாராதனையின்போது தீபத்தின் ஒளி லிங்கத்திருமேனியின் மேல் அழகாகக் காட்சியளிக்கிறது. \n\nSection::::வரலாறு.\nவசிஷ்டர் இங்கு தவம் செய்தபோது பல சோதனைகளைச் சந்திக்கவேண்டியிருந்தது. பூவும் நீரும் கொண்டு சிவ பூசை செய்தால் அந்த சோதனைகளைக் கடக்கலாம் என நாரதர் கூறியதன் அடிப்படையில் வசிஷ்ட நதி என்னும் நதியை உண்டாக்கினார் வசிஷ்டர். பூசை செய்ய சரியான இடம் தேடியபோது ஒரு இடத்தில் கால் தடுக்கிடவே அங்கு ஒரு லிங்கத் திருமேனியை அவர் கண்டார். அதை வைத்து பூசை செய்ய ஆரம்பித்தபோது கால் இடறியதால் ஏற்பட்ட பின்னத்தைக் கண்டார். அவர் சற்று யோசிக்கவே அதனை வைத்து பூசை செய்யலாம் என்று ஒரு அசரீரி எழுந்தது. ஆராதனையை முடித்துப் பார்த்தபோது ஒளிப்பிழம்பு தோன்றி அதைத் தொடர்ந்து லிங்கத் திருமேனியைக் கண்டபோது அந்த பின்னம் இல்லாமல் போனதை அறிந்தார். லிங்கத்தில் இருந்த குறையை நீக்கி இறைவன் காட்சி தந்ததால் காய நிர்மலேசுவரர் என மூலவர் அழைக்கப்பட்டார். \n"}
{"id": "325402", "url": "https://ta.wikipedia.org/wiki?curid=325402", "title": "இணுவில் பொது நூலகம்", "text": "இணுவில் பொது நூலகம்\n\nஇணுவில் பொது நூலகமும் சனசமூக நிலையமும் இணுவிலையும் அதனைச் சூழஉள்ள கிராமத்து மக்களின் நலன் கருதியும் உருவாக்கப்பட்ட ஓர் அமைப்பு ஆகும். இந்தப் பிரதேசத்திலே தரமான ஓர் நூலகம் இல்லை என்ற குறையை நிவர்த்தி செய்யும் பொருட்டு புலம்பெயர்ந்து வாழும் அன்பர்களின் உதவியோடு இந்த நூலகம் புனரமைக்கப்பட்டு இருக்கின்றது. இந்த நூலகமானது கல்வி, கலை, கலாசார, சமய, இலக்கிய, சமூக, அரசு, அறிவியல், மற்றும் தகவல் தொழில்நுட்பத் துறைகளோடு, விளையாட்டுத் துறையிலும் இப்பிரதேசத்தில் வாழும் மக்களை ஒரு உன்னதமான நிலைக்கு இட்டுச்செல்வதையே தனது பிரதான குறிக்கோளாகக் கொண்டுள்ளது. \n\nSection::::வரலாறு.\nயாழ்ப்பாணத்து சமூக கட்டமைப்புக்களிலே அதன் ஆரம்ப அறிவுவிருத்தியின் அச்சாணிகளில் ஒன்றாக சனசமூகநிலையங்கள் விளங்கிவருகின்றன. இந்த சமூக கட்டமைப்புக்களிலே கிராமம், வட்டாரம், தெரு, குறிச்சி, சாதிசமூக அலகுகள்தோறும் குறைந்தது ஒரு வாசிகசாலை தன்னும் இருக்கும். இந்த வாசிகசாலைகள் கிராமமக்களின் ஆரம்ப அறிவுத்தேவைகளையும், ஆளுமையையும் விருத்தி செய்வதோடு அரசியல் மயப்படுத்தப்படுவதற்கும் பங்காற்றியிருக்கின்றது. இப்படி ஒருசமூக அலகாக 1948 ம் ஆண்டு, சுதந்திரஇலங்கையில், ஒரு சிறிய ஓலைக் கொட்டிலிலே ஸ்ரீ கணேசா வாசிகசாலையாக ஆரம்பிக்கப்பட்ட இந்த அமைப்பானது, பல்வேறு வடிவங்களை. மாற்றங்களாகக் கொண்டு ஆனால் ஒரு வாசிகசாலையாக சப்தமில்லாமல் சேவையாற்றி வந்துள்ளது. கடந்த அறுபதுக்கு மேற்பட்ட சாதனைமிகு வருடங்களில் அதன் பாதையில் பல சமூக அரசியல் மாற்றங்களையும், பலதலை முறைகளையும் கடந்து புதியதொரு செழுமைமிகு சமூக மாற்றங்களுக்கும் அது வித்திட்டு இருக்கின்றது. \n\nபுனரமைக்கப்பட்ட இணுவில் பொதுநூலகத்தின் உடல்,உள பௌதீக வளங்களை உருவாக்கித்தந்த பெருமை இந்த ஊர் நலம்விரும்பிகளையே சாரும். தேவையான நேரத்தில் ஏற்பட்ட மனமாற்றம், சமூகமேம்பாடு, கல்வி, கலை, விளையாட்டுத்துறைகள் மீது ஏற்பட்ட அதீத அக்கறை என்பன நூலகத்தின் வளர்ச்சிக்கு உறுதுணையாக இருந்தன. அவ்வப்போது பொருளுதவி, தளபாடங்கள், புத்தகங்கள், பத்திரிகைகள், காகிதாதிகள், தொழில்நுட்ப சாதனங்கள், தொலைக்காட்சி, கம்பியூட்டர்கள், கட்டிடப்பொருட்கள், விளம்பரங்கள், ஆயுதங்கள், ஏன் திருவலைகையைக்கூட வாங்கி அன்பளிப்பு செய்துள்ளார்கள். காலத்திற்கு காலம் தேவை உணர்ந்து, அங்கத்தவர்களின் மனங்கோணாது இந்த உதவிகளை செய்து தருகின்றார்கள்.\n\nSection::::நூலகத்தின் சேவைகள்.\nபிரதேசத்திலே தரமான ஓர் நூலகம் இல்லை என்ற குறையை நிவர்த்தி செய்யும் பொருட்டு புலம்பெயர்ந்து வாழும் அன்பர்களின் உதவியோடு இந்த நூலகம் உருவாக்கப்பட்டு இருக்கின்றது. இந்த நூலகமானது கல்வி, கலை, கலாசார, சமய, இலக்கிய, சமூக, அரசு, அறிவியல், மற்றும் தகவல் தொழில்நுட்பத் துறைகளோடு, விளையாட்டுத் துறையிலும் இப்பிரதேசத்தில் வாழும் மக்களை ஒரு உன்னதமான நிலைக்கு இட்டுச்செல்வதையே தனது பிரதான குறிக்கோளாகக் கொண்டுள்ளது. இந்த இலட்சியப் பயணத்தை நோக்கியே தனது பாதையை திட்டமிட்டு வகுத்துக்கொண்டும் உள்ளது. \nஇந்த நூலகத்தில் வாசகர்கள் தம்மை ஒரு அங்கத்தவராக இணைத்துக்கொள்வதன் மூலம் நூல்களை இரவல் எடுத்துச்செல்ல முடியும். தவிர எந்தஒரு குடிமகனும் இங்குள்ள படிப்பகத்தில் இருந்து வேண்டிய நூல்களை எடுத்து வாசிக்க முடியும். அத்தோடு இங்கு மாணவர்களின் நலன் கருதி பாடம் படிப்பதற்கான ஒரு படிப்பகமும் உருவாக்ப்பட்டுள்ளது. \n\nஇணுவில் பொதுநூலகமானது வாரத்தில் ஏழு நாட்களுமே காலை 7.00 மணிமுதல் இரவு 09.00 மணிவரை திறந்திருக்கும். இங்கு எல்லாவிதமான பத்திரிகைகளையும், சஞ்சிகைகளையும் வாசிக்கலாம். குடாநாட்டில் இருந்து வெளியாகின்ற உதயன், தினக்குரல், வலம்புரி, தினமுரசு, ஆகியவற்றுடன் கொழும்பில் இருந்து வெளிவருகின்ற வீரகேசரி, சுடர்ஒளி, தினமுரசு, தினகரன், போன்ற அனைத்துப் பத்திரிகைகளையும் படிக்கமுடியும். இதுதவிர மாலை வேளைகளில் தினமும் 4 மணிமுதல் 7 மணிவரையான காலப்பகுதியில் எந்தவொரு சிறுவர் சிறுமியரும் இங்குள்ள சிறுவர் பூங்காவில் பொழுதை களிக்கலாம். \nஇந்த பொதுநூலகமானது சுமார் பதினாறாயிரம் நூல்களை தன்னகத்தே கொண்டுள்ளது. தற்போது சிறுவர்நூலகம் ஒன்றும் பிரத்தியேகமாக உருவாக்கப்பட்டு இருக்கின்றது. தவிர இணுவில் பொதுநூலகத்தில் கணினிப்பிரிவு ஒன்றும் உருவாக்கப்பட்டுள்ளது. இங்கு சிறுவர்களுக்கான கணினிப்பயிற்சிகளும், மாணவர்களுக்கான பயிற்சி நெறியும் பயிற்றுவிக்கப் படுகின்றது. அத்தோடு சிறுவர்களுக்கான விளையாட்டு உபகரணங்களைக் கொண்ட பிரத்தியேக விளையாட்டுப்பகுதி ஒன்றும் உருவாக்கப்பட்டுள்ளது. \n\nநூலகமானது கருத்தரங்குமண்டபம், கலாசாரமண்டபம், சிறுவர் பாடசாலை, தகவல் தொழில்நுட்ப மையம் என்பவற்றோடு சர்வதேசவலைப் பின்னலில் தொலைக்காட்சிச் சேவையையும் ஆற்றி வருகின்றது. பொதுநூலக மண்டபத்திலே புத்தக கண்காட்சியும், விற்பனையும், புத்தக வெளியீடுகள், இலவச மருத்துவசேவை, மூக்குக்கண்ணாடி வழங்குதல், வைத்தியப்பரிசோதனை, இரத்ததானம், இலவச கல்வியியல் கருத்தரங்குகள், மாணவர்களுக்கான பரீட்சை முன்னோடிக் கருத்தரங்குகள் போன்ற சமூகநலன் பேணும் சேவைகள் இடம்பெற்று வருகின்றன. வருடம்தோறும் ஆண்டு விழாவின்போது இரத்ததானம், பல விளையாட்டுப் போட்டிகள், மற்றும் போட்டிப் பரீட்சைகளையும் நடாத்தி மாணவர்களுக்கு பெறுமதிமிக்க பரிசில்களையும் நூலகமானது வழங்கிவருகின்றது. \nஇணுவில் பொதுநூலக கலாசார மண்டபம் இது கலை, மற்றும் பண்பாட்டு நிகழ்ச்சிகளை நடாத்துவதற்காகவும், நூல்வெளியீடுகள், பாலர் பாடசாலை மற்றும் சிறுவர் நூலகம் என்பன இயங்குவதற்காகவும் பல லட்சருபா செலவில் நிர்மானிக்கப்பட்டுள்ளது. இது தவிர சின்னஞ் சிறார்களின் பொழுதுபோக்கிற்காக கொழும்பில் இருந்து தருவிக்கப்பட்ட நவீன விளையாட்டு உபகரணங்களை உள்ளடக்கிய சிறுவர் பூங்கா ஒன்றும் அமைக்கப்பட்டுள்ளது.\nமுன்னேறிவரும் காலச்சூழலுக்கேற்ப நவீன தகவல் தொழில்நுட்பத்துறை எமது பிரதேசங்களில் மிகவும் பின்தங்கிய நிலையிலே காணப்படுகின்றது. இந்த நிலையைப் போக்கும் முகமாகவும், உலக அளவில் புலம்பெயர்ந்து பரந்து வாழும் எம் அன்பர்களின் உறவுகளைப் பேணும் முகமாகவும் சர்வதேச வலைப் பின்னலில் இணுவில் பொதுநூலகமானது இணைய நூலகத்தை (e-library) நிறுவியுள்ளது. மக்களின் பண்பாட்டு நிகழ்வுகளையும், நிகழ்காலத் தகவல்களையும் தாங்கிவரும் இந்த இணையத்தளமானது புலம்பெயர்ந்து வாழும் எம்சகோதரர்களுக்கு மிகவும் பயன் உள்ளதாகவே அமையும்.\n\n\n\n\n"}
{"id": "325405", "url": "https://ta.wikipedia.org/wiki?curid=325405", "title": "கோவிலூர் கொற்றவாளீசுவரர் கோயில்", "text": "கோவிலூர் கொற்றவாளீசுவரர் கோயில்\n\nகோவிலூர் கொற்றவாளீசுவரர் கோயில் தமிழ்நாட்டில் சிவகங்கை மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் சிவகங்கை மாவட்டத்தில் கோவிலூர் என்னுமிடத்தில் அமைந்துள்ளது.\n\nSection::::இறைவன், இறைவி.\nஇக்கோயிலின் மூலவராக கொற்றவாளீசுவரர் உள்ளார். இறைவி நெல்லையம்மன் ஆவார். பிரதோஷம், பௌர்ணமி, சிவராத்திரி உள்ளிட்ட பல விழாக்கள் நடத்தப்படுகின்றன.\n\nSection::::அமைப்பு.\nகோயிலின் முன் புறத்தில் சதுர வடிவில் தெப்பம் உள்ளது. நடுவில் 16 தூண்களுடன் நீராழி மண்டபம் காணப்படுகிறது. கோயிலின் மண்டபத்தில் ஆடல்வல்லான் சிலை காணப்படுகிறது. வீணை சரசுவதி, சாரதாம்பிகை, ஊர்த்துவ தாண்டவ நடராஜர், மீனாட்சி கல்யாணம், ரிஷப வாகனத்தில் சிவன் பார்வதி, மயில் மீது சண்முகர், வீரசேகர பாண்டியன் ஆகியோரின் சிற்பங்கள் காணப்படுகின்றன. கோவிலூரில் வேதாந்த மடத்தை நிறுவிய வேதாந்த தேசிகர் திருப்பணிகள் செய்துள்ளார்.\n\nSection::::வரலாறு.\nசிவனின் பக்தரான சிவகுப்தன், சுதன்மை தம்பதியரின் வயல் அறுவடைக்குத் தயாரான காலகட்டத்தில் அவர்களுடைய மகளான அரதனவல்லியைக் காவலுக்கு அனுப்பினர். அங்கு செல்லாமல் மலர்ச்சோலைக்குச் சென்றாள் அரதனவல்லி. அவளுடைய தாயார் அவளுக்கு உணவு எடுத்துச் சென்றாள். அப்போது இறைவி மகள் வடிவில் காவல் காத்துக்கொண்டிருந்தார். சுதன்மை தந்த உணவை உண்டாள். வீட்டுக்கு வந்த அரதனவல்லி தனக்குப் பசியாக இருக்கிறது என்று கூறவே பின்னர் இறைவியே மகள் வடிவில் வந்து உணவு உண்டதை உணர்ந்தார். ஆனால் இறைவிக்கு நெல்லையம்மன் என்ற பெயரும் உண்டு. மற்றொரு வரலாறும் இக்கோயிலைப் பற்றி கூறுகின்றனர். காளையார் கோயிலை பாண்டிய மன்னரான வீரபாண்டியன் ஆண்டு வந்தபோது இறைவனின் அருளால் ஒரு வாளைப் பெற்றிருந்தான். மன்னன் வேட்டையாடச் சென்றபோது சிவனின் திருவிளையாடல் ஆரம்பமானது. மாய மான் ஒன்றைக் கண்டு அதனைத் துரத்திச் செல்லும்போது அவனிடம் இருந்த வாள் இறையருளால் மறைந்தது. இறைவனின் அருளால் ஒரு அந்தணனும், ஒரு புலியும் வர நேரிட்டது. அந்தணரின் உயிரைக் காக்க புலியுடன் போரிட்டு தன் உயிரைத் தர தயாரானான் மன்னன். புலியும், அந்தணரும் மறைந்தனர். அங்கு அருகே இறைவன் லிங்கத்திருமேனியாகக் காட்சி தந்தார். அவரை மூலவராக வைத்து மன்னன் கோயில் எழுப்பினான். கொற்ற வாளை வழங்கிய சிவன் என்ற நிலையில் மூலவர் கொற்றவாளீசுவரர் என்றழைக்கப்பட்டார்.\n"}
{"id": "325408", "url": "https://ta.wikipedia.org/wiki?curid=325408", "title": "நன்னீர் உயிரியல்", "text": "நன்னீர் உயிரியல்\n\nநன்னீர் உயிரியல் \"(Freshwater biology)\" என்பது நன்னீர் சூழல்மண்டலச் சூழலியல் பற்றிய அறிவியலார்ந்த உயிரியல் ஆய்வும் நன்னீர் உயிரியலின் ஒரு கிளையும் ஆகும். நன்னீர் வாழும் உயிரினங்களுக்கும் அவற்றின் இயற்பியல் வேதியியல் சூழலுக்கும் இடையே நிலவும் தொடர்புகளையும் புரிந்துகொள்ள முற்படுகிறது. கழிவுநீர் பதப்படுத்துதல் போன்ற தொழிற்சாலை முறை, உயிரியல் முறையில் தண்ணீர் தூய்மைப்படுத்துதல் போன்ற செயல்முறைகளிலும் இத்துறை பரவலாகப் பயன்படுத்தப்படுகிறது. ஐக்கிய இராச்சியத்தின் கும்பிரியாவில் உள்ள விண்டெர்மேரில் நன்னீர் உயிரியல் சங்கம் அமைந்து செயற்பட்டு வருகிறது.\n"}
{"id": "325413", "url": "https://ta.wikipedia.org/wiki?curid=325413", "title": "லசுக்காரின்", "text": "லசுக்காரின்\n\nலசுக்காரின் ( \"லஸ்கிரிஞ்ஞ\", ) என்பது, இலங்கையில் 1505-1658 காலப்பகுதியில் போர்த்துக்கேயருக்குக் கீழும் பின்னர் 1930கள் வரை பிற குடியேற்றவாத ஆட்சியாளர்களின் கீழும் பணியாற்றிய உள்நாட்டுப் போர்வீரர்களைக் குறிக்கும் சொல் ஆகும். லசுக்காரின்கள் குடியேற்றவாதப் படைகளில் முக்கிய பங்காற்றியது மட்டுமன்றி உள்ளூர் இராச்சியங்களின் படைநடவடிக்கைகளின் வெற்றிக்கும் பங்களிப்புச் செய்துள்ளன.\n\nSection::::சொற்பிறப்பு.\nஇச்சொல், \"படை முகாம்\" அல்லது \"படை\" என்னும் பொருள் கொண்ட பாரசீக மொழிச் சொல்லான \"லஷ்கர்\" என்பதிலிருந்து பெறப்பட்டது. தொடர்புடைய அரபிச் சொல்லான \"அஸ்கர்\" என்பது \"காவலன்\" அல்லது \"போர்வீரன்\" என்னும் பொருள் தருவது. போர்த்துக்கேயர் ஆசியப் படைவீரர்களையோ மாலுமிகளையோ குறிக்க \"லஷ்கர்\" என்பதை \"லஸ்காரின்\" \"(lasquarin)\" எனப் பயன்படுத்தினர். இலங்கையில் இது உள்ளூர்ப் போர்வீரர்களைக் குறிக்கவே பயன்பட்டது.\n\nSection::::வரலாறு.\nபோர்த்துக்கேயர் முதலில் 1505 ஆண்டு இலங்கைக் கரையில் இறங்கினர். 1517 அளவில் அவர்கள் கொழும்பில் ஒரு கோட்டையைக் கட்ட முடிந்ததோடு உள்வரும், வெளிச்செல்லும் வணிகத்தையும் கட்டுப்படுத்தினர். 1521க்குப் பின்னர் உள்ளூர் இராச்சியங்களின் விடயங்களிலும் அவர்களுடைய தலையீடு தொடங்கியது. போர்த்துக்கேய ஆளணிகள் குறைவாக இருந்ததால், தங்களைப் பாதுகாக்கவும், கோட்டே இராச்சியத்தின் நலன்களைப் பாதுகாக்கவும், தாக்குதல் நடவடிக்கைகளில் உதவவும் உள்ளூர் போர்வீரர்களைப் பணிக்கு அமர்த்தினர். ஏறத்தாழ எல்லா லசுக்காரின்களுமே கத்தோலிக்கராக மதம் மாறிய சிங்களவராகவே இருந்தனர். இக்காலத்திலேயே பல அரச குடும்பத்தினரும் கத்தோலிக்க மதத்துக்கு மாறினர். போர்த்துக்கேயர் உள்ளூர் இராச்சியங்கள் மீது (குறிப்பாகக் கோட்டே இராச்சியம்) நேரடிக் கட்டுப்பாட்டைக் கொண்டுவந்த பின்னர் உள்ளூர் அரசர்களுடைய வீரர்களும் லசுக்காரின்கள் ஆகியதுடன், முதலி, முகாந்திரம், ஆராய்ச்சி, கங்காணி போன்ற பதவிகளையும் அப்படியே பயன்படுத்தி வந்தனர். \n\nஉள்ளூர்ப் புவியியலை நன்கு தெரிந்து வைத்திருந்ததால், போர்த்துக்கேயரின் உள்ளூர் இராச்சியங்களுடனான போர்களில் லசுக்காரின்களின் பங்கு முக்கியமானதாக இருந்தது. இலங்கையில் போர்த்துக்கேயர் பங்குபற்றிய ஏறத்தாழ எல்லாத் தொடக்ககாலப் போர்களிலும் அவர்களின் படைகளிற் பெரும்பான்மையினர் லசுக்காரின்களாகவே இருந்தனர். சில சந்தர்ப்பங்களில் போர்களின்போது லசுக்காரின்கள் அணிமாறி உள்ளூர் இராச்சியங்களுக்காகப் போராடியதும் உண்டு. தந்துறைப் போரில் போர்த்துக்கேயப் படைகளில் இருந்து அணிமாறிய லசுக்காரின்களால் கண்டியரசனின் படைகள் இரு மடங்காகின. 1630 இல் ரந்தெனிவலச் சண்டையிலும் போர்த்துக்கேயருடன் சேர்ந்து போரிட்ட ஏறத்தாழ எல்லா லசுக்காரின் படையினருமே அணிமாறிவிட்டனர். இதனால் தமது பிற்காலப் போர்களில் இந்திய, ஆப்பிரிக்க (காப்பிரி), மலே கூலிப்படைகளில் போர்த்துக்கேயர் கூடுதலாகத் தங்கியிருக்க வேண்டியதாயிற்று. இலங்கையில் கரையோர இராச்சியங்களில் போர்த்துக்கேயரின் ஆட்சியை முடிவுக்குக் கொண்டுவந்த போர்த்துக்கேய - ஒல்லாந்தப் போர்களில் இரண்டு பக்கங்களிலும் லசுக்காரின்கள் போரிட்டனர்.\n\n1640 - 1796 காலப்பகுதியில் ஒல்லாந்தர் படைகளில் லசுக்காரின்கள் சேவையில் இருந்தனர். லசுக்காரின்கள் \"கம்பனி\" எனப் பொருள்படும் \"ரஞ்சு\"க்களாகப் பிரிக்கப்பட்டிருந்தனர். ஒவ்வொரு ரஞ்சுவிலும் இரண்டு அல்லது மூன்று உள்ளூர்த் தலைவர், முகாந்திரம், ஆராய்ச்சி, அல்லது கங்காணிகளும் 24 வீரர்களும் இருப்பர். கோறளை ஒன்றின் முதலியாருக்குக் கீழ் பல ரஞ்சுக்கள் இருக்கும். பிரித்தானியர் காலத்தில் லசுக்காரின்கள் தமது படைத்துறை வகிபாகத்தை இழந்து சடங்குமுறைக் காவலர்கள் ஆகிவிட்டனர். செல்வாக்குள்ள முதலியார்கள் சிலர் தனிப்பட்ட பாதுகாப்புக்காக பிரித்தானிய அலுவலர்களிடம் அனுமதி பெற்றுச் சிறிய லசுக்காரின் பிரிவுகளை வைத்திருந்தனர்.\n"}
{"id": "325422", "url": "https://ta.wikipedia.org/wiki?curid=325422", "title": "தங்காயில் மாவட்டம்", "text": "தங்காயில் மாவட்டம்\n\nதங்காயில் மாவட்டம் (Tangail District) இந்தி:टंगाइल जिला) () தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். 3,414.28 சதுர கிலோ மீட்டர் பரப்பளவு கொண்டஇம்மாவட்டம் டாக்கா கோட்டத்தில் உள்ளது. மத்திய வங்காளதேசத்தில் அமைந்த இம்மாவட்டத்தின் நிர்வாகத் தலைமையிடம் தங்காயில் நகரம் ஆகும். \n\nSection::::மாவட்ட எல்லைகள்.\nமத்திய வங்காள தேசத்தின் டாக்கா கோட்டத்தில் அமைந்த தங்காயில் மாவட்டத்தின் வடக்கில் ஜமால்பூர் மாவட்டமும், தெற்கில் டாக்கா மாவட்டம் மற்றும் மணிகஞ்ச் மாவட்டங்களும், கிழக்கில் மைமன்சிங் மாவட்டம் மற்றும் காஜிபூர் மாவட்டங்களும், மேற்கில் சிராஜ்கஞ்ச் மாவட்டமும் எல்லைகளாக அமைந்துள்ளது.\n\nSection::::மாவட்ட நிர்வாகம்.\nஇம்மாவட்டத்தை நிர்வாக வசதிக்காக பனிரெண்டு துணை மாவட்டங்களாகப் பிரிக்கப்பட்டுள்ளது. இம்மாவட்டம் 108 தொகுதிகள் கொண்ட பதினொன்று நகராட்சி மன்றங்களும், நூற்றி ஒன்பது ஊராட்சி ஒன்றியக் குழுக்களும், 2516 கிராமங்களையும் கொண்டுள்ளது. \n\nSection::::தட்ப வெப்பம்.\nஇம்மாவட்டத்தின் அதிகபட்ச கோடை வெப்பம் 38.3° செல்சியஸ் ஆகவும், குளிர்கால குறைந்தபட்ச வெப்பம் 7.13° ஆக உள்ளது. ஆண்டு சராசரி மழைப் பொழிவு 1872136.33 mm மில்லி மீட்டராகவும் உள்ளது. \n\nSection::::பொருளாதாரம்.\nஇம்மாவட்டத்தின் முக்கிய ஆறுகளாக ஜமுனா ஆறு, தாலேஷ்வரி ஆறு, ஜெனாய் ஆறு, பங்க்சி ஆறு, லௌஹாஜங் ஆறு, லங்குலியா ஆறு, ஜக்னி ஆறு, புங்கிலி ஆறு, போதிக்ஜனி ஆறு முதலிய ஆறுகள் உள்ளது. எனவே இம்மாவட்டம் நீர் வளமும், மண் வளமும் மிக்கதாக உள்ளது.\n\nஇம்மாவட்டத்தில் நெல், சணல், கரும்பு, கோதுமை, கடுகு, பருப்பு, மா, பலா, வாழை, விளாச்சி, கொய்யா பயிரிடப்படுகிறது.\n\nமீன் பிடி தொழில், பால் பண்ணைகள், தேனீ வளர்ப்பு தொழிலும் சிறப்பாக உள்ளது. \nஇம்மாவட்டத்தில் 60,000 கைநெசவுகளும், 892 மின்நெசவுகளும் உள்ளது.\n\n3,25,000 நபர்கள் நெசவுத்தொழிலில் ஈடுபட்டுள்ளனர். இம்மாவட்டத்தின் கைத்தறி சேலைகள் புகழ்பெற்றது.\n\nஇம்மாவட்டத்திலிருந்து சணல் பொருட்கள், சர்க்கரை, சேலைகள், இனிப்புமாமிச உணவுகள், சேலைகள், வாழை, அன்னாசிப்பழம், ஏற்றுமதி செய்யப்படுகிறது. \n\nSection::::போக்குவரத்து.\nமரபு வழியான போக்குவரத்திற்கு சாதாரண பயணிகளின் படகுகள், குதிரை வண்டிகள், பல்லாக்குகள், மாட்டு வண்டிகள் மற்றும் உல்லாசப் படகுகள் பயன்படுத்துகின்றனர்.\nSection::::மக்கள் தொகையியல்.\n3414.35 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 36,05,083 ஆக உள்ளது. அதில் ஆண்கள் 17,57,370 ஆகவும், பெண்கள் 18,47,713 ஆகவும் உள்ளனர். பாலின விகிதம் 95 ஆண்களுக்கு பெண்கள் 100 வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 1056 நபர்கள் வீதம் வாழ்கின்றனர். சராசரி எழுத்தறிவு 54.9 % ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.\n\nSection::::கல்வி.\nவங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்புகள் உள்ளது. அவைகள்: ஐந்தாண்டு படிப்புகள் கொண்ட தொடக்கப்பள்ளிகளும் [கிரேடு 1 – 5], ஐந்தாண்டு படிப்புகள் கொண்ட செகண்டரி பள்ளிகளும் [கிரேடு 6 – 10], இரண்டாண்டு படிப்பு கொண்ட மேனிலைப்பள்ளிகளும் [கிரேடு 11 – 12], நான்கு ஆண்டு படிப்பு கொண்ட இளநிலை பட்டப்படிப்பு மற்றும் ஒராண்டு கால முதுநிலை பட்டப்படிப்பு கொண்ட பல்கலைக்கழகங்களும், கல்லூரிகளும் உள்ளது. வங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.\n\nஇம்மாவட்டம் 341 தனியார் உயர்நிலை பள்ளிகளும், ஐந்து அரசு கல்லூரிகளும், 48 தனியார் கல்லூரிகளும், மூன்று பல்கலைக்கழகக் கல்லூரிகளும், இரண்டு நெசவுத் தொழில்நுட்ப பொறியியல் கல்லூரிகளும், ஒரு மருத்துவக் கல்லூரியும், ஒரு சட்டக் கல்லூரியும், ஒரு ஹோமியோபதி மருத்துவக் கல்லூரியும், ஒரு தொழில்நுட்பக் கல்லூரியும், ஒரு மருத்துவ உதவியாளர் பயிற்சிப் பள்ளியும், ஒரு செவிலியர் பயிற்சி பள்ளியும், ஒரு காவல்துறை பயிற்சி நிறுவனமும், 202 மதராசாக்களும், 40 இளையோர் பள்ளிகளும், ஒரு ஆசிரியர் பயிற்சி பள்ளியும், 146 சமுதாயத் தொடக்கப் பள்ளிகளும், 1304 அரசு சாரா தொண்டு நிறுவனங்கள் நடத்தும் பள்ளிகள், மௌலானா பசானி அறிவியல் மற்றும் தொழில்நுட்பப் பல்கலைக்கழகமும் கொண்டுள்ளது. \n"}
{"id": "325427", "url": "https://ta.wikipedia.org/wiki?curid=325427", "title": "இமாம் மாலிக்", "text": "இமாம் மாலிக்\n\nமாலிக் இப்னு அனஸ் (Mālik ibn Anas ) (அரபு மொழி: مالك بن أنس‎; அல்லது இமாம் மாலிக் அரபு நாட்டு இஸ்லாமிய அறிஞர், குறிப்பாக முஹதீத் ( ஹதீஸ் கலை அறிஞர் ) ஆவார். இவர் சுன்னா இசுலாமிய பிரிவை சார்ந்தவர். இமாம் ஷாபி எனும் இவரது மாணவர் கூற்று படி இவர் ஒரு நட்சத்திரத்தை போன்ற அறிவில் பரந்து விளங்கியவர். இசுலாமிய சுன்னா பிரிவான மாலிகி மத்ஹப் இவர் பெயரால் ஆரம்பிக்கப்பட்டதாகும்.\nSection::::பிறப்பு.\nஇமாம் மாலிக் 93 இ.நா (கி.பி. 711) வருடத்தில் மதீனா நகரில் பிறந்தார். \nஇவர் அல்அஸ்பஹீ என்ற குலத்தைச் சார்ந்தவர். இவரது தந்தை பெயர் அனஸ் பின் மாலிக்.\n\nSection::::ஆசிரியர்கள்.\nதாஃபியீன்களில் ஒரு பெரும் கூட்டம் இவருக்கு ஆசிரியராக இருந்தது. நாஃபிஃ, ஹிஷாம் பின் உர்வா, யஹ்யா பின் சயீத், அப்துல்லாஹ் பின் தீனார், சைத் பின் அஸ்லம், முஹம்மத் பின் முஸ்லிம், அப்துல்லாஹ் பின் அபீபக்கர், சயீத் பின் அபீ, இப்னு சிஹாப் ஆகியோர் இவருடைய ஆசிரியர்கள்.\n\nSection::::மாணவர்கள்.\nஇமாம் அபூஹனீபா, சுஃப்யான் சவ்ரீ, அல்லைஸ் பின் சஃத், ஷுஃபா, அப்துல் மலிக், மஃமர் பின் ராஷித், யஹ்யா பின் சயீத், இப்னுல் முபாரக், வகீஃ மற்றும் இமாம் ஷாபி ஆகியோர் இவருடைய மாணவர்கள்.\n\nSection::::நம்பகமான ஹதீஸ் தொகுப்பு.\nஇமாம் மாலிக் ஹதீஸ் தொகுப்புகளில் அறிவிப்பாளர் வரிசை தொய்வின்றி நம்பகமான தகவல்கள் இருக்கும்.\n\n\nSection::::இறப்பு.\nஇமாம் மாலிக் 83 ஆம் வயதில் இ.நா 179 ( கி.பி. 795) இல் மதீனாவில் இறந்தார்.\n\n"}
{"id": "325457", "url": "https://ta.wikipedia.org/wiki?curid=325457", "title": "எசுபார்க்கிள்", "text": "எசுபார்க்கிள்\n\nஎசுபார்க்கிள் (SPARQL - SPARQL Protocol and RDF Query Language) என்பது வள விபரிப்புச் சட்டகத்துக்கான ஒரு வினவல் மொழியாகும். வள விபரிப்புச் சட்டகத்தைப் பயன்படுத்தி சேமிக்கப்பட்ட தரவுத்தளங்களில் இருந்து தகவல்களைப் பெற, கையாள இது பயன்படுகிறது. இது ஒரு உலகளாவிய வலைச் சேர்த்தியம் சீர்தரம் ஆகும். பொருளுணர் வலையின் அடிப்படைத் தொழில்நுட்பங்களில் ஒன்றாக இது கருதப்படுகின்றது.\n\nஎசுபார்க்கிளின் வினவல்கள் மும்மைத் தோரணங்கள் (triple patterns), இணையல்கள் (conjunctions), பிரிப்பிணைவு (disjunctions) மற்றும் பிற தோரணங்களை அனுமதிக்கின்றது.\n\nSection::::எடுத்துக்காட்டு வினவல்.\nபின்வரு எசுபார்க்கிள் வினவல் பெரியார் எங்கே பிறந்தார் என்று கேக்கிறது:\nடிபீடியாவில், இதற்கான விடையாக பின்வருவன கிடைக்கின்றன:\n\n"}
{"id": "325459", "url": "https://ta.wikipedia.org/wiki?curid=325459", "title": "பாசுபோமாலிப்டிக் அமிலம்", "text": "பாசுபோமாலிப்டிக் அமிலம்\n\nபாசுபோமாலிப்டிக் அமிலம் \"(Phosphomolybdic acid)\" என்பது H3PMo12O40 என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். பன்னிருமாலிப்டோபாசுபாரிக் அமிலம் என்ற பெயராலும் இச்சேர்மம் அழைக்கப்படுகிறது. மேசான் முக்குரோம் கறையின் பகுதிக்கூறாக பாசுபோமாலிப்டிக் அமிலம் உள்ளது. மஞ்சளும் பசுமையும் கலந்த நிறத்திலுள்ள இச்சேர்மம் தண்ணீரிலும் எத்தனால் போன்ற முனைவுக் கரிமக் கரைப்பான்களிலும் நன்றாக கரைகிறது. பாலிபீனால்கள், ஐதரோகார்பன் மெழுகுகள், ஆல்க்கலாய்டுகள், சிடீராய்டுகள் போன்றவைகளுக்கான மென்படல வண்ணப்பிரிகை முறையில் இதைப் பயன்படுத்துகிறார்கள்.\n\nபாசுபோமாலிப்டிக் அமிலத்தை இணையான மற்றும் நிறைவுறாத சேர்மங்கள் மாலிப்டினம் நீலமாக ஒடுக்கமடையச் செய்கின்றன. கறையாக்கப்பட வேண்டிய மூலக்கூறில் இரட்டைப் பிணைப்புகளின் எண்ணிக்கை அதிகரிப்பதற்கு ஏற்ப வண்ணம் செறிவாகிறது\n"}
{"id": "325461", "url": "https://ta.wikipedia.org/wiki?curid=325461", "title": "அலுமினியம் காலியம் நைட்ரைடு", "text": "அலுமினியம் காலியம் நைட்ரைடு\n\nஅலுமினியம் காலியம் நைட்ரைடு (Aluminium gallium nitride) AlGaN என்ற வாய்ப்பாடு கொண்ட ஒரு குறைக்கடத்தி சேர்மமாகும். அலுமினியம் நைட்ரைடு மற்றும் காலியம் நைட்ரைடு சேர்மங்களின் கலப்புலோகமாகும். .4eV (xAl=0) முதல் 6.2eV (xAl=1).சூழலில் AlxGa1-xN இன் ஆற்றல் இடைவெளியை அறிய முடியும் . நீலம் முதல் புற ஊதா மண்டலத்தில் செயல்படும் ஒளியுமிழும் இரு முனையங்களில் அலுமினியம் காலியம் நைட்ரைடு பயன்படுத்தப்படுகிறது.\n\nஇங்கு அலைநீளம் 250 நானோமீட்டருக்கு குறைவாக அடையப்படுகிரது. நீலக் குறைக்கடத்தி லேசர்களிலும் இது பயன்படுத்தப்படுகிறது.\n\nபுறஊதா கதிரியக்க உணரிகளிலும் உயர் எலக்ட்ரான் இயக்க திரிதடையங்களிலும் அலுமினியம் காலியம் நைட்ரைடு பயன்படுத்தப்படுகிறது. \n\nஅலுமினியம் காலியம் நைட்ரைடு பெரும்பாலும் காலியம் நைட்ரைடு அலுமினியம் நைட்ரைடுடன் சேர்த்து படிகக்குறைக்கடத்திகளின் அடுக்குகளிடையில் பயன்படும் பல்லினசந்திப்பாகப் பயன்படுகிறது\n\nநீலக்கல்லின் மேற்பரப்பில் அலுமினியம் காலியம் நைட்ரைடு அடுக்குகளை வளர்க்க இயலும். \n\nSection::::பாதுகாப்பு.\nஅலுமினியம் காலியம் நைட்ரைடு குறைக்கடத்தியின் நச்சுத்தன்மை முழுமையாக அறியப்படவில்லை. எனினும் அலுமினியம் காலியம் நைட்ரைடு தூள் தோல், கண்கள், நுரையீரலில் எரிச்சலை உண்டாக்குகிறது. சுற்றுச்சூழல், உடல்நலம், பாதுகாப்பு அம்சங்கள் சமீபத்தில் மதிப்பீடு செய்யப்பட்டுள்ளன \n\n"}
{"id": "325463", "url": "https://ta.wikipedia.org/wiki?curid=325463", "title": "கீழ்படப்பை வீரட்டேசுவரர் கோயில்", "text": "கீழ்படப்பை வீரட்டேசுவரர் கோயில்\n\nகீழ்படப்பை வீரட்டேசுவரர் கோயில் தமிழ்நாட்டில் காஞ்சீபுரம் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் காஞ்சீபுரம் மாவட்டத்தில் கீழ்படப்பை என்னுமிடத்தில் அமைந்துள்ளது. படப்பை என்றால் பூஞ்சோலை என்று பொருளாகும். பூக்கள் நிறைந்த சோலையில் இறைவர் இருப்பதால் இவ்விடம் படப்பை என்றழைக்கப்படுகிறது. இது உப வீரட்டத்தலமாகக் கருதப்படுகிறது. இத்தலம் வழியாக ஞானசம்பந்தர் விருத்தாச்சலம் சென்றபோது இவரை வணங்கி இத்தலத்தைப் பற்றிப் பாடியுள்ளதால் இத்தலம் தேவார வைப்புத்தலம் என்னும் பெருமையுடைய தலமாகும். \n\nSection::::இறைவன், இறைவி.\nஇக்கோயிலின் மூலவராக வீரட்டேசுவரர் ஆவார். மூலவர் சதுர வடிவில் ஆவுடையாருடன் லிங்கத் திருமேனியாகக் காட்சியளிக்கிறார். இறைவி சாந்தவல்லி ஆவார். இக்கோயிலின் தல மரம் மாமரம் ஆகும். சித்திரை மாதம் சதய நட்சத்திரத்தில் திருநாவுக்கரசர் குரு பூசையும், ஆடி மாதம் சுவாமி நட்சத்திரத்தில் சுந்தரர் குரு பூசையும் நடைபெறுகின்றன. சுந்தரர் வெள்ளை யானையில் கைலாசம் சென்றதால் விழாவின்போது யானை மீது வருவார். இவற்றுடன் கார்த்திகை, மகாசிவராத்திரி உள்ளிட்ட விழாக்கள் இங்கு கொண்டாடப்படுகின்றன.\n\nSection::::அமைப்பு.\nமூலவரை சந்திரன் வழிபட்டதால் முன் மண்டபத்தில் இரு கைகளில் மலரை வைத்தபடி சந்திரனின் புடைப்புச் சிற்பம் உள்ளது. திருச்சுற்றில் தாமரை பீடத்தில் நவக்கிர மண்டபம் உள்ளது. இங்குள்ள விநாயகர் தாயின் பெயர் இணைந்த நிலையில் சாந்த விநாயகர் என்றழைக்கப்படுகிறார். விமானம் பத்ம விமான அமைப்பில் உள்ளது. அகோர வீரபத்திரர் வடக்கு நோக்கிய நிலையில் உள்ளார்.காளத்தீசுவரர், சனீசுவரர், வள்ளி தெய்வானையுடன் கூடிய சுப்பிரமணியர் ஆகியோர் உள்ளனர். அம்பாள் தனி சன்னதியில் தெற்கு நோக்கிய நிலையில் உள்ளார். அவரது பாதத்தின்கீழ் ஸ்ரீசக்கரம் அமைக்கப்பட்டுள்ளது.\n\nSection::::வரலாறு.\nதட்சனின் பிள்ளைகளான கிருத்திகை, ரோகிணி உள்ளிட்ட 27 பேரை சந்திரன் மணந்தாலும் ரோகிணி மீது மட்டுமே அன்பு காட்டியதால் மற்றவர்களுக்கு வருத்தம் ஏற்பட்டது. இதனைப் பற்றி தம் தந்தையான தட்சனிடம் அவர்கள் எடுத்துக் கூறினர். தட்சன் சந்திரனின் கலைகள் தேயும்படி சாபமிட்டான். விமோசனம் தேடி சந்திரன் பல தலங்களுக்குச் சென்று இறைவனை வழிபட்டான். அவ்வாறே இங்கும் ஒரு லிங்கத் திருமேனியை வைத்து வழிபட்டான்.\n\n"}
{"id": "325466", "url": "https://ta.wikipedia.org/wiki?curid=325466", "title": "நல்லாத்தூர் சொர்ணபுரீசுவரர் கோயில்", "text": "நல்லாத்தூர் சொர்ணபுரீசுவரர் கோயில்\n\nநல்லாத்தூர் சொர்ணபுரீசுவரர் கோயில் தமிழ்நாட்டில் கடலூர் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் காஞ்சீபுரம் மாவட்டத்தில் கடலூரில் அமைந்துள்ளது.\n\nSection::::இறைவன், இறைவி.\nஇக்கோயிலின் மூலவராக சொர்ணபுரீசுவரர் உள்ளார். இவர் பொன்னம்பல நாதர் என்றும் அழைக்கப்படுகிறார். சாளரம் எனப்படுகின்ற கல் ஜன்னல் வழியாக இறைவனை வணங்கலாம். இறைவி திரிபுரசுந்தரி ஆவார். இறைவின் பாதத்தின்கீழ் மகாமேரு அமைக்கப்பட்டுள்ளது.\n\nSection::::அமைப்பு.\nஇக்கோயில் மூலவர் கிழக்கு நோக்கிய நிலையில் உள்ளார். மூலவர் எதிரில் வாசல் இல்லாமல் சாளரமாகக் காணப்படுகின்ற வகையைச் சார்ந்த சாளரக் கோயிலாகும். சொக்கட்டான் மண்டபத்தில் 24 இதழ்களுடன் கூடிய மூன்றடுக்கு தாமரை கவிழ்ந்த நிலையில் காணப்படுகிறது. திருச்சுற்றில் தல விநாயகரான சுந்தர விநாயகர், வள்ளி தெய்வானையுடன் கூடிய சுப்பிரமணியர், பாமா ருக்மணியுடன் வேணுகோபாலன், தட்சிணாமூர்த்தி, சண்டிகேசுவரர், சூரியன், சந்திரன், ஆஞ்சநேயர், நவக்கிரகங்கள், காமதேனு, பைரவர், சனீசுவரர், ஞானசம்பந்தர், நாவுக்கரசர், சுந்தரர், மாணிக்கவாசகர் ஆகியோர் உள்ளனர். சிவன் கோயிலாக இருந்தாலும் முருகனுக்கு முக்கியத்துவம் தரப்படுகிறது. கந்த சஷ்டி விழா சிறப்பாகக் கொண்டாடப்படுகிறது. முருகனுக்கு எதிரில் கொடி மரம் காணப்படுகிறது. \nSection::::விழாக்கள்.\nமகாசிவராத்திரி, திருவாதிரை, ஐப்பசி அன்னாபிசேகம் உள்ளிட்ட விழாக்கள் இங்கு கொண்டாடப்படுகின்றன. திருவாதிரை நட்சத்திரத்தில் மகாமிருத்யுஞ்ஜய ஹோமம் நடத்தப்பெறுவதால் இத்தலத்தை வட திருக்கடையூர் என்றும் கூறுகின்றனர்.\n"}
{"id": "325468", "url": "https://ta.wikipedia.org/wiki?curid=325468", "title": "திருவாமூர் பசுபதீசுவரர் கோயில்", "text": "திருவாமூர் பசுபதீசுவரர் கோயில்\n\nதிருவாமூர் பசுபதீசுவரர் கோயில் தமிழ்நாட்டில் கடலூர் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் கடலூர் மாவட்டத்தில் திருவாமூர் என்னுமிடத்தில் அமைந்துள்ளது. முன்பு இவ்வூர் திருஆமூர் என்றழைக்கப்பட்டது. இத்தலத்தின் பெருமை சேக்கிழாரின் பெரிய புராணத்தில் காணப்படுகிறது.\n\nSection::::இறைவன், இறைவி.\nஇக்கோயிலின் மூலவராக பதிபதீசுவரர் ஆவார். இறைவி திரிபுரசுந்தரி ஆவார்.கோயிலின் தல மரம் கொன்றை ஆகும். அப்பர் என்றழைக்கப்படுகின்ற நாவுக்கரசர் அவதரித்த பெருமையுடைய தலமாகும்.\n\nSection::::அமைப்பு.\nபழமை வாய்ந்த இக்கோயிலின் மூலவருக்கு முன்பாக அப்பர் நின்ற நிலையில் உழவாரத்துடன் காணப்படுகிறார். அருணகிரிநாதர் இக்கோயிலில் உள்ள முருகனைப் பற்றி திருப்புகழில் பாடியுள்ளார். அப்பரின் மூத்த சகோதரியான திலகவதியாருக்கும், தாயாரான மாதினியார், தகப்பனாரான புகழனார் ஆகியோருக்கு தனியாக சன்னதிகள் உள்ளன. திருச்சுற்றிலும் அப்பர் சிற்பம் உள்ளது.\n\nSection::::விழாக்கள்.\nஅப்பருக்கு குரு பூசை சித்திரை மாதம் சதய நட்சத்திரத்திலும், அவதார நாள் பங்குனி மாதத்திலும் நடைபெறுகிறது.\n"}
{"id": "325470", "url": "https://ta.wikipedia.org/wiki?curid=325470", "title": "வசப்புத்தூர் காசி விசுவநாதர் கோயில்", "text": "வசப்புத்தூர் காசி விசுவநாதர் கோயில்\n\nவசப்புத்தூர் காசி விசுவநாதர் கோயில் தமிழ்நாட்டில் கடலூர் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் கடலூர் மாவட்டத்தில் வசப்புத்தூர் என்னுமிடத்தில் அமைந்துள்ளது.\n\nSection::::இறைவன், இறைவி.\nஇக்கோயிலின் மூலவராக காசி விசுவநாதர் உள்ளார். இறைவி காசி விசாலாட்சி ஆவார்.\n\nSection::::அமைப்பு.\nதிருச்சுற்றில் தட்சிணாமூர்த்தியும், கோஷ்டத்தில் சண்டிகேசுவரரும், துர்க்கையும் உள்ளனர். சிதம்பரம் நடராஜர் கோயிலுக்கு தென் பகுதியிலிருந்து வருவோர் வருமிடங்களில் சற்று இளைப்பாற கோயிலில் தங்குவதை வழக்கமாகக் கொண்டிருந்தனர். அந்த வகையில் இவரை வழிபட்டுச் செல்ல ஆரம்பித்தனர்.\n\nSection::::விழாக்கள்.\nபிரதோஷம், சிவராத்திரி உள்ளிட்ட பல விழாக்கள் இக்கோயிலில் கொண்டாப்படுகின்றன.\n"}
{"id": "325472", "url": "https://ta.wikipedia.org/wiki?curid=325472", "title": "காட்டுமன்னார்கோயில் திருவனந்தீசுவரர் கோயில்", "text": "காட்டுமன்னார்கோயில் திருவனந்தீசுவரர் கோயில்\n\nகாட்டுமன்னார்கோயில் திருவனந்தீசுவரர் கோயில் தமிழ்நாட்டில் கடலூர் மாவட்டத்தில் உள்ள சிவன் கோயிலாகும். \n\nSection::::அமைவிடம்.\nஇக்கோயில் கடலூர் மாவட்டத்தில் காட்டுமன்னார்கோயில் என்னுமிடத்தில் அமைந்துள்ளது. இவ்வூர் முன்னர் திருவனந்தீசுவரம் என்றழைக்கப்பட்டது.\n\nSection::::இறைவன், இறைவி.\nஇக்கோயிலின் மூலவராக திருவனந்தீசுவரர் உள்ளார். இறைவி சௌந்தரநாயகி ஆவார். இக்கோயிலில் சூரிய, சந்திர புஷ்கரணி உள்ளது. \n\nSection::::அமைப்பு.\nமூலவர் கிழக்கு நோக்கியும், இறைவி தெற்கு நோக்கியும் காணப்படுகின்றனர். துர்க்கை, நின்ற நிலையில் விநாயகர், சூரியன், சந்திரன் ஆகியோர் உள்ளனர். திருச்சுற்றில் கல்வெட்டுகள் காணப்படுகின்றன. ராஜராஜசோழனின் பெரிய பாட்டியும், சோழப் பேரரசியுமான செம்பியன்மாதேவிக்கு திருமணம் நடந்த இடம் என்பதால் அவர் இக்கோயிலுக்கு தன் பெயரால் கொடை தந்துள்ளார். அட்ட நாகங்களில் ஒன்றான அனந்தன் தன் குறையைத் தீர்க்க இக்கோயிலுக்கு வந்ததாகக் கூறுவர். அனந்தன் பூசை செய்ததை உறுதி செய்யும் வகையில் இங்குள்ள சோமாஸ்கந்தர் சிற்பத்தின் கையில் நாகம் உள்ளது. \n\nSection::::விழாக்கள்.\nவைகாசி விசாகம் உள்ளிட்ட பல விழாக்கள் இக்கோயிலில் கொண்டாப்படுகின்றன. \n"}
{"id": "325475", "url": "https://ta.wikipedia.org/wiki?curid=325475", "title": "நெய்வேலி நடராசர் கோயில்", "text": "நெய்வேலி நடராசர் கோயில்\n\nநெய்வேலி நடராசர் கோயில் தமிழ்நாட்டில் கடலூர் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் கடலூர் மாவட்டத்தில் நெய்வேலி டவுன்ஷிப் பகுதியில் அமைந்துள்ளது. இவ்வூர் முன்னர் திருவனந்தீசுவரம் என்றழைக்கப்பட்டது.\n\nSection::::இறைவன், இறைவி.\nஇக்கோயிலின் மூலவராக நடராசர் உள்ளார். இறைவி சிவகாமி ஆவார்.\n\nSection::::அமைப்பு.\nநடராசர் 10 அடி 1 அங்குலத்தில் அமைந்துள்ளதாகவும், உலகிலேயே இவர்தான் பெரிய நடராசர் என்றும் கூறுகின்றனர். அருகிலுள்ள சிவகாமி 7 அடி உயரத்தில் உள்ளார். இக்கோயிலில் நடராசருக்கு பளிங்கால் சபை அமைத்துள்ளனர். நடராசர் சன்னதிக்கு மேற்கில் செம்பொற்சோதி நாதர் சன்னதி உள்ளது. திருசசுற்றில் விநாயகர், அறம் வளர்த்த நாயகி, அஷ்டபுஜ துர்க்கை, தட்சிணாமூர்த்தி, அண்ணாமலையார், துர்க்கை, வள்ளி தெய்வானையுடன் கூடிய சுப்பிரமணியர், சண்டிகேசுவரர் ஆகியோர் உள்ளனர்.\n\nSection::::விழாக்கள்.\nசித்திரை முதல் நாளில் இறைவனும், இறைவியும் 63 நாயன்மார்களுடனும், 12 திருமுறைகளுடனும் உலா வரும் விழா இங்கு நடைபெறுகிறது. அத்துடன் அப்பர், ஞானசம்பந்தர், சுந்தரர், மாணிக்கவாசகர், சேக்கிழார், திருமூலர் ஆகியோரின் குரு பூசையன்று இறைவனும், இறைவியும் திருச்சுற்றில் உலா வருகின்றனர்.\n"}
{"id": "325479", "url": "https://ta.wikipedia.org/wiki?curid=325479", "title": "பல்லினபல்லாக்சோ அமிலம்", "text": "பல்லினபல்லாக்சோ அமிலம்\n\nபல்லினபல்லாக்சோ அமிலம் \"(Heteropoly acid)\" என்பது ஐதரசனும் ஆக்சிசனும் ஒரு குறிப்பிட்ட அளவில் உலோகங்கள் அல்லது அலோகங்களுடன் இணைந்து உருவாகும் ஆக்சிஅமிலங்களின் கலவை வகையாகும். வேதி வினைகளில் பொதுவாக இவ்வகை அமிலங்கள் மீள் பயன்பாட்டு அமில வினையூக்கிகாளாக கருதப்படுகின்றன .\n\nபல்லினபல்லாக்சோ அமிலமாக இருக்க ஒரு சேர்மத்தில் கண்டிப்பாக பின்வருவனவற்றை கொண்டிருக்க வேண்டும்.\n\nஆக்சிசன் அணுக்களால் இணைக்கப்பட்ட கூட்டியல் அணுக்கள் உட்புறத்தில் ஆக்சிசன் அணுக்களால் பிணைக்கப்பட்ட பல்லின அணுக்களுடன் சேர்ந்து கொத்து அல்லது தொகுதியாக உருவாகின்றன. இத்தொகுதியில் ஒன்றுக்கு மேற்பட்ட உலோகக் கூட்டியல் அணுக்கள் வகைகள் நன்கு அறியப்பட்டவையாகும். பல்லினபல்லாக்சோ அமிலத்தின் எதிர்மின் அயனி இணைகாரம் பல்லாக்சோஉலோக அணுத்திரள் அல்லது பல்லாக்சோமெட்டலேட்டு என அழைக்கப்படுகிறது.\n\nபல்வேறு கூட்டியல் அணுக்கள் மற்றும் பல்வேறு பல்லின அணுக்கள் சேர்வதற்கான வாய்ப்புகள் இருப்பதால் ஏராளமான பல்லினபல்லாக்சோ அமிலங்கள் உருவாகின்றன. கெக்கின் கட்டமைப்பு (HnXM12O40) டாவ்சன் க்ட்டமைப்பு (HnX2M18O62) என்ற கட்டமைப்புகள் இரண்டும் இவற்றில் நன்கு அறியப்பட்டவையாகும்.\n\nசில உதாரணங்கள்:\nபல்லினபல்லாக்சோ அமிலங்கள் பரவலாக ஒரினவரிசை, பல்லினவரிசை வினையூக்கிகளாகப் பயன்படுத்தப்படுகின்றன. குறிப்பாக கெக்கின் கட்டமைப்பு கொண்ட பல்லினபல்லாக்சோ அமிலங்கள் இவ்வாறு பயன்படுத்தப்படுகின்றன:நல்ல வெப்பநிலைப்புத்தன்மை, உயர் அமிலத்தன்மை, உயர் ஆக்சிசனேற்றப் பண்பு ஆகிய பண்புகளை இவை பெற்றுள்ளன.\n\nசில உதாரணங்கள்:\n\n\nபகுப்பாய்வியல், திசு அமைப்பியல் போன்ற ஆய்வுகளிலும் பல வினைப்பொருள்களில் ஒரு பகுதிக்கூறாகவும் பல்லினபல்லாக்சோ அமிலங்கள் பயன்படுத்தப்படுகின்றன.\n"}
{"id": "325484", "url": "https://ta.wikipedia.org/wiki?curid=325484", "title": "பரங்கிப்பேட்டை ஆதிமூலேசுவரர் கோயில்", "text": "பரங்கிப்பேட்டை ஆதிமூலேசுவரர் கோயில்\n\nபரங்கிப்பேட்டை ஆதிமூலேசுவரர் கோயில் தமிழ்நாட்டில் கடலூர் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் கடலூர் மாவட்டத்தில் பரங்கிப்பேட்டை என்னுமிடத்தில் அமைந்துள்ளது. இவ்வூர் முன்னர் வருணாசேத்ரம் என்றழைக்கப்பட்டது. சிதம்பரம் நடராஜர் கோயிலுக்கு வட கிழக்குப் பகுதியில் இக்கோயில் உள்ளது.\n\nSection::::இறைவன், இறைவி.\nஇக்கோயிலின் மூலவராக ஆதிமூலேசுவரர் உள்ளார். இறைவி அமிர்தவல்லி ஆவார். வில்வமும், வன்னியும் கோயிலின் தல மரங்களாகும். கோயிலின் தீர்த்தம் வருண தீர்த்தமாகும்.\n\nSection::::அமைப்பு.\nசிவன் கோயில்களில் பைரவருக்கு அர்த்த பூசை செய்த பின்னர் நடையடைப்பர். இங்கு பைரவருக்கும், சித்திரகுப்தருக்கும் அவ்வாறாக பூசைகள் செய்த பின் நடை அடைக்கப்படுகிறது. அர்த்த சாமத்தில் சித்திரகுப்தர் சிவனுக்கு பூசை செய்வதாகக் கூறுவர். சித்தரகுப்தர் சிவனின் அருளைப் பெற்று அவருடைய கணக்கராகப் பணியாற்றி தலமாக இவ்விடம் கருதப்படுகிறது. 12 வயதில் அவருக்கு உயிர் பிரியும் விதி இருந்ததை நினைத்து அவருடைய தந்தை வருந்தினார். தந்தைக்கு ஆறுதல் கூறிய சித்திரகுப்தர் இத்தல இறைவனை வழிபட்டார். எமன் அவரைப் பிடிக்க வந்தபோது சிவனால் இறைவி அனுப்பிவைக்கப்பட்டு, அவர் தடுக்கப்பட்டார். எமனும் சித்திரகுப்தரை விடுவித்தார். சித்திரகுப்தர் சன்னதி அம்மன் சன்னதிக்கு எதிரேயுள்ளது.\n\nSection::::விழாக்கள்.\nவைகாசி விசாகம், கார்த்திகை, சிவராத்திரி, பங்குனி உத்திரம், மாசி மகம், தை அமாவாசை, உள்ளிட்ட பல விழாக்கள் இங்கு நடைபெறுகின்றன\n"}
{"id": "325486", "url": "https://ta.wikipedia.org/wiki?curid=325486", "title": "பாக்கு நீரிணை கடற்பரப்பில் எல்லை தாண்டிய மீனவர் விவகாரம்", "text": "பாக்கு நீரிணை கடற்பரப்பில் எல்லை தாண்டிய மீனவர் விவகாரம்\n\nஅறிமுகம்\n\nபாக்குநீரிணை புவியியல் பின்னணி\n\n9ஆஆழமும் குறைந்தளவிலான நீரலைகளும் ஒப்பீட்டளவில் ஆழமற்ற அமைதியான குடாவாக காணப்படுகின்றது. பாக்குக்குடா பருவகால உணவுகாவிச் செல்லும் நீரோட்டங்ளினாலும் சிறந்த மீன்வளம் இறால் களம் மற்றும் முத்துக்குளம் என்பவற்றாலும் முக்கியமானதனக காணப்படுகின்றது. இவ்வாறு பாக்குநீரினைப்பகுதியானது வளவாய்ப்பினைக் கொண்டு காணப்படுகின்றது. இதன் மீனின செழிப்புக்கு புவியியல் ரீதியிலான அடைவிடம் முக்கியத்துவம் பெறுகின்றது.\n\nபாக்கு நீரிணை வரலாற்றுப்பின்னணி\nபல்வேறு தேவைகள் நிமித்தம் உலக கடற்பரப்புக்கள் \nஉள்நாட்டு நீர்ப்பரப்பு\nஅரச எல்லைக்கு உட்பட்ட நீர்பரப்பு (0-12 மைல்)\nஒட்டியுள்ள மண்டலம் (0-12 மைல்)\nதிறந்த வெளிக்கடல் \nகரையோர அரசின் கண்டத்திற்கு (200 ஆழம்வரை)\nகண்டத்திற்கு அப்பால் உள்ள கடற்பகுதி \nதனிப்பட்ட பொருளாதார மண்டலம் (200 மைல் என பிரிக்கப்பட்டுள்ளது)\nஇலங்கையை பொறுத்தவரை வடக்கு வடமேற்கு பகுதிகளில் இந்தியாவிற்கு இடைப்பட்ட கடற்பரப்பில் எல்லைகள் வேறுபட்ட இயல்புகள் கொண்டனவாக காணப்படுகின்றது. இங்கு குறுகிய கடற்பரப்பு காணப்படுவதனால் ஆகும் ஆரம்பத்தில் ஆட்புல எல்லை மூன்று மைல்களாகவும் பின்னர் ஆறு மைல்களாகவும் இருந்தபோது இலங்கை இந்திய கடலோர எல்லைகளில் பிரச்சனை எழவில்லை பின்னர் ஆள்புல எல்லையை 12 மைல்களாகவும் விஸ்தரித்தபோது குறுகிய பாக்குநீரிணை பகுதிகளின் இடைவெளி 24 மைல்களுக்கு குறைவாக இருந்தமையினால் இவ் எல்லைக்கோடு ஒன்றின் மேல் ஒன்று மேற்படியும் நிலை தோன்றியது. இதனால் அகல நெடுங்கோடுகள் அடிப்படையில் இலங்கை இந்திய கடலோர எல்லைகள் வகுக்கப்பட்டன.\n1974 இல் பாக்கு நீரினை வரையும் 1976 இல் மன்னார் வங்காள விரிகுடா கடற்பரப்பிலும் எல்லைகள் வரைய ஒரு ஒப்பந்தங்கள் செய்யப்பட்டது. இவ் ஒப்பந்தங்கள் மூலம் அதுவரை காலமும் சர்ச்சைக்குரியதாக காணப்பட்ட கச்சதீவுப்பகுதிகள் இலங்கையின் வசமானது. 1983 இல் இலங்கையின் வடபகுதியில் ஏற்பட்ட இனக்கலவரத்தை தொடர்ந்து இலங்கை அரசினால் பாதுகாப்பு கருதி இராணுவ நடவடிக்கை பலப்படுத்தியமை தொடர்ந்து கச்சதீவு பிராந்தியம் அமைதியற்று காணப்படுகின்றது. அப்போது ஜெயவர்த்தன அரசினால் இலங்கை அரசு கடல்வலய எல்லை பாதுகாப்புச்சட்டத்தின் பிரகாரம் காவல் வலய எல்லை ஒன்றினை பிரகடனம் செய்தது. எனினும் இதனைப் பொருட்படுத்தாது பல தழிழ் நாட்டு மீனவர்களை அத்துமீறி மீன்பிடியால் ஈடுபட்டு கடற்கடையினரின் தாக்குதலுக்கு இலக்காகி உயிரிழந்தனர். இதனால் அகில இந்திய ரீதியில் ஒப்பந்த நிபந்தனைகளை இலங்கை மீறியது. ஏனக்கூறி ஆர்ப்பாட்டங்கள் செய்தன. இதன் விளைவாக எல்லை மீறிய மீன்பிடி மீன்டும் அரங்கேறியது. \n1985இலும் 1993இலும் இலங்கை அரசு மேற்கொன்ட கடல்வலய தடைச்சட்டம் காரணமாக இருபகுதியையும் சேர்ந்த பெரும் தொகையான மக்கள் தமது தொழில்வாய்ப்பினை இழந்தனர். இலங்கையில் ஏற்பட்ட உள்நாட்டு யுத்தம் வடபகுதி மீனவர்களை முடக்கிப்போட்டது. பின்னர் யுத்தம் முடிவடைந்ததை தொடர்ந்து இலங்கை வடபகுதி மீனர்கள் சுதந்திரமாக மீன்பிடியில் ஈடுபடமுடியவில்லை. இது தொடர் பிரச்சனையாகவே இன்றும் உள்ளது. \n\nபாக்கு நீரிணையில் மீன்பிடிச் செயன்முறை\n\nஎல்லையைத்தாண்டல் பிரச்சனையின் தாக்கம்\nபாக்கு நிரினைக் கடல்பிராந்தியத்துக்கு ஒரு சமாதான சக வாழ்வுப் பாரம்பரியம் இருந்து வந்துள்ளது. எனினும் பிற்பட்ட கால இந்திய மீனவர்கள் அத்துமீறி மீன்பிடியில் ஈடுபடுவதைத் தொட்ந்து வட பகுதி மீனவர்கள் பெரிதும் பாதிக்கத் தொடங்கினார்கள் இலங்கைக் கடற்பரப்பில் சட்டவிரோதமாக தமிழ்நாட்டு இழுவைப் படகுகள் மீன்பிடிப்பதால் ஒவ்வொரு கிழமையும் மூன்று நாட்களுக்கு மீன்பிடிப்பதில் இருந்து 50 000 வரையிலான மீனவர்கள் தடுக்கப்படுகின்றன. இச்சட்ட விரோத மீன்பிடியால் மீனவர்கள் ஒவ்வொரு ஆண்டும் 200 000 – 400 000 வரை வருமாணத்தை இழக்கின்றனர். மீன்பிடித்தலையே நம்பி அன்றாட வாழ்க்கையைக் கொண்டு நடாத்தும் வட பகுதி மீனவர்களின் வாழ்க்கை நிலை பாதிப்பை எதிர்கொள்கிறது. \nஇலங்கையில் சிவில் யுத்தத்துக்குப் முன்னர் வடமாகாணமீன்பிடித் துறை மிகவும் வளர்ச்சியடைந்து காணப்பட்டது. 1982ம் ஆண்டு இலங்கையில் பிடிக்கப்பட்ட மொத்த மீன்களில் 25மூ யாழ்மாவட்டத்தில் மாத்திரம் பிடிக்கப்பட்டது இந்தியா அமைதிப்படை வருகை மற்றும் 2002 -2006 வரை காலப்பகுதிகளில் யுத்த நிறுத்தம் போன்ற இரு இடைவெளிகளைத் தவிர மற்றைய காலப்பகுதிகளில் வடபகுதி மீன் உற்பத்தி பூச்சியமாகவே காணப்பட்டது.\nஏல்லையைத் தாண்டல் பிரச்சனைக்குத் தீர்வுகள்\nஏல்லை தான்டி அத்துமீறும் பிரச்சனை தொடர்பாக மீனவர்களுக்கடையில் மாத்திரம் பேச்சுவார்த்தை நடத்தி தீர்வினை இட்ட முடியாது இது தொடர்பாக பல்வேறு தரப்பினர்களுடன் அதாவது மீனவ அமைப்புக்கள் சட்ட வல்லுனர்கள் பொருளியலாளர்கள் அரசியல் வாதிகள் போன்ற பல்துறைவல்லுனர்களுடன் இணைந்து பேச்சுவார்த்தை நடத்தி அவர்களது கருத்துக்களை உள்வாங்கி இப் பிரச்சனைக்கு தீரக்கமான முடிவுகளை முன் வைப்பதன் மூலம் தீர்வினை எட்ட முடியும். \nஇலங்கை கடற்படையினரும் இந்தியக் கடற்படையினரும் இணைந்து எல்லை ஓரப் பாதுகாப்பினை பலப்படுத்தி ரோந்துகளை மேற்கொண்டு எல்லை தாண்டிவரும் பிரச்சனைகளை தவிர்க்க முடியும். இருநாட்டுக் கடற்படையினரும் எல்லை தான்டிவரும் சட்ட ரீதியான நடவெடிக்கைகளை மேற்கொள்வதுடன் மீனவர்களை துண்புறுத்தலுக்கு உட்படுத்தாது தொடர்ச்சியான பாதுகாப்பினைப் பலப்படுத்தி எல்லை தாண்டிவரும் மீனவர் பிரச்சனையை தடுப்பதன் ஊடாக அப்பிரச்சனைக்கு தீர்வு காணமுடியும்.\n\nமுடிவுரை\n"}
{"id": "325493", "url": "https://ta.wikipedia.org/wiki?curid=325493", "title": "சிதம்பரம் அனந்தீசுவரர் கோயில்", "text": "சிதம்பரம் அனந்தீசுவரர் கோயில்\n\nசிதம்பரம் அனந்தீசுவரர் கோயில் தமிழ்நாட்டில் கடலூர் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் கடலூர் மாவட்டத்தில் சிதம்பரம் என்னுமிடத்தில் அமைந்துள்ளது. இவ்வூர் முன்னர் தில்லைவனம் என்றழைக்கப்பட்டது. \nசிதம்பரம் நடராஜர் கோயிலுக்கு நேர் பின்புறத்தில் இக்கோயில் உள்ளது.\n\nSection::::இறைவன், இறைவி.\nஇக்கோயிலின் மூலவராக அனந்தீசுவரர் உள்ளார். இறைவி சௌந்தர்யநாயகி ஆவார். கோயிலின் தீர்த்தம் பதஞ்சலி தீர்த்தமாகும்.\n\nSection::::அமைப்பு.\nகோயிலில் நுழைந்ததும் பதஞ்சலி தீர்த்தத்தைக் காணலாம். இடப்புறத்தில் ராஜ சண்டிகேசுவரர் உள்ளார். இக்கோயிலில் நடராசர் அருகில் பதஞ்சலி தனி சன்னதியில் உள்ளார். கோயில் மண்டபத்தூண் ஒன்றில் ஆஞ்சநேயர் தலைக்கு மேல் வாலை வைத்து வணங்கிய நிலையில் உள்ளார். திருச்சுற்றில் கன்னிமூல கணபதி, வள்ளி தெய்வானையுடன் கூடிய சுப்பிரமணியர், கஜலட்சுமி, சனீசுவரர், நவக்கிரகம், பைரவர் ஆகியோர் உள்ளனர். அருகே சூரியனும், சந்திரனும் உள்ளனர். இறைவனின் மூலவர் கருவறை கோஷ்டத்தில் வல்லப கணபதி, தட்சிணாமூர்த்தி, லிங்கோத்பவர், பிரம்மா ஆகியோர் உள்ளனர். திருவாரூர் தவிர உலகிலுள்ள அனைத்து சுவாமிகளும் சிதம்பரத்தில் ஒடுங்குவதால் அங்கு அர்த்த சாம பூசை நடைபெறும். அப்பூசையை அனைத்து ரிஷிகளும், முனிவர்களும் தரிசிப்பதாகக் கொள்வர். அவர்கள் உச்சிக்காலத்தில் அனந்தீசுவரரை தரிசனம் செய்வதாகக் கூறுவர். எனவே உச்சிக்காலத்தில் இவரையும் அர்த்த சாமத்தில் சிதம்பரம் நடராசரையும் தரிசிப்பதை சிறப்பாகக் கூறுவர்.\n\nSection::::விழாக்கள்.\nஆனித்திருமஞ்சனம், நவராத்திரி, கந்த சஷ்டி, அன்னாபிசேகம், கார்த்திகை, மார்கழி திருவாதிரை, சிவராத்திரி உள்ளிட்ட பல விழாக்கள் இங்கு நடைபெறுகின்றன. ஆனித்திருமஞ்சனம் மற்றும் மார்கழி திருவாதிரையில் பதஞ்சலி புறப்பாடு நடைபெறுகிறது.\n"}
{"id": "325499", "url": "https://ta.wikipedia.org/wiki?curid=325499", "title": "பப்னா மாவட்டம்", "text": "பப்னா மாவட்டம்\n\nபப்னா மாவட்டம் (Pabna District) ( தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் ராஜசாகி கோட்டத்தில் உள்ளது. மத்திய வங்காளதேசத்தில் அமைந்த இம்மாவட்டத்தின் நிர்வாகத் தலைமையிடம் பப்னா நகரம் ஆகும். \n\nSection::::மாவட்ட எல்லைகள்.\nபப்னா மாவட்டத்தின் வடக்கில் சிராஜ்கஞ்ச் மாவட்டம் மற்றும் நத்தோர் மாவட்டங்களும், தெற்கில் ராஜ்பரி மாவட்டம் மற்றும் குஸ்தியா மாவட்டங்களும், கிழக்கில் மணிகஞ்ச் மாவட்டம் மற்றும் சிராஜ்கஞ்ச் மாவட்டங்களும், மேற்கில் குஸ்தியா மாவட்டம் மற்றும் கங்கை ஆறும் எல்லைகளாக உள்ளது. \n\nSection::::மாவட்ட நிர்வாகம்.\n2376.13 சதுர கிலோ மீட்டர் பரப்பளவு கொண்ட பப்னா மாவட்டத்தை நிர்வாக வசதிக்காக ஒன்பது துணை மாவட்டங்களாக பிரிக்கப்பட்டுள்ளது. அவைகள்: பப்னா சதர், சத்மோகர், இசார்தி, சூஜாஅகோர், பரித்பூர், அத்காரியா, சத்தியா, வாங்குரா மற்றும் போரா ஆகும். \n\nஇம்மாவட்டம் பப்னா சதர், சத்மோகர், இசார்தி, சூஜாஅகோர், பரித்பூர், அத்காரியா, சத்தியா, வாங்குரா மற்றும் போரா எனும் ஒன்பது நகராட்சி மன்றங்களைக் கொண்டுள்ளது. மேலும் 73 கிராம ஒன்றியக் குழுக்களையும், 1562 கிராமங்களையும் கொண்டுள்ளது. \n\nஇம்மாவட்டத்தின் அஞ்சல் சுட்டு எண் 6600 மற்றும் தொலைபேசி குறியிடு எண் 0731 ஆகும். இம்மாவட்டம் ஐந்து நாடாளுமன்றத் தொகுதிகளைக் கொண்டுள்ளது.\n\nSection::::பொருளாதாரம்.\nவேளாண்மை இம்மாவட்டத்தின் முக்கியப் பொருளாதாரம் ஆகும். இம்மாவட்டத்தில் பத்மா ஆறு, கங்கை ஆறு குமணி ஆறு, அத்ராய் ஆறு, போரல் ஆறு, காஜிபூர் ஆறுகள் பாய்வதால் நீர் வளமும், நில வளமும் செழித்து உள்ளது. எனவே இங்கு நெல், கரும்பு, கோதுமை, பருப்பு வகைகள், எண்ணெய் வித்துக்கள், வெங்காயம், வெள்ளைப்பூண்டு, வெற்றிலை, மா, பலா, வாழை, தென்னை, விளாச்சி, கொய்யா முதலியவைகள் பயிரிடப்படுகிறது. \n\nவேளாண்மைத் தொழிலாளர்கள் 34%, கூலித்தொழிலாளர்கள் 4.46%, போக்குவரத்து 2.18%, நெசவாளர்கள் 2.85%, வணிகர்கள் 13.27%, சேவைத்துறை 7.26% மற்றும் பிறர் 13.21% ஆக உள்ளனர்.\nமீன் பிடித்தல் & வளர்த்தல், பால்பண்ணைகள், கோழிப் பண்ணைகள், பட்டுப்புழு வளர்ப்பு, நெசவுத் தொழில் ஆகியவை பிற முக்கியத் தொழில்கள் ஆகும். \n\nSection::::தொழிற்சாலைகள்.\nஇம்மாவட்டத்தில் காகித ஆலைகள், பருத்தி ஆலைகள், சணல் ஆலைகள், சமையல் எண்ணெய் ஆலைகள், கரும்பாலைகள், மருந்து தொழிற்சாலைகள், பிஸ்கட் தயாரிப்பு ஆலைகள், அரிசி ஆலைகள், மாவு ஆலைகள், மர அறுவை ஆலைகள் மற்றும் நெசவாலைகள் உள்ளது\n\nSection::::மக்கள் தொகையியல்.\n2376.13 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி மக்கள் தொகை 25,23,179 ஆக உள்ளது. அதில் ஆண்கள் 12,62,934 ஆகவும், பெண்கள் 12,60,245 ஆகவும் உள்ளனர். பாலின விகிதம் 100 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 1062 நபர்கள் வீதம் வாழ்கின்றனர். சராசரி எழுத்தறிவு 48.0 % ஆக உள்ளது. இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.\n\nSection::::கல்வி.\nஇம்மாவட்டத்தில் ஆண்களின் கல்வி 51.8% ஆகவும் மற்றும் பெண்களின் கல்வி 31.5% ஆகவுள்ளது.\nவங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்புகள் உள்ளது. அவைகள்: ஐந்தாண்டு படிப்புகள் கொண்ட தொடக்கப்பள்ளிகளும் (கிரேடு 1 – 5), ஐந்தாண்டு படிப்புகள் கொண்ட செகண்டரி பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப்பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப்படிப்பு மற்றும் ஒராண்டு கால முதுநிலை பட்டப்படிப்பு கொண்ட பல்கலைக்கழகங்களும், கல்லூரிகளும் உள்ளது.\nவங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.\n\nSection::::போக்குவரத்து.\nஇம்மாவட்டத்தில் சாலை, இருப்புப் பாதை, வானூர்தி நிலையங்கள் இருப்பினும், பெரும்பாலான மக்கள் குதிரை மற்றும் மாட்டு வண்டிகளில் பயணிக்கின்றனர்.\n\nSection::::கல்வி.\nஇம்மாவட்டத்தில் பப்னா அறிவியல் மற்றும் தொழில்நுட்ப பல்கலைக்கழகம் உள்ளது. 34 கலை மற்றும் அறிவியல் கல்லூரிகளும், ஒரு சட்டக் கல்லூரியும், ஒரு நெசவுக் கல்லூரியும், ஒரு தொழில்நுட்பக் கல்லூரியும், ஒரு அரசு வணிகக் கல்லூரியும், ஒரு ஆசிரியர் பயிற்சிக் கல்லூரியும், ஒரு செவிலியர் பயிற்சி நிறுவனமும், ஒரு ஹோமியோபதி மருத்துவக் கல்லூரியும், 202 உயர்நிலைப் பள்ளியும், 29 இளையோர் பள்ளிகளும், 262 மதராசாக்களும், 667 அரசு துவக்கப் பள்ளிகளும், 445 அரசு சாரா தொண்டு நிறுவனங்களின் துவக்கப் பள்ளிகளும், எட்டு சமுதாயப் பள்ளிகளும் உள்ளது.\n\nSection::::தட்ப வெப்பம்.\nஇம்மாவட்டத்தின் கோடைக்கால அதிகபட்ச வெப்பம் 36.8° செல்சியஸ் ஆகவும், குளிர்கால குறைந்தபட்ச வெப்பம் 9.6° ஆகவுள்ளது. ஆண்டு சராசரி மழைப் பொழிவி 1872 மில்லி மீட்டராக ஆகவுள்ளது.\n\n "}
{"id": "325506", "url": "https://ta.wikipedia.org/wiki?curid=325506", "title": "ஜீவன் பிரமான்", "text": "ஜீவன் பிரமான்\n\nஜீவன் பிரமான் (\"Jeevan Pramaan\") என்பது இந்தியாவில் ஆதார் மூலம் வழங்கப்படும் ஒரு எண்ணிம வாழ்வுரிமை சான்றிதழ் ஆகும் .இந்தியப் பிரதமரால் நாட்டு மக்களுக்கு 2014 நவம்பர் 10 அன்று இந்தச் சேவை தொடங்கப்பட்டது. இத்திட்டத்தின் மூலம் சுமார் ஒரு கோடி ஓய்வூதியதாரர்கள் பயன் பெறுகிறார்கள். டிஜிட்டல் வாழ்வுரிமை சான்றிதழ் சமர்ப்பிப்பது மூலம் ஒவ்வொரு ஆண்டும் நவம்பர் மாதம் நேரில் வந்து சமர்ப்பிக்க வேண்டிய வாழ்வுரிமை சான்று எண்ணிம மயமாக்கப்பட்டு உள்ளது .இந்த சேவையைப் பெற அருகில் உள்ள பொதுசேவை மையங்களை அணுகிப் பெறக்கூடியதாக உள்ளது. மேலும் பல தகவல்கள் மற்றும் சேவை குறித்த அரசாணைகள் இந்த இணையதளத்தில் கொடுக்கப்பட்டு உள்ளது.\n\n\n"}
{"id": "325515", "url": "https://ta.wikipedia.org/wiki?curid=325515", "title": "வில்லியம் கிரேஞ்சு பாண்டு", "text": "வில்லியம் கிரேஞ்சு பாண்டு\n\nவில்லியம் கிரேஞ்சு பாண்டு (William Cranch Bond) (9 செப்டம்பர் 1789 - 29 ஜனவரி 1859) ஓர் அமெரிக்க வானியலாளர் ஆவார். இவர் ஆர்வார்டு கல்லூரி வான்காணகத்தின் முதல் இயக்குநரும் ஆவார்.\n\nSection::::வளர்ப்பு.\nவில்லியம் கிரேஞ்சு பாண்டு போர்ட்லாந்துக்கு அருகே உள்ள மைனே, பால்மவுத்தில் 1789 செப்டம்பர் 9 இல் பிறந்தார். இவரது இளமையிலேயே இவரது தந்தையார் வில்லியம் பாண்டு ஒரு சிறு வணிகத் தோல்விக்குப் பிறகு, கடிகாரம் செய்வதில் கைதேர்ந்தவராக விளங்கியுள்ளார் ;தந்தையாரின் பயிற்சியாலும் தன் பொறியியல் துறை ஆர்வத்தாலும் இவர் 15 ஆம் அகவையிலேயே முதல் கடிகாரத்தைச் செய்துள்லார். இவர் தனது தந்தையாரின் வணிகத்தை மேற்கொண்ட்தோடொ சிறந்த கடிகார வல்லுநராகவும் திகழ்ந்தார். வில்லியம் பாண்டின் கடிகாரக் கடை போசுடன் பார்க் தெரு 9 இல் 1970 கள் வரை இருந்த்து..\n\nSection::::பயில்நிலை வானிலையாளர்.\nஇவர் 1806 இல் தன் 17 ஆம் அகவையில் பாண்டு ஒரு சூரிய ஒளிமறைப்பைக் கண்ணுற்றுள்ளார். இதர்குப் பின்னர் இவர் ஆர்வமிக்க பயில்நிலை வானியலாலரானார். இவர் தன் முதல் வீட்டைக் கட்டியதும், இவர் அதன் பலகணியை வான்காணகமாகப் பயன்படுத்தினார். இந்த பலகணி கூரைத் துளையில் செருகிய தொலைநோக்கி வழியாக, வானகத்தை நோக்கிடலானார்.\n\nSection::::ஐரோப்பா பயணம்.\nஇவர் 1815 இல் ஆர்வார்டு பல்கலைக்கழகம் பணித்தபடி, ஐரோப்பாவுக்குச் சென்று அனைத்து வான்காணகங்களையும் பார்வையிட்டுத் தகவல்களைத் திரட்டியுள்ளார். இவர் இங்கிலாந்தில் உள்ள தெவோன்இன் கிங்சுபிரிட்ஜில் 1819 ஜூலை 18 இல் செலினா கிரேன்சை மண்ந்துள்ளார். செலினா கிரேன்ச் நான்கு ஆண்மக்களையும் இரண்டு பெண்மக்களையும் பெற்றுத் தந்தார். 1831 இல் தன் மனைவி இறந்த்தும், இவர் அவரது அக்காவான மேரி உரூப் கிரேன்சை மணந்துள்ளார். இவர் 1832 இல் அமெரிக்க கலை, அறிவியல் கல்விக்கழகத்தின் ஆய்வுறுப்பினராகத் தேர்ந்தெடுக்கப்பட்டுள்ளார்.\n\nSection::::ஆர்வார்டு வான்காணகம்.\nபாண்டு 1839 இல் தன் சொந்த வானியல் கருவிகளுடன் ஆர்வார்டுக்கு செல்ல இசைவு பெற்று, அங்கு பல்கலைக்கழகத்தின் இலவச நோக்கீட்டாளராகப் பணிபுரிந்துள்ளார். பின்னர் 1843 இல் சூரியனை அணுகிய வால்வெள்ளி மக்களிடையே பேரார்வத்தை ஊட்டியது. இதைப் பயன்படுத்தி ஆர்வார்டு மக்களிடம் இருந்து 25,730 டாலர் பனம் திரட்டியது. இப்பணத்தைக் கொண்டு ஆர்வார்டு நிக்ந்ழ்நிலை வளர்ச்சிகொண்ட வான்காணகத்தைக் கட்டிமுடித்தது. இதன் கட்டிட்த்தையும் நோக்கீட்டு நாற்காலியையும் பாண்டு வடிவமைத்தார். இது இன்றும் இயக்கத்தில் உள்ளது.இதற்காக ஆர்வார்டு 15 அங்குல செருமனி வடிவமைப்பு ஒளிவிலகல்வகை தொலைநோக்கியை வாங்கியது. இது உலகில் உள்ள மிகப்பெரிய தொலைநோக்கிக்குச் சமமான அளவுடையதாகும். இந்த தொலைநோக்கி முதன்முதலாக 1847 ஜூன் 24 அன்று ஒரு நிலாவை நோக்கி வானில் கோட்டப்பட்டது.\n\n\nSection::::தகைமை.\nபல வான்பொருள்கள் இவரது பெயர் இடப்பட்டுள்ளன. அவற்றில் சில கீழே தரப்படுகின்றன:\n\n\n"}
{"id": "325517", "url": "https://ta.wikipedia.org/wiki?curid=325517", "title": "நத்தோர் மாவட்டம்", "text": "நத்தோர் மாவட்டம்\n\nநத்தோர் மாவட்டம் (Natore district) தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் ராஜசாகி கோட்டத்தில் உள்ளது. வங்காளதேசத்தில் வடக்கில் அமைந்த இம்மாவட்டத்தின் நிர்வாகத் தலைமையிடம் நத்தோர் நகரம் ஆகும். நத்தோர் மாவட்டம், தேசியத் தலைநகரம் டாக்காவிலிருந்து 220 கிலோ மீட்டர் தொலைவில் உள்ளது. மேலும் நத்தோர் நகரம், ராஜசாகி கோட்டத்தின் நிர்வாகத் தலைமையிடம் ஆகும்.\n\nSection::::மாவட்ட எல்லைகள்.\n1896.05 சதுர கிலோ மீட்டர் பரப்பளவு கொண்ட நத்தோர் மாவட்டத்தின் வடக்கில் நவகோன் மாவட்டம் மற்றும் போக்ரா மாவட்டங்களும், தெற்கில் பப்னா மாவட்டங்களும், கிழக்கில் பப்னா மாவட்டம் மற்றும் சிராஜ்கஞ்ச் மாவட்டங்களும், மேற்கில் ராஜசாகி மாவட்டமும் எல்லைகளாகக் கொண்டுள்ளது.\n\nSection::::உட்கட்டமைப்பு.\nSection::::போக்குவரத்து.\nஇம்மாவட்டத்தில் 236.04 நீளமுடைய தார்ச் சாலைகள் 35 கிலோ மீட்டர் நீளம் கொண்ட சாதாரணச் சாலைகளும் மற்றும் 1703.85 நீளம் கொண்ட மண் சாலைகளும், 64 கிலோ மீட்டர் நீளம் கொண்ட இருப்புப் பாதைகளும் உள்ளன.\nSection::::நிதியுதவி.\nஏழைகள் மற்றும் நடுத்தர மக்களின் பொருளாதார முன்னேற்றத்திற்காக தொழில், கல்வி மற்றும் சமூக வளர்ச்சிகளுக்கு, வங்காள தேச கிராமின் வங்கிகள் நிதியுதவி வழங்குகிறது. \n\nSection::::மாவட்ட நிர்வாகம்.\n1896.05 சதுர கிலோ மீட்டர் பரப்பளவு கொண்ட நத்தோர் மாவட்டத்தினை நிர்வாக வசதிக்காக குருதாஸ்பூர், நத்தோர் சதர், பரய்கிராம், லால்பூர், சிங்கிரா மற்றும் நல்தங்கா என ஆறு துணை மாவட்டங்களாகப் பிரிக்கப்பட்டுள்ளது.\nமேலும் இம்மாவட்டத்தில் எட்டு நகராட்சி மன்றங்களும், ஐம்பத்தி இரண்டு ஒன்றியக் குழுக்களும், 1351 கிராமங்களையும் கொண்டுள்ளது. இம்மாவட்டத்தின் அஞ்சல் சுட்டு எண் 6400 ஆகும். தொலைபேசி குறியிடு எண் 0771 ஆகும். நான்கு வங்கதேச நாடாளுமன்றத் தொகுதிகளைக் கொண்டுள்ளது.\n\nSection::::மக்கள் தொகையியல்.\n1896 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 17,06,673 ஆக உள்ளது. அதில் ஆண்கள் 8,54,183 ஆகவும், பெண்கள் 8,52,490 ஆகவும் உள்ளனர். பாலின விகிதம் 100 ஆண்களுக்கு பெண்கள் 100 வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 898 நபர்கள் வீதம் வாழ்கின்றனர். சராசரி எழுத்தறிவு 49.6% ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.\n\nSection::::கல்வி.\nவங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்புகள் உள்ளது. அவைகள்: ஐந்தாண்டு படிப்புகள் கொண்ட தொடக்கப்பள்ளிகளும் (கிரேடு 1 – 5), ஐந்தாண்டு படிப்புகள் கொண்ட செகண்டரி பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப்பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப்படிப்பு மற்றும் ஒராண்டு கால முதுநிலை பட்டப்படிப்பு கொண்ட பல்கலைக்கழகங்களும், கல்லூரிகளும் உள்ளது.\nவங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.\n\nSection::::பொருளாதாரம்.\nவேளாண் பொருளாதாரத்தை நம்பியுள்ள இம்மாவட்டத்தில் விவசாயிகள் 41.75%, விவசாய கூலித் தொழிலாளர்கள் 28.84%, கூலித் தொழிலாளர்கள் 3.01%, வணிகர்கள் 10%, சேவைதுறை ஊழியர்கள் 5.02%, மீனவர்கள் 1.32% மற்றும் பிற தொழில் செய்வோர் 10.06% ஆக உள்ளனர்.\n\nஇம்மாவட்டத்தில் அத்ராய், போரல், நகர், கௌர்நதி போன்ற ஆறுகள் பாய்வதால் நீர் வளமும், மண் வளமும் கொண்டுள்ளது.\n\nஇங்கு நெல், சணல், கரும்பு, பருப்புகள், நிலக்கடலை, காய்கறிகள் முதலியனப் பயிரிடப்படுகிறது.\n\nஇங்கு இரண்டு சர்க்கரை ஆலைகளும், எண்ணற்ற அரிசி அரவை ஆலைகளும் உள்ளது.\nSection::::ஏற்றுமதி.\nஇம்மாவட்டத்தின் முக்கிய ஏற்றுமதி பொருட்கள் அரிசி, சர்க்கரை மற்றும் காய்கறிகள் ஆகும்.\n"}
{"id": "325520", "url": "https://ta.wikipedia.org/wiki?curid=325520", "title": "சிதம்பரம் ஆத்மநாதசுவாமி கோயில்", "text": "சிதம்பரம் ஆத்மநாதசுவாமி கோயில்\n\nசிதம்பரம் ஆத்மநாதசுவாமி கோயில் தமிழ்நாட்டில் கடலூர் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் கடலூர் மாவட்டத்தில் சிதம்பரம் என்னுமிடத்தில் அமைந்துள்ளது. இவ்வூர் முன்னர் தில்லைவனம் என்றழைக்கப்பட்டது. \nசிதம்பரம் நடராஜர் கோயிலுக்கு நேர் பின்புறத்தில் இக்கோயில் உள்ளது.\n\nSection::::இறைவன், இறைவி.\nஇக்கோயிலின் மூலவராக ஆத்மநாதசுவாமி உள்ளார். இறைவி யோகாம்பாள் ஆவார். இக்கோயில் பல வகைகளில் திருப்பெருந்துறையைப் போல இருப்பதாகக் கூறுவர். மூலவர் தெற்கு நோக்கி உள்ளார். அவர் முழுமையாக காணப்படவில்லை. இறைவியின் பாதம் மட்டுமே உள்ளது.கோயிலின் தீர்த்தம் பாற்கடல் தீர்த்தமாகும். நடராசரின் நடனத்தைக் காண வந்த வியாக்ரபாதர் சிதம்பரத்தில் தங்கியிருந்தபோது அவருடைய குழந்தை பசியால் அழுததாகவும், சிவன் அக்குழந்தைக்காகப் பாற்கடலை இங்கு பொங்கச் செய்ததாகவும் கூறுவர். பாற்கடல் தீர்த்தம் எனப்படும் அத்தீர்த்தத்தின் வட கரையில் கோயில் அமைந்துள்ளது.\n\nSection::::அமைப்பு.\nமாணிக்கவாசகர் இங்கு குரு அம்சமாகக் காட்சியளிக்கிறார். மாணிக்கவாசகர் கட்டிய கோயிலாக இதனைக் கூறுகின்றனர். திருச்சுற்றில் விநாயகர், துர்க்கை, நந்தி, தட்சிணாமூர்த்தி ஆகியோர் உள்ளனர். கோயில் முன் மண்டபத்தில் யோக தட்சிணாமூர்த்தி இரு கால்களையும் மடக்கிய நிலையில் உள்ளார். அப்பர், சம்பந்தர், சுந்தரர், மாணிக்கவாசகர் லிங்க பாண வடிவில் காணப்படுகின்றனர். யோக விநாயகர், அகோர வீரபத்திரர், பைரவர் ஆகியோரும் உள்ளனர். பெரும்பாலான கோயில்களில் நின்ற நிலையில் காணப்படும் மாணிக்கவாசகர் இங்கு சின் முத்திரையுடன் அமர்ந்தநிலையில் உள்ளார். மாணிக்கவாசகர் இங்கு வந்தபோது இறைவன் அடியார் வடிவில் வந்து அவரைப் பாடலைக் கேட்க விரும்பியதாகவும் மாணிக்கவாசகர் பாடியதாகவும் கூறுவர். இறைவன் அதனைத் தொகுத்து மாணிக்கவாசகரால் பாடப்பட்டது என்றெழுதி திருச்சிற்றம்பலம் உடையார் என கையொப்பமிட்டார். மறுநாள் அதனை சிதம்பரம் நடராசர் சன்னதியில் வைத்துவிட்டு மறைந்தார். வேத பண்டிதர்கள் திருவாசகத்திற்கு விளக்கம் கேட்கவே, பண்டிதர்களிடம் சிவனை காட்டிய மாணிக்கவாசகர், இவரே இதற்கான பொருள் என்று கூறி இறைவனுடன் இரண்டறக் கலந்தார்.\n\nSection::::விழாக்கள்.\nமாணிக்கவாசகர் சிவ பூசையன்று சிறப்பு பூசை நடைபெறுகிறது. மாணிக்கவாசகர் இறைவன் சன்னதியுள் எழுந்தருளி இறைவனுடன் இரண்டறக் கலக்கும் நிகழ்ச்சி நடைபெறும்.\n"}
{"id": "325522", "url": "https://ta.wikipedia.org/wiki?curid=325522", "title": "ஒரேசு வெல்கம் பாப்காக்", "text": "ஒரேசு வெல்கம் பாப்காக்\n\nஒரேசு வெல்கம் பாப்காக் (Horace Welcome Babcock) (செப்டம்பர் 13, 1912 -ஆகத்து 29, 2003) ஓர் அமெரிக்க வானியலாளர் ஆவார். இவர் அரோல்டு டி. பாப்காக் அவர்களின் மகனாவார்.\n\nSection::::வாழ்க்கைப்பணி.\nபாப்காக் பல வானியல் கருவிகளைப் புதிதாக வடிவமைத்து கட்டியமைத்தார். இவர் 1953 இல் முதன்முதலில் தகவமை ஒளியியல் பற்றிய எண்ணத்தை வெளியிட்டார். இவர் கதிர்நிரலியலில் சிறப்பு தகுதி பெற்றார்; விண்மீன்களின் காந்தவியல் குறித்து ஆய்வு மேற்கொண்டார். இவர் சூரியக் கரும்புள்ளிகளுக்கன காந்தவியல் கோட்பாட்டுப் படிமத்தை உருவாக்கினார். இது பாப்காக் படிமம் என வழங்குகிறது.\n\nஇரண்டாம் உலகப் போரின்போது இவர் மசாசூசட்டிலும் கால்டெக்கிலும் கதிர்வீச்சு ஆய்வில் ஈடுபட்டார். போர் முடிந்த்தும், தன் தந்தையாருடன் ஆக்கமுறை வாய்ந்த கூட்டுப்பணியில் ஈடுபட்டார். இவர் தன் பட்டப்படிப்பைக் கால்டெக்கிலும் முனைவர் பட்ட ஆய்வை பெர்க்கேலியில் உள்ள கலிபோர்னியா பல்கலைக்கழகத்திலும் மேற்கொண்டார்.\n\nஇவரது முனைவர் ஆய்வுரை கரும்பொருண்மம் குறித்த தொடக்கநிலை புலப்பாடுகளைக் கொண்டிருந்தது. இவர் ஆந்திரமேடாவின் சுழற்சி வரைவின் அளவீடுகளை அறிவித்தார். இது ஆரம் சார்ந்து பொருண்மை-ஒளிர்மை விகிதம் உயர்தலை எடுத்து காட்டியது. என்றாலும் இவர் இதை பால்வெளிக்குள் அமையும் ஒளி உட்கவர்தலாலோ பால்வெளிச் சுருளின் வெளிப்புற பகுதியின் இயக்கவியலாலோ ஏற்படுவதாகக் கருதினாரே தவிர விடுபட்ட பொருண்ம்ம் எதற்கும் சுட்டவில்லை.\n\nஇவர் 1964 முதல் 1978 வரை கலிபோர்னியா தொழில்நுட்ப நிறுவனத்தின் பலோமார் வான்காணகத்தின் இயக்குநராக இருந்தார்.\n\nSection::::தகைமைகள்.\nவிருதுகள்\n\n\nஇவரது பெயர் இடப்பட்டவை\n\n\n\n"}
{"id": "325523", "url": "https://ta.wikipedia.org/wiki?curid=325523", "title": "நவகோன் மாவட்டம்", "text": "நவகோன் மாவட்டம்\n\nநவகோன் மாவட்டம் (Naogaon District ) ( தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் ராஜசாகி கோட்டத்தில் உள்ளது. வங்காளதேசத்தின் வடமேற்கில், இந்தியாவின் மேற்கு வங்காள மாநிலத்தை ஒட்டி அமைந்த இம்மாவட்டத்தின் நிர்வாகத் தலைமையிடம் நவகோன் நகரம் ஆகும். \n\nSection::::மாவட்ட எல்லைகள்.\n3435.65 சதுர கிலோ மீட்டர் பரப்பளவு கொண்ட நவகோன் மாவட்டத்தின் வடக்கில் இந்தியாவின் மேற்கு வங்காள மாநிலமும், தெற்கில் ராஜசாகி மாவட்டம் மற்றும் நத்தோர் மாவட்டங்களும், கிழக்கில் ஜெய்பூர்ஹட் மாவட்டம் மற்றும் போக்ரா மாவட்டங்களும், மேற்கில் சப்பைநவாப்கஞ்ச் மாவட்டம் மற்றும் மேற்கு வங்காளமும் எல்லைகளாக உள்ளது.\nSection::::மாவட்ட நிர்வாகம்.\nராஜசாகி கோட்டத்தில் உள்ள நவகோன் மாவட்டத்தை நிர்வாக வசதிக்காக பதினொன்று துணை மாவட்டங்களாகப் பிரிக்கப்பட்டுள்ளது. மேலும் இம்மாவட்டத்தில் மூன்று நகராட்சிகளும், 99 கிராம ஒன்றியக் குழுக்களும், 2779 கிராமங்களும் உள்ளது. இதன் அஞ்சல் சுட்டு எண் 6500 ஆகும். தொலைபேசி குறியிடு எண் 0741 ஆகும். இம்மாவட்டம் ஆறு வங்காளதேச நாடாளுமன்றத் தொகுதிகளைக் கொண்டுள்ளது.\n\nSection::::பொருளாதாரம்.\nஅத்ராய், துளசி, புனர்பாபா, சோட்டா ஜமுனா, சிப் போன்ற ஆறுகள் பாய்வதால் நீர் வளமும், மண் வளமும் கொண்ட இம்மாவட்டத்தில், நெல், கரும்பு, கோதுமை, மா, பலா, வாழை, சணல், எண்ணெய் வித்துக்கள் அதிகம் பயிரிடப்படுகிறது. \n\nSection::::மக்கள் தொகையியல்.\n3435.65 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 26,00,157 ஆக உள்ளது. அதில் ஆண்கள் 13,00,227 ஆகவும், பெண்கள் 12,99,930 ஆகவும் உள்ளனர். பாலின விகிதம் 100 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 757 நபர்கள் வீதம் வாழ்கின்றனர். சராசரி எழுத்தறிவு 48.2 % ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.\n\nSection::::கல்வி.\nவங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்புகள் உள்ளது. அவைகள்: ஐந்தாண்டு படிப்புகள் கொண்ட தொடக்கப்பள்ளிகளும் (கிரேடு 1 – 5), ஐந்தாண்டு படிப்புகள் கொண்ட செகண்டரி பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப்பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப்படிப்பு மற்றும் ஒராண்டு கால முதுநிலை பட்டப்படிப்பு கொண்ட பல்கலைக்கழகங்களும், கல்லூரிகளும் உள்ளது. வங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.\n\nSection::::முக்கிய கல்வி நிலையங்கள்.\nஇம்மாவட்டத்தின் முக்கிய கல்வி நிலையங்கள்: பராக்கோல் தொழில்நுட்பம் மற்றும் வணிக மேலாண்மை கல்லூரி, கங்கங்பூர் சாகித் சியா தொழில்நுட்ப கல்லூரி, ஜாஹங்கிபூர் அரசு கல்லூரி, மகாதேவப்பூர் நாஷிப்பூர் அரசு கல்லூரி, பந்தைகாரா தொழில்நுட்ப மற்றும் வணிக மேலாண்மைக் கல்லூரி, அத்ராய்.\n"}
{"id": "325529", "url": "https://ta.wikipedia.org/wiki?curid=325529", "title": "அரோல்டு டி. பாப்காக்", "text": "அரோல்டு டி. பாப்காக்\n\nஅரோல்டு டி. பாப்காக் (Harold Delos Babcock) (ஜனவரி 24, 1882 - ஏப்பிரல் 8, 1968)ஓர் அமெரிக்க வானியலாளர் ஆவார். இவர் அமெரிக்க வானியலாலரான ஒரேசு வெல்கம் பாப்காக்கின் தந்தையார் ஆவார். இவர் ஆங்கிலேய, செருமானிய கால்வழி மூதாதையரைக் கொண்டவர். He was born in Edgerton, Wisconsin before completing high school in Los Angeles and was accepted in the University of California, Berkeley in 1901. இவர் 1907 முதல் 1948 வரை மவுண்ட் வில்சன் வான்காணகத்தில் பணிபுரிந்தார்.இவர் சூரியக் கதிர்நிரலியலில் சிறப்புத் தகுதி பெற்ரவர். இவர் சூரிய மேற்பரப்பின் காந்தப்புல பரவலை படம் வரைந்தார். இவரும் இவரது மகனும் சில விண்மீன்களில் காந்தப்புலம் நிலவுவதை வெளிப்படுத்தினர். இவர் 1953 இல் புரூசு பதக்கம் வென்றார்.\nநிலாக் குழிப்பள்ளம் பாப்காக் இவரது பெயர் இடப்பட்டுள்ளது. குறுங்கோள் 3167 பாப்காக் (கூட்டாக இவர் பெயரிலும் இவரது மகன் பெயரிலும்) பெயர் இடப்பட்டுள்ளது.\n\n\n"}
{"id": "325531", "url": "https://ta.wikipedia.org/wiki?curid=325531", "title": "1495", "text": "1495\n\n1495 (MCDXCV) பழைய யூலியன் நாட்காட்டியில் வியாழக்கிழமை ஆரம்பமான ஒரு சாதாரண ஆண்டாகும்.\n\n"}
{"id": "325534", "url": "https://ta.wikipedia.org/wiki?curid=325534", "title": "1496", "text": "1496\n\n1496 (MCDXCVI) பழைய யூலியன் நாட்காட்டியில் வெள்ளிக்கிழமை ஆரம்பமான ஒரு நெட்டாண்டாகும்.\n\n\n"}
{"id": "325540", "url": "https://ta.wikipedia.org/wiki?curid=325540", "title": "1499", "text": "1499\n\n1499 (MCDXCIX) பழைய யூலியன் நாட்காட்டியில் செவ்வாய்க்கிழமையில் ஆரம்பமான ஒரு சாதாரண ஆண்டாகும்.\n\n\n"}
{"id": "325543", "url": "https://ta.wikipedia.org/wiki?curid=325543", "title": "ஒரத்தூர் மார்க்கசகாயேசுவரர் கோயில்", "text": "ஒரத்தூர் மார்க்கசகாயேசுவரர் கோயில்\n\nஒரத்தூர் மார்க்கசகாயேசுவரர் கோயில் தமிழ்நாட்டில் கடலூர் மாவட்டத்தில் உள்ள சிவன் கோயிலாகும். \n\nSection::::அமைவிடம்.\nஇக்கோயில் கடலூர் மாவட்டத்தில் ஒரத்தூர் என்னுமிடத்தில் அமைந்துள்ளது. இவ்வூர் முன்னர் தில்லைவனம் என்றழைக்கப்பட்டது. \nசிதம்பரம் நடராஜர் கோயிலுக்கு நேர் பின்புறத்தில் இக்கோயில் உள்ளது.\n\nSection::::இறைவன், இறைவி.\nஇக்கோயிலின் மூலவராக மார்க்கசகாயேசுவரர் உள்ளார். இறைவி மரகதவல்லி ஆவார். இவ்வூரின் எல்லையில் ஓடும் வெள்ளாறு இங்கு வளைந்து செல்கிறது. அதுவே இக்கோயிலின் தீர்த்தமாகும். \n\nSection::::அமைப்பு.\nதிருநள்ளாறு தர்ப்பாரண்யேசுவரர் கோயில் அமைப்பில் சனீசுவரர் கிழக்கு நோக்கிய நிலையில் சன்னதியின் முன் புறம் உள்ளார்.\nசித்தி விநாயகர், கஜலட்சுமி, சண்டிகேசுவரர், நவக்கிரகம், பைரவர, சூரியன் ஆகியோர் திருச்சுற்றில் உள்ளனர். இறைவி தெற்கு நோக்கிய நிலையில் தனி சன்னதியில் உள்ளார். முன் மண்டபத்தில் நடராசர் சன்னதி உள்ளது. சுந்தரர் தன் தலப்பயணத்தில் விருத்தாச்சலம் சென்று கொண்டிருந்தபோது\nஇத்தலத்தைக் கடந்து சென்றார். அப்போது வழி தெரியாமல் திகைத்தபோது அங்கு வந்த ஒரு முதியவர் கூடலையாற்றூர் வரை சென்று வழிகாட்டினார். நன்றி சொல்ல முயலும்போது அவர் மறைந்துவிடவே தனக்கு வழிகாட்டியவர் சிவனே என உணர்ந்தார்.சுந்தரருக்கு வழிகாட்டிய தலத்தில் அமைந்துள்ள இறைவன் மார்க்கசகாயேசுவரர் என்றழைக்கப்படுகிறார். \n\nSection::::விழாக்கள்.\nசிவராத்திரி, திருக்கார்த்திகை, ஐப்பசியில் அன்னாபிசேகம், மார்கழியில் திருவாதிரை உள்ளிட்ட பல விழாக்கள் இக்கோயிலில் நடைபெறுகின்றன.\n"}
{"id": "325546", "url": "https://ta.wikipedia.org/wiki?curid=325546", "title": "ஜியோப்ரி உரொனால்டு பர்பிட்ஜ்", "text": "ஜியோப்ரி உரொனால்டு பர்பிட்ஜ்\n\nஜியோப்ரி உரொனால்டு பர்பிட்ஜ் (Geoffrey Ronald Burbidge) FRS (24 செப்டம்பர் 1925 – 26 ஜனவரி 2010)ஓர் ஆங்கிலேய வானியலாளரும் பேராசிரியரும் கோட்பாட்டு வானியற்பியலாளரும் ஆவார். அண்மையில் இவர் சான் டியேகோவில் உள்ள கலிபோர்னியா பல்கலைக்கழகத்தில் உள்ளார். இவர் வானியற்பியலாளரான மார்கரெட் பர்பிட்ஜை மணந்துகொண்டார்.\n\nSection::::இளமை வாழ்க்கை.\nபர்பிட்ஜ் ஆக்சுபோர்டுசயரில் உள்ல சிப்பிங் நார்ட்டனில் பிறந்தார். இது ஆக்சுபோர்டுக்கும் சுட்டிராபோர்டுக்கும் இடையில் அமைந்த கோட்சுவோல்ட்சுவின் சிறிய வணிக நகரம் ஆகும். இங்கு இவர் இலக்கனப்பள்லியில் பயின்றார். இவரது தந்தையாரான ஜியோபிரி உரொனால்டு பர்பிட்ஜ் ஒரு கட்டுமான நிறுவனராக இருந்துள்ளார்.\n\nSection::::கல்வி.\nஇவர் முதலில் வரலாறு படிக்க பிரிசுடல் பல்கலைக்கழகத்தில் சேர்ந்து பின் இயற்பியலுக்கு மாறி 1946 இல் பட்டம் பெற்றார்.இவர் 1947 இல் இலண்டன் சென்று இலண்டன் பல்கலைக்கழக்க் கல்லூரியில் 1951 இல் முனைவர் பட்டம் பெற்றார். அப்போது இவர் கணிதவியல் துறையின் தலைவராக இருந்த பேராசிரியர் மாசேவுடன் பணிபுரிந்துள்ளார்.\n\nஇக்காலத்தில் இவர் மார்கரெட் பீச்சியைச் சந்தித்து 1948 இல் அவரை மண்ந்துகொண்டார்.\n\nSection::::பணி.\nஇருவரும் கலிபோர்னியா தொழில்நுட்ப நிறுவனத்தில் மார்கரெட் சேரும் வரை ஆர்வார்டு, சிகாகோ பல்கலைக்கழகம், கேம்பிரிட்ஜ் பல்கலைக்கழகம் ஆகிய இடங்களில் பணிபுரிந்தார். ஜியோபிரி மவுண்ட் வில்சன் வான்காணகத்திலும் பலோமார் வான்காணகத்திலும் பணிபுரிந்தார்.\n\nஇவர்கள் இருவருமே சான் டியேகோவில் உள்ள கலிபோர்னியா பல்கலைக்கழகத்தில் 1962 இல் பணியமர்த்தப்பட்டனர்.\n\nஇவர் 1978 முதல் 1984 வரை கிட் பீக் தேசிய வான்கானகத்தின் இயக்குநராக இருந்தார்.\n\nSection::::BFH ஆய்வு.\nஅமெரிக்க இயற்பியலாளரான வில்லியம் ஆல்பிஎர்டு பவுலௌடனும் பிரித்தானிய வானியலாளரான பிரெடு ஆயிலுடனும் இணைந்து இவரும் இவரது மனைவியும் \"விண்மீன்களில் தனிமங்களின் தொகுப்பு (Synthesis of the Elements in Stars)\" எனும் ஆய்வின் இணையாசிரியர்களாக விளங்கினர். இது 1957 இல் வெளியிடப்பட்ட உடுக்கணவெளி அணுக்கருத் தொகுப்புவினைக்கான அடிப்படை ஆய்வாகும். இது பொதுவாக BFH ஆய்வு என இந்த நான்கு ஆசிரியர்களது தலைப்பெழுத்துகளால் வழங்கப்படுகிறது. இது விண்மீன்களில் விண்வெளியில் எடைகுறைந்த தனிமங்கள் எரிந்து உயரெடைத் தனிமங்கள் உருவாகி விண்வெளியில் வீசப்படுதலையும் அவை பின்னர் புடவியின் பிற கட்டமைப்புகளின் உருவாக்கத்தில் திரள்வதையும் விவரிக்கிறது. இக்கட்டமைப்புகளில் விண்மீன்கள், கோள்கள், நிலாக்கள் ஆகிய பிற வான்பொருள்களும் அடங்கும்.\n\nSection::::மாற்று அண்டவியல்.\nஅண்மைக் காலத்தில் இவர் அவரது மாற்று அண்டக் கோட்பாட்டுக்காக அறியப்படுகிறார். இது \"பகுதி நிலைத்த நிலைப்பு கோட்பாடு\" என அழைக்கப்படுகிறது. இதன்படி பெருவெடிப்புக் கோட்பாட்டுக்கு மாறாக அண்டம் வரம்பிலாத கால அளவில்தொடர்ந்து சுருங்கி விரிகிறது .\n\nஇவர் அலையும் அண்டவியல் கோட்பாட்டளர். இவர் கோட்பாட்டின்படி அண்டம் வரம்பிலாத் காலவெளியில் அலைவுறுகிறது. இக்கோட்பாடு அதன் முரண்பாட்டுத் தன்மையால் இவருக்குப் புகழும் பெருமையும் அளித்தது.\n\nSection::::இறப்பு.\nஇவர் 2010 ஜனவரி 26 இல் கலிபோர்னியாவில் உள்ள இலா ஜோல்லாவில் இறந்தார்.\nவிருதுகள்\n\n\nஇவரது பெயர் இடப்பட்டவை\n\n\n"}
{"id": "325552", "url": "https://ta.wikipedia.org/wiki?curid=325552", "title": "அலுமினியம் ஒற்றைபுரோமைடு", "text": "அலுமினியம் ஒற்றைபுரோமைடு\n\nஅலுமினியம் ஒற்றைபுரோமைடு \"(Aluminium monobromide )\" என்பது AlBr என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். அலுமினியம் மோனோபுரோமைடு, அலுமினியம் புரோமைடு என்ற பெயர்களாலும் இச்சேர்மம் அழைக்கப்படுகிறது. உயர் வெப்பநிலையில் அலுமினியம் உலோகமும் ஐதரசன் புரோமைடும் வினைபுரிவதால் இச்சேர்மம் உருவாகிறது. அறை வெப்பநிலைக்கு அருகில் இச்சேர்மம் விகிதச்சமமின்றி பிரிகை அடைகிறது. \n\n6/n \"[AlBr]n\" → Al2Br6 + 4 Al\n\nஇந்த வினை 1000 பாகை செல்சியசு வெப்பநிலைக்கு மேல் மீள்வினையாகிறது. \n\nஅலுமினியம் மற்றும் புரோமின் சேர்ந்து உருவாகும் சேர்மங்களில் அலுமினியம் முப்புரோமைடு அதிக நிலைப்புத் தன்மை கொண்ட சேர்மமாக உள்ளது.\n"}
{"id": "325562", "url": "https://ta.wikipedia.org/wiki?curid=325562", "title": "சபாய் நவாப்கஞ்ச் மாவட்டம்", "text": "சபாய் நவாப்கஞ்ச் மாவட்டம்\n\nசபாய் நவாப்கஞ்ச் மாவட்டம் (Chapai Nawabganj District) (வங்காளம்: চাঁপাই নবাবগঞ্জ) தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் ராஜசாகி கோட்டத்தில் உள்ளது. வங்காளதேசத்தின் வடமேற்கில் அமைந்த இம்மாவட்டத்தின் நிர்வாகத் தலைமையிடம் நவாப்கஞ்ச் நகரம் ஆகும். \n\nஇந்தியப் பிரிவினையின் போது சபாய் நவாப்கஞ்ச் பகுதி கிழக்கு பாகிஸ்தானுக்குப் பிரித்து தரப்பட்டது. 1984-இல் சபாய் நவாப்கஞ்ச் மாவட்டம் புதிதாக துவக்கப்பட்டது.இம்மாவட்டம் வங்காள தேசத்தின் மாழ்பழத் தலைநகர் எனச் சிறப்பு பெயர் பெற்றுள்ளது.\n\nSection::::மாவட்ட எல்லைகள்.\nசபாய் நவாப்கஞ்ச் மாவட்டத்தின் வடக்கு மற்றும் மேற்கில் இந்தியாவின் மால்டா மாவட்டம் மற்றும் நாடியா மாவட்டங்களும், கிழக்கில் நவகோன் மாவட்டம் மற்றும் தென்கிழக்கில் ராஜசாகி மாவட்டங்களும் எல்லைகளாக உள்ளது.\nSection::::மாவட்ட நிர்வாகம்.\n1702.55 சதுர கிலோ மீட்டர் பரப்பளவு கொண்ட சபாய் நவாப்கஞ்ச் மாவட்டத்தின் நிர்வாக வசதிக்காக சபாய்கஞ்ச், சிப்கஞ்ச், நச்லோல், கோமதஸ்வபூர் மற்றும் வாலஹத் என ஐந்து துணை மாவட்டங்களாகப் பிரிக்கப்பட்டுள்ளது.\nஇம்மாவட்டம் சபாய்நவாப்கஞ்ச், சிப்கஞ்ச், ரோகன்பூர் மற்றும் நச்லோல் என நான்கு நகராட்சி மன்றங்களையும், நாற்பத்தி ஐந்து கிராம ஒன்றியக் குழுக்களையும்,1135 கிராமங்களையும் கொண்டுள்ளது. \n\nசபாய் நவாப்கஞ்ச் மாவட்டத்தின் அஞ்சல் சுட்டு எண் 5280 மற்றும் தொலைபேசி குறியிடு எண் 0781 ஆகும். இம்மாவட்டம் மூன்று நாடாளுமன்றத் தொகுதிகளைக் கொண்டுள்ளது.\n\nSection::::பொருளாதாரம்.\nஇம்மாவட்டத்தில் பத்மா ஆறு, மோகனாந்த ஆறு, புனர்பா ஆறு, தங்கோன் ஆறு, மரகத ஆறு, பக்ளா ஆறு, நொண்டகுஜா ஆறுகள் பாய்வதால் நீர் வளம் மற்றும் மண் வளம் கொண்டுள்ளது. \n\nஇங்கு மா, பலா, வாழை, கொய்யா, விளாச்சி, எண்ணெய் வித்துக்கள், நெல், சணல், கரும்பு, கோதும், வெற்றிலை, கொய்யா, தென்னை முதலியனப் பயிரிடப்படுகிறது.\n\nSection::::தட்ப வெப்பம்.\nஇம்மாவட்டத்தில் ஏப்ரல் முதல் சூலை முடிய அதிக வெப்பமும், குளிர்கால தட்ப வெப்பம் ஏழு முதல் 16 பாகை செல்சியஸ் வரை வெப்பம் காணப்படுகிறது. ஆண்டு சராசரி மழைப் பொழிவு 1448 மில்லி மீட்டராகும்.\n\nSection::::மக்கள் தொகையியல்.\n1702.55 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 16,47,521 ஆக உள்ளது. அதில் ஆண்கள் 8,10,218 ஆகவும், பெண்கள் 8,37,303 ஆகவும் உள்ளனர். பாலின விகிதம் 97 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 968 நபர்கள் வீதம் வாழ்கின்றனர். மாவட்ட சராசரி எழுத்தறிவு 49.8 % ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.\n\nSection::::கல்வி.\nவங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்புகள் உள்ளது. அவைகள்: ஐந்தாண்டு படிப்புகள் கொண்ட தொடக்கப்பள்ளிகளும் (கிரேடு 1 – 5), ஐந்தாண்டு படிப்புகள் கொண்ட செகண்டரி பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப்பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப்படிப்பு மற்றும் ஒராண்டு கால முதுநிலை பட்டப்படிப்பு கொண்ட பல்கலைக்கழகங்களும், கல்லூரிகளும் உள்ளது.\nவங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.\n\nSection::::கல்வி நிலையங்கள்.\nசபாய் நவாப்கஞ்ச் மாவட்டத்தில் ஏற்றுமதி இறக்குமதி வங்கியின் வேளாண்மைப் பல்கலைக்கழகம் உள்ளது. பிற கல்லூரிகள் அல்ஹஜ் அப்துஸ் சமத் கல்லூரி, அல்ஹஜ் செரீப் அகமது பள்ளி மற்றும் கல்லூரி, அலிநகர் பள்ளி மற்றும் கல்லூரி, பீர் சிரேஸ்தா சாகிப் கேப்டன் முகைதீன் ஜஹாங்கீர் கல்லூரி, சார தராப்பூர் உயர்நிலைப் பள்ளி மற்றும் கல்லூரி, கர்பலா உயர்நிலைப் பள்ளி மற்றும் கல்லூரி, மிர்சாபூர் கல்லூரி, நாராயண்பூர் ஆதர்ச கல்லூரி, ரஹன்பூர் ஹோமியோபதி மருத்துவக் கல்லூரி, ராணி ஹாத்தி கல்லூரி, ரோகன்பூர் பி. எம். ஐடியல் கல்லூரி, சாகித் ஸ்மிருதி கல்லூரி, உசிர்பூர் ஆதர்ச கல்லூரி, சபாய் நவாப்கஞ்ச் சி. டி. கல்லூரி, சிப்கஞ்ச் மகளிர் கல்லூரி மற்றும் சாரா வங்காள ஏ கே போஜ்லோல் ஹக் கல்லூரிகள் உள்ளது.\n"}
{"id": "325566", "url": "https://ta.wikipedia.org/wiki?curid=325566", "title": "குரோனாசு விண்கலம்", "text": "குரோனாசு விண்கலம்\n\nகுரோனாசு \"(Kronos)\" சனி கோளை ஆராய்வதற்காகத் திட்டமிடப்பட்டுள்ள ஒரு விண்வெளித்திட்டம் ஆகும். சனி கிரகச் சுற்றுச்சூழலின் வேதியியல் இயைபு, ஈர்ப்பு விசை, காந்தப்புலங்கள் ஆகியனவற்றை விரிவாக ஆராய்வதே இத்திட்டத்தின் முக்கிய நோக்கமாகும். சூரிய சக்தியில் இயங்கும் ஏந்தூர்தி விண்கலம், இரண்டு வளிமண்டல ஆய்வுகலங்கள், சனியின் வளையங்களை நெருக்கமாக படம்பிடிக்க ஏதுவாக இரண்டு சிறிய புறவெளி ஆய்வுகலங்கள் முதலானவை இத்திட்டத்திற்கான பரிந்துரையில் இடம்பெற்றிருந்தன. மோதிரங்கள் நெருக்கமான இமேஜிங் (சாத்தியமான) இரண்டு சிறிய ஆய்வுகள் கொண்டுள்ளது. குரோனஸை நாசா, மேலும் இது ESA இடையே ஒத்துழைப்பு ஒரு பகுதியாக முன்மொழியப்பட்டது. நாசாவிற்கும் ஐரோப்பிய விண்வெளி நிறுவனத்திற்கும் இடையிலான ஒத்துழைப்பின் ஒரு பகுதியாக குரோனாசு விண்வெளித்திட்டம் திட்டமிடப்பட்டது\n\n2015 ஆம் ஆண்டுக்குப் பிறகு விண்கலம் ஏவப்பட்ட பிறகு அது வெள்ளி, பூமி மற்றும் வியாழன் கோள்களை பல பயணங்களில் நெருங்கி ஆய்வு செய்த பின்னர் குரோனாசு விண்கல் சனியைச் சென்றடையும். \nசனியைச் சென்றடைய இவ்விண்கலம் எடுத்துக் கொள்ளும் நேரம், திட்டத்திற்காக தேர்வு செய்யப்படும் பாதையைப் பொறுத்து 6 முதல் 17 ஆண்டுகளாக இருக்கும். Iசனியின் சுற்றுச்சூழலுக்குள் சென்றதும் வளிமண்டல ஆய்வுக்கென அனுப்பப்பட்ட இரண்டு புறவெளி ஆய்வுக் கலங்களும் அங்கு விடுவிக்கப்படும். அங்குள்ள வளிமண்டலத்தின் வேதியியல் இயைபு, வெப்பநிலை, காற்றின் வேகம், 10 பார் அழுத்தத்திற்குக் கீழ் மேகங்களின் கட்டமைப்பு முதலியவற்ரை இவ்விண்கலங்கள் ஆய்வு செய்யும். வளையங்களை ஆய்வு செய்வதற்காக அனுப்பப்பட்டுள்ள விண்கலங்கள் இரண்டும் வளையங்களுக்கு நெருக்கமாகச் சென்றவுடன் அங்கு விடுவிக்கப்படும். இவை வளையங்களை நெருக்கமாகப் படம் எடுத்து அனுப்பும் பணியைத் தொடரும். \nசனி கோளுக்கு மிகநெருக்கமாகப் பறந்து செல்வதன்மூலம் ஏந்தூர்தி விண்கலம் சனியின் வளிமண்டலம், சனியின் ஈர்ப்பு இத்துடன் காந்தப் புலன்கள் முதலானவற்றை துல்லியமாக ஆராய்ந்து தகவல்களை அளிக்கும் எனக் கருதப்படுகிறது. வியாழன் கோளின் யூனோ சுற்றுப்பாதை விண்கலத்தை ஒத்த வடிவமைப்பில் சூரியப் பலகங்கள் உட்பட சனி கோளுக்கான ஏவூர்தி விண்கலமும் வடிவமைக்கப்பட்டது. இதற்குப் பின்னர் வடிவமைக்கப்பட்ட விண்கலங்களும் கலீலியோவின் சுற்றுச்சூழல் நுழைவு விண்கலனின் வடிவமைப்பிலேயே வடிவமைக்கப்பட்டன. இத்திட்டம் தற்பொழுது நடைமுறையில் உள்ள விண்வெளி தொழிநுட்பவியல் நுணுக்கங்களை அடிப்படையாகக் கொண்டது ஆகும்.\n"}
{"id": "325569", "url": "https://ta.wikipedia.org/wiki?curid=325569", "title": "அலுமினியம் மாலிப்டேட்டு", "text": "அலுமினியம் மாலிப்டேட்டு\n\nஅலுமினியம் மாலிப்டேட்டு \"(Aluminium molybdate)\" என்பது Al(MoO). என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். அறை வெப்பநிலையில் அலுமினியம் மாலிப்டேட்டின் படிக அமைப்பை நியூட்ரான் அலைவளைவு தரவுகளில் இருந்து கண்டறிந்து தெளிவு பெறலாம். அணு கட்டமைப்பு காணப்பட வேண்டிய பொருளின் தூளை குறிப்பிட்ட நேரத்திற்கு வெப்ப அல்லது குளிர் நியூட்ரான் கற்றையின் பாதையில் தூவுதல் அல்லது பறக்கச் செய்தல் மூலம் அலைவளைவு தரவுகளைப் பெறுகிறார்கள். இத்தரவுகள் மூலம் கட்டமைப்பு உறுதி செய்யப்படுகிறது. ஏ=15.3803(9)Å, பி= 9.0443(1) Å, சி= 17.888(1) Å, β = 125.382(3)° மற்றும் பீ21/ஏ என்ற இடக்குழுத் தரவுகளுடன் அலுமினியம் மாலிப்டேட்டு ஒற்றைச்சரிவுமுறையில் படிகமாகியுள்ளது, பெர்ரிக் மாலிப்டேட்டு மற்றும் குரோமியம் மாலிப்டேட்டுகளின் கட்டமைப்பை ஒத்த கட்டமைப்பை அலுமினியம் மாலிடேட்டும் கொண்டுள்ளது . \n\n"}
{"id": "325572", "url": "https://ta.wikipedia.org/wiki?curid=325572", "title": "இமாம்", "text": "இமாம்\n\nஇமாம் (Imam; ) என்பது இசுலாமியர்களின் தலைமை நிலையை குறிக்கும். பொதுவாக இது பள்ளிவாசலில் வழிபாடு நேரத்தில் வழிபாட்டை தலைமை ஏற்று நடத்துபவரை குறிக்கும். இமாம் என்பவர் தொழுகையை நடத்துபவர் மட்டுமல்லாமல் மதத் தலைவராகவும், மதம் தொடர்பான நிகழ்வுகளில் மக்களுக்கு ஆலோசனை கூறுபவராகவும் இருப்பார்.\n\nசியா இசுலாமியர்கள் பழக்கப்படி இமாம் என்பவர் முகம்மது நபி அவர்களின் குடும்பத்தினர்களான பன்னிரு இமாம்களை குறிக்கும்.\n\n\n\nSection::::ஹதீஸ் தொகுப்பாளர்கள்.\nமுகம்மது நபி கூறிய ஹதீஸ்களை தொகுத்த முகம்மது அல்-புகாரி, முஸ்லிம் இப்னு ஹஜ்ஜாஜ், இமாம் திர்மிதி, இமாம் நஸாயீ , இமாம் அபூதாவூத் போன்றவர்களும் இமாம் என அழைக்கப்படுகின்றனர்.\n\nSection::::மத்ஹப்.\nசுன்னா இசுலாமிய பிரிவை சேர்ந்த நான்கு மத்ஹப் தோற்றுவித்த இமாம் மாலிக் , இமாம் அபூஹனீபா, இமாம் அகமது இப்னு ஹன்பல், இமாம் ஷாபி போன்றவர்களும் இமாம் என அழைக்கப்படுகின்றனர்.\n"}
{"id": "325575", "url": "https://ta.wikipedia.org/wiki?curid=325575", "title": "திருமூலஸ்தானம் கைலாசநாதர் கோயில்", "text": "திருமூலஸ்தானம் கைலாசநாதர் கோயில்\n\nதிருமூலஸ்தானம் கைலாசநாதர் கோயில் தமிழ்நாட்டில் கடலூர் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் கடலூர் மாவட்டத்தில் காட்டுமன்னார்கோயில் அருகே திருமூலஸ்தானம் என்னுமிடத்தில் அமைந்துள்ளது.\n\nSection::::இறைவன், இறைவி.\nஇக்கோயிலின் மூலவராக கைலாசநாதர் உள்ளார். இறைவி காமாட்சி ஆவார்.\n\nSection::::அமைப்பு.\nமுற்காலச் சோழர்களின் கட்டடக்கலைச் சான்றாக உள்ள இக்கோயிலில் அழகான சிற்பக்ள் உள்ளன.சித்திரை முதல் வாரத்தில் மூலவர்மீது சூரிய ஒளி விழுகிறது. ஆஸ்தான மண்டபம் சிறிய அளவிலான செங்கற்களால் குகை வடிவில் கட்டப்பட்டுள்ளது. கருவறையின் வெளிப்புற சுவற்றில் கிரந்த எழுத்துக்களால் ஆன கல்வெட்டுகள் காணப்படுகின்றன. கோயில் வளாகம் முழுவதும் செடிகளும், முட்புதர்களும் காணப்பட்டு, பராமரிப்பின்றி உள்ளது. அகத்தியர் சிவனை வணங்குவது போன்ற சிற்பம் உள்ளது. கோயில் பராமரிப்புக்காக தரப்பட்ட கொடை பற்றிய விவரங்கள் இதில் காணப்படுகின்றன. துர்க்கை, இலட்சுமி, சரசுவதி ஆகிய மூவரும் உலக இன்னல்கள் தீர இறைவனை வழிபட்டுள்ளனர். சிவ பார்வதி திருமணத்தைக் காண உலக உயிர்கள் அனைத்தும் ஒரு இடத்தில் ஒன்று சேர்ந்தபோது வட பகுதி தாழ்ந்து தென் பகுதி உயரவே, சிவன் அகத்தியரை அழைத்து நிலையைச் சரிசெய்வதற்காக தென் பகுதிக்குச் செல்லும்படி பணித்தார். அகத்தியர் தான் சென்ற இடங்களில் லிங்கத் திருமேனிகளை அமைத்து வழிபட்டுச் சென்றார். அவ்வாறான லிங்கத்திருமேனிகளில் இக்கோயிலில் உள்ளதும் ஒன்றாகும். பின்னர் இங்கு கோயில் கட்டப்பட்டது.\n\nSection::::விழாக்கள்.\nபிரதோஷம், சிவராத்திரி உள்ளிட்ட பல விழாக்கள் இக்கோயிலில் நடைபெறுகின்றன.\n"}
{"id": "325579", "url": "https://ta.wikipedia.org/wiki?curid=325579", "title": "கவரப்பட்டு சந்திர சேகரேசுவரர் கோயில்", "text": "கவரப்பட்டு சந்திர சேகரேசுவரர் கோயில்\n\nகவரப்பட்டு சந்திர சேகரேசுவரர் கோயில் தமிழ்நாட்டில் கடலூர் மாவட்டத்தில் உள்ள சிவன் கோயிலாகும். \n\nSection::::அமைவிடம்.\nஇக்கோயில் கடலூர் மாவட்டத்தில் கவரப்பட்டு என்னுமிடத்தில் அமைந்துள்ளது. \n\nSection::::இறைவன், இறைவி.\nஇக்கோயிலின் மூலவராக சந்திர சேகரேசுவரர் உள்ளார். இறைவி காமாட்சியம்மன் ஆவார். \n\nSection::::அமைப்பு.\nஅருணாசலேசுவரர், காசி விசுவநாதர், விநாயகர், சுப்பிரமணியர், தட்சிணாமூர்த்தி, துர்க்கை ஆகியோர் உள்ளனர். சிவன் கோயிலான இங்கு லட்சுமி நாராயணப்பெருமாளும், ஆஞ்சநேயரும் உள்ளனர். நவக்கிரகங்கள் தம்பதிசமேதராய் காட்சியளிக்கின்றனர். \n\nSection::::விழாக்கள்.\nபிரதோஷம், சிவராத்திரி, ஐப்பசி அன்னாபிசேகம், திருவாதிரை உள்ளிட்ட பல விழாக்கள் இக்கோயிலில் நடைபெறுகின்றன. \n"}
{"id": "325584", "url": "https://ta.wikipedia.org/wiki?curid=325584", "title": "ராய் மாக்சம்", "text": "ராய் மாக்சம்\n\nராய் மாக்சம்(Roy Moxham) என்பவர் பிரித்தானிய எழுத்தாளர், வரலாற்றாசிரியர் ஆவார். இவர் இங்கிலாந்தில் ஈவ்கம்  என்ற ஊரில் பிறந்தார். இலண்டனில் வாழ்ந்து வரும் ராய் மாக்சம் தென்னாசியா, தென் கிழக்கு ஆசியா ஆகிய நாடுகளுக்குச் சுற்றுப்பயணம் செய்தும் நூல்கள் எழுதியும் வருகிறார்.\n\nSection::::எழுதிய நூல்கள்.\nஐரோப்பிய நாடுகள் வணிக நோக்கத்துக்காக இந்தியாவிற்கு வந்து குடியேற்றம் செய்து தொழில்கள் மீது கட்டுப்பாடுகள் விதித்து \nஆதிக்கம் செலுத்திய வரலாற்றைத் 'தி தெப்ட் ஆப் இந்தியா' என்ற நூலில் எழுதினார்.\n\nஇந்தியாவைத் துண்டாக்கவும் பிளவுபடுத்தவும் ஆங்கிலேயர் ஏற்படுத்திய உப்பு வேலி பற்றி  'தி கிரேட் ஹெட்ஜ் ஆப் இந்தியா' (தமிழில் உப்பு வேலி) என்ற நூலில் எழுதினார்.\n\nபூலான் தேவி என்ற கொள்ளைக்காரி பற்றியும், தேயிலை வரலாறு பற்றியும் ராய் மாக்சம் நூல்கள் எழுதியுள்ளார். பிரீலாண்டர் என்பது இவர் எழுதிய முதல் நூல் ஆகும்.\n"}
{"id": "325587", "url": "https://ta.wikipedia.org/wiki?curid=325587", "title": "அனுகிரகா", "text": "அனுகிரகா\n\nஅனுகிரகா \"(Anugraha)\" என்பது கர்நாடக முதல்வரின் அலுவல்முறை இருப்பிடமாகும். கர்நாடக மாநிலத்தின் தலைநகரம் பெங்களுரிலுள்ள குமரகுருப வீதியில் இவ்விருப்பிடம் அமைந்துள்ளது. முதலமைச்சரின் வீட்டு அலுவலகத்திற்கு அருகில் 60 சதுரங்களை இவ்வீடு ஆக்ரமித்துள்ளது. அனுகிரகா பலமான பாதுகாப்பு வசதிகள் நிறைந்து பெங்களுர் நகரில் உள்ள வீடுகளில் மிகவும் பாதுகாப்பான ஒரு வீடாகக் கருதப்படுகிறது. அனுக்கிரகாவில் வாசுது குறைபாடு இருக்கிறது என்ற ஒரு நம்பிக்கையும் பொதுவாக நிலவுகிறது. இதனால் ஒவ்வொரு முதலமைச்சரும் அனுக்கிரகாவில் குடியேருவதற்கு முன் அவ்வீட்டை புணரமைக்க வேண்டிய ஒரு சூழலும் நிகழ்கிறது\n"}
{"id": "325590", "url": "https://ta.wikipedia.org/wiki?curid=325590", "title": "போக்ரா மாவட்டம்", "text": "போக்ரா மாவட்டம்\n\nபோக்ரா மாவட்டம் (Bogra District) () தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் ராஜசாகி கோட்டத்தில் அமைந்துள்ளது. வங்காளதேசத்தின் வடக்கில் அமைந்த இம்மாவட்டத்தின் நிர்வாகத் தலைமையிடம் போக்ரா நகரம் ஆகும். \n\nSection::::மாவட்ட எல்லைகள்.\nபோக்ரா மாவட்டட்தின் வடக்கில் காய்பாந்தா மாவட்டம் மற்றும் ஜெய்பூர்ஹட் மாவட்டங்களும், தெற்கில் சிராஜ்கஞ்ச் மாவட்டம் மற்றும் நத்தோர் மாவட்டங்களும், கிழக்கில் ஜமால்பூர் மாவட்டம் மற்றும் ஜமுனா ஆறும், மேற்கில் நவகோன் மாவட்டம் மற்றும் நத்தோர் மாவட்டங்களும் எல்லைகளாக உள்ளது. \n\nSection::::மாவட்ட நிர்வாகம்.\n2898.68 சதுர கிலோ மீட்டர் பரப்பளவு கொண்ட போக்ரா மாவட்டத்தின் நிர்வாக வசதிக்காக பனிரெண்டு துணை மாவட்டங்களாக பிரிக்கப்பட்டுள்ளது.\nமேலும் இம்மாவட்டம் பதின்னொன்று நகராட்சிகளையும், \n110 கிராம ஒன்றியக் குழுக்களையும், 1613 வருவாய் கிராமங்களும், 2618 கிராமங்களையும் கொண்டுள்ளது. \nஇம்மாவட்டத்தின் அஞ்சல் சுட்டு எண் 6600 ஆகும். தொலைபேசி சுட்டு எண் 051 ஆகும். இம்மாவட்டம் ஏழு நாடாளுமன்றத் தொகுதிகளைக் கொண்டுள்ளது.\n\nSection::::பொருளாதாரம்.\nவேளாண்மைப் பொருளாதாரத்தை நம்பியுள்ள இம்மாவட்டத்தில் ஜமுனா ஆறு, கர்தோ ஆறு, நகோர் ஆறு, வங்காளி ஆறு, ஹல்ஹாலியா ஆறு, தகுரியா ஆறு, பெலாய் ஆறு, கசாரியா ஆறு, சந்திரபோதி ஆறு, மனஷ் ஆறு மற்றும் வேல்கா முதலிய ஆறுகள் பாய்வதால் நீர் வளமும், மண் வளமும் கொண்டுள்ளது.இம்மாவட்டத்தில் கரும்பு, நெல், புகையிலை, சணல், காய்கறிகள் பயிரிடப்படுகிறது.\nவங்காளதேசத்தின் தொழில் தலைநகரம் என போக்ரா மாவட்டத்தை அழைப்பர். இம்மாவட்டத்தில் பல கனரக தொழிற்சாலைகள் அமைந்துள்ளது. அவற்றில் பல தனியார் துறையில் உள்ளது. \nமேலும் இம்மாவட்டத்தில் பஞ்சு மற்றும் நெசவாலைகள், தோல் பதனிடும் தொழிற்சாலைகள், தீப்பெட்டித் தொழிற்சாலைகள், சோப்பு, கண்ணாடி, பீங்கான் தொழிற்சாலைகளும் உள்ளது.\nSection::::மக்கள் தொகையியல்.\n2898.68 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 34,00,874 ஆக உள்ளது. அதில் ஆண்கள் 17,08,806 ஆகவும், பெண்கள் 16,92,068 ஆகவும் உள்ளனர். பாலின விகிதம் 101 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 1173 நபர்கள் வீதம் வாழ்கின்றனர். மாவட்ட சராசரி எழுத்தறிவு 49.4% ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.\n\nSection::::கல்வி.\nவங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்புகள் உள்ளது. அவைகள்: ஐந்தாண்டு படிப்புகள் கொண்ட தொடக்கப்பள்ளிகளும் (கிரேடு 1 – 5), ஐந்தாண்டு படிப்புகள் கொண்ட செகண்டரி பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப்பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப்படிப்பு மற்றும் ஒராண்டு கால முதுநிலை பட்டப்படிப்பு கொண்ட பல்கலைக்கழகங்களும், கல்லூரிகளும் உள்ளது.\nவங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.\n\nSection::::கல்வி நிலையங்கள்.\nஇம்மாவட்டத்தில் போக்ரா மாவட்ட பள்ளியும், போக்ரா இராணுவப் பாசறை பொதுப் பள்ளி மற்றும் கல்லூரியும், போக்ரா தொழில்நுட்ப பட்டயப் படிப்பு நிறுவனமும், அரசு அசீஸுல் ஹக் கல்லூரி, அரசு முஜிபுர்ரஹ்மான் மகளிர் கல்லூரி, அரசு நசீர் அக்தர் கல்லூரி, அரசு ஷா சுல்தான் கல்லூரி, அரசு செர்பூர் கல்லூரி, அரசு முஸ்தபா அலியா மதராசா பள்ளி, போக்ரா, சயீத் சியாவுர் ரகுமான் மருத்துவக் கல்லூரி, புண்டர அறிவியல் மற்றும் தொழில் நுட்ப பல்கலைக் கழகங்கள் உள்ளது. \n\nSection::::தட்ப வெப்பம்.\nஇம்மாவட்டம் ஈரப்பத துணைவெப்பமண்டல தட்பவெப்பநிலை கொண்டது. இம்மாவட்டத்தின் கோடைக்கால அதிகபட்ச வெப்பநிலை 35.1 ° செல்சியஸ் ஆகவும், குளிர்கால வெப்பநிலை 9.8° செல்சியஸ் ஆகவும் உள்ளது. இம்மாவட்டத்தின் ஆண்டு சராசரி மழைப் பொழிவு 1762 மில்லி மீட்டராக உள்ளது. \nSection::::குறிபிடத்தக்கவர்கள்.\nஇம்மாவட்ட மக்களில் குறிப்பிடத்தக்கவர்களில், புரபுல்ல சக்கி (1888–1908), முன்னாள் பாகிஸ்தான் பிரதமர் முகமது அலி போக்ரா (1909 - 1963), எழுத்தாளர் மற்றும் ஊடகவியலாளர் எம். ஆர். அக்தர் முகுல் (1929 - 2004) வங்காளதேச அதிபர் சியாவுர் ரகுமான் (1936 -1981)வங்காளதேச முன்னாள் பிரதமர் பேகம் காலிதா சியா ஆவார்கள்.\n"}
{"id": "325592", "url": "https://ta.wikipedia.org/wiki?curid=325592", "title": "செர்பூர் மாவட்டம்", "text": "செர்பூர் மாவட்டம்\n\nசெர்பூர் மாவட்டம் (Sherpur District) (, தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் மைமன்சிங் கோட்டத்தில் அமைந்துள்ளது. வங்காளதேசத்தின் வடக்கில் அமைந்த இம்மாவட்டத்தின் நிர்வாகத் தலைமையிடம் செர்பூர் நகரத்தில் அமைந்துள்ளது.\n\nநாட்டின் தலைநகரமான டாக்காவிலிருந்து 198 கிலோ மீட்டர் தொலைவில் வடக்கே இம்மாவட்டம் அமைந்துள்ளது. \n\nSection::::மாவட்ட எல்லைகள்.\nசெர்பூர் மாவட்டத்தின் வடக்கில் இந்தியாவின் மேகாலயா மாநிலமும், தெற்கில் ஜமால்பூர் மாவட்டமும், கிழக்கில் மைமன்சிங் மாவட்டமும், மேற்கில் ஜமால்பூர் மாவட்டம் எல்லைகளாக உள்ளது. \n\nSection::::மாவட்ட நிர்வாகம்.\n1364.67 சதுர கிலோ மீட்டர் பரப்பு கொண்ட செர்பூர் மாவட்டம் ஐந்து துணை மாவட்டங்களைக் கொண்டுள்ளது. அவைகள்: ஜெனய்கட்டி, நக்ளா, நலிதாபரி, செர்பூர் மற்றும் ஸ்ரீபர்தி ஆகும். மேலும் இம்மாவட்டத்தில் ஐம்பத்தி இரண்டு கிராம ஒன்றியக் குழுக்களும், 434 வருவாய் கிராமங்களும், 695 கிராமங்களும் உள்ளது. இம்மாவட்டத்தின் அஞ்சல் சுட்டு எண் 2100 ஆகும். தொலைபேசி குறியிடு எண் 0931 ஆகும். இம்மாவட்டம் மூன்று நாடாளுமன்றத் தொகுதிகளைக் கொண்டுள்ளது. \n\nSection::::பொருளாதாரம்.\nஇம்மாவட்டம் வேளாண்மைப் பொருளாதாரத்தை நம்பியுள்ளது. இங்கு கோங்சா ஆறு, பழைய பிரம்மபுத்திர ஆறு, வகாய் ஆறு, பதாய் ஆறு, கங்சா ஆறு, சோமேஸ்வரி ஆறு, மலிஜ்கி ஆறு, நேத்தாய் போன்ற ஆறுகள் பாய்வதால் நீர் வளமும், மண் வளமும் கொண்டுள்ளது.\nஇம்மாவட்டத்தில் நெல், சணல், கோதுமை, நிலக்கடலை, எண்ணெய் வித்துக்கள், மா, சோளம், கரும்பு உருளைக்கிழங்கு, மிளகு போன்றவைகள் பயிரிடப்படுகிறது.\n\nSection::::மக்கள் தொகையியல்.\n1364.67 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 13,58,325 ஆக உள்ளது. அதில் ஆண்கள் 6,76,388 ஆகவும், பெண்கள் 6,81,937 ஆகவும் உள்ளனர். பாலின விகிதம் 99 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 995 நபர்கள் வீதம் வாழ்கின்றனர். மாவட்ட சராசரி எழுத்தறிவு 37.9 % ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.\n\nSection::::கல்வி.\nவங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்புகள் உள்ளது. அவைகள்: ஐந்தாண்டு படிப்புகள் கொண்ட தொடக்கப்பள்ளிகளும் (கிரேடு 1 – 5), ஐந்தாண்டு படிப்புகள் கொண்ட செகண்டரி பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப்பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப்படிப்பு மற்றும் ஒராண்டு கால முதுநிலை பட்டப்படிப்பு கொண்ட பல்கலைக்கழகங்களும், கல்லூரிகளும் உள்ளது. வங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.\n"}
{"id": "325615", "url": "https://ta.wikipedia.org/wiki?curid=325615", "title": "இரும்பு(II) குரோமைட்டு", "text": "இரும்பு(II) குரோமைட்டு\n\nஇரும்பு(II) குரோமைட்டு \"(Iron(II) chromite)\" FeCrO4 என்பது என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். \n\nSection::::தயாரிப்பு.\nகுரோமியம்(III) ஆக்சைடுடன் இரும்பு(II) ஆக்சைடு சேர்த்து 1600° செ வெப்பநிலையில் சிட்டங்கட்டல் முறையில் உருகுநிலைக்கு கீழாக சுடுபடுத்தும் போது இரும்பு(II) குரோமைட்டு உருவாகிறது. இயற்கையில் குரோமைட்டு என்ற கனிமமாக பல மாசுக்களுடன் தோன்றுகிறது.\n\nSection::::பயன்கள்.\nகுரோமியம் மற்றும் அதன் சேர்மங்கள் தயாரிப்பதற்கான ஆதார மூலமாக இரும்பு(II) குரோமைட்டு பயன்படுகிறது. கார்பனோராக்சைடுடன் நீர்வாயு வினைபுரியும் தொகுப்பு முறை ஈரைதரசன் தயாரிப்பில் இது வினையூக்கியாகவும் பயன்படுத்தப்படுகிறது.\n\nSection::::தீங்குகள்.\nஇரும்பு(II) குரோமைட்டு துகள் பொருட்கள் எரிச்சலை தருபவையாகும். எனவே இவற்றை சுவாசித்தல், விழுங்குதல் முதலிய செயல்கள் தவிர்த்தல் நல்லது. \n"}
{"id": "325616", "url": "https://ta.wikipedia.org/wiki?curid=325616", "title": "இடமணல் ஓதனேசுவரர் கோயில்", "text": "இடமணல் ஓதனேசுவரர் கோயில்\n\nஇடமணல் ஓதனேசுவரர் கோயில் தமிழ்நாட்டில் கடலூர் மாவட்டத்தில் உள்ள சிவன் கோயிலாகும். \n\nSection::::அமைவிடம்.\nஇக்கோயில் கடலூர் மாவட்டத்தில் சீர்காழி அருகில் இடமணல் என்னுமிடத்தில் அமைந்துள்ளது. \n\nSection::::இறைவன், இறைவி.\nஇக்கோயிலின் மூலவராக ஓதனேசுவரர் உள்ளார். இறைவி அன்னபூரணி ஆவார். \n\nSection::::அமைப்பு.\nகிழக்கு நோக்கிய நிலையில் கோயில் அமைந்துள்ளது. நந்தியை அடுத்து மகா மண்டபம் காணப்படுகிறது. அடுத்து வலப்புறத்தில் இறைவியின் சன்னதி தெற்கு நோக்கி உள்ளது. தஞ்சாவூர், கங்கை கொண்ட சோழபுரத்தில் அமைந்துள்ளவாறு மூலவரின் திருமேனி பெரிய அளவில் உள்ளது. மண்டபத்தில் வலது புறம் முருகனும், இடது புறம் விநாயகரும் உள்ளனர். காவிரியின் வட கரைப் பகுதியில் உள்ள கோயில்களுக்கு சுந்தரரும் அவருடைய சீடர்களும் வந்துகொண்டிருந்தபோது பூம்புகாருக்குப் பின் திருமுல்லைவாயில் நோக்கி நடந்தனர். நீண்ட நேர பயணத்தின் காரணமாக பசியடைந்த அவர்கள் மயக்கமடைந்தனர். யாரோ தம்மை எழுப்புவதாக உணர்ந்த அவர்கள் எழுந்து பார்த்தபோது ஓர் அந்தணர் அனைவருக்கும் உணவைப் பரிமாறினார். தம் பசியைப் போக்கியவருக்கு என்ன செய்வது என்று கேட்க அவர் மறைந்தார். தன் தந்தையில் நினைவாக கோயில்களைக் கட்டும்படி ஒரு அசரீரி ஒலித்தது. அது விநாயகரே என்று பின்னர் உணர்ந்து அவ்வாறே பத்து கோயில்களைக் கட்டினர். \n\nSection::::விழாக்கள்.\nஅன்னாபிசேகம், பிரதோஷம், சிவராத்திரி உள்ளிட்ட பல விழாக்கள் இக்கோயிலில் நடைபெறுகின்றன. \n"}
{"id": "325619", "url": "https://ta.wikipedia.org/wiki?curid=325619", "title": "எய்யலூர் சொர்ணபுரீசுவரர் கோயில்", "text": "எய்யலூர் சொர்ணபுரீசுவரர் கோயில்\n\nஎய்யலூர் சொர்ணபுரீசுவரர் கோயில் தமிழ்நாட்டில் கடலூர் மாவட்டத்தில் உள்ள சிவன் கோயிலாகும். \n\nSection::::அமைவிடம்.\nஇக்கோயில் கடலூர் மாவட்டத்தில் காட்டுமன்னார்கோயில் அருகில் எய்யலூர் என்னுமிடத்தில் அமைந்துள்ளது. \n\nSection::::இறைவன், இறைவி.\nஇக்கோயிலின் மூலவராக ஓதனேசுவரர் உள்ளார். திரேதா யுகத்தில் ராமன் வழிபட்டவராக இவர் கருதப்படுகிறார். \n\nSection::::வரலாறு.\nராமர், சீதை, லட்சுமணர் காட்டில் இருந்தபோது ராவணன் சீதையைக் கடத்திச் சென்றார். சீதையைத் தேடி ராமன் சென்றபோது ஜடாயு சிறகிழந்த இடமான சிறகிழந்தநல்லூரைக் கண்டார். ராமன் கண்ணின் பட்ட நாரை ஒன்று சீதையை ராவணன் கடத்திச் சென்றதை கூறியது. அவ்விடம் திருநாரையூர் ஆனது. புட்பக விமானத்தில் சென்ற பெண் ஒரு பூவினை கீழே போட்டுச் சென்றதாகக் கேள்விப்பட்டார். அந்த இடம் பூவிழந்தநல்லூர் ஆகும். இவ்வாறு சென்றபோது கடம்பூர், வேலம்பூண்டி, ஈச்சம்பூண்டி ஆகிய ஊர்களைக் கடந்து சிறுகாட்டூர் வந்தபோது கொள்ளிடத்தில் வெள்ளம் காணப்பட்டது. மக்களை வெள்ளத்திலிருந்து காப்பாற்றவும், பயணத்தினைத் தொடரவும் ராமர் வில்லை எடுத்து அம்பை தொடுத்தார். அம்பு எய்த இடமானதால் எய்யலூர் எனப்பட்டது. வெள்ளம் குறைந்து லிங்கத்திருமேனி வெளிப்பட பூசை செய்துவிட்டு பயணத்தைத் தொடர்ந்தனர்.\n\nSection::::விழாக்கள்.\nபிரதோஷம், சிவராத்திரி, ராம நவமி உள்ளிட்ட பல விழாக்கள் இக்கோயிலில் நடைபெறுகின்றன. \n"}
{"id": "325621", "url": "https://ta.wikipedia.org/wiki?curid=325621", "title": "திட்டக்குடி வைத்தியநாதர் கோயில்", "text": "திட்டக்குடி வைத்தியநாதர் கோயில்\n\nதிட்டக்குடி வைத்தியநாதர் கோயில் தமிழ்நாட்டில் கடலூர் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் கடலூர் மாவட்டத்தில் விருத்தாச்சலம் அருகில் திட்டக்குடி என்னுமிடத்தில் அமைந்துள்ளது. வசிஷ்டர் வழிபட்டதால் இவ்விடம் வசிட்டபுரி என்றழைக்கப்பட்டு, வசிட்டக்குடி என்றாகி பின்னர் திட்டக்குடி என்றழைக்கப்படுகிறது. ஒரு காலத்தில் வேங்கை மரங்கள் அதிகமாக இருந்ததால் இவ்விடம் வேங்கைவனம் என்றும் அழைக்கப்பட்டது.\n\nSection::::இறைவன், இறைவி.\nஇக்கோயிலின் மூலவராக வைத்தியநாதர் உள்ளார். இறைவி அசனாம்பிகை ஆவார்.\n\nSection::::வரலாறு.\nசூரியன் தன் கிரகணங்களால் வழிபடும் தலங்களில் இக்கோயிலும் ஒன்றாகும். கௌதம முனிவரின் பதிவிரதையான அகலிகை மீது ஆசை கொண்ட இந்திரன், முனிவரால் சபிக்கப்பட்டான்.சாப விமோசனம் பெற ஒவ்வொரு கோயிலாகச் சென்றான். பின்னர் சிவனருளால் அவனுடைய சாபம் நீக்ப் பெற்றான். அப்போது இறைவனிடம் தன்னைப் போல பிறருக்கும் இறைவன் அருள் தரவேண்டும் என்று கேட்டுக்கொண்டான்.இந்திரன் வேண்டுகோளை இறைவன் ஏற்றார்.\n\nSection::::விழாக்கள்.\nபிரதோஷம், சிவராத்திரி, நடராஜருக்குத் திருவாதிரை, இறைவிக்கு நவராத்திரி, மற்றும் சித்திரை, பங்குனி மாதங்களிலும் விழாக்கள் நடைபெறுகின்றன.\n"}
{"id": "325623", "url": "https://ta.wikipedia.org/wiki?curid=325623", "title": "மணிமங்கலம் தர்மேசுவரர் கோயில்", "text": "மணிமங்கலம் தர்மேசுவரர் கோயில்\n\nமணிமங்கலம் தர்மேசுவரர் கோயில் தமிழ்நாட்டில் காஞ்சீபுரம் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் காஞ்சீபுரம் மாவட்டத்தில் மணிமங்கலம் என்னுமிடத்தில் அமைந்துள்ளது. முன்னர் இவ்வூர் வேதமங்கலம் என்றழைக்கப்பட்டது.\n\nSection::::இறைவன், இறைவி.\nஇக்கோயிலின் மூலவராக தர்மேசுவரர் ஆவார். இறைவி வேதாம்பிகை ஆவார். இக்கோயிலின் தல மரம் சரக்கொன்றை ஆகும். கோயிலின் தீர்த்தம் சிவபுஷ்கரணி ஆகும்.\n\nSection::::அமைப்பு.\nஇறைவன் சன்னதியும், இறைவி சன்னதியும் தனித்தனியாக உள்ளன. லிங்கத் திருமேனியான மூலவர் சதுர வடிவத்தில் உள்ளார். இறைவி நின்ற நிலையில் உள்ளார். சதுர்வேத விநாயகர், பைரவர், சனீசுவரர், வள்ளி தெய்வானையுடன் கூடிய சுப்பிரமணியர், அனுக்கை விநாயகர், சுந்தரர், நாவுக்கரசர், நவக்கிரகங்கள் ஆகியோர் உள்ளனர். விமானம் கஜபிருஷ்ட அமைப்பைச் சேர்ந்தது. மூலவருக்கு முன்னுள்ள நந்தி அழகாக சிற்ப வேலைப்பாட்டுடன் உள்ளது. இக்கோயிலில் ரிக், யஜுர், சாமம், அதர்வணம் என்ற நான்கு வேதங்களும் விநாயகரை வழிபட்ட நிலையில் இங்கு ஒரே வரிசையில் நான்கு விநாயகர்கள் உள்ளனர். திருச்சுற்றின் பின் புறம் இரு திசைகளிலும் இரு விநாயகர்கள் உள்ளனர். முன்பொரு காலத்தில் இப்பகுதியை ஆண்டுவந்த பல்லவ மன்னர் பல தானதருமங்களைச் செய்தான். அப்போது கோயில் கட்டுவது பற்றியும் சிந்தித்தான். அப்போது சிவன் ஒரு அடியார் வேடத்தில் வந்திருந்து தனக்கு தானம் கேட்க, இறைவனே வந்ததை உணர்ந்து கோயிலைக் கட்டினான்.\n\nSection::::விழாக்கள்.\nஆடிப்பூரம், நவராத்தி, சிவராத்திரி, மார்கழி திருவாதிரையில் சிறப்பு பூசை, உள்ளிட்ட விழாக்கள் இங்கு நடைபெறுகின்றன.\n"}
{"id": "325625", "url": "https://ta.wikipedia.org/wiki?curid=325625", "title": "இரும்பு(II) பாசுபேட்டு", "text": "இரும்பு(II) பாசுபேட்டு\n\nஇரும்பு(II) பாசுபேட்டு \"(Iron(II) phosphate)\" Fe(PO), என்பது என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். பெர்ரசு பாசுபேட்டு என்ற பெயராலும் அழைக்கப்படும் இச்சேர்மம் பழுப்பு நிறத்தில் காணப்படு கிறது. நீரில் கரையாது. ஒற்றைச் சரிவு படிக அமைப்பில் படிகமாகிறது. நத்தைப்புழு, களைகள் முதலானவற்றைக் கொல்லும் தோட்ட வேதிப்பொருளாகப் பயன்படுகிறது. \nSection::::தோற்றம்.\nவிவியனேட்டு (Fe2+Fe2+2(PO4)2•8H2O) என்ற நீரேற்று அல்லது ஐதரேட்டு வடிவில் ஒரு கனிமமாக இயற்கையில் இரும்பு(II) பாசுபேட்டு உருவாகிறது. \n\nSection::::தயாரிப்பு.\nபெர்ரசு ஐதராக்சைடுடன் பாசுபாரிக் அமிலத்தை வினைபுரியச் செய்து நீரேற்றம் பெற்ற இரும்பு(II) பாசுபேட்டு தயாரிக்கப்படுகிறது.\n"}
{"id": "325627", "url": "https://ta.wikipedia.org/wiki?curid=325627", "title": "மேல்படப்பை தழுவக்கொழுந்தீசுவரர் கோயில்", "text": "மேல்படப்பை தழுவக்கொழுந்தீசுவரர் கோயில்\n\nமேல்படப்பை தழுவக்கொழுந்தீசுவரர் கோயில் தமிழ்நாட்டில் காஞ்சீபுரம் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் காஞ்சீபுரம் மாவட்டத்தில் மேல்படப்பை என்னுமிடத்தில் அமைந்துள்ளது.\n\nSection::::இறைவன், இறைவி.\nஇக்கோயிலின் மூலவராக தழுவக்கொழுந்தீசுவரர் ஆவார். அவரை தழுவக்குழைந்தீசுவரர் என்றும் அழைப்பர். இறைவி காமாட்சி ஆவார். இக்கோயிலின் தல மரம் மாமரம் ஆகும். கோயிலின் தீர்த்தம் சிவபுஷ்கரணி ஆகும். இத்தலம் வழியாக விருத்தாசலம் சென்ற ஞானசம்பந்தர் இத்தலத்தைப் பற்றிப் பாடியுள்ளதால் தேவார வைப்புத்தலமாக இத்தலம் கருதப்படுகிறது.\n\nSection::::அமைப்பு.\nமூன்று நிலை ராஜகோபுரத்தைக் கொண்டு அமைந்துள்ள இக்கோயில் மூலவரின் மீது செப்டம்பர் மாதத்தில் முதல் ஏழு நாள்கள் சூரிய ஒளி விழுவதைக் காணலாம். தல விநாயகர் வெற்றி விநாயகர் என்றழைக்கப்படுகிறார். இறைவி தெற்கு நோக்கிய நிலையில் தனி சன்னதியில் உள்ளார்.இறைவியின் கோஷ்டத்தில் வைஷ்ணவி, லட்சுமி, சரசுவதி ஆகியோர் உள்ளனர். சந்திரன் தட்சனின் 27 மகள்களைத் திருமணம் செய்துகொண்டான். இருந்தபோதிலும் ரோகிணி மீது மட்டும் அதிக அன்பு செலுத்தினான். அதனால் கோபமுற்ற பிற மனைவியர் தம் தந்தையான தட்சனிடம் இது பற்றிக் கூறினர். கோபமடைந்த தட்சன் சந்திரனின் கலைகள் தேயும்படி சபித்தான். சாப விமோசனம் பெற பல கோயில்களுக்குச் சந்திரன் சென்றான். அக்கோயில்களில் இதுவும் ஒன்றாகும்.\n\nSection::::விழாக்கள்.\nவைகாசியில் ஞானசம்பந்தர் குருபூசை, ஆடிப்பூரம், நவராத்தி, மகாசிவராத்திரி, திருக்கார்த்திகை, பங்குனி உத்திரத்தில் திருக்கல்யாணம்உள்ளிட்ட விழாக்கள் இங்கு நடைபெறுகின்றன.\n"}
{"id": "325629", "url": "https://ta.wikipedia.org/wiki?curid=325629", "title": "பத்ரி நீர்வீழ்ச்சி", "text": "பத்ரி நீர்வீழ்ச்சி\n\nபத்ரி நீர்வீழ்ச்சி \"(Badri Falls)\" இந்தியாவின் இமாச்சலப் பிரதேசத்தில் இருக்கும் சோலான் நகரில் உள்ளது. பத்ரிநாத் அருவி என்ற பெயராலும் இந்நீர்வீழ்ச்சி அழைக்கப்படுகிறது. மலையின் உச்சியில் இருந்து பிறந்து பத்ரிநாத் கோயில் அமைந்துள்ள பகுதிக்கு கீழே பாய்கின்ற அலக்நந்தா ஆறுக்கு அருகாமையில் ஒரு சிறிய நீர்வீழ்ச்சியாக இது காணப்படுகிறது. \n\nபனி மலைகள் மற்றும் கனரக பாறைகள் பின்னணியில் பத்ரி நீர்வீழ்ச்சி அமைந்துள்ளது. மூடுபனி மற்றும் பனி மேகங்கள் பனி சூழ்ந்து இப்பகுதி அழகாகக் காணப்படுகிறது. இந்த நீர்வீழ்ச்சி மருத்துவ மதிப்பு மிக்கது என்று கருதப்பட்டு நிரூபிக்கப்பட்டுமுள்ளது. \n"}
{"id": "325636", "url": "https://ta.wikipedia.org/wiki?curid=325636", "title": "போராசு கணவாய்", "text": "போராசு கணவாய்\n\nபோராசு கணவாய் \"(Borasu Pass)\" இந்தியாவின் இமாச்சலப் பிரதேசத்தில் அமைந்திருக்கும் இமயமலையில் கடல் மட்டத்திலிருந்து 5450 மீட்டர் உயரத்தில் இருக்கும் ஒரு கணவாயாகும். பாரா-சூ கணவாய் என்ற பெயராலும் இக்கணவாய் அழைக்கப்படுகிறது. திபெத் எல்லைக்கு அருகில் , உத்தரகாண்டம் இமாச்சலப் பிரதேசம் மாநிலங்களுக்கு இடையில் போராசு கணவாய் அமைந்துள்ளது. அர் கி தூன் சமவெளியையும் கின்னவுர் சமவெளியையும் இணைக்கும் பண்டைய வர்த்தகப் பாதையாக இக்கணவாய் இருந்துள்ளது. \nஉத்தரகாண்டத்தை இமாச்சலப் பிரதேசத்திலிருந்து போராசு கணவாய் பிரிக்கிறது. திபெத் எல்லைக்கு சிலகிலோமீட்டர் தொலைவிலேயே இக்கணவாய் அமைந்துள்ளது. போராசு கணவாயின் கிழக்குப் பகுதி டோன்சு சமவெளியில் இருந்து வெளிவருவது போன்றும், வடமேற்குப் பகுதி பாசுபா சமவெளியுடன் இணைந்தும் காணப்படுகிறது. வடமேற்குத் தொடர் யூகியா பனியாற்றிலிருந்து கீழிறங்கியும் வருகிறது. இக்கணவாய்க்கு அருகில் இமாச்சல் பகுதியில் 20.3 கிலோமீட்டர் தொலைவில் சிட்குல் என்ற கிராமமும், உத்தரகாண்டம் பகுதியில் ஒசுலா கிராமமும் அருகிலுள்ள கிராமங்களாக உள்ளன. \n\nபுல்வெளிகள் வழியாக இக்கணவாய் பகுதியை அணுகமுடியும். பந்தர் புஞ்சு, கலா-நாக் அல்லது கருப்பு உச்சி, சுவர்க்கரோகிணி, அர் கி தூன் மலைப்பகுதிகளை இக்கணவாயிலிருந்து பார்க்கமுடியும். \n\nSection::::காலநிலை.\nகோடை காலத்தில் இக்கணவாய்ப் பகுதியில் 0 ° செ வெப்பநிலைக்கும் கீழ் செல்கிறது. நவம்பர் மாதத்திற்கு பின்னர் இவ்வெப்பநிலை மேலும் பல பாகைகள் கடுமையாகக் குறைகிறது. பனிப்படிவு பாசுபா சமவெளியில் சற்று குறைவான அளவில் உள்ளது. டோன்சு சம்வெளியுடன் ஒப்பிடுகையில் மழைப்பொழிவு பெரும்பால்லும் பொதுவானது ஆகும். பொதுவாக அக்டோபர் மாதத்திற்குப் பின் பனிப்பொழிவு ஆரம்பமாகிறது. \n"}
{"id": "325639", "url": "https://ta.wikipedia.org/wiki?curid=325639", "title": "தஞ்சாவூர் வேணுகோபாலசுவாமி கோயில்", "text": "தஞ்சாவூர் வேணுகோபாலசுவாமி கோயில்\n\nதஞ்சாவூர் வேணுகோபாலசுவாமி கோயில், தமிழ்நாடு, தஞ்சாவூர் மாவட்டம், தஞ்சாவூரில் உள்ள வைணவக் கோயில்களில் ஒன்றாகும்.\n\nSection::::அமைவிடம்.\nஇக்கோயில் தஞ்சாவூரில் கொள்ளுப்பேட்டைத் தெருவில் அமைந்துள்ளது. இக்கோயில் கிருஷ்ணன் கோயில் என்றும் அழைக்கப்படுகிறது.\n\nSection::::மூலவர்.\nஇக்கோயிலின் மூலவர் வேணுகோபாலன் ஆவார். அவர் பாமா, ருக்மணியுடன் உள்ளார்.\n\nSection::::அமைப்பு.\nசற்றே உயர்ந்த தளத்தில் இக்கோயில் அமைந்துள்ளது. சாலையில் இருந்து உள்ளடங்கியுள்ள இக்கோயில் ராஜ கோபுரம், திருச்சுற்று, மூலவர் சன்னதி ஆகியவற்றைக் கொண்டு அமைந்துள்ளது. படிகளில் ஏறி நுழைவாயிலில் உள்ள ராஜ கோபுரத்தைக் கடந்து உள்ளே செல்லும்போது கருடாழ்வார் காணப்படுகிறார். மூலவர் சன்னதிக்கு முன்பாக வலது புறம் வலம்புரி விநாயகரும், இடது புறம் பால ஆஞ்சநேயரும் உள்ளனர். சற்று முன்னதாக வலப்புறத்தில் துவாரபாலகரான ஜெயனும், இடப்புறத்தில் துவாரபாலகரான விஜயனும் உள்ளனர். அருகே நாகர் உள்ளார். சிறிய திருச்சுற்றினைக் கொண்டு இக்கோயில் காணப்படுகிறது.\n"}
{"id": "325644", "url": "https://ta.wikipedia.org/wiki?curid=325644", "title": "தஞ்சாவூர் திரௌபதியம்மன் கோயில்", "text": "தஞ்சாவூர் திரௌபதியம்மன் கோயில்\n\nதஞ்சாவூர் திரௌபதியம்மன் கோயில், தமிழ்நாடு, தஞ்சாவூர் மாவட்டம், தஞ்சாவூரில் உள்ள அம்மன் கோயில்களில் ஒன்றாகும்.\n\nSection::::அமைவிடம்.\nஇக்கோயில் பூமாலை வைத்தியநாதர் கோயிலை அடுத்து சற்று தொலைவில் திரௌபதியம்மன் கோயில் தெருவில் நாகநாதசுவாமி கோயிலுக்கு முன்பாக அமைந்துள்ளது.\n\nSection::::அமைப்பு.\nநுழைவாயிலில் சிறிய ராஜகோபுரம் உள்ளது. இக்கோயிலின் மூலவர் திரௌபதியம்மன் ஆவார். இக்கோயிலின் முன் மண்டபத்தில் காளியம்மன், செல்வ விநாயகர், ராதை கிருஷ்ணன் ஆகியோரின் சன்னதிகள் உள்ளன. அடுத்து பஞ்ச பாண்டவர்கள், அரவான் இம்மண்டபத்தில் உள்ளார். வெளிச்சுற்றில் தட்சிணாமூர்த்தி, சியாமளாதேவி அம்மன் ஆகியோர் உள்ளனர். மண்டபத்தில் காளியம்மன், விநாயகர் ஞானப்பழம் பெறல், விநாயகர், ராதை கிருஷ்ணன், திரௌபதி, பிமன் பலத்தை அனுமன் சோதித்தல், தெள்வானை திருமணம், தந்தைக்கு உபதேசம், வள்ளி திருமணம், கீதா உபதேசம், அருச்சுனன் பாசுபதம் பெறல் போன்ற பல ஓவியங்கள் இம்மண்டபத்தின் மேற்கூரையில் வரையப்பட்டுள்ளன.\n\nSection::::குடமுழுக்கு.\n11 செப்டம்பர் 2008இல் இக்கோயிலில் குடமுழுக்கு நடைபெற்றதற்கான கல்வெட்டு காணப்படுகிறது.\n"}
{"id": "325661", "url": "https://ta.wikipedia.org/wiki?curid=325661", "title": "பிரிகு ஏரி", "text": "பிரிகு ஏரி\n\nபிரிகு ஏரி \"(Bhrigu Lake)\" இந்தியாவின் இமாச்சலப் பிரதேசத்தில் உள்ள குல்லு மாவட்டத்தில் கடல் மட்டத்தில் இருந்து 4300 மீட்டர் (14100 அடி) உயரத்தில் அமைந்துள்ள ஓர் எரியாகும். [[ரோதங் கணவாய்| ரோதங் கணவாய்க்கு கிழக்கில், குலாபா கிராமத்திலிருந்து 6 கிலோமீட்டர் தொலைவில் அமைந்துள்ளது. மணாலிக்கு அருகிலுள்ள வெப்ப நீர் ஊற்றுக்குப் பிரபலமான இடமான வாசித் கோயிலில் இருந்து மலையேற்றத்தின் மூலம் அல்லது குலாபா கிராமத்திலிருந்து மலையேற்றத்தின் மூலம் பிரிகு ஏரியை அடையலாம். உண்மையில் குலாபாவில் இதற்கென தனியிடம் எதுவுமில்லை என்றாலும் உண்மையில் பிர் பஞ்சால் மலைத்தொடரின் ஒரு பகுதியாக உள்ளது. மகரிசி பிரிகுவின் நினைவாக இந்த ஏரிக்கு அப்பெயரிடப்பட்டது . .\n\nமகரிசி பிரிகு ஏரி அருகில் அமர்ந்து தியானம் செய்தார் என மரபுவழிக் கதைகள் தெரிவிக்கின்றன. எனவே இது ஒரு புனிதமான இடமாக நம்பப்படுகிறது. உள்ளூர் காரணமாக இந்த ஏரி முற்றிலும் உறைந்து போவதேயில்லை என்று நம்புகிறேன். எனவே இந்த ஏரி எப்பொழுதும் முழுவதுமாக உறைந்து போவதில்லை என்றும் நம்பப்படுகிறது. \n\nSection::::மேற்கோள்கள்.\n[[பகுப்பு:இமாச்சலப் பிரதேச ஏரிகள்]]\n[[பகுப்பு:இமாச்சலப் பிரதேசம்]]"}
{"id": "325666", "url": "https://ta.wikipedia.org/wiki?curid=325666", "title": "ஜமால்பூர் மாவட்டம்", "text": "ஜமால்பூர் மாவட்டம்\n\nஜமால்பூர் மாவட்டம் (Jamalpur District) (, தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் மைமன்சிங் கோட்டத்தில் அமைந்துள்ளது. வங்காளதேசத்தின் வடகிழக்கில் அமைந்த இம்மாவட்டத்தின் நிர்வாகத் தலைமையிடம் ஜமால்பூர் நகரத்தில் அமைந்துள்ளது. பிரம்மபுத்திரா ஆற்றின் கரையில் உள்ள ஜமால்பூர் நகரம், தேசியத் தலைநகரமான டாக்காவிலிருந்து வடக்கே 140 கிலோ மீட்டர் தொலைவில் உள்ளது. இம்மாவட்டம் 1978-இல் உருவாக்கப்பட்டது. \n\nSection::::மாவட்ட எல்லைகள்.\nஇம்மாவட்டத்தின் வடக்கில் இந்தியாவின் மேகாலயா மாநிலம், குரிகிராம் மாவட்டம் மற்றும் செர்பூர் மாவட்டங்களும், தெற்கில் தங்காயில் மாவட்டமும் கிழக்கில் மைமன்சிங் மாவட்டம் மற்றும் செர்பூர் மாவட்டங்களும், மேற்கில் போக்ரா மாவட்டம் மற்றும் ஜமுனா ஆறும் எல்லைகளாக உள்ளது.\n\nSection::::மாவட்ட நிர்வாகம்.\n2115.6 சதுர கிலோ மீட்டர் பரப்பளவு கொண்ட ஜமால்பூர் மாவட்டத்தை நிர்வாக வசதிக்காக ஜமால்பூர் சதர், மேலந்தாகா, இசுலாம்பூர், தேவன்கஞ்ச், சரிஷாபரி, போக்சிகஞ்ச், மற்றும் மதர்கஞ்ச் என ஏழு துணை மாவட்டங்களாகப் பிரிக்கப்பட்டுள்ளது.\n\nஇம்மாவட்டம் ஆறு நகராட்சி மன்றங்களையும், அறுபத்தி எட்டு கிராம ஒன்றியக் குழுக்களையும், 718 வருவாய் கிராமங்களையும், 1361 கிராமங்களையும் கொண்டுள்ளது. இம்மாவட்டத்தின் அஞ்சல் சுட்டு எண் 2000 ஆகும். தொலைபேசி குறியிடு எண் 0981 ஆகும். இம்மாவட்டம் ஐந்து நாடாளுமன்றத் தொகுதிகளைக் கொண்டுள்ளது. \n\nSection::::பொருளாதாரம்.\nஇம்மாவட்டம் வேளாண் பொருளாதாரத்தை நம்பியுள்ளது. இம்மாவட்டத்தில் பழைய பிரம்மபுத்திரா ஆறு, ஜமுனா ஆறு, ஜிஞ்சிரா ஆறு, சத்தல் ஆறு, ஜெனாய் முதலிய ஆறுகள் பாய்வதால் நீர் வளமும், மண் வளமும் கொண்டுள்ளது. இங்கு நெல், சணல், புகையிலை, உருளைக்கிழங்கு, மிளகு, கடுகு, கோதுமை, காய்கறிகள் பயிரிடப்படுகிறது.\nஜமால்பூர் நகரம் அரிசி, சர்க்கரை, புகையிலை, சணல் போன்றவற்றிற்கு முக்கிய வணிக மையமாக உள்ளது. இந்நகரம் சாலை, இருப்புப் பாதை மற்றும் ஆற்று நீர் வழித்தடங்கள் மூலம் டாக்கா போன்ற நாட்டின் முக்கிய நகரங்களுடன் இணைக்கப்பட்டுள்ளது. \n\nஇம்மாவட்டத்தின் முக்கிய ஏற்றுமதிப் பொருட்கள் சணல், புகையிலை, கடுகு, நிலக்கடலை, தோல், முட்டை, பருப்பு வகைகள், வெற்றிலை மற்றும் கைவினைப் பொருட்கள் ஆகும். \n\nSection::::மக்கள் தொகையியல்.\n2115.16 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 22,92,674 ஆக உள்ளது. அதில் ஆண்கள் 11,28,724 ஆகவும், பெண்கள் 11,63,950 ஆகவும் உள்ளனர். ஆண்டு மக்கள் தொகை வளர்ச்சி 0.83% ஆக உள்ளது. பாலின விகிதம் 97 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 1084 நபர்கள் வீதம் வாழ்கின்றனர். மாவட்ட சராசரி எழுத்தறிவு 38.4% ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர். மக்கள் தொகையில் இசுலாமியர்கள் 2067685 ஆகவும், இந்துக்கள் 37449 ஆகவும், பௌத்தர்கள் 848 ஆகவும், கிறித்தவர்கள் 66 ஆகவும் மற்றும் பிறர் 1161 ஆக உள்ளனர். காரோ, பங்க்சி, ஹஜோங் மக்கள், ஹோடி, குர்மி மற்றும் மால் போன்ற உள்ளூர் பழங்குடி மலைவாழ் மக்கள் சிறு அளவில் இம்மாவட்டத்தில் வாழ்கின்றனர். \n\nSection::::கல்வி.\nவங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்புகள் உள்ளது. அவைகள்: ஐந்தாண்டு படிப்புகள் கொண்ட தொடக்கப்பள்ளிகளும் (கிரேடு 1 – 5), ஐந்தாண்டு படிப்புகள் கொண்ட செகண்டரி பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப்பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப்படிப்பு மற்றும் ஒராண்டு கால முதுநிலை பட்டப்படிப்பு கொண்ட பல்கலைக்கழகங்களும், கல்லூரிகளும் உள்ளது.\nவங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.\n\nSection::::மேற்கோள்கள்.\n "}
{"id": "325669", "url": "https://ta.wikipedia.org/wiki?curid=325669", "title": "தலாய்", "text": "தலாய்\n\nதலாய் \"(Talai)\" என்பது இந்தியாவின் இமாச்சலப்பிரதேசத்தில் இருக்கும் பிலாசுபூர் மாவட்டத்திலுள்ள ஒரு பேரூராட்சி ஆகும். \n\nSection::::மக்கள் தொகையியல்.\n2001 ஆம் ஆண்டின் இந்திய மக்கள் தொகைக் கணக்கெடுப்பின்படி தலாய் நகரத்தின் மக்கள்தொகை 2010 நபர்கள் ஆகும். இம்மக்கள்தொகையில் 53% நபர்கள் ஆண்கள் மற்றும் 47% நபர்கள் பெண்களாவர். இக்கிராமத்தின் எழுத்தறிவு சதவீதம் 71% ஆகும். நாட்டின் சராசரி தேசிய எழுத்தறிவு சதவீதமான 59.5% என்பதைவிட இது அதிகமாலும். எழுத்தறிவு பெற்றவர்களில் 75% நபர்கள் ஆண்கள் மற்றும் 68% நபர்கள் பெண்களாவர். 15% நபர்கள் 6 வயதுக்கு குறைவானவர்களாக உள்ளனர். பாபா பாலாக் நாத் தெய்வத்திற்காக அர்ப்பணிக்கப்பட்ட மூன்று கோயில்கள் இங்கு உள்ளன. நான்கு பள்ளிகள், மூன்று மருத்துவமனைகளில், ஒரு காவல் நிலையம், ஒரு கிரிக்கெட் மைதானத்தில் (கட்டுமானத்தின் கீழ்), இரண்டு வங்கிகள் மற்றும் ஒரு தானியங்கி பணம் வழங்கு இயந்திரம் முதலியவை உள்ளன. இங்கு பேருந்து நிறுத்தம் இல்லை என்றாலும், நகரத்தில் ஒரு டசன் சிறிய உணவகங்கள் மற்றும் 100 க்கும் மேற்பட்ட கடைகளுடன் இணைந்துள்ளன. \n"}
{"id": "325671", "url": "https://ta.wikipedia.org/wiki?curid=325671", "title": "யாழ்ப்பாணத்தைப் பிரித்தானியர் கைப்பற்றல்", "text": "யாழ்ப்பாணத்தைப் பிரித்தானியர் கைப்பற்றல்\n\nயாழ்ப்பாணத்தைப் பிரித்தானியர் கைப்பற்றல் என்பது 1796 இல் யாழ்ப்பாணத்தை ஒல்லாந்தரிடம் இருந்து பிரித்தானியர் கைப்பற்றிக் கொண்டதைக் குறிக்கும். தொடக்கத்தில் இலங்கையில் இருந்த ஒல்லாந்தரின் ஆள்புலங்கள் பிரான்சுப் படைகளிடம் இருந்து காப்பாற்றுவதற்கான தற்காலிக ஏற்பாட்டின் ஒரு பகுதியாகவே யாழ்ப்பாணத்தைப் பிரித்தானியப் படைகள் எடுத்துக்கொண்டன. ஆனால், பல்வேறு அரசியல் நிலைமைகளால் யாழ்ப்பாணம் உள்ளிட்ட இலங்கையின் ஒல்லாந்த ஆள்புலங்களைப் பிரித்தானியரே நிரந்தரமாக வைத்துக்கொண்டனர்.\n\nSection::::பின்னணி.\n17 ஆம் நூற்றாண்டில் இந்தியாவின் கிழக்குக் கரையோரத்தில் பிரித்தானியரின் நிலைகள் இருந்தன. பருவக் காற்றுக் காலங்களில் இப்பகுதியில் இருந்த பிரித்தானியரின் துறைமுகங்களில் பாதுகாப்பாகக் கப்பல்களை நிறுத்துவது கடினம். எனவே இக்காலங்களில் இந்தியாவின் மேற்குக் கரைத் துறைமுகங்களையே பயன்படுத்தவேண்டி இருந்தது. இது கிழக்குக் கரை நிலைகளின் பாதுகாப்புக்கு அச்சுறுத்தலாக இருந்தது. இப்பிரச்சினைத் தீர்வுக்கு ஒரு வழியாகப் பருவக்காற்றுக் காலத்திலும் பாதுகாப்பானதும், இந்தியாவின் மேற்குக்கரையைக் கண்காணிப்பதற்கு வசதியானதுமான திருகோணமலைத் துறைமுகத்தின் மீது பிரித்தானியருக்கு ஒரு கண் இருந்தது. கண்டி அரசனுக்கூடாக இந்தத் துறைமுகத்தை பெற்றுக்கொள்வதற்கான முயற்சிகள் வெற்றி பெறவில்லை. திருகோணமலையில் ஒல்லாந்தரின் கோட்டை ஒன்று இருந்தது. \n\nஅதேவேளை ஐரோப்பாவில் இங்கிலாந்துக்கும், பிரான்சுக்கும் போட்டியும் பகைமையும் நிலவியது. கீழை நாட்டுப் பகுதிகளில் ஆதிக்கம் செலுத்துவதிலும் இவ்விரு நாடுகளுக்கும் இடையே கடும் போட்டி இருந்தது. இந்தப் போட்டி ஒல்லாந்து நாட்டின் அரசியலிலும் தாக்கம் கொண்டிருந்தது. 1781 இல் பிரித்தானியர் ஒல்லாந்தின்மீது போர் தொடுத்ததுடன் ஒல்லாந்தரின் நாகபட்டினத்தையும், திருகோணமலையையும் பிரித்தானியர் கைப்பற்றினர். ஆனாலும் 1782 இல் இது மீண்டும் ஒல்லாந்துக்கு வழங்கப்பட்டது. ஒல்லாந்தில் ஏற்பட்ட கிளர்ச்சியினால் ஆட்சியாளன் ஐந்தாம் வில்லியம் நாட்டைவிட்டுத் துரத்தப்பட்டான். 1787 இல் இங்கிலந்து, பிரசியா ஆகிய நாடுகளின் உதவியுடன் கிளர்ச்சி அடக்கப்பட்டு ஐந்தாம் வில்லியம் மீண்டும் ஆட்சிப் பொறுப்பில் அமர்த்தப்பட்டான். பிரான்சின் ஆதரவு பெற்ற கிளர்ச்சியாளர்கள் பிரான்சுக்குத் தப்பி ஓடினர். இக்காலத்தில் ஏற்பட்ட பிரெஞ்சுப் புரட்சியின் பின்னர் புதிய பிரான்சு அரசாங்கம் இங்கிலாந்து, பிரசியா ஆகிய நாடுகளின் மீது போர் தொடுத்தது. பிரான்சில் இருந்த ஒல்லாந்தக் கிளர்ச்சியாளர்களின் ஆதரவுடன் பிரான்சு ஒல்லாந்தின் மீது படையெடுத்து அதைக் கைப்பற்றியது. ஐந்தாம் வில்லியம் இங்கிலாந்துக்குத் தப்பியோடினான். \n\nபிரான்சின் ஆதரவுடனான புதிய ஒல்லாந்து அரசின் கட்டளைகளுக்கா, பிரித்தானியரின் ஆதரவுடனான ஐந்தாம் வில்லியத்தின் கட்டளைகளுக்கா பணிவது என்பதில் ஒல்லாந்தின் குடியேற்றநாடுகளின் ஆளுனர்கள், கட்டளைத் தளபதிகள் மத்தியில் குழப்பம் நிலவியது. இந்நிலையில், திருகோணமலைத் துறைமுகம் பிரான்சின் கைகளுக்குச் செல்வதைத் தடுக்கவேண்டிய அவசியம் பிரித்தானியாவுக்கு ஏற்பட்டது. இலங்கையில் உள்ள ஒல்லாந்தரின் ஆள்புலங்களை தமது பாதுகாப்பின் கீழ்க் கொண்டு வருவதற்கான உடன்படிக்கையொன்றைப் பிரித்தானியர், ஐந்தாம் வில்லியத்துடன் செய்துகொண்டனர். இதன்படி, ஐந்தாம் வில்லியம் இலங்கையில் இருந்த ஒல்லாந்த ஆளுனனான அங்கெல்பீக்குக்கும், திருகோணமலைக் கட்டளைத் தளபதிக்கும் கடிதம் ஒன்றை அனுப்பினான். இதில், ஒல்லாந்த ஆள்புலங்களின் பாதுகாப்புக்காகப் பிரித்தானியப் படைகளைத் திருகோணமலைத் துறைமுகத்துக்குள்ளும், ஒல்லாந்த ஆள்புலங்களின் பிற பகுதிகளுக்குள்ளும் அனுமதிக்குமாறு ஆணையிட்டிருந்தான். \n\nஇது தொடர்பில் இந்தியாவில் இருந்த பிரித்தானிய அதிகாரிகள், இலங்கையில் இருந்த ஒல்லாந்த ஆளுனனுடன் பேச்சுவார்த்தை நடத்தினர். இலங்கையில் உள்ள ஒல்லாந்த ஆள்புலங்களின் கட்டுப்பாட்டைப் பிரித்தானியப் படைகளிடம் தற்காலிகமாக ஒப்படைக்க வேண்டும் என்றும், ஒல்லாந்த அரசாங்கம் மீண்டும் அமைக்கப்பட்ட பின்னர் இப்பகுதிகள் திரும்ப ஒப்படைக்கப்படும் என்றும், எதிர்ப்புக் காட்டினால் படைபலம் கொண்டு இப்பகுதிகள் கைப்பற்றப்படும் என்பதும் பிரித்தானியரின் நிலைப்பாடாக இருந்தது. ஒல்லாந்தில் என்ன நடக்கிறது என்பது குறித்துத் தெளிவான தகவல்கள் இல்லாததால், ஒல்லாந்த ஆளுனர் அங்கெல்பீக் இதற்குச் சம்மதிக்காமல், தமது பகுதிகளைக் காப்பதற்கான வலு தங்களிடம் இருப்பதாகவும், நட்பு நாடு என்றவகையில், பிரித்தானிய அரசாங்கம் இதற்கு உதவியாக நிதியும், இலங்கையின் பல்வேறு கோட்டைகளின் பாதுகாப்புக்காக 800 பிரித்தானியப் படையினரையும் அனுப்பலாம் என்றும், இவர்களுள் 300 படையினரைத் திருகோணமலையில் நிறுத்தலாம் என்றும் பதிலளித்தான். அதேவேளை பிரித்தானியர் ஆதரவளிக்கும் ஐந்தாம் வில்லியத்தின் அரசுக்கும் அதன் அரசமைப்புக்குமே தாம் விசுவாசமாக இருப்பதாகவும் உறுதியளித்தான். \n\nஎனினும் இது தொடர்பான ஆணைகள் முறையாக இல்லாததாலும், பிரித்தானியருடைய நோக்கங்களும் செயற்பாடுகளும் சந்தேகத்துக்கு இடமாக இருந்ததாலும், திருகோணமலையில் இருந்த ஒல்லாந்தக் கட்டளைத் தளபதி உடனடியாகப் பிரித்தானியப் படைகள் திருகோணமலையில் இறங்க அனுமதி அளிக்கவில்லை. இதனால், பிரித்தானியப் படைகள், திருகோணமலைக்குச் சற்றுத் தொலைவில் கரையிறங்கின. இதேவேளை, ஒல்லாந்தில் நடந்த நிகழ்வுகள் குறித்தும், புதிய ஒல்லாந்த அரசு மக்களின் ஆதரவுடனேயே அமைக்கப்பட்டது என்றும் அங்கல்பீக் அறிந்துகொண்டான். பிரித்தானியர் ஒல்லாந்தக் கட்டளைத் தளபதியின் அனுமதியின்றி ஒல்லாந்த ஆள்புலத்தில் இறங்கியது குறித்த தகவலும் கிடைத்தது. எனவே, முதலில் பிரித்தானியருக்கு அளித்த உறுதிமொழியை அங்கல்பீக் திரும்பப் பெற்றுக்கொண்டான். \n\nஆனால், பிரித்தானியர் திருகோணமலைக் கோட்டையை முற்றுகையிட்டுத் தாக்கினர். அங்கிருந்த ஒல்லாந்தப் படைகள் சரணடைந்தன.\n\nSection::::யாழ்ப்பாணத்தின் மீதான படை நடவடிக்கை.\nதிருகோணமலை கைப்பற்றப்பட்ட பின்னர், யாழ்ப்பாணத்தைக் கைப்பற்றுமாறு தளபதி இசுட்டுவார்ட்டுக்கு, கரையோரப் படைகளின் கட்டளைத் தளபதி பிராத்வெயிட்டிடம் இருந்து ஆணை பிறப்பிக்கப்பட்டது. கனரக ஆயுதப் பிரிவு, 71 ஆம், 73 ஆம் படைப்பிரிவுகள், முதலாம் சிப்பாய்ப் படைகளின் மூன்று படைப்பிரிவுகள், பயனியர் படைப்பிரிவு, பெருமளவு \"லசுக்கார்கள்\" ஆகியவற்றை உள்ளடக்கிய படைகளுடன் தளபதி இசுட்டுவார்ட்டு, 1795 செப்டெம்பர் 24 அன்று திருகோணமலையில் இருந்து புறப்பட்டுக் கப்பல்கள் மூலம் 27 ஆம் தேதி பருத்தித்துறையில் இறங்கினான். நாகபட்டினத்தில் இருந்து 52 ஆம் படைப்பிரிவும் வந்திருந்தது. படைகளில் ஒரு பகுதியினரை கட்டளைகளை எதிர்பார்த்து அங்கேயே இருக்குமாறு விட்டுவிட்டு அன்று பிற்பகல் 5.00 மணிக்கு யாழ்ப்பாணத்தை நோக்கிப் புறப்பட்டனர். அடுத்த நாள் முற்பகலில் படைகள் 24 மைல்கள் தொலைவில் உள்ள யாழ்ப்பாணக் கோட்டையை அண்மித்தன. \n\nயாழ்ப்பாணக் கோட்டை இலங்கையில் உள்ள பிற கோட்டைகளுடன் ஒப்பிடும்போது நவீன தொழில் நுட்பங்களின் அடிப்படையில் அமைக்கப்பட்ட பலம் வாய்ந்த கோட்டையாக இருந்தும், அதைக் காப்பதற்குப் போதிய படை பலம் இருக்கவில்லை. 55 ஐரோப்பியரும், உள்ளூர்ப் படைவீரரும், அலுவலர்களுமாக 97 பேரும் மட்டுமே இங்கே இருந்தனர். யாழ்ப்பாணக் கோட்டையின் நிலைமை ஒல்லாந்த அதிகாரிகளுக்கு ஏற்கெனவே தெரிந்திருந்தாலும், அதை வலுப்படுத்துவதற்கான வளங்கள் அவர்களிடம் இருக்கவில்லை. பிரித்தானியருடன் போர் செய்யவேண்டி ஏற்பட்டால், போதிய பலம் இல்லாது இருக்கும் யாழ்ப்பாணக் கோட்டையைக் கைவிடுவது பற்றி ஏற்கெனவே பேசப்பட்டிருந்தது. \n\n28 ஆம் தேதி முற்பகல் 10.00 மணியளவில் கோட்டையைச் சுற்றி வளைத்த பிரித்தானியப் படைகள் ஒல்லாந்தப் படைகளைச் சரணடையுமாறு உத்தரவிட்டன. எவ்வித தாக்குதலோ எதிர்த்தாக்குதலோ இல்லாமல் உடனடியாகவே யாழ்ப்பாணக் கோட்டை பிரித்தானியரிடம் சரணடைந்தது. பிற்பகல் 1.00 மணிக்கு முன்பே சரணடைவு உடன்படிக்கை கைச்சாத்தானது. யாழ்ப்பாண மாவட்டத்தில் இருந்த ஊர்காவற்றுறைக் கோட்டை, பூநகரிக் கோட்டை முதலியனவும் சரணடைந்தன. 30 ஆம் தேதி கர்னல் பார்பட்டின் படைகளிடம் மன்னார்க் கோட்டை சரணடைந்தது. பருத்தித்துறையில் இருந்து திரும்பிச் செல்லும் வழியில், படைத்தலைவன் மொன்சனிடம் யாழ்ப்பாணக் கட்டளை அதிகாரி பிரிவுக்கு உட்பட்ட வவுனியா பிரிவைச் சேர்ந்த முல்லைத்தீவு, பூவரசங்குளம், வெடிவைத்தகல்லு, பெரியமடு, விடத்தல்தீவு, பனங்காமம், அன்னதேவன்மடு, தென்னமரவாடி, சுண்டிக்குளம் ஆகிய இடங்களில் இருந்த படையினரும் சரணடைந்தனர்.\n\nSection::::விளைவுகள்.\nஇந்தக் கைப்பற்றல் மூலம் யாழ்ப்பாணத்தின் ஆட்சி ஒல்லாந்தரிடம் இருந்து பிரித்தானியருக்குச் சென்றது. தொடக்கத்தில், நாட்டில் அமைதி ஏற்பட்ட பின்னர் பிரித்தானியரிடம் யாழ்ப்பாணம் உள்ளிட்ட இலங்கையிலிருந்த ஒல்லாந்தரின் ஆள்புலங்கள் திருப்பி ஒல்லாந்தருக்கே வழங்கப்படும் என ஐந்தாம் வில்லியத்துடன் இணங்கியிருந்தாலும், இலங்கையில் இருந்த ஒல்லாந்த அதிகாரிகள் இந்த ஒப்பந்தத்தின்படி நடக்கவில்லை. பிரித்தானியர் படைபலம் பயன்படுத்தியே அப்பகுதிகளைக் கைப்பற்றியதால் அவற்றின் உரிமை நிரந்தரமாகவே பிரித்தானியருக்குச் சென்றுவிட்டது. 1802 இன் அமியென்சு அமைதி உடன்படிக்கையிலும் இந்த உரிமை ஏற்றுக்கொள்ளப்பட்டுள்ளது.\n"}
{"id": "325673", "url": "https://ta.wikipedia.org/wiki?curid=325673", "title": "நக்ரோட்டா பக்வான்", "text": "நக்ரோட்டா பக்வான்\n\nநக்ரோட்டா பக்வான் \"(Nagrota Bagwan)\" என்பது இந்தியாவின் இமாச்சலப்பிரதேசத்தில் இருக்கும் காங்ரா மாவட்டத்திலுள்ள ஒரு நகராட்சி மன்றம் ஆகும். \n\nSection::::மக்கள் தொகையியல்.\n2011 ஆம் ஆண்டின் இந்திய மக்கள் தொகைக் கணக்கெடுப்பின்படி நக்ரோட்டா பக்வான் நகரத்தின் மக்கள்தொகை 5900 நபர்கள் ஆகும். இம்மக்கள்தொகையில் 3001 நபர்கள் ஆண்கள் மற்றும் 2899 நபர்கள் பெண்களாவர். இதன்படி ஆண்கள் எண்னிக்கை 50.86% நபர்கள் மற்றும் பெண்கள் 49.14% நபர்கள் ஆகும். இந்நகரத்தின் எழுத்தறிவு சதவீதம் 90.76% ஆகும். நாட்டின் சராசரி தேசிய எழுத்தறிவு சதவீதமான 74% என்பதைவிட இது அதிகமாகும். எழுத்தறிவு பெற்றவர்களில் 93.59% நபர்கள் ஆண்கள் மற்றும் 87.87% நபர்கள் பெண்களாவர். நக்ரோட்டா பக்வான் நகரில் 9.37% நபர்கள் 6 வயதுக்கு குறைவானவர்களாக உள்ளனர். புவியியல் அமைப்பின்படி இந்நகரம் சாமுந்தா மற்றும் காங்ரா தேவி கோவிலகளுக்கு இடையில் அமைந்துள்ளது.\n"}
{"id": "325676", "url": "https://ta.wikipedia.org/wiki?curid=325676", "title": "நம்புல் நதி", "text": "நம்புல் நதி\n\nநம்புல் நதி \"(Nambul River)\" என்பது இந்தியாவின் மணிப்பூர் மாநிலத்தின் தலைநகரான இம்பால் நகரில் பாயும் ஒரு நதியாகும்.\nSection::::போக்கு.\nநம்புல் நதி லோக்டாக் ஏரியில் உற்பத்தியாகும் முக்கிய வற்றாத தண்ணீர் ஆதாரங்களில் ஒன்றாகும். நம்புல் நதி உள்நாட்டு முதன்மை நீர்வழிகளில் ஒன்றாகும். இந்நதி பள்ளத்தாக்குகள் மற்றும் மலைகளையும் தெற்கு மற்றும் கிழக்கு பகுதி கிராமங்களையும் இம்பாலுடன் இணைப்பதால் முக்கிய வணிக மற்றும் சந்தை மையமாக திகழ்கிறது.\n\nசமீப காலங்களில் மணிப்பூரின் பொருளாதார முக்கியத்துவம் உள்ள இந்த வற்றாத நதியின் அருகில் நம்புல் நதியின் பெரிய வடிகாலாக இப்போது 'நம்புல் நளா' என்ற கிளை நதி உருவாக்கப்படுவதாக அறிவிக்கப்பட்டுள்ளது.\n\nSection::::உயிரினங்கள்.\nநம்புல் நதியில் \"கநாப்\" (Pangio pangia), \"கசெப்\" (Mystus bleekeri) மற்றும் \"கமு சாங்யும்\" (Garra manipurensis) போன்ற மீன் வகைகள் இருந்தன.\n\nஆனால் நம்புல் நதியின் அதிக சுரண்டல் மற்றும் மாசு காரணமாக இரண்டு தசாப்தங்களுக்கு முன்னர் இந்த மீனினங்கள் அழிந்து போயின.\n"}
{"id": "325680", "url": "https://ta.wikipedia.org/wiki?curid=325680", "title": "சத்கீரா மாவட்டம்", "text": "சத்கீரா மாவட்டம்\n\nசத்கீரா மாவட்டம் (Satkhira District) (, \nதெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் குல்னா கோட்டத்தில் அமைந்துள்ளது. வங்காளதேசத்தின் தென்மேற்கில் அர்பங்கச்சியா ஆற்றின் கரையில் அமைந்த இம்மாவட்டத்தின் நிர்வாகத் தலைமையிடம் சத்கீரா நகரத்தில் அமைந்துள்ளது. \n\nSection::::மாவட்ட எல்லைகள்.\nஇம்மாவட்டத்தின் வடக்கில் ஜெஸ்சூர் மாவட்டமும், தெற்கில் வங்காள விரிகுடாவும் , கிழக்கில் குல்னா மாவட்டமும், மேற்கில் இந்திய மாநிலமான மேற்கு வங்காளத்தின் வடக்கு 24 பர்கனா மாவட்டமும் எல்லைகளாக உள்ளது. \n\nSection::::மாவட்ட நிர்வாகம்.\nகுல்னா கோட்டத்தில் 3817.29 சதுர கிலோ மீட்டர் பரப்பளவு கொண்ட சத்கீரா மாவட்டத்தை நிர்வாக வசதிக்காக எட்டு துணை மாவட்டங்களாகப் பிரிக்கப்பட்டுள்ளது. இம்மாவட்டம் இரண்டு நகராட்சி மன்றங்களும், எழுபத்தி ஒன்பது கிராம ஒன்றியக் குழுக்களும், 916 வருவாய் கிராமங்களும், 1440 கிராமங்களையும் கொண்டுள்ளது.\nஇம்மாவட்டத்தின் அஞ்சல் சுட்டு எண் 9400 ஆகும். தொலைபேசி குறியிடு எண் 0471 ஆகும். \n\nஇம்மாவட்டம் நான்கு நாடாளுமன்றத் தொகுதிகளைக் கொண்டுள்ளது. \n\nSection::::பொருளாதாரம்.\nவேளாண்மைப் பொருளாதாரத்தை மட்டும் நம்பியுள்ள இம்மாவட்டத்தில் ராய்மங்கோல், காளிந்தி, காக்சியாளி, கபதக்கியா, பங்கசியா, ஹரியவங்க, மலோஞ்சா, பேட்னா, சுனார், இஷாமதி முதலிய ஆறுகள் பாய்வதால் இம்மாவட்டம் நீர் வளமும், நில வளமும் கொண்டுள்ளது. \n\nஇங்கு நெல், சணல், புகையிலை, உருளைக்கிழங்கு, மிளகு, கடுகு, கோதுமை, மா, விளாச்சி, தென்னை, கொய்யா மற்றும் காய்கறிகள் பயிரிடப்படுகிறது. \n\nஇம்மாவட்டத்தில் 86 பால்பண்ணைகள், 322 கோழிப் பண்ணைகள், 3650 இரால் பண்னைகள், 66 குஞ்சு பொறிப்பகங்களும் மற்றும் ஒரு கால்நடை இனப் பெருக்க மையமும் உள்ளது. \n\nSection::::ஏற்றுமதிப் பொருட்கள்.\nஇரால் மீன்கள், அரிசி, சணல் பொருட்கள், கோதுமை, வெற்றிலை, கால்நடைகளின் தோல் இம்மாவட்டத்திலிருந்து பிற நாடுகளுக்கு ஏற்றுமதி செய்யப்படுகிறது. \n\nSection::::மக்கள் தொகையியல்.\n3817.29 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 19,85,959 ஆக உள்ளது. அதில் ஆண்கள் 9,82,777 ஆகவும், பெண்கள் 10,03,182 ஆகவும் உள்ளனர். பாலின விகிதம் 98 ஆண்களுக்கு 100 பெண்கள் வீதம் உள்ளனர். ஆண்டு மக்கள் தொகை வளர்ச்சி விகிதம் 0.62% ஆக உள்ளது. மக்கள் தொகை அடர்த்தி ஒரு சதுர கிலோ மீட்டர் பரப்பளவில் 520 நபர்கள் வீதம் வாழ்கின்றனர். மாவட்ட சராசரி எழுத்தறிவு 52.1% ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.\n\nSection::::கல்வி.\nவங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்புகள் உள்ளது. அவைகள்: ஐந்தாண்டு படிப்புகள் கொண்ட தொடக்கப்பள்ளிகளும் (கிரேடு 1 – 5), ஐந்தாண்டு படிப்புகள் கொண்ட இடைநிலைப் பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப் பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப் படிப்பு மற்றும் ஒராண்டு கால முதுநிலை பட்டப் படிப்பு கொண்ட பல்கலைக்கழகங்களும், கல்லூரிகளும் உள்ளது.\nவங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.\n\nSection::::தட்ப வெப்பம்.\nசத்கீரா மாவட்டத்தின் ஆண்டு சராசரி அதிகபட்ச வெப்பம் 35.5° செல்சியஸ் (95.9°F) ஆகவும்; குறைந்தபட்ச வெப்பம் 12.5°செல்சியஸ் (54.5 °F) ஆகவும் உள்ளது. ஆண்டு சராசரி மழைப் பொழிவு 1710 மில்லி மீட்டராகும். \n"}
{"id": "325683", "url": "https://ta.wikipedia.org/wiki?curid=325683", "title": "அனைவருக்கும் அடிப்படை வருமானம்", "text": "அனைவருக்கும் அடிப்படை வருமானம்\n\nஅனைவருக்கும் அடிப்படை வருமானம் (\"universal basic income\") அல்லது கட்டுகளற்ற அடிப்படை வருமானம், குடிமகனின் வருமானம், அடிப்படை வருமான பொறுப்புறுதி) என்பது ஒரு நாட்டின் அனைத்து குடிமக்களுக்கும், அவர்களது வறுமை நிலை பற்றி கருத்தில் கொள்ளாது, எவ்வித எதிர்பார்ப்புகளுமின்றி அரசு அல்லது அரசுத்துறை நிறுவனம் மூலம் வழங்கப்படும் சமூக பாதுகாப்பு நிதியாகும்; இதனைத் தவிர அவர்களுக்கு வேறு வருமானம் இருக்கலாம். \n\nவறுமைக்கோட்டிற்கு கீழுள்ள அனைவருக்கும் வழங்கப்படும் கட்டற்ற பணப்பட்டுவாடா சில நேரங்களில் \"பகுதியான அடிப்படை வருமானம்\" எனப்படும்.\n"}
{"id": "325687", "url": "https://ta.wikipedia.org/wiki?curid=325687", "title": "சூரிய வானிலை", "text": "சூரிய வானிலை\n\nசூரிய வானிலை \"(Solar weather)\" என்பது வானிலையியலின் ஒரு பிரிவு ஆகும். சூரியனின் நடத்தைகள் மற்றும் அதற்கான முன்கணிப்புகள் என்ன வகையில் செய்ய முடியும் என்பதை ஆராய்வதற்கான வானிலையியலின் ஒரு கிளையாகும் .\n\nசூரியனின் சாத்தியமுள்ள நடத்தைகளின் ஒப்புருவாக்கம் குறித்து ஆய்வுமேற்கொள்வது உள்ளிட்ட நடத்தைகளும் சூரிய வானிலை ஆராய்ச்சியில் அடங்கும். உதாரணமாக, சாத்தியமுள்ள சூரிய புயல் பற்றி செயற்கைக்கோள்களுக்கு எச்சரிக்கைகள் கொடுத்து உதவமுடியும்.சூரியனின் மிகப்பெரிய அளவு காரணமாகவும், சிக்கலான கருத்து அமைப்புகள் காரணமாகவும் பூமியின் வானிலை கணிப்புகள் போல சூரியனிலுள்ள வானிலைக் கணிப்புகள் சூரியப் புள்ளித் தரவுகளைத் தவிர சிறப்புடையதாக இல்லை.\n\nவிண்வெளியின் வானிலையுடன் சூரிய வானிலை நெருங்கிய தொடர்பு கொண்டுள்ளது. பெரும்பாலும் இவையிரண்டும் ஒன்றே என்கிற போக்கிலும் வகைப்படுத்தப்படுகிறது.\n"}
{"id": "325690", "url": "https://ta.wikipedia.org/wiki?curid=325690", "title": "நராய்ல் மாவட்டம்", "text": "நராய்ல் மாவட்டம்\n\nநராய்ல் மாவட்டம் (Narail District) ( தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் குல்னா கோட்டத்தில் அமைந்துள்ளது. மத்திய வங்காளதேசத்தில் அமைந்த இம்மாவட்டத்தின் நிர்வாகத் தலைமையிடம் குல்னா நகரம் ஆகும். \n\nSection::::மாவட்ட எல்லைகள்.\nநராய்ல் மாவட்டத்தின் வடக்கில் மகுரா மாவட்டம், தெற்கில் குல்னா மாவட்டம், கிழக்கில் பரித்பூர் மாவட்டம் மற்றும் கோபால்கஞ்ச் மாவட்டம், மேற்கில் ஜெஸ்சூர் மாவட்டம் எல்லைகளாக உள்ளது. \n\nSection::::மாவட்ட நிர்வாகம்.\n967.99 சதுர கிலோ மீட்டர் பரப்பளவு கொண்ட மாவட்டத்தை நிர்வாக வசதிக்காக நராய் சதர், காளியா மற்றும் லொககோரா என மூன்று துணை மாவட்டங்களாகப் பிரிக்கப்பட்டுள்ளது. மேலும் இம்மாவட்டம் மூன்று நகராட்சி மன்றங்களையும், 38 கிராம ஒன்றியக் குழுக்களையும், 406 வருவாய் கிராமங்களையும், 635 கிராமங்களையும் கொண்டுள்ளது. \n\nஇம்மாவட்டத்தின் அஞ்சல் சுட்டு எண் 7300 ஆகும். தொலைபேசி குறியிடு எண் 0481 ஆகும். இம்மாவட்டம் இரண்டு நாடாளுமன்றத் தொகுதிகளைக் கொண்டுள்ளது. \n\nSection::::நிலவியல்.\nஇம்மாவட்டத்தில் வேளாண்மை நிலங்கள் 17,6504 ஏக்கர்களும், தரிசு நிலங்கள் 25,090 ஏக்கர்களும், காடுகள் 10 ஏக்கர்களும், ஆற்றுப் பகுதிகள் 8562 ஏக்கர் அளவிலும் உள்ளது.\n\nSection::::பொருளாதாரம்.\nநராய்ல் மாவட்டத்தில் பயாரப், குமார், மதுமதி, சித்ரா, நவகங்கா, கஜ்லா முதலிய ஆறுகள் பாய்வதால், இம்மாவட்டம் நீர் வளமும், மண் வளமும் கொண்டுள்ளது. எனவே இங்கு நெல், கோதுமை, சணல், தென்னை, வெற்றிலை, பாக்கு, நிலக்கடலை போன்ற பயிர்கள் விளைவிக்கப்படுகிறது.\n\nSection::::தட்ப் வெப்பம்.\nநரய்ல் மாவட்டத்தின் அதிகபட்ச வெப்பம் 37.1 பாகை செல்சியஸ் ஆகவும், குறைந்தபட்ச வெப்பம் 11.2 பாகை செல்சியஸ் ஆகவும் உள்ளது. ஆண்டு சராசரி மழைப் பொழிவு 1467 மில்லி மீட்டராகும்.\n\nSection::::மக்கள் தொகையியல்.\n967.99 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 7,21,668 ஆக உள்ளது. அதில் ஆண்கள் 3,53,527 ஆகவும், பெண்கள் 3,68,141 ஆகவும் உள்ளனர். பாலின விகிதம் 96 ஆண்களுக்கு பெண்கள் 100 வீதம் உள்ளனர். ஆண்டு மக்கள் தொகை வளர்ச்சி விகிதம் 0.32% ஆக உள்ளது. மக்கள் தொகை அடர்த்தி ஒரு சதுர கிலோ மீட்டர் பரப்பளவில் 746 நபர்கள் வீதம் வாழ்கின்றனர். மாவட்ட சராசரி எழுத்தறிவு 61.3% ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.\n\nSection::::கல்வி.\nவங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்பு உள்ளது. அவைகள்: ஐந்தாண்டு படிப்புகள் கொண்ட தொடக்கப் பள்ளிகளும் (கிரேடு 1 – 5), ஐந்தாண்டு படிப்புகள் கொண்ட இடைநிலைப் பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப் பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப் படிப்பு மற்றும் ஒராண்டு கால முதுநிலை பட்டப் படிப்பு கொண்ட பல்கலைக்கழகங்களும், கல்லூரிகளும் உள்ளது. வங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.\n"}
{"id": "325704", "url": "https://ta.wikipedia.org/wiki?curid=325704", "title": "மெகர்பூர் மாவட்டம்", "text": "மெகர்பூர் மாவட்டம்\n\nமெகர்பூர் மாவட்டம் (Meherpur District) (, தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் குல்னா கோட்டத்தில் அமைந்துள்ளது. வங்காளதேசத்தின் மேற்கில் அமைந்த இம்மாவட்டத்தின் நிர்வாகத் தலைமையிடம் மெகர்பூர் நகரம் ஆகும்.\n\nSection::::மாவட்ட எல்லைகள்.\nமெகர்பூர் மாவட்டத்தின் வடக்கில் குஸ்தியா மாவட்டம் மற்றும் இந்தியாவின் மேற்கு வங்காளம் மாநிலமும், தெற்கில் மேற்கு வங்காள மாநிலமும், சௌதாங்கா மாவட்டமும், கிழக்கில் சௌதாங்கா மாவட்டமும், குஸ்தியா மாவட்டங்களும், மேற்கில் இந்தியாவின் மேற்கு வங்காள மாநிலமும் எல்லைகளாக உள்ளது.\n\nSection::::மாவட்ட நிர்வாகம்.\n751.62 சதுர கிலோ மீட்டர் பரப்பளவு கொண்ட மாவட்டத்தை நிர்வாக வசதிக்காக மெகர்பூர், கங்கினி மற்றும் முஜிப்நகர் என மூன்று துணை மாவட்டங்களாகப் பிரிக்கப்பட்டுள்ளது.\nஇம்மாவட்டம் மெகர்பூர், முஜிப்நகர் என இரண்டு நகராட்சி மன்றங்களையும், பதினெட்டு கிராம ஒன்றியக் குழுக்களையும், 180 வருவாய் கிராமங்களையும், 274 கிராமங்களையும் கொண்டுள்ளது. \nமுப்பத்தி ஐந்து அஞ்சல் நிலையங்களுடன் கூடியது இம்மாவட்டத்தின் அஞ்சல் சுட்டு எண் 7100 ஆகும். தொலைபேசி குறியிடு எண் 0791 ஆகும். இம்மாவட்டம் இரண்டு நாடாளுமன்றத் தொகுதிகளைக் கொண்டுள்ளது. \n\nSection::::பொருளாதாரம்.\nஇம்மாவட்டம் வேளாண் பொருளாதாரத்தை நம்பியுள்ளது. இம்மாவட்டத்தில் மதவங்க, வைராப், சௌதியா, கஜ்லா முதலி ஆறுகள் பாய்வதால் நீர் வளமும், மண் வளமும் கொண்டுள்ளது. இங்கு நெல், சணல், மா, கடுகு, வாழை, உருளைக்கிழங்கு, மிளகு, கடுகு, கோதுமை, அன்னாசி முதலியன பயிரிடப்படுகிறது. \n\nSection::::மக்கள் தொகையியல்.\n751.62 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 6,55,392 ஆக உள்ளது. அதில் ஆண்கள் 3,24,634 ஆகவும், பெண்கள் 3,30,758 ஆகவும் உள்ளனர். ஆண்டு மக்கள் தொகை வளர்ச்சி விகிதம் 1.02 % ஆக உள்ளது. பாலின விகிதம் 98 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 872 நபர்கள் வீதம் வாழ்கின்றனர். மாவட்ட சராசரி எழுத்தறிவு 46.3 % ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.\n\nSection::::கல்வி.\nவங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்பு உள்ளது. அவைகள்: ஐந்தாண்டு படிப்புகள் கொண்ட தொடக்கப் பள்ளிகளும் (கிரேடு 1 – 5), ஐந்தாண்டு படிப்புகள் கொண்ட இடைநிலைப் பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப் பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப் படிப்பு மற்றும் ஒராண்டு கால முதுநிலை பட்டப் படிப்பு கொண்ட பல்கலைக்கழகங்களும், கல்லூரிகளும் உள்ளது. வங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.\n"}
{"id": "325706", "url": "https://ta.wikipedia.org/wiki?curid=325706", "title": "எட்வார்டு எமர்சன் பர்னார்டு", "text": "எட்வார்டு எமர்சன் பர்னார்டு\n\nஎட்வார்டு எமர்சன் பர்னார்டு (Edward Emerson Barnard) (திசம்பர் 16, 1857 – பிப்ரவரி 6, 1923) ஓர் அமெரிக்க வானியலாளர் ஆவார். இவர் வழக்கில் இ.இ.பரனார்டு எனப்படுகிறார். இவர் ஒரு தகைமையுள்ள நோக்கீட்டு வானியலாளர். இவர் 1916 இல் பர்னார்டு விண்மீனின் உயர்ந்த துல்லிய இயக்கத்தைக் கண்டுபிடித்தமைக்காக பரவலாக அறியப்பட்டார்.இது பின்னர் இவரது பெயர் இடப்பட்டது.\n\nSection::::இளமை வாழ்க்கை.\nப்ர்னார்டு டென்னசியில் உள்ள நாழ்சுவில்லியில் பிறந்தார். இவரது தந்தiயார் இரியூபன் பெர்னார்டு. தாயார் கேவுட் எனப்படும் எலிசபெத் ஜேன் பர்னார்டு . இவருக்கு ஓர் அண்ன்ன் உண்டு. இவர் பிறப்பதற்கு மூன்று மாத்த்துக்கு முன்பே இவரின் தந்தையார் இறந்துவிட்டுள்ளார். எனவே இவர் வறுமையான குடும்பத்தில் வளர்ந்துள்ளார். இதனால் இயல்பான முறைசார் கல்விஏதும் இவர் பயிலவில்லை. இவரின் முதல் ஆர்வல் ஒளிப்படவியலில் கவிந்தது. அதனால் இவர் ஓர் ஒளிப்படவியலாரின் உதவியாளராகத் தன் ஒன்பதாம் அகவையில் பணிபுரிந்துள்ளார்.\n\nஇவர் பின்னர் வானிய்லில் ஆர்வத்தை வளர்த்துகொண்டார். இவர் 1876 இல் ஐந்து அங்குல ஒளிவிலகல்வகைத் தொலைநோக்கியை வாங்கியுள்ளார். இவர் 1881இல் முதல் வால்வெள்ளியைக் கண்டுபிடித்தார். ஆனால் இந்தக் கண்டுபிடிப்பை அறிவிக்கத் தவறியுள்ளார். இவர் அடுத்த வால்வெள்ளியைப் பின்னர் அதே ஆண்டிலும் 1992 இல் மூன்றாம் வால்வெள்ளியையும் கண்டுபிடித்தார்.\n\nஇவை ஒளிப்பட்த் தொழிலில் இருந்தபோதே 1881 இல் ஓர் ஆங்கிலேயப் பெண்ணான உரோடா கால்வர்ட்டை மணந்துள்ளார். அல்பெர்ட் ஆரிங்டன் வார்னர் 1880 களில் 200 டாலர் புது கோளைக் கண்டுபிடிப்பவருக்கு வழங்கியுள்ளார். எட்வார்டு ஐந்து கோள்களைக் கண்டுபிடித்துள்ளார். .இந்தப் பனத்தைக் கொண்டு இவர் தனக்கும் தன் புது மனைவிக்கும் ஒரு புதிய வீட்டைக் கட்டியுள்ளார்.\n\nநாழ்சுவில்லி பயில்நிலை வானியலாளருக்கு இவர் அறிமுகமாகியதும் அவர்கள் ஒருதொகையைத் திரட்டி இவரை வாண்டர்பில்ட் பல்கலைக்கழகத்தி படிக்க நல்கையாக வழங்கியுள்ளனர். இவர் பள்ளியில் படிக்கவில்லை.ஆனால் இவருக்கு முன்பு எவருக்கு வழங்கப்படாத வாண்டர்பில்டின் தகைமைப் பட்டம் வழங்கப்பட்டிருந்தது.இவர் இலிக் வான்காணகத்தில் 1887 இல் சேர்ந்தார். பின்னர் இவர் அதன் இயக்குநரான எட்வார்டு எசு. கோல்டன் அவர்களுடன் பெரிய வானியல் கருவிகளைப் பயன்படுத்த அணுகவும் பிற ஆய்வு, மேலாண்மைப் பணிகளிலும் மோத நேர்ந்துள்ளது.\n\nSection::::வானியல் பணி.\nஇவர் 1889 இல் இவர் இயாபேதசு நிலா காரிக்கோளின் வலயங்களைக் கட்த்தலைக் கண்ணுற்றார். காரிக்கோளுக்கும் அதன் உள்வலயதுக்கும் இடையே உள்ள வெளியில் இயாபேதசு கடப்பதைப் பார்த்தபோது, நிலா மீது ஒரு நிழல் கடந்து செல்வதையும் கண்டுள்ளார். உடனே அதை அவர் உணராவிட்டாலும், இவர் காரிவலயம் உள்ளதற்கான சான்றாக்க் கருநிழல் வலயங்களின் வட்டவடிவத் தடங்களுக்குச் செங்குத்தாக அமைதலைக் கண்டுபிடித்துள்ளார். இவை முதலில் ஐயத்துக்கு ஆட்பட்டாலும் வாயேஜர்-1 விண்கலம் இதை உறுதிப்படுத்தியது.\n\nSection::::வால்வெள்ளி கண்டுபிடிப்புகள்.\n1881 முதல் 1892 வரை இவரால் கண்டுபிடிக்கப்பட்ட 15 வேறுபட்ட வால்வெள்ளிகள், இவற்ரில் மூன்று பருவமுறையின; மேலும் இவர் பிறருடன் இணைந்து இருகோள்களைக் கண்டுபிடித்துள்ளார்:\n\nSection::::தகைமைகள்.\nவிருதுகள்\n\n\nஇவர் பெயர் இடப்பட்டவை\n\n\n"}
{"id": "325710", "url": "https://ta.wikipedia.org/wiki?curid=325710", "title": "மகுரா மாவட்டம்", "text": "மகுரா மாவட்டம்\n\nமகுரா மாவட்டம் (Magura District) () தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் குல்னா கோட்டத்தில் அமைந்துள்ளது. தென்மேற்கு வங்காளதேசத்தில் அமைந்த இம்மாவட்டத்தின் நிர்வாகத் தலைமையிடம் மெகர்பூர் நகரம் ஆகும்.மகுரா நகரம், தேசியத் தலைநகரான டாக்காவிலிருந்து 176 கிலோ மீட்டர் தொலைவில் உள்ளது. \n\nSection::::மாவட்ட எல்லைகள்.\nமகுரா மாவட்டத்தின் வடக்கில் ராஜ்பரி மாவட்டமும், தெற்கில் நராய்ல் மாவட்டம் மற்றும் ஜெஸ்சூர் மாவட்டமும், கிழக்கில் பரித்பூர் மாவட்டமும், மேற்கில் ஜெனிதக் மாவட்டம் எல்லைகளாக உள்ளது. \n\nSection::::மாவட்ட நிர்வாகம்.\n01 மார்ச் 1984-இல் துவக்கப்பட்ட மகுரா மாவட்டம் 1039.10 சதுர கிலோ மீட்டர் பரப்பளவு கொண்டது. இம்மாவட்டத்தின் நிர்வாக வசதிக்காக மகுரா, சாலிகா, முகமதுபூர் மற்றும் ஸ்ரீபூர் என நான்கு துணை மாவட்டங்களாகப் பிரிக்கப்பட்டுள்ளது. \n\nமேலும் இம்மாவட்டம் ஒரு நகராட்சி மன்றமும், முப்பத்தி ஆறு கிராம ஒன்றியக் குழுக்களும், 510 வருவாய் கிராமங்களும், 711 கிராமங்களும் கொண்டுள்ளது. \n\nஇம்மாவட்டத்தின் அஞ்சல் சுட்டு எண் 7600 மற்றும் தொலைபேசி குறியிடு எண் 0488 ஆகும். இம்மாவட்டம் இரண்டு நாடாளுமன்றத் தொகுதிகளைக் கொண்டுள்ளது.\n\nSection::::மக்கள் தொகையியல்.\n884 சதுர கிலோ மீட்டர் பரப்பளவு கொண்ட மகுரா மாவட்டத்தின் மக்கள் தொகை 9,18,419 ஆகும். அதில் ஆண்கள் 4,54,739 ஆகவும், பெண்கள் 4,63,680 ஆகவும் உள்ளனர். பாலின விகிதம் 98 ஆண்களுக்கு, 100 பெண்கள் வீதம் உள்ளனர். ஆண்டு மக்கள் தொகை வளர்ச்சி 1.07% ஆக உள்ளது. எழுத்தறிவு 50.60% ஆக உள்ளது. மாவட்ட மக்களில் பெரும்பான்மையினர் இசுலாமியர்களாகவும், வங்காள மொழி பேசுபவர்களாகவும் உள்ளனர்.\n\nSection::::கல்வி.\nவங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்பு உள்ளது. அவைகள்: ஐந்தாண்டு படிப்புகள் கொண்ட தொடக்கப் பள்ளிகளும் (கிரேடு 1 – 5), ஐந்தாண்டு படிப்புகள் கொண்ட இடைநிலைப் பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப் பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப் படிப்பு மற்றும் ஒராண்டு கால முதுநிலை பட்டப் படிப்பு கொண்ட பல்கலைக்கழகங்களும், கல்லூரிகளும் உள்ளது.\nவங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.\n\nSection::::பொருளாதாரம்.\nஇம்மாவட்டத்தில் நவகங்கா, குமார், கோரை, மதுமதி, சித்ரா, இஷாமதி, மகுரா, பேக்பதி முதலிய ஆறுகள் பாய்வதால் நீர் வளமும், மண் வளமும் மிக்கதாக உள்ளது. \nஇங்கு நெல், சணல், கோதுமை, கடுகு, வெங்காயம், வெள்ளைப்பூண்டு, பருத்தி, மஞ்சள், வெற்றிலை, பாக்கு, தென்னை முதலியவைகள் பயிரிடப்படுகிறது.\nSection::::தட்ப வெப்பம்.\nஇம்மாவட்டத்தின் கோடைக்காலத்தில் அதிகபட்சம் 35.6 பாகை செல்சியஸ் வெப்பமும்; குளிர்காலத்தில் குறைந்தபட்சம் 9.4 பாகை செல்சியஸ் வெப்பமும் காணப்படுகிறது. ஆண்டு சராசரி மழைப் பொழிவு 1,681 மில்லி மீட்டராக உள்ளது.\n"}
{"id": "325714", "url": "https://ta.wikipedia.org/wiki?curid=325714", "title": "திலானிபூர் ஜும்ஆ பள்ளிவாசல், போர்ட் பிளேர்", "text": "திலானிபூர் ஜும்ஆ பள்ளிவாசல், போர்ட் பிளேர்\n\nதிலானிபூர் ஜும்ஆ பள்ளிவாசல் இந்திய யூனியன் பிரதேசமான அந்தமான் நிக்கோபார் தீவுகளில் உள்ள போர்ட் பிளேர் நகரில் திலானிபூர் பகுதியில் உள்ள பள்ளிவாசல்\nஆகும். இப்பள்ளிவாசல் \"திலானிபூர் பள்ளிவாசல்\" எனவும் அழைக்கப்படுகிறது.\nSection::::அமைப்பு.\nஇப்பள்ளிவாசல் இரண்டு மினார்களைக் கொண்டுள்ளது. நடுவில் ஒரு குவிமாடம் உள்ளது.\nSection::::தொழுகை.\nஇப்பள்ளிவாசலில் தினமும் ஐந்து நேர தொழுகை நடைபெறுகிறது. வாரம் தோறும் வெள்ளிக்கிழமை ஜும்ஆ பிரசங்கம் நடைபெறுகிறது. வருடம் தோறும் ஈகைத் திருநாள், தியாகத் திருநாள் தொழுகைகள் மற்றும் கொண்டாட்டங்கள் நடைபெறுகிறது.\n"}
{"id": "325728", "url": "https://ta.wikipedia.org/wiki?curid=325728", "title": "குஸ்தியா மாவட்டம்", "text": "குஸ்தியா மாவட்டம்\n\nகுஸ்தியா மாவட்டம் (Kushtia District) (, தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் குல்னா கோட்டத்தில் அமைந்துள்ளது. வங்காளதேசத்தின் மேற்கில் அமைந்த இம்மாவட்டத்தின் நிர்வாகத் தலைமையிடம் குஸ்தியா நகரம் ஆகும்.\n\nSection::::மாவட்ட எல்லைகள்.\nகுஸ்தியா மாவட்டத்தின் வடக்கில் பத்மா ஆறும், தெற்கில் ஜெனிதக் மாவட்டமும், கிழக்கில் ராஜ்பாரி மாவட்டமும், மேற்கில் மெகர்பூர் மாவட்டம், சௌதங்கா மாவட்டம் மற்றும் இந்தியாவின் மேற்கு வங்காள மாநிலத்தின் நதியா மாவட்டம் மற்றும் முர்சிதாபாத் மாவட்டங்களும் எல்லைகளாக அமைந்துள்ளது.\n\nSection::::மாவட்ட நிர்வாகம்.\n1608.80 சதுர கிலோ மீட்டர் பரப்பளவு கொண்ட குஸ்தியா மாவட்டத்தை நிர்வாக வசதிக்காக குஸ்தியா சதர், குமார்காளி, தௌலத்பூர், மிர்பூர், வெரமரா மற்றும் கோச்சா என ஆறு துணை மாவட்டங்களாகப் பிரிக்கப்பட்டுள்ளது. மேலும் இம்மாவட்டத்தில் ஐந்து நகராட்சி மன்றங்களும், அறுபத்தி ஆறு கிராம ஒன்றியக் குழுக்களும், 658 வருவாய் கிராமங்களும், 973 கிராமங்களும் உள்ளது. இதன் அஞ்சல் சுட்டு எண் 7000 மற்றும் தொலைபேசி குறியிடு எண் 071 ஆகும். இம்மாவட்டம் நான்கு நாடாளுமன்றத் தொகுதிகளைக் கொண்டுள்ளது.\n\nSection::::பொருளாதாரம்.\nஇம்மாவட்டத்தில் பத்மா ஆறு, காளிகங்கா ஆறு, குமார் ஆறு, வைரோப் ஆறு, கோரை ஆறு, மதவங்கா ஆறு, நவகங்கா ஆறு போன்ற ஆறுகள் பாய்வதால், இம்மாவட்டம் நீர் வளமும், மண் வளமும் மிக்கதாக உள்ளது. \nஇங்கு நெல், சணல், கோதுமை, புகையிலை, எண்ணெய் வித்துக்கள், சோளம், உருளைக்கிழங்கு, பருப்பு வகைகள், கரும்பு முதலியன பயிரிடப்படுகிறது.\n\nSection::::தட்ப வெப்பம்.\nஇம்மாவட்டத்தின் அதிகபட்ச வெப்பநில 37.8° செல்சியஸ் ஆகவும், குறைந்தபட்ச வெப்பநிலை 9.2° செல்சியஸ் ஆகவும் உள்ளது. ஆண்டு சராசரி மழை அளவு 1,467 மில்லி மீட்டர் ஆகும். \n\nSection::::மக்கள் தொகையியல்.\n1608.80 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 19,46,838 ஆக உள்ளது. அதில் ஆண்கள் 9,73,518 ஆகவும், பெண்கள் 9,73,320 ஆகவும் உள்ளனர். ஆண்டு மக்கள் தொகை வளர்ச்சி விகிதம் 1.11% ஆக உள்ளது. பாலின விகிதம் 100 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 1,210 நபர்கள் வீதம் வாழ்கின்றனர். மாவட்ட சராசரி எழுத்தறிவு 43.3% ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.\n\nSection::::கல்வி.\nவங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்பு உள்ளது. அவைகள்: ஐந்தாண்டு படிப்புகள் கொண்ட தொடக்கப் பள்ளிகளும் (கிரேடு 1 – 5), ஐந்தாண்டு படிப்புகள் கொண்ட இடைநிலைப் பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப் பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப் படிப்பு மற்றும் ஒராண்டு கால முதுநிலை பட்டப் படிப்பு கொண்ட பல்கலைக்கழகங்களும், கல்லூரிகளும் உள்ளது. வங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.\n\nSection::::கல்வி நிலையங்கள்.\nஇம்மாவட்டத்தில் இசுலாமியப் பல்கலைக் கழகம், ஒரு மருத்துவக் கல்லூரி, ஒரு மருத்துவப் பள்ளி, குஸ்தியா தொழில்நுட்ப நிறுவன, நான்கு அரசு கலை மற்றும் அறிவியல் கல்லூரிகள், முப்பது தனியார் கலை மற்றும் அறிவியல் கல்லூரிகள், அரசு உயர்நிலைப் பள்ளிகள் 30, தனியார் உயர்நிலைப் பள்ளிகள் 173, தனியார் இளையோர் பள்ளிகள் 38, அரசு தொடக்கப் பள்ளிகள் 275, இசுலாமிய சமயக் கல்வி வழங்கும் மதராசாக்கள் 37, ஒரு சட்டக் கல்லூரி, மூன்று ஆசிரியர் பயிற்சி நிறுவனங்கள் உள்ளது. \n"}
{"id": "325732", "url": "https://ta.wikipedia.org/wiki?curid=325732", "title": "டெவில் இன் தி மில்க்", "text": "டெவில் இன் தி மில்க்\n\nடெவில் இன் தி மில்க் (Devil in the Milk) என்ற நூலானது, முனைவர் கீத் உட்போர்டு (Dr. Keith Woodford) என்வரால் எழுதப்பட்ட ஆய்வு நூலாகும். இவர் நியூசிலாந்து நாட்டிலுள்ள லிங்கன் பல்கலைக் கழகத்தின் பண்ணை மேலாண்மையும், வேளாண்மை தொழிலும் (Farm Management and Agribusiness) என்ற துறையின் பேராசிரியர் ஆவார். இந்த நூலைக் குறித்த, நடுநிலையான மதிப்பாய்வுகளை பல அமைப்புகள் செய்துள்ளன. அவற்றில் ஒன்று, மாற்றுமருத்துவம் மற்றும் ஒருங்கிணைவு மருத்துவ நிறுவனம் (The Foundation for Alternative and Integrative Medicine -FAIM) ஆகும். அதன்படி, உடல் நலம் குறித்த ஏற்படைய ஆய்வை வெளியிட்டு இருக்கிறார் என தெரிய வருகிறது. அது யாதெனில், நாம் அன்றாட வாழ்வில் உணவாக எடுத்துக் கொள்ளும் பால் குறித்தவைகள் ஆகும். பால் உற்பத்தியாளர்களிடம், இவரின் ஆய்வுக் குறித்த மாற்று கருத்துகள் நிலவுகின்றன.\n\nSection::::பாலின் உட்கூறு.\nபாலூட்டிகளின் பாலில், பலவித உட்கூறுகள் இருக்கின்றன. அவற்றில் ஒன்று 'கேசின்' (Casein) ஆகும். அப்புரதம் இரு நிலைகளில் உள்ளது. A1 beta-casein என்பதும், A2 beta-casein என்பதும் ஆகும். A1 beta-casein என்ற புரதப் பொருளுக்கும், இதநோய்கள், நீரிழிவு (Diabetes mellitus type 1), மதியிறுக்கம், மனப்பித்து ஆகிய நோய்களுக்கும், இப்புரதப் பொருளுக்கும் உள்ள தொடர்புகள் உள்ளன என இந்நூல் ஆய்கிறது.\n\nSection::::நூற்சுருக்கம்.\nநூலாசிரியர், 100க்கும் மேற்பட்ட அறிவியல் அறிஞர்களின் ஆய்வுக் கட்டுரைகளைக் கொண்டு, தனது ஆய்வு நோக்கினைச் விவரித்து இருக்கிறார். சில ஐரோப்பியா நாடுகளில், மரபின மாறுபாட்டால் (genetic mutation), அங்குள்ள சில மாடுகளின் பால் தரம், ஏ2(A2) என்பதில் இருந்து ஏ1(A1) என்ற நிலைக்கு மாறியுள்ளதென ஆய்வு முடிவாகக் காட்டப்பட்டுள்ளது. மேலும், பெரும் பன்னாட்டு வணிக நிறுவனங்கள், பால் வியாபாரத்தில், மக்களின் மனநிலையைப் பயன்படுத்துவது குறித்தும், பலவிதமான நோய் காரணிகள் குறித்த ஆய்வுகளை ஒன்றிணைத்து, மக்களின் நலன் குறித்து ஆய்வுகளின் ஒருங்கிணைப்பும் எடுத்து இயம்பப் படுகிறது.\n\n"}
{"id": "325740", "url": "https://ta.wikipedia.org/wiki?curid=325740", "title": "பிச்சாம்பு ஒடுக்கம்", "text": "பிச்சாம்பு ஒடுக்கம்\n\nபிச்சாம்பு ஒடுக்கம் \"(Bechamp reduction)\" என்பதுஅரோமாட்டிக் நைட்ரோ சேர்மங்களை இரும்பு மற்றும் ஐதரோகுளோரிக் அமிலத்தைப் பயன்படுத்தி அவற்றுடன் தொடர்புடைய அனிலின்\nகளாக ஒடுக்கமடையச் செய்யும் வினையாகும்\n\nதொழில்முறையில் அனிலீன்களைப் பெருமளவில் தயாரிப்பதற்கு பிச்சாம்பு ஒடுக்க வினை முதலில் பயன்படுத்தப்பட்டது.ஆனால் வினையூக்க ஐதரேசனேற்ற முறையே பரிந்துரைக்கப்படுகிறது. இரும்பு ஆக்சைடு நிறமிகள் தயாரிப்பதற்கான வழிமுறையாக பிச்சாம்பு வினை கருதப்பட்டது\n\nஅன்டோயின் பிச்சாம்பு 1854 இல் முதலில் நைட்ரோநாப்தலீன் மற்றும் நைட்ரோபென்சீன்களை ஒடுக்குவதற்காக இவ்வினையைப் பயன்படுத்தினார் \n\nSection::::வினை எல்லைகள்.\nபிச்சாம்பு வினை பரவலாக அரோமாட்டிக் நைட்ரோ சேர்மங்களுக்கு பொருத்தமாக உள்ளது. அலிபாட்டிக் நைட்ரோ சேர்மங்களை ஒடுக்குவது மிகவும் கடினமாக இருக்கும். பெரும்பாலும் இவை ஐதராக்சிலமீனாக எஞ்சியிருக்கும். மூவிணைய அலிபாட்டிக் நைட்ரோ சேர்மங்கள் பிச்சாம்பு ஒடுக்க வினையைப் பயன்படுத்தி அமீன் சேர்மங்களைக் கொடுக்கின்றன.\n"}
{"id": "325744", "url": "https://ta.wikipedia.org/wiki?curid=325744", "title": "யோகான் வான் அங்கெல்பீக்", "text": "யோகான் வான் அங்கெல்பீக்\n\nயோகான் சேகாட் வான் அங்கெல்பீக் (Johan Gerard van Angelbeek) (1727, விட்மன்ட் - 2 செப்டெம்பர் 1799, கொழும்பு) ஒரு ஒல்லாந்த குடியேற்றவாத அலுவலர். இவர் இலங்கையில் ஒல்லாந்தர் ஆட்சியின் கடைசி ஆண்டுகளில் அதன் ஆளுனராக இருந்து ஒல்லாந்தப் படைகளை வழிநடத்தியவர். இவர் காலத்திலேயே பிரித்தானியர் இலங்கையில் ஒல்லாந்த ஆள்புலங்களை கைப்பற்றினர்.\n\nவான் ஆங்கெல்பீக் 1727 இல் கிழக்கு பிரிசியாவில் பிறந்தார். 1754 இல் இவர் இந்தியாவுக்கும், பத்தேவியாவுக்குக் பயணம் செய்துவிட்டு 1755 இல் நெதர்லாந்துக்குத் திரும்பினார். 1756 இல் ஒல்லாந்தக் கிழக்கிந்தியக் கம்பனி இணைந்து இந்தியப் பெருங்கடல் பகுதிக்குத் திரும்பி பத்தேவியாவிலும், வங்காளத்திலும் பணியாற்றினார். 1764 இல் ஒல்லாந்த இலங்கையின் தலைநகரான கொழும்பில் ஒரு அலுவலர் பதவியைப் பெற்றுக்கொண்டார். 1767 ஆம் ஆண்டில் இந்தியாவில் உள்ள தூத்துக்குடித் துறைமுகத்தில் கூப்மன் ஆகப் பதவியேற்ற ஆங்கெல்பீக், 1770 இல் துறைமுகத்தின் மூத்த அலுவலராகி, 1783 வரை அப்பதவியில் இருந்தார்.\n\n1783 ஆம் ஆண்டு இவர் மலபாரின் ஆளுனராக நியமனம் பெற்றுப் பின்னர் 1787 இல் ஒல்லாந்த இந்தியாவின் ஆளுனர் ஆனார். 1794 இல் பிரெஞ்சுப் புரட்சிப் போர்க் காலத்தில் வான் ஆங்கெல்பீக் இலங்கையில் ஒல்லாந்தரின் கீழிருந்த பகுதிகளுக்கு ஆளுனர் ஆனதுடன், அடுத்த ஆண்டு பிரித்தானியர் இலங்கையின் ஒல்லாந்தர் பகுதிகளில் படையெடுப்பு நடத்தியபோது, ஒல்லாந்தரின் கட்டளைத்தளபதியாகவும் இருந்தார். ஒல்லாந்தைப் பிரான்சுக்கு ஆதரவான கிளர்ச்சியாளர்கள் கைப்பற்றி இருந்தபோது, இலங்கையின் ஒல்ல்லாந்தர் பகுதிகள் பிரான்சின் கையில் சிக்காதிருக்க அவற்றைத் தற்காலிகமாகப் பிரித்தானியரின் பொறுப்பில் விடவேண்டும் என்ற அவர்களின் கோரிக்கையை ஏற்றுக்கொள்ள மறுத்ததால், பிரித்தானியர் படைபலம் கொண்டு இலங்கையில் ஒல்லாந்தரின் கீழிருந்த பகுதிகளைக் கைப்பற்றினர். உண்மையில் பெரும்பாலான கோட்டைகள் தாக்குதல் எதுவும் இன்றியே சரணடைந்தன. இறுதியாக 1796 இல் கொழும்பும் வீழ்ச்சியடைந்தது. பிரித்தானியர் கொழும்பைக் கைப்பற்றிய பின்னரும் அவர் கொழும்பிலேயே 1999 இல் இறக்கும்வரை வாழ்ந்தார்.\n\nயக்கோமினா லீவர் என்பவரை மணம் முடித்த இவருக்கு இரண்டு பிள்ளைகள். இவரது மகன் கிறித்தியனும், மருமகன் வில்லெம் யேக்கப் வான் டெர் கிராபும் ஒல்லாந்தரின் இந்தியப் பெருங்கடல் குடியேற்ற நாடுகளில் முக்கியமான நிர்வாகப் பொறுப்புக்களில் இருந்தனர்.\n"}
{"id": "325752", "url": "https://ta.wikipedia.org/wiki?curid=325752", "title": "உயர்வெப்பக்கார்பன் வினை", "text": "உயர்வெப்பக்கார்பன் வினை\n\nஉயர்வெப்பக்கார்பன் வினைகள் \"(Carbothermic reactions)\" என்பவை கார்பனை ஒடுக்கும் முகவராகப் பயன்படுத்தி வேதிப்பொருட்களை ஒடுக்கமடையச் செய்யும் வினைகளைக் குறிக்கும். பெரும்பாலும் உலோக ஆக்சைடுகள் உயர் வெப்பக் கார்பனால் ஒடுக்கமடைகின்றன. கார்போதெர்மிக் வினை என்ற பெயராலும் இவ்வினையை அழைக்கலாம். இவ்வினைகள் யாவும் பலநூறு பாகை செல்சியசு வெப்பநிலையில் நடைபெறுகின்றன. இச்செயல்முறையில் பல உலோக ஆக்சைடுகள் உலோகமாக மாற்றப்படுகின்றன. சோடியம், பொட்டாசியம் போன்ற சிலதனிமங்களின் உலோக ஆக்சைடுகள் மட்டும் இம்முறையில் ஒடுக்கமடைவதில்லை. எல்லிங்காம் வரைபடங்கள் மூலம் ஒரு வேதிப்பொருள் உயர்வெப்பக்கார்பன் வினைக்கு உட்படுமா இல்லையா என்பதை முன்கணிக்க முடியும்\n\nஉயர்வெப்பக்கார்பன் வினைகள் கார்பனோராக்சைடையும் சில சமயங்களில் கார்பனீராக்சைடையும் உற்பத்தி செய்கின்றன. இத்தகைய மாற்றங்கள் ஒரு வினையின் என்ட்ரோப்பிக்கான காரணங்களைக் கற்பிக்கின்றன. உலோக ஆக்சைடு, கார்பன் என்ற இரண்டு திடப்பொருட்கள், புதியதொரு திடப்பொருளாகவும் (உலோகம்) ஒரு வாயுவாகவும் (கார்பனோராக்சைடு) மாற்றப்படுகின்றன. உற்பத்தியாகும் வாயு உயர் என்ட்ரோப்பி மதிப்பைக் கொண்டுள்ளது. உயர்வெப்பக் கார்பன் வினைகளுக்கு உயர் வெப்பநிலை தேவைப்படுவது ஏனெனில், உயர் வெப்பநிலையில்தான் வினையில் ஈடுபடும் இரண்டு உலோகங்களின் பரவல் வேகமாக நிகழும். \n\nSection::::பயன்பாடுகள்.\nஇரும்புத் தாதுவை உருக்கிப் பிரித்தல் வினை ஒரு முக்கியமான உயர்வெப்பக் கார்பன் வினையாகும். இதில் பலவகையான வினைகள் நிகழ்ந்தாலும் சமன்பாடு எளிமையாக இவ்வாறு எழுதப்படுகிறது.\n\n2Fe2O + 3C → 4Fe + 3CO\n\nஆண்டுதோறும் 1 மில்லியன் டன் அளவில் தனிம பாசுபரசு இம்முறையில் உற்பத்தி செய்யப்படுகிறது. கால்சியம் பாசுபேட்டு எனப்படும் பாசுபேட்டுப் பாறையுடன் மணலும் கல்கரியும் சேர்த்து 1,200–1,500 °செ வெப்பநிலைக்கு சூடுபடுத்தும் போது பாசுபரசு உற்பத்தியாகிறது. பொதுவான பாசுபேட்டுக் கனிமமான புளோரபடைட்டு என்னும் கனிமத்திலிருந்து தொடங்கும் இவ்வினையின் சமன்பாடு பின்வருமாறு எழுதப்படுகிறது.\n\n4Ca(PO)F + 18SiO + 30C → 3P + 30CO + 8CaSiO + 2CaF\n\nSection::::மாறுபாடுகள்.\nசில சமயங்களில் உயர்வெப்பக் கார்பன் வினைகள் மற்றொரு மாற்றத்துடன் இணைந்திருக்கின்றன. தைட்டானியத்தின் பிரதானமான தாதுவான இல்மெனைட்டிலிருந்து தைட்டானியத்தைப் பிரித்தெடுக்கும் குளோரைடு செயல்முறையை இதற்கு உதாரணமாகச் சொல்லலாம். இம்முறையில் கார்பனும் தாதுவும் கலந்த கலவை குளோரின் வாயுவோட்டத்தில் 1000 °செ வெப்பநிலைக்கு சூடுபடுத்தும் போது தைட்டானியம் நாற்குளோரைடு உருவாகிறது. \n2FeTiO + 7Cl + 6C → 2TiCl + 2FeCl + 6CO\n\nசில உலோகங்களுக்கு, உயர்வெப்பநிலை கார்பன் வினைகள் உலோகத்தைக் கொடுப்பதில்லை. ஆனால் உலோக கார்பைடைக் கொடுக்கும். தைட்டனில் இந்நடவடிக்கை இருப்பதால் இங்கு குளோரைடு செயற்முறை பயன்படுத்தப்படுகிறது. Cr2O3 உடன் கார்பனைச் சேர்த்து உயர் வெப்பநிலைக்கு சூடுபடுத்தும் போது கார்பைடு உருவாகிறது. இக்காரணத்திற்காக இங்கு அலுமினியம் ஒடுக்கும் முகவராகப் பயன்படுத்தப்படுகிறது.\n"}
{"id": "325754", "url": "https://ta.wikipedia.org/wiki?curid=325754", "title": "மாங்காடு வெள்ளீசுவரர் கோயில்", "text": "மாங்காடு வெள்ளீசுவரர் கோயில்\n\nமாங்காடு வெள்ளீசுவரர் கோயில் தமிழ்நாட்டில் காஞ்சீபுரம் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் காஞ்சீபுரம் மாவட்டத்தில் மாங்காடு என்னுமிடத்தில் அமைந்துள்ளது.\n\nSection::::இறைவன், இறைவி.\nஇக்கோயிலின் மூலவராக வெள்ளீசுவரர் உள்ளார். அவரை பார்க்கவேசுவரர் என்றும் அழைப்பர். இக்கோயிலின் தல மரம் மாமரம் ஆகும். கோயிலின் தீர்த்தம் சுக்ர தீர்த்தம் ஆகும்.சிவராத்திரி, கார்த்திகை, ஆருத்ரா தரிசனம் உள்ளிட்ட விழாக்கள் இங்கு நடைபெறுகின்றன.\n\nSection::::அமைப்பு.\nமூலவர் சதுர பீடத்தில் காணப்படுகிறார். விமானத்தில் எண்திசை அதிபர்கள் உள்ளனர். திருச்சுற்றில் வீரபத்திரர் உள்ளார். அவரது வலது பாதத்திற்கு அருகே தட்சன் ஆட்டுத்தலையுடன் வணங்கும் கோலத்தில் உள்ளார். இங்குள்ள முருகன் சன்னதியில் இறைவனும் இறைவியும் ஒரே கல்லில் சிற்பமாக அமைக்கப்பட்டுள்ளனர். கோஷ்டத்தில் தட்சிணாமூர்த்தியின் காலடியின் முயலகன் இடது புறம் திரும்பிய நிலையில் உள்ளார். லிங்கோத்பவர் அருகில் பிரம்மாவும், விஷ்ணுவும் அவரை வணங்கிய நிலையில் உள்ளனர். இந்த விஷ்ணு பிரயோக சக்கரத்துடன் உள்ளார். அவ்வாறே கோஷ்டத்தில் உள்ள துர்க்கையும் பிரயோக சக்கரத்துடன் உள்ளார்.தல விநாயகர் நெற்கதிர் விநாயகர் என்றழைக்கப்படுகிறார். அவர் மேல் கையில் நெற்கதிரையும் கீழ் கையில் மாங்கனியையும் வைத்துள்ளார்.\nSection::::வரலாறு.\nகைலாயத்தில் ஒரு முறை பார்வதி விளையாட்டாக சிவனின் கண்களை மூடவே உலகம் இருண்டது. சிவன் மானிடப்பிறவி எடுக்கும்படி பார்வதிக்கு சாபமிட்டார். பார்வதி இத்தலத்தில் இருந்து வழிபட்டபின் அவரை திருமணம் செய்துகொள்வதாகக் கூறினார். அதன்படி பார்வதி இங்கு வந்து தவம் செய்தார். அப்போது அங்கு, தன் பார்வையை இழந்திருந்த சாபத்திலிருந்து விமோசனம் பெற இகு தவம் செய்துகொண்டிருந்தார். அம்பிகைக்குக் காட்சி தர வந்த சிவன் சுக்கிராச்சாரியாருக்கு காட்சி தந்தார். அவர் அப்போது தவத்தில் இருந்ததால் சிவனால் செல்லமுடியாமல் இறைவியிடம் காஞ்சிபுரத்திற்கு வந்து தவம் செய்யும்படியும் அங்கு காட்சி தருவதாகவும் கூற, இறைவியும் அவ்வாறே செய்தார். சுக்ராச்சாரியாருக்கு காட்சி தந்த சிவன் இங்கு எழுந்தருளினார்.\n"}
{"id": "325756", "url": "https://ta.wikipedia.org/wiki?curid=325756", "title": "பிரைல்சாயெவ் வினை", "text": "பிரைல்சாயெவ் வினை\n\nபிரைல்சாயெவ் வினை \"(Prilezhaev reaction)\" என்பது ஒரு ஆல்க்கீனுடன் பெராக்சி அமிலம் வினைபுரிந்து எப்பாக்சைடு உருவாகும் வினையைக் குறிக்கிறது. பிரைல்சுச்சாயெவ் வினை அல்லது பிரைல்சாயெவ் எப்பாக்சினேற்றம் என்ற பெயர்கலாலும் இவ்வினை அழைக்கப்படுகிறது. நிக்கோலசு பிரைல்சுச்சாயெவ் இவ்வினையைக் கண்டறிந்த காரணத்தால் இப்பெயர் சூட்டப்பட்டது. 1909 இல் இவர் பிரைல்சாயெவ் வினையைக் கண்டறிந்தார். இவ்வினையில் பெராக்சி அமிலமாக பரவலாக மெட்டா-குளோரோபெராக்சிபென்சாயிக் அமிலம் பயன்படுத்தப்படுகிறது. ஏனெனில் இவ்வமிலம் நிலைப்புத் தன்மையுடனும் பெரும்பாலான கரிமக் கரைப்பான்களில் கரையக்கூடியதாகவும் உள்ளது. சிடைரின் உடன் பெர்பென்சாயிக் அமிலத்தை வினைபுரியச்செய்து, சிடைரின் ஆக்சைடு உருவாக்கும் வினையை இதற்கு உதாரணமாகக் கூறலாம்.:\n\nSection::::வினைவழிமுறை.\nவண்ணத்துப்பூச்சி வழிமுறையின் வழியாக பிரைல்சாயெவ் வினை நிகழ்கிறது\". பெராக்சைடு மின்னணு கவரியாகவும், ஆல்க்கீன் மின்னணு மிகுபொருளாகவும் இவ்வினையில் பார்க்கப்படுகின்றன. இவ்வினையை மிகவும் அடர்த்தி மிகுந்த வினையாகக் கருதவேண்டும். கீழே கொடுக்கப்பட்ட எண்கள் எளிமை கருதி கொடுக்கப்பட்டவையாகும். O-O சிக்மா சிடார் ஆர்பிட்டலை C-C Pi எலக்ட்ரான்கள் தாக்குவதற்கு வண்னத்துப்பூச்சி வழிமுறை அனுமதிக்கிறது\n"}
{"id": "325757", "url": "https://ta.wikipedia.org/wiki?curid=325757", "title": "ஆனூர் அஸ்திரபுரீசுவரர் கோயில்", "text": "ஆனூர் அஸ்திரபுரீசுவரர் கோயில்\n\nஆனூர் அஸ்திரபுரீசுவரர் கோயில் தமிழ்நாட்டில் காஞ்சீபுரம் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் காஞ்சீபுரம் மாவட்டத்தில் ஆனூர் என்னுமிடத்தில் அமைந்துள்ளது. பாலாற்றின் கரையில் அமைந்துள்ள இவ்வூர் கல்வெட்டுகளில் அன்னியூர், ஆனியூர், ஆதியூர் என்று பலவாறாக அழைக்கப்படுகின்றன.\n\nSection::::இறைவன், இறைவி.\nஇக்கோயிலின் மூலவராக அஸ்திரபுரீசுவரர் உள்ளார். இறைவி சௌந்தரவல்லி ஆவார். அர்ச்சுனர் சிவ அஸ்திரம் பெறுவதற்காக பல இடங்களில் தவமிருந்தார். அவ்விடங்களில் இத்தலமும் ஒன்றாகக் கருதப்படுகிறது. இவ்வூரில் அருகே உள்ள மலையை அஸ்திர மலை என்றழைக்கின்றனர். அர்ச்சுனனுக்கு அஸ்திரம் தந்த ஊர் என்பதால் இங்குள்ள இறைவன் அஸ்திரபுரீசுவரர் என்றழைக்கப்படுகிறார். இக்கோயிலில் பிரதோஷம், சிவராத்திரி உள்ளிட்ட விழாக்கள் கொண்டாடப்படுகின்றன.\n\nSection::::அமைப்பு.\nகிழக்கு நோக்கி அமைந்துள்ள இக்கோயிலின் முன்பாக குளம் உள்ளது. கோயிலில் பலி பீடமும், நந்தியும் காணப்படுகின்றன. தேவகோஷ்டத்தில் தட்சிணாமூர்த்தி, பிரம்மா, துர்க்கை ஆகியோர் உள்ளனர். வடக்குத் திருச்சுற்றில் சண்டிகேசுவரர் உள்ளார். கோயிலின் சுவரில் விநாயகர், ஜேஷ்டாதேவி சிற்பங்களைக் காணமுடிகிறது. \nSection::::வரலாறு.\nஜெயங்கொண்ட சோழ மண்டலத்தில் களத்தூர் கோட்டத்தில் களத்தூர் நாட்டில் ஆனூர் ஆகிய சத்தியாசிரிய குல கால சதுர்வேதி மங்கலம் என்று பெயர் பெற்று இவ்வூர் திகழ்ந்துள்ளது. இங்கிருந்த வேத பாட சாலையில் பயின்ற மாணவர்கள் வேதங்களில் தேர்ச்சி பெற்றிருந்தனர். சிவன் கோயில் திருவம்பங்காட்டு மகாதேவர் என்றும், பெருமாள் கோயில் சித்திரமேழி விண்ணகர் என்றும் அழைக்கப்பட்டது. கம்ப வர்ம பல்லவன், பராந்தக சோழன், ராஜராஜ சோழன், குலோத்துங்க சோழன், மூன்றாம் ராஜராஜ சோழன் ஆகியோர் இத்தல இறைவனைப் போற்றி வழிபாட்டிற்காக கொடை அளித்த செய்திகளைக் கூறுகின்றன.\n"}
{"id": "325761", "url": "https://ta.wikipedia.org/wiki?curid=325761", "title": "காஞ்சிபுரம் மிருத்திஞ்சயேசுவரர் கோயில்", "text": "காஞ்சிபுரம் மிருத்திஞ்சயேசுவரர் கோயில்\n\nகாஞ்சிபுரம் மிருத்திஞ்சயேசுவரர் கோயில் தமிழ்நாட்டில் காஞ்சீபுரம் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் காஞ்சீபுரம் மாவட்டத்தில் காஞ்சீபுரத்தில் கம்மாளத்தெருவில், புதிய ரயில் நிலையம் செல்லும் வழியில், அமைந்துள்ளது. பாலாற்றின் கரையில் அமைந்துள்ள இவ்வூர் கல்வெட்டுகளில் அன்னியூர், ஆனியூர், ஆதியூர் என்று பலவாறாக அழைக்கப்படுகின்றன.\n\nSection::::இறைவன், இறைவி.\nஇக்கோயிலின் மூலவராக மிருத்திஞ்சயேசுவரர் உள்ளார். கிழக்கு நோக்கிய நிலையில் உள்ள இவர் இறவாஸ்தானேசுவரர் என்றும் அழைக்கப்டுகிறார். இக்கோயிலின் தீர்த்தம் சுவேத குளம் என்றழைக்கப்படும் வெள்ளைக்குளம் ஆகும்.\n\nSection::::வரலாறு.\nசுவேதன் என்னும் அந்தணர் அற்பாயுளில் இறக்கப்போவதை எண்ணி வருந்தினார். அப்போது இறைவன் அவருடைய குறையைத் தீர்த்துவைத்தார். மார்க்கண்டேய முனிவர் எமனை வென்று என்றும் பதினாறு என்னும் நிலை பெற்றார். சாலங்காய முனிவரின் பேரன் சிவ கணங்களில் ஒன்றாகும் பேற்றினைப் பெற்றார். ஒரு சமயம் முனிவர் பிரம்மாவிடம் இறப்பை வெல்லவேண்டும் என்ற தம் ஆவலைத் தெரிவித்தபோது அவர் காஞ்சிபுரத்திற்கு வந்து இத்தலத்தில் சிவனை வழிபட்டால் அவர்களது ஆசை நிறைவேறும் என்று கூறவே அவர்கள் இங்கு வந்து இறைவனை வணங்கி சாகா வரம் பெற்றனர். அதனால் இறைவன் இறவாஸ்தானேசுவரர் என்றழைக்கப்பட்டார்.\n\nSection::::விழாக்கள்.\nஇக்கோயிலில் சஷ்டியப்த பூர்த்தி, பீமரத சாந்தி, சதாபிஷேகம் போன்றவை நிகழ்த்தப்பெறுகின்றன.\n"}
{"id": "325763", "url": "https://ta.wikipedia.org/wiki?curid=325763", "title": "காஞ்சிபுரம் கூரம் வித்ய வீனித பல்லவ பரமேஸ்வரம் கோயில்", "text": "காஞ்சிபுரம் கூரம் வித்ய வீனித பல்லவ பரமேஸ்வரம் கோயில்\n\nகாஞ்சிபுரம் கூரம் வித்ய வீனித பல்லவ பரமேஸ்வரம் கோயில் தமிழ்நாட்டில் காஞ்சீபுரம் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் காஞ்சீபுரம் மாவட்டத்தில் காஞ்சிபுரத்திலிருந்து 10 கிமீ தொலைவில் கூரம் என்னுமிடத்தில் அமைந்துள்ளது. இக்கோயிலின் தல மரம் வில்வம் ஆகும்.\n\nSection::::இறைவன், இறைவி.\nஇக்கோயிலின் மூலவராக வித்ய வீனித பல்லவ பரமேஸ்வரர் உள்ளார். சிவலிங்கத்தின்மீது பீடம் சதுர வடிவில் உள்ளது.\n\nSection::::வரலாறு.\nஇக்கோயில் ராமர் வழிபட்டதாகும். தினமும் மாலையில் சூரியன் மறையும் வேளையில் கதிர்கள் மூலவர் விழும்வகையில் கோயில் உள்ளது. இக்கோயில் தூங்கானைமாட வடிவத்தில் உள்ளது. மண்டபத்தூண்களில் கல்வெட்டுகள் உள்ளன. பரமேச்வர வர்மன், ராஜசிம்மன், நந்திவர்மன், நிருபதுங்கன் ஆகிய பல்லவ மன்னர்கள் இவ்வூரின்மீது ஈடுபாடு செலுத்தினர். ஏழாம் நூற்றாண்டில் முதலாம் பரமேச்வர வர்ம பல்லவர் காலத்தில் வித்ய வினீத பல்லவர் என்னும் குறுநில மன்னர் இவ்வூரில் நிலத்தை விலைக்கு வாங்கி இக்கோயிலைக் கட்டியுள்ளார். ஆதலால் இவ்வூர் வித்ய வீனித பல்லவ பரமேஸ்வரம் எனப்படுகிறது.\n\nஇக்கோயிலின் மற்றொரு வரலாறாக மா. இராசமாணிக்கனார் பின் வருமாரு விவரிக்கிறார். \"பரமேசுவரவர்மன் சிறந்த சிவ பத்தன். இவன்தன் பெருநாட்டின் பல பாகங்களில் சிவன் கோவில்களக் கட்டினான்; பலவற்றைப் புதுப்பித்தான். இவன் கூரம் என்ற சிற்றுரில் சிவன்கோவில் ஒன்றைக் கல்லாற்கட்டினான். அதற்கு இவ்வரசன் 'பரமேசுவர மங்கலம்' எனத் தன் பெயர் பெற்ற சிற்றுரை மானியமாக விட்டான். அங்குக் கட்டப்பட்ட கோவில் வித்யா விநீத பல்லவ-பரமேசுரவ க்ருகம் எனப் பெயர்பெற்றது. இக்கோவிலே தமிழகத்து முதற்கற்கோவில் ஆகும்.\n\nஇப்பொழுது பெரிய சிவன் கோவில்களில் நடக்கும் எல்லா வழிபாடுகளும் இவன் காலத்திலும் நடந்து வந்தன என்பதைக் கூரம் பட்டயத்தால் அறியலாம். கோவிலில் பாரதம் சொல்லச் செய்த அரசன் இவன், கூரம் பட்டய முதல் இரண்டு சுலோகங்கள் பரமேச்சுரனை (கடவுளை) வாழ்த்தியுள்ளன.\"\n\nSection::::விழாக்கள்.\nபிரதோஷம், மகாசிவராத்திரி, சிவராத்திரி,பௌர்ணமி உள்ளிட்ட விழாக்கள் இங்கு சிறப்பாக நடைபெறுகின்றன.\n"}
{"id": "325765", "url": "https://ta.wikipedia.org/wiki?curid=325765", "title": "அசான் குர்து", "text": "அசான் குர்து\n\nஅசான் குர்து \"(Assan Khurd)\" என்பது இந்தியாவின் அரியானா மாநிலத்தில் இருக்கும் பானிபத் மாவட்டத்திலுள்ள ஒரு கணக்கெடுப்பில் உள்ள ஊர் ஆகும்.\n\nSection::::மக்கள் தொகையியல்.\n2001 ஆம் ஆண்டின் இந்திய மக்கள் தொகைக் கணக்கெடுப்பின்படி அசான் குர்து நகரத்தின் மக்கள்தொகை 8064 நபர்கள் ஆகும். இம்மக்கள்தொகையில் 4399 நபர்கள் ஆண்கள் மற்றும் 3665 நபர்கள் பெண்களாவர். இதன்படி ஆண்கள் எண்ணிக்கை 55% நபர்கள் மற்றும் பெண்கள் 45% நபர்கள் ஆகும். இந்நகரத்தின் எழுத்தறிவு சதவீதம் 82% ஆகும். நாட்டின் சராசரி தேசிய எழுத்தறிவு சதவீதமான 59.5% என்பதைவிட இது அதிகமாகும். எழுத்தறிவு பெற்றவர்களில் 59% நபர்கள் ஆண்கள் மற்றும் 41% நபர்கள் பெண்களாவர். அசான் குர்து நகரில் 9% நபர்கள் 6 வயதுக்கு குறைவானவர்களாக உள்ளனர். \n"}
{"id": "325768", "url": "https://ta.wikipedia.org/wiki?curid=325768", "title": "கன்செபூர்", "text": "கன்செபூர்\n\nகன்செபூர் \"(Kansepur)\" என்பது இந்தியாவின் அரியானா மாநிலத்தில் இருக்கும் யமுனாநகர் மாவட்டத்திலுள்ள ஒரு கணக்கெடுப்பில் உள்ள ஊர் ஆகும்.\n\nSection::::மக்கள் தொகையியல்.\n2001 ஆம் ஆண்டின் இந்திய மக்கள் தொகைக் கணக்கெடுப்பின்படி கன்செபூர் நகரத்தின் மக்கள்தொகை 14983 நபர்கள் ஆகும். இம்மக்கள்தொகையில் 7963 நபர்கள் ஆண்கள் மற்றும் 6980 நபர்கள் பெண்களாவர். இதன்படி ஆண்கள் எண்ணிக்கை 53% நபர்கள் மற்றும் பெண்கள் 47% நபர்கள் ஆகும். இந்நகரத்தின் எழுத்தறிவு சதவீதம் 71% ஆகும். நாட்டின் சராசரி தேசிய எழுத்தறிவு சதவீதமான 59.5% என்பதைவிட இது அதிகமாகும். எழுத்தறிவு பெற்றவர்களில் 77% நபர்கள் ஆண்கள் மற்றும் 65% நபர்கள் பெண்களாவர். கன்செபூர் நகரில் 13% நபர்கள் 6 வயதுக்கு குறைவானவர்களாக உள்ளனர். \n"}
{"id": "325770", "url": "https://ta.wikipedia.org/wiki?curid=325770", "title": "ஃபராக்பூர்", "text": "ஃபராக்பூர்\n\nஃபராக்பூர் \"(Farakhpur)\" என்பது இந்தியாவின் அரியானா மாநிலத்தில் இருக்கும் யமுனாநகர் மாவட்டத்திலுள்ள ஒரு கணக்கெடுப்பில் உள்ள ஊர் ஆகும். \n\nSection::::மக்கள் தொகையியல்.\n2001 ஆம் ஆண்டின் இந்திய மக்கள் தொகைக் கணக்கெடுப்பின்படி ஃபராக்பூர் நகரத்தின் மக்கள்தொகை 8738 நபர்கள் ஆகும். இம்மக்கள்தொகையில் 4704 நபர்கள் ஆண்கள் மற்றும் 4034 நபர்கள் பெண்களாவர். இதன்படி ஆண்கள் எண்ணிக்கை 54% நபர்கள் மற்றும் பெண்கள் 46% நபர்கள் ஆகும். இந்நகரத்தின் எழுத்தறிவு சதவீதம் 74% ஆகும். நாட்டின் சராசரி தேசிய எழுத்தறிவு சதவீதமான 59.5% என்பதைவிட இது அதிகமாகும். எழுத்தறிவு பெற்றவர்களில் 79% நபர்கள் ஆண்கள் மற்றும் 67% நபர்கள் பெண்களாவர். ஃபராக்பூர் நகரில் 13% நபர்கள் 6 வயதுக்கு குறைவானவர்களாக உள்ளனர்.\n"}
{"id": "325780", "url": "https://ta.wikipedia.org/wiki?curid=325780", "title": "பத்தேவியா, ஒல்லாந்தக் கிழக்கிந்தியத் தீவுகள்", "text": "பத்தேவியா, ஒல்லாந்தக் கிழக்கிந்தியத் தீவுகள்\n\nஒல்லாந்தக் கிழக்கிந்தியத் தீவுகளில், பத்தேவியா (\"Batavia\") அதன் தலைநகரமும், தற்கால சக்கார்த்தாவாக உருவாகிய நகரமும் ஆகும். இக்கால சக்கார்த்தாவைப் போலவே அக்காலத்தில் பத்தேவியா என்பது நகரத்தை மட்டுமோ அல்லது அதனோடிணைந்த சுற்றுவட்டாரப் பகுதிகளையும் சேர்த்தோ குறிக்கலாம். \n\n1619 இல், அக்கால சயகார்த்தா நகரை இடித்து உருவாக்கப்பட்ட பத்தேவியா, இரண்டாம் உலகப் போருக்குப் பின்னர் நவீன இந்தோனீசியா உருவாக வழிகோலியது. பத்தேவியா, ஒல்லாந்தக் கிழக்கிந்தியக் கம்பனியின் ஆசிய வணிக வலையமைப்பின் மையமானது. இப்பகுதியில் கம்பனி, சாதிக்காய், கருப்பு மிளகு, கறுவா, கராம்பு ஆகிய பண்டங்களின் வணிகத்தில் தனியுரிமை கொண்டிருந்ததோடு, மரபு சாராத காசுப் பயிர்களான காப்பி, தேயிலை, கொக்கோ, இறப்பர், சர்க்கரை, கஞ்சா ஆகியவற்றின் வணிகத்திலும் ஈடுபட்டிருந்தது. தங்களுடைய வணிக நலன்களைப் பாதுகாத்துக் கொள்வதற்காக, ஒல்லாந்தக் கிழக்கிந்தியக் கம்பனியும், 1799 இல் அதை மாற்றீடு செய்த குடியேற்றநாட்டு நிர்வாகமும், படிப்படியாக நகரைச் சுற்றிய பகுதிகளையும் கைப்பற்றிக்கொண்டன. \n\nபத்தேவியா சாவாத் தீவின் வடக்குக் கரையில் பாதுகாப்பான குடாப் பகுதியில், சதுப்பு நிலங்களையும், சிறு குன்றுகளையும் கொண்ட தட்டையான நிலப்பகுதியில் இருந்தது. பத்தேவியா இரண்டு பகுதிகளாக உள்ளது. ஒன்று \"பழைய பத்தேவியா\" அல்லது \"கீழ் நகரம்\" நகரின் பழைய பகுதி தாழ்ந்த நிலப்பகுதியில் அமைந்துள்ளது. மற்றது \"புதிய பத்தேவியா\" அல்லது \"மேல் நகரம்\", ஒப்பீட்டளவில் பிற்காலத்தைச் சேர்ந்தது, தெற்குப் பகுதியில் மேடான நிலப்பகுதியில் அமைந்துள்ளது. \n\nஇரண்டாம் உலகப் போர்க் காலத்தில் பத்தேவியா சப்பானியரால் கைப்பற்றப்பட்டது. சப்பானியரின் கீழ் இருந்தபோதும், 1945 ஆகத்து 17 க்குப் பின்னர் தேசியவாதிகள் விடுதலையை அறிவித்த பின்னரும் நகரின் பெயர் சக்கார்த்தா என மாற்றப்பட்டது. போருக்குப் பின்னர், 1949 டிசம்பர் 27 இல் இந்தோனீசியா முழு விடுதலை பெறும்வரை ஒல்லாந்தப் பெயரான \"பத்தேவியா\" உலக அளவில் ஏற்றுக்கொள்ளப்பட்ட பெயராக இருந்துவந்தது. விடுதலைக்குப் பின்னர் சக்கார்த்தா இந்தோனீசியாவின் தேசியத் தலைநகரமாக அறிவிக்கப்பட்டது.\n\nSection::::வரலாறு.\nSection::::பின்னணி.\n1595 இல் அம்சுட்டர்டாமில் இருந்து ஒல்லாந்த வணிகர்கள் கிழக்கிந்தியத் தீவுகளுக்குப் புறப்பட்டனர். வாசனைப் பொருள் வணிகத்துக்காக கோர்னேலிசு டி ஊத்மன் என்பவன் தலைமையில் இவர்கள் பாந்தென் சுல்தானகத்தின் தலைநகரான பாந்தமுக்கும், சயகார்த்தாவுக்கும் வந்தனர். 1602 இல் ஆங்கிலேயக் கிழக்கிந்தியக் கம்பனியின் கப்பல் சர் சேம்சு லங்காசுட்டர் தலைமையில் ஆக்கேக்கு வந்து அங்கிருந்து பாந்தமுக்கு வந்தனர். அங்கே ஒரு வணிக நிலையைக் கட்டிக்கொள்ள அனுமதி கிடைத்தது. இது 1682 வரை ஆங்கிலேயரின் இந்தோனீசியாவுக்கான வணிக மையமாக விளங்கியது. \n\n1603 இல், ஒல்லாந்தரின் முதல் நிரந்தரமான வணிக நிலை பாந்தமில் நிறுவப்பட்டது. 1610 இல், இளவரசர் சயவிக்கார்த்தா, சிலிவுங் ஆற்றின் கிழக்குக் கரையில், சயகார்த்தாவுக்கு எதிர்ப்புறம் மரத்தாலான களஞ்சியசாலை ஒன்றையும் வீடுகளையும் கட்டிக்கொள்ள ஒல்லாந்தக் கிழக்கிந்தியக் கம்பனிக்கு அனுமதி வழங்கினான். இது 1611ல் நிறுவப்பட்டது. ஒல்லாந்தரின் வலிமை அதிகரித்தபோது, அதைச் சமப்படுத்துவதற்காக சிலிவுங் ஆற்றின் மேற்குக் கரையில் வீடுகளையும் ஒரு கோட்டையையும் கட்டிக்கொள்ள செயவிக்கார்த்தா பிரித்தானியருக்கு அனுமதி கொடுத்தான். \n\n1618 டிசம்பரில் செயவிக்கார்த்தாவுக்கும் ஒல்லாந்தருக்குமான உறவுகளில் விரிசல் ஏற்படவே, செயவிக்கார்த்தாவின் படைகள் ஒல்லாந்தரின் கோட்டையைச் சூழ்ந்துகொண்டன. 15 கப்பல்களைக் கொண்ட பிரித்தானியக் கப்பல்படை ஒன்றும் சர் தாமசு டேல் தலைமையில் வந்து சேர்ந்தது. கடற் சண்டை ஒன்றைத் தொடர்ந்து ஒல்லாந்த ஆளுனன் யான் பீட்டர்சூன் கோயென் உதவிக்காக மொலுக்காசுக்குத் தப்பியோடினான். பேச்சுவார்த்தை ஒன்றின்போது ஒல்லாந்தப் படைத்தளபதி பீட்டர் வான் டென் புரூக்கும் வேறு ஐவரும் கைது செய்யப் பட்டனர். இதன் பின்னர் செயவிக்கார்த்தா பிரித்தானியருடன் நட்புறவு ஒப்பந்தம் ஒன்றைச் செய்துகொண்டான்.\n\nஒல்லாந்தப் படைகள் பிரித்தானியரிடம் சரணடையும் தறுவாயில் இருந்தபோது, இளவரசன் செயவிக்கார்த்தா பிரித்தானியருடன் செய்துகொண்ட நட்புறவு உடன்படிக்கை தொடர்பில் முன் அனுமதி பெறாததால், செயவிக்கார்த்தாவை அழைத்துச் செல்வதற்காகப் பந்தனில் இருந்து ஒரு தொகுதி படையினர் அனுப்பப்பட்டிருந்தனர். செயவிக்கார்த்தாவுக்கும் பந்தனுக்கும் இருந்த முரண்பாடுகளும், பாந்தனுக்கும், பிரித்தானியருக்கும் இடையிலான பிரச்சினைகளும் ஒல்லாந்தருக்கு இன்னுமொரு வாய்ப்பை வழங்கின. \n\n1619 மே 28 இல் கூடுதல் படைகளுடன் மொலுக்காசில் இருந்து வந்த கோயென் 1619 மே 30 ஆம் தேதி செயக்கார்த்தாவைத் தரைமட்டமாக்கினான். செயவிக்கார்த்தா பாந்தனின் உட்பகுதியில் இருந்த தனாரா என்னும் இடத்துக்குப் பின்வாங்கினான். பாந்தனுடன் நெருக்கமான உறவை உருவாக்கிய ஒல்லாந்தர் துறைமுகத்தைத் தமது கட்டுப்பாட்டுக்குள் கொண்டுவந்தனர். நாளடைவில் இது இப்பகுதியில் ஒல்லாந்தரின் அதிகார மையம் ஆனது.\n\nSection::::பத்தாவியாவின் உருவாக்கம்.\nபத்தேவியா நகரமாக உருவான இடம் 1619ல் ஒல்லாந்தரின் கட்டுப்பாட்டுக்குள் வந்தது. முதலில் பழைய ஒல்லாந்தக் கோட்டையின் விரிவாக்கம் ஆகவும், முன்னர் செயக்கார்த்தா இருந்த இடத்தில் சில புதிய கட்டிடங்களாகவும் இது தொடங்கியது. 1619 யூலை 2 ஆம் தேதி கோயென் பழைய கோட்டையைப் பெரிய கோட்டையாகக் கட்ட முடிவு செய்தான். 1619 அக்டோபர் 7 ஆம் தேதி புதிய கோட்டையின் வரைபடம் நெதர்லாந்துக்கு அனுப்பப்பட்டது. புதிய பத்தேவியாக் கோட்டை பழையதைக் காட்டிலும் மிகவும் பெரியது. கடலில் இருந்து வரும் தாக்குதல்களில் இருந்து பாதுகாக்க வடக்கில் இரு கொத்தளங்கள் இருந்தன. இக்கோட்டையில் சப்பான், செருமனி, இசுக்காட்லாந்து, டென்மார்க், பெல்சியம் ஆகிய நாடுகளில் இருந்து பெறப்பட்ட கூலிப்படைகள் இருந்தன. 1619 மார்ச்சில் களஞ்சியங்களும், துறைமுகமும் தளபதி வான் ராயின் மேற்பார்வையில் விரிவாக்கப்பட்டன. \n\nபுதிய குடியேற்றத்துக்கும் கோட்டைக்கும் தான் பிறந்த ஊரின் பெயரைத் தழுவி \"புதிய ஊர்ண்\" (Nieuw-Hoorn) என்று பெயரிட கோயென் விரும்பினான். அதை ஏற்றுக்கொள்ளாத ஒல்லாந்தத் திழக்கிந்தியக் கம்பனியின் சபை \"பத்தேவியா\" என்னும் பெயரைத் தெரிவு செய்தது. 1621 சனவரி 18 இல் பெயர் சூட்டும் விழாவும் நடைபெற்றது. ஒல்லாந்த மக்களின் மூதாதையர்களாக அப்போது கருதப்பட்ட \"பத்தாவி\" பழங்குடியினரின் பெயரைத் தழுவியே இப்பெயர் வைக்கப்பட்டது. 300 ஆண்டுகளுக்கு மேல் இப்பெயர் நிலைத்திருந்தது. \n\nஒல்லாந்தக் கிழக்கிந்தியக் கம்பனியின் வணிகம், நிர்வாகம் ஆகியவற்றுக்கான மையமாகவே பத்தேவியா உருவாக்கப்பட்டது. ஒல்லாந்த மக்களின் குடியேற்றமாக இதை உருவாக்க எண்ணியிருக்கவில்லை. நகரில் வாழும் மக்களே உணவு உற்பத்தி, வழங்கல் ஆகியவற்றைக் கவனித்துக்கொள்ளக்கூடிய வகையிலான ஒரு வணிக நிறுவனமாகவே கோயென் பத்தேவியாவை உருவாக்கினான். இதனால், ஒல்லாந்தக் குடும்பங்கள் இங்கே குடியேறவில்லை. ஒரு கலப்புச் சமுதாயம் அங்கே உருவானது. ஒல்லாந்தக் கிழக்கிந்தியக் கம்பனி தமது வணிகத்தில் தாம் முழுக் கட்டுப்பாட்டைக் கொண்டிருக்க விரும்பியதால், நகரில் பெரும் எண்ணிக்கையிலான அடிமைகளைப் பணிக்கு அமர்த்தியிருந்தனர். தமது சொந்த வணிகத்தை நடத்த விரும்புபவர்களுக்கு பத்தேவியா ஒரு கவர்ச்சிகரமான இடமாக இருக்கவில்லை. \n\n1619 இல் பத்தேவியா நிறுவப்பட்ட காலத்திலிருந்தே சாவாத் தீவு மக்கள் அங்கே குடியேற அனுமதிக்கப்படவில்லை. அவர்கள் கிளர்ச்சிகளில் ஈடுபடக்கூடும் என ஒல்லாந்தர் பயந்தனர். இதனால், சீனரையும், பிற இனத்தவரையும் வெளியில் இருந்து கொண்டுவர நடவடிக்கைகள் எடுக்கப்பட்டன.\n"}
{"id": "325783", "url": "https://ta.wikipedia.org/wiki?curid=325783", "title": "எர்மன் போண்டி", "text": "எர்மன் போண்டி\n\nசர் எர்மன் போண்டி (\"Sir Hermann Bondi\", 1 நவம்பர் 1919 – 10 செப்டம்பர் 2005) ஓர் ஆங்கிலோ-ஆத்திரியக் கணிதவியலாளரும் புறநிலை அண்டவியலாளரும் ஆவார். இவர் பிரெடு ஆயிலுடனும் தாமசு கோல்டுடனும் இணைந்து அண்டத்தின் நிலைத்த நிலை கோட்பாட்டைக் கண்டுபிடித்தமைக்காகப் பெயர்பெற்றவர். இது பெருவெடிப்புக் கோட்பாட்டுக்கான மாற்றுக் கோட்பாடு ஆகும். இவர் பொது சார்பியல் கோட்பாட்டுக்குப் பங்களிப்பு செய்துள்ளார்.<ref name=\"doi10.1023/A:1026726520289\"></ref>\n\nSection::::இளமை வாழ்க்கை.\nபோண்டி ஆத்திரியாவில் ஒரு மருத்துவருக்கு மகனாகப் பிறந்தார். இவர் வியன்னாவில் வளர்ந்துள்ளார். இங்கு இவர் பள்ளிக்கல்வியைப் பெற்றுள்ளார். இவர் இளமையிலேயே கணித்த்தில் வல்லமை பெற்றிருந்துள்ளார். இவர் ஆபிரகாம் பிரேங்க்லால் ஆர்த்தர் எடிங்டனுக்குப் பரிந்துரைக்கப்பட்டுள்ளார். பிரேங்கல் இவருக்குச் சற்றே விலகிய சுற்றத்தினர் . மேலும் போண்டியின் சுற்ற வலயத்தில் இவர் ஒருவரே கணிதவியலாளராக இருந்தவர். இவர்து தாயார் தன் இளைய மகனை பிரேங்கலுக்கு அறிமுகப்படுத்துவதில் அரிய பங்காற்றியுள்ளார். இது இவருக்கு சொந்த விருப்பத்தை நிறைவேற்றிக்கொள்ளவும் கணிதவியல் தடத்தில் செல்லவும் உதவும் என இவரது தாயார் எண்ணினார். எடிங்டன் இவர் இங்கிலாந்து சென்று கேம்பிரிட்ஜ் டிரினிட்டி கல்லூரியில் கணித்ம் பயில ஆர்வம் ஊட்டினார். எனவே இவர் 1937 இல் கேம்பிரிட்ஜ் வந்துள்ளார். இது இவருக்கு ஆத்திரியச் செமித்திய எதிர்ப்பில் இருந்து தப்பிக்க உதவியுள்ளது. 1938 இல் தம் பெற்றோரின் அவலமான கதியறிந்த இவர் அவர்களை உடனே ஆத்திரியாவை விட்டு கிளம்பும்படி தொலைவரிச் செய்தி அனுப்பியுள்ளார். அதன்படி, அவர்கள் சுவிட்சர்லாந்துக்கு வந்து பின் நியூயார்க்கில் வாழத் தொடங்கியுள்ளனர்.\n\nஇரண்டாம் உலகப் போரின் தொடக்கத்தில் இவர் கனடாவில் உள்ள ஐல் ஆப் மேன் தீவில் அகதியாகச் சென்றார், இவருடன் அங்கே அகதியாகத் தாமசு கோல்டும் மேக்சு பெருட்சும் இருந்துள்ளனர் . போண்டியும் கோல்டும் 1941 இல் விடுவிக்கப்பட்டு, ஆயிலுடன் இராடாரில் அரசு ஆட்சிக் குறிகை நிறுவனத்தில் பணிபுரிந்தனர். இவர் 1946 இல் பிரித்தானியக் குடிமகன் ஆனார்.\n\nSection::::வாழ்க்கைப்பணி.\nபோண்டி கேம்பிரிட்ஜ் பல்கலைக்கழகத்தில் 1945 முதல் 1954 வரை கணிதவியல் விரிவுரையாளராகப் பணியாற்ரினார். இவர் டிரினிடியின் ஆய்வுறுப்பினராக 1943-9, 1952-4 ஆகிய ஆண்டுகளில் இருந்தார்.\n\nபோண்டி 1948 இல் பிரெடு ஆயில், தாமசு கோல்டு ஆகியோருடன் இணைந்து அண்ட்த்தின் நிலைத்தநிலைக் கோட்பாட்டை உருவாக்கினார். இக்கோட்பாட்டின்படி, புடவி தொடர்ந்து விரிவடையும் அதேநேரத்தில் புதிய விண்மீன்களையும் பால்வெளிகளையும் உருவாக்க தொடர்ந்து நிலையான அடர்த்தியைப் பேண, பொருண்மமும் உருவாகிறது. அண்மையில் பெருவெடிப்புக் கோட்பாட்டின்படியான அண்ட நுண்ணலைக் கதிர்வீச்சுப் பின்னணி கண்டுபிடிக்கப்பட்டதால் இக்கோட்பாடு சற்றே பின்வாங்கியுள்ளது.\n\nஈர்ப்புக்க் கதிர்வீச்சின் தன்மையைச் சரியாக உணர்ந்தவர்களில் போண்டியும் ஒருவராவார். இவர் போண்டி கதிர்வீச்சு ஆயங்களையும் போண்டி K கலனத்தையும் போண்டி பொருண்மை விளக்கங்களையும்போண்டி செய்தியையும் அறிமுகப்படுத்தினார். சார்பியல் குறித்துப் பல மீள்பார்வைக் கட்டுரைகளையும் எழுதினார்.இவர் போண்டி விவாதத்தை மக்களிடையே பரப்பினார். இது இரிச்சர்டு பீன்மன் அவர்களால் அறிமுகப்படுத்தப்பட்ட்தாக்க் கருதப்பட்டு வந்த்து. இதன்படி, பொது சார்பியல் கோட்பாடு பொருள்பொதிந்த புறநிலையாக நிலவும் ஈர்ப்புக் கதிர்வீச்சை முன்கணித்தது. இந்த உர்றுதிப்பாடு 1955 வரை விவாத்த்திலேயே இருந்த்து. ஒரு 1947 ஆய்வுக் கட்டுறை இலெமைத்ரே-டோல்மன் பதின்வெளியில் ஆர்வத்தைப் புத்துயிர்ப்புறச் செய்தது. இது இலெமைத்ரே-டோல்மந்போண்டி பதின்வெளி என்றும் அழைக்கப்படுகிறது. இவ்வெளி ஒருபடித்தற்ற கோலச் சீரொருமை வாய்ந்த்தூசுத் தீர்வாகும். போண்டி மேலும் வளிம முகிலில் இருந்து விண்மீன் அல்லது கருந்துளை உருவாகும் அகந்திரளுதல் கோட்பாட்டிற்கும்இரேம்மண்டு இலிட்டில்டனுடன் இணைந்து பங்களிப்பு செய்துள்ளார்.இதற்கு போண்டி அகந்திரளுதல் கோட்பாடு அல்லது போண்டி ஆரக் கோட்பாடு என்று பெயரிடப்பட்டுள்ளது.\n\nஇவர் 1954 இல் இலண்டன் கிங்சு கல்லூரியில் பேராசிரியரானார். மேலும் 1985 இல் தகைமைப் பேராசிரியராகவும் அழைக்கப்பட்டார். இவர் 1956 முதல் 1964 வரை அரசு வானியல் கழகத்தின் செயலராக இருந்துள்ளார்.\n\nSection::::சொந்த வாழ்க்கை.\nஇவருடைய பெற்றோர் யூதராயினும் இவர் சமயத் தேவை எதையும் உணரவில்லை. இவர் வாழ்நாள் முழுவதும் சிறந்த மாந்தநேயராக விளங்கினார்]. இவர் 1982 முதல் 1999 வரை பிரித்தானிய மாந்தநேயக் கழகத்தின் தலைவராகவும் விளங்கினார். இவர் 1982 இல் இருந்து பகுத்தறிவு ஊடக்க் கழகத்தின் தலைவராகவும் இருந்துள்ளார். மாந்தநேயக் கொள்கை அறிக்கையில் கையெழுத்திட்டவர்களில் இவரும் ஒருவராவார்.\n\nஇவர் 1947 இல் கணிதவியலாளரும் வானியலாளருமான கிறித்தைன் சுடாக்மனை மணந்தார்;இவர் ஆயிலின் ஆய்வு மாணவர்களில் ஒருவர். இவரும் போண்டியைப் போலவே மாந்தநேய இயக்கத்தில் முனைப்போடு பங்கு பற்றினார். இவர்களுக்கு இரு ஆண்மகவும் மூன்று பெண்மகவும் பிறந்தனர். இவரில் ஒருவர் எடின்பரோ பல்கலைக்கழகப் பெண்ணியப் பரப்புநரான பேராசிரியர் இலிசு போண்டி ஆவார். இவர் தன் 85 ஆம் அகவையில் கேம்பிரிச்ஜில் 2005 இல் இறந்தார். இவரது சாம்பல் கேம்பிரிட்ஜ் அருகே உள்ள ஆங்கிலிசே துறவுமடத்தில் தூவப்பட்ட்து.கிறித்தைன் 2015 இல் இறந்தார்.\n"}
{"id": "325794", "url": "https://ta.wikipedia.org/wiki?curid=325794", "title": "சௌதங்கா மாவட்டம்", "text": "சௌதங்கா மாவட்டம்\n\nசௌதங்கா மாவட்டம் (Chuadanga District) தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் குல்னா கோட்டத்தில் அமைந்துள்ளது. வங்காளதேசத்தின் தென்மேற்கில் அமைந்த இம்மாவட்டத்தின் நிர்வாகத் தலைமையிடம் சௌதங்கா நகரம் ஆகும்.\n\nSection::::மாவட்ட எல்லைகள்.\nசௌதங்கா மாவட்டத்தின் வடகிழக்கில் குஸ்தியா மாவட்டம், தென்கிழக்கில் ஜெனிதக் மாவட்டம், வடமேற்கில் மெகர்பூர் மாவட்டம் மற்றும் தென்மேற்கில் இந்தியாவின் மேற்கு வங்காளத்தின் நதியா மாவட்டம் எல்லைகளாக உள்ளது.\n\nSection::::மாவட்ட நிர்வாகம்.\n1174.10 சதுர கிலோ மீட்டர் பரப்பளவு கொண்ட சௌதங்கா மாவட்டத்தை நிர்வாக வசதிக்காக ஆலம்தங்கா, சௌதங்கா சதர், ஜிபன்நகர், தமுர்ஹுடா என நான்கு வருவாய் துணை மாவட்டங்களாகப் பிரிக்கப்பட்டுள்ளது. \n\nமேலும் இம்மாவட்டத்தில் நான்கு நகராட்சி மன்றங்களும், முப்பத்தி இரண்டு கிராம ஒன்றியக் குழுக்களும், 345 வருவாய் கிராமங்களும், 521 கிராமங்களும் உள்ளது.\n\nஇம்மாவட்டத்தின் அஞ்சல் சுட்டு எண் 9000 ஆகும். தொலைபேசி குறியிடு எண் 0761. இம்மாவட்டம் இரண்டு நாடாளுமன்றத் தொகுதிகளைக் கொண்டுள்ளது. \n\nSection::::பொருளாதாரம்.\nஇம்மாவட்டத்தில் நவகங்கா, மதவங்கா, வைரப், குமார், சித்திரா முதலிய ஆறுகள் பாய்வதால் நீர் வளமும், மண் வளமும் மிக்கதாக உள்ளது. இம்மாவட்டத்தில் 894.20 சதுர கிலோ மீட்டர் பரப்பளவில் நெல், சணல், கரும்பு, வெற்றிலை முதலியன பயிரிடப்படுகிறது. இம்மாவட்டத்தில் ஒரு மதுபானத் தொழிற்சாலை செயல்படுகிறது. \n\nSection::::மக்கள் தொகையியல்.\n1174.10 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 11,29,015 ஆக உள்ளது. அதில் ஆண்கள் 5,64,819 ஆகவும், பெண்கள் 5,64,196 ஆகவும் உள்ளனர். ஆண்டு மக்கள் தொகை வளர்ச்சி விகிதம் 1.13 % ஆக உள்ளது. பாலின விகிதம் 100 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 962 நபர்கள் வீதம் வாழ்கின்றனர். மாவட்ட சராசரி எழுத்தறிவு 45.9% ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.\n\nSection::::கல்வி.\nவங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்பு உள்ளது. அவைகள்: ஐந்தாண்டு படிப்புகள் கொண்ட தொடக்கப் பள்ளிகளும் (கிரேடு 1 – 5), ஐந்தாண்டு படிப்புகள் கொண்ட இடைநிலைப் பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப் பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப் படிப்பு மற்றும் ஒராண்டு கால முதுநிலை பட்டப் படிப்பு கொண்ட பல்கலைக்கழகங்களும், கல்லூரிகளும் உள்ளது.\nவங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.\n\nSection::::கல்வி நிறுவனங்கள்.\nஇம்மாவட்டத்தில் 12 கல்லூரிகளும், 48 உயர்நிலைப் பள்ளிகளும், ஏழு இளையோர் பள்ளிகளும், \n257 அரசு தொடக்கப் பள்ளிகளும், 120 தனியார் தொடக்கப் பள்ளிகளும், ஒரு செவிலியர் பயற்சி மையமும், 63 மதராசாக்களும், ஒரு பல்கலைக்கழகமும் உள்ளது. \n"}
{"id": "325799", "url": "https://ta.wikipedia.org/wiki?curid=325799", "title": "ஜெனிதக் மாவட்டம்", "text": "ஜெனிதக் மாவட்டம்\n\nராஜ்பாரி மாவட்டம் (Rajbari District) () தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் குல்னா கோட்டத்தில் அமைந்துள்ளது. வங்காளதேசத்தின் மையத்தில் அமைந்த இம்மாவட்டத்தின் நிர்வாகத் தலைமையிடம் ராஜ்பாரி நகரம் ஆகும். \n\nSection::::மாவட்ட எல்லைகள்.\nஇம்மாவட்டத்தின் வடக்கில் பப்னா மாவட்டம், தெற்கில் மகுரா மாவட்டம் மற்றும் பரித்பூர் மாவட்டங்களும், கிழக்கில் மணிகஞ்ச் மாவட்டமும், குஸ்தியா மாவட்டம் மற்றும் ஜெனிதக் மாவட்டங்களும் மேற்கில் குஸ்தியா மாவட்டம் மற்றும் ஜெனிதக் மாவட்டங்களும் எல்லைகளாக உள்ளது.\n\nSection::::மாவட்ட நிர்வாகம்.\n1092.28 சதுர கிலோ மீட்டர் பரப்பளவு கொண்ட மாவட்டத்தை நிர்வாக வசதிக்காக ராஜ்பாரி சதர், கோலோந்தா, பங்க்சா, பாலியாகண்டி, மற்றும் காளகாளி என ஐந்து துணை வருவாய் துணை மாவட்டங்களாகப் பிரிக்கப்பட்டுள்ளது. \n\nமேலும் இம்மாவட்டத்தில் மூன்று நகராட்சி மன்றங்களும், நாற்பத்தி இரண்டு கிராம ஒன்றியக் குழுக்களும், 720 வருவாய் கிராமங்களும், 967 கிராமங்களும் உள்ளது.\n\nஇம்மாவட்டத்தின் அஞ்சல் சுட்டு எண் 7700 ஆகும். தொலைபேசி குறியிடு 0641 எண் ஆகும் . இம்மாவட்டம் இரண்டு நாடாளுமன்றத் தொகுதிகளைக் கொண்டுள்ளது. \n\nஇம்மாவட்டத்தின் ஆண்டு சராசரி வெப்பம் செல்சியஸ் ஆகவும்; ஆண்டு சராசரி மழைப் பொழிவு 2105 மில்லி மீட்டராகவும் உள்ளது. \n\nSection::::பொருளாதாரம்.\nஇம்மாவட்டத்தில் பத்மா ஆறு, சந்த்னா ஆறு, சித்திரா ஆறு, ஹோரை ஆறு, கோரை ஆறு, மதுமதி ஆறு, குமார் ஆறு போன்ற வற்றாத ஆறுகள் பாய்வதால், நீர் வளமும் மண் வளமும் கூடியதாக உள்ளது. இங்கு நெல், சணல், கரும்பு, வெங்காயம், பருப்பு வகைகள், பருத்தி, வாழை, தென்னை, வெள்ளைப்பூண்டு, எண்ணெய் வித்துக்கள், பலா, விளாச்சி முதலியன பயிரிடப்படுகிறது. \n\nSection::::மக்கள் தொகையியல்.\n1092.28 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 10,49,778 ஆக உள்ளது. அதில் ஆண்கள் 5,19,999 ஆகவும், பெண்கள் 5,29,779 ஆகவும் உள்ளனர். ஆண்டு மக்கள் தொகை வளர்ச்சி விகிதம் 0.97% ஆக உள்ளது. பாலின விகிதம் 98 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 961 நபர்கள் வீதம் வாழ்கின்றனர். மாவட்ட சராசரி எழுத்தறிவு 52.3% ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.\n\nSection::::கல்வி.\nவங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்பு உள்ளது. அவைகள்: ஐந்தாண்டு படிப்புகள் கொண்ட தொடக்கப் பள்ளிகளும் (கிரேடு 1 – 5), ஐந்தாண்டு படிப்புகள் கொண்ட இடைநிலைப் பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப் பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப் படிப்பு மற்றும் ஒராண்டு கால முதுநிலை பட்டப் படிப்பு கொண்ட பல்கலைக்கழகங்களும், கல்லூரிகளும் உள்ளது.\nவங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.\n"}
{"id": "325801", "url": "https://ta.wikipedia.org/wiki?curid=325801", "title": "பத்தேவியாக் கோட்டை", "text": "பத்தேவியாக் கோட்டை\n\nபத்தேவியாக் கோட்டை என்பது, இன்றைய சக்கார்த்தாவில் சிலிவுங் ஆற்றுக் கழிமுகத்தருகே இருந்த ஒரு கோட்டை. இக்கோட்டை, ஒல்லாந்தக் கிழக்கிந்தியக் கம்பனியின் ஆசியாவுக்கான தலைமை நிர்வாக மையமாக விளங்கியது. கிழக்கிந்தியத் தீவுப் பகுதியில் ஒல்லாந்தக் கிழக்கிந்தியக் கம்பனியின் அதியுயர் அதிகாரியும், கிழக்கிந்தியா தொடர்பான விடயங்களில் முடிவெடுக்கும் அதிகாரம் கொண்ட கிழக்கிந்திய சபையின் தலைமைப் பொறுப்பில் இருந்தவருமான ஆளுனர் நாயகத்தின் வதிவிடமும் இக்கோட்டையிலேயே இருந்தது.\n\nSection::::வரலாறு.\nஒல்லாந்தக் கிழக்கிந்தியக் கம்பனியின் முதல் ஆளுனர் நாயகம் பீட்டர் போத், கம்பனியின் வணிக நிலை ஒன்றை அமைப்பதற்காக 2,500 சதுர வாடெம் (10,000 சதுர யார்) \n"}
{"id": "325802", "url": "https://ta.wikipedia.org/wiki?curid=325802", "title": "ராஜ்பாரி மாவட்டம்", "text": "ராஜ்பாரி மாவட்டம்\n\nராஜ்பாரி மாவட்டம் (Rajbari District) () தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் டாக்கா கோட்டத்தில் அமைந்துள்ளது. வங்காளதேசத்தின் மையத்தில் அமைந்த இம்மாவட்டத்தின் நிர்வாகத் தலைமையிடம் ராஜ்பாரி நகரம் ஆகும். \n\nSection::::மாவட்ட எல்லைகள்.\nஇம்மாவட்டத்தின் வடக்கில் பப்னா மாவட்டம், தெற்கில் மகுரா மாவட்டம் மற்றும் பரித்பூர் மாவட்டங்களும், கிழக்கில் மணிகஞ்ச் மாவட்டமும், குஸ்தியா மாவட்டம் மற்றும் ஜெனிதக் மாவட்டங்களும் மேற்கில் குஸ்தியா மாவட்டம் மற்றும் ஜெனிதக் மாவட்டங்களும் எல்லைகளாக உள்ளது.\n\nSection::::மாவட்ட நிர்வாகம்.\n1092.28 சதுர கிலோ மீட்டர் பரப்பளவு கொண்ட மாவட்டத்தை நிர்வாக வசதிக்காக ராஜ்பாரி சதர், கோலோந்தா, பங்க்சா, பாலியாகண்டி, மற்றும் காளகாளி என ஐந்து துணை வருவாய் துணை மாவட்டங்களாகப் பிரிக்கப்பட்டுள்ளது. \n\nமேலும் இம்மாவட்டத்தில் மூன்று நகராட்சி மன்றங்களும், நாற்பத்தி இரண்டு கிராம ஒன்றியக் குழுக்களும், 720 வருவாய் கிராமங்களும், 967 கிராமங்களும் உள்ளது.\n\nஇம்மாவட்டத்தின் அஞ்சல் சுட்டு எண் 7700 ஆகும். தொலைபேசி குறியிடு 0641 எண் ஆகும் . இம்மாவட்டம் இரண்டு நாடாளுமன்றத் தொகுதிகளைக் கொண்டுள்ளது. \n\nஇம்மாவட்டத்தின் ஆண்டு சராசரி வெப்பம் செல்சியஸ் ஆகவும்; ஆண்டு சராசரி மழைப் பொழிவு 2105 மில்லி மீட்டராகவும் உள்ளது. கோடைக்கால அதிகபட்ச வெப்பம் 35.8° செல்சியஸ் ஆகவும், குளிர்கால குறைந்தபட்ச வெப்பம் 12.6° செல்சியஸ் ஆக உள்ளது \n\nSection::::பொருளாதாரம்.\nஇம்மாவட்டத்தில் பத்மா ஆறு, சந்த்னா ஆறு, சித்திரா ஆறு, ஹோரை ஆறு, கோரை ஆறு, மதுமதி ஆறு, குமார் ஆறு போன்ற வற்றாத ஆறுகள் பாய்வதால், நீர் வளமும் மண் வளமும் கூடியதாக உள்ளது. இங்கு நெல், சணல், கரும்பு, வெங்காயம், பருப்பு வகைகள், பருத்தி, வாழை, தென்னை, வெள்ளைப்பூண்டு, எண்ணெய் வித்துக்கள், பலா, விளாச்சி முதலியன பயிரிடப்படுகிறது. \n\nSection::::மக்கள் தொகையியல்.\n1092.28 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 10,49,778 ஆக உள்ளது. அதில் ஆண்கள் 5,19,999 ஆகவும், பெண்கள் 5,29,779 ஆகவும் உள்ளனர். ஆண்டு மக்கள் தொகை வளர்ச்சி விகிதம் 0.97% ஆக உள்ளது. பாலின விகிதம் 98 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 961 நபர்கள் வீதம் வாழ்கின்றனர். மாவட்ட சராசரி எழுத்தறிவு 52.3% ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.\n\nSection::::கல்வி.\nவங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்பு உள்ளது. அவைகள்: ஐந்தாண்டு படிப்புகள் கொண்ட தொடக்கப் பள்ளிகளும் (கிரேடு 1 – 5), ஐந்தாண்டு படிப்புகள் கொண்ட இடைநிலைப் பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப் பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப் படிப்பு மற்றும் ஒராண்டு கால முதுநிலை பட்டப் படிப்பு கொண்ட பல்கலைக்கழகங்களும், கல்லூரிகளும் உள்ளது.\nவங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.\n"}
{"id": "325804", "url": "https://ta.wikipedia.org/wiki?curid=325804", "title": "ஜேம்சு பிராட்லே", "text": "ஜேம்சு பிராட்லே\n\nஜேம்சு பிராட்லே (James Bradley) FRS (மார்ச்சு 1693 - 13 ஜூலை 1762)ஓர் ஆங்கிலேய வானியலாளர் ஆவார். இவர் 1742 இல் இருந்து எட்மண்டு ஆல்லேவுக்குப் பின்னர் அரசு வானியலாளராக இருந்துள்ளார் . இவானியலில் இரு கண்டுபிடிப்புகளான ஒளிப்பிறழ்வு (1725–1728), புவித் தலையாட்டம் (1728–1748) ஆகியவற்றுக்காகப் பெயர்பெற்றவர். இந்த இருகண்டுபிடிப்புகளும் அந்நூற்றாண்டின் மதிநுட்பமும் உயர்பயனும் மிக்க கண்டுபிடிப்புகளாக வானியல் வரலாற்று ஆசிரியரும் கணிதவியல் வானியலாளரும் பாரிசு வான்கானக இயக்குநரும் ஆகியழீன் பாப்திசுத்தே ஜோசப் தெலாம்பர் தனது 18 ஆம் நூற்ராண்டு வானியல் வரலாற்று நூலில் (1821) குறிப்பிடுகிறார். ஏனெனில், பிராட்லூவிம் இந்த இரண்டு கண்டுபிடிப்புகள் தாம் புத்தியல் வானியலைத் துல்லியமாக்கியவை. இந்த இருசேவைகள் பிராட்லூவுக்கு இப்பார்க்கசுவுக்கும் கெப்ளருக்கும் பின்னால் வந்த எக்காலத்திலும் எந்நாட்டிலும் தோன்றிய எவரினும் மிகப்பெரும் வானியலாளராக புகழ் ஈட்டித் தந்தது. .\n\nSection::::வாழ்க்கை.\nபிராட்லே 1693 மார்ச்சில் வில்லியம் பிராட்லேவுக்கும் ஜேன் பவுண்டுக்கும் மஞாக கிளவுசுசெசுடெர்சயரில் செல்டென்காமுக்கு அருகில் இருந்த செர்போர்னில் பிறந்தார். After attending Westwood's Grammar School at Northleach, இவர் 1711 மார்ச்சு 15 இல் ஆக்சுபோர்டு பால்லியோல் கல்லூரியில் சேர்ந்தார். அங்கு இவர் கலை இளவல் பட்டமும் கலை முதுவர் பட்டமும் முறையே 1714 இலும் 1717 இலிஉம் பெற்றுள்ளார். இவரது மாமனும் திறம்வாய்ந்த வானியலாளருமான ஜேம்சு பவுண்டு அவர்களின் தனிப்பயிற்சி வழியாக் இவர் தனது முதல் நோக்கீடுகளை எசக்சில் உள்ள வான்சுடீடு காணகத்தில் செய்துள்ளார். இவர் 1718 நவம்பர் 6 இல் அரசு கழகத்தின் ஆய்வுறுப்பினராகத் தேர்வு பெற்றார்.\n\nஅடுத்த ஆண்டு இவர் பிரிட்சுடோக்கின் விகார் ஆக ஆனையைப் பெற்றார். வேல்சில் ஒரு சிறுவீடும் இவரது நண்பரான சாமுவேல் மோலினியூக்சு வாங்கித் தந்தார். இவர் 1721 இல் ஆக்சுபோர்டு பல்கலைக்கழகத்தில் சவிலியன் வானியல் கட்டில் தகைமை கிடைத்த்தும் இக்கடன்மைகளில் இருந்து விடுபட்டு அங்கு சேர்ந்தார். அங்கு செய்முறை மெய்யியலில் உயர்விரிவுரையாளராக 1729 முதல் 1760 வரை இருந்தபோது, ஆழ்சுமோலியன் அருங்காட்சியகத்தில் 79 விரிவுரைகல் ஆற்றியுள்ளார்.\n\nபிராட்லே 1742 இல் எட்மண்டு ஆல்லேவுக்குப் பின் அரசு வானியலாளராக அமர்த்தப்பட்டார்; இவரது புகழால் வெற்றிகரமாக கருவிகள் வாங்க 1,000பவுண்டுகலைப் பெற்றுள்ளார்; 8 அடி கால்வாட்டக் கோணம் இவருக்காக ஜான்பர்டு எனும் வானியலாளரால் 1750 இல் கட்டித் தரப்பட்டது. இவர் கிரீன்விச்சில் ஏராள்மான வானியல் கருவிகளை வானியலைச் சீர்திருத்த திரட்டிவிட்டார்.ஆண்டுக்கு 250 பவுண்டு கிரவுன் ஓய்வூதியமும் இவருக்கு 1752 இல் வழங்கப்பட்டது.\n\nஒன்பது ஆண்டுகளுக்குப் பின் உடல்நலமின்மையால் ஓய்வு பெற்று கிளவுசெசுடெர்சயரில் உள்ள சால்போர்டின் சாட்சுவோல்டு எனுமிட்த்தில் தங்கியிருந்தார். அப்போது ஆக்சுபோர்டின் டேனியல் இலைசன்சு எனும் மருத்துவரின் கவனிப்பிலும் ஊரில் இருந்த மருத்துவரின் தொடர்கவனிப்பிலும் இருந்துள்ளார். இவர் 1762 ஜூலை 13 இல் சுகிவெரால்சு வீட்டில் இறந்தார். இவர் கிளவுசெசுடெர்சயரில் இருந்த மின்சின்காம்ப்டன் புனித டிரினிடி பேராயத்தில் அடக்கம் செய்யப்பட்டார் in Gloucestershire.\n\n\n"}
{"id": "325807", "url": "https://ta.wikipedia.org/wiki?curid=325807", "title": "யோகான் எலர்ட் போடே", "text": "யோகான் எலர்ட் போடே\n\nயோகான் எலர்ட் போடே (Johann Elert Bode) (; 19ஜனவரி 1747 – 23 நவம்பர் 1826) ஒரு செருமானிய வானியலாளர் ஆவார். இவர் தித்தியசு- போடே விதியை மீள்வடிவமைத்து பரவலாக்கியவர் ஆவார். போடே யுரேனசின் வட்டணையை அறுதியிட்டு அதற்குப் பெயரும் இட்டார்.\n\nSection::::வாழ்வும் பணியும்.\nபோடே அம்பர்கில் பிறந்தார். இவர் இளமையில் கண் நோய் தாக்கவே, தன் வலது கண்ணை இழந்தார்; தொடர்ந்து கண்சிக்கல்கள் இவரை வாழ்நாள் முழுதும் வாட்டின.\n\nஇளமையில் இவரது கணித்த் திறமை இவரை யோகான் பூசுச்சுக்கு அறிமுகப்படுத்தி, போடே அவரது நூலகத்தைப் பயன்படுத்த உதவியது.\n\nஇவர் 1766 ஆகத்து 5 இல் நிகழ்ந்த சூரிய ஓளிமறைப்பைப் பற்றி இவர் எழுதிய குறுங்கட்டுரையின் வெளியீட்டோடு இவரது பணி தொடங்கியது. அடுத்து இவரது வானியல் குறித்த எளிய நூலாகிய \"Anleitung zur Kenntniss des gestirnten Himmels\" (1768, 10th ed. 1844) வெளியிடப்படவே, அதுகண்ட வெற்றியால் இவரை யோகான் ஈன்றிச் இலாம்பர்ட் பெர்லினுக்கு அழைக்க வைத்ததுஅப்போது இவருக்கு மேம்பட்ட திட்ட்த்தினால் கணிக்கும் பணி இலாம்பர்ட்டால் தரப்பட்டது. அங்கு இவர் 1774 இல் பெயர்பெற்ற \"Astronomisches Jahrbuch\" எனும் இதழின் 51 தொகுதிகளை ஆண்டுக்கு ஒன்றாகத் தொகுத்து வெளியிட்டார்.\n\nஇவர் 1786 இல் பெர்லின் வான்கானகத்தின் இயக்குநரானார். இப்பணியில் இருந்து இவர் 1825 இல் ஓய்வு பெற்றார்.\n\nஇவர் 1787 முதல் 1825 வரை Astronomisches Rechen-Institut நிறுவனத்தின் இயக்குநராக இருந்தார். இவர் 1794 இல்சுவீடன் அரசு வானியல் கழகத்தின் அயல்நாட்டு உறுப்பினராகத் தேர்வானார். இவர் 1789 ஏப்பிரலில் அரசுகழகத்தின் உறுப்பினராகத் தேர்ந்தெடுக்கப்பட்டார்.\n\nபோடே தன் 79 ஆம் அகவையில் 1826 நவம்பர் 23 இல் இறந்தார்.\n\nHis works were highly effective in diffusing throughout Germany a taste for astronomy.\n\n\n"}
{"id": "325814", "url": "https://ta.wikipedia.org/wiki?curid=325814", "title": "எர்னெசுட்டு வில்லியம் பிரவுன்", "text": "எர்னெசுட்டு வில்லியம் பிரவுன்\n\nஎர்னெசுட்டு வில்லியம் பிரவுன் (\"Ernest William Brown\", 29 நவம்பர் 1866 – 22 சூலை 1938) ஓர் ஆங்கிலேயக் கணிதவியலாளரும் வானியலாளரும் ஆவார். இவர் தன் வாழ்நாலின் பெரும்பகுதியை அமெரிக்காவிலேயே கழித்தார். இவர் இயல்பாக 1923 இல் அமெரிக்க குடிமகனாகவும் ஆனார்.\n\nஇவரது வாழ்நாள் பணி நிலா இயக்கமும் நிலாக் கோட்பாடும் ஆகும், இவர் மிகவும் துல்லியமான நிலாப் பட்டியல்களைத் தொகுத்தார். இவர் கோள்களின் இயக்கங்களையுமாய்வு செய்தார். திராயிய குறுங்கோள்களின் வட்டணைகளையும் கணக்கிட்டார்.\n\nSection::::வாழ்வும் பணியும்.\nபிரவுன் இங்கிலாந்தில் இருக்கும் கிங்சுடன் அல் எனும் இடத்தில் பிறந்தார். இவர் வில்லியத்துக்கும் மார்ட்டின் எனப்பட்ட எம்மாவுக்கும் பிரந்த நால்வரில் இரண்டாமவர். இவரது த்ந்தையார் முதலில் உழவராக இருந்து பின்னர் மரவணிகரானார். இவரது தாயாரும் தம்பியும் 1870 இல் காய்ச்சலில் இறந்தனர். அப்போது இவருக்கு 4 அகவையும் ஆகவில்லை. இவரும் இரு அக்காவும் தங்கையும் மணமாகாத அத்தையால் ஐந்து ஆண்டுகள் (தந்தைக்கு மறுமணம் ஆகும்வரை) வளர்க்கப்பட்டனர்.\n\nSection::::கல்வியும் தொடக்கநிலைப் பணியும்.\nஇவர் எர்ட்போர்டுசயரில் இருக்கும் டாட்டெரிட்ஜ் பார்க் பள்ளியில் கல்வி பயின்றார், இது இப்போது டோர்செட் அவுசு பள்ளியின் ஒருபகுதியாக உள்ளது. Hull and East Riding College. பள்ளி முடிந்த்தும், இவர் கேம்பிரிட்ஜ் கிறித்து கல்லூரியில் சேர்ந்தார்.அங்கு இவர் தகவுறு முதல்வகுப்பில் பட்டம் பெற்றுள்ளார். மேலும் இவர் கேபிரிட்ஜ் பல்கலைக்கழகத்திலேயே ஆறாம் விரேங்கிலர் கணித்த் தகுதியுடன் 1887 இல் பட்டம் பெற்றார். அங்கேயே இவர் பட்டமுதுவர் கல்வியும் ஜார்ஜ் ஓவர் டார்வின் வழிகாட்டுதலின்கீழ் தொடர்ந்துள்ளார். 1888 ஆம் ஆண்டு கோடையில் டார்வின் இவரை நிலாக் கோட்பாடு சார்ந்த ஜார்ஜ் வில்லியம் கில்லின் ஆய்வைப் படிக்கச் சொன்னார் . இது பிரவுனின் முழு வாழ்நாள் ஆய்வுப் போக்கையும் தீர்மானித்தது.\n\nஇவர் 1889 இல் கிறித்து கல்லூரியின் ஆய்வுறுப்பினர் ஆக்கப்பட்டார். மேலும் அதே ஆண்டில் இவர் அரசு வானியல் கழக உறுப்பினராகவும் தேர்வு செய்யப்பட்டார். இவர் தன் முதுவர் பட்ட்த்தை 1891 இல் பெற்ரார். பின் கேம்பிரிட்ஜில் இருந்து வெளியேறி, பென்சில்வேனியாவில் இருக்கும் ஏவர்போர்டு கல்லூரியில் கணிதவியல் பயிற்றுநராகச் சேர்ந்தார். இங்கு இவர் படிப்படியாக உயர்ந்து 1893 இல் கணிதவியல் பேராசிரியர் ஆனார். என்றாலும் இவர் ஒவ்வோராண்டு கோடையிலும் கேம்பிரிட்ஜுக்கு வந்து இவரது முன்னாள் பயிற்றுநரான டார்வினுடன் தங்குவார்.\n\n\n\nSection::::மேற்கோள்கள்.\n—வெளி இணைப்புகள்==\n"}
{"id": "325820", "url": "https://ta.wikipedia.org/wiki?curid=325820", "title": "முத்துப்பேட்டை தர்கா", "text": "முத்துப்பேட்டை தர்கா\n\nமுத்துப்பேட்டை தர்கா என்பது இந்திய மாநிலமான தமிழ்நாட்டில் திருவாரூர் மாவட்டத்தில் உள்ள முத்துப்பேட்டை நகரில் உள்ள தர்கா ஆகும். இங்கு ஹழரத் ஷைக் தாவூத் காமில் ஒலியுல்லாஹ் எனும் இசுலாமிய சூபி ஞானி அடக்கம் செய்யப்பட்டுள்ளார்.\nSection::::வரலாறு.\nஇந்த தர்கா இந்திய துணைக்கண்டத்தின் சுமார் ஆயிரம் வருடங்கள் மிகப்பழமையான\nதர்கா ஆகும். இது இஸ்லாமிய கட்டுமான முறைகளின்படி கட்டப்பட்டதாகும். சமூக சம உரிமை, பாகுபாடின்மை இன்றி முத்துப்பேட்டை தர்காவிற்கு அனைத்து சமுதாய மக்களும் வருகை தருகின்றனர். இது ஜம்பவனோடை தர்கா எனவும் அழைக்கப்படுகிறது.\nSection::::கந்தூரி விழா.\nமத ஒற்றுமைக்கு எடுத்துக்காட்டாக இந்த தர்கா உள்ளது.இங்கு கந்தூரி விழா ஒவ்வொரு ஆண்டும் சிறப்பாக நடைபெறும்.\n"}
{"id": "325826", "url": "https://ta.wikipedia.org/wiki?curid=325826", "title": "வேலூர் வசிஷ்டேசுவரர் கோயில்", "text": "வேலூர் வசிஷ்டேசுவரர் கோயில்\n\nவேலூர் வசிஷ்டேசுவரர் கோயில் தமிழ்நாட்டில் வேலூர் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் வேலூர் மாவட்டத்தில் வேப்பூர் என்னுமிடத்தில் அமைந்துள்ளது. இவ்வூரில் வேப்ப மரங்கள் நிறைந்திருப்பதால் வேம்பூர் என அழைக்கப்பட்டு, பின்னர் வேப்பூர் என்றானது.\n\nSection::::இறைவன், இறைவி.\nஇக்கோயிலின் மூலவராக வசிஷ்டேசுவரர் உள்ளார். சப்த ரிஷிகளில் ஒருவரான வசிஷ்டர் இங்கு தங்கி இங்குள்ள இறைவனை வழிபட்டதால் இவர் வசிஷ்டேசுவரர் என்றழைக்கப்படுகிறார். சிவன் இங்கு வசிஷ்டருக்கு ஜோதி வடிவில் காட்சி தந்ததாகக் கூறுகின்றனர். இறைவி பாலகுஜாம்பிகை ஆவார்.\n\nSection::::வரலாறு.\nஇறைவி தனி சன்னதியில் உள்ளார். சிவனின் சன்னதியில் வசிஷ்டர் சிவனை வணங்கிய நிலையில் உள்ளார். இவருக்கு பூசை செய்த பினனர் சிவனுக்கு பூசை செய்கிறார்கள். சரபேசுவரர், சப்த மாதர், செல்வ விநாயகர், காசி விசுவநாதர், அகோர வீரபத்திரர், கால பைரவர் ஆகியோரின் சன்னதிகள் உள்ளன.இக்கோயிலிலுள்ள வள்ளி தெய்வானையுடன் கூடிய சுப்பிரமணியரைப் போற்றி அருணகிரியார் பாடியுள்ளார்.\n\nSection::::விழாக்கள்.\nசிவராத்திரி, பௌர்ணமி, ஆவணி வளர்பிறை பஞ்சமி உள்ளிட்ட விழாக்கள் இங்கு சிறப்பாக நடைபெறுகின்றன. மகாளய பட்சம் மற்றும் அமாவாசை போன்ற நாள்களில் இறைவனுக்கு சிறப்பு பூசை நடைபெறுகிறது.\n"}
{"id": "325828", "url": "https://ta.wikipedia.org/wiki?curid=325828", "title": "வன்னிவேடு அகத்தீசுவரர் கோயில்", "text": "வன்னிவேடு அகத்தீசுவரர் கோயில்\n\nவன்னிவேடு அகத்தீசுவரர் கோயில் தமிழ்நாட்டில் வேலூர் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் வேலூர் மாவட்டத்தில் வன்னிவேடு என்னுமிடத்தில் அமைந்துள்ளது. பாலாற்றின் வட கரையில் இக்கோயில் உள்ளது.\n\nSection::::இறைவன், இறைவி.\nஇக்கோயிலின் மூலவராக அகத்தீசுவரர் உள்ளார். அகத்தியர் அமைத்த லிங்கம் என்பதால் லிங்கம் குள்ளமாக இருக்கிறது. இறைவி புவனேசுவரி ஆவார்.இறைவி பீடத்தில் மீது தவக்கோலத்தில் நின்ற நிலையில் உள்ளார். சிவராத்திரி, பௌர்ணமி, பிரதோஷம் உள்ளிட்ட விழாக்கள் இங்கு சிறப்பாக நடைபெறுகின்றன.\n\nSection::::வரலாறு.\nவன்னி மரங்கள் நிறைந்த இத்தல இறைவனை அகத்தியர் மணலால் லிங்கம் அமைத்து வழிபட்டதாகக் கூறுவர். திருச்சுற்றில் அஷ்டதிக் பாலகர்கள், காசி விசுவநாதர், விசாலாட்சி, சுப்ரமணியர், சரபேசுவரர், கால பைரவர் ஆகியோர் தனி சன்னதிகளில் உள்ளனர். வன்னி மரத்தின் கீழ் விநாயகர், சனீசுவரர் அடுத்தடுத்து உள்ளனர்.\n"}
{"id": "325830", "url": "https://ta.wikipedia.org/wiki?curid=325830", "title": "போலி (வெடிப்பொதி)", "text": "போலி (வெடிப்பொதி)\n\nபோலிப் பொதி என்பது எரியூட்டி இல்லாத, உந்துபொருள் இல்லாத; முற்றிலும் செயலற்ற ஓர் பொம்மை போல் இருப்பதாகும். ஆயுதத்தின் செயல்பாட்டை சோதிக்கவும், குழுவினரின் பயிற்சிக்காகவும் மட்டுமே இது உபயோகிக்கப்படும்.\n\nபோலிப் பொதியும் வெற்றுப் பொதியும்  வெவ்வேறு ஆகும். வெற்றுப் பொதியில் தோட்டா இருக்காது, ஆனால் உந்துபொருள் இருக்கும். வெற்றுப்பொதி வெடிக்கும், ஆனால் போலிப்பொதி வெடிக்காது.\n"}
{"id": "325834", "url": "https://ta.wikipedia.org/wiki?curid=325834", "title": "பேகர்காட் மாவட்டம்", "text": "பேகர்காட் மாவட்டம்\n\nபேகர்காட் மாவட்டம் () தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் குல்னா கோட்டத்தில் அமைந்துள்ளது. வங்காளதேசத்தின் தெற்கில் அமைந்த இம்மாவட்டத்தின் நிர்வாகத் தலைமையிடம் பேகர்காட் நகரம் ஆகும்.இம்மாவட்டத்தில் கங்கை ஆறும் - பிரம்மபுத்திரா ஆறும் ஒன்று கூடுகிறது.\n\nSection::::மாவட்ட எல்லைகள்.\nபேகர்காட் மாவட்டத்தின் வடக்கில் பரித்பூர் மாவட்டமும், தெற்கில் வங்காள விரிகுடாவும், கிழக்கில் பிராஜ்பூர், பர்குனா மற்றும் கோபால் கஞ்ச் மாவட்டத்தின் சில பகுதிகளும், மேற்கில் குல்னா மாவட்டமும் எல்லைகளாக உள்ளது. \n\nSection::::மாவட்ட நிர்வாகம்.\n3959.11 சதுர கிலோ மீட்டர் பரப்பளவு கொண்ட பேகர்காட் மாவட்டத்தை நிர்வாக வசதிக்காக பேகர்காட் சதர், மொல்லர்காட், பக்கிர்காட், மங்களா, கச்சுவா, ராம்பால், சரண்கோலா, மொரல்கஞ்ச் மற்றும் சித்தல்மரி என ஒன்பது துணை மாவட்டங்களாகப் பிரிக்கப்பட்டுள்ளது.\n\nஇம்மாவட்டம் மூன்று நகராட்சி மன்றங்களையும், எழுபத்தி ஆறு கிராம ஒன்றியக் குழுக்களையும், 697 வருவாய் கிராமங்களையும், 1048 கிராமங்களையும் கொண்டுள்ளது. இம்மாவட்டத்தின் அஞ்சல் சுட்டு எண் 9300 ஆகும். தொலைபேசி குறியிடு எண் 0468 ஆகும். இம்மாவட்டம் நான்கு நாடாளுமன்றத் தொகுதிகளைக் கொண்டுள்ளது.\n\nSection::::பொருளாதாரம்.\nஇம்மாவட்டத்தின் பொருளாதாரம் வேளாண்மையைச் சார்ந்து உள்ளது. இம்மாவட்டத்தில் மங்களா ஆறு, மதுமதி ஆறு, சீலா ஆறு, ஹரிக்கதா ஆறு, பேலேஷ்வரி ஆறு, பதுரியா ஆறு, பங்க்ரா ஆறு, தரதானா ஆறு, பன்குச்சி ஆறு, பஸ்குர் ஆறு முதலிய ஆறுகள் பாய்வதால் நீர் வளமும், மண் வளமும் மிக்கதாக உள்ளது. \n\nஎனவே இம்மாவட்டத்தில் நெல், சணல், வாழை, தென்னை, வெற்றிலை, பாக்கு, உருளைக்கிழங்கு, காய்கறிகள் முதலியன பயிரிடப்படுகிறது. இரால் மீன்கள் இம்மாவட்டத்திலிருந்து அதிகமாக வெளிநாடுகளுக்கு ஏற்றுமதியாகிறது.\n\nவங்காள தேசத்தின் இரண்டு முக்கிய துறைமுகங்களில் ஒன்றான \"மங்களா துறைமுகம்\" இம்மாவட்டத்தில் உள்ளது.\n\nSection::::மக்கள் தொகையியல்.\n3959.11 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 14,76,090 ஆக உள்ளது. அதில் ஆண்கள் 7,40,138 ஆகவும், பெண்கள் 7,35,952 ஆகவும் உள்ளனர். ஆண்டு மக்கள் தொகை வளர்ச்சி விகிதம் \n-0.47 % ஆக உள்ளது. பாலின விகிதம் 101 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 373 நபர்கள் வீதம் வாழ்கின்றனர். மாவட்ட சராசரி எழுத்தறிவு 59.0 % ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.\n\nSection::::கல்வி.\nவங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்பு உள்ளது. அவைகள்: ஐந்தாண்டு படிப்புகள் கொண்ட தொடக்கப் பள்ளிகளும் (கிரேடு 1 – 5), ஐந்தாண்டு படிப்புகள் கொண்ட இடைநிலைப் பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப் பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப் படிப்பு மற்றும் ஒராண்டு கால முதுநிலை பட்டப் படிப்பு கொண்ட பல்கலைக்கழகங்களும், கல்லூரிகளும் உள்ளது.\nவங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.\n\n "}
{"id": "325836", "url": "https://ta.wikipedia.org/wiki?curid=325836", "title": "உஞ்சா சிவானா", "text": "உஞ்சா சிவானா\n\nஉஞ்சா சிவானா \"(Uncha Siwana)\" என்பது இந்தியாவின் அரியானா மாநிலத்தில் இருக்கும் கர்னால் மாவட்டத்திலுள்ள ஒரு கணக்கெடுப்பில் உள்ள ஊர் ஆகும். \n\nSection::::மக்கள் தொகையியல்.\n2001 ஆம் ஆண்டின் இந்திய மக்கள் தொகைக் கணக்கெடுப்பின்படி உஞ்சா சிவானா நகரத்தின் மக்கள்தொகை 10609 நபர்கள் ஆகும். இம்மக்கள்தொகையில் 6883 நபர்கள் ஆண்கள் மற்றும் 3726 நபர்கள் பெண்களாவர். இதன்படி ஆண்கள் எண்ணிக்கை 65% நபர்கள் மற்றும் பெண்கள் 35% நபர்கள் ஆகும். இந்நகரத்தின் எழுத்தறிவு சதவீதம் 75% ஆகும். நாட்டின் சராசரி தேசிய எழுத்தறிவு சதவீதமான 59.5% என்பதைவிட இது அதிகமாகும். எழுத்தறிவு பெற்றவர்களில் 85% நபர்கள் ஆண்கள் மற்றும் 58% நபர்கள் பெண்களாவர். உஞ்சா சிவானா நகரில் 10% நபர்கள் 6 வயதுக்கு குறைவானவர்களாக உள்ளனர். \n"}
{"id": "325838", "url": "https://ta.wikipedia.org/wiki?curid=325838", "title": "சரியத்பூர் மாவட்டம்", "text": "சரியத்பூர் மாவட்டம்\n\nசரியத்பூர் மாவட்டம் (Shariatpur District) (, தெற்காசியாவில் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் டாக்கா கோட்டத்தில் அமைந்துள்ளது. வங்காளதேசத்தின் மையத்தில் அமைந்த இம்மாவட்டத்தின் நிர்வாகத் தலைமையிடம் சரியத்பூர் நகரம் ஆகும். \n\nSection::::மாவட்ட எல்லைகள்.\nசரியத்பூர் மாவட்டத்தின் வடக்கில் முன்சிகஞ்ச் மாவட்டமும், தெற்கில் பரிசால் மாவட்டமும், கிழக்கில் சந்திரபூர் மாவட்டமும், மேற்கில் மதாரிபூர் மாவட்டமும் எல்லைகளாக உள்ளது.\n\nSection::::மாவட்ட நிர்வாகம்.\n1174.05 சதுர கிலோ மீட்டர் பரப்பு கொண்ட சரியத்பூர் மாவட்டத்தை நிர்வாக வசதிக்காக சரியத்பூர் சதர், தமுத்தா, வெதோர்கஞ்ச், ஜாகிரியா, கோஷிர்ஹட் மற்றும் நரியா என ஆறு துணை மாவட்டங்களாகப் பிரிக்கப்பட்டுள்ளது. \n\nஇம்மாவட்டம் ஐந்து நகராட்சி மன்றங்களையும், அறுபத்தி ஐந்து கிராம ஒன்றியக் குழுக்களையும், 556 வருவாய் கிராமங்களையும், 1254 கிராமங்களையும் கொண்டுள்ளது. இம்மாவட்டத்தின் அஞ்சல் சுட்டு எண் 8000 ஆகும். தொலைபேசி குறியிடு எண் 0601 ஆகும். இம்மாவட்டம் மூன்று வங்காள தேச நாடாளுமன்றத் தொகுதிகளைக் கொண்டுள்ளது.\n\nSection::::பொருளாதாரம்.\nஇம்மாவட்டத்தில் பத்மா ஆறு, மெக்னா ஆறு, கீர்த்திநசா ஆறு, பலோங் ஆறு, தமுதியா ஆறு, ஆரியல் முதலிய ஆறுகள் பாய்வதாலும், ஆண்டு சராசரி மழைப் பொழிவு 2105 மில்லி மீட்டராக இருப்பதாலும், இம்மாவட்டம் நீர் வளமும், மண் வளமும் கொண்டதாக உள்ளது. இங்கு நெல், கோதுமை, வெங்காயம், வெள்ளைப்பூண்டு, தக்காளி, எண்ணெய் வித்துக்கள், வாழை, மா முதலியன பயிரிடப்படுகிறது. \n\nSection::::மக்கள் தொகையியல்.\n1174.05 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 11,55,824 ஆக உள்ளது. அதில் ஆண்கள் 5,59,075 ஆகவும், பெண்கள் 1 5,96,749 ஆகவும் உள்ளனர். ஆண்டு மக்கள் தொகை வளர்ச்சி விகிதம் 0.65% ஆக உள்ளது. பாலின விகிதம் 94 ஆண்களுக்கு, 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 984 நபர்கள் வீதம் வாழ்கின்றனர். மாவட்ட சராசரி எழுத்தறிவு 47.3% ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.\n\nSection::::கல்வி.\nவங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்பு உள்ளது. அவைகள்: ஐந்தாண்டு படிப்புகள் கொண்ட தொடக்கப் பள்ளிகளும் (கிரேடு 1 – 5), ஐந்தாண்டு படிப்புகள் கொண்ட இடைநிலைப் பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப் பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப் படிப்பு மற்றும் ஒராண்டு கால முதுநிலை பட்டப் படிப்பு கொண்ட பல்கலைக்கழகங்களும், கல்லூரிகளும் உள்ளது.\nவங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.\n\nSection::::கல்வி நிலையங்கள்.\nசரியத்பூர் மாவட்டத்தில் 772 தொடக்கப் பள்ளிகளும், 19 இளையோர் பள்ளிகளும், 83 உயர்நிலைப் பள்ளிகளும், மூன்று அரசுக் கல்லூரிகளும், பதின்மூன்று தனியார் கல்லூரிகளும், ஒரு தனியார் பல்கலைக்கழகமும் உள்ளது.\n"}
{"id": "325841", "url": "https://ta.wikipedia.org/wiki?curid=325841", "title": "நரசிங்கடி மாவட்டம்", "text": "நரசிங்கடி மாவட்டம்\n\nநரசிங்கடி மாவட்டம் (Narsingdi District) ( தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் டாக்கா கோட்டத்தில் அமைந்துள்ளது. வங்காளதேசத்தின் மேற்கு பகுதியில் அமைந்த இம்மாவட்டத்தின் நிர்வாகத் தலைமையிடம் நரசிங்கடி நகரம் ஆகும். இந்நகரம் வங்காளதேசத்தின் தேசியத் தலைநகரான டாக்காவிலிருந்து வடகிழக்கில் ஐம்பது கிலோ மீட்டர் தொலைவில் உள்ளது. இம்மாவட்டம் நெசவுத் தொழிலுக்குப் பெயர் பெற்றது.\n\nSection::::மாவட்ட எல்லைகள்.\nநரசிங்கடி மாவட்டத்தின் வடக்கிலும், வடகிழக்கிலும் கிசோர்கஞ்ச் மாவட்டமும், கிழக்கு மற்றும் தென்கிழக்கில் பிரம்மன்பரியா மாவட்டமும், தெற்கில் கொமில்லா மாவட்டமும், தென்மேற்கில் நாராயணன்கஞ்ச் மாவட்டமும், மேற்கில் காஜிபூர் மாவட்டமும் எல்லைகளாகக் கொண்டது.\n\nSection::::மாவட்ட நிர்வாகம்.\n1150.14 சதுர கிலோ மீட்டர் பரப்பளவு கொண்ட நரசிங்கடி மாவட்டத்தை நிர்வாக வசதிக்காக நரசிங்கடி சதர், மனோகர்தி, பேலோபூ, ராய்பூர், சிப்பூர் மற்றும் போலேஷ் என ஆறு துணை மாவட்டங்களாகப் பிரிக்கப்பட்டுள்ளது.\n\nஇம்மாவட்டம் ஆறு நகராட்சி மன்றங்களையும், எழுபது கிராம ஒன்றியக் குழுக்களையும், 598 வருவாய் கிராமங்களையும், 1048 கிராமங்களையும் கொண்டுள்ளது. இம்மாவட்டத்தின் அஞ்சல் சுட்டு எண் 1600 ஆகும். தொலைபேசி குறியிடு எண் 02 ஆகும். இம்மாவட்டம் ஐந்து நாடாளுமன்றத் தொகுதிகளைக் கொண்டுள்ளது. \n\nSection::::பொருளாதாரம்.\nவேளாண்மைப் பொருளாதாரத்தைச் சார்ந்த இம்மாவட்டத்தில் மெக்னா ஆறு, சிதாலகா ஆறு, பழைய பிரம்மபுத்திரா ஆறு, பஹாரியா ஆறு ஹரிதேவ் ஆறுகள் பாய்வதால் நீர் வளமு, மண் வளமும் கொண்டுள்ளது. இம்மாவட்டத்தில் வாழை, நெல், சணல், கரும்பு, எண்ணெய் வித்துக்கள், பலா, மா, அன்னாசி, பப்பாளி, கொய்யா முதலியவைகள் பயரிடப்படுகிறது. இம்மாவட்டம் நெசவுத் தொழிலுக்குப் பெயர் பெற்றது.\n\nSection::::மக்கள் தொகையியல்.\n1150.14 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 22,24,944 ஆக உள்ளது. அதில் ஆண்கள் 11,02,943 ஆகவும், பெண்கள் 11,22,001 ஆகவும் உள்ளனர். ஆண்டு மக்கள் தொகை வளர்ச்சி விகிதம் 1.59% ஆக உள்ளது. பாலின விகிதம் 98 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 1934 நபர்கள் வீதம் வாழ்கின்றனர். மாவட்ட சராசரி எழுத்தறிவு 49.6% ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.\n\nSection::::கல்வி.\nவங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்பு உள்ளது. அவைகள்: ஐந்தாண்டு படிப்புகள் கொண்ட தொடக்கப் பள்ளிகளும் (கிரேடு 1 – 5), ஐந்தாண்டு படிப்புகள் கொண்ட இடைநிலைப் பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப் பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப் படிப்பு மற்றும் ஒராண்டு கால முதுநிலை பட்டப் படிப்பு கொண்ட பல்கலைக்கழகங்களும், கல்லூரிகளும் உள்ளது. வங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.\n\n "}
{"id": "325848", "url": "https://ta.wikipedia.org/wiki?curid=325848", "title": "லாலா, அசாம்", "text": "லாலா, அசாம்\n\nலாலா \"(Lala )\" என்பது இந்தியாவின் அசாம் மாநிலத்தில் இருக்கும் ஐலாகண்டி மாவட்டத்திலுள்ள ஒரு நகரமையப் பகுதி அல்லது வர்த்தகப் பகுதியாகும். \n\nSection::::புவியியல்.\n24.55° வ 92.6° கி என்ற அடையாள ஆள்கூறுகளில் கடல் மட்டத்திலிருந்து 21 மீட்டர்கள் அல்லது 69 அடி உயரத்தில் இந்நகரப்பகுதி அமைந்துள்ளது.\n\nSection::::மக்கள் தொகையியல்.\n2001 ஆம் ஆண்டின் இந்திய மக்கள் தொகைக் கணக்கெடுப்பின்படி லாலா நகரத்தின் மக்கள்தொகை 10345 நபர்கள் ஆகும். இம்மக்கள்தொகையில் 5213 நபர்கள் ஆண்கள் மற்றும் 5132 நபர்கள் பெண்களாவர். இதன்படி ஆண்கள் எண்ணிக்கை 50% நபர்கள் மற்றும் பெண்கள் 50% நபர்கள் ஆகும். இந்நகரத்தின் எழுத்தறிவு சதவீதம் 81% ஆகும். நாட்டின் சராசரி தேசிய எழுத்தறிவு சதவீதமான 59.5% என்பதைவிட இது அதிகமாகும். எழுத்தறிவு பெற்றவர்களில் 84% நபர்கள் ஆண்கள் மற்றும் 78% நபர்கள் பெண்களாவர். லாலா நகரப்பகுதியில் 11% நபர்கள் 6 வயதுக்கு குறைவானவர்களாக உள்ளனர். \n"}
{"id": "325850", "url": "https://ta.wikipedia.org/wiki?curid=325850", "title": "குமார் கைபர்டா கௌவுன்", "text": "குமார் கைபர்டா கௌவுன்\n\nகுமார் கைபர்டா கௌவுன் \"(Kumar Kaibarta Gaon )\" என்பது இந்தியாவின் அசாம் மாநிலத்தில் இருக்கும் யோர்காட் மாவட்டத்திலுள்ள ஒரு கணக்கெடுப்பில் உள்ள ஊர் ஆகும்.\n\nSection::::புவியியல்.\n26.75° வ 94.2167° கி என்ற அடையாள ஆள்கூறுகளில் குமார் கைபர்டா கௌவுன் அமைந்துள்ளது.\n\nSection::::மக்கள் தொகையியல்.\n2001 ஆம் ஆண்டின் இந்திய மக்கள் தொகைக் கணக்கெடுப்பின்படி குமார் கைபர்டா கௌவுன் நகரத்தின் மக்கள்தொகை 6345 நபர்கள் ஆகும். இம்மக்கள்தொகையில் 3333 நபர்கள் ஆண்கள் மற்றும் 3012 நபர்கள் பெண்களாவர். இதன்படி ஆண்கள் எண்ணிக்கை 53% நபர்கள் மற்றும் பெண்கள் 47% நபர்கள் ஆகும். இந்நகரத்தின் எழுத்தறிவு சதவீதம் 81% ஆகும். நாட்டின் சராசரி தேசிய எழுத்தறிவு சதவீதமான 59.5% என்பதைவிட இது அதிகமாகும். எழுத்தறிவு பெற்றவர்களில் 86% நபர்கள் ஆண்கள் மற்றும் 76% நபர்கள் பெண்களாவர். குமார் கைபர்டா கௌவுன் நகரப்பகுதியில் 8% நபர்கள் 6 வயதுக்கு குறைவானவர்களாக உள்ளனர். \n"}
{"id": "325852", "url": "https://ta.wikipedia.org/wiki?curid=325852", "title": "இந்தர்வா", "text": "இந்தர்வா\n\nஇந்தர்வா \"(Indarwa)\" என்பது இந்தியாவின் பீகார் மாநிலத்தில் இருக்கும் மேற்கு சம்பாரன் மாவட்டத்திலுள்ள ஒரு கிராமம் ஆகும்.\n\nSection::::புவியியல்.\n27.108° வ 84.464° கி என்ற அடையாள ஆள்கூறுகளில் இந்தர்வா கிராமம் அமைந்துள்ளது.\n\nSection::::மக்கள் தொகையியல்.\n2011 ஆம் ஆண்டின் இந்திய மக்கள் தொகைக் கணக்கெடுப்பின்படி இந்தர்வா கிராமத்தின் மக்கள்தொகை 1436 நபர்கள் ஆகும். இதன்படி ஆண்கள் எண்ணிக்கை 52.57% நபர்கள் மற்றும் பெண்கள் 47.42% நபர்கள் ஆகும். இக்கிராமத்தின் எழுத்தறிவு சதவீதம் 49.51% ஆகும். நாட்டின் சராசரி தேசிய எழுத்தறிவு சதவீதமான 74% என்பதைவிட இது குறைவாகும். எழுத்தறிவு பெற்றவர்களில் 59.35% நபர்கள் ஆண்கள் மற்றும் 40.64% நபர்கள் பெண்களாவர். இந்தர்வா கிராமத்தில் 20.12% நபர்கள் 6 வயதுக்கு குறைவானவர்களாக உள்ளனர் . \n"}
{"id": "325853", "url": "https://ta.wikipedia.org/wiki?curid=325853", "title": "புங்கனூர் ஆத்மலிங்கேசுவரர் கோயில்", "text": "புங்கனூர் ஆத்மலிங்கேசுவரர் கோயில்\n\nபுங்கனூர் ஆத்மலிங்கேசுவரர் கோயில் தமிழ்நாட்டில் வேலூர் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் வேலூர் மாவட்டத்தில் புங்கனூர் என்னுமிடத்தில் அமைந்துள்ளது.\n\nSection::::இறைவன், இறைவி.\nஇக்கோயிலின் மூலவராக ஆத்மலிங்கேசுவரர் உள்ளார். இறைவி உமாமகேசுவரி ஆவார். சிவராத்திரி, பௌர்ணமி, பிரதோஷம் உள்ளிட்ட விழாக்கள் இங்கு சிறப்பாக நடைபெறுகின்றன.\n\nSection::::வரலாறு.\nபாண்டிய நாட்டு அமைச்சரான மாணிக்கவாசகர் குதிரை வாங்குவதற்குச் சென்றார். அப்போது குருந்த மரத்தடியில் இருந்த சிவன் அவரை ஆட்கொண்டார். தன்னிடமிருந்த பொருள்களைக் கொடுத்து ஆத்மநாதருககு திருப்பெருந்துறையில் கோயில் கட்டி வழிபட்டார். அப்பெயரே இத்தலத்து இறைவனுக்கும் உள்ளதால் இக்கோயிலில் உள்ள இறைவனை வழிபட்டால் திருப்பெருந்துறை சென்ற பலன் கிடைக்கும் என்று நம்புகின்றனர்.\n"}
{"id": "325857", "url": "https://ta.wikipedia.org/wiki?curid=325857", "title": "முடுக்கங்குளம் அம்பலவாணர் கோயில்", "text": "முடுக்கங்குளம் அம்பலவாணர் கோயில்\n\nமுடுக்கங்குளம் அம்பலவாணர் கோயில் தமிழ்நாட்டில் விருதுநகர் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் விருதுநகர் மாவட்டத்தில் முடுக்கங்குளம் என்னுமிடத்தில் அமைந்துள்ளது.\n\nSection::::இறைவன், இறைவி.\nஇக்கோயிலின் மூலவராக அம்பலவாணர் உள்ளார். இறைவி சிவகாமசுந்தரி ஆவார். மகாசிவராத்திரி அன்று மூலவர் மீது சூரிய ஒளி விழும் அற்புதமான காட்சியைக் காணலாம். இக்கோயிலின் தீர்த்தம் சிவகாமி புஷ்கரணி ஆகும். கோயிலுக்குள் ஒரு கிணறு உள்ளது. சிவராத்திரி, பிரதோஷம், மார்கழி உள்ளிட்ட விழாக்கள் இங்கு சிறப்பாக நடைபெறுகின்றன.\n\nSection::::வரலாறு.\nமுற்காலப் பாண்டியர்கள் காலத்தில் கட்டப்பட்டதை உறுதி செய்யும் வகையில் கோயிலில் முன் சின்னங்கள் காணப்படுகின்றன.\nகோயிலின் வாயிலில் உள்ள விநாயகர் கல்யாண விநாயகர் என்றழைக்கப்படுகிறார். அவர் வடக்கு நோக்கி உள்ளார். ராவணன் மனைவி மண்டோதரி தன்னுடைய திருமணத் தடை நீங்குவதற்காக சுக்ராச்சாரியாரிடம் கருத்து கேட்க, அவர் தாமரைகள் நிறைந்த குளத்தினைக் கொண்ட, முடுக்கங்குளம் என்றழைக்கப்படுகின்ற இடத்தில் உள்ள சிவனைத் தரிசித்தால் அவரது விருப்பம் நிறைவேறும் என்றார். அவருடைய திருமணம் சிறப்பாக நடைபெற்ற இடம் என்ற பெருமையை உடைய கோயிலாகும். பலகணி என்னும் கல் ஜன்னல் மூலவர் சன்னதிக்கு முன்பாக உள்ளது.\n"}
{"id": "325859", "url": "https://ta.wikipedia.org/wiki?curid=325859", "title": "இமிலியா", "text": "இமிலியா\n\nஇமிலியா \"(Imilia)\" என்பது இந்தியாவின் பீகார் மாநிலத்தில் இருக்கும் மேற்கு சம்பாரன் மாவட்டத்திலுள்ள ஒரு கிராமம் ஆகும்.\nSection::::புவியியல்.\n27.108° வ 84.464° கி என்ற அடையாள ஆள்கூறுகளில் இமிலியா கிராமம் அமைந்துள்ளது.\n\nSection::::மக்கள் தொகையியல்.\n2011 ஆம் ஆண்டின் இந்திய மக்கள் தொகைக் கணக்கெடுப்பின்படி இமிலியா கிராமத்தின் மக்கள்தொகை 359 நபர்கள் ஆகும். இதன்படி ஆண்கள் எண்ணிக்கை 53.76% நபர்கள் மற்றும் பெண்கள் 46.23% நபர்கள் ஆகும். இக்கிராமத்தின் எழுத்தறிவு சதவீதம் 53.76% ஆகும். நாட்டின் சராசரி தேசிய எழுத்தறிவு சதவீதமான 74% என்பதைவிட இது குறைவாகும். எழுத்தறிவு பெற்றவர்களில் 55.4% நபர்கள் ஆண்கள் மற்றும் 44.5% நபர்கள் பெண்களாவர். இமிலியா கிராமத்தில் 20% நபர்கள் 6 வயதுக்கு குறைவானவர்களாக உள்ளனர் . \n"}
{"id": "325862", "url": "https://ta.wikipedia.org/wiki?curid=325862", "title": "அருப்புக்கோட்டை மீனாட்சி சொக்கநாதர் கோயில்", "text": "அருப்புக்கோட்டை மீனாட்சி சொக்கநாதர் கோயில்\n\nஅருப்புக்கோட்டை மீனாட்சி சொக்கநாதர் கோயில் தமிழ்நாட்டில் விருதுநகர் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் விருதுநகர் மாவட்டத்தில் அருப்புக்கோட்டையில் அமைந்துள்ளது.இவ்வூர் திருச்சுழி சாலையில் சொக்கலிங்கபுரம் என்ற இடத்தில் அமைந்துள்ளது. இவ்வூர் முன்னர் செங்காட்டிருக்கை இடத்துவளி என்றழைக்கப்பட்டது.\n\nSection::::இறைவன், இறைவி.\nஇக்கோயிலின் மூலவராக சொக்கநாதர் உள்ளார். இறைவி மீனாட்சி ஆவார். கோயிலின் தல மரம் வில்வம் ஆகும். சூரிய புஷ்கரணி, வில்வ தீர்த்தம் ஆகியவை கோயிலின் தீர்த்தங்களாகும்.\n\nSection::::அமைப்பு.\nஇக்கோயில் பாண்டியர்கள் காலத்தில் கட்டப்பட்டதாகும். கிழக்கு நோக்கிய நிலையில் அமைந்துள்ள இக்கோயில் ஐந்து நிலை ஐந்து கலசங்களைக் கொண்ட கோபுரத்தைக் கொண்டுள்ளது. அடுத்து கொடி மரம், பலி பீடம், நந்தி மண்டபம் ஆகியவை உள்ளன. மூலவர் கிழக்கு நோக்கிய நிலையில் உள்ளார். மூலவருக்கு வலது புறம் சோமாஸ்கந்தர் சன்னதியும், அடுத்து மீனாட்சி அம்மன் சன்னதியும் உள்ளன. மூலவர் கோஷ்டத்தில் தட்சிணாமூர்த்தி, கற்பகவல்லி, லிங்கோத்பவர் உள்ளனர். இறைவியின் கோஷ்டத்தில் இச்சா சக்தி, கிரியா சக்தி, ஞான சக்தி ஆகிய சக்திகள் உள்ளனர். திருச்சுற்றில் கன்னி மூல கணபதி, விநாயகர், முருகன், சிவகாமி, சப்த கன்னி, வடக்கு திசை நோக்கிய நிலையில் சண்டிகேசுவரர், சரசுவதி, வல்ல சித்தர், காசி விசுவநாதர், விசாலாட்சி, வள்ளி தெய்வானையுடன் கூடிய சுப்பிமணியர், மகாலட்சுமி, கால பைரவர், சந்திரன், நவக்கிரகம், நந்தி, ஆஞ்சநேயர் ஆகியோர் உள்ளனர். ஒவ்வோராண்டும் மார்ச் 20ஆம் நாள் முதல் 30ஆம் நாள் வரை சூரிய ஒளி மூலவர் மீது விழுவதைக் காணலாம். இங்குள்ள படித்துறை விநாயகர் ஜடாமுடியுடன் காணப்படுகிறார்.\n\nSection::::விழாக்கள்.\nஆனி பூசம் கொடியேற்றம், ஆனி கேட்டை தேர், மூல நட்சத்திரத்தில் தீர்த்தவாரி என்ற வகையில் 12 நாள் திருவிழா, ஆனி பிரமோற்சவம், சிவராத்திரி, நவராத்திரி, ஐப்பசி அன்னாபிசேகம், கார்த்திகை தெப்பம், கார்த்திகை சோம வார சங்காபிஷேகம், திருவாதிரை உள்ளிட்ட விழாக்கள் இங்கு நடைபெறுகின்றன.\n"}
{"id": "325864", "url": "https://ta.wikipedia.org/wiki?curid=325864", "title": "சத்திரம் காசி விசுவநாதர் கோயில்", "text": "சத்திரம் காசி விசுவநாதர் கோயில்\n\nசத்திரம் காசி விசுவநாதர் கோயில் தமிழ்நாட்டில் விருதுநகர் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் விருதுநகர் மாவட்டத்தில் அருப்புக்கோட்டையில் சத்திரம் என்னுமிடத்தில் அமைந்துள்ளது.\n\nSection::::இறைவன், இறைவி.\nஇக்கோயிலின் மூலவராக காசி விசுவநாதர் உள்ளார். இறைவி அன்னபூரணி ஆவார். கோயிலில் தெப்பக்குளம் உள்ளது. கோயிலின் உள்ளே தீர்த்தக்கிணறு உள்ளது.\n\nSection::::அமைப்பு.\nசுமார் 1100 ஆண்டுகளுக்கு முந்தைய கோயில் என்பதை கல்வெட்டுகள் மூலமாக அறியமுடிகிறது. காசியின் நேர்ப் பார்வையில் இக்கோயில் அமைந்துள்ளதாகக் கூறுகின்றனர். முன் மண்டபத்தை அடுத்து கொடி மரம் காணப்படுகிறது. தென் திசை நோக்கி இறைவியை தரிசிக்கும் வகையில் நந்தி காணப்படுகிறது. அருகில் மூலவர் சன்னதி உள்ளது. இறைவி சன்னதி வடக்கு நோக்கி உள்ளது. இங்கு நவக்கிரகங்கள் காணப்படவில்லை.சப்த கன்னியருடன் தட்சிணாமூர்த்தி சன்னதி உள்ளது. சனீசுவரர், கால பைரவர், கன்னி மூல கணபதி, வள்ளி தெய்வானையுடன் முருகன் ஆகியோர் உள்ளனர். இக்கோயிலில் சிவன் அன்னபூரணியுடன் காணப்படுகிறார்.\n\nSection::::விழாக்கள்.\nபிரதோஷம், பௌர்ணமி, சிவராத்திரி, வைகாசிப் பெருவிழா உள்ளிட்ட விழாக்கள் இங்கு நடைபெறுகின்றன.\n"}
{"id": "325866", "url": "https://ta.wikipedia.org/wiki?curid=325866", "title": "பெர்ரோநையோபியம்", "text": "பெர்ரோநையோபியம்\n\nபெர்ரோநையோபியம் \"(Ferroniobium)\" ஒரு முக்கியமான இரும்பு நையோபியம் தனிமங்களின் கலப்புலோகம் ஆகும். இக்கலப்புலோகத்தில் 60% முதல் 70% வரையில் நையோபியம் பகுதிப்பொருளாக உள்ளது . உயர்-தாழ்வலிமை கலப்புலோக எஃகு தயாரிப்பில், உலக நையோபியம் உற்பத்தியில் 80% நையோபியம் பயன்படுத்தப்படுகிறது. பைரோகுளோர் படிவுகளிலிருந்து தோண்டி எடுக்கப்படும் நையோபியம் அடுத்து நையோபியம் பென்டாக்சைடாக (Nb2O5) மாற்றப்படுகிறது. இந்த ஆக்சைடு இரும்பு ஆக்சைடு மற்றும் அலுமினியத்துடன் சேர்க்கப்பட்டு வெப்ப அலுமினோ வினையின் மூலம் நையோபியம், இரும்பாக குறைக்கப்படுகிறது. பகுதிப்பொருட்களை எலக்ட்ரான் கற்றை உலை எனப்படும் வெற்றிட உலையில் தூய்மைப் படுத்தப்பட்டு பயன்படுத்தப்படுகிறது. வார்ப்புருவாக்கத்திற்கு முன்பாக இக்கலப்புடன் உருக்கிய எஃகைச் சேர்த்து பெர்ரோநையோபியம் தயாரிக்கப்படுகிறது . பிரேசில், கனடா போன்ற நாடுகள் நையோபியம் உற்பத்தியில் முன்னிலை பெற்றிருப்பது போலவே பெர்ரோநையோபியம் உற்பத்தியிலும் முன்னிலையில் உள்ளன \n\n"}
{"id": "325870", "url": "https://ta.wikipedia.org/wiki?curid=325870", "title": "சந்திரபூர் மாவட்டம், வங்காளதேசம்", "text": "சந்திரபூர் மாவட்டம், வங்காளதேசம்\n\nசந்திரபூர் மாவட்டம்,வங்காளதேசம் (Chandpur District) () தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் சிட்டகாங் கோட்டத்தில் அமைந்துள்ளது. வங்காளதேசத்தின் தென்கிழக்கில் அமைந்த இம்மாவட்டத்தின் நிர்வாகத் தலைமையிடம் சந்திரபூர் நகரம் ஆகும்.\nSection::::மாவட்ட எல்லைகள்.\nசந்திரப்பூர் மாவட்டத்தின் வடக்கில் கொமில்லா மாவட்டம் மற்றும் முன்சிகஞ்ச் மாவட்டத்தின் சில பகுதிகளும், தெற்கில் நவகாளி மாவட்டம், பரிசால் மாவட்டம் மற்றும் லெட்சுமிபூர் மாவட்டங்களும், கிழக்கில் கொமில்லா மாவட்டமும், மேற்கில் சரியத்பூர் மாவட்டம், மெக்னா ஆறு மற்றும் முன்சிகஞ்ச் மாவட்டங்களும் எல்லைகளாக உள்ளது.\n\nSection::::மாவட்ட நிர்வாகம்.\n1645.32 சதுர கிலோ மீட்டர் பரப்பளவு கொண்ட மாவட்டத்தை நிர்வாக வசதிக்காக சந்திரபூர் சதர், மொத்லோப் வடக்கு, மொத்லோப் தெற்கு, ஹய்ம்சார், ஹாஜிகஞ்ச், கச்சுவா, சரஸ்வதி மற்றும் பரித்கஞ்ச் என எட்டு துணை மாவட்டங்களாகப் பிரிக்கப்பட்டுள்ளது.\nஇம்மாவட்டம் ஏழு நகராட்சி மன்றங்களையும், எண்பத்தி எட்டு கிராம ஒன்றியக் குழுக்களையும், 927 வருவாய் கிராமங்களையும், 1230 கிராமங்களையும் கொண்டுள்ளது. இம்மாவட்டத்தின் அஞ்சல் சுட்டு எண் ஆகும். \nஇதன் அஞ்சல் சுட்டு எண் 3600 ஆகும். தொலைபேசி குறியிடு எண் 0841 ஆகும். \nஇம்மாவட்டம் ஐந்து வங்காளதேச நாடாளுமன்றத் தொகுதிகளைக் கொண்டுள்ளது. \n\nSection::::பொருளாதாரம்.\nஇம்மாவட்டத்தின் பொருளாதாரம் வேளாண்மைச் சார்ந்து உள்ளது. தகாதியா ஆறு, மெக்னா ஆறு, மொத்லாப் ஆறு, உத்தம்தி ஆறு, தோனாகோடா முதலிய ஆறுகள் பாய்வதால் நீர் வளமும், மண் வளமும் கொண்ட இம்மாவட்டத்தில் நெல், சணல், கரும்பு, உருளைக்கிழங்கு, கடுகு, வெற்றிலை, பாக்கு, சோயா, மிளகு, காய்கறிகள் பயிரிடப்படுகிறது. \n\nSection::::மக்கள் தொகையியல்.\n1645.32 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 24,16,018 ஆக உள்ளது. அதில் ஆண்கள் 11,45,831 ஆகவும், பெண்கள் 12,70,187 ஆகவும் உள்ளனர். ஆண்டு மக்கள் தொகை வளர்ச்சி விகிதம் 0.61% ஆக உள்ளது. பாலின விகிதம் 90 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் நபர்கள் 1468 வீதம் வாழ்கின்றனர். மாவட்ட சராசரி எழுத்தறிவு 56.8% ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.\n\nSection::::கல்வி.\nவங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்பு உள்ளது. அவைகள்: ஐந்தாண்டு படிப்புகள் கொண்ட தொடக்கப் பள்ளிகளும் (கிரேடு 1 – 5), ஐந்தாண்டு படிப்புகள் கொண்ட இடைநிலைப் பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப் பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப் படிப்பு மற்றும் ஒராண்டு கால முதுநிலை பட்டப் படிப்பு கொண்ட பல்கலைக்கழகங்களும், கல்லூரிகளும் உள்ளது.\nவங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.\n\nSection::::மேற்கோள்கள்.\n "}
{"id": "325873", "url": "https://ta.wikipedia.org/wiki?curid=325873", "title": "வரலாற்றுவரைவியல்", "text": "வரலாற்றுவரைவியல்\n\nவரலாற்றுவரைவியல் (Historiography) என்பது, வரலாற்றை ஒரு கல்விசார் துறையாக உருவாக்குவதில் வரலாற்றாளர்கள் கைக்கொள்ளும் வழிமுறைகள் பற்றிய ஆய்வுத்துறை ஆகும். அத்துடன் இதன் விரிவாக்கமாக ஒரு குறித்த விடயத்திலான ஏதாவது ஒரு தொகுதி வரலாற்று ஆக்கங்களையும் குறிக்கும். ஒரு குறித்த விடயத்திலான வரலாற்றுவரைவியல் என்பது, குறிப்பிட்ட தகவல் மூலங்கள், நுட்பங்கள், கோட்பாட்டு அணுகுமுறைகள் ஆகியவற்றைப் பயன்படுத்தி எவ்வாறு வரலாற்றாளர்கள் அவ்விடயத்தை ஆய்வு செய்தனர் என்பதை உள்ளடக்கும். \"ஐக்கிய இராச்சியத்தின் வரலாற்றுவரைவியல்\", கனடாவின் வரலாற்றுவரைவியல்\", \"பிரித்தானியப் பேரரசின் வரலாற்றுவரைவியல்\", \"தொடக்க இசுலாத்தின் வரலாற்றுவரைவியல்\", \"சீனாவின் வரலாற்றுவரைவியல்\" என விடயம் சார்ந்தோ அரசியல் வரலாறு, சமூக வரலாறு போன்ற வேறுபட்ட அணுகுமுறைகள், வகைகள் சார்ந்தோ வரலாற்றுவரைவியலை அறிஞர் விளக்குவர். கல்விசார் வரலாற்றின் வளர்ச்சியுடன், 19 ஆம் நூற்றாண்டில் தொடங்கி வரலாற்றுவரைவியல் ஆக்கங்கள் பல உருவாகின. எந்த அளவுக்கு வரலாற்றாளர்கள் தமது சொந்தக் குழு, பற்று (நாட்டுப்பற்றுப் போல) போன்றவற்றின் செல்வாக்குக்கு உட்படுகிறார்கள் என்பது விவாதிக்கப்படும் ஒரு விடயமாகும்.\n\nவரலாற்றாளர்களின் ஆய்வு ஆர்வம் காலத்தோடு மாறுபடுகிறது. அத்துடன், மரபுவழியான இராசதந்திர, பொருளாதார, அரசியல் வரலாறுகளில் இருந்து விலகிப் புதிய அணுகுமுறைகளை நோக்கி, சிறப்பாக சமூக, பண்பாட்டு வரலாற்று ஆய்வுகளை நோக்கிச் செல்வதைக் காணமுடிகின்றது. 1975 இலிருந்து 1995 வரை அமெரிக்கப் பல்கலைக்கழகங்களில் தம்மை சமூக வரலாற்றோடு அடையாளம் காணும் பேராசிரியர்களின் எண்ணிக்கை 31% இலிருந்து 41% ஆகக் கூடியுள்ளது. அதேவேளை அரசியல் வரலாற்றோடு அடையாளம் காண்பவர்களின் தொகை 40% இலிருந்து 30% ஆகக் குறைந்துள்ளது. 2007 இல் பிரித்தானியப் பல்கலைக்கழகங்களின் வரலாற்று பிரிவு ஆசிரியர்கள் 5,723 இல் 1,644 (29%) பேர் சமூக வரலாற்றுடனும், 1,425 (25%) பேர் அரசியல் வரலாற்றுடனும் தம்மை அடையாளம் கண்டுள்ளனர்.\n\nSection::::பெயர்.\nநவீன காலத் தொடக்கத்தில் \"வரலாற்றுவரைவியல்\" என்னும் சொல் \"வரலாற்றை எழுதுதல்\" என்பதையும் \"வரலாற்றுவரைவாளர்\" என்னும் சொல் \"வரலாற்றாளர்\" என்பதையும் குறித்தது. அக்காலத்தில் சில நாடுகளில் அதிகாரபூர்வ வரலாற்றாளர்கள், \"அரச வரலாற்றுவரைவாளர்\" என்ற பதவிப் பெயரைக் கொண்டிருந்தனர். சுவீடனில் 1618 இலிருந்தும், இங்கிலாந்தில் 1660 இலிருந்தும், இசுக்காட்லாந்தில் 1681 இலிருந்தும் இவ்வாறான பதவி இருந்தது. இசுக்கட்லாந்தில் இப்போதும் உள்ளது. \"வரலாறு எழுதப்பட்ட, எழுதப்படும் முறை பற்றிய ஆய்வு - வரலாறு எழுதுவதன் வரலாறு ... வரலாற்றுவரைவியலைக் கற்கும்போது நேரடியாகக் கடந்தகால நிகழ்வுகள் குறித்துக் கற்பதில்லை, மாறாக, தனிப்பட்ட வரலாற்றாளர்களின் ஆக்கங்களில் அந்நிகழ்வுகள் பற்றிய விளக்கங்கள் எவ்வாறு மாறுபடுகின்றன என்பது பற்றியே கற்கப்படுகிறது.\" என்னும் வரைவிலக்கணம் அண்மைக் காலத்திலேயே உருவானது.\n\nSection::::நவீன காலத்துக்கு முற்பட்ட வரலாறு.\nகடந்த காலத்தைப் புரிந்துகொள்வது உலகு தழுவிய ஒரு தேவையாகவே தோன்றுவதுடன், வரலாற்றைச் சொல்வது உலகம் முழுவதிலும் உள்ள நாகரிகங்களில் தனித்தனியாகவே உருவாகின. வரலாறு எவ்வெவற்றை உள்ளடக்கியுள்ளது என்பது ஒரு மெய்யியற் பிரச்சினை. மிகப் பழைய வரலாறுகள் மெசொப்பொத்தேமியா, பண்டை எகிப்து ஆகியவற்றின் காலத்துக்கு உரியவை. ஆனால், இந்தத் தொடக்க நாகரிகங்களில் வரலாற்றை எழுதியவர்களின் பெயர்கள் தெரியவரவில்லை. இக்கட்டுரையில் வரலாறு என்பது, எதிர்காலத் தலைமுறையினர் நிகழ்வுகளைப் பற்றி அறிந்துகொள்ளும் வகையில் விளக்க முறையில் எழுதப்பட்ட வரலாற்றையே குறிக்கிறது. எழுத்தின் அறிமுகத்துக்கு முன்னர் வாய்மொழி வரலாறு அல்லது வாய்மொழி மரபு இருந்துவந்தது.\n\nSection::::அறிவொளிக் காலம்.\nஅறிவொளிக் காலத்திலேயே முறையான வழிமுறைகளைப் பயன்படுத்தியதன் மூலம் வரலாற்றுவரைவியலின் நவீன வளர்ச்சி தொடங்கியது. இக்காலத்தில் பிரான்சைச் சேர்ந்த மெய்யியலாளர் வோல்ட்டயர் (1694–1778), கடந்த காலத்தைப் பார்ப்பதற்கான அவரது புதிய வழிமுறைகளை விளக்கியதன் மூலம் வரலாற்றுவரைவியலின் வளர்ச்சியில் பெரும் செல்வாக்குச் செலுத்தினார். இவர் இராசதந்திர, இராணுவ நிகழ்வுகளை விவரிக்கும் மரபில் இருந்து விலகி வழக்காறுகள், சமூக வரலாறு, கலைகளிலும் அறிவியல்களிலும் செய்த சாதனைகள் போன்றவற்றுக்கு முக்கியத்துவம் கொடுத்தார்.\n\nSection::::19 ஆம் நூற்றாண்டு.\nபிரெஞ்சுப் புரட்சியுடன் தொடர்புடைய குழப்பமான நிகழ்வுகள் 19 ஆம் நூற்றாண்டில் பெரும் பகுதி வரலாற்றுவரைவியலுக்கும், பகுப்பாய்வுக்கும் தூண்டுகோலாக அமைந்தன. இங்கிலாந்தில் இடம்பெற்ற 1688 புரட்சி மீதான ஆர்வமும் 1832 இன் பெரும் சீர்திருத்தச் சட்டம் காரணமான மீண்டும் உருவானது.\n\nSection::::20 ஆம் நூற்றாண்டு.\n20 ஆம் நூற்றாண்டு வரலாற்றுவரைவியல் பல முக்கியமான நாடுகளில் பல்கலைக்கழகங்களையும், கல்விசார் ஆய்வு மையங்களையும் நோக்கிச் சென்றதைக் காணக்கூடியதாக உள்ளது. பொதுமக்களுக்கான வரலாறு தொடர்ந்தும் தாமாகவே கற்றுக்கொண்ட தொழில்முறை சாராதவர்களால் எழுதப்பட்டது. ஆனாலும், புலமைசார் வரலாறு பல்கலைக்கழகங்களிலும், ஆய்வுக் கருத்தரங்குகளிலும் பயிற்சி பெற்றவர்களால் எழுதப்படுவதாகவே இருந்தது. ஆவணக் காப்பகங்களில் முதல்நிலை மூலங்களுடன் ஆய்வு செய்வதையே பயிற்சி வலியுறுத்தியது. மேற்கு ஐரோப்பாவும், ஐக்கிய அமெரிக்காவும் இந்த வளர்ச்சியில் முக்கிய பங்காற்றின. பிற பகுதிகள் தொடர்பான பிரதேச ஆய்வுகளின் தோற்றமும் வரலாற்று வரைவியல் நடைமுறைகளின் வளர்ச்சிக்கு உதவியது.\n\nSection::::அணுகுமுறைகள்.\nஎவ்வாறு ஒரு வரலாற்றாளன் வரலாற்று நிகழ்வுகளை அணுகுகின்றான் என்பது வரலாற்றுவரைவியலில் முக்கியமான முடிவுகளுள் ஒன்று. பெயர்கள், தேதிகள், இடங்கள் போன்றவை சார்ந்த தன்னளவிலான வரலாற்று உண்மைகள் குறிப்பாகப் பொருள் பொதிந்தன அல்ல என்பதை வரலாற்றாளர்கள் ஏற்றுக்கொள்கின்றனர். இவ்வாறான உண்மைகள் பிற வரலாற்றுச் சான்றுகளுடன் சேரும்போதே பயனுள்ளவை ஆகின்றன. இவ்வாறான சான்றுகளைச் சேகரிக்கும் வழிமுறையே குறிப்பான வரலாற்றுவரைவியல் அணுகுமுறை எனப்படுகின்றது.\n\nSection::::புலமை ஆய்விதழ்கள்.\nகல்விசார் வரலாற்றாளர்கள் தமது எண்ணங்களை ஒருவருக்கொருவர் பரிமாறிக்கொள்ளவும், புதிதாகக் கண்டுபிடிக்கப்பட்ட விடயங்களை வெளியிடுவதற்குமான களமாகச் செயற்படக்கூடிய வரலாற்று ஆய்விதழ்கள் 19 ஆம் நூற்றாண்டில் வெளிவரத் தொடங்கின. தொடக்ககால வரலாற்று ஆய்விதழ்கள் இயற்பிய அறிவியல்களுக்கான ஆய்விதழ்களைப் போலவே இருந்ததுடன், இது வரலாற்றுக்குக் கூடிய தொழில்சார் தோற்றம் தருவதற்கு ஒரு வழியாகவும் பார்க்கப்பட்டது.\n"}
{"id": "325874", "url": "https://ta.wikipedia.org/wiki?curid=325874", "title": "நாராயண்கஞ்ச் மாவட்டம்", "text": "நாராயண்கஞ்ச் மாவட்டம்\n\nநாராயண்கஞ்ச் மாவட்டம் (Narayanganj District) ( தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் டாக்கா கோட்டத்தில் அமைந்துள்ளது. மத்திய வங்காளதேசத்தில் அமைந்த இம்மாவட்டத்தின் நிர்வாகத் தலைமையிடம் நாராயண்கஞ்ச் நகரம், நாட்டின் தலைநகரான டாக்காவின் அருகில் உள்ளது. இம்மாவட்டம் 15 பிப்ரவரி 1984-இல் துவக்கப்பட்டது. \nSection::::மாவட்ட எல்லைகள்.\nநாராயண்கஞ்ச் மாவட்டத்தின் வடக்கில் நரசிங்கடி மாவட்டம் மற்றும் பிரம்மன்பரியா மாவட்டமும், தெற்கில் முன்சிகஞ்ச் மாவட்டமும், மேற்கில் கொமில்லா மாவட்டமும், மேற்கில் டாக்கா மாவட்டமும் எல்லைகளாக உள்ளது.\n\nSection::::மாவட்ட நிர்வாகம்.\n684.37 சதுர கிலோ மீட்டர் பரப்பளவு கொண்ட மாவட்டத்தை நிர்வாக வசதிக்காக நாராயணன்கஞ்ச் சதர், பந்தர், ரூப்கஞ்ச், ஹராய்ஹசார், மற்றும் சோனார்காவ்ன் என ஐந்து துணை மாவட்டங்களாகப் பிரிக்கப்பட்டுள்ளது. \n\nஇம்மாவட்டம் ஐந்து நகராட்சி மன்றங்களையும், நாற்பத்தி ஒன்று கிராம ஒன்றியக் குழுக்களையும், 619 வருவாய் கிராமங்களையும், 1204 கிராமங்களையும் கொண்டுள்ளது. இம்மாவட்டத்தின் அஞ்சல் சுட்டு எண் 2400 ஆகும். தொலைபேசி குறியிடு எண் 02 ஆகும். \n\nஇம்மாவட்டம் இரண்டு வங்காளதேச நாடாளுமன்றத் தொகுதிகளைக் கொண்டுள்ளது. \n\nSection::::தட்ப வெப்பம்.\nஇம்மாவட்டத்தின் சராசரி ஆண்டு வெப்பம் 17.5° பாரன்ஹீட் ஆகவும், ஆண்டு சராசரி மழைப் பொழிவு 183 செண்டி மீட்டராகவும் உள்ளது.\n\nSection::::பொருளாதாரம்.\nநாராயண்கஞ்ச் ஆற்றுத்துறைமுகம் நாட்டின் பழைமையான ஒன்றாகும். மேலும் இந்நகரம் வணிகம் மற்றும் தொழில் மையமாக உள்ளது. குறிப்பாக நாட்டின் சணல் தொழிற்சாலைகள் நெசவு ஆலைகள் மற்றும் அதன் தொடர்பான வணிக நிறுவனங்கள் அதிகமாக உள்ளது. \n\nஇம்மாவட்டத்தில் தாலேஷ்வ்ரி ஆறு, மெக்னா ஆறு, சீதாலகா ஆறு, பூரிகங்கா முதலிய ஆறுகள் பாய்வதால் நீர் வளமும், மண் வளமும் மிக்கதகாக உள்ளது. \n\nஇம்மாவட்டத்தில் நெல், சணல், கோதுமை, எண்ணெய் வித்துக்கள், மா, கொய்யா, வாழை போன்ற பயிர்கள் விளைகிறது. \n\nSection::::மக்கள் தொகையியல்.\n684.37 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 29,48,217 ஆக உள்ளது. அதில் ஆண்கள் 15,21,438 ஆகவும், பெண்கள் 14,26,779 ஆகவும் உள்ளனர். ஆண்டு மக்கள் தொகை வளர்ச்சி விகிதம் 3.05% ஆக உள்ளது. பாலின விகிதம் 107 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் நபர்கள் 4308 வீதம் வாழ்கின்றனர். மாவட்ட சராசரி எழுத்தறிவு 57.1% ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.\n\nSection::::கல்வி.\nவங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்பு உள்ளது. அவைகள்: ஐந்தாண்டு படிப்புகள் கொண்ட தொடக்கப் பள்ளிகளும் (கிரேடு 1 – 5), ஐந்தாண்டு படிப்புகள் கொண்ட இடைநிலைப் பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப் பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப் படிப்பு மற்றும் ஒராண்டு கால முதுநிலை பட்டப் படிப்பு கொண்ட பல்கலைக்கழகங்களும், கல்லூரிகளும் உள்ளது.\nவங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.\n\nSection::::கல்வி நிறுவனங்கள்.\nநாராயண்கஞ்ச் மாவட்டத்தில் இருபது கல்லூரிகளும், பத்து மேனிலைப் பள்ளிகளும், 126 உயர்நிலைப் பள்ளிகளும், பதின்மூன்று இளையோர் உயர்நிலைப் பள்ளிகளும், 1425 தொடக்கப் பள்ளிகளும், ஐம்பத்தி நான்கு சமயக் கல்வி வழங்கும் மதராசாக்களும், ஒரு கடல்சார் பயிற்சி நிறுவனமும் உள்ளது. \n"}
{"id": "325877", "url": "https://ta.wikipedia.org/wiki?curid=325877", "title": "முன்சிகஞ்ச் மாவட்டம்", "text": "முன்சிகஞ்ச் மாவட்டம்\n\nமுன்சிகஞ்ச் மாவட்டம் (Munshiganj District) (), தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் டாக்கா கோட்டத்தில் அமைந்துள்ளது. வங்காளதேசத்தின் மத்தியகிழக்கில் அமைந்த இம்மாவட்டத்தின் நிர்வாகத் தலைமையிடம் முன்சிகஞ்ச் நகரம் ஆகும். வரலாற்று காலத்தில் இந்நகரத்தை \"விக்கிரம்பூர்\" என்று அழைக்கப்பட்டது.\n\nSection::::மாவட்ட எல்லைகள்.\nமுன்சிகஞ்ச் மாவட்டத்தின் வடக்கில் டாக்கா மாவட்டம் மற்றும் நாராயன்கஞ்ச் மாவட்டம்|நாராயாண்கஞ்ச் மாவட்டங் களும்]], தெற்கில் சரியத்பூர் மாவட்டம் மற்றும் மதாரிபூர் மாவட்டங்களும், கிழக்கில் சந்திரபூர் மாவட்டம் மற்றும் கொமில்லா மாவட்டத்தின் சில பகுதிகளும், மேற்கில் பரித்பூர் மாவட்டம் மற்றும் டாக்கா மாவட்டத்தின் சில பகுதிகளையும் எல்லைகளாகக் கொண்டுள்ளது.\n\nSection::::மாவட்ட நிர்வாகம்.\n1004.29 சதுர கிலோ மீட்டர் பரப்பளவு கொண்ட மாவட்டத்தை நிர்வாக வசதிக்காக முன்சிகஞ்ச் சதர், லௌஹாகஞ்ச், சிறீநகர், சிராஜ்திகான், தோகிபாரி மற்றும் கோஜ்ரியா என ஆறு துணை மாவட்டங்களாகப் பிரிக்கப்பட்டுள்ளது. \n\nஇம்மாவட்டம் இரண்டு நகராட்சி மன்றங்களையும், அறுபத்தி ஏழு கிராம ஒன்றியக் குழுக்களையும், 564 வருவாய் கிராமங்களையும், 919 கிராமங்களையும் கொண்டுள்ளது. இம்மாவட்டத்தின் அஞ்சல் சுட்டு எண் ஆகும். தொலைபேசி குறியிடு எண் ஆகும். இம்மாவட்டம் வங்காளதேச நாடாளுமன்றத் தொகுதிகளைக் கொண்டுள்ளது. \n\nஇதன் அஞ்சல் சுட்டு எண் 1500 ஆகும். தொலைபேசி குறியீடு எண் 02 ஆகும். இம்மாவட்டம் நான்கு வங்காளதேச நாடாளுமன்றத் தொகுதிகளைக் கொண்டுள்ளது. \n\nSection::::பொருளாதாரம்.\nமுன்சிகஞ்ச் மாவட்டத்தில் தாலேஷ்வரி ஆறு, பத்மா ஆறு, மெக்னா ஆறு, சோட்டா பிரம்மபுத்திரா ஆறு, ஈசாமதி ஆறுகள் பாய்வதால் நீர் வளமும், நில வளமும் மிக்கதாக உள்ளது. வேளாண் பொருளாதாரத்தையே நம்பியுள்ள் இம்மாவட்டத்தில் நெல், உருளைக்கிழங்கு, மா, பலா, எண்ணெய் வித்துக்கள், காய்கறிகள் பயிரிடப்படுகிறது.\n\nSection::::மக்கள் தொகையியல்.\n1004.29 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 14,45,660 ஆக உள்ளது. அதில் ஆண்கள் 7,21,552 ஆகவும், பெண்கள் 7,24,108 ஆகவும் உள்ளனர். ஆண்டு மக்கள் தொகை வளர்ச்சி விகிதம் 1.10 % ஆக உள்ளது. பாலின விகிதம் 100 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 1439 நபர்கள் வீதம் வாழ்கின்றனர். மாவட்ட சராசரி எழுத்தறிவு 56.1 % ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.\n\nSection::::கல்வி.\nவங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்பு உள்ளது. அவைகள்: ஐந்தாண்டு படிப்புகள் கொண்ட தொடக்கப் பள்ளிகளும் (கிரேடு 1 – 5), ஐந்தாண்டு படிப்புகள் கொண்ட இடைநிலைப் பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப் பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப் படிப்பு மற்றும் ஒராண்டு கால முதுநிலை பட்டப் படிப்பு கொண்ட பல்கலைக்கழகங்களும், கல்லூரிகளும் உள்ளது.\nவங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.\n"}
{"id": "325879", "url": "https://ta.wikipedia.org/wiki?curid=325879", "title": "மணிகஞ்ச் மாவட்டம்", "text": "மணிகஞ்ச் மாவட்டம்\n\nமணிகஞ்ச் மாவட்டம் (Manikganj District) ( தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் டாக்கா கோட்டத்தில் அமைந்துள்ளது. மத்திய வங்காளதேசத்தில் அமைந்த இம்மாவட்டத்தின் நிர்வாகத் தலைமையிடம் மணிகஞ்ச் நகரம் ஆகும்.\n\nSection::::மாவட்ட எல்லைகள்.\nமணிகஞ்ச் மாவட்டத்தின் வடக்கில் தங்காயில் மாவட்டமும், மேற்கு, தென்மேற்கு மற்றும் தெற்கில் முறையே ஜமுனா ஆறு மற்றும் பத்மா ஆறுகள் பப்னா மாவட்டம் மற்றும் பரித்பூர் மாவட்டங்களை மணிகஞ்ச் மாவட்டத்திலிருந்து பிரிக்கிறது. கிழக்கில் டாக்கா மாவட்டம், வடகிழக்கில் மற்றும் தென்கிழக்கில் மணிகஞ்ச் மாவட்டம்|மணிகஞ்ச் மாவட்டங்கள்]] எல்லைகளாக உள்ளது.\n\nSection::::மாவட்ட நிர்வாகம்.\nசதுர கிலோ மீட்டர் பரப்பளவு கொண்ட மாவட்டத்தை நிர்வாக வசதிக்காக மணிகஞ்ச் சதர், சில்பலோய், சதுரியா, கேர், சிறீநகர், ஹரிராம் மற்றும் தௌலத்பூர் என ஏழு துணை மாவட்டங்களாகப் பிரிக்கப்பட்டுள்ளது.\n\nஇம்மாவட்டம் இரண்டு நகராட்சி மன்றங்களையும், அறுபத்தி ஐந்து கிராம ஒன்றியக் குழுக்களையும், 1357 வருவாய் கிராமங்களையும், 1668 கிராமங்களையும் கொண்டுள்ளது. இம்மாவட்டத்தின் அஞ்சல் சுட்டு எண் 1800 ஆகும். தொலைபேசி குறியிடு எண் 0651 ஆகும். இம்மாவட்டம் நான்கு வங்காளதேச நாடாளுமன்றத் தொகுதிகளைக் கொண்டுள்ளது. \n\nSection::::தட்ப வெப்பம்.\nமணிகஞ்ச் மாவட்டத்தின் கோடைகால அதிகபட்ச வெப்பம் 36° செல்சியஸ் ஆகவும்; குளிர்கால குறைந்தபட்ச வெப்பம 12.7° செல்சியஸ் ஆகவும் உள்ளது. ஆண்டு சராசரி மழைப் பொழிவு 1,378.99 மில்லி மீட்டராக உள்ளது.\n\nSection::::பொருளாதாரம்.\nமணிகஞ்ச் மாவட்டத்தில் பத்மா ஆறு, ஜமுனா ஆறு, இஷாமதி ஆறு, தாலேஷ்வரி ஆறு, காளிகங்கா போன்ற வற்றாத ஆறுகள் பாய்வதால், இம்மாவட்டம் நீர் வளமும், நில வளமும் மிக்கதாக உள்ளதும் இம்மாவட்டம் வேளாண்மைப் பொருளாதாரத்தையே நம்பியுள்ளது. இங்கு நெல், சணல், கரும்பு, பருப்பு வகைகள், மிளகாய், வெள்ளைப்பூண்டு, நிலக்கடலை, வெங்காயம், எண்ணெய் வித்துக்கள் முதலியன பயிரிடப்படுகிறது. \n\nSection::::மக்கள் தொகையியல்.\n1383.66 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 13,92,867 ஆக உள்ளது. அதில் ஆண்கள் 6,76,359 ஆகவும், 7,16,508 பெண்கள் ஆகவும் உள்ளனர். ஆண்டு மக்கள் தொகை வளர்ச்சி விகிதம் 0.80% ஆக உள்ளது. பாலின விகிதம் 94 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 1007 நபர்கள் வீதம் வாழ்கின்றனர். மாவட்ட சராசரி எழுத்தறிவு 49.2% ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.\n\nSection::::கல்வி.\nவங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்பு உள்ளது. அவைகள்: ஐந்தாண்டு படிப்புகள் கொண்ட தொடக்கப் பள்ளிகளும் (கிரேடு 1 – 5), ஐந்தாண்டு படிப்புகள் கொண்ட இடைநிலைப் பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப் பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப் படிப்பு மற்றும் ஒராண்டு கால முதுநிலை பட்டப் படிப்பு கொண்ட பல்கலைக்கழகங்களும், கல்லூரிகளும் உள்ளது.\nவங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.\n\nSection::::கல்வி நிறுவனகள்.\nஇம்மாவட்டத்தில் மூன்று கலை மற்றும் அறிவியல் கல்லூரிகளும், ஒரு மருத்துவக் கல்லூரியும், ஐந்து உயர்நிலைப் பள்ளிகளும் உள்ளது.\n\nSection::::குறிப்பிடத்தக்கவர்கள்.\nமணிகஞ்ச் மாவட்டத்தில் குறிப்பிடத்தக்கவர்களாக நோபல் பரிசு பெற்ற அமார்த்தியா சென், திரைப்படத் தயாரிப்பாளர் ஹீராலால் சென், மொழிப் போர் தியாகி சாகித் ரபீக் ஆவர்.\n"}
{"id": "325887", "url": "https://ta.wikipedia.org/wiki?curid=325887", "title": "பரித்பூர் மாவட்டம்", "text": "பரித்பூர் மாவட்டம்\n\nபரித்பூர் மாவட்டம் (Faridpur District) (, தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் டாக்கா கோட்டத்தில் அமைந்துள்ளது. மத்திய வங்காளதேசத்தில் அமைந்த இம்மாவட்டத்தின் நிர்வாகத் தலைமையிடம் பரித்பூர் நகரம் ஆகும். \n\nSection::::மாவட்ட எல்லைகள்.\nபரித்பூர் மாவட்டத்தின் வடக்கில் மணிகஞ்ச் மாவட்டம் மற்றும் ராஜ்பாரி மாவட்டங்களும், தெற்கில் கோபால்கஞ்ச் மாவட்டமும், கிழக்கில் முன்சிகஞ்ச் மாவட்டம், மதாரிபூர் மாவட்டம் மற்றும் டாக்கா மாவட்டத்தின் சில பகுதிகளையும், மேற்கில் மகுரா மாவட்டம், நராய்ல் மாவட்டம் மற்றும் ராஜ்பாரி மாவட்டமும் எல்லைகளாக கொண்டுள்ளது.\n\nSection::::மாவட்ட நிர்வாகம்.\n2052.86 சதுர கிலோ மீட்டர் பரப்பளவு கொண்ட மாவட்டத்தை நிர்வாக வசதிக்காக பரித்பூர் சதர், மதுகாளி, போல்மாரி, அல்பாந்கா, சால்தா, நகர்கந்தா, வங்கா, சர்வத்திரசன், சர்தார்பூர் என ஒன்பது துணை மாவட்டங்களாகப் பிரிக்கப்பட்டுள்ளது.\n\nஇம்மாவட்டம் பரித்பூர், போல்மாரி, நகர்கந்தா மற்றும் வங்கா என நான்கு நகராட்சி மன்றங்களையும், அறுபத்தி ஏழு கிராம ஒன்றியக் குழுக்களையும், 564 வருவாய் கிராமங்களையும், 919 கிராமங்களையும் கொண்டுள்ளது. இம்மாவட்டத்தின் அஞ்சல் சுட்டு எண் 7800 ஆகும். தொலைபேசி குறியிடு எண் 0631 ஆகும். இம்மாவட்டம் நான்கு வங்காளதேச நாடாளுமன்றத் தொகுதிகளைக் கொண்டுள்ளது. \nSection::::பொருளாதாரம்.\nஇம்மாவட்டம் வேளாண்மைப் பொருளாதாரத்தையே நம்பியுள்ளது. இங்கு பாயும் தாலேஷ்வரி ஆறு, பத்மா ஆறு, மெக்னா ஆறு, இசாமதி ஆறு, குமார் ஆறு, கோராய் ஆறு, சந்தனா ஆறுகளால் நீர் வளமும், மண் வளமும் மிகுந்துள்ளதால், நெல், சணல், பேரீச்சம் மரம், தென்னை, எண்ணெய் வித்துக்கள், உருளைக்கிழங்கு முதலியன பயிரிடப்படுகிறது.\n\nSection::::மக்கள் தொகையியல்.\n2052.86 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 19,12,969 ஆக உள்ளது. அதில் ஆண்கள் 9,42,245 ஆகவும், பெண்கள் 9,70,724 ஆகவும் உள்ளனர். ஆண்டு மக்கள் தொகை வளர்ச்சி விகிதம் 0.84% ஆக உள்ளது. பாலின விகிதம் 97 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 932 நபர்கள் வீதம் வாழ்கின்றனர். மாவட்ட சராசரி எழுத்தறிவு 49% ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.\n\nSection::::கல்வி.\nவங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்பு உள்ளது. அவைகள்: ஐந்தாண்டு படிப்புகள் கொண்ட தொடக்கப் பள்ளிகளும் (கிரேடு 1 – 5), ஐந்தாண்டு படிப்புகள் கொண்ட இடைநிலைப் பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப் பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப் படிப்பு மற்றும் ஒராண்டு கால முதுநிலை பட்டப் படிப்பு கொண்ட பல்கலைக்கழகங்களும், கல்லூரிகளும் உள்ளது.\nவங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.\n"}
{"id": "325893", "url": "https://ta.wikipedia.org/wiki?curid=325893", "title": "சதுர்வேதமங்கலம் ருத்ரகோடீசுவரர் கோயில்", "text": "சதுர்வேதமங்கலம் ருத்ரகோடீசுவரர் கோயில்\n\nசதுர்வேதமங்கலம் ருத்ரகோடீசுவரர் கோயில் தமிழ்நாட்டில் சிவகங்கை மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் சிவகங்கை மாவட்டத்தில் சதுர்வேதமங்கலம் என்னுமிடத்தில் அமைந்துள்ளது.நான்கு வேதங்களை ஓதுகின்ற வேத விற்பன்னர்களுக்கு தானமாக வழங்கப்பட்ட ஊராதலால் இப்பெயர் பெற்றது. சூரிய, சந்திர தீர்த்தம் கோயிலின் தீர்த்தங்களாகும்.\n\nSection::::இறைவன், இறைவி.\nஇக்கோயிலின் மூலவராக ருத்ரகோடீசுவரர் உள்ளார். கோடி ருத்ரர்களும் இவரை வணங்கியதால் இவர் ருத்ரகோடீசுவரர் என்றழைக்கப்படுகிறார். இறைவி ஆத்மநாயகி ஆவார். கோயிலின் தல மரம் எலுமிச்சை ஆகும். முத்துவடுகு சித்தர் இங்குள்ள இறைவனைப் பாடியுள்ளார்.\n\nSection::::அமைப்பு.\nராஜ கோபுரம் ஐந்து நிலைகளைக் கொண்டு அமைந்துள்ளது. ஆவணி, மாசி மாதங்களில் இறைவன்மீது சூரிய ஒளி விழுகிறது. இத்தலத்தில் பிரம்மா மலை வடிவில் காணப்படுகிறார். இத்தல விநாயகர் சித்தி விநாயகர் எனப்படுகிறார். திருச்சுற்றில் இறைவனின் சன்னதிக்கு முன்பாக சரபேசுவரர் சன்னதி உள்ளது. யாகம் நடத்துவது தொடர்பாக ஒரு முறை பிரம்மா, துர்வாசரின் சாபத்திற்கு ஆளானார். சாப விமோசனத்திற்காக பல சிவத் தலங்களுக்குச் சென்றார். அப்போது ஆங்கீரசர் என்னும் முனிவரைக் கண்டார். அவரது ஆலோசனையின்படி சிவனை வணங்கி சாபம் நீங்கப் பெற்றார்.\n\nSection::::விழாக்கள்.\nமாசியில் 10 நாள்கள் பிரம்மோற்சவம் நடைபெறுகிறது. இறைவிக்கு பௌர்ணமியில் விளக்கேற்றி அபிசேகம் நடத்தப்படுகிறது.\n"}
{"id": "325908", "url": "https://ta.wikipedia.org/wiki?curid=325908", "title": "யாரொசுலாவ் வாச்செக்", "text": "யாரொசுலாவ் வாச்செக்\n\nயாரொசுலாவ் வாச்செக் (\"Jaroslav Vacek\", 26 சூன் 1943 - 23 சனவரி 2017) செக் நாட்டுத் தமிழறிஞரும், இந்தியவியலாளரும், பேராசிரியரும் ஆவார். தமிழ் மொழிக்கான பங்களிப்புகளுக்காக இவருக்கு 2012 ஆம் ஆண்டில் குறள் பீடம் விருது வழங்கப்பட்டது.\n\nயாரொசுலாவ் வாசெக் தெற்கு மற்றும் மத்திய ஆசிய கல்விக்கழகத்தின் பணிப்பாளராகவும், பிராகா சார்லசுப் பல்கலைக்கழகத்தின் மெய்யியல் பீடத்தின் தலைவராகவும் பணியாற்றியவர். சார்லசுப் பல்கலைக்கழகத்தில் 1976 இல் மொங்கோலிய மொழி ஆய்வு குறித்த புதிய கற்கை நெறியைத் தொடங்கினார். செக் நாட்டு கிழக்கத்தியக் கழகம், பிராகா மொழியியல் குழுமம் ஆகியவற்றின் உறுப்பினராகவும் இருந்தார். இவர் பகவத் கீதையை சமக்கிருதத்தில் இருந்து செக் மொழிக்கு மொழிபெயர்த்தார். இந்திய மொழியியல், திராவிட - அல்த்தாய் தொடர்புகள் ஆகியவற்றில் ஆய்வுகளை மேற்கொண்டார். தமிழ் மொழியில் சரளமாகப் பேசக் கூடியவர்\n\nஇவர் திருவனந்தபுரத்தில் இருந்து வெளியாகும் திராவிட மொழியியலுக்கான பன்னாட்டு ஆய்விதழ், புதுச்சேரியில் இருந்து வெளியாகும் திராவிடக் கற்கைகளுக்கான ஆய்விதழ் ஆகியவற்றின் ஆசிரியர் குழுவின் உறுப்பினராகப் பணியாற்றினார்.\n\nSection::::வாழ்க்கைக் குறிப்பு.\nபேராசிரியர் வாச்செக் 1965 ஆம் ஆண்டில் சமற்கிருதத்திலும், தமிழிலும் பல்கலைக்கழகப் பட்டம் பெற்றார். 1976 இல் பிராகா சார்லசு பல்கலைக்கழகத்தில் மொங்கோலிய மொழிக் கற்கை நெறியை ஆரம்பித்தார். உலான் பத்தூர் நகரில் இவர் ஏறத்தாழ ஓராண்டு காலம் தங்கி மொங்கோலிய மொழி குறித்த ஆய்வுகளை மேற்கொண்டார். 1990 இல் சார்லசு பல்கைக்கழகத்தில் சமற்கிருதம், தமிழ் , வங்காள மொழிகளில் கற்கை நெறிகளை மீள ஆரம்பித்தார்.\n\nவாச்செக் தமது ஆய்வுப் பணிக்காக இந்தியாவிற்கு பல முறை பயணம் மேற்கொண்டு வந்தார். 2016 சனவரியில் கோழிக்கோடு பல்கலைக்கழகத்தில் நடைபெற்ற பன்னாட்டு சமற்கிருந்த மாநாட்டில் உரையாற்றுவதற்காக வந்திருந்த போது தலையில் ஏற்பட்ட காயங்களால் மயக்கமுற்ற நிலையில் ஒரு மாதகாலம் மருத்துவமனையில் அனுமதிக்கப்பட்டு பின்னர் 2016 பெப்ரவரியில் பிராகா நகருக்கு கொண்டு செல்லப்பட்டார்.\n\nபேராசிரியர் வாச்செக் 2017 சனவரி 23 ஆம் நாள் காலையில் பிராகா நகரில் காலமானார்.\n\n\n\n"}
{"id": "325913", "url": "https://ta.wikipedia.org/wiki?curid=325913", "title": "மதாரிபூர் மாவட்டம்", "text": "மதாரிபூர் மாவட்டம்\n\nமதாரிபூர் மாவட்டம் (Madaripur District) (), தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் டாக்கா கோட்டத்தில் அமைந்துள்ளது. மத்திய வங்காளதேசத்தில் அமைந்த இம்மாவட்டத்தின் நிர்வாகத் தலைமையிடம் \"மதாரிபூர்\" நகரம் ஆகும். \n\nSection::::மாவட்ட எல்லைகள்.\nமதாரிபூர் மாவட்டத்தின் வடக்கில் முன்சிகஞ்ச் மாவட்டம் பரித்பூர் மாவட்டமும், தெற்கில் கோபால்கஞ்ச் மாவட்டம் மற்றும் பரிசால் மாவட்டமும், கிழக்கில் சரியத்பூர் மாவட்டமும் மேற்கில் கோபால்கஞ்ச் மாவட்டம் மற்றும் பரித்பூர் மாவட்டமும் எல்லைகளாக உள்ளது.\n\nSection::::மாவட்ட நிர்வாகம்.\n1125.69 சதுர கிலோ மீட்டர் பரப்பளவு கொண்ட இம்மாவட்டத்தை நிர்வாக வசதிக்காக மதாரிபூர் சதர், சிப்சார், ராஜ்பாரி, மற்றும் கல்கினி என நான்கு துணை மாவட்டங்களாகப் பிரிக்கப்பட்டுள்ளது.\n\nஇம்மாவட்டம் மதாரிபூர், சிப்சார் மற்றும் ராஜ்பாரி என மூன்று நகராட்சி மன்றங்களையும், ஐம்பத்தி ஒன்பது கிராம ஒன்றியக் குழுக்களையும், 479 வருவாய் கிராமங்களையும், 1062 கிராமங்களையும் கொண்டுள்ளது. \n\nஇம்மாவட்டத்தின் அஞ்சல் சுட்டு எண் 7900 ஆகும். தொலைபேசி குறியிடு எண் 0661 ஆகும். இம்மாவட்டம் மூன்று வங்காளதேச நாடாளுமன்றத் தொகுதிகளைக் கொண்டுள்ளது. \nSection::::பொருளாதாரம்.\nஇம்மாவட்டத்தில் பத்மா ஆறு, மெக்னா ஆறு, ஆரியல் ஆறு, குமார் ஆறு, பலோர்டி ஆறுகள் பாய்வதால் நீர் வளமும், மண் வளமும் கொண்டுள்ளது. எனவே இங்கு நெல், சணல், கோதுமை, வெங்காயம், வெள்ளைப்பூண்டு, கரும்பு, மிளகாய்,பருப்பு வகைகள், காய்கறிகள் முதலிய பயிரிடப்படுகிறது. மேலும் இம்மாவட்டத்தின் ஆண்டு சராசரி மழைப் பொழிவு 2105 மில்லி மீட்டராக உள்ளது.\n\nவேளாண் விவசாயிகள் 33.32%, மீன் பிடி தொழிலில் 1.1%, வேளாண் கூலித் தொழிலாளர்கள் 23.53%, பிற கூலித் தொழிலார்கள் 3.87%, தொழிற்சாலை பணியாளர்கள் 1%, வணிகர்கள் 11.98%, போக்குவரத்து ஊழியர்கள் 1.93%, கட்டுமானப் பணியாளர்கள் 1.19%, சேவைத் துறையில் 10.14% மற்றும் பிற துறைகளில் 11.94% பணி செய்கின்றனர்.\n\nSection::::மக்கள் தொகையியல்.\n1125.69 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 11,65,952 ஆக உள்ளது. அதில் ஆண்கள் 5,74,582 ஆகவும், பெண்கள் 5,91,370 ஆகவும் உள்ளனர். ஆண்டு மக்கள் தொகை வளர்ச்சி விகிதம் 0.17% ஆக உள்ளது. பாலின விகிதம் 100 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 1036 நபர்கள் வீதம் வாழ்கின்றனர். மாவட்ட சராசரி எழுத்தறிவு 46% ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.\n\nSection::::கல்வி.\nவங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்பு உள்ளது. அவைகள்: ஐந்தாண்டு படிப்புகள் கொண்ட தொடக்கப் பள்ளிகளும் (கிரேடு 1 – 5), ஐந்தாண்டு படிப்புகள் கொண்ட இடைநிலைப் பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப் பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப் படிப்பு மற்றும் ஒராண்டு கால முதுநிலை பட்டப் படிப்பு கொண்ட பல்கலைக்கழகங்களும், கல்லூரிகளும் உள்ளது.\nவங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.\n\nSection::::கல்வி நிலையங்கள்.\nஇம்மாவட்டத்தில் பதினேழு கல்லூரிகளும், 117 உயர்நிலைப் பள்ளிகளும், 437 தொடக்கப் பள்ளிகளும், 262 தனியார் தொடக்கப் பள்ளிகளும், அறுபது மதராசாக்களும் உள்ளது. \n\nSection::::மேற்கோள்கள்.\n "}
{"id": "325917", "url": "https://ta.wikipedia.org/wiki?curid=325917", "title": "குத்பா பள்ளிவாசல், புதுச்சேரி", "text": "குத்பா பள்ளிவாசல், புதுச்சேரி\n\nகுத்பா பள்ளிவாசல் (Khutba Mosque) இந்திய யூனியன் பிரதேசமான புதுச்சேரியில் உள்ள பள்ளிவாசல் ஆகும். \n\nஇப்பள்ளிவாசல் ஜும்ஆ பள்ளிவாசல் எனவும் அழைக்கப்படுகிறது. பிரான்சு காலனித்துவ ஆக்கிரமிப்பு காலத்திலும் இப்பள்ளிவாசல் இப்பகுதியில் நாட்டின் மதச்சார்பற்ற கலாச்சாரத்தின் உதாரணமாக திகழ்ந்தது.\n\nSection::::வரலாறு.\nகுத்பா பள்ளிவாசல் புதுச்சேரியின் பழமையான பள்ளிவாசல் ஆகு‌ம். 17 ஆம் நூற்றாண்டில் பிரான்சு நாட்டின் காலனியான புதுச்சேரி நகரின் தெற்கு பகுதியில் இசுலாமிய மக்கள் குடியேறினர். அப்பகுதி தெருக்கள் அனைத்தும் சவூதி அரேபியாவின் மக்கா நகரை நோக்கி அமைந்திருந்தது.\nSection::::அமைப்பு.\nஇப்பள்ளிவாசலில் சிறிய ஹவுஸ் உள்ளது. ரமலான் நோன்பு காலத்தில் சமையல் செய்வதற்கான அறை, குவிமாடம், மினார் ஆகியவை உள்ளன.அழகான ஹவுஸ் பிரான்சு கட்டடக்கலை பாணியில் கட்டப்பட்டது.\n\nSection::::வழிபாடு.\nஇப்பள்ளிவாசலில் தினமும் ஐந்து நேர தொழுகை நடைபெறுகிறது. வெள்ளிக்கிழமை சிறப்பு ஜும்ஆ தொழுகையும் நடைபெறும். வெள்ளிக்கிழமை குத்பா பிரசங்கம் தமிழ் மொழியில் நடைபெறும்.\n\nSection::::தர்கா.\nகுத்பா பள்ளிவாசல் வளாகத்தில் மௌலா சய்யுபும் எனும் சூபி ஞானி அடக்கம் செய்யப்பட்டுள்ளார். மௌலா சையுபா குத்பா எனும் இந்த ஞானியின் பெயரால் இது குத்பா பள்ளிவாசல் என அழைக்கப்படுகிறது. மக்கள் ஜாதி, மத, பேதமின்றி ஒன்றிணைந்து மும்மத வழிபாடு நடத்துவது வழக்கம்.\n\nSection::::மர்கஸ்.\nஇப்பள்ளிவாசல் வளாகத்தில் புதுச்சேரி தப்லீக் ஜமாஅத்தின் தலைமை மர்கஸ் அமைந்துள்ளது.\n"}
{"id": "325922", "url": "https://ta.wikipedia.org/wiki?curid=325922", "title": "ஆல்பிரெடு ஆரிசன் ஜாய்", "text": "ஆல்பிரெடு ஆரிசன் ஜாய்\n\nஆல்பிரெடு ஆரிசன் ஜாய் (Alfred Harrison Joy) (செப்டம்பர் 23, 1882, கிரீன்வில்லி, இல்லினாயிசு- ஏப்பிரல் 18, 1973, பசதேனா, கலிபோர்னியா) ஓர் அமெரிக்க வானியலாலர் ஆவார். இவர் உடுக்கணத் தொலைவு, விண்மீன்களின் ஆர இயக்கம், மாறியல்பு விண்மீன்கள் ஆகிய ஆய்வுக்குப் பெயர்பெற்றவர் \n\nSection::::இளமை வாழ்க்கை.\nஇவர் இல்லினாயிசில் உள்ள கிரீன்வில்லியில் பிறந்தார். இவரது தந்தையார் புகழ்மிக்க கிரீன்வில்லியின் துணி வணிகரும் ஒருமுறை நகரத் தந்தையாகவும் இருந்த எஃப்.பி. ஜாய் ஆவார்.இவர் 1903 இல் கிரீன்வில்லி கல்லூரியில் தன் கலை இளவல் பட்டத்தைப் பெற்றார். அடுத்த ஆண்டு ஒபெர்லின் கல்லூரியில் தன் கலை முதுவர் பட்டம் பெற்றார்.\n\nSection::::வாழ்க்கைப்பணி.\nபட்டம்பெற்றதும், இவர் பீரட்டு அமெரிக்கப் பல்கலைக்கழகத்தின் சிரியப் புரோட்டசுடண்ட் கல்லூரியில் வானியல் பேராசிரியராகவும் வான்காணக இயக்குநராகவும் பணிபுரிந்தார். எனினும், இவர் முதல் உலகப் போரால் கட்டாயமாக அமெரிக்காவுக்குத் திரும்ப நேர்ந்தது.\n\nஅமெரிக்காவில் இவர் மவுண்ட் வில்சன் வான்காணகத்தில் 1915 முதல் 1952 வரை பணியாற்றினார். அங்கு இவரும் உடனிருந்தோரும் 5000 விண்மீன்களின் கதிர்நிரல் வகையையும் தனிப்பருமையையும் அவற்றின் தொலைவுகளையும் மதிப்பிட்டு உறுதிப்படுத்தினர். ஜாய் மேலும் T-தவுரி வகைமை விண்மீனைக் கண்டுபிடித்தார். இவர் விண்மீன்களின் கதிர்நிரல் கோடுகளின் டாப்பிளர் பெயர்ச்சியையும் அளந்து அவற்றின் ஆர விரைவுகளைக் கண்டறிந்தார். அதன்வழி அவற்றின் தனிப்பருமைகளையும் பொருண்மைகளையும் வட்டணைக் கூறுகளையும் கணித்தார். இவர் 1950 இல் புரூசு பதக்கம் பெற்றார்.\n\nஇவர் 1931 இலும் 1939 இலும் பசிபிக் வானியல் கழகத்தின் தலைவராகத் திகழ்ந்தார்.\n\n"}
{"id": "325924", "url": "https://ta.wikipedia.org/wiki?curid=325924", "title": "கிசோர்கஞ்ச் மாவட்டம்", "text": "கிசோர்கஞ்ச் மாவட்டம்\n\nகிசோர்கஞ்ச் மாவட்டம் (Kishoreganj District) () தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் டாக்கா கோட்டத்தில் அமைந்துள்ளது. வடகிழக்கு வங்காளதேசத்தில் அமைந்த இம்மாவட்டத்தின் நிர்வாகத் தலைமையிடம் \"கிசோர்கஞ்ச்\" நகரம் ஆகும்.\n\nSection::::மாவட்ட எல்லைகள்.\nடாக்கா கோட்டத்தில் உள்ள கிசோர்கஞ்ச் மாவட்டத்தின் வடக்கில் மைமன்சிங் மாவட்டம், தெற்கில் நரசிங்கடி மாவட்டம், கிழக்கில் பிரம்மன்பரியா மாவட்டம் மற்றும் ஹபிகஞ்ச் மாவட்டங்களும், மேற்கில் மைமன்சிங் மாவட்டம் மற்றும் காஜிபூர் மாவட்டங்களும் எல்லைகளாக உள்ளது.\n\nSection::::மாவட்ட நிர்வாகம்.\n2688.59 சதுர கிலோ மீட்டர் பரப்பளவு கொண்ட மாவட்டத்தை நிர்வாக வசதிக்காக பதின்மூன்று துணை மாவட்டங்களாகப் பிரிக்கப்பட்டுள்ளது.\n\nஇம்மாவட்டம் நான்கு நகராட்சி மன்றங்களையும், 105 கிராம ஒன்றியக் குழுக்களையும், 946 வருவாய் கிராமங்களையும், 1775 கிராமங்களையும் கொண்டுள்ளது. இம்மாவட்டத்தின் அஞ்சல் சுட்டு எண் 2300 ஆகும். தொலைபேசி குறியிடு எண் 0941 ஆகும். இம்மாவட்டம் ஆறு வங்காளதேச நாடாளுமன்றத் தொகுதிகளைக் கொண்டுள்ளது. \n\nSection::::பொருளாதாரம்.\nகிசோர்கஞ்ச் மாவட்டத்தில் பழைய பிரம்மபுத்திரா ஆறு, புலேஷ்வரி ஆறு, கொரௌத்திரா ஆறு, தனு ஆறு, மெக்னா ஆறு, நர்சுந்தா ஆறு, மோக்ரா ஆறு, சிங்குவா ஆறு, சுதி ஆறு, காளி ஆறு போன்ற ஆறுகள் பாய்வதால் நீர் வளமும், நில வளமும் மிக்கதாக உள்ளது. இங்கு நெல், சணல், கோதுமை, எண்ணெய் வித்துக்கள், பருப்பு வகைகள், நிலக்கடலை, கரும்பு, விளாச்சி, உருளைக்கிழங்கு முதலியன பயிரிடப்படுகிறது.\n\nSection::::மக்கள் தொகையியல்.\n2688.59 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 29,11,907 ஆக உள்ளது. அதில் 14,32,242 ஆண்கள் ஆகவும், பெண்கள் 14,79,665 ஆகவும் உள்ளனர். ஆண்டு மக்கள் தொகை வளர்ச்சி விகிதம் 1.4% ஆக உள்ளது. பாலின விகிதம் 100 ஆண்களுக்கு 104 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 1083 நபர்கள் வீதம் வாழ்கின்றனர். மாவட்ட சராசரி எழுத்தறிவு 40.9 % ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.\n\nSection::::கல்வி.\nவங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்பு உள்ளது. அவைகள்: ஐந்தாண்டு படிப்புகள் கொண்ட தொடக்கப் பள்ளிகளும் (கிரேடு 1 – 5), ஐந்தாண்டு படிப்புகள் கொண்ட இடைநிலைப் பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப் பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப் படிப்பு மற்றும் ஒராண்டு கால முதுநிலை பட்டப் படிப்பு கொண்ட பல்கலைக்கழகங்களும், கல்லூரிகளும் உள்ளது.\nவங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.\n\nSection::::கல்வி நிலையங்கள்.\nஇம்மாவட்டத்தில் ஜவகுருல் இசுலாம் மருத்துவக் கல்லூரி மற்றும் மருத்துவ மனை, சாகித் சையத் நஸ்ரூல் இசுலாம் மருத்துவக் கல்லூரி, அப்துல் ஹமிது மருத்துவக் கல்லூரி, பஜித்பூர் பட்டப் படிப்பு கல்லூரி, அரசு குருதயாள் கல்லூரி, வாலிநெவாஸ் கான் கல்லூரி, மித்தாமைன் கல்லூரி, பௌரா மகளிர் கல்லூரி, கொச்சிஹதா கல்லூரி, பகுன்டியா கல்லூரி, கதியாதி கல்லூரி, அப்துல் மன்னன் மகளிர் கல்லூரி முதலிய கல்வி நிலையங்கள் உள்ளது.\n\nSection::::மேற்கோள்கள்.\n "}
{"id": "325927", "url": "https://ta.wikipedia.org/wiki?curid=325927", "title": "ஜான் பீட்டர் அக்ரா", "text": "ஜான் பீட்டர் அக்ரா\n\nஜான் பீட்டர் அக்ரா (John Peter Huchra) (பலுக்கல் ; திசம்பர் 23, 1948 - அக்தோபர் 8, 2010) ஓர் அமெரிக்க வானியலாளரும் பேராசிரியரும் ஆவார் .இவர் ஆர்வார்டு பல்கலைக்கழகத்தின் ஆராய்ச்சிக் கொள்கைக்கான துணைக் \nகல்விப் புரவலர் ஆகவும் ஆர்வார்டு-சுமித்சோனிய வானியற்பியல் மையப் பேராசிரியராகவும் இருந்தார். இவர் பன்னாட்டு வானியல் கழகத்தின் அமெரிக்க தேசியக் குழுவின் தலைவராகவும் இருந்துள்ளார். மேலும் இவர் அமெரிக்க வானியல் கழகத்தின் முன்னாள் தலைவராகவும் இருந்தார்.\n\nஅக்ரா நியூசெர்சியின் செர்சி நகரில் 1948 திசம்பர் 23 இல் பிறந்தார், இவரது தந்தையார் தொடர்வண்டி நடத்துநர் ஆவார், தாயார் மனையறங் காத்தவர். இவர் நியூசெர்சியில் உள்ள இரிட்ஜ்பீல்டு பார்க்கில் வளர்ந்தார். இவர் அண்டவியல், அறிவியல் புனைவு நூல்களில் ஆர்வம் செலுத்தினார். இவர் மசாசூசட் தொழில்நுட்ப நிறுவன மற்போர்க் குழுவில் உறுப்பினராக இருந்தார். இந்நிறுவனத்தில் இவர் 1970 இல் இயற்பியல் முதன்மையாக எடுத்து பட்டம் பெற்றார். இவர் கலிபோர்னியா தொழில்நுட்ப நிறுவனத்தில் வானியலில் முனைவர் பட்டம் பெற்றார். இவர் 1976 இல் ஆர்வார்டு-சுமித்சோனிய வானியற்பியல் மையத்தில் தன்முதுமுனைவர் ஆய்வை மேற்கொண்டார். மேலும் அங்கு தன் வாழ்நாள் பணி முழுவதும் இருந்துள்ளார்.\n\nதன்னுடன் பணிபுரிந்த வானியலாளர்களாகிய மார்க் ஆரோன்சன், ஜெரெமி மவுல்டு ஆகியோருடன் இணைந்து சில சுருள் பால்வெளிகளின் பொலிவையும் சுழற்சி வேகத்தையும் பகுப்பாய்வு செய்து புடவி ஒன்பது பில்லியன் ஆண்டு அகவை உடையது என அறிவித்தார். இது முன்பு கருதியதைப் போல அரைபங்கினதாகும்.\n\nவாலேரீ தெ இலெப்பாரண்டும் மார்கரெட் கெல்லரும் அக்ராவும் 1986 இல் பல பத்து மெகாபார்செக்குகளுக்கு அப்பால் உள்ள அளவுகளில் அமைந்த பால்வெளிகள் சீரற்றபடி பரவியுள்ளதை வெளியிட்டனர். இந்நிலை முந்தைய செம்பெயர்ச்சி அளக்கையியல் முடிவுகளில் இருந்து பெரிதும் வேற்பாட்ட்தாகும். De Lapparent, Geller and Huchra described the galaxy distribution as apparently lying on the \"surfaces of bubble-like structures\". கெல்லரும் அக்ராவும் 1989இல் தம் செம்பெயர்ச்சி அளக்கை வழியாக வானியற் பெருஞ்சுவரைக் கண்டுபிடித்தனர். இது நீளவாட்டில் 600 மில்லியன் ஒளியாண்டுகளும் அகலத்தில் 250 மில்லியன் ஒளியாண்டுகளும் அமைந்த சுவராகும். புடவியில் இது தான் இரண்டாவது பெரிய மீக்கட்டமைப்பாகும். அக்ரா வில்லை இவரது பெயரைத் தாங்கியுள்ளது. அக்ரா வில்லை என்பது ஐன்சுட்டீன் குருசு குவேசார் முன் அமைந்த ஈர்ப்பு வில்லை பால்வெளியாகும்.\n\n"}
{"id": "325943", "url": "https://ta.wikipedia.org/wiki?curid=325943", "title": "தேசிய பெண் குழந்தை நாள்", "text": "தேசிய பெண் குழந்தை நாள்\n\nஆண்டு தோறும் இந்தியாவில் 2009 ஆண்டு முதல் ஜனவரி 24 அன்று தேசிய பெண் குழந்தை நாள் கொண்டாடப்படுகிறது. இந்நாள் கொண்டாடுவதின் மூலம் பாலின சமநிலை, சமவேலைக்கு சமஊதியம் போன்ற கருத்துக்கள் மக்களிடையே விழிப்புணர்வை ஏற்படுத்த இது பெரிதும் உதவும். மேலும் பெண்கள் மேம்பாட்டிற்கான திட்டங்கள் பற்றியும் பொதுமக்களுக்கு ஊடகம், செய்தித்தாள், வானொலி மற்றும் தொலைக்காட்சி வழியாக தகவல் அரசாங்கத்தால் அளிக்கப்படுகிறது . \n\n\n\n"}
{"id": "325945", "url": "https://ta.wikipedia.org/wiki?curid=325945", "title": "மகாராஷ்டிர வரலாறு", "text": "மகாராஷ்டிர வரலாறு\n\nமகாராட்டிர வரலாறு தோராயமாக கி.மு 4 ஆம் நூற்றாண்டு காலகட்டம்வரை தெரியவருகிறது. கி.மு 4 ஆம் நூற்றாண்டு முதல் 875 வரையிலான காலகட்டம்வரை இப்பகுதியில் மகாராஸ்திரி பிராகிருதம் மொழியின் மேலாதிக்கம் கொண்ட மொழிகளின் ஆதிக்கத்தில் இருந்தன. இந்த மகாராஸ்திரி பிராகிரத்தில் இருந்தே மராத்தி மொழி ஒன்பதாம் நூற்றாண்டுக்கு மேல் உருவானது. மராத்தி மொழியின் பழமையான கல்வெட்டு தற்கால கர்நாடகத்தில் உள்ள சரவணபெலகுலாவில் உள்ள பாகுபளி சிலையின் அடிப்பகுதியில் உள்ளது. காலப்போக்கில், மகாராட்டிரா என்ற பகுதியாக அபரண்டா, விதர்பா, முலாக், அஷ்மக் அஸ்மகம், குந்தால் ஆகிய பகுதிகளும் அடங்கின. மேலும் நாகா, முண்டா மற்றும் பில் மக்கள் போன்ற பழங்குடி சமூகங்கள் வாழ்ந்த இப்பகுதி பண்டைய காலங்த்தில், தண்டகாரண்யம் என அழைக்கப்பட்டது.\n\nSection::::கி.மு 4 ஆம் நூற்றாண்டு-கி,பி 12 ஆம் நூற்றண்டு காலகட்ட மகாராட்டிரம்.\nஇன்றைய மகாராஷ்டிர பகுதி முதல் ஆயிரம் ஆண்டுகளில் பல பேரரசுகளின் ஆட்சிக்குட்பட்ட ஒரு பகுதியாக இருந்தது. இப்பகுதியை ஏறக்குறைய எட்டு நூற்றாண்டு காலத்தில் ஆண்ட பேரரசுகள் மவுரிய பேரரசு, சாதவாகனர், வாகாடகப் பேரரசு, சாளுக்கியர், இராஷ்டிரகூடர் ஆகியோராவர். மேலும் இந்தப் பேரரசுகள் இந்திய துணைக்கண்டத்துக்குள் பெரும் நிலப்பரப்பில் ஆட்சி செலுத்தின. இந்தப் பேர்ரசுகளின் காலத்தில் மகாராட்டிரத்தில் அஜந்தா, எல்லோரா குகைகள் போன்ற மிக பெரிய சில கலைச் சின்னங்கள் உருவாக்கப்பட்டன. மகாராட்டிர நிலப்பகுதி கி.மு நான்கு மற்றும் மூன்றாம் நூற்றாண்டுகளில் மௌரிய பேரரசால் ஆளப்பட்டது. ஏறக்குறைய கி.பி 230 காலகட்டத்தில் மகாராட்டிரம் சாதவாகனப் பேரரசின் ஆட்சியின் கீழ் வந்தது, 400 ஆண்டுகள் ஆளப்பட்டது. சாதவாகனர்களில் சிறந்த ஆட்சியாளர் கௌதமிபுத்ர சதகர்ணி ஆவார். இந்த ஆட்சியாளர்கள் சிதியர்களால் வெற்றிகொள்ளப்பட்டனர். வாகாடகப் பேரரசு கி.பி 250–470 வரை ஆட்சி செய்தது. சாதவாகன மரபினர் தங்கள் ஆட்சியின் போது மகாராஸ்திரி பிராகிருதம் மற்றும் தெலுங்கு ஆகிய மொழிகளை ஆட்சி மொழிகளாக பயன்படுத்தினர். வாகாடப் பேரரசின்போது ஆட்சி மொழிகளாக சமசுகிருதம், மகாரஸ்திரி பிராகிருதம் ஆகிய மொழிகள் இருந்தன.\n\nபிரவரபுரம்-நந்திவர்தனா கிளை: பிரவரபுரம்-நந்திவர்தனா கிளை ஆட்சியாளர்கள் வர்தா மாவட்டத்தில் உள்ள பிரவரபுரம் (பவுனார்) மற்றும் நாக்பூர் மாவட்டத்தின் மன்சார் மற்றும் நந்திவர்தன் (நாகர்தான்) போன்ற பல்வாறு தளங்களில் இருந்து ஆட்சி செய்தனர். இந்த கிளையினர் குப்தர்களுடன் திருமண உறவு கொண்டிருந்தனர். வத்சகுல்மா கிளை:வத்சகுல்மா கிளையை நிறுவியவர் முதலாம் பர்வரசேனாவின் மகனான இரண்டாம் சர்வசேனா ஆவார், இவர் தனது தந்தையின் மரணத்திற்கு பிறகு இக்கிளையை தோற்றுவித்தார். மன்னர் சர்வசேனா தனது தலைநகராக வத்சகுல்மா நகரை உருவாக்கினார். இது தற்கால மகாராட்டிரத்தின் வாஷிம் மாவட்டத்தில் உள்ள வாஷிம் நகரமாகும். இந்தக் கிளையின் ஆட்சிப்பகுதி சகயாத்ரி வட்டாரம் மற்றும் கோதாவரி ஆறு ஆகியவற்றுக்கு இடைப்பட்டப் பகுதியில் இருந்தது. இவர்களால் அஜந்தாவிலுள்ள புத்தமத குகைகள் சில அமைக்கப்பட்டன.\n\nசாளுக்கிய பேரரசர்கள் மகாராட்டிரத்தை கி.பி 6 ஆம் நூற்றாண்டு முதல் 8 ஆம் நூற்றாண்டுவரையிலான காலகட்டம்வரை ஆண்டனர். மற்றும் இந்த மரபின் இரண்டாம் புலிகேசி, வட இந்தியாவின் இரண்டு பேரரசர்களான ஹர்ஷவர்தனர் மற்றும் இரண்டாம் விக்ரமாதித்தன் ஆகிய இருவரை போரில் தோற்கடித்தார். மேலும் 8 ஆம் நூற்றாண்டில் அரபு ஆக்கிரமிப்பாளைர்களையும் தோற்கடித்தார். இராஷ்டிரகூடர் மகாராட்டிரத்தை 8 ஆம் நூற்றாண்டு முதல் 10 ஆம் நூற்றாண்டுவரை ஆண்டனர். அரபு பயணியான சலைமான் ராட்டிரகூட மன்னனான அமோகவர்சனை \"உலகின் தலைசிறந்த 4 மன்னர்களில் ஒருவர்\" என்றார். சாளுக்கிய் பேரரசு மற்றும் இராட்டிரக்கூடப் பேரரசு ஆகிய இரு அரசுகளும் தங்கள் தலைநகரத்தை தற்கால கர்நாடகத்தில் கொண்டிருந்தன. இவர்கள் தங்கள் அரசவை மொழயாக கன்னடம் மற்றும் சமசுகிருதம் ஆகியவற்றை கொண்டிருந்தனர். 11 ஆம் நூற்றாண்டின் துவக்கத்திலிருந்து 12 ஆம் நூற்றாண்டு வரையிலான காலகட்டத்தில் தக்காண பீடபூமியில் சோழப் பேரரசு மற்றும் மேலைச் சாளுக்கிய மரபினர் ஆதிக்கம் செய்தனர். தக்காணத்தில் மேலைச் சாளுக்கிய மன்னர்கள் மற்றும் சோழ மன்னர்கள் முதலாம் இராஜராஜ சோழன், இராசேந்திர சோழன், மற்றும் இரண்டாம் ஜெயசிம்மன், முதலாம் சோமேசுவரன், ஆறாம் விக்கிரமாதித்தன் ஆகியோருக்கிடையே பல போர்கள் நடந்தன.\n\nSection::::சேயுனா யாதவப் பேரரசு 12வது-14வது நூற்றாண்டு.\nதேவகிரி யாதவப் பேரரசு என்பது ஒரு இந்திய அரச மரபாகும், இந்த பேரரசு அதன் உச்ச நிலையில் துங்கபத்திரை ஆறு, நருமதை ஆறுகள்வரை பரவி, தற்கால மகாராட்டிரம், வட கர்நாடகம், மத்தியப் பிரதேசத்தின் ஒரு பகுதி என பரவி இருந்தது. இதன் தலைநகராக தேவகிரி (தற்கால மகாராட்டிரத்தின் தவுளதாபாத்) இருந்தது. இவர்கள் துவக்கத்தில் மேலைச் சாளுக்கியர் கீழ் சிற்றரசர்களாக இருந்தனர். இந்த மரபை தோற்றுவித்தவர் சுபாகு என்பவரின் மகனான திருதபிரகாரா என்பவராவார். இவரின் தலைநகராக ஸ்ரீநகரம் இருந்தது. என்றாலும், ஒரு துவக்கக்கால கல்வெட்டு சந்ராதித்யபுரம் (தற்கால நாசிக் மாவட்டத்தின் சந்தூர்) இவர்களின் தலைநகராக குறிப்பிடுகிறது. சேயுனா என்ற பெயர் திருதபிரகாராவின் மகனான, சேயுனாசந்த்ராவின் பெயரில் இருந்து தோன்றியது, இவர்கள் அடிப்படையில் ஆண்ட பகுதி \"சேயுனாதேசம்\" (தற்கால கந்த்திஷ்) என அழைக்கப்பட்டது. இம்மரபின் பிற்கால ஆட்சியாளரான இரண்டாம் பீமன், பரமாரப் பேரரசின் மன்னானான முன்ஜா மற்றும் இரண்டாம் தைலப்பனுக்கும் நடந்த போரில் தைலப்பனுக்கு உதவினார். ஆறாம் விக்கிரமாதித்தன் தன் அரியனையை பெற இரண்டாம் சேயுனாசந்திரன் உதவினார். 12 ஆம் நூற்றாண்டின் இடையில், சாளுக்கியரின் ஆற்றல் குறையத் துவங்கியது, இதனால் இவர்கள் தங்கள் சுயாட்சியை அறிவித்தனர். இவர்களின் ஆட்சி இரண்டாம் சிங்கானாவின் காலத்தில் உச்சம் பெற்றது. தேவகிரி யாதவர்கள் மராத்தி மொழியை ஆதரித்தனர். தங்கள் அரசவை மொழியாகவும் பயன்படுத்தினர். கன்னட மொழியும் அரசவை மொழியாக சியுனாசந்த்திராவின் ஆட்சிக்காலத்தில் இருந்திருக்கலாம், ஆனால் இராமச்ந்திரா மற்றும் மகாதேவ யாதவர் காலத்தில் மராத்தி மொழி மட்டுமே அரசவை மொழியாக இருந்தது. யாதவர்களின் தலைநகரான தேவகிரி மராத்தி கற்ற அறிஞர்களை ஈர்க்கும் ஒரு காந்தமாக இருந்தது. அவர்களின் திறமைகளை வெளிப்படுத்தும் இடமாகவும், திறமைகளுக்கான ஆதரவை பெறும் இடமாகவும் இருந்தது. இவர்களின் காலத்தில் மராத்திய இலக்கியங்கள் தோன்றவும், வளர்ச்சியடையவும் யாதவ ஆட்சி உதவியது.\n\nபேராசிரியர். ஜியார்ஜ் மோர்ஸ், வி. கே. ராஜ்வாடி, சி.வி.வைத்யா, டாக்டர். ஏ.எஸ். அல்தீகர், டாக்டர். டி.ஆர். பண்டர்கர், ஜே. துன்கான் என். டிர்ரிட், போன்ற வரலாற்று அறிஞர்களின் கூற்றின்படி சேயுனு மரபினர் மராத்தா மரபினர் என்றும் இவர்கள் மராத்திய மொழியை ஆதரித்தனர். திகம்பர் பாலகிருஷ்ண மோகாஷி என்பவர் யாதவ ஆட்சி \"முதல் உண்மையான மராட்டிய சாம்ராஜ்ஜியமாக தெரிகிறது\" என்று குறிப்பிட்டுகிறார். தனது புத்தகமான மத்தியகால இந்தியா என்ற நூலில், சி.வி. வைத்தியா யாதவர்கள் \" தூய மராத்தா சத்திரியர்\" கூறுகிறார்.\n\nSection::::முஸ்லீம்கள் ஆட்சி.\n14 ஆம் நூற்றாண்டின் துவக்கத்தில், யாதவப் பேரரசு, தற்போதைய மகாராட்டிரத்தின் பெரும்பாலான பகுதிகளை ஆட்சி செய்தது. இந்நிலையில் இவர்கள் தில்லி சுல்தானக ஆட்சியாளர் அலாவுதின் கில்ஜியால் அகற்றப்பட்டனர். பிறகு, முகமதுபின் துக்லக்கால் தக்காணத்தின் ஒரு பகுதி கைபற்றப்பட்டது, மேலும் தனது தலைநகரை தற்காலிகமாக தில்லியிலிருந்து மகாராட்ரிரத்தின் தௌலதாபாத்திற்கு மாற்றினார். 1347 இல் துக்லக்குகளின் வீழ்ச்சிக்குப் பிறகு, குல்பர்காவின் உள்ளூர் பாமினி சுல்தான்கள் அடுத்த 150 ஆண்டுகள் ஆட்சி செய்தனர். 1518 இல் பாமினி சுல்தானகம் உடைந்த பிறகு, மகாராட்டிர பிராந்தியம் ஐந்து தக்காண சுல்தானகங்களானது அவை; அகமத்நகர் நிசாம், பீஜாபூர் அதில்ஷா, கோல்கொண்டா குயிட்புஷ், பிதர் பிதர்ஷான், இலிச்பூர் இம்தீஷ் போன்றவை ஆகும். இந்த அரசுகள் ஒருவருடன் ஒருவர் சண்டையிட்டு வந்தனர். இவர்கள் ஒன்றிணைந்து தெற்கிலுள்ள விஜயநகரப் பேரரசை 1565 இல் வீழ்த்தினர். தற்கால மும்பை பகுதி 1535 இல் போர்ச்சுக்கல்லால் கைபற்றப்படும் வரை குசராத் சுல்தான்களால் ஆளப்பட்டு வந்தது, கந்தீஷ் பகுதி 1382 மற்றும் 1601 க்கு இடைப்பட்டக் காலத்தில் ஃபரூக் மரபினராலா ஆளப்பட்டு வந்தது இப்பகுதி பின்னர் முகலாயப் பேரரசால் இணைத்துக் கொள்ளப்பட்டது. அகமது நகரின் நிஜாம்ஷாஹி வம்சத்தின் பிரதிநிதியாக 1607 இருந்து 1626 வரை இருந்தவர் மாலிக் அம்பார் முர்டாஸா நிஸாம் ஷாவின் பலம் மற்றும் அதிகாரத்தை அதிகரிக்கும்வதமாக ஒரு பெரிய இராணுவப் படையை உருவாக்கினார். மாலிக் அம்பார் தக்காணப் பகுதியில் கொரில்லா யுத்த ஆதரவாளராக இருந்தார். மாலிக் அம்பார் உதவியுடன் முகலாய இளவரசர் குர்ராம் (பின்னர் ஷாஜஹான் ஆனார்) தன்னை ஆட்சிக்கு வரவிடாமல் தன் மருமகனை தில்லி அரியணையில் அமர்த்த முயற்சி மேற்கொண்ட அவருடைய மாற்றந்தாய், நூர்ஜஹானுக்கு, எதிராக வெற்றிபெற்று அரியனையைக் கைப்பற்றினார். தக்காண அரசாட்சியானது 17 ஆம் நூற்றாண்டின் இரண்டாம் பாதியின் இறுதியில் முகலாயப் பேரரசிடமிருந்து மராத்தா படைகளால் வென்றெடுக்கப்பட்டது. சிவாஜியின் மேல் நம்பிக்கை வைத்து அவர் வழி சென்ற மராத்தி மக்கள் துன்புறுத்தலுக்கு ஆளாயினர்.\nஇது மராட்டிய சாம்ராஜ்ஜியத்தின் விதியில் திருப்புமுனைப் புள்ளிகளில் ஒன்றாக ஆனது.\n\nஇஸ்லாமிய ஆட்சியின் துவக்கக் காலத்தில் முஸ்லிம் அல்லாதவர்களின், கோவில் இடிப்பு மற்றும் கட்டாய மதமாற்றம், ஜிசியா வரி விதிப்பு போன்ற அட்டூழியங்கள் காணப்பட்டன. எனினும், இந்து மத மக்களின் பெரும்பான்மையினால் காலப்போக்கில் இஸ்லாமிய ஆட்சியாளர்கள் அவர்களுடன் ஒத்துப்போக முன் வந்தனர். பெரும்பாலும் கணக்கு வழக்குப் பணிகள் பிராமணர்களிடம் ஒப்படைக்கப்பட்டது அதேசமயம் பட்டில்கி என்னும் வருவாய் வசூல் (கிராம அளவில் வருவாய் வசூல்) மற்றும் தேஷ்முக் என்னும் வரிவசூல் (ஒரு பெரிய பகுதிக்கு வருவாய் வசூல்) போன்ற பொறுப்புகள் வாடன் (பரம்பரை உரிமைகளாக) மராட்டியர்கள் கைகளில் இருந்தது. இத்தகைய வரிவசூல் பணிகளில் போஸ்லே, ஷிர்கே, கோர்பாண்டே, ஜாதவ், மஹாதிக், காட்ஜி என பல குடும்பங்கள் விசுவாசத்தோடு வெவ்வேறு காலகட்டங்களில் வெவ்வேறு சுல்தான்களிடம் பணியாற்றினார். வரிவசூலில் இருந்த வாடன் என்னும் பரம்பரை உரிமையாளர்கள் தங்கள் வாடன் பதவியில் கிடைக்கும் பொருளாதார சக்தி மற்றும் தங்களின் பெருமைக்கு ஆதாரமாக இது இருப்பதாக கருதினர். இதன் காரணமாக தங்கள் பொருளாதார நலன்களைக் காக்க சிவாஜியை ஆதரிக்கத் தயங்கி எதிர்த்தனர். மக்களிடையே பெரும்பான்மையாக இந்து மதம் இருந்தது மற்றும்,பெரும்பான்மையானோர் மராத்தி பேசினார், இதனால் இப்ராஹிம் அடில்ஷா போன்ற சுல்தான்கள் அரசவை மொழியாகவும், நிர்வாக மொழியாகவும், ஆவண மொழியாகவும் மராத்தி மொழியை ஏற்றுக் கொண்டனர்..,\n\nSection::::மராத்தியப் பேரரசு.\nமராத்தியர் இந்தியத் துணைக்கண்டத்தில் 17 ஆம் நூற்றாண்டின் நடுவில் இருந்து 19 ஆம் நூற்றாண்டின் துவக்கம்வரை அவர்களின் மராத்தியப் பேரரசினால் ஆதிக்கம் செய்தனர். இங்கே மராட்டியர் என்பது விரிவான பொருளில் பயன்படுத்தப்படுகிறது மராட்டிய பேரரசின் நிறுவனரான சிவாஜி, அனைத்து மராத்திய மொழி பேசும் சமூக மக்களையும் அதே பெயரில் தனித்துவமான ஒரு சமூகமாக ஒன்றிணைத்தார்.\n\nSection::::சிவாஜி.\nசிவாஜி நவீன மராட்டிய தேசத்தின் நிறுவனராக கருதப்படுகிறார். சிவாஜி போன்ஸ்லே (பிறப்பு 1627/1630 - 3 ஏப்ரல் 1680), மேலும் சத்ரபதி சிவாஜி மகாராஜ் என்று அறியப்படும், போஸ்லே ராஜ்புத் மராட்டிய மரபினர் ஆவார். சிவாஜியால் மராட்டிய சாம்ராஜ்ஜியம் உருவாக்கப்பட்டது, இவர் செல்வாக்கு சரிந்துவந்த பிஜப்பூர் அடில்ஷாஹியின் சுல்தானிடம் இருந்து ஒரு பகுதியைக் கைப்பற்றினார். . 1674 ஆம் ஆண்டில், அவர் முறையாக சத்ரபதி என்ற பட்டத்துடன் ராய்காட்டில் முடிசூட்டப்பட்டார். சிவாஜி ஒரு சிறந்த வீரராவார் போராளி இவர் தன் அரசுக்கு உதவியாக மண்டலா என்னம் அமைச்சரவையில், வெளி விவகாரத்துறை, உள்நாட்டு உளவுத்துறை போன்ற நவீன கருத்துக்களுடன் அமைத்திருந்தார். மேலும் இவர் சிறப்பான பொது மற்றும் இராணுவ நிர்வாகத்தையும் ஏற்படுத்தினார். சக்திவாய்ந்த கடற்படையை உருவாக்கி, சிந்துதுர்க் போன்ற கோட்டைகளை அமைத்தது மட்டுமல்லாமல் மகாராஷ்டிராவின் மேற்கு கடற்கரையில் விஜயதுர்க் போன்ற பழைய கோட்டைகளையும் வலிமைப்படுத்தினார்.\n\nSection::::முதலாம் சாஹூ ஆட்சியின் கீழ் மராத்திய செல்வாக்கு.\n1707 இல் அவ்ரங்கசீப்பின் மரணத்துக்குப் பின் மராட்டியர்களுக்கு எதிராக நடந்த 27 ஆண்டுகால போர் முகலாயப் பேரரசின் வீழ்ச்சிக்கு வழிவகுத்தது. மராத்தா, பாத் குடும்ப பேஷ்வாக்களின் தலைமையின் கீழ், விரைவில் அதிகார வெற்றிடம் நிரப்பப்பட, அடுத்து வந்த தசாப்தங்களில் துணைக்கண்டத்தின் பெரும்பாலான பகுதியை கைப்பற்றினார்.\n\nSection::::பேஷ்வாக்கள் காலம் (1749 முதல் 1818 வரை).\nஒரு காலகட்டத்தில், பேஷ்வாக்கள் என்னும், (பட்) தேஷ்முக் மராத்தி சித்பவன் பிராம்மணர் குடும்பத்தை சேர்ந்தவர்களின் கட்டுப்பாட்டில், மராத்திய இராணுவம் 1749 முதல் 1818 ஆம் ஆண்டு வரையிலான காலகட்டத்தில் வந்தது. பின்னர் இவர்களின் பரம்பரையே மராத்திய பேரரசின் தலைமைப் பொறுப்பில் இருந்தது. இவர்கள் காலத்தின் போது, மராட்டிய சாம்ராஜ்ஜியம் அதன் உச்சநிலையாக 1760 இல் இந்திய துணைக்கண்டத்தின் பெரும்பாலான ஆளும் நிலையை அடைந்தது. மராத்திய பிரதேசத்தில் பேஷ்வா கட்டுப்பாட்டிலிருந்த பகுதிகள் 1818 இல் கிழக்கு இந்திய கம்பெனியின் கட்டுப்பாட்டுக்கள் வந்தன.\n\nSection::::மராத்திய கடற்படை.\nமராட்டியர்கள் ஒரு வலிமையான கடற்படையை உருவாக்கினர். ஏறத்தாழ 1660 களில் வளர்ச்சியுற்று அதன் உச்சக்கட்டத்தில், இந்தியாவின் மேற்கு கடற்கரையில் மும்பையில் இருந்து சவந்த்வாடி வரையிலான கடல் எல்லைக்குள் ஆதிக்கம் செலுத்தியது. இது பிரித்தானியர், போர்த்துகீசியம்,டச்சு, சிட்டி போன்ற கடற்படை கப்பல்களை தாக்கி அவர்களின் கடற்படை அபிலாசைகளின் மீது குறிவைத்தன.\nமராட்டிய கடற்படை 1730 ஐ சுற்றிய காலம் வரை ஆதிக்கம் செலுத்தியது, 1770 களில் சரிவு நிலையை அடைந்து, 1818 இல் முடிவுக்கு வந்தது.\n\nSection::::பிரித்தானியரின் கீழ் மகாராட்டிரம் மற்றும் விடுதலை இயக்கம்.\nபிரித்தானிய கிழக்கிந்திய கம்பெனி 18 ஆம் நூற்றாண்டில் மெல்ல தன் ஆட்சிப்பரப்பை விரிவாக்கியது. மகாராட்டிரம் மூன்றாவது ஆங்கில-மராட்டியப் போரில் பேஷ்வா இரண்டாம் பாஜிராவின் தோல்வியுடன் 1818 இல் கைப்பற்றப்பட்டது.\n\nபால கங்காதர திலகர் இந்திய விடுதலை இயக்கத்தில் ஒரு முக்கிய பங்கு வகித்தார். இவர் பரவலாக தேசிய முக்கியத்துவம் வாய்ந்தவராக மற்றும் தலைவராக ஏற்கபட்டிருந்தார். இவர் ஒரு தீவிரவாத அணுகுமுறையாளராக இருந்தார் மேலும் இவர் விடுதலைப் போராட்டத்தில் பங்கேற்ற இந்திய வெகுஜன மக்களை ஊக்குவிக்கும் கருவியாக இருந்ததார்.\nதிலகரின் ஒரு பிரபலமான மேற்கோள்:\nடாக்டர் .பி. ஆர். அம்பேத்கர், இந்தியாவின் முதல் சட்ட அமைச்சர், இந்தியாவில், பல நூற்றாண்டுகளாக ஒடுக்கப்பட்டுக் கொண்டிருந்த குறைந்த எண்ணிக்கைக்கொண்ட தலித் மக்களை, ஒடுக்கும் சாதிகளை எதிர்த்து போராடினார். இவர் ஒடுக்கப்படும் தலித் வகுப்புகளுக்கு தலைமை ஏற்று நடத்தி தலித் இயக்கம் காண வழிவகுத்ததார். அம்பேத்கர் இந்தியாவின் அரசமைப்புச் சட்டத்தை எழுதுவதில் வகித்த முக்கிய பங்குக்காக அவர் இந்திய அரசியல் அமைப்பு சட்டத்தின் தந்தை என்று கருதப்படுகிறார்.\n\nபிரித்தானிய அரசுக்கு இறுதி எச்சரிக்கையாக 1942 ஆம் ஆண்டு \"வெள்ளையனே வெளியேறு\" இயக்கத்தை மும்பையில் துவக்கப்பட்டது, 1947 இல் இந்தியா சுதந்திரம் அடைந்தது. மகாராட்டிரத்தில் பலர் தலைவர்கள் இந்த விடுதலைப் போராட்டத்தில் ஒரு முக்கிய பாத்திரம் வகித்தனர். 1937 இல் மும்மொழி பம்பாய் மாகாணத்தின் முதல் முதலமைச்சராக பி.ஜி.கெர் பொறுப்பேற்றார்.\nSection::::மாநிலங்கள் மறுசீரமைப்பு சட்டம் 1956.\nமராத்தி மக்கள் பெரும்பான்மையாக வாழக்கூடிய அடிலாபாத், மேடக், நிஜாமாபாத் ஆகிய வட்டங்களும், மகாபூபங்கர் மாவட்டம் போன்றவை தெலுங்கு மாநிலம் (தற்போதைய தெலங்கானா) மற்றும் கர்நாடகம் ஆகிய மாநிலங்களுடன் 1956 இல் இணைக்கப்பட்டன. இன்று கூட இந்த பகுதிகளில் உள்ள பழைய நகரங்களின் பெயர்கள் மராத்தி மொழி பெயர்களாகவே உள்ளன.\n\n"}
{"id": "325949", "url": "https://ta.wikipedia.org/wiki?curid=325949", "title": "தஞ்சாவூர் அர்ச்சகசாலைப் பிள்ளையார் கோயில்", "text": "தஞ்சாவூர் அர்ச்சகசாலைப் பிள்ளையார் கோயில்\n\nதஞ்சாவூர் அர்ச்சகசாலைப் பிள்ளையார் கோயில், தமிழ்நாடு, தஞ்சை மாவட்டம், தஞ்சாவூரில் உள்ள விநாயகர் கோயிலாகும்.\n\nSection::::அமைவிடம்.\nஇக்கோயில் தெற்கு வீதியில் காளிகாபரமேசுவரி கோயில் எனப்படுகின்ற காளியம்மன் கோயிலின் வளாகத்தில் உள்ளது. அம்மன் கோயிலின் வலது பக்கத்தில் விநாயகர் கோயிலுக்கு தனி வாசல் உள்ளது. அதன் வழியாகவும் கோயிலுக்கு வரலாம். இவரை அர்க்கசாலைப் பிள்ளையார் என்றும் கூறுகின்றனர். \n\nSection::::தேவஸ்தான கோயில்.\nதஞ்சாவூர் அரண்மனை தேவஸ்தானத்திற்கு உட்பட்ட 88 கோயில்களில் இக்கோயிலும் ஒன்றாகும். \n\nSection::::அமைப்பு.\nஇக்கோயில் நுழைவாயில், மண்டபம், கருவறை ஆகியவற்றைக் கொண்டு அமைந்துள்ளது. கோயிலின் கருவறையில் விநாயகர் மூலவராக உள்ளார். \n\nSection::::வித்தியாசமான விநாயகர்கள்.\nநெல்லை மாவட்டம் மேகலிங்கபுரத்தில் ஆசியாவின் பெரிய விநாயகர், தஞ்சை மாவட்டம் திருவலஞ்சுழியில் ஒன்பது அங்குல சுவேத விநாயகர், திருப்புறம் சாட்சிநாதர் கோயிலில் தேனை உறிஞ்சும் பிரளயம் காத்த விநாயகர், சீர்காழி திருமணிக் கூடத்தில் உள்ள சிரத்தில் இளநீர் இறங்கும் விநாயகர், திருவாரூர் மாவட்டம் ராமநாதர் கோயிலில் மனித முகத்துடன் நரமுக விநாயகர் என்றவாறு பல விநாயகர்கள் காணப்படுகின்றனர். கும்பகோணத்தில் கரும்பாயிரம் கொண்ட விநாயகர் உள்ளார். அவ்வரிசையில் தஞ்சாவூரில் ஓமளிப்பிள்ளையார், அர்ச்சகசாலைப் பிள்ளையார் ஆகியோர் உள்ளனர்.\n"}
{"id": "325952", "url": "https://ta.wikipedia.org/wiki?curid=325952", "title": "தஞ்சாவூர் காளியம்மன் கோயில்", "text": "தஞ்சாவூர் காளியம்மன் கோயில்\n\nதஞ்சாவூர் காளியம்மன் கோயில், தமிழ்நாடு, தஞ்சை மாவட்டம், தஞ்சாவூரில் உள்ள அம்மன் கோயிலாகும்.\n\nSection::::அமைவிடம்.\nஇக்கோயில் தஞ்சாவூரில் தெற்கு வீதியில் அமைந்துள்ளது. இக்கோயிலை காளிகாபரமேசுவரி கோயில் என்றும் அழைக்கின்றனர். \n\nSection::::அமைப்பு.\n நுழைவாயில் ராஜகோபுரத்தைக் கொண்டு அமைந்துள்ளது. கோயிலின் முன் மண்டபத்தில் வலப்புறம் அர்ச்சகசாலைப் பிள்ளையார் கோயில் ஒரு சன்னதி போல உள்ளது. இடது புறத்தில் பால தண்டாயுதபாணி சன்னதி உள்ளது. இச்சன்னதியில் கொடி மரம் உள்ளது. மூலவர் கருவறைக்கு முன்பாக கொடி மரம் உள்ளது. மூலவராக காளிகாபரமேசுவரி எனப்படும் காளிம்மன் உள்ளார். திருச்சுற்றில் கிணறு துளசி மாடம் உள்ளது. திருச்சுற்றில் இடது புறம் விநாயகர் சன்னதி, வள்ளி தெய்வானையுடன் கூடிய முருகன் சன்னதி, சிவலிங்கம், நாகர்கள், பாணம், ஆஞ்சநேயர் சன்னதி ஆகியவை உள்ளன.\n\nSection::::தேவஸ்தான கோயில்.\nதஞ்சாவூர் அரண்மனை தேவஸ்தானத்திற்கு உட்பட்ட 88 கோயில்களில் இக்கோயிலும் ஒன்றாகும். \n\nSection::::குட முழுக்கு.\nஇக்கோயிலில் 15 செப்டம்பர் 1978 மற்றும் 29 ஆகஸ்டு 1988 ஆகிய நாள்களில் குடமுழுக்கு நடைபெற்றதற்கான கல்வெட்டுகள் காணப்படுகின்றன.\n"}
{"id": "325955", "url": "https://ta.wikipedia.org/wiki?curid=325955", "title": "காஜிபூர் மாவட்டம்", "text": "காஜிபூர் மாவட்டம்\n\nகாஜிபூர் மாவட்டம் (Gazipur District) () தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். 1741.53 சதுர கிலோ மீட்டர் பரப்பளவும், 34,03,912 மக்கள் தொகையும் கொண்ட இம்மாவட்டம் டாக்கா கோட்டத்தில் அமைந்துள்ளது. மத்திய வங்காளதேசத்தில் அமைந்த இம்மாவட்டத்தின் நிர்வாகத் தலைமையிடம் காஜிபூர் நகரம் ஒரு மாநகராட்சியும் ஆகும். \n\nSection::::மாவட்ட எல்லைகள்.\nகாஜிபூர் மாவட்டத்தின் வடக்கில் கிசோர்கஞ்ச் மாவட்டம் மற்றும் மைமன்சிங் மாவட்டத்தின் சில பகுதிகளும், தெற்கில் டாக்காவும், நாராயன்கஞ்சும், கிழக்கில் கிசோர்கஞ்ச் மாவட்டம் மற்றும் நரசிங்கடி மாவட்டக்களும், மேற்கில் டாக்கா மாவட்டம் மற்றும் தங்காயில் மாவட்டமும் எல்லைகளாக உள்ளது.\n\nSection::::மாவட்ட நிர்வாகம்.\n1806.36 சதுர கிலோ மீட்டர் பரப்பளவு கொண்ட மாவட்டத்தை நிர்வாக வசதிக்காக காஜிபூர் சதர், சிறீபூர், காளிகுயிர், கப்சியா மற்றும் காளிகஞ்ச் என ஐந்து துணை மாவட்டங்களாகப் பிரிக்கப்பட்டுள்ளது.\n\nஇம்மாவட்டம் காஜிபூர் எனும் மாநகராட்சி மற்றும் நான்கு நகராட்சி மன்றங்களையும், நாற்பத்தி நான்கு கிராம ஒன்றியக் குழுக்களையும், 715 வருவாய் கிராமங்களையும், 1,114 கிராமங்களையும் கொண்டுள்ளது. இம்மாவட்டத்தின் அஞ்சல் சுட்டு எண் 1700 ஆகும். தொலைபேசி குறியிடு எண் 02 ஆகும். இம்மாவட்டம் ஐந்து வங்காளதேச நாடாளுமன்றத் தொகுதிகளைக் கொண்டுள்ளது. \nஇம்மாவட்டம் 273.42 சதுர கிலோ மீட்டர் பரப்பளவில் காடுகளைக் கொண்டுள்ளது. \n\nSection::::பொருளாதாரம்.\nஇம்மாவட்டத்தில் லாப்லோங், பருளி, துரக், சுதி, கோலி, பனார், பாலு, செலய், பங்க்சி, சிதாலக்கா முதலிய வற்றாத ஆறுகளைக் கொண்டுள்ளதால், இங்கு நெல், சணல், கரும்பு, மூங்கில், பலா, பப்பாளி, உருளைகிழங்கு முதலியன பயிரிடப்படுகிறது. \n\nSection::::மக்கள் தொகையியல்.\n1806.36 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 34,03,912 ஆக உள்ளது. அதில் ஆண்கள் 17,75,310 ஆகவும், பெண்கள் 16,28,602 ஆகவும் உள்ளனர். ஆண்டு மக்கள் தொகை வளர்ச்சி விகிதம் 5.21% ஆக உள்ளது. பாலின விகிதம் 104 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 1884 நபர்கள் வீதம் வாழ்கின்றனர். மாவட்ட சராசரி எழுத்தறிவு 62.6% ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.\n\nSection::::கல்வி.\nவங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்பு உள்ளது. அவைகள்: ஐந்தாண்டு படிப்புகள் கொண்ட தொடக்கப் பள்ளிகளும் (கிரேடு 1 – 5), ஐந்தாண்டு படிப்புகள் கொண்ட இடைநிலைப் பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப் பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப் படிப்பு மற்றும் ஒராண்டு கால முதுநிலை பட்டப் படிப்பு கொண்ட பல்கலைக்கழகங்களும், கல்லூரிகளும் உள்ளது.\nவங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.\n\nSection::::கல்வி நிலையங்கள்.\nஇம்மாவட்டம் பல கல்வி நிலையங்களைக் கொண்டுள்ளது. அவற்றில் புகழ் பெற்றவைகள்: இசுலாமிய தொழில்நுட்ப பல்கலைக்கழகம், வங்கபந்து சேக் முஜிபுர் ரஹ்மான் வேளாண்மைப் பல்கலைக்கழகம், டாக்கா பொறியியல் மற்றும் தொழில்நுட்ப பல்கலைக்கழகம், வங்காளதேச திறந்தவெளி பல்கலைக்கழகம் மற்றும் வங்காளதேச தேசிய பல்கலைக்கழகம் என ஐந்து பல்கலைக்கழகங்கள் ஆகும்.\n\nஇரண்டு பட்டமேற்படிப்பு கல்லூரிகளும், பத்தொன்பது பட்டப்படிப்பு கல்லூரிகளும், சிறீபூர் பல்கலைக்கழகக் கல்லூரியும் உள்ளது. இசுலாமிய சமயக் கல்வி வழங்கும் 29 மதராசாகள் இம்மாவட்டத்தில் உள்ளது.\nபல உயர்நிலைப் பள்ளிகளும், மேனிலைப் பள்ளிகளும், தொடக்கப் பள்ளிகளும் உள்ளது.\n\n\nSection::::வெளி இணைப்புகள்.\n "}
{"id": "325958", "url": "https://ta.wikipedia.org/wiki?curid=325958", "title": "நாடுகள் வாரியாக மின்சார மகிழுந்து பயன்பாடு", "text": "நாடுகள் வாரியாக மின்சார மகிழுந்து பயன்பாடு\n\nஉலகளவில் இங்கு பட்டியல் இடப்பட்டுள்ள பத்து நாடுகளில் உட்செருகு மின்சார மகிழுந்து மிக அதிகளாவில் பயன்பாட்டில் உள்ளது .\nSection::::நார்வே.\nநார்வே நாடு உலகிலேயே மிக அதிக மின்சார மகிழுந்து பயன்பாடு கொண்ட நாடு.ஒவ்வொரு 100 மகிழுந்தில் தலா 1 மகிழுந்து உட்செருகு மின்சார மகிழுந்து ஆகும் .மேலும் இந்நாட்டில் பயன் படுத்தப்படும் மின்சாரத்தில் 98 விழுக்காடு நீர்மின்திறன் மூலம் கிடைப்பதால் உலகளவில் சுத்தமான மின்சார நுகர்வு கொண்டதும் இந்நாடு .அரசாங்கத்தால் வழங்கப்படும் ஊக்கிகள் மின்சார மகிழுந்து பயன்பாடு பெருகுவதற்கு ஒரு முக்கிய காரணமாகும் .\n\nSection::::மேற்கோள்கள்.\nhttp://www.hybridcars.com/top-six-plug-in-vehicle-adopting-countries-2015/\n"}
{"id": "325965", "url": "https://ta.wikipedia.org/wiki?curid=325965", "title": "வயாவிளான் தெற்கு ஞானவைரவர் ஆலயம்", "text": "வயாவிளான் தெற்கு ஞானவைரவர் ஆலயம்\n\nவயாவிளான் தெற்கு ஞானவைரவர் ஆலயம் 18 ஆம் நுாற்றாண்டு பழைமை வாய்ந்தது எனினும் 16 ஆம் நுாற்றாண்டு காலத்தில் இருந்தே வழிபாட்டு முறை இருந்து வந்துள்ளது. வேதாகம முறைப்படி நித்திய நைமித்திய பூசைகள் நாடோறும் இரு நேரப் பூசைகளாக நடைபெற்று வந்தன. ஞானவைரவர் தமது காவல் தெய்வமாக விளங்குகிறார் என்பது வயாவிளான் மக்களின் திடமான நம்பிக்கையாகும்.\n\nSection::::அமைவிடம்.\nஇலங்கையின் வட பகுதியில் யாழ்ப்பாண மாவட்டம், வலிகாமம் வடக்கு பிரதேச செயலர் பிரிவில் உள்ள வயாவிளான் கிராமத்தில் தெற்குப் பகுதியில் அமைந்துள்ள இந்து ஆலயமாகும். வயாவிளான் மத்திய கல்லூரியில் இருந்து வடக்கு பக்கமாக 200 மீற்றர் தொலைவில் பலாலி வீதியில் இருந்து கிழக்கு நோக்கி செல்லும் வீதியில் 200 மீற்றர் தொலைவில் அமைந்துள்ளது. இது யாழ்ப்பாணத்தில் இருந்து வடக்கு நோக்கி 13 கி.மீ. தொலைவாகும்.\n\nSection::::தல வரலாறு.\nஞானவைரவர் ஆலயம் 500 ஆண்டுகள் பழமை மிக்க ஆலயமாகும். ஆரம்ப காலத்தில் தற்போது இருக்கும் ஆலயத்தின் முன்றலில் தென்-கிழக்காக உள்ள புளிய மரத்தின் அடியில் திரி சூலம் அமைத்து வைரவரை வழிபட்டு வந்தனர். இந்த புளியமரம் இப்போது ஏறத்தாள 15 மீற்றர் சுற்றளவைக் கொண்டதாக காட்சி தருகிறது. 18 ஆம் நுாற்றாண்டில் வைரவருக்கென கிழக்கு நோக்கிய சிறு கொட்டகை ஒன்றை அமைத்து வைரவரை அங்கு அமர்த்தி வழிபட்டுவந்ததாகம், காலப்போக்கில் கொட்டகை சீமெந்து கட்டிடமாக மாற்றியதாகவும் வழிவழி வந்த மூதாதையரின் கூற்றில் இருந்து அறியக்கிடக்கிறது. வைரவர் அமர்ந்த இந்த கட்டிடமே பின்னாளில் தற்போதைய கோயிலாக பரிணமித்தது. காலப்போக்கில் படிப்படியாக மண்டபங்கள், மடப்பள்ளி என்பவற்றுடன் கூடவே ஆலயத்தில் நிரந்தர அர்சகர்களுக்காக வீடு என்பன கிராம மக்களால் கட்டப்பட்டது.\n\nSection::::மூலவர்.\nமூலவர் சன்னதியில் வைரவராக உள்ளார். நிர்வாண கோலத்தில் நிற்கும் வடிவத்தில் காட்சி தருவார்.\n\nSection::::ஆலயத்தின் அமைப்பு.\nஇவ்வாலயம் தரிசன மண்டபம், நுழை வாயில், வலபக்கமாக வசந்த மண்டபம், பலி பீடத்துடன் கூடிய தம்ப மண்டம், சபா மண்டம், மகா மண்டம், கருவறை ஆகிய அமைப்புகளைக் கொண்டுள்ளது. மூலமூர்த்தியான வைரவர் கிழக்கு நோக்கிய நிலையில் உள்ளார். \nமகா மண்டபத்தில் உற்சவ மூர்த்தியான வைரவர் தெற்கு நோக்கி வீற்றிருக்கிறார். அலங்கார உற்சவ காலத்தில் இந்த உற்சவ மூர்த்தியே வீதிஉலா வருவார்.\n\nSection::::பரிவார மூர்த்திகளின் சந்நிதிகள்.\nபரிவார மூர்திகளாக இடப்புறமாக பிள்ளையாரும் பக்கத்தே கோபால கிருஷ்ணரும், வலப்பக்கமாக முருகமூர்த்திக்கான சந்திதிகளும் உள்ளது.\nபிரதான நுழைவாயிலை கடந்தால் வலப்பக்கமாக மேற்கு நோக்கி நாகதம்பிரானுக்கான சந்நிதி உண்டு. (மணி கோபுரத்துடன்)\n\nSection::::ஆலய பூசகர்கள்.\nதெற்கு புன்னாலைக்கட்டுவனைச் சேர்ந்த அப்பாசி ஐயர், காசி ஐயர் ஆகியோர் ஆரம்பத்தில் இவ் ஆலயத்தின் பூசைகளை பொறுப்பேற்று நடாத்திவந்தனர். இதன்பின்னர் பிரம்மஸ்ரீ குமாரசாமி ஐயர் மற்றும் பிரம்மஸ்ரீ இளையதம்பி ஐயர் ஆகியோர் பூசைகளை செய்து வந்தனர். இவர்களின் முதுமை காரணமாக தொடர்ந்து வடக்கு புன்னாலைக்கட்டுன் பிரம்மஸ்ரீ நடராஜ ஐயர், அவரின் மகன், அவரின் மருமகன்கள் என வழிவழி இவர்களே தற்போதைய அர்சகர்களாக இருக்கிறார்கள் என்பதுடன் தற்போதைய மூத்த பிரசைகளால் அறியப்பட்டவர்களாகும். மிப்பெரிய அதிக வடமாலையுடன் கூடிய வழிபாடுகள் இவர்கள் காலத்தில் இருந்தே ஆரம்பிக்கப்பட்டமை சிறப்பு அம்சமாகும்.\n\nSection::::ஆலய தருமகர்த்தாக்கள்.\nஇடைக்காலத்தில் இருந்து தர்மகர்த்தாவாக சின்னக்குட்டி விதானையாரும். தொடர்ந்து சங்கரப்பிள்ளை விதானையாரும் செயல்பட்டனர். 1958 ஆம் ஆண்டு தொடக்கம் சின்னக்குட்டி கனகசபை அவர்களும், 1978 ஆம் ஆண்டு தொடக்கம் கனகசபை இலங்கைநாயகம் அவர்களும் தர்மகர்த்தாக்களாகச் செயல்பட்டனர். \n1988 ஆம் ஆண்டு பொதுமக்களால் ஆலய பரிபாலன சபை உருவாக்கப்பட்டு அனைத்து நிர்வாகச் செயற்பாடுகளையும் பொறுப்பெடுத்துச் செயல்பட்டனர்.\n\nதமிழுக்கு தை மாதம் முதலாம் திகதி பொங்கலுடன் சிறப்பு அபிஷேகம் மற்றும் ஊஞ்சல் வழிபாடு வெகு விமர்சையாகக் கொண்டாடுவது வழக்கமாகும்.\nபங்குனி பூசநட்சத்திரத்தில் தொடங்கி பன்னிரண்டு அலங்கார உற்சவம் நடைபெற்று, அலங்கார மூர்த்தியாக உள்வீதி, வெளிவீதி உலா வருவார்.\nஆதியில் பௌர்ணமி தேய்பிறை அட்டமி திதியில் வைகாசி பொங்கல்-பழமடை நடைபெற்று வந்தது. இந்நிகழ்வில் வீட்டுப் பாவனையில் உள்ள பழங்களுடன், முக்கனிகள் முக்கிய இடம் பெறும். முதலில் கோயிலின் முன்றலில் மக்கள் பொங்கல் பொங்கி வைரவருக்கு படைப்பார்கள். தத்தமது பழங்களை அலங்காரமாக கோபுர வடிவில் அடுக்கி வெற்றிலை, பாக்கும் கூடவே வைத்து ஊதுவத்திகள் ஏற்றி வைப்பார்கள். இவர்களின் பழமடையை தடுமாற்றம் இல்லாமல் இனம் கண்டுகொள்வதற்காக ஏற்பாட்டுக் குழுவினரால் உரியவர்களின் பெயர் பொறிக்கப்பட்ட சிட்டையை பலாப்பழ துண்டில் ஒட்டிவிடுவார்கள். பூசை வழிபாடு முடிந்ததும் தேவைப்படும் பக்தர்களுக்கு பொங்கலும், பழமும் பரிமாறியபின் மிகுதியை வீட்டிற்கு எடுத்துச்செல்வார்கள். இது சொந்த பந்தங்கள், நண்பர்களுடன் இணைந்து கொண்டாடும் பக்தியுடன் கூடிய ஒரு நிகழ்வாகும்.\n\nSection::::இடப்பெயர்வு.\nமுதலாவது இடப்பெயர்விற்கு பின் அதாவது 1986 சனவரி 13 இற்கு பிற்பாடு வழிபாடுகள் எதுவும் இடம்பெறவில்லை. 1987 ஜுலையில் இந்திய அமைதிப்படை வருகையின் பின்னர் உருவாகிய சமாதான காலத்தில் மீண்டும் தமது சொந்த இடங்களில் குடியமர்வதற்கான அனுமதி வழங்கப்பட்டு, 1½ வருடங்கள் படிப்படியாக வளமையான நாளாந்த பூசை வழிபாடுகள் இடம்பெற்று வந்தன.\n1990 ஆம் ஆண்டு ஜுன் மாதம் 15 ஆம் திகதி மீண்டும் இரண்டாவது இடப்பெயர்வில் ஆலயம் பல ஆண்டுகளாகக் கண்டுகொள்ளப்படவில்லை.\n\nSection::::இடப்பெயர்வு கால வழிபாடுகள்.\nஇடப்பெயர்வு காலப்பகுதியில் இடையிடையே வழிபட்டு வந்தாலும், 2015 ஆம் ஆண்டில் இருந்து ஆலய நிர்வாக கட்டமைப்பினை ஏற்படுத்தி மக்கள் ஒழுங்குமுறைப்படி வைகாசி விசாகப் பொங்கல்-மடை மற்றும் தைப்பூசம் ஆகிய விசேட நிகழ்வுகளை படைத்தரப்பின் அனுமதி பெற்று நடாத்தி வழிபட்டு வந்தனர்.\n\nSection::::ஆலயம் விடுவிப்பு.\nமக்களினதும். அமைப்பக்களினதும் தொடர் போராட்டங்கள், பேச்சுவார்த்தைகளின் பயனாக, 28 வருடகாலமாக இராணுவ கட்டமைப்பில் இருந்த இவ்வாலயம் 19.6.2018 செவ்வாய்க்கிழமை அன்று விடுதலை பெற்றது. ஆலய சுற்றாடலில் இருந்த குடியிருப்பு பகுதிகளில் பன்னிரண்டு எக்கர் நிலப்பரப்பும் கூடவே மீள்குடியேற்றத்திற்கு அனுமதிக்கப்பட்டுள்ளது.\n\n"}
{"id": "325966", "url": "https://ta.wikipedia.org/wiki?curid=325966", "title": "பெர்ரோதைட்டானியம்", "text": "பெர்ரோதைட்டானியம்\n\nபெர்ரோதைட்டானியம் \"(Ferrotitanium)\" என்பது இரும்பு மற்றும் தைட்டானியம் தனிமங்கள் சேர்ந்து உருவாகும் பெர்ரோகலப்புலோகம் ஆகும். 10-20 மற்றும் 45-75% தைட்டானியமும் சில சமயங்களில் சிறிதளவு கார்பனும் இரும்புடன் சேர்க்கப்பட்டு பெர்ரோதைட்டானியம் கலப்புலோகம் தயாரிக்கப்படுகிறது. எஃகு தயாரித்தலில் இரும்பையும் எஃக்கையும் அலசும் முகவராக பெர்ரோதைட்டானியம் பயன்படுத்தப்படுகிறது. தைட்டானியம் கந்தகம், கார்பன், நைட்ரசன் ஆகியவற்றுடன் தீவிரமாக வினைபுரிந்து கரையாத சேர்மங்களை உருவாக்கி கசடிலிருந்து அவற்றை நீக்கப் பயன்படுகிறது. சில சமயங்களில் கந்தக நீக்கியாகவும், ஆக்சிசன் நீக்கியாகவும், நைட்ரசன் நீக்கியாகவும் பயன்படுத்தப்படுகிறது. எஃகு தயாரித்தலில் தைட்டானியத்தைச் சேர்க்கும் போது நுண்மணி அமைப்பிலான உலோகம் கிடைக்கிறது. நுண்துளை அமைப்பிலான பெர்ரோதைட்டானியம் மற்றும் தைட்டானிய எச்சங்கள் ஆகியவற்றை இரும்புடன் சேர்த்து தூண்டு மின்னுலையில் உருக்கி பெர்ரோதைட்டானியம் பெருமளவில் தயாரிக்கப்படுகிறது . பெர்ரோதைட்டானியம் தூளை வானவெடிக்கலை பகுதிப்பொருட்களிலும் பயன்படுத்துகிறார்கள்.\n"}
{"id": "325967", "url": "https://ta.wikipedia.org/wiki?curid=325967", "title": "அரசியல் வரலாறு", "text": "அரசியல் வரலாறு\n\nஅரசியல் வரலாறு என்பது, அரசியல் நிகழ்வுகள், எண்ணங்கள், இயக்கங்கள், அரசாங்க உறுப்புக்கள், வாக்காளர்கள், கட்சிகள், தலைவர்கள் பற்றிய விபரிப்பும் பகுப்பாய்வும் ஆகும். இது, இராசதந்திர வரலாறு, அரசியல்சட்ட வரலாறு, பொதுமக்கள் வரலாறு போன்ற பிற வரலாறு சார்ந்த துறைகளுடன் தொடர்புடையது. அரசியல் வரலாறு, பெரிய சமூகங்களில் அதிகாரத்தின் அமைப்பையும் செயற்பாடுகளையும் பற்றி ஆய்வு செய்கிறது. இது, அதிகாரத்தில் உள்ள உயர்குடியினரைக் குவியப்படுத்தி, சமுதாயத்தின்மீது அவர்களுடைய தாக்கம், பொதுமக்கள் கருத்து, பிற சமூக வரலாறுகளில் உள்ள உயர் குடியினருடனான தொடர்பு என்பன பற்றி ஆராய்கிறது.\n\nஅண்மைக் காலங்களில் சமூக வரலாற்றுத் துறையுடன் ஒப்பிடும்போது குறைவான ஆய்வாளர்களே அரசியல் வரலாற்றில் ஆர்வம் காட்டுகின்னறர். 1975 இலிருந்து 1995 வரை அமெரிக்கப் பல்கலைக்கழகங்களில் தம்மை சமூக வரலாற்றோடு அடையாளம் காணும் பேராசிரியர்களின் எண்ணிக்கை 31% இலிருந்து 41% ஆகக் கூடியுள்ளது. அதேவேளை அரசியல் வரலாற்றோடு அடையாளம் காண்பவர்களின் தொகை 40% இலிருந்து 30% ஆகக் குறைந்துள்ளது. 2014 இல் பிரித்தானியப் பல்கலைக்கழகங்களின் வரலாற்று பிரிவு ஆசிரியர்கள் 3,410 இல் 878 (26%) பேர் சமூக வரலாற்றுடனும், 841 (25%) பேர் அரசியல் வரலாற்றுடனும் தம்மை அடையாளம் கண்டுள்ளனர்.\n\nSection::::உலக அரசியல் வரலாறு.\nஉலக அரசியல் வரலாறு என்பது அரசியல் நிகழ்வுகள், எண்ணங்கள், இயக்கங்கள், தலைவர்கள், அரசியல் அலகுகள் ஆகியவற்றின் படிமலர்ச்சி வரலாற்றையும், இந்தக் கூறுகள் சமூகத்தை வடிவமைக்கும் வழிகள் ஆகியவற்றையும் குறிக்கிறது. இவை, குடியரசுகள், பேரரசுகள் போன்ற அரசியல் அலகுகளாக உருவாவது விடயங்களுக்கு முக்கியத்துவம் தரப்படுவதுடன், இவ்வாறான அலகுகளுக்கு இடையிலான பன்னாட்டு உறவுகள் தொடர்பான ஆய்வுகளும் உலக அரசியல் வரலாற்றுக்குள் அடங்குகின்றன. இந்த விளக்கப் பகுப்பாய்வுகளுடன், அரசியல் சிந்தனை வரலாறு, அரசியல் எண்ணங்களினதும் மெய்யியலினதும் படிமலர்ச்சியை விபரிக்கிறது. அறிவொளிக் காலத்தில், அரசியல் அலகுகள் தன்னாட்சி, முடியாட்சி போன்ற அடிப்படை முறைமைகளிலிருந்து சிக்கலான சனநாயக, கம்யூனிச முறைமைகளாக விரிவடைந்துள்ளன. அத்துடன், முன்னைய அரசியல் முறைமைகளில், தெளிவற்ற முறையில் வரையறுக்கப்பட்டிருந்த எல்லைப்புறங்கள் இன்றைய தெளிவான எல்லைகளாக மாறியுள்ளன.\n\nSection::::அரசியல் வரலாற்று அம்சங்கள்.\nமுதல் அறிவியல் அடிப்படையிலான அரசியல் வரலாறு 19 ஆம் நூற்றாண்டில் செருமனியைச் சேர்ந்த லியோபோல்ட் வொன் ராங்கே என்பவரால் எழுதப்பட்டது. இவருடைய வழிமுறைகள் வரலாற்றாளர்கள் மூலங்களைச் சோதிப்பது தொடர்பில் ஆழமான தாக்கங்களை ஏற்படுத்தியது.\n"}
{"id": "325970", "url": "https://ta.wikipedia.org/wiki?curid=325970", "title": "வால் சிவப்பு (நெல்)", "text": "வால் சிவப்பு (நெல்)\n\nவால் சிவப்பு (\"Val Sivappu\") பாரம்பரிய நெல் வகையாக உள்ள இது, தமிழகத்தின் நாகை மாவட்டத்திலுள்ள “வெள்ளப்பாலம்” மற்றும் “கீவலுார்” போன்றப் பகுதிகளில் நன்கு வளரக் கூடிய நெல் இரகமாகும். 145 - 150 நாட்களில் அறுவடைக்கு வரக்கூடிய இந்த நெல் இரகம், சுமார் 160 சென்டிமீட்டர் உயரம் வரையில் வளரக் கூடியதாகும். வால் சிவப்பு நெல்மணி சிவப்பு நிறமுடனும், சிறந்த சுவையுடனும் விளங்குகிறது. மேலும், இந்த நெல் மணியின் பின்புறத்தில் காணப்படும் ஒரு முள், மயிர் போன்ற வடிவத்தைக் கொண்டிருக்கும் சிறிய பறவையின் வால் போன்று காட்சி அளிக்கிறது. \n\nSection::::பருவகாலம்.\nமத்திய, மற்றும் நீண்டகாலப் பருவங்களுக்கு ஏற்ற இரகமான வால் சிவப்பு, செப்டம்பர் 15 இல் தொடங்கும் பின் சம்பா பட்டம் (பருவம்) ஏற்றதாகும். மேலும், தமிழகத்தின் திருவள்ளூர், தேனி, திண்டுக்கல், கோயம்புத்தூர், மதுரை, தூத்துக்குடி, கன்னியாகுமரி, மற்றும் திருநெல்வேலி போன்ற மாவட்டங்களில் இப்பட்டத்தில் (பருவத்தில்) வேளாண்மை நடப்பது குறிப்பிடத்தக்கது.\n\n\n\n"}
{"id": "325976", "url": "https://ta.wikipedia.org/wiki?curid=325976", "title": "கம்பளா", "text": "கம்பளா\n\nகம்பளா விளையாட்டு என்பது கருநாடக மாநிலத்தின் சில கடலோர மாவட்டங்களில் கொண்டாடப்படும் ஒருவகை விளையாட்டகும். இவ்விளையாட்டின் போது எருமைக் காளைகளைச் சேற்றில் விரட்டிச் செல்லுவர்.\n200 ஆண்டுகள் பழைமைவாய்ந்த இவ்விளையாட்டு, விலங்குகள் நலவாரியத்தால் சில ஆண்டுகளுக்கு முன் கருநாடக உயர் நீதிமன்றத்தினால் தடை செய்யப்பட்டது.\n"}
{"id": "325985", "url": "https://ta.wikipedia.org/wiki?curid=325985", "title": "தியாகிகள் நாள்", "text": "தியாகிகள் நாள்\n\nதியாகிகள் நாள் எனும் தலைப்பில் எழுதப்பட்டுள்ள கட்டுரைகள்:\n\n"}
{"id": "325995", "url": "https://ta.wikipedia.org/wiki?curid=325995", "title": "சட்கோசியா புலிகள் காப்பகம்", "text": "சட்கோசியா புலிகள் காப்பகம்\n\nசட்கோசியா புலிகள் காப்பகம் \"(Satkosia Tiger Reserve)\" ஒடிசா மாநிலத்தின் மாவட்டங்களில் ஒன்றான அனுகோள் மாவட்டத்திலுள்ள புலிகள் காப்பகமாகும். 988.30 கி.மீ பரப்பளவில் இவ்விலங்குக் காப்பகம் பரந்து விரிந்துள்ளது .\n\nகிழக்குத் தொடர்ச்சி மலைகள் பகுதியில் மகாநதி பாய்ந்து செல்லும் 22 கிலோமீட்டர் ஆழ்பள்ளத்தாக்கில், கிழக்கு மேட்டு நில ஈர இலையுதிர் காட்டுச்சூழல் மண்டலத்தில் சட்கோசியா புலிகள் காப்பகம் அமைந்துள்ளது. சால் போன்ற கலப்பு இலையுதிர் காடுகள் வகைத் தாவரங்களும் ஆற்றோர வயலும் வயல்சார்ந்த தாவரங்களும் இங்கு அதிகமாக உள்ளன .\nசட்கோசியா ஆழ்பள்ளத்தாகு வனவிலங்குகள் சரணாலயம் 1976 ஆம் ஆண்டு 796 கி.மீ பரப்பளவில் உருவாக்கப்பட்டது . 2007 ஆம் ஆண்டில் அருகிலிருந்த பேய்சிப்பள்ளி வனவிலங்கு சரணாலயத்தையும் உள்ளடக்கி இங்கு சட்கோசியா புலிகள் காப்பகம் வடிவமைக்கப்பட்டது .\n\n"}
{"id": "325997", "url": "https://ta.wikipedia.org/wiki?curid=325997", "title": "பேய்சிப்பள்ளி வனவிலங்கு சரணாலயம்", "text": "பேய்சிப்பள்ளி வனவிலங்கு சரணாலயம்\n\nபேய்சிப்பள்ளி வனவிலங்குச் சரணாலயம் \"(Baisipalli Wildlife Sanctuary)\" ஒடிசா மாநிலத்தின் மாவட்டங்களில் ஒன்றான நயாகட் மாவட்டத்திலுள்ள ஒரு வனவிலங்குச் சரணாலயமாகும். இச்சரணாலயம் சட்கோசியா புலிகள் காப்பகத்தை அடுத்து அமைந்துள்ளது. 168.35 கி.மீ2 பரப்பளவில் இவ்விலங்குக் காப்பகம் பரந்து விரிந்துள்ளது. கரடிகள், யானைகள், சிறுத்தைகள், கடமான்கள், புள்ளி மான்கள் போன்ற விலங்குகள் இங்கு வாழ்கின்றன\nகிழக்குத் தொடர்ச்சி மலைகள் பகுதியில் மகாநதி பாய்ந்து செல்லும் 22 கிலோமீட்டர் ஆழ்பள்ளத்தாக்கில், கடல் மட்டத்திலிருந்து 900 மீட்டர் உயரத்தில் பேய்சிப்பள்ளி வனவிலங்குச் சரணாலயம் அமைந்துள்ளது\n\nசால் போன்ற கலப்பு இலையுதிர் காடுகள் வகைத் தாவரங்களும் ஆற்றோர வயலும் வயல்சார்ந்த தாவரங்களும் இங்கு அதிகமாக உள்ளன .\n\n2007 ஆம் ஆண்டில் அருகிலிருந்த சட்கோசியா ஆழ்பள்ளத்தாகு வனவிலங்குகள் சரணாலயத்தையும் உள்ளடக்கி பேய்சிப்பள்ளி வனவிலங்கு சரணாலயம் வடிவமைக்கப்பட்டது \n\n"}
{"id": "325999", "url": "https://ta.wikipedia.org/wiki?curid=325999", "title": "சமூக வரலாறு", "text": "சமூக வரலாறு\n\nசமூக வரலாறு என்பது, கடந்த காலத்தின் வாழ்ந்த அனுபவங்களைக் கருத்தில் எடுக்கும் ஒரு வரலாற்றுத் துறை. இத்துறையின் பொற்காலமான 1960 - 1970 காலகட்டத்தில் இது ஒரு முக்கியமான வளர்ச்சித் துறையாக இருந்ததுடன், இன்றும் பிரித்தானியா, கனடா, பிரான்சு, செருமனி, ஐக்கிய அமெரிக்கா ஆகிய நாடுகளில் உள்ள பல்கலைக்கழகங்களின் வரலாற்றுத் துறைகளில் சிறப்பான பிரதிநிதித்துவம் கொண்டுள்ளன.\n\nஅண்மைக் காலங்களில் பிற வரலாற்றுத் துறைகளுடன் ஒப்பிடும்போது கூடுதலான ஆய்வாளர்கள் சமூக வரலாற்றில் ஆர்வம் காட்டுகின்னறர். 1975 இலிருந்து 1995 வரை அமெரிக்கப் பல்கலைக்கழகங்களில் தம்மை சமூக வரலாற்றோடு அடையாளம் காணும் பேராசிரியர்களின் எண்ணிக்கை 31% இலிருந்து 41% ஆகக் கூடியுள்ளது. அதேவேளை அரசியல் வரலாற்றோடு அடையாளம் காண்பவர்களின் தொகை 40% இலிருந்து 30% ஆகக் குறைந்துள்ளது. 2014 இல் பிரித்தானியப் பல்கலைக்கழகங்களின் வரலாற்று பிரிவு ஆசிரியர்கள் 3,410 இல் 878 (26%) பேர் சமூக வரலாற்றுடனும், 841 (25%) பேர் அரசியல் வரலாற்றுடனும் தம்மை அடையாளம் கண்டுள்ளனர்.\n\nSection::::பழைய சமூக வரலாறு.\n1960க்கு முற்பட்ட சமூக வரலாறு பழைய சமூக வரலாறு எனப்படுகிறது. இது அக்கால நடப்புநிலை வரலாற்றுத் துறைகளான அரசியல் வரலாறு, படைத்துறை வரலாறு, இராசதந்திர வரலாறு, அரசியல்சட்ட வரலாறு போன்றவற்றுள் அடங்காத வரலாற்று விடயங்களை உள்ளடக்கியிருந்தது. ஒரு மையக் கருப்பொருள் இல்லாத கலவையாக இருந்த இதில், உயர்குடிக்கு வெளியேயான அரசியல் இயக்கங்கள் போன்றவை அடங்கியிருந்தன. மக்கள் வரலாறு சில சமயங்களில் பெருமளவுக்கு மார்க்சியம் சார்ந்ததாக இருந்ததால், மார்க்சியம் சாராதவர்கள் அதிலிருந்து விலகியே இருந்தனர். சமூக வரலாறானது அரசியல் வரலாறு, புலமைத்துவ வரலாறு, பெரிய மனிதரின் வரலாறு போன்றவற்றில் இருந்து வேறுபட்டு நின்றது. \"சமூக வரலாறு இல்லாமல், பொருளாதார வரலாறு வெறுமையானது அரசியல் வரலாறு புரிந்துகொள்ளப்பட முடியாதது.\" என்று கூறிய ஆங்கில வரலாற்றாளர் ஜி. எம் டிரெவெல்யன், சமூக வரலாறு பொருளாதார வரலாற்றுக்கும், அரசியல் வரலாற்றுக்கும் இணைப்புப் பாலமாக இருக்கிறது என்றார். சிலவேளைகளில், இது அரசியலை விலக்கி வைத்த வரலாறு என எதிர்மறையாகப் பார்க்கப்பட்டாலும், இது மக்களைத் திரும்ப உள்ளே கொண்டுவந்த வரலாறு எனப் பதில் கூறுகின்றனர்.\n"}
{"id": "326000", "url": "https://ta.wikipedia.org/wiki?curid=326000", "title": "தஞ்சாக்கூர் பரஞ்சோதி ஈசுவரர் கோயில்", "text": "தஞ்சாக்கூர் பரஞ்சோதி ஈசுவரர் கோயில்\n\nதஞ்சாக்கூர் பரஞ்சோதி ஈசுவரர் கோயில் தமிழ்நாட்டில் சிவகங்கை மாவட்டத்தில் உள்ள சிவன் கோயிலாகும். இது ஒரு தேவார வைப்புத்தலமாகும். \n\nSection::::அமைவிடம்.\nஇக்கோயில் சிவகங்கை மாவட்டத்தில் தஞ்சாக்கூர் என்னுமிடத்தில் அமைந்துள்ளது.இவ்வூரின் முந்தைய பெயர் ஆதிவில்வ வனம் என்பதாகும்.\n\nSection::::இறைவன், இறைவி.\nஇக்கோயிலின் மூலவராக பரஞ்சோதி ஈசுவரர் உள்ளார். கோடி ருத்ரர்களும் இவரை வணங்கியதால் இவர் ருத்ரகோடீசுவரர் என்றழைக்கப்படுகிறார். இறைவி ஞானாம்பிகை ஆவார். மகாசிவராத்திரி, மார்கழி, திருவாதிரை உள்ளிட்ட பல விழாக்கள் இக்கோயில் நடைபெறுகின்றன.\n\nSection::::அமைப்பு.\nஇந்திராணி, ராமர், லட்சுமனர், அனுமார், அகத்தியர், கௌதம முனிவர் உள்ளிட்ட பலர் இத்தல இறைவனை வணங்கியுள்ளனர். பொய்யாமொழிப் புலவர் தன் வறுமை நீங்க இங்குள்ள இறைவனை வழிபட்டுள்ளார். ஒரு முறை பிரம்மா, விஷ்ணு, இந்திரன் போன்றோர் சிவனிடம் சென்று தமக்கு இறைவனின் பரஞ்சோதி வடிவினைக் காட்ட வேண்டும் என்று கேட்க, அதற்கு சிவபெருமான் வில்வ வனத்தில் அருவ உருவமாக உள்ளதாகவும் அங்கு சென்று பூசித்தால் அவர்களது எண்ணம் பூர்த்தியாகும் என்றும் கூறினார் அதன்படி அவர்கள் வில்வ வனத்தைத் தேடி கண்டுபிடித்து இத்தலத்திற்கு வந்து சிவலிங்கத்தை அமைத்து வழிபட்டனர். இவர்களது நிலைப்பாட்டை சோதிக்க விரும்பிய இத்தல இறைவன், ஒரு தேவ கன்னி, மகாகாளி, வீரகாளி போன்றோரை அனுப்பிவைத்தார். ஒருமுறை தானே ஒரு முதியவர் வடிவில் வந்து இடையூறு செய்தபோதிலும் அவர்கள் அவற்றைப் பொருட்படுத்தாது வழிபாட்டினைத் தொடர்ந்தனர். இதனைக் கண்ட சிவன் ஆவணி மாத சோம வாரத்தில் அவர்களுக்குப் பரஞ்சோதி தரிசனம் தந்தார்.\n"}
{"id": "326002", "url": "https://ta.wikipedia.org/wiki?curid=326002", "title": "பாலுகாந்த்-கொனார்க் வனவிலங்கு சரணாலயம்", "text": "பாலுகாந்த்-கொனார்க் வனவிலங்கு சரணாலயம்\n\nபாலுகாந்த்-கொனார்க் வனவிலங்கு சரணாலயம் \"(Balukhand-Konark Wildlife Sanctuary)\" ஒடிசா மாநிலத்தில் அமைந்துள்ள ஒரு வனவிலங்குச் சரணாலயமாகும். வங்காள விரிகுடா கடற்கரையில் புரி, கொனார்க் நகரங்களுக்கிடையில் 72 கி.மீ2 பரப்பளவில் இவ்விலங்குச் சரணாலயம் பரந்து விரிந்துள்ளது. \n\nமணற்பாங்கான கடற்கரைகள், கடலோர குன்றுகள், 1916-17 நடப்பட்ட சவுக்கு மரத்தோப்பு, மற்றும் முந்திரி தோட்டங்கள் அடங்கியுள்ள வனவிலங்கு சரணாலயமாக பாலுகாந்த்-கொனார்க் வனவிலங்கு சரணாலயம் அமைந்துள்ளது.\n\n1984 இல் வடிவமைக்கப்பட்ட இச்சரணாலயத்தில் மரபார்ந்த தாவரங்களின் எச்சங்கள் காணப்படுகின்றன. \nஇச்சரணாலயத்தில் கலைமான்களும் கடற்கரையில் கூடு அமைத்து வாழும் கடல் ஆமை வகைகளும் காணப்படுகின்றன. \n"}
{"id": "326003", "url": "https://ta.wikipedia.org/wiki?curid=326003", "title": "இலுப்பைக்குடி தான்தோன்றீசுவரர் கோயில்", "text": "இலுப்பைக்குடி தான்தோன்றீசுவரர் கோயில்\n\nஇலுப்பைக்குடி தான்தோன்றீசுவரர் கோயில் தமிழ்நாட்டில் சிவகங்கை மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் சிவகங்கை மாவட்டத்தில் அரியக்குடி அருகே இலுப்பைக்குடி என்னுமிடத்தில் அமைந்துள்ளது.இவ்வூரின் முந்தைய பெயர் இலுப்பை வனம் என்பதாகும்.\n\nSection::::இறைவன், இறைவி.\nஇக்கோயிலின் மூலவராக தான்தோன்றீசுவரர் உள்ளார். மூலவர் சிறிய அளவில் உள்ளார். இறைவி சௌந்தரநாயகி ஆவார். இறைவி திருவாட்சியுடன் காணப்படுகிறார். கோயிலின் தல மரம் வில்வம் ஆகும். பைரவர் தெப்பம் கோயிலின் தீர்த்தமாகும். சித்திரையில் பிரம்மோற்சவம், சிவராத்திரி, கார்த்திகை, ஐப்பசியில் அன்னாபிசேகம் உள்ளிட்ட பல விழாக்கள் இக்கோயில் நடைபெறுகின்றன.\n\nSection::::அமைப்பு.\nஇங்குள்ள பைரவர் ஆகர்ஷண பைரவர் எனப்படுகிறார். அவரது கையில் அட்சய பாத்திரம் காணப்படுகிறது. வலப்புறம் உள்ள நாய் அவரது பாதத்தைப் பார்க்கிறது. இடப்புறம் உள்ள நாய் நின்ற நிலையில் உள்ளது. இங்கு யந்திரம் அமைக்கப்பட்டுள்ளது. \nகோயிலின் முன் மண்டபத்தூணில் ஒரு அங்குல அளவிலான விநாயகர் உள்ளார். கோஷ்டத்தில் உள்ள தட்சிணாமூர்த்தி கிரீடம் அணிந்த நிலையில் உள்ளார். இறைவி சன்னதியின் எதிரில் உள்ள தூணில் வராகி உள்ளார். கொங்கண சித்தர் இரும்பை தங்கமாக மாற்றியதாகவும், மாத்தூர் என்னுமிடத்தில் மாற்று தயாரித்ததாகவும், மென்மேலும் அவ்வாறு தயாரிக்க விரும்பிய அவர் பைரவரை வழிபட்டு ஆயிரம் மாற்றுத் தங்கத்தைத் தயாரித்தார் எனவும், அப்போது அது ஜோதி வடிவமாகி மண்ணுக்குள் புதைந்து பின்னர் லிங்கத் திருமேனியாக ஆனதாவும் கூறுவர். ஜோதியிலிருந்து தோன்றியதால் மூலவர் சுயம்பிரகாசேசுவரர் என்றும் தான்தோன்றீசுவரர் என்றும் அழைக்கப்படுகிறார். \n"}
{"id": "326005", "url": "https://ta.wikipedia.org/wiki?curid=326005", "title": "பெரிச்சிகோயில் சுகந்தவனேசுவரர் கோயில்", "text": "பெரிச்சிகோயில் சுகந்தவனேசுவரர் கோயில்\n\nபெரிச்சிகோயில் சுகந்தவனேசுவரர் கோயில் தமிழ்நாட்டில் சிவகங்கை மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் சிவகங்கை மாவட்டத்தில் கண்டிரமாணிக்கம் அருகில் பெரிச்சிகோயில் என்னுமிடத்தில் அமைந்துள்ளது.\n\nSection::::இறைவன், இறைவி.\nஇக்கோயிலின் மூலவராக சுகந்தவனேசுவரர் உள்ளார். மூலவர் சிறிய அளவில் உள்ளார். இறைவி சமீபவல்லி ஆவார். கோயிலின் தல மரம் வன்னி ஆகும். கோயிலில் தல தீர்த்தமாக கிணறு உள்ளது. ஆனித்திருவிழா இரண்டு நாள்கள், சிவராத்திரி, கார்த்திகை உள்ளிட்ட பல விழாக்கள் இக்கோயில் நடைபெறுகின்றன.\n\nSection::::அமைப்பு.\nதிருச்சுற்றில் நான்கு விநாயகர்கள் உள்ளனர். தெட்சிணாமூர்த்தி, சுப்பிரமணியர் ஆகியோருக்கு சன்னதிகள் உள்ளன. இத்தல விநாயகர் மகா கணபதி ஆவார். தனி விமானத்துடன் கூடிய சன்னதியில் காசி பைரவர் உள்ளார். இவ்ர் நவபாஷாணத்தால் செய்யப்பட்டவர் என்றும், இவரை போகர் அமைத்ததாகவும் கூறுவர்.பைரவர் எட்டு கைகளிலும் ஆயுதத்தை ஏந்திய நிலையில் கையில் கபாலத்துடன் உள்ளார். அருகில் மூவர் வணங்கிய நிலையில் உள்ளனர். இங்குள்ள சனீசுவரரை பைரவரின் சீடராகக் கருதி வழிபடுகின்றனர். இவர் பைரவர் சன்னதியின் பின்புறம் வன்னி மரத்தடியில் உள்ளார். இவர் எப்போதும் பைரவருக்கு பின்புறம் உள்ள மற்றொரு முகத்தைத் தரிசித்தபடி உள்ளதாகவும் அந்த முகத்தை பக்தர்கள் காணமுடியாது என்றும் கூறுகின்றனர்.\n"}
{"id": "326010", "url": "https://ta.wikipedia.org/wiki?curid=326010", "title": "சாக்கோட்டை வீரசேகரர் கோயில்", "text": "சாக்கோட்டை வீரசேகரர் கோயில்\n\nசாக்கோட்டை வீரசேகரர் கோயில் தமிழ்நாட்டில் சிவகங்கை மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் சிவகங்கை மாவட்டத்தில் சாக்கோட்டை என்னுமிடத்தில் அமைந்துள்ளது. இத்தலம் முன்னர் வீரை வனம் என்றழைக்கப்பட்டது.\n\nSection::::இறைவன், இறைவி.\nஇக்கோயிலின் மூலவராக வீரசேகரர் உள்ளார். இறைவி உமையாம்பிகை ஆவார். கோயிலின் தல மரம் வீரை ஆகும். கோயிலில் தல தீர்த்தமாக சோழா குளம் உள்ளது. ஆனி மற்றும் ஆடியில் பத்து நாள்கள் விழா நடைபெறுகிறது. இதுதவிர சிவராத்திரி, கந்த சஷ்டி உள்ளிட்ட பல விழாக்கள் நடைபெறுகின்றன.\n\nSection::::அமைப்பு.\nஒன்பது நிலை ராஜ கோபுரத்தைக் கொண்ட இக்கோயிலில் இறைவனும், இறைவியும் தனித்தனி சன்னதிகளில் உள்ளனர். இத்தல விநாயகர் விக்கிரம விஜய விநாயகர் ஆவார். பைரவர் இரட்டை நாய் வாகனக்ளுடன் உள்ளார். வனமாக இருந்த பகுதிக்கு வந்த வேடன் ஒருவன், ஒரு மரத்தின் அருகிலிருந்த வள்ளிக்கிழங்குக் கொடியைத் தோண்ட முயற்சிக்கும்போது மண்ணிலிருந்து இரத்தம் வெளிவரவே அந்த இடத்தைத் தோண்டிப் பார்த்தபோது லிங்கத் திருமேனி இருந்ததாகவும், அதை மன்னரிடம் தெரிவிக்க நோய்வாய்ப்ப்பட்டிருந்த மன்னர் அங்கு ஒரு கோயிலைக் கட்டியதாகக் கூறுகின்றனர். \n"}
{"id": "326016", "url": "https://ta.wikipedia.org/wiki?curid=326016", "title": "புலமைத்துவ வரலாறு", "text": "புலமைத்துவ வரலாறு\n\nபுலமைத்துவ வரலாறு (Intellectual history) என்பது, எண்ணங்கள், சிந்தனையாளர்கள் பற்றிய வரலாறு ஆகும். எண்ணங்களை உருவாக்கி அவற்றைப்பற்றிக் கலந்துரையாடி, எழுதி, அல்லது வேறு விதங்களின் அவற்றோடு தொடர்புள்ள மக்களின் அறிவை விலக்கிவிட்டு இவ்வரலாற்றைக் கருத்தில் எடுக்க முடியாது. வரலாற்றாளர்களால் பயிலப்படும் புலமைத்துவ வரலாறு மெய்யியலாளர் பயிலும் மெய்யியல் வரலாற்றுக்கு இணையானது என்பதுடன், எண்ணங்களின் வரலாற்றுக்கு நெருக்கமானது. இதன் மையப்பொருள் என்னவெனில், எண்ணங்கள், அதை உருவாக்குபவர்களும், பயன்படுத்துபவர்களுமான மக்களிடம் இருந்து விலகித் தனியாக வளர்ச்சியடைவதில்லை என்பதுடன், எண்ணங்களைத் தனியாக அல்லாது, அவற்றை உருவாக்கும் பண்பாடு, வாழ்க்கை, வரலாறு ஆகியவற்றின் சூழலிலேயே ஆய்வு செய்யவேண்டும் என்பதுமாகும்.\n\nபுலமைத்துவ வரலாறு, கடந்தகால எண்ணங்களை அவற்றில் சூழலில் வைத்து ஆராய்வதன் மூலம் புரிந்துகொள்வதை நோக்கமாகக் கொண்டுள்ளது. இங்கே \"சூழல்\" என்பது அரசியல், பண்பாட்டு, புலமைத்துவ, சமூகச் சூழல்களைக் குறிக்கலாம். ஒருவர் ஒரு உரையைக் காலவரிடைச் சூழலிலோ அல்லது சமகாலப் புலமைத்துவ நேரச் சூழலிலோ வாசிக்க முடியும். இவ்விரு வகையான சூழ்நிலையாக்கமும் புலமைத்துவ வரலாற்றாளர்களால் கைக்கொள்ளப்படுவதே. அதேவேளை ஒன்றிலிருந்து மற்றது வேறாக நிற்பனவும் அல்ல. பொதுவாக, புலமைத்துவ வரலாற்றாளர்கள் கடந்த காலத்தின் கருத்துருக்களையும், உரைகளையும் பலதரப்பட்ட சூழல்களில் வைத்துப் பார்க்க முயல்கிறார்கள்.\n\nபுலமைத்துவ வரலாறு என்பது புலமையாளர்களின் வரலாறு அல்ல. இது எழுத்துக்களில் வெளிப்படுத்தப்படும் எண்ணங்களை ஆய்வு செய்வதால், காட்சிச் சான்றுகளையும் சொற்களல்லாத சான்றுகளையும் பயன்படுத்துகின்ற பிற பண்பாட்டு வரலாறுகளில் இருந்து வேறுபடுகின்றது. கடந்த காலத்துக்குரிய எந்தவொரு எழுத்துமூலமான தடயமும் புலமைத்துவ வரலாற்றுக்கான பொருளாக இருக்கலாம். \"புலமையாளன்\" என்னும் கருத்துரு மிகவும் அண்மைக் காலத்தைச் சேர்ந்தது. இது சிந்தனையோடு தொழில்முறையில் தொடர்புடைய ஒருவரைக் குறிக்கிறது. ஆனால், தனது சிந்தனைகளை வெளிப்படுத்துவதற்காக எழுதும் எவரும் புலமைத்துவ வரலாற்றுக்கான கருப்பொருளாக இருக்கமுடியும். ஒழுங்குமுறை சாராத ஒரு சிந்தனையாளர் தொடர்பான புலமைத்துவ வரலாற்றுக்கு, கார்லோ கின்சுபர்க் என்பவரின் ஆக்கமான \"வெண்ணெய்க்கட்டியும் புழுக்களும்\" (The Cheese and the Worms) என்னும் நூலில் உள்ள, 16 ஆம் நூற்றாண்டைச் சேர்ந்த இத்தாலிய ஆலை உரிமையாளர் மெனோக்கியோ பற்றிய புகழ்பெற்ற ஆய்வை சிறந்த எடுத்துக்காட்டாகக் கொள்ளலாம்.\n"}
{"id": "326017", "url": "https://ta.wikipedia.org/wiki?curid=326017", "title": "கௌல்டு-யாகோபு வினை", "text": "கௌல்டு-யாகோபு வினை\n\nகௌல்டு-யாகோபு வினை \"(Gould–Jacobs reaction)\" குயினோலின்களைத் தயாரிக்கின்ற கரிமத் தொகுப்பு வினையாகும். குறிப்பாக இவ்வினையில் 4-குயினோலினால் தயாரிக்கப்படுகிறது. கௌல்டு-யாகோபு வினையில் அனிலின் அல்லது அனிலீன் வழிப்பொருள் முதலில் மலோனிக் அமில வழிப்பொருளான எத்தில்யெத்தாக்சிமெத்திலீன்மலோனேட்டுடன் வினைபுரிகிறது. இதனால் எத்தாக்சி தொகுதி நைட்ரசனால் பதிலீடு செய்யப்படுகிறது. குயினோலின் சூடுபடுத்தப்பட்டு இதன் பயனாக பென்சீன்வளையமாக்கல் நிகழ்கிறது. எசுத்தர் தொகுதி சோடியம் ஐதராக்சைடால் நீராற்பகுக்கப்பட்டு கார்பாக்சிலிக் அமிலமாகவும் பின்னர் அதைத் தொடர்ந்து சூடுபடுத்துவதால் கார்பாக்சில் நீக்கம் நிகழ்ந்து 4-ஐதராக்சிகுயினோலின் உருவாகிறது:.\n\n4,7-டைகுளோரோகுயினோலின் தயாரித்தலை இதற்கு உதாரணமாகக் கூறலாம்.\n\n"}
{"id": "326023", "url": "https://ta.wikipedia.org/wiki?curid=326023", "title": "மெனோக்கியோ", "text": "மெனோக்கியோ\n\nமெனோக்கியோ (Menocchio) என அழைக்கப்படும் டொமெனிக்கோ இசுக்கன்டெல்லா (Domenico Scandella) (1532 - 1599) 16 ஆம் நூற்றாண்டைச் சேர்ந்த ஒரு ஆலை உரிமையாளர். மரபுக்கு எதிரான இவரது சமயக் கருத்துக்களுக்காக இவர் விசாரணைக்கு உட்படுத்தப்பட்டு மத மறுப்புக் குற்றத்துக்காக 1599 இல் எரித்துக் கொல்லப்பட்டார். இவரது வாழ்க்கை, நம்பிக்கைகள் என்பன பற்றிய தகவல்கள் விசாரணைப் பதிவுகளில் இருந்து கிடைக்கின்றன. இவற்றை அடிப்படையாகக் கொண்டே கார்லோ கின்சுபர்க் \"வெண்ணெய்க்கட்டியும் புழுக்களும்\" (The Cheese and the Worms) என்னும் நூலை எழுதினார்.\n\nSection::::வரலாறு.\nஇவரது பெற்றோர் சுவானே, மெனேகா என்போராவர். சண்டையிட்டதற்காக நகரை விட்டுக் கடத்தப்பட்டிருந்த இரண்டு ஆண்டுகள் தவிர இவர் இத்தாலியில் உள்ள மொன்டரியாலே என்னும் நகரிலேயே வாழ்ந்துவந்தார். இவர் வாசிக்கக் கற்றுக்கொண்டு, மதம், வரலாறு என்பன தொடர்பான சமகால நூல்கள் பலவற்றை வாசித்தார். இவற்றில் இருந்து, தனது மதம் சார்ந்த கருத்துக்களை வளர்த்துக்கொண்டார். இவரது கருத்துக்கள் அக்காலத்துக் கத்தோலிக்கப் பழமையியத்தில் இருந்து குறிப்பிடத்தக்க அளவு விலகி இருந்தன. \n\nஇவர் மத மறுப்புக் குற்றச்சாட்டின் பேரில் 1583ல் முதல் தடவையாக விசாரிக்கப்பட்டார். 1584 இல் தனது கூற்றுக்களைத் திரும்பப் பெற்றுக்கொண்டார். ஆனாலும், 20 மாதங்கள் சிறையில் இருந்தார். 1586 இல் விடுவிக்கப்பட்ட அவர் திருந்திவிட்டதாகச் சொல்லப்பட்டது. இவர் தொடர்ந்தும் வீட்டுக் காவலில் இருந்ததுடன், இவரது குற்றத்துக்கு அடையாளமாக எரியும் சிலுவைச் சின்னத்தைத் தனது உடையில் அணிந்துகொள்ள வேண்டியும் இருந்தது. தொடர்ந்தும் இவர் தனது நம்பிக்கைகள் பற்றிப் பலரிடம் பேசியதால், 1598 இல் இவர் மீண்டும் கைதானார். இவர் மத மறுப்புக் கொள்கையை உருவாக்குபவர் என அறிவிக்கப்பட்டு 1599ல் எரித்துக் கொல்லப்பட்டார். \n\nவிசாரணையில், ஒருவன் தனது அயலவனுக்குக் கேடு விளைவிப்பதே குற்றம் என்றும், மதத்தைக் குறைத்துப் பேசுவது அப்படிப் பேசுபவரைத் தவிர வேறெவருக்கும் கேடு விளைவிக்காது எனவும் வாதித்தார். இயேசு மனிதனில் இருந்து பிறந்தவர் எனவும், மேரி கன்னி அல்ல எனவும், பாப்பாண்டவருக்கு இறைவன் எவ்வித அதிகாரத்தையும் கொடுக்கவில்லை, ஆனால், ஒரு நல்ல மனிதருக்கு முன்மாதிரியாக அவர் விளங்குகிறார் எனவும், இயேசு மனித மீட்புக்காக இறக்கவில்லை எனவும் அவர் கூறியிருந்தார்.\n"}
{"id": "326028", "url": "https://ta.wikipedia.org/wiki?curid=326028", "title": "ஜியோவன்னி பாட்டிசுட்டா டோனதி", "text": "ஜியோவன்னி பாட்டிசுட்டா டோனதி\n\nடோனதி பைசாவில் இருந்த பல்கலைக்கழகத்தில் பட்டம் பெற்றார். பின்னர் 1852 இல் புளோரன்சு வான்காணகத்தில் பணியில் சேர்ந்தார். இவர் 1864 இல் அதன் இயக்குநர் ஆனார்.\n\nஇவர் விண்மீன்கள், சூரியன், குறுங்கோள்கள் ஆகியவற்றின் கதிர்நிரல் ஆய்வின் முன்னோடி ஆவார். இவர் 1860 ஜூலை 18 இல் முழுச்சூரிய ஒளிமறைப்பை சுபெய்னில் உள்ள தோரேபிளான்காவில் நோக்கினார். அதே ஆண்டில் உடுக்கணக் கதிர்நிரலியல் செய்முறைகளைத் தொடங்கினார். இவர் 1862 இல் \"Intorno alle strie degli spettri stellari\" எனும் தனிவரைவு நூலை வெளியிட்டார். இது இயற்பியல் முறையில் விண்மீன்களை வகைபடுத்த வழிவகுத்தது.\n\nஇவர் வால்வெள்ளிகளின் கதிர்நிரலைப் பய்ன்படுத்தி அவற்றின் புறநிலை உட்கூறுகளைத் தீர்மானித்தார் குறிப்பாக, வால்வெள்ளி 1864b யின் கதிர்நிரலில் இவர் மூன்று உமிழ்வுக் கோடுகளைக் கண்டார். நான்கு ஆண்டுகள் கழித்து வில்லியம் அகின்சு அவை கரிமம் தனிமத்துக்கு உரியன என இனங்கண்டார். சூரியனை நெருங்கும்போது அதன் கதிர்நிரல் மாறுபடுவதைக் கண்டார், வெப்பத்தால் அது, சூரியனின் பட்டுத்தெறிக்கும் ஒளியை விட, தன் சொந்த ஒளியை வெளியிடுவதையுமெடுத்துக் கூறினார்: வால்வெள்ளியின் ஒரு பகுதியாவது வளிமமாக அமையவேண்டும் என்ற முடிவுக்கு வந்தார்.\n\nஇவர் 1854 முதல் 1864 வரையிலான கால இடைவெளியில் ஆறு புதிய குறுங்கோள்களைக் கண்டுபிடித்தார். இவற்றில் 1858 இல் கண்டுபிடித்த காட்சிக்கினிய C/1858 L1/வால்வெள்ளி டோனதியும் அடங்கும்.\n\nவான்பொருள்களின் பெருஞ்சுடரொளியை ஆய்வுசெய்த இவர் இந்நிகழ்வு அண்ட வானிலையியல் எனும் தனியான துறையைச் சாரும் எனக் கூறினார். An investigation of the great aurora of February 4, 1872, led Donati to refer such phenomena to a distinct branch of science, designated by him “cosmical meteorology”. என்றாலும் இக்கருப்பொருளைப் பற்றி மேலும் தொடர்ந்து ஆய்வு செய்யும் முன்பே அடுத்த ஆண்டு வியன்னா அறிவியல் மாநாட்டில் இவரைப் பீடித்த காலராவால் இறந்துவிட்டார்.\n\n\n"}
{"id": "326035", "url": "https://ta.wikipedia.org/wiki?curid=326035", "title": "பண்பாட்டு வரலாறு", "text": "பண்பாட்டு வரலாறு\n\nபண்பாட்டு வரலாறு என்பது, மானிடவியல், வரலாறு ஆகியவற்றின் அணுகுமுறைகளை ஒன்றுசேர்த்து, மக்கள் சார்ந்த பண்பாட்டு மரபுகளையும் வரலாற்று அனுபவங்களின் பண்பாட்டு விளக்கங்களையும் அறிந்துகொள்ள முயலும் துறை ஆகும். இது, கடந்தகால விடயங்களின் பதிவுகள், விளக்கமுறையிலான விபரிப்புகள் ஆகியவற்றைப் பண்பாடு தொடர்பான தொடர் நிகழ்வுகளின் சூழமைவில் ஆராய்கிறது.\n\nசமூக, பண்பாட்டு, அரசியல் சூழல்கள் ஊடாக மனித குலம் ஈடுபட்ட கடந்தகால நிகழ்வுகளை, அல்லது ஒரு குழுவினர் விரும்புகின்ற கலைகள், பழக்க வழக்கங்கள் என்பன தொடர்பானவற்றைப் பண்பாட்டு வரலாறு பதிவு செய்வதுடன் விளக்கவும் முயல்கிறது. யேக்கப் பர்க்கார்ட் (1818 - 1897) என்பவர் பண்பாட்டு வரலாற்றை ஒரு துறையாக நிறுவ உதவினார். கருத்தில் எடுக்கப்பட்ட மக்கள் குழுவொன்றால் உருவாக்கப்பட்ட பல்வேறுபட்ட தனித்துவமான வாழ்க்கை முறைகளைச் சுட்டிக்காட்டுவதன் மூலம் மனித சமுதாயத்தின் பதிவுகளைப் பண்பாட்டு வரலாறு ஆய்வு செய்து விளக்குகிறது. பண்பாட்டு வரலாறானது சடங்குகள், நிகழ்விடத்துடனான தொடர்புகள் போன்ற கடந்தகாலப் பண்பாட்டுச் செயற்பாடுகள் முழுவதையும் கருத்தில் எடுக்கிறது.\n\nபண்பாட்டு வரலாறு, அதன் அணுகுமுறையைப் பொறுத்தவரை பிரெஞ்சு இயக்கமான மனப்பாங்கின் வரலாறு, புதிய வரலாறு ஆகியவற்றுடன் பல்வேறு பொது விடயங்களைக் கொண்டுள்ளன. அத்துடன் ஐக்கிய அமெரிக்காவில் அமெரிக்க ஆய்வுகளோடு என்னும் துறையோடு இதற்கு நெருக்கமான தொடர்புகள் உண்டு. 19 ஆம் நூற்றாண்டின் யேக்கப் பர்க்கார்ட்டால், இத்தாலிய மறுமலர்ச்சி தொடர்பில் உருவாக்கிச் செயற்படுத்தியபடி பண்பாட்டு வரலாறு, ஒரு குறித்த வரலாற்றுக் காலத்தை முழுமையாக ஆய்வு செய்வதாக இருந்தது. அக்காலத்தின் ஓவியம், சிற்பம், கட்டிடக்கலை போன்றவை மட்டுமன்றி, சமூகத்தின் பொருளாதார அடிப்படைகள், அதன் அன்றாட வாழ்க்கைக்கான சமூக நிறுவனங்கள் போன்றவறையும் இந்த ஆய்வு உள்ளடக்கியதாக இருந்தது.\n"}
{"id": "326037", "url": "https://ta.wikipedia.org/wiki?curid=326037", "title": "ஜேம்சு சுடேன்லி கே", "text": "ஜேம்சு சுடேன்லி கே\n\nஜேம்சு சுடேன்லி கே (James Stanley Hey) FRS (3 May 1909 – 27 February 2000) ஓர் ஆங்கிலேய இயற்பியலாளரும் கதிர்வீச்சு வானியலாளரும் ஆவார். இராடார் தொழில்நுட்பத்தை வானியல் ஆய்வுக்கு இலக்காகப் பயன்படுத்தி இவர் கதிர்வீச்சு வானியலுக்கான அடிப்படைகலை உருவாக்கினார் . இவர் சூரியன் கதிர்வீச்சு அலைகளை உமிழ்வதைக் கண்டுபிடித்தார். அதேபோல, சிக்னசு விண்மீன்குழுவில் பால்வெளிக்கப்பாலான கதிர்வீச்சு அலைவாயிலை முதன்முறையாகக் கண்டறிந்தார் .\n\nSection::::வாழ்க்கை.\nஇவர் பருத்தித் தொழில் வளர்ந்த இலங்காசயரின் ஒரு பருத்தித் தொழிலதிபருக்கு மூன்றாம் மகனாக அந்நகரின் நெல்சன் பகுதியில் பிறந்தார். கே மான்செசுட்டர் பல்கலைக்கழகத்தில் இயற்பியலில் சேர்ந்து பயின்று 1930 இல் பட்டம் பெற்றார். அடுத்த ஆண்டு X-கதிர் படிகவியலில் முதுவர் பட்டம் பெற்றார். இவரது மனைவியார் எடுனா கேவுட் இவருடன் பயின்ற மாணவி ஆவார். இவர் அப்போது இயற்பியல் ஆசிரியராக, வடக்கு இலக்கணப் பள்ளியில் பணிபுரிந்து வந்துள்ளார். இவர் 1942 இல் படைத்துறை கதிர்வீச்சுப் பள்ளியில் ஆறுவாரம் பயிற்சி பெற்றதும், படைத்துறைச் செயல்முறை ஆராய்ச்சிக் குழுவில் சேர்ந்தார். இதில் இவரது பணி இராடார் நெறிப்புத்தடுப்பு முறைகளை உருவாக்குதலாகும்; ஓராண்டுக்கு கூட்டணிப் படைக்கு செருமனியின் இராடார் நெறிப்பைத் தடுப்பது இயலாத செயலாகவே விளங்கியது . 1942 இல் பிரெஞ்சுக் கடற்கரையில் அமைந்த பகை இராடார் நெறிப்பினால், ஆங்கிலக் கால்வாயில் இருந்து சுகாம்கார்சுட்டு, நீசனவு ஆகிய செருமனி போர்க்கலங்களின் தப்பிப்பு, இச்சிக்கலின் தன்மையை விளக்கும். கேவுக்கு, 4-8 மீ நெடுக்கத்தில் பகை வான்கல எதிர்ப்பு இராடாரின் கடுமையான இரைச்சல் நெறிப்பு பற்றிய அறிக்கைகள் கிடைத்துள்ளன. குறுக்கீட்டின் திசை பெருமமாக சூரியனின் திசையைப் பின்பற்றுவதை உணர்ந்த கே, கிரீன்விச் அரசு வான்காணகத்தின் உதவியால் சரிபார்த்துச் சூரிய வட்டிலில் முனைப்பான கரும்புள்ளி கடந்துசெல்வதைக் கண்டுபிடித்தார். எனவே இவர் சூரியக் கரும்புள்ளிப் பகுதியில் 100 காசு காந்தைப்புலத்தில் செல்லும் ஆற்றல்மிமிக்க மின்னணுக்களும் மின்னன்களும் மீட்டர் அலைநீள கதிர்வீச்சு அலைகளை உமிழ்தலை கண்டறிந்தார். ஐக்கிய அமெரிக்காவில் ஜார்ஜ் கிளார்க் சவுத்வர்த்தும் 1942இல் சூரியனின் கதிர்வீச்சு இரைச்சலைச் செமீ அலைநீள நெடுக்கத்தில் கண்டார்.\n\nபின்னர் 1945 இல் கே, இலண்டனில் 100 மீ உயரத்தில் கடந்த வி-2 ஏவூர்திகளின் தடங்களைக் கண்டுபிடிக்கும் வழிமுறையை ப் பயன்படுத்தினார். அப்போது 100 கி.மீ உயரத்தில் இருந்து மணிக்கு ஐந்து முதல் பத்து வரை நிலைமாறும் தற்காலிக இராடார் எதிரொலிகள் வருவதால் ஒரு புதிய சிக்கல் ஏற்பட்டது. வி-2 ஏவூர்திகள் மறைந்ததும் எதிரொலிகள் வரவில்லை; எனவே கே இதற்கான காரணம் விண்கற்களின் தொடர்வீழ்ச்சிதான் எனும் முடிவுக்கு வந்தார். இவ்வீழ்ச்சி இரவில் மட்டுமன்றிப் பகலிலும் நேரலாம்.\n\nகேவின் 1942 ஆம் ஆண்டின் முடிவுகள் போர்முடியும் வரையில் வெளியிடப்படவில்லை.\n\nகே 1949 இல் படைத்துறைச் செயல்முறை ஆராய்ச்சிக் குழுவின் தலைவரானார். இவர் பின்னர் ஆய்வாளராக, மால்வெர்னில் இருந்த அரசு இராடார் நிறுவனத்தில் பனிபுரிந்தார். இங்கு இவர் தன் கதிர்வீச்சு வானியல் ஆய்வு நோக்கீடுகளையும் தொடர்ந்தார். இவர் 1966 இல் இருந்து 1969 இல் ஓய்வுபெறும் வரை ஆராய்ச்சித் துறையின் தலைவராக விளங்கினார்.\n\n\n\n"}
{"id": "326042", "url": "https://ta.wikipedia.org/wiki?curid=326042", "title": "நார்வே நாட்டின் புதுப்பிக்கத்தக்க ஆற்றல் பயன்பாடு", "text": "நார்வே நாட்டின் புதுப்பிக்கத்தக்க ஆற்றல் பயன்பாடு\n\nநார்வே நாடு மிக அதிக அளவில் புதுப்பிக்கத்தக்க ஆற்றல் உற்பத்தி செய்யும் நாடு ஆகும். நார்வே நாட்டின் 99 விழுக்காடு மின்சாரம் நீர்மின்ஆற்றல் மூலம் உற்பத்தி செய்யப்படுகிறது. சிறந்த இயற்கை நீர்வளங்களை கொண்டுள்ளதால் நீர்மின்ஆற்றல் மின் உற்பத்தி, சூரிய ஆற்றல் உற்பத்திக்கான வளங்கள் குறைவாக இருப்பினும் சூரிய மின் ஆற்றல் தர சிலிக்கான் மற்றும் சிலிக்கான் சூரிய மின் ஆற்றல் கடத்துதிறக் கலங்கள் உற்பத்தியில் உலகளவில் மிக அதிக அளவில் ஈடுபட்டுள்ளது. காற்றாலை மின்சார உற்பத்தியும் இங்கு பயன்பாட்டில் உள்ளது. நார்வே அரசின் மூலம் ஒன்பது நீர் திறன் உற்பத்தி ஆலைகள் இயங்கி வருகின்றன. உட்செருகு மின்சார மகிழுந்து நார்வே நாட்டில் அதிகஅளவில் பயன்பாட்டில் உள்ளது. புவி மாசுபடுவதை தடுப்பதற்கும் சுத்தமான மின்சார உற்பத்தி செய்வதிலும் இந்நாட்டின் பங்கு பெரிதும் உள்ளது. மேலும் வளர்ந்துவரும் நாடுகளும் தங்கள் நாட்டில் புவி மாசுபடுவதை தடுப்பதற்கும் சுத்தமான மின்சார உற்பத்தி செய்வதற்கும் நார்வே ஒரு முன்னோடியாக திகழ்கிறது.\n"}
{"id": "326044", "url": "https://ta.wikipedia.org/wiki?curid=326044", "title": "கக்ராச்சாரி மாவட்டம்", "text": "கக்ராச்சாரி மாவட்டம்\n\nகக்ராச்சாரி மாவட்டம் (அ) ( தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் சிட்டகாங் கோட்டத்தில் அமைந்துள்ளது. தென்கிழக்கு வங்காளதேசத்தில் அமைந்த இம்மாவட்டத்தின் நிர்வாகத் தலைமையிடம் \"கக்ராச்சாரி\" நகரம் ஆகும். இம்மாவட்டம் சிட்டகாங் மலைத் தொடர்களில் அமைந்த மாவட்டமாகும்.இதன் உள்ளூர் பெயர் \"செங்மி\" என்று அழைக்கப்படுகிறது. கக்ராச்சாரி பள்ளத்தாக்கில் செங்கி ஆறு, கசலோங் ஆறு மற்றும் மைனி ஆறுகள் பாய்கிறது. இம்மாவட்டம் மலைகளால் சூழப்பட்டதாகும். இம்மாவட்டத்தின் முக்கிய பழங்குடி மலைவாழ் மக்கள் திரிபுரி மக்கள், சக்மா மக்கள், மர்மா மக்கள் ஆவார்.\n\nSection::::மாவட்ட எல்லைகள்.\nசிட்டகாங் கோட்டத்தில் உள்ள கக்ராச்சாரி மாவட்டத்தின் வடக்கில் இந்தியாவின் திரிபுரா மாநிலமும், தெற்கில் சிட்டகாங் மாவட்டம் மற்றும் ரங்கமதி மாவட்டமும், கிழக்கில் ரங்கமதி மாவட்டமும், மேற்கில் சிட்டகாங் மாவட்டமும் இந்தியாவின் திரிபுரா மாநிலமும் எல்லைகளாகக் கொண்டுள்ளது.\n\nSection::::மாவட்ட நிர்வாகம்.\nசிட்டகாங் கோட்டத்தில் 2749.16 சதுர கிலோ மீட்டர் பரப்பளவு கொண்ட கக்ராச்சாரி மாவட்டத்தை நிர்வாக வசதிக்காக கக்ராச்சாரி சதர், மொகல்சோரி, மணிக்சோரி, பஞ்சசோரி, லட்சுமிசோரி, திக்கினலா, மதிரங்கா, ராக்கோர் மற்றும் மெரூக் என ஒன்பது துணை மாவட்டங்களாகப் பிரிக்கப்பட்டுள்ளது.\n\nஇம்மாவட்டத்தில் மூன்று நகராட்சி மன்றங்களும், முப்பத்தி எட்டு கிராம ஒன்றியக் குழுக்களும், 120 வருவாய் கிராமங்களும், 1702 கிராமங்களும் உள்ளது. மாவட்டத்தின் அஞ்சல் சுட்டு எண் 4400; தொலைபேசி குறியிடு எண் 0371 ஆகும். இம்மாவட்டம் ஒரு வங்காளதேச நாடாளுமன்றத் தொகுதியைக் கொண்டுள்ளது.\n\nSection::::பொருளாதாரம்.\nஇம்மாவட்டத்தில் கக்ராச்சாரி மலைப் பள்ளத்தாக்கில் செங்கி ஆறு, கசலோங் ஆறு மற்றும் மைனி ஆறுகள் பாய்கிறது. இங்கு தேயிலை, இஞ்சி, மஞ்சள், அன்னாசி, பப்பாளி, பலா, ஆரஞ்ச், எலுமிச்சம் பழம், வாழை முதலியன பயிரிடப்படுகிறது. இம்மலை மாவட்ட பழங்குடி மக்களின் சமூக, பொருளாதார மற்றும் கல்வி வளர்ச்சிக்காக பல்வேறு அரசு சாரா தொண்டு நிறுவனங்கள் செயல்படுகிறது. \n\nSection::::மக்கள் தொகையியல்.\n2749.16 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 6,13,917 ஆக உள்ளது. அதில் ஆண்கள் 3,13,793 ஆகவும், பெண்கள் 3,00,124 ஆகவும் உள்ளனர். ஆண்டு மக்கள் தொகை வளர்ச்சி விகிதம் ஆக உள்ளது. பாலின விகிதம் 105 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 223 நபர்கள் வீதம் வாழ்கின்றனர். மாவட்ட சராசரி எழுத்தறிவு 46.1% ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர். இம்மாவட்டத்தில் வங்காளி மக்களுடன், பழங்குடி மலைவாழ் மக்கள் திரிபுரி மக்கள், சக்மா மக்கள், மர்மா மக்கள் வாழ்கின்றனர். இம்மாவட்டத்தில் அலுவல் மொழியான வங்காள மொழியுடன், வட்டார மொழிகளான சக்மா, திரிபுரி, கோக்போரோக் மொழிகளும் பேசப்படுகிறது. \n\nSection::::கல்வி.\nவங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்பு உள்ளது. அவைகள்: ஐந்தாண்டு படிப்புகள் கொண்ட தொடக்கப் பள்ளிகளும் (கிரேடு 1 – 5), ஐந்தாண்டு படிப்புகள் கொண்ட இடைநிலைப் பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப் பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப் படிப்பு மற்றும் ஒராண்டு கால முதுநிலை பட்டப் படிப்பு கொண்ட பல்கலைக்கழகங்களும், கல்லூரிகளும் உள்ளது.\nவங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.\n\nSection::::கல்வி நிலையங்கள்.\nஇம்மாவட்டத்தில் கக்ராச்சாரி அரசு கல்லூரிகக்ராச்சாரி இராணுவப் பாசறை பொதுப் பள்ளி மற்றும் கல்லூரி, கக்ராச்சாரி மகளிர் உயர்நிலைப் பள்ளிகள் உள்ளது. \n\nSection::::சமயங்கள் (1991).\n1991-இல் கக்ராச்சாரி மாவட்டத்தில் இசுலாமியர்கள் - 34.45%, பௌத்தர்கள் - 48.51%, இந்துக்கள் - 16.69%, கிறித்தவர்கள் - 0.27% மற்றும் பிறர் - 0.08% ஆக இருந்தனர். சமய வழிப்பாட்டுத் தலக்களில் மசூதிகள் 2472, கோயில்கள் 170, பௌத்த விகாரங்கள் மற்றும் மடாலயங்கள் 937, தேவாலயங்கள் 4 இருந்தன churches.\n"}
{"id": "326047", "url": "https://ta.wikipedia.org/wiki?curid=326047", "title": "கி. அரங்கன்", "text": "கி. அரங்கன்\n\nகி. அரங்கன் (K.Rangan, 3 செப்டம்பர் 1942) தமிழ்நாட்டின் தஞ்சாவூரைச் சேர்ந்த மொழியியல் அறிஞர் ஆவார்.\n\nSection::::பிறப்பு.\nதமிழ்நாட்டில் உள்ள விழுப்புரம் மாவட்டத்தில் சின்னச்சேலம் என்னும் ஊரில் இவர் பிறந்தார். இவரது பெற்றோர் கிருஷ்ணசாமி ராஜம்மாள் ஆவர்.\n\n\nSection::::பணி.\nமைசூரிலுள்ள இந்திய மொழிகளின் நடுவண் நிறுவனத்தில் (En: Central Institutue of Indian Languages) 1970 முதல் 1982 வரையிலும், தஞ்சாவூர் தமிழ்ப் பல்கலைக்கழகத்தில் மொழியியல் துறையில் 1982 முதல் 2003 வரையிலும் பணியாற்றியுள்ளார்.\n\nSection::::நூல்கள்.\nமொழியியல், இலக்கியம், சமூகவியல், இலக்கணம் உள்ளிட்ட துறைகளில் 60க்கும் மேற்பட்ட கட்டுரைகளை தமிழிலும், ஆங்கிலத்திலும் எழுதியுள்ளார். கீழ்க்கண்ட நூல்கள் உள்பட பல நூல்களை இவர் எழுதியுள்ளார்.\n\n"}
{"id": "326053", "url": "https://ta.wikipedia.org/wiki?curid=326053", "title": "மில்டன் இலாசெல் குமாசன்", "text": "மில்டன் இலாசெல் குமாசன்\n\nமில்டன் இலாசெல் குமாசன் (Milton Lasell Humason) (ஆகத்து 19, 1891 - ஜூன் 18, 1972னோர் அமெரிக்க வானியலாளர் ஆவார்ரிவர் மின்னசோட்டாவின் டாட்ஜ் சென்டரில் பிறந்தார்.\n\nSection::::வாழ்க்கை.\nஇவர் பள்ளியில் இருந்து இடையிலேயே நின்றுவிட்டார். தன் 14 ஆம் அகவை வரை இவர் முறைசார் கல்வியேதும் படிக்கவில்லை. இவர் மலைகளை விரும்பியதால், குறிப்பாக வில்சன் மலையை விரும்பியதால், இவர் மவுண்ட் வில்சன் வான்காணகம் நிறுவப்பட்டபோது கீழிருந்து கருவிகளை மலைமேலே கொண்டுசெல்லும் பணியாளராகும் வாய்ப்பைப் பெற்றார். இவர் 1917 இல் இவர் அங்கே கட்டிட்த் தூய்மிப்பாலராகச் சேர்ந்துள்ளார். தன் ஆர்வத்தால், இரவு உதவியாளராக வான்காணகத்தில் சேர்ந்தார். இவரது தொழில்நுட்பத் திறனும் அமைதியான இயல்பும் இவர் மலையில் உள்ள அனைவருக்கும் இனியரானார்.ளைவரது திறனமையை மதித்து, 1919 இல் [[ஜார்ஜ் எல்லேரி ஏல்]லிவரை மவுன்ட் விலசன் வான்காணகப் பணியாளர் ஆக்கினார். இது முன்நிகழ்வேதும் இல்லாதது. ஏனெனில் இவரிடன் முனைவர் பட்டமோ ஏன் உயர்நிலைப் பள்ளிச் சான்றிதழ் கூட இல்லை.இவர் விரைவில்பல நோக்கீட்டு கண்டுபிடிப்புகளை நிகழ்த்திக் காட்டி ஏலின் மதிப்பீட்டை நிறுவிக் காட்டினார். இவர் மங்கலான பால்வெளிகலைக் கூட கதிர்நிரல் படம் எடுத்து சீரிய நோக்கீட்டாளரானார். அண்டவியல் கட்டமைப்பு ஆய்வில் நோக்கீடுகள் பெரும்பங்காற்றின.இவர் அபுள் விதியை உருவாக்க அப்புளுக்கு உதவியுள்ளார்.ஐவர் 1950 இல் உலுன்டு பல்கலைக்கழகத்தின்ஆறிவியல் முதுமுனைவர் பட்டம் பெற்றார். He retired in 1957.\n\nஇவர் நீளமான கதிரண்மைத் தொலைவு கொண்ட [[C/1961 R1]] (குமாசன்) வால்வெள்ளியைக் கண்டுபிடித்தார்.\n\nநூலிழையில் புளூட்டோவைக் கண்டுபிடிக்கும் வாய்ப்பை குமாசன் இழந்துள்ளார். கிளைடு டோம்பாவுக்கு 11 ஆண்டுகளுக்கு முன்பே இவர் எடுத்த நான்கு ஒளிப்படங்களில் புளூட்டோவின் படிமம் உள்ளது. புளூட்டோவின் படிமம் ஒளிப்படத்ட்டின் ஊறுள்ள புள்ளீயில் அமைந்துவிட்டதால், இவரால் அந்தக் கோளைக் கண்டுபிடிக்க இயலாமல் போய்விட்டது எனத் தொடர்ந்து கூறப்பட்டு வருகிறதுடீது சரியாக இருக்கவியலாது. ஏனெனில், மூன்று இரவுகளில் எடுத்த நான்கு வேறுவேறு தட்டுகளில் புளூட்டோ உள்ளதால் இது உண்மையாக வாய்ப்பே இல்லை.\n\nஅப்புளும் இவரும் பல ஆண்டுகள் இணைந்தே பணிபுரிந்ததால், இவரது பெரும்பாலான பணிகள் அப்புளுக்கும் வழங்கப்படுகின்றன.\n\nஇவர் கலிபோர்னியாவில் மெண்டோசினோவில் இறந்தார்.\n\nஇவரது பெயராலும்சுவிக்கியின் பெயராலும் வழங்கப்படுகிறது.\n\n\n\nSection::::வெளி இணைப்புகள்.\n[[பகுப்பு:1891 பிறப்புகள்]]\n[[பகுப்பு:1972 இறப்புகள்]]\n[[பகுப்பு:அமெரிக்க வானியலாளர்கள்]]\n[[பகுப்பு:வால்வெள்ளி கண்டுபிடிப்பாளர்கள்]]"}
{"id": "326054", "url": "https://ta.wikipedia.org/wiki?curid=326054", "title": "பெனி மாவட்டம்", "text": "பெனி மாவட்டம்\n\nபெனி மாவட்டம் தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் சிட்ட்காங் கோட்டத்தில் அமைந்துள்ளது. வங்காளதேசத்தில் தென்கிழக்கில் அமைந்த இம்மாவட்டத்தின் நிர்வாகத் தலைமையிடம் \"பெனி\" நகரம் ஆகும். நவகாளி மாவட்டத்தின் சில பகுதிகளைக் கொண்டு பெனி மாவாட்டம் 15 பிப்ரவரி 1984-இல் புதிகாகத் துவக்கப்பட்டது. இம்மாவட்டம் நாட்டின் மொத்த வருவாயில் இரண்டாம் இடத்தை வகிக்கிறது.\n\nSection::::மாவட்ட எல்லைகள்.\nசிட்டகாங் கோட்டத்தில் 15 பிப்ரவரி 1984-இல் துவக்கப்பட்ட இம்மாவட்டத்தின் வடக்கில் கொமில்லா மாவட்டம் மற்றும் இந்தியாவின் திரிபுரா மாநிலமும், தெற்கில் வங்காள விரிகுடாவும், கிழக்கில் இந்தியாவின் திரிபுரா மாநிலம் மற்றும் சிட்டகாங் மாவட்டமும், மேற்கில் நவகாளி மாவட்டமும் எல்லைகளாகக் கொண்டுள்ளது. \n\nSection::::மாவட்ட நிர்வாகம்.\nசிட்டகாங் கோட்டத்தில் 15 பிபரவரி 1984-இல் துவக்கப்பட்ட இம்மாவட்டம் 990.36 சதுர கிலோ மீட்டர் பரப்பளவு கொண்டது. இம்மாவட்டத்தை நிர்வாக வசதிக்காக பெனி, சோனாகாஜி, சாகோல்நயா, பரசுராம், புல்காஜி, மற்றும் தகோன்வியா என ஆறு துணை மாவட்டங்களாகப் பிரிக்கப்பட்டுள்ளது. \n\nஇம்மாவட்டம் ஐந்து நகராட்சி மன்றங்களையும், நாற்பத்தி மூன்று கிராம ஒன்றியக் குழுக்களையும், 497 வருவாய் கிராமங்களையும், 553 கிராமங்களையும் கொண்டுள்ளது. இம்மாவட்டத்தின் அஞ்சல் சுட்டு எண் 3900 ஆகும். தொலைபேசி குறியிடு எண் 0331 ஆகும். இம்மாவட்டம் மூன்று வங்காளதேச நாடாளுமன்றத் தொகுதிகளைக் கொண்டுள்ளது. \nSection::::பொருளாதாரம்.\nஇம்மாவட்டம் வேளாண் பொருளாதாரத்தையே நம்பியுள்ளது. இம்மாவட்டத்தில் பெனி ஆறு, சிறு பெனி ஆறு, மகுரி ஆறு, தகாத்தியா ஆறு, செலொனை ஆறுகள் பாய்வதால் நீர் வளமும், மண் வளமும் கொண்டுள்ளது. இம்மாவட்டத்தில் நெல், சணல், கோதுமை, கரும்பு, பலா, தென்னை, பயறு வகைகள் உருளைக்கிழங்கு முதலியன பயிரிடப்படுகிறது.\n\nSection::::மக்கள் தொகையியல்.\n990.36 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 14,37,371 ஆக உள்ளது. அதில் ஆண்கள் 6,94,128 ஆகவும், பெண்கள் 7,43,243 ஆகவும் உள்ளனர். ஆண்டு மக்கள் தொகை வளர்ச்சி விகிதம் 1.46 ஆக உள்ளது. பாலின விகிதம் 93 ஆண்களுக்கு பெண்கள் 100 வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 1451 நபர்கள் வீதம் வாழ்கின்றனர். மாவட்ட சராசரி எழுத்தறிவு 59.6% ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.\n\nSection::::கல்வி.\nவங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்பு உள்ளது. அவைகள்: ஐந்தாண்டு படிப்புகள் கொண்ட தொடக்கப் பள்ளிகளும் (கிரேடு 1 – 5), ஐந்தாண்டு படிப்புகள் கொண்ட இடைநிலைப் பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப் பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப் படிப்பு மற்றும் ஒராண்டு கால முதுநிலை பட்டப் படிப்பு கொண்ட பல்கலைக்கழகங்களும், கல்லூரிகளும் உள்ளது.\nவங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.\n"}
{"id": "326060", "url": "https://ta.wikipedia.org/wiki?curid=326060", "title": "சமூகச் சூழல்", "text": "சமூகச் சூழல்\n\nசமூகச் சூழல் (social environment) என்பது, மக்கள் வாழுகின்ற, அல்லது ஏதாவது நடைபெறுகின்ற அல்லது உருவாகின்ற பௌதீக, சமூகப் பின்னணி அமைப்பு ஆகும். இது தனிப்பட்டவர்கள் கற்றுக்கொள்கின்ற அல்லது வாழுகின்ற பண்பாடு, அவர்கள் ஊடாடுகின்ற மக்கள் மற்றும் பிற நிறுவனங்கள் ஆகியவற்றை உள்ளடக்கியது. தொடர்பாடல் நேரடியானதாகவோ, தொடர்பு ஊடகங்கள் வழியானதாகவோ இருக்கலாம். அடையாளம் காட்டாமலோ, ஒருவழித் தொடர்பாகவோகூட இருக்க முடியும். இது சமமான சமூகத் தகுதிநிலையோடு இருக்கவேண்டியது இல்லை. இதனால், சமூகச் சூழல் என்பது சமூக வகுப்பு, சமூக வட்டம் போன்றவற்றிலும் பரந்த கருத்துரு ஆகும்.\n\nஒரே சமூகச் சூழலைச் சேர்ந்த மக்கள் பெரும்பாலும் சமூக ஒருமைப்பாட்டு உணர்வை வளர்த்துக்கொள்வதற்கான வாய்ப்புக்கள் அதிகம். அவர்கள் பெரும்பாலும் ஒருவர் மீது ஒருவர் நம்பிக்கை கொள்வதுடன் உதவியும் செய்துகொள்வர். அத்துடன் அவர்கள் சமூகக் குழுக்களாகக் கூடுவதற்கான வாய்ப்புக்களும் உள்ளன. முடிவுகள் வெவ்வேறாக இருக்கக்கூடும் ஆயினும், அவர்கள் பெரும்பாலும் ஒரே விதமாகவே சிந்திக்கின்றனர்.\n\nSection::::இயற்கையும் செயற்கையும்.\nதங்களுடைய வாழ்க்கையை மேம்படுத்திக் கொள்வதற்காக மக்கள் இயற்கை வளங்களைப் பயன்படுத்துகின்றனர். இதனால், இயற்கைச் சூழலில் மாற்றங்கள் ஏற்படுகின்றன. மனிதக் குடியிருப்புக்கள், சாலைகள், தோட்டங்கள், அணைகள், மற்றும் பல இவ்வாறாக உருவாகியுள்ளன. இவ்வாறான மனிதன் உருவாக்கிய கூறுகள் அனைத்தும் பண்பாட்டுச் சூழலில் அடங்குகின்றன. எர்விங் கோஃப்மன் என்பவர் தனிப்பட்ட சூழல்களின் சமூக இயல்பு குறித்துக் குறிப்பாக வலியுறுத்துகின்றார்.\n\nSection::::சமூக அமைப்பு.\nஎமில் டுர்கெயிம் சமூகச் சூழல் குறித்து ஒரு பரந்த நோக்கைக் கொண்டிருந்தார். இவர், சமூகச் சூழல் உள்ளமைந்த விதிமுறைகளையும் சமூகக் காரணிகளின் சார்பாண்மைகளையும் கொண்டிருப்பதாக வாதித்தார். நமது சமூகச் சூழல் நமது மனங்களில் மட்டுமே இருக்கக்கூடிய காரணிகளால் நிரம்பி இருப்பதாகத் தெரிகிறது.\n"}
{"id": "326063", "url": "https://ta.wikipedia.org/wiki?curid=326063", "title": "புதுச்சேரி துறைமுகம்", "text": "புதுச்சேரி துறைமுகம்\n\nபுதுச்சேரியில் ஒன்றிய பிரதேசத்தில் உள்ள புதுச்சேரி மாவட்டத்தில் ஒரு வர்த்தக துறைமுகம் மற்றும் மீன்பிடி துறைமுகம் உள்ளது .\nகாரைக்கால் மாவட்டத்தில் தனியார் பங்களிப்புடன் கூடிய ஒரு வர்த்தக துறைமுகம் உள்ளது \nSection::::புதுச்சேரி துறைமுக வரலாறு.\nபுதுச்சேரி 1954 ஆம் ஆண்டு இந்தியாவுடன் இணைத்து இந்த இணைப்புக்கு முன்பிலிருந்தே புதுச்சேரி ஒரு துறைமுக நகரமாக விளங்கியது .வணிகம் மற்றும் வர்த்தகம் செழுமை கொண்ட துறைமுக நகரமாக இருந்தது.புதுச்சேரியில் இருந்த அரிக்கமேடு துறைமுகத்தில் இருந்து ரோம பேரரசு வர்த்தகம் நடைபெற்றதற்கான வரலாற்று சான்றுகள் உள்ளன.அந்த துறைமுகம் வாயிலாக கிரேக்க இராச்சியம் மற்றும் ரோம பேரரசுடன் கிமு 100 முதல் கிபி 100 வரை வர்த்தகம் நடைபெற்றுள்ளது .ஜவுளிகள் ,முத்து மற்றும் பட்டு முக்கிய ஏற்றுமதியாக இருந்தது .மேலும் அரிக்கமேட்டில் அகழ்வாராச்சியில் கிடைத்த சோழர் கால நாணயங்கள் மூலம் 11 மற்றும் 12 ஆம் நூற்றாண்டில் சோழர்கள் சீனா நாட்டுடன் கொண்ட வர்த்தகம் புலப்படுகிறது \nமேலும் பல அரசமரபு ,பேரரசுகளை கடந்து கிபி ௧௬௧௪ஆம் ஆண்டில் போர்த்துகீசிய படையெடுப்பு .1618 ஆம் ஆண்டு நெதர்லாந்து படையெடுப்பு கண்டது இத்துறைமுகம் .கிபி 1673 ஆம் ஆண்டு பிரெஞ்சு ஆட்சி காலத்தில் இத்துறைமுகம் செழுமையாக விளங்கியது மட்டும் இன்றி சர்வதேச வணிகம் மற்றும் வர்த்தகம் மையம் ஆகவும் செயல்பட்டது \nSection::::புதுச்சேரி மீன்பிடி துறைமுகம்.\nபுதுச்சேரியில் புதுச்சேரி தாலுகாவில் கீழ் உள்ள தேங்காய்திட்டு பகுதியில் மின் பிடி துறைமுகம் அமைந்து உள்ளது .18 மீனவ கிராமங்களைச் சேர்ந்த சுமார் 30 ஆயிரம் மீனவர்கள் தேங்காய்த்திட்டு துறைமுகம் வழியாக கடலுக்கு சென்று மீன்பிடி தொழிலில் ஈடுபட்டு வருகின்றனர்.\n"}
{"id": "326068", "url": "https://ta.wikipedia.org/wiki?curid=326068", "title": "குற்றச் செயல்", "text": "குற்றச் செயல்\n\nகுற்றச் செயல் (, ˈæktəs ˈreɪɪəs), என்பது இலத்தீன் மொழியில் இருந்து பெறப்பட்ட ஒரு சட்டச் சொல் ஆகும். இது குற்றத்தின் வெளியீட்டு உறுப்பாக கருதப்படுகிறது. ஒரு குற்றவாளியின் செயல் சந்தேகத்திற்கு இடமில்லாத வகையில் மெய்ப்பிக்ககப்படும் பொழுது அது குற்றச்செயல் எனப்படுகிறது. குற்றச்செயல் புாிந்த நபா் குற்றவியல் பொறுப்புக்கு உள்ளாகிறாா்.\n\nSection::::சொற்பிறப்பியல்.\nActus reus என்ற லத்தீன் சொல்லானது புகழ்பெற்ற லத்தீன் வாக்கியமான actus non facit reum nisi mens sit rea, இலிருந்து உருவானது. அதற்கு, \"சட்டம் எந்த ஒரு மனிதனையும், அவன் குற்ற மனம் கொண்டிருக்காதவரை குற்றவாளி ஆக்காது\" என்பது பொருளாகும். குற்றச் செயல் மற்றும் குற்ற மனம் ஆகிய இரண்டு சொற்களும் ஆங்கில சட்டமுறைகளில் இருந்து பெறப்பட்டவையாகும்.\n\n\n"}
{"id": "326072", "url": "https://ta.wikipedia.org/wiki?curid=326072", "title": "என். என். கண்ணப்பா", "text": "என். என். கண்ணப்பா\n\nஎன். என். கண்ணப்பா ஒரு இந்திய தமிழ் நாடக, திரைப்பட நடிகராவார். பெரும்பாலும் நாடகங்களில் நடித்து வந்தவர் சில திரைப்படங்களிலும் முக்கிய கதாபாத்திரங்களில் தோன்றி நடித்துள்ளார். \"நவசக்தி\" என்ற தனது சொந்த நாடகக் குழு மூலம் பல நாடகங்களைத் தயாரித்து அரங்கேற்றியுள்ளார்.\n\n\nSection::::விருது.\nதமிழக அரசு சிறந்த நாடக நடிகருக்கான 1965-66 கலைமாமணி விருது வழங்கி சிறப்பித்தது.\n"}
{"id": "326073", "url": "https://ta.wikipedia.org/wiki?curid=326073", "title": "சமூகத் தகுதிநிலை", "text": "சமூகத் தகுதிநிலை\n\nசமூகத் தகுதிநிலை (Social status) என்பது, சமூகத்தில் ஒரு தனியாள் அல்லது ஒரு குழுவின் தகுதி அல்லது நிலையைக் குறிக்கும். தகுதிநிலை இரண்டு வழிகளில் முடிவுசெய்யப்படலாம். ஒருவர் தன்னுடைய சாதனைகளால் சமூகத் தகுதிநிலையைப் பெறமுடியும், இது \"முயன்றுபெற்ற தகுதிநிலை\" எனப்படும். மாற்றாக, ஒருவர் அவரது பிறப்புரிமையால் சமூகத்தின் ஒரு குறித்த படிநிலையில் வைக்கப்படலாம், இது \"பிறவிசார் தகுதிநிலை\" ஆகும். இவற்றைவிட \"உள்ளார்ந்த தகுதிநிலை\" என்பது, நமது உடலில் அமைந்த இயற்பிய இயல்புகளால் உருவாவது. இத்தகுதிநிலை அழகு, ஊனம், உயரம், உடற்கட்டு போன்றவற்றால் கிடைப்பது. ஒரு குறித்த நேரத்தில், ஒரு தனியாளுக்கு முக்கியமான தகுதிநிலை, முதன்மைத் தகுதிநிலை எனப்படுகின்றது.\n\nSection::::காரணிகள்.\nபிறவிசார் தகுதிநிலை என்பது ஒருவர் பிறக்கும் போதே கிடைக்கும் தகுதிநிலை என வரைவிலக்கணம் கூறலாம். எல்லாச் சமூகங்களிலும் காணப்படக்கூடிய பிறவிசார் தகுதிநிலைகளுக்கான அடிப்படைகளாக, பால், இனம், இனக்குழு, குடும்பப் பின்னணி என்பன அமைகின்றன. முயன்றுபெற்ற தகுதிநிலை என்பது, ஒருவர் தனது வாழ்க்கைக் காலத்தில் தன்னுடைய அறிவு, ஆற்றல், திறமை, விடாமுயற்சி போன்றவற்றின் விளைவாகப் பெறுவது. பதவி என்பது பிறவியாலோ, முயற்சியாலோ கிடைக்கக்கூடிய ஒரு தகுதிநிலைக்கு எடுத்துக்காட்டு. ஒருவர் உகந்த அறிவையும், திறமையையும் பெறுவதன் மூலம் குறித்த பணியின் உயர்நிலைக்குச் செல்ல முடியும். இது அவரது சமூக அடையாளத்தை உருவாக்கும். சமூகப் படிநிலையைக் குரலினூடாகத் தெரிவிக்கவும், அறிந்துகொள்ளவும் முடியும்.\n\nSection::::வெவ்வேறு சமூகங்களில் தகுதிநிலை.\nசில சமூகங்களில் சாதி தகுதிநிலையைத் தீர்மானிப்பதில் முக்கிய பங்கு வகிக்கிறது. சமூகப் படிநிலையில் சாதிகள் வெவ்வேறு மட்டங்களில் இருப்பதால் உயர்ந்த மட்டங்களில் இருக்கும் சாதிகளின் உறுப்பினர்கள் உயர்ந்த சமூகத் தகுதிநிலையையும், கீழ் மட்டங்களில் உள்ள சாதிகளைச் சேர்ந்தோர் குறைவான சமூகத் தகுதிநிலையையும் பிறப்பிலேயே பெறுகின்றனர்.\n"}
{"id": "326075", "url": "https://ta.wikipedia.org/wiki?curid=326075", "title": "உழவர்கரை நகராட்சி", "text": "உழவர்கரை நகராட்சி\n\nஉழவர்கரை நகராட்சி புதுச்சேரி ஒன்றிய பிரதேசத்தின் வட கிழக்கு நகரப்பகுதியில் உள்ளது .12 -03 -1880 பிரெஞ்சு அரசாங்கத்தின் பிரெஞ்சு பெருநகர தீர்ப்பானை மூலம் கொம்யூன் பஞ்சாயத்தாக உருவாக்கப்பட்டு 14-01-1994 நகராட்சியாக தரம் உயர்த்தப்பட்டது.புதுச்சேரி ஒன்றிய பிரதேசத்தின் மிக பெரிய நகராட்சி .மூன்று லட்சம் குடியிருப்பு கொண்ட இந்த நகராட்சியில் தினசரி 120 டன் குப்பைகள் நகராட்சி நிர்வாகத்தால் அகற்றப்படுகிறது.மேலும் மின் அஞ்சல் ,வாட்ஸாப் செயலி மூலமாகவும் மக்கள் குறைகளை பெறப்பட்டு தீர்வுகாணப்படுகிறது.மேலும் இந்தியா அரசின் துடிப்பான நகரம் திட்டத்தில் தேர்வான பல நகராட்சியில் இது ஒன்று ஆகும்.\n\n\n\n\n"}
{"id": "326076", "url": "https://ta.wikipedia.org/wiki?curid=326076", "title": "பந்தர்பன் மாவட்டம்", "text": "பந்தர்பன் மாவட்டம்\n\nபந்தர்பன் மாவட்டம் (Bandarban District) () தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் சிட்டகாங் கோட்டத்தில் அமைந்துள்ளது. தென்கிழக்கு வங்காளதேசத்தில் அமைந்த இம்மாவட்டத்தின் நிர்வாகத் தலைமையிடம் பந்தர்பன் நகரம் ஆகும். இம்மாவட்டம் 18 ஏப்ரல் 1981-இல் துவக்கப்பட்டது. மலைதொடர்களைக் கொண்ட இம்மாவாட்டம் சிறந்த மலைவாழ் சுற்றுலாத் தலங்களைக் கொண்டுள்ளது.பந்தர்பன் மாவட்டம், வங்காளதேச தலைநகரான டாக்காவிருந்து தொலைதூரத்தில் உள்ளதும், மிகக்குறைந்த மக்கள் தொகை கொண்டதும், உயரமான மூன்று மலைகளும் கொண்டதும் ஆகும்..\n\nSection::::மாவட்ட எல்லைகள்.\nதென்கிழக்கு வங்காளதேசத்தின் சிட்டகாசிட்டகாங் கோட்டத்தில் உள்ள பந்தர்பன் மாவட்டத்தின் வடக்கில் ரங்கமதி மாவட்டமும், தெற்கில் மியான்மர் நாட்டின் அரக்கான் மலைகளும் மற்றும் நப் ஆறும், கிழக்கில் ரங்கமதி மாவட்டமும், இந்தியாவும், மேற்கில் சிட்டகாங் மாவட்டம் மற்றும் காக்ஸ் பஜார் மாவட்டம் மற்றும்சி சிட்டகாங் மாவட்டமும் எல்லைகளாக உள்ளது.\n\nSection::::மாவட்ட நிர்வாகம்.\n4479.01 சதுர கிலோ மீட்டர் பரப்பளவு கொண்ட மாவட்டத்தை நிர்வாக வசதிக்காக பந்தர்பன், ரவாகஞ்சாரி, நய்கர்சார், அலிகடாம், ருமா, தஞ்சி மற்றும் லாமா என ஏழு துணை மாவட்டங்களாகப் பிரிக்கப்பட்டுள்ளது.\n\nஇம்மாவட்டம் பந்தர்பன் மற்றும் லாமா என இரண்டு நகராட்சி மன்றங்களையும், 96 கிராம ஒன்றியக் குழுக்களையும், வருவாய் கிராமங்களையும், 1554 கிராமங்களையும் கொண்டுள்ளது. \n\nஇம்மாவட்டத்தின் அஞ்சல் சுட்டு எண் 4600 ஆகும். தொலைபேசி குறியிடு எண் 0361 ஆகும். இம்மாவட்டம் ஒரு வங்காளதேச நாடாளுமன்றத் தொகுதியைக் கொண்டுள்ளது. \n\nSection::::தட்ப வெப்பம்.\nபந்தர்பன் மாவட்டத்தின் கோடைகால அதிகபட்ச வெப்பம் 34.6 செல்சியஸ் ஆகவும்; குளிர்கால குறைந்தபட்ச வெப்பம் 13˚ செல்சியஸ் ஆகவும் உள்ளது. ஆண்டு சராசரி மழைப் பொழிவு 3031 மில்லி மீட்டர் ஆகும்.\n\nSection::::பொருளாதாரம்.\nஇம்மாவட்டம் வேளாண் பொருளாதாரத்தைச் சார்ந்து உள்ளது. மலைப்பாங்கான பந்தர்பன் மாவட்டத்தில் மதமுகாரி ஆறு, ரங்கியாங் ஆறு, பாக் காளி ஆறு, சங்கு முதலிய ஆறுகள் பாய்வதால் நீர் வளமும், மண் வளமும் மிக்கதாக உள்ளது. இம்மாவட்டத்தில் இஞ்சி, மஞ்சள், பருத்தி, அன்னாசி, ஆரஞ்ச், பலா, புகையிலை, எலுமிச்சை, எள், வாதுமைக் கொட்டை, காய்கறிகள் முதலியன பயிரிடப்படுகிறது. \n\nSection::::மக்கள் தொகையியல்.\n4479.01 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி மக்கள் தொகை 3,88,335 ஆக உள்ளது. அதில் ஆண்கள் 2,03,350 ஆகவும், பெண்கள் 1,84,985 ஆகவும் உள்ளனர். ஆண்டு மக்கள் தொகை வளர்ச்சி விகிதம் 2.64% ஆக உள்ளது. பாலின விகிதம் 110 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 830 நபர்கள் வீதம் வாழ்கின்றனர். மாவட்ட சராசரி எழுத்தறிவு 35.9% ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.\n\nSection::::சமயம் மற்றும் மக்களினங்கள்.\nபந்தர்பன் மாவட்டத்தில் வங்காளி மக்களுடன் பதினைந்திற்கும் மேற்பட்ட பழங்குடி இன மலைவாழ் மக்கள் வாழ்கின்றனர். \nபழங்குடி மக்களில் முராங், பாவ்ம், கியாங், திரிபுரி, மிசோ, குமி, சக், சக்மா மற்றும் ரியாங், ஊசுய், பாங்கோ இன மக்கள் குறிப்பிடத்தக்கவர்கள் ஆவார்.\n\n1991-ஆம் ஆண்டு மக்கள் தொகை கணக்கெடுப்பின் படி, பந்தர்பன் மாவட்டத்தில் இசுலாமியர்கள் 47.62%, பௌத்தர்கள் 38%, கிறிந்த்தவர்கள் 7.27% , இந்துக்கள் 3.52% மற்றும் பிறர் 3.59% ஆக இருந்தனர். இம்மாவட்டத்தில் 2070 மசூதிகளும், 644 பௌத்த விகாரங் களும், 256 இந்துக் கோயில்களும், இரண்டு கிறித்தவ தேவாலயங்களும் உள்ளது.\n\nSection::::கல்வி.\nவங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்பு உள்ளது. அவைகள்: ஐந்தாண்டு படிப்புகள் கொண்ட தொடக்கப் பள்ளிகளும் (கிரேடு 1 – 5), ஐந்தாண்டு படிப்புகள் கொண்ட இடைநிலைப் பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப் பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப் படிப்பு மற்றும் ஒராண்டு கால முதுநிலை பட்டப் படிப்பு கொண்ட பல்கலைக்கழகங்களும், கல்லூரிகளும் உள்ளது. வங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.\n\n"}
{"id": "326079", "url": "https://ta.wikipedia.org/wiki?curid=326079", "title": "எய்னார் எர்ட்சுபிரங்கு", "text": "எய்னார் எர்ட்சுபிரங்கு\n\nஎய்னார் எர்ட்சுபிரங்கு (Ejnar Hertzsprung) (, 8 அக்தோபர் 1873 – 21 அக்தோபர் 1967ரொரு டேனிய வேதியியலாளரும் வானியலாளரும் ஆவார். இவர் டென்மார்க்கில் உள்ள கோப்பனேகனில் பிறந்தார் 1911–1913 காலகட்டத்தில் இவரும் என்றி நோரிசு இரசலும் இணைந்து எர்ட்சுபிரங்கு-இரசல் விளக்கப்படத்தை உருவாக்கினர்.\nளைவர் 1913 இல் பல செபீடு மாறியல்பு விண்மீன்களிந்தொலைவுகலை புள்ளியிய்ல் இடமாறு தோற்றப்பிழைவழி மதிப்பிட்டார். இதன்வழி இவரால் என்றியேட்ட இலீவிட் கண்டறிந்த செபீடு அலைவுநேரத்துக்கும் ஒளிர்மைக்கும் இடையில் உள்ள உறவை அலவுமதிப்பீடு செய்யமுடிந்தது. இதில் இவர் எழுதும்போது ஒருபிழை செய்ய நேர்ந்துள்ளது. இதனால் விண்மீன்களின் தொலைவு பத்து மடங்கு குறுகிவிட்ட்து. இந்த உறவைப் பயன்படுத்தி இவர் மெகல்லானிக் முகிலின் தொலைவை மதிப்பிட்டார். இவர் 1919 முதல் 1946 வரை நெதர்லாந்தில் உள்ள ]] இலெய்டன் வான்கானகத்தில் பணிபுரிந்தார். அங்கு 1937 முதல் இயக்குநர்ரஆகவும் இருந்தார். ஜெர்ரார்டு குயூப்பர் இவரிடம் பட்டப்படிப்பு மாணவர்களில் ஒருவராவார்.\n\nவானியலுக்கான இவரது மாபெரும் பங்களிப்பு வின்மீன்கலின் வகைபாட்டை உருவாவாக்கி, வளர்ச்சிக் கட்டங்களை ஒளிர்மை, கதிர்நிரல் வகைகளாகப் பிரித்ததாகும். எர்ட்சுபிரங்கு-இரசல் விளக்கப்படம் என வழங்கும் இதைப் விண்மீன் வகைகளையும் விண்மீன் படிமலர்ச்சியையும் விளக்கும் வகைபாட்டு அமைப்பாக தொடர்ந்து வானியலார் பயன்படுத்தி வருகின்றனர். இவர் இரு குறுங்கோல்ௐஅலையும்கன்டுபிடித்தார். இவற்றில் 1627 இவார் எனும் அமோர்வகை குறுங்கோளும் அடங்கும். இவரது மனைவியாரான என்றியேட்டா (1881–1956) டச்சு வானியலார் யாகோபசு காப்தேயன் அவர்களின் மகள் ஆவார். இவர் 1967 இல் உரோசுகில்டேவில் இறந்தார். The asteroid 1693 Hertzsprung was named in his honour.\n\n\n\n\n\n\n"}
{"id": "326087", "url": "https://ta.wikipedia.org/wiki?curid=326087", "title": "ஜலோகட்டி மாவட்டம்", "text": "ஜலோகட்டி மாவட்டம்\n\nஜலோகட்டி மாவட்டம் (Jhalokati Distric) () தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். 706.76 சதுர கிலோ மீட்டர் பரப்பளவு கொண்ட இம்மாவட்டம் பரிசால் கோட்டத்தில் அமைந்துள்ளது. தென்மேற்கு வங்காளதேசத்தில் அமைந்த இம்மாவட்டத்தின் நிர்வாகத் தலைமையிடம் \"ஜலோகட்டி\" நகரம் ஆகும்.\n\nSection::::மாவட்ட எல்லைகள்.\nபரிசால் கோட்டத்தில் உள்ள ஜலோகட்டி மாவட்டத்தின் வடக்கில் பரிசால் மாவட்டம், தெற்கில் பர்குனா மாவட்டம் மற்றும் பிஸ்காளி ஆறும், கிழக்கில் பரிசால் மாவட்டம் மற்றும் பதுவாகாளி மாவட்டங்களும், மேற்கில் பிரோஜ்பூர் மாவட்டம் எல்லைகளாக உள்ளது.\n\nSection::::மாவட்ட நிர்வாகம்.\n706.76 சதுர கிலோ மீட்டர் பரப்பளவு கொண்ட ஜலோகட்டி மாவட்டத்தை நிர்வாக வசதிக்காக ஜலோகட்டி சதர், நல்சிட்டி, ராஜாப்பூர், மற்றும் கதலியா என நான்கு துணை மாவட்டங்களாகப் பிரிக்கப்பட்டுள்ளது.\n\nஇம்மாவட்டம் ஜலோகட்டி மற்றும் நல்சிட்டி எனும் இரண்டு நகராட்சி மன்றங்களையும், முப்பத்தி இரண்டு கிராம ஒன்றியக் குழுக்களையும், 395 வருவாய் கிராமங்களையும், 455 கிராமங்களையும் கொண்டுள்ளது. இம்மாவட்டத்தின் அஞ்சல் சுட்டு எண் 8400 ஆகும். தொலைபேசி குறியிடு எண் 0498 ஆகும். இம்மாவட்டம் இரண்டு வங்காளதேச நாடாளுமன்றத் தொகுதிகளைக் கொண்டுள்ளது. \nSection::::பொருளாதாரம்.\nஜலோகட்டி மாவட்டம் வேளாண் பொருளாதாரத்தையே நம்பியுள்ளது. இம்மாவட்டத்தில் பிஷ்காளி சுகோந்தா, கஜாலியா, கைரா, தனஸ்ரீ முதலிய ஆறுகள் பாய்வதால் நீர் வளமும், மண் வளமும் மிக்கதாக உள்ளது. இங்கு நெல், சணல், கரும்பு, வாழை, தானியங்கள், காய்கறிகள் பயிரிடப்படுகிறது.\n\nSection::::மக்கள் தொகையியல்.\n706.76 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி மக்கள் தொகை 6,82,669 ஆக உள்ளது. அதில் ஆண்கள் 3,29,147 ஆகவும், பெண்கள் 3,53,522 ஆகவும் உள்ளனர். ஆண்டு மக்கள் தொகை வளர்ச்சி விகிதம் (-)0.17ஆக குறைந்து வருகிறது. பாலின விகிதம் 93 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 630 நபர்கள் வீதம் வாழ்கின்றனர். மாவட்ட சராசரி எழுத்தறிவு 66.7% ஆக உள்ளது.\nஇம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.\n\nSection::::கல்வி.\nவங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்பு உள்ளது. அவைகள்: ஐந்தாண்டு படிப்புகள் கொண்ட தொடக்கப் பள்ளிகளும் (கிரேடு 1 – 5), ஐந்தாண்டு படிப்புகள் கொண்ட இடைநிலைப் பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப் பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப் படிப்பு மற்றும் ஒராண்டு கால முதுநிலை பட்டப் படிப்பு கொண்ட பல்கலைக்கழகங்களும், கல்லூரிகளும் உள்ளது.\nவங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.\n"}
{"id": "326091", "url": "https://ta.wikipedia.org/wiki?curid=326091", "title": "பொருளாதார வரலாறு", "text": "பொருளாதார வரலாறு\n\nபொருளாதார வரலாறு என்பது, கடந்த காலத்தின் பொருளாதாரங்களையும், பொருளியல் தோற்றப்பாடுகளையும் ஆய்வு செய்யும் துறை ஆகும். வரலாற்று வழிமுறைகள், புள்ளியியல் வழிமுறைகள், பொருளியல் கோட்பாடுகள் ஆகியவற்றை வரலாற்று நிலைமைகளுக்கும், நிறுவனங்களுக்கும் பயன்படுத்துவதன் மூலம் பொருளாதார வரலாற்றுப் பகுப்பாய்வுகள் மேற்கொள்ளப்படுகின்றன. இதற்குள் நிதியியல் வரலாறு, வணிகவியல் வரலாறு என்னும் விடயங்கள் அடங்குகின்றன. மக்கள்தொகையியல், உழைப்பு வரலாறு போன்ற சமூக வரலாற்றின் பகுதிகளுடன் பொருளாதார வரலாறு மேற்பொருந்துகிறது.\n"}
{"id": "326094", "url": "https://ta.wikipedia.org/wiki?curid=326094", "title": "பதுவாகாளி மாவட்டம்", "text": "பதுவாகாளி மாவட்டம்\n\nபதுவாகாளி மாவட்டம் (Patuakhali District) () தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் பரிசால் கோட்டத்தில் அமைந்துள்ளது. வங்காளதேசத்தின் தெற்கில் அமைந்த இம்மாவட்டத்தின் நிர்வாகத் தலைமையிடம் பதுவாகாளி நகரம் ஆகும். \n\nSection::::பதுவாகாளி நகரம்.\nமாவட்டத் தலைமையிட நகரமான பதுவாகாளி நகரத்தைச் சுற்றி மூன்று ஆறுகள் பாய்கிறது. இந்நகரத்தின் முக்கிய ஆறுகளான லௌகத்தி ஆறு மற்றும் லொஹாலியா ஆறுகள் வங்காள விரிகுடாவில் கலக்கிறது. இந்நகரத்தில் ஒரு உள்ளூர் வானூர்தி நிலையம் உள்ளது. மேலும் ஆற்று நீர் வழிச்சாலையில் படகுகள் மூலம் சரக்குகள் மற்றும் பயணிகளின் போக்குவரத்து நடைபெறுகிறது. இந்நகரம் அமைந்த வங்காள விரிகுடா கடறகரையில் நாள் தோறும் அருணோதயம் எனப்படும் விடியலையும், சூரிய அஸ்தமனம் எனப்படுன் பொழுது புலர்தலையும் காணலாம்.\n\nSection::::மாவட்ட எல்லைகள்.\n3221.31 சதுர கிலோ மீட்டர் பரப்பளவு கொண்ட பதுவாகாளி மாவட்டத்தின் வடக்கில் பரிசால் மாவட்டமும், தெற்கில் வங்காள விரிகுடா மற்றும் பர்குனா மாவட்டமும், கிழக்கில் போலா மாவட்டம் மற்றும் தெதுலியா ஆறும், மேற்கில் பர்குனா மாவட்டமும் எல்லைகளாக உள்ளது.\n\nSection::::மாவட்ட நிர்வாகம்.\nபரிசால் கோட்டத்தில் 3221.31 சதுர கிலோ மீட்டர் பரப்பளவு கொண்டுள்ள பதுவாகாளி மாவட்டத்தை நிர்வாக வசதிக்காக பதுவாகாளி, மிர்சாகஞ்ச், பவ்ப்பல், கொலாச்சிபா, கொலாபாரா, தஸ்மினா, தும்கி மற்றும் ரங்கபலி எனும் எட்டு துணை மாவட்டங்களாகப் பிரிக்கப்பட்டுள்ளது.\n\nஇம்மாவட்டம் ஐந்து நகராட்சி மன்றங்களையும், எழுபத்தி ஒன்று கிராம ஒன்றியக் குழுக்களையும், 561 வருவாய் கிராமங்களையும், 878 கிராமங்களையும் கொண்டுள்ளது. இம்மாவட்டத்தின் அஞ்சல் சுட்டு எண் 8600 ஆகும். தொலைபேசி குறியிடு எண் 0441 ஆகும். \n\nஇம்மாவட்டம் நான்கு வங்காளதேச நாடாளுமன்றத் தொகுதிகளைக் கொண்டுள்ளது. \nSection::::பொருளாதாரம்.\nபதுவாகாளி மாவட்டத்தில் தேத்துலியா ஆறு, லௌகத்தி ஆறு மற்றும் லொஹாலியா ஆறு, பங்க்சியா ஆறு, அகுன்முக்கா ஆறு, அந்தர்மாணிக், பைரா, பூரா, கௌரிகங்கா முதலிய ஆறுகள் பாய்வதால் நீர் வளமும், மண் கொண்டுள்ளது. இம்மாவட்டத்தில் பாயும் அனைத்து ஆறுகளும் வங்காள விரிகுடாவில் கலக்கிறது. இங்கு நெல், சணல், வெற்றிலை, மா, கொய்யா, பப்பாளி, ஆரஞ்ச், அன்னாசி, பாக்கு முதலியவைகள் விளைகிறது. இம்மாவட்டத்தின் பொருளாதாரம் வேளாண்மைத் தொழில் மற்றும் மீன் பிடித் தொழிலைச் சார்ந்து உள்ளது.\n\nSection::::மக்கள் தொகையியல்.\n3221.31 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி மக்கள் தொகை 15,35,854 ஆக உள்ளது. அதில் ஆண்கள் 7,53,441 ஆகவும், பெண்கள் \n7,82,413 ஆகவும் உள்ளனர். ஆண்டு மக்கள் தொகை வளர்ச்சி விகிதம் 0.49% ஆக உள்ளது. பாலின விகிதம் 96 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 477 நபர்கள் வீதம் வாழ்கின்றனர். மாவட்ட சராசரி எழுத்தறிவு 54.1% ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.\n\nSection::::கல்வி.\nவங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்பு உள்ளது. அவைகள்: ஐந்தாண்டு படிப்புகள் கொண்ட தொடக்கப் பள்ளிகளும் (கிரேடு 1 – 5), ஐந்தாண்டு படிப்புகள் கொண்ட இடைநிலைப் பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப் பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப் படிப்பு மற்றும் ஒராண்டு கால முதுநிலை பட்டப் படிப்பு கொண்ட பல்கலைக்கழகங்களும், கல்லூரிகளும் உள்ளது.\nவங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.\n\n"}
{"id": "326097", "url": "https://ta.wikipedia.org/wiki?curid=326097", "title": "முகைதீன் பள்ளிவாசல், லட்சத்தீவு", "text": "முகைதீன் பள்ளிவாசல், லட்சத்தீவு\n\nமுகைதீன் பள்ளிவாசல் (Mohidden Mosque) இந்திய யூனியன் பிரதேசமான லட்சத்தீவின் தலைநகரான கவரத்திக்கு வடமேற்கு பகுதியில் அமைந்துள்ள பள்ளிவாசல் ஆகும். இப்பள்ளிவாசல் உஜ்ரா பள்ளிவாசல் எனவும் அழைக்கப்படுகிறது. \n\nSection::::வரலாறு.\nபழமையான இந்த பள்ளிவாசல் சேக் முகம்மது காசிம் என்பவரால் கட்டப்பட்டது. இந்த பள்ளிவாசல் 17 ஆம் நூற்றாண்டில் கட்டப்பட்டது. சறுக்கு மரத்தாலான அழகான மேற்கூரையை கொண்டுள்ளது.\n\nSection::::அமைப்பு.\nஇப்பள்ளிவாசலின் தூண்கள் கடுஞ்சிக்கலான சிற்ப வேலைபாடுகள் கொண்டுள்ளது. இப்பள்ளிவாசலை கட்டிய சேக் முகம்மது காசிம்க்கு இங்கேயே அடக்கத்தலம் உள்ளது. பள்ளிவாசல் தேவைகளுக்கு கிணறு உள்ளது. \nஅங்கு மீன் அருங்காட்சியகம் உள்ளது. அதில் பல வண்ணங்களில் மீன்கள் உள்ளன.\n\nஇந்த பள்ளிவாசல் பழமையான சறுக்கு மர வேலைபாடுகள் கொண்டுள்ளது.\n"}
{"id": "326103", "url": "https://ta.wikipedia.org/wiki?curid=326103", "title": "தஞ்சாவூர் பூக்காரத்தெரு முருகன் கோயில்", "text": "தஞ்சாவூர் பூக்காரத்தெரு முருகன் கோயில்\n\nதஞ்சாவூர் பூக்காரத்தெரு முருகன் கோயில் தஞ்சாவூர் நகரில் பூக்காரத் தெருவில் அமைந்துள்ளது.\n\nSection::::மூலவர்.\nகருவறையில் முருகன் வள்ளி தெய்வானையுடன் காணப்படுகிறார்.\n\nSection::::கோயில் அமைப்பு.\nராஜகோபுரத்தைக் கொண்டு இக்கோயில் உயர்ந்த தளத்தில் அமைந்துள்ளது. நுழைவாயிலில் வலது புறம் விநாயகரும், இடது புறம் முருகனும் உள்ளனர். முன் மண்டபத்தில் கொடி மரம், பலி பீடம், மயில் காணப்படுகின்றன. கொடி மரத்தின் கீழ் கொடி மர விநாயகர் உள்ளார். இடது புறம் நவக்கிரகங்களின் சன்னதி காணப்படுகிறது. அடுத்து உள்ளே உள்ள மண்டபத்திற்கு செல்லும் முன்பாக இரு புறமும் விநாயகர், முருகன் காணப்படுகின்றனர். கருவறையில் மூலவர் உள்ளார். முருகனுக்கு முன்னர் வேல் காணப்படுகிறது. கருவறைக்கு முன் உள்ள மண்டபத்தில் இடது புறத்தில் வள்ளி தெய்வானையுடன் கூடிய சுப்பிரமணியர், நடராஜர், சிவகாமி, அப்பர், ஞானசம்பந்தர், சம்பந்தர், நாவுக்கரசர் ஆகியோரின் உலோகத் திருமேனிகள் காணப்படுகின்றன. இம் மண்டபத்திற்கு முன்பாக இரு புறமும் துவார பாலகர்கள் உள்ளனர். வெளி திருச்சுற்றில் பின் புறம் காசி விசுவநாதர், விசாலாட்சி, விநாயகர், கஜலட்சுமி, துர்க்கை ஆகியோரின் சன்னதிகள் உள்ளன. காசி விசுவநாதருக்கு முன்பாக நந்தியும் பலி பீடமும் காணப்படுகின்றன. உள் திருச்சுற்றில் இடது புறம் சண்டிகேசுவரர் சன்னதி உள்ளது.\n\nSection::::குடமுழுக்கு.\nஇக்கோயிலில் 14 செப்டம்பர் 1984 மற்றும் 30 ஆகஸ்டு 2001 ஆகிய நாள்களில் குடமுழுக்குகள் நடைபெற்றதற்கான கல்வெட்டுகள் காணப்படுகின்றன.\n\nSection::::தஞ்சாவூர் அறுபடை வீடு.\nதஞ்சாவூரில் உள்ள அறுபடைவீடுகளாக மேலஅலங்கம் முருகன் கோயில் (திருப்பரங்குன்றம்), வடக்கு அலங்கம் முருகன் கோயில் (பழமுதிர்சோலை), குறிச்சித் தெரு முருகன் கோயில் (திருத்தணி), ஆட்டுமந்தை அஞ்சல்காரத்தெரு முருகன் கோயில் (சுவாமிமலை), சின்ன அரிசிக்காரத் தெரு முருகன் கோயில் (பழனி), பூக்காரத்தெரு சுப்பிரமணியசுவாமி கோவில் (திருச்செந்தூர்) ஆகியவற்றைக் கூறுகின்றனர். சுமார் 40 வருடங்களாக இப்பகுதியிலுள்ள முருக பக்தர்கள் ஒரே நாளில் இந்த அனைத்து முருகன் கோயில்களுக்கும் பாத யாத்திரையாகச் சென்று வருவதாகக் கூறினர்.\n"}
{"id": "326106", "url": "https://ta.wikipedia.org/wiki?curid=326106", "title": "நகரசூரக்குடி தேசிகநாதர் கோயில்", "text": "நகரசூரக்குடி தேசிகநாதர் கோயில்\n\nநகரசூரக்குடி தேசிகநாதர் கோயில் தமிழ்நாட்டில் சிவகங்கை மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் சிவகங்கை மாவட்டத்தில் நகரசூரக்குடி என்னுமிடத்தில் அமைந்துள்ளது. இத்தலம் முன்னர் தேசிகநாதபுரம் என்றழைக்கப்பட்டது.\n\nSection::::இறைவன், இறைவி.\nஇக்கோயிலின் மூலவராக தேசிகநாதர் உள்ளார். இறைவி ஆவுடைநாயகி ஆவார். கோயிலின் தல மரம் மாமரம் ஆகும். கோயிலில் தல தீர்த்தமாக பைரவர் தீர்த்தம் உள்ளது. ஆனி மற்றும் ஆடியில் பத்து நாள்கள் விழா நடைபெறுகிறது. பைரவர் ஜென்மாஷ்டமி, ஆனி உத்திர விழா, பங்குனியில் ஆருத்ரா தரிசனம், அறுபத்துமூவர் குரு பூசை உள்ளிட்ட பல விழாக்கள் நடைபெறுகின்றன.\n\nSection::::அமைப்பு.\nகாசி விசுவநாதர், விசாலாட்சி, வள்ளி தெய்வானையுடன் கூடிய சுப்பிரமணியர், மகாலட்சுமி, சரசுவதி, ஞானசம்பந்தர், அப்பர், சுந்தரர், நாவுக்கரசர் உள்ளிட்ட அறுபத்து மூவர், காவல் தெய்வமான முனீசுவரர் ஆகியோர் உள்ளனர். கையில் சூலத்துடன் பொதுவாகக் காணப்படுகின்ற பைரவர் இங்கு கதாயுதத்துடன் உள்ளார். நவக்கிரக மண்டபம் கோயிலில் உள்ளது. சிவன் கோயில்களில் விழாக்களின்போது இறைவன், இறைவி, விநாயகர், முருகன், சண்டிகேசுவரர் ஆகியோர் பஞ்ச மூர்த்திகளாக உலா செல்வர். ஆனால் இக்கோயிலில் இவர்களுக்குப் பதிலாக பைரவர் செல்கிறார். கோஷ்டத்திலுள்ள யோக தட்சிணாமூர்த்தி சிம்ம மண்டபத்தில் உள்ளார். நடராஜர் தெற்கு நோக்கிய நிலையில் காணப்படுகிறார். பார்வதியின் தந்தையான தட்சம் யாகம் நடத்தியபோது சிவனை முறையாக அழைக்காததால் அவர் அவன் மீது கோபம் கொண்டு, வீரபத்திரரை அனுப்பி யாகத்தை நிறுத்தக் கூறினார். வீரபத்திரர் யாகத்தை நிறுத்தியதோடன்றி அதில் கலந்துகொண்டவர்களையும் தண்டித்தார். சிவனின் கோபத்திற்கு ஆளான சூரியன் இங்கு வந்து மூலவரை வழிபட்டு சாப விமோசனம் பெற்றார்.\n"}
{"id": "326110", "url": "https://ta.wikipedia.org/wiki?curid=326110", "title": "வைரவன்பட்டி வைரவன் கோயில்", "text": "வைரவன்பட்டி வைரவன் கோயில்\n\nவைரவன்பட்டி வைரவன் கோயில் தமிழ்நாட்டில் சிவகங்கை மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் சிவகங்கை மாவட்டத்தில் வைரவன்பட்டி என்னுமிடத்தில் அமைந்துள்ளது. இத்தலம் முன்னர் வடுகநாதபுரம் என்றழைக்கப்பட்டது.\n\nSection::::இறைவன், இறைவி.\nஇக்கோயிலின் மூலவராக வைரவன் சுவாமி உள்ளார். அவர் வளரொளிநாதர் என்றும் அழைக்கப்படுகிறார். இறைவி வடிவுடை அம்பாள் ஆவார். கோயிலின் தல மரங்கள் ஏர் மற்றும் அளிஞ்சி ஆகியவை ஆகும். கோயிலில் தல தீர்த்தமாக வைரவர் தீர்த்தம் உள்ளது. சம்பக சூர சஷ்டி, பிள்ளையார் நோம்பு உள்ளிட்ட பல விழாக்கள் நடைபெறுகின்றன.\n\nSection::::அமைப்பு.\nஐந்து நிலை ராஜ கோபுரத்தைக் கொண்டு அமைந்துள்ள இக்கோயிலின் தல விநாயகர் வளரொளி விநாயகர் ஆவார். கருவறை கோஷ்டத்தில் ராமர் ஆஞ்சநேயரை வணங்கிய நிலையில் உள்ளார். இலங்கைக்குச் சென்ற ஆஞ்சநேயர் சீதை இருக்கும் செய்தியை ராமருக்கு அறிவித்ததற்கு நன்றி கூறும் விதமாக ராமர் இவ்வாறு உள்ளதாகக் கூறுவர். இறைவி சன்னதிக்கு முன் பைரவர் தனி சன்னதியில் உள்ளர். தட்சிணாமூர்த்தி ஏழிசைத் தூண் மண்டபத்தில் உள்ளார். நந்தி தனி மண்டபத்தில் காணப்படுகிறது.\n"}
{"id": "326116", "url": "https://ta.wikipedia.org/wiki?curid=326116", "title": "திருப்பாச்சேத்தி திருநோக்கிய அழகியநாதர் கோயில்", "text": "திருப்பாச்சேத்தி திருநோக்கிய அழகியநாதர் கோயில்\n\nதிருப்பாச்சேத்தி திருநோக்கிய அழகியநாதர் கோயில் தமிழ்நாட்டில் சிவகங்கை மாவட்டத்தில் உள்ள திருப்பாச்சேத்தி கிராமத்தில் அமைந்த சிவன் கோயிலாகும்.\n\nSection::::அமைவிடம்.\nஇக்கோயில் சிவகங்கை மாவட்டத்தில் திருப்பாச்சேத்தி என்னுமிடத்தில் அமைந்துள்ளது. இத்தலம் முன்னர் வடுகநாதபுரம் என்றழைக்கப்பட்டது.\n\nSection::::இறைவன், இறைவி.\nஇக்கோயிலின் மூலவராக திருநோக்கிய அழகியநாதர் உள்ளார். இறைவி மருநோக்கும் பூங்குழலி ஆவார். கோயிலின் தல மரம் பாரிஜாதம் ஆகும். கோயிலில் தல தீர்த்தமாக லட்சுமி தீர்த்தம் உள்ளது. மகா சிவராத்திரி, மார்கழி திருவாதிரை, சோம வாரம் உள்ளிட்ட பல விழாக்கள் நடைபெறுகின்றன.\n\nSection::::அமைப்பு.\nசிவன் கோயிலில் பெரும்பாலும் வில்வம் கொண்டு அருச்சனை செய்யப்படும். ஆனால் இக்கோயிலில் துளசியைக் கொண்டு அருச்சனை செய்கின்றனர். நடராஜர் ஒலி வடிவாக இசைக்கல் நடராஜராகக் காணப்படுகிறார். மரகதத்தால் ஆன லிங்கம் இக்கோயிலில் உள்ளது. பிரம்மா சிவனின் கோபத்தை அனலாகத் திரட்டி கடலுக்குள் செலுத்தினார். கடலுக்குள் புகுந்த அனல் குழந்தையாகப் பிறக்கவே அதற்கு ஜலந்தரன் என பெயரிட்டனர். ஜலந்தரன் முனிவர்கள் உள்ளிட்ட அனைவருக்கும் தொந்தரவு கொடுத்தான். அவனை அழிப்பதற்கு அவனுடைய மனைவியான பிருந்தையின் பதிவிரதத்தை அழிக்கவேண்டும் என்று திருமால் அறிந்தார். அதனை அறிந்த அவள் தீயில் புகுந்து தன் உயிரை மாய்த்துக்கொண்டாள். ஜலந்திரனும் தன் வலிமையை இழந்து சிவனிடம் தோற்றான். சிவன் பூமியில் ஒரு வட்டத்தை வரைந்து ஜலந்திரனை எடுக்கக் கூறியபோது அது சக்கரமாகி அழித்தது. பிருந்தையின் சாம்பலில் திருமால் கலந்தார். வைகுண்டம் இருண்டது. அப்போது பார்வதி, லட்சுமியிடம் திருப்பாச்சேத்தி இறைவனை வழிபட்டால் அவளுடைய கணவனை அடையலாம் என்று கூறவே திருமகளும் அவ்வாறே செய்தார். சிவன் சில விதைகளை கொடுத்து பிருந்தையில் சாம்பலில் தூவச் சொ அதிலிருந்து துளசி தோன்றவே, திருமால் சிவனை அருச்சித்துவிட்டு மீதியை மாலையாக்கி அணிந்தார். அதனால் சோம வாரத்தில் இறைவனுக்கு துளசியால் அர்ச்சனை செய்யப்படுகிறது.\n"}
{"id": "326118", "url": "https://ta.wikipedia.org/wiki?curid=326118", "title": "மெய்நிகர் மரபுரிமை", "text": "மெய்நிகர் மரபுரிமை\n\nமெய்நிகர் மரபுரிமை (Virtual heritage) என்பது, பண்பாட்டு மரபுரிமை தொடர்பான தகவல் தொழில்நுட்பம், தொலைத்தொடர்பு ஆகியவை சார்பான ஆக்கங்களையும் அவற்றின் பயன்பாட்டையும் குறிக்கும். மெய்நிகர் மரபுரிமையும், பண்பாட்டு மரபுரிமையும் வெவ்வேறு பொருள் கொண்டவை. பண்பாட்டு மரபுரிமை என்பது, வரலாற்று, அழகியல், தொல்லியல், அறிவியல், இனவியல், மானிடவியல் ஆகிய பெறுமானங்களைக் கொண்ட களங்கள், நினைவுச் சின்னங்கள், கட்டிடங்கள், பொருட்கள் போன்றவற்றைக் குறிக்கின்றது. ஆனால், மெய்நிகர் மரபுரிமை என்பது தொழில்நுட்பக் களத்துக்குள் பெரும்பாலும் மெய்நிகர் நடப்புச் சூழல் அல்லது அரும்பொருட்களின் கணினிக் காட்சிகள் வடிவில் இருக்கும் மேற் சொல்லப்பட்டவைகளின் எடுத்துக்காட்டுகளை மட்டுமே குறிக்கும். \n\nபல மெய்நிகர் நடப்புத் திட்டங்கள் பண்பாட்டு மரபுரிமையின் தொட்டறியக்கூடிய அம்சங்களின் மட்டுமே கவனம் செலுத்துகின்றன. எடுத்துக்காட்டாக முப்பரிமாண மாதிரியாக்கம், வரைபடங்கள், அசைபடங்கள் போன்றவற்றைக் குறிப்பிடலாம். இவ்வாறு செய்யும்போது களங்களுடனும், பொருட்களுடனும் தொடர்புடைய பண்பாட்டு மரபுரிமையின் தொடுபுலனாகாத அம்சங்களான கதைகள், நிகழ்ச்சிகள், நடனங்கள் போன்றவற்றைக் கவனிக்காது விட்டுவிடுகின்றனர். பண்பாட்டு மரபுரிமையின் தொட்டறியக்கூடிய அம்சங்கள் தொடுபுலனாகாத அம்சங்களில் இருந்து பிரிக்கக்கூடியன அல்ல. \n"}
{"id": "326119", "url": "https://ta.wikipedia.org/wiki?curid=326119", "title": "அயோடின் ஒற்றைபுளோரைடு", "text": "அயோடின் ஒற்றைபுளோரைடு\n\nஅயோடின் ஒற்றைபுளோரைடு \"(Iodine monofluoride)\" என்பது அயோடின் மற்றும் புளோரின் தனிமங்கள் சேர்ந்து உருவாகும் ஆலசன்களிடை சேர்மமாகும். இச்சேர்மத்தின் மூலக்கூற்று வாய்ப்பாடு IF ஆகும். சாக்கலேடு பழுப்பு நிறத்திலுள்ள இச்சேர்மம் 0 பாகை செல்சியசு வெப்பநிலையில் விகிதச்சமமின்றி தனிமநிலை அயோடினாகவும் அயோடின் பென்டாபுளோரைடாகவும் சிதைவடைகிறது.\n5 IF → 2 I + IF5\n\nஎனினும் இச்சேர்மத்தின் மூலக்கூற்றுப் பண்புகளை நிறமாலையியல் ஆய்வுகள் மூலமாக உறுதிபடுத்த முடியும். அயோடின் புளோரின் மூலக்கூறுகளுக்கு இடையிலான இடைவெளி 190.9 பைக்கோமீட்டர் மற்றும் I−F பிணைப்பின் பிரிகை ஆற்றல் 277 கிலோயூல் மோல்-1 ஆகும். 298 கெல்வின் வெப்பநிலையில் அயோடின் ஒற்றைபுளோரைடின் உருவாதல் வெப்பத்தின் செந்தர என்தால்பி மாற்றத்தின் அளவு ΔHf° = −95.4 கியூ மோல்−1, மற்றும் கிப்சின் பயனுறு ஆற்றல் அளவு ΔGf° = −117.6 கியூ மோல்−1.என மதிப்பிடப்பட்டுள்ளது. \n\nமுக்குளோரோபுளோரோமீத்தேன் முன்னிலையில் இரண்டு தனிமங்களும் -45 பாகை செல்சியசு வெப்பநிலையில் வினைபுரிந்து அயோடின் ஒற்றைப் புளோரைடை உருவாக்க முடியும். ஆனால் இது நிலைப்புத்தன்மை அற்ற நிலையில் உள்ளது. \n\nஅயோடினும் அயோடின் டிரைபுளோரைடும் -78 பாகை செல்சியசு வெப்பநிலையில் முக்குளோரோபுளோரோமீத்தேன் முன்னிலையில் வினைபுரிந்தாலும் அயோடின் ஒற்றைப் புளோரைடு உருவாகிறது. \nஅயோடின், வெள்ளி(I) புளோரைடுடன் வினைபுரிந்தாலும் அயோடின் ஒற்றைப் புளோரைடு உருவாகிறது. \n\nI + AgF → IF + AgI\n\nSection::::வினைகள்.\nதூய்மையான நைட்ரசன் மூவயோடைடு உருவாக்கத்தில் அயோடின் ஒற்றைப் புளோரைடு பயன்படுத்தப்படுகிறது.\n\nBN + 3 IF → NI + BF\n"}
{"id": "326131", "url": "https://ta.wikipedia.org/wiki?curid=326131", "title": "2016 ஒலிம்பிக் போட்டிகளில் நிகழ்த்தப்பட்ட சாதனைகள்", "text": "2016 ஒலிம்பிக் போட்டிகளில் நிகழ்த்தப்பட்ட சாதனைகள்\n\n2016 ஆம் ஆண்டு ரியோ டி செனிரோவில் நடந்த ஒலிம்பிக்கு விளையாட்டு போட்டிகளில் 27 உலக சாதனைகள் நிகழ்த்தப்பட்டன.\n\nSection::::விளையாட்டுவாரியாக ஒலிம்பிக்கு & உலக சாதனைகள்.\nSection::::நீச்சல்.\nSection::::பெண்கள்.\nLegend: r – First leg of relay\n\nSection::::World records set by date.\nஉசா - உலக சாதனை\n\nஒசா - ஒலிம்பிக்கு சாதனை\n"}
{"id": "326133", "url": "https://ta.wikipedia.org/wiki?curid=326133", "title": "பண்பாட்டுச் சொத்து", "text": "பண்பாட்டுச் சொத்து\n\nபண்பாட்டுச் சொத்து (Cultural property) என்பது, ஒரு குழு அல்லது சமூகத்தின் பண்பாட்டு மரபுரிமையின் ஒரு பகுதியாகிய இயற்பியப் பொருட்கள் ஆகும். இது, வரலாற்றுக் கட்டிடங்கள், கலை ஆக்கங்கள், தொல்லியல் களங்கள், நூலகங்கள், அருங்காட்சியகங்கள் போன்றவற்றை உள்ளடக்குகிறது.\n\nSection::::வரைவிலக்கணம்.\n1954 இன் ஆயுதப் போராட்டங்களில் பண்பாட்டுச் சொத்துக்களைப் பாதுகாப்பதற்கான ஹேக் உடன்படிக்கையின் முதல் விதி பண்பாட்டுச் சொத்து என்பதற்குப் பின்வருமாறு வரைவிலக்கணம் தருகிறது:\n\n\" மூலம், உடமையாளர் ஆகியவற்றைப் பொருட்படுத்தாமல் \"பண்பாட்டுச் சொத்து\" என்னும் சொல் பின்வருபவற்றை உள்ளடக்குகிறது:<br>\n(அ) மதம் சார்ந்த அல்லது மதச் சார்பற்ற கட்டிடக்கலை, கலை அல்லது வரலாற்று நினைவுச்சின்னங்கள்; தொல்லியல் களங்கள்; முழுமையாக வரலாற்று அல்லது கலைத்துவ முக்கியத்துவம் கொண்ட கட்டிடத் தொகுதிகள்; கலை ஆக்கங்கள்; வரலாற்று அல்லது தொல்லியல் முக்கியத்துவம் கொண்ட கையெழுத்துப்படிகள், நூல்கள் அல்லது பிற பொருட்கள்; என்பவற்றோடு அறிவியல் சேகரிப்புக்களும் நூல்கள் அல்லது ஆவணங்கள் அல்லது மேலே விபரித்த சொத்துக்களின் படிகள் ஆகிய முக்கிய சேகரிப்புக்களும்;<br> \n(ஆ) துணைப் பத்தி (அ) இல் விபரிக்கப்பட்ட அசையும் பண்பாட்டுச் சொத்துக்களைப் பாதுகாப்பதையும் காட்சிக்கு வைப்பதையுமே முக்கிய நோக்கமாகக் கொண்ட அருங்காட்சியகங்கள், பெரிய நூலகங்கள், ஆவணக் காப்பகங்கள், ஆயுதப் போராட்டக் காலத்தில் துணைப் பத்தி (அ) இல் விபரித்த அசையக்கூடிய பண்பாட்டுச் சொத்துக்களை வைப்பதற்கான ஒதுக்கிடங்கள் போன்ற கட்டிடங்கள்;<br> \n(இ) 'நினைவுச்சின்னங்களைக் கொண்ட மையங்கள்' என அறியப்படவுள்ள, துணைப்பத்திகள் (அ) இலும் (ஆ) இலும் விபரிக்கப்பட்ட பண்பாட்டுச் சொத்துக்களைப் பெருமளவில் கொண்ட மையங்கள்.\"\n"}
{"id": "326136", "url": "https://ta.wikipedia.org/wiki?curid=326136", "title": "ஜெய்பூர்ஹட் மாவட்டம்", "text": "ஜெய்பூர்ஹட் மாவட்டம்\n\nஜெய்பூர்ஹட் மாவட்டம் (Joypurhat District) (, தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் ராஜசாகி கோட்டத்தில் அமைந்துள்ளது. வங்காளதேசத்தில் வடக்கு பகுதியில் அமைந்த இம்மாவட்டத்தின் நிர்வாகத் தலைமையிடம் \"ஜெய்பூர்ஹட்\" நகரம் ஆகும். இம்மாவட்டம் 26 பிப்ரவரி 1984-இல் துவக்கப்பட்டது. \n\nSection::::மாவட்ட எல்லைகள்.\nஜெய்பூர்ஹட் மாவட்டத்தின் வடக்கில் தினஜ்பூர் மாவட்டமும் மற்றும் [[ரங்க்பூர் மாவட்டம்|ரங்க்பூர்மாவட்டமும்], கிழக்கில் [[காய்பந்தா மாவட்டம்|காய்பந்தா மாவட்டமும்]], தெற்கிலும், தென்கிழக்கிலும் [[போக்ரா மாவட்டம்|போக்ரா மாவட்டமும்]], மேற்கிலும், தென்மேற்கிலும் [[நவகோன் மாவட்டம்|நவகோன் மாவட்டமும்]], வடமேற்கில் [[இந்தியா]]வின் [[மேற்கு வங்காளம்|மேற்கு வங்காள]] மாநிலத்தின் [[தெற்கு தினஜ்பூர் மாவட்டம்|தெற்கு தினஜ்பூர் மாவட்டமும்]] எல்லைகளாக உள்ளது. \nSection::::மாவட்ட நிர்வாகம்.\n1012.41 சதுர கிலோ மீட்டர் பரப்பளவு கொண்ட மாவட்டத்தை நிர்வாக வசதிக்காக ஜெய்பூர்ஹட், கேத்லால், அக்கேல்பூர், கலாய் மற்றும் பச்பீபி என ஐந்து துணை மாவட்டங்களாகப் பிரிக்கப்பட்டுள்ளது. \nஇம்மாவட்டம் நான்கு நகராட்சி மன்றங்களையும், முப்பத்தி இரண்டு கிராம ஒன்றியக் குழுக்களையும், 661 வருவாய் கிராமங்களையும், 887 கிராமங்களையும் கொண்டுள்ளது. \nஇம்மாவட்டத்தின் [[அஞ்சல் சுட்டு எண்]] 5900 ஆகும். தொலைபேசி குறியிடு எண் 0571 ஆகும். இம்மாவட்டம் இரண்டு [[வங்காளதேச நாடாளுமன்றம்|வங்காளதேச நாடாளுமன்றத்]] தொகுதிகளைக் கொண்டுள்ளது. \nSection::::பொருளாதாரம்.\nஇம்மாவட்டம் வேளாண்மைப் பொருளாதாரத்தை மட்டும் சார்ந்து உள்ளது. இம்மாவட்டத்தில் சோட்டா ஜமுனா ஆறு, துளசிகங்கா ஆறு, சிறீ ஆறு, சிறீ நாடி ஆறு முதலிய ஆறுகள் பாய்வதால் நீர் வளமும், மண் வளமும் கொண்டதாக உள்ளது. ஆண்டு சராசரி மழைப் பொழிவு 1610 மில்லி மீட்டராக உள்ளது. \n\nஇம்மாவட்டத்தில் நெல், கரும்பு, சணல், மஞ்சள், வாழை, மா, பலா, உருளைக்கிழங்கு, வெற்றிலை, புகையிலை, எண்ணெய் வித்துக்கள், நவதானியங்கள் முதலியன பயிரிடப்படுகிறது.\nஇங்கு கரும்பு ஆலைகள், அரிசி ஆலைகள், கோழிப் பண்ணைகள் உள்ளது.\n\nSection::::மக்கள் தொகையியல்.\n1012.41 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி மக்கள் தொகை 9,13,768 ஆக உள்ளது. அதில் ஆண்கள் 4,59,284 ஆகவும், பெண்கள் 4,54,484 ஆகவும் உள்ளனர். ஆண்டு மக்கள் தொகை வளர்ச்சி விகிதம் 0.75% ஆக உள்ளது. பாலின விகிதம் 101 ஆண்களுக்கு பெண்கள் 100 வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 903 நபர்கள் வீதம் வாழ்கின்றனர். மாவட்ட சராசரி எழுத்தறிவு 57.5% ஆக உள்ளது.\nஇம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், [[வங்காள மொழி]]யைப் பேசுபவர்களாகவும் உள்ளனர்.\nஇம்மாவட்டத்தில் நாற்பதாயிரம் மக்கள் தொகை கொண்ட சோதல், ஒரோ, முண்டா, மொகாலி, மொகந்தா, ராஜ்ஹன்சி முதலிய பழங்குடி மக்கள் வாழ்கின்றனர். \n\nSection::::கல்வி.\nவங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்பு உள்ளது. அவைகள்: ஐந்தாண்டு படிப்புகள் கொண்ட தொடக்கப் பள்ளிகளும் (கிரேடு 1 – 5), ஐந்தாண்டு படிப்புகள் கொண்ட இடைநிலைப் பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப் பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப் படிப்பு மற்றும் ஒராண்டு கால முதுநிலை பட்டப் படிப்பு கொண்ட பல்கலைக்கழகங்களும், கல்லூரிகளும் உள்ளது. [[வங்காள மொழி]]யுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.\n\nSection::::கல்வி நிலையங்கள்.\nஇம்மாவட்டத்தில் நாற்பத்தி இரண்டு கல்லூரிகளும், 165 மேனிலைப் பள்ளிகளும், 350 தொடக்கப் பள்ளிகளும், 13 தொழில்நுட்ப நிறுவனங்களும், 111 இசுலாமியக் கல்வி புகட்டும் [[மதராசா]]க்களும் உள்ளது.\n\nSection::::தட்ப வெப்பம்.\nஇம்மாவட்டம் [[கோப்பென் காலநிலை வகைப்பாடு|கோப்பன் காலநிலை]] கொண்டது. இங்கு கோடைக்காலத்தில் அதிகபட்ச வெப்பம் 28.9° செல்சியஸ் ஆகவும்; குளிர்காலத்தில் குறைந்தபட்ச வெப்பம் 18° செல்சியஸ் ஆகவும் உள்ளது. ஆண்டு சராசரி மழையளவு 1738 மில்லி மீட்டராகும். \n\nSection::::வெளி இணைப்புகள்.\n[[பகுப்பு:வங்காளதேச மாவட்டங்கள்]]"}
{"id": "326139", "url": "https://ta.wikipedia.org/wiki?curid=326139", "title": "சட்டவாக்கம்", "text": "சட்டவாக்கம்\n\nசட்டவாக்கம் (Legislation) என்பது சட்டமியற்றகத்தாலோ, அத்தகைய அதிகாரம் பெற்ற அமைப்பினாலோ சட்டமாக இயற்றுகின்ற/உருவாக்குகின்ற செயல்முறை எனலாம். ஆங்கிலத்தில் லெஜிஸ்லேஷன் என்று அழைக்கப்படும் இது எழுத்துருச் சட்டத்தை குறிக்கவும் பயன்படுத்தப்படுவதுண்டு. மசோதா சட்டவாக்கத்தின் மூலம் சட்டம் ஆகும். ஒன்றைக் கட்டுப்படுத்தவும், ஒன்றிற்கு அதிகாரமளிக்கவும், நிதி ஒதுக்கவும், அனுமதிக்கவும், அறிக்கை வெளியிடவும், தடை செய்யவும் சட்டவாக்கம் பயன்படும். சட்டவாக்கம் சட்டமியற்றக செய்யுளால் அதிகாரப்படுத்தியதின் கீழோ சட்டமியற்றக செய்யுளை நடப்பிலாக்க வேண்டி ஓர் ஆட்சியகமோ (Executive) நிர்வாக அமைப்போ ஏற்படுத்துகின்ற சட்டமியற்றக செய்யுள் அல்லாத ஒன்றாகவும் இருக்கலாம்.\n\nமேற்கத்திய அமைச்சக முறையின் படி ஒரு குறிப்பிட்ட முதன்மை சட்டவாக்கம் இயற்றப்பட்டப்ப பின் ஆளும் மன்றச் செய்யுள் என அறியப்படும். சாதாரணமாக, சட்டவாக்கம் சட்டமியற்றக உறுப்பினரால், அல்லது ஆட்சியகத்தால் பரிந்துரைக்கப்பட்டு, இது ஏற்றுக்கொள்வதற்கு முன் சட்டமியற்றக உறுப்பினர்களின் வாதத்திற்கு உட்படுத்தப்படவும், தேவைப்பட்டால் திருத்ததிற்கு உள்ளாவதும் உண்டு. மிகப்பெரும்பாலான சட்டமியற்றகங்களிலும் கூட்டுத்தொடரில் பரிந்துரைக்கப்படுவதில் குறைவானவை மட்டுமே இயற்றப்படுகின்றன. அரசினால் கொண்டுவரப்படும் மசோதாக்களுக்கே பொதுவாக கூடுதல் முன்னுரிமைத் தரப்படுகிறது. சட்டவாக்கம் அரசின் மூன்று முக்கிய பணிகளில் ஒன்றாக கருதப்படுகிறது, இது அதிகார பகிர்வு கோட்பாட்டின் கீழ் வேறுபடுத்திக் காட்டப்பட்டுள்ளது. சட்டவாக்க அதிகாரம் படைத்தவர்கள் முறைப்படி சட்டமியற்றகர்கள் என அறியப்படுகின்றனர், அரசின் நீதியக கிளைக்கே சட்டவாக்கத்தை பொருள்விளக்கி கூற அதிகாரம் உள்ளது (எழுத்துருச் சட்டங்களின் பொருள்விளக்கம் காண்க), அரசின் ஆட்சியக கிளைக்கு சட்டத்தில் வழங்கப்பட்டுள்ள அதிகார வரம்புக்குள் இருந்தே செயல்பட முடியும்.\nSection::::சட்டவாக்க அடித்துவகள்.\nசட்ட உருவாக்கத்தின் போதும் அதற்கு முன்பும் சட்டமியற்றுகின்றவர் கவனத்தில் எடுத்துக்கொள்ள வேண்டிய முக்கியமான காரியங்கள் ஆகும் சட்டவாக்க அடித்துவங்கள் (Principles of legislation). முக்கியமாக நான்கு அடித்துவங்கள் சட்டவாக்கத்தின் போது பயன்படுத்தப்படுகின்றன. அவை (i) வலிக்கும் இன்பத்திற்குமான தேற்றம், (ii) துறவியத் கோட்பாடு, (iii) தன்னிச்சை கோட்பாடு மற்றும் (iv) அறவிய கோட்பாடு\nSection::::பெந்தாமின் பயனுடைமைத்துவ தேற்றம்.\nஅறியப்படுகிற ஆங்கில சட்டவியலாளரும் சட்ட சீர்திருத்த வாதியுமான ஜெறிமி பெந்தாம் (Jeremy Bentham_1748-1834) தன்னுடைய \"சட்டவாக்க தேற்றம்\" (Theory of legislation) மற்றும் \"அறத்திற்கும் சட்டவாக்கத்திற்குமான அடித்துவங்கள்\" (Principles of Morals and Legislations) எனும் நூட்களில் சட்டமியற்றிகள் சட்ட உருவாக்கத்தின் போது கண்டிப்பாக கவனிக்க வேண்டிய அடிப்படையான அடித்துவங்களை எடுத்துரைத்துள்ளார்.\n\nபெந்தாமின் கூற்றின்படி\n\nபெந்தாமின் பயனுடைமைத்துவ தேற்றம் மேலும் இன்பத்திற்கான தேற்றம் (Hedonic Theory), பயனுடைமைக்கான அடித்துவங்கள் (Principles of Utility) மற்றும் வலிக்கும் இன்பத்திற்குமான தேற்றம் (Pain and Pleasure Theory) என்றும் அறியப்படுகிறது.\nபெந்தாமின் பார்வையில்:\nஇங்கு பயனுடைமை அதாவது \"யூட்டிலிட்டி\" (utility) என்பது நன்மையை சிலவற்றை கொண்டுவருவதற்கும் தின்மை சிலவற்றை தவிர்ப்பதற்கும் வேண்டியுள்ள சிந்திப்பு திறனை குறிக்கிறது. இந்த \"யூட்டிலிட்டி\" என்றச் சொல் லத்தீன் சொல்லான \"யூட்டிலிஸ்\" என்பதில் இருந்து வந்ததாகும், இதன் பொருள் பயனுள்ள என்பதாகும். பெந்தாமின் பார்வையில்: \"இயற்கை வலி இன்பம் எனும் இரண்டு இறைமாட்சி அடையாளங்களின் ஆளுமையின் கீழ் மனிதரின் கைகளில் ஒப்படைக்கப்பட்டுள்ளது\". ஒரு செய்கை (ஒரு சட்டமென்று எடுத்துக்கொள்வோம்) சரியானதா அல்லது தவறானதா என்று தீர்மானிப்பது அது எந்தளவுக்கு பயனுடையது என்பதை வைத்தாகும், அதாவது எந்தளவுக்கு இன்பத்தை/நன்மையை ஏற்படுத்துகிறது என்பதிலிருந்தாகும்.\nபெந்தாம் கூறுகின்றார்: \"ஒரு செய்கை சரியானது என்றால் அது அதிக நன்மையை அதிக ஜனங்களுக்கு உருவாக்க வேண்டும்\". அதாவது, சட்டம் ஒன்று அதிகப்படியான நன்மையை அதிகப்படியான ஜனங்களுக்கு தருவதே உயரிய சட்டமாகும் என்பதாகும். கேரள சட்டப் பேரவையின் சட்டவாக்கமான \"கேரள நில சீர்திருத்த செய்யுள்\" இதற்கு சிறந்த எடுத்துகாட்டாகும்.\n"}
{"id": "326140", "url": "https://ta.wikipedia.org/wiki?curid=326140", "title": "வங்காளதேச மாவட்டங்கள்", "text": "வங்காளதேச மாவட்டங்கள்\n\nவங்காளதேச நாட்டின் நிர்வாக வசதிக்காக 64 மாவட்டங்களாகப் பிரிக்கப்பட்டுள்ளது. இந்த 64 மாவட்டங்களை 8 கோட்டங்களின் நிர்வாகத்தில் செயல்படுகிறது. \n\nகுல்னா கோட்டத்தில் 10 மாவட்டங்களும், டாக்கா கோட்டத்தில் 13 மாவட்டங்களும், சிட்டகாங் கோட்டத்தில் 11 மாவட்டங்களும், மைமன்சிங் கோட்டத்தில் 4 மாவட்டங்களும், ரங்க்பூர் கோட்டத்தில் 8 மாவட்டங்களும், ராஜசாகி கோட்டத்தில் 8 மாவட்டங்களும், பரிசால் கோட்டத்தில் 6 மாவட்டங்களும் மற்றும் சில்ஹெட் கோட்டத்தில் 4 மாவட்டங்களும் உள்ளது. மாவட்டங்களின் விவரம்: \nSection::::குல்னா கோட்டம்.\n1 குல்னா மாவட்டம் \n2 ஜெஸ்சூர் மாவட்டம் \n3 சத்கீரா மாவட்டம் \n4 நராய்ல் மாவட்டம் \n5 மெகர்பூர் மாவட்டம் \n6 மகுரா மாவட்டம் \n7 குஸ்தியா மாவட்டம் \n8 சௌதங்கா மாவட்டம் \n9 ஜெனிதக் மாவட்டம் \n10 பேகர்காட் மாவட்டம்\nSection::::டாக்கா கோட்டம்.\n1 கோபால்கஞ்ச் மாவட்டம்\n2 டாக்கா மாவட்டம்\n3 தங்காயில் மாவட்டம் \n4 சரியத்பூர் மாவட்டம்\n5 நரசிங்கடி மாவட்டம்\n6 நாராயண்கஞ்ச் மாவட்டம் \n7 முன்சிகஞ்ச் மாவட்டம் \n8 மணிகஞ்ச் மாவட்டம் \n9 பரித்பூர் மாவட்டம் \n10 மதாரிபூர் மாவட்டம்\n11 ராஜ்பாரி மாவட்டம்\n12 காஜிபூர் மாவட்டம் \n13 கிசோர்கஞ்ச் மாவட்டம்\n\nSection::::சிட்டகாங் கோட்டம்.\n1 நவகாளி மாவட்டம் \n2 லெட்சுமிபூர் மாவட்டம் \n3 ரங்கமதி மாவட்டம் \n4 கொமில்லா மாவட்டம் \n5 காக்ஸ் பஜார் மாவட்டம்\n6 சிட்டகாங் மாவட்டம் \n7 பிரம்மன்பரியா மாவட்டம் \n8 சந்திரபூர் மாவட்டம் \n9 கக்ராச்சாரி மாவட்டம் \n10 பெனி மாவட்டம் \n11 பந்தர்பன் மாவட்டம் \n\nSection::::மைமன்சிங் கோட்டம்.\n1 மைமன்சிங் மாவட்டம்\n2 செர்பூர் மாவட்டம்\n3 நேத்ரோகோனா மாவட்டம்\n4 ஜமால்பூர் மாவட்டம் \n\nSection::::ரங்க்பூர் கோட்டம்.\n1 ரங்க்பூர் மாவட்டம்\n2 தாகுர்காவ்ன் மாவட்டம் \n3 தினஜ்பூர் மாவட்டம் \n4 நீல்பமரி மாவட்டம்\n5 பஞ்சகர் மாவட்டம் \n6 குரிகிராம் மாவட்டம் \n7 காய்பாந்தா மாவட்டம் \n8 லால்முனிர்காட் மாவட்டம் \n\nSection::::ராஜசாகி கோட்டம்.\n1 ராஜசாகி மாவட்டம்\n2 சிராஜ்கஞ்ச் மாவட்டம் \n3 பப்னா மாவட்டம் \n4 நத்தோர் மாவட்டம் \n5 நவகோன் மாவட்டம் \n6 சபாய் நவாப்கஞ்ச் மாவட்டம்\n7 போக்ரா மாவட்டம் \n8 ஜெய்பூர்ஹட் மாவட்டம் \n\nSection::::பரிசால் கோட்டம்.\n1 பிரோஜ்பூர் மாவட்டம்\n2 போலா மாவட்டம் \n3 பரிசால் மாவட்டம் \n4 பர்குனா மாவட்டம் \n5 ஜலோகட்டி மாவட்டம் \n6 பதுவாகாளி மாவட்டம் \n\nSection::::சில்ஹெட் கோட்டம்.\n1 சில்ஹெட் மாவட்டம் \n2 சுனாம்கஞ்ச் மாவட்டம் \n3 மௌலிபஜார் மாவட்டம் \n4 ஹபிகஞ்ச் மாவட்டம் \n"}
{"id": "326147", "url": "https://ta.wikipedia.org/wiki?curid=326147", "title": "இடைக்காட்டூர் ஆழிகண்டீசுவரர் கோயில்", "text": "இடைக்காட்டூர் ஆழிகண்டீசுவரர் கோயில்\n\nஇடைக்காட்டூர் ஆழிகண்டீசுவரர் கோயில் தமிழ்நாட்டில் சிவகங்கை மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் சிவகங்கை மாவட்டத்தில் இடைக்காட்டூர் என்னுமிடத்தில் அமைந்துள்ளது.\n\nSection::::இறைவன், இறைவி.\nஇக்கோயிலின் மூலவராக ஆழிகண்டீசுவரர் உள்ளார். இவர் மணிகண்டீசுவரர் என்றும் அழைக்கப்படுகிறார். இறைவி வௌந்தர்யநாயகி ஆவார். கோயிலின் தல மரம் வில்வம் ஆகும். கோயிலில் தல தீர்த்தமாக வைகை உள்ளது. பங்குனி உத்திரம், சிவராத்திரி உள்ளிட்ட பல விழாக்கள் நடைபெறுகின்றன. பங்குனி உத்திரத்தின்போது 10 நாட்கள் பிரம்மோற்சவம் நடைபெறுகிறது.\n\nSection::::அமைப்பு.\nகோயில்களில் திருச்சுற்றில் வடகிழக்கில் நவக்கிரக சன்னதி காணப்படும். இவ்வூரில் தனிக்கோயிலில் நவக்கிரகங்கள் உள்ளன. இங்கு இடைக்காடர் தவ நிலையில் காணப்படுகிறார். இறைவன், இறைவி சன்னதிகளுக்கு நடுவில் சோமாஸ்கந்தர் நிலையில் சுப்பிரமணியர் வள்ளி தெய்வானையுடன் உள்ளார். இறைவி தனி சன்னதியில் காணப்படுகிறார்.\n"}
{"id": "326149", "url": "https://ta.wikipedia.org/wiki?curid=326149", "title": "தேவகோட்டை மீனாட்சி சுந்தரேசுவரர் கோயில்", "text": "தேவகோட்டை மீனாட்சி சுந்தரேசுவரர் கோயில்\n\nதேவகோட்டை மீனாட்சி சுந்தரேசுவரர் கோயில் தமிழ்நாட்டில் சிவகங்கை மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் சிவகங்கை மாவட்டத்தில் தேவகோட்டை என்னுமிடத்தில் அமைந்துள்ளது.\n\nSection::::இறைவன், இறைவி.\nஇக்கோயிலின் மூலவராக சுந்தரேசுவரர் உள்ளார். இறைவி மீனாட்சி ஆவார். சிவன் கோயிலாக இருந்தாலும் சேக்கிழாருக்கு முக்கியத்துவம் தரப்படுகிறது. இக்கோயிலை சேக்கிழார் கோயில் என்றும் அழைக்கின்றனர். வைகாசி பூச நட்சத்திரத்தில் சேக்கிழார் குரு பூசையும், ஆராதனையும் நடைபெறுகிறது.\n\nSection::::அமைப்பு.\nஇரு ராஜகோபுரங்களைக் கொண்டு அமைந்துள்ள இக்கோயிலில் மீனாட்சியும், சுந்தரேசுவரரும் தனித்தனியாகக் காணப்படுகின்றனர். \nகோயிலின் உள் திருச்சுற்றில் நர்த்தன விநாயகர், தட்சிணாமூர்த்தி, லிங்கோத்பவர், சோமாஸ்கந்தர், மரகத விநாயகர், விசுவநாத விசாலாட்சி, பால தண்டாயுதபாணி, சுப்பிரமணியர், மகாலட்சுமி, பிரம்மா, துர்க்கை, சண்டிகேசுவரர், சண்டிகேசுவரி, நடராஜர், நவக்கிரகங்கள், கன்னிமூலை விநாயகர் ஆகியோர் உள்ளனர்.\n"}
{"id": "326151", "url": "https://ta.wikipedia.org/wiki?curid=326151", "title": "மரபுரிமைச் சுற்றுலாத்துறை", "text": "மரபுரிமைச் சுற்றுலாத்துறை\n\nமரபுரிமைச் சுற்றுலாத்துறை (Heritage tourism) அல்லது பண்பாட்டு மரபுரிமைச் சுற்றுலாத்துறை என்பது, சுற்றுலா நிகழும் இடத்தின் பண்பாட்டு மரபுரிமையை முதன்மைப்படுத்தும் சுற்றுலாத்துறை ஆகும். ஐக்கிய அமெரிக்காவில் உள்ள வரலாற்றுப் பாதுகாப்புக்கான தேசிய அறக்கட்டளை (National Trust for Historic Preservation) மரபுரிமைச் சுற்றுலாத்துறை என்பதற்கு \"கடந்தகாலக் கதைகளையும் மக்களையும் உண்மையாக எடுத்துக்காட்டும் இடங்கள், அரும்பொருட்கள், செயற்பாடுகள் ஆகியவற்றை அனுபவிப்பதற்கான பயணம்\" என்றும், \"மரபுரிமைச் சுற்றுலாத்துறை பண்பாட்டு, வரலாற்று, இயற்கை வளங்களை உள்ளடக்கலாம்.\" என்றும் வரைவிலக்கணம் தருகிறது.\n\nSection::::பண்பாடு.\nபல்வேறு பண்பாடுகளை அறியும் ஆர்வம் எப்போதுமே பயணங்களின் முக்கிய நோக்கங்களில் ஒன்றாக இருந்துவந்துள்ளது. 16 ஆம் நூற்றாண்டில் இருந்து \"பெரும் சுற்றுலா\"வின் (Grand Tour) வளர்ச்சி இதற்குச் சான்றாக உள்ளது. உலக மட்டத்தில் உலகப் பண்பாட்டின் முக்கியமான விடயங்களில் இருந்து, உள்ளூர் அடையாளங்கள் சார்ந்த விடயங்கள்வரை எல்லா மட்டங்களிலான சுற்றுலாக்களிலும் பண்பாடு சார்பான ஈர்ப்புக்கள் முக்கிய பங்கு ஆற்றுகின்றன.\n\nவெயிலர், ஹோல் ஆகியோரது கூற்றுப்படி, பண்பாடு, மரபுரிமை, கலைகள் ஆகியன நீண்ட காலமாகவே சுற்றுலாத் தலங்களுக்குக் கவர்ச்சியை வழங்குவனவாக இருந்துவருகின்றன. அண்மைக் காலத்தில், மரபுரிமைகளிலும், கலைகளிலும் சிறப்பு ஆர்வம் கொண்டவர்களைக் கவர்வதற்கான ஒரு முக்கிய சந்தைப்படுத்தும் விடயமாக \"பண்பாடு\" உருவாகியுள்ளது. சுற்றுலாப் பயணிகளிடையே சிறப்பாக்கம் அதிகரிக்கும் போக்குக் காணப்படுவதால், பண்பாட்டு மரபுரிமைச் சுற்றுலாத்துறை இப்போது மிக வேகமாக வளரும் சுற்றுலாத்துறையாக உள்ளது. சாகசம், பண்பாடு, வரலாறு, தொல்லியல், உள்ளூர் மக்களுடனான தொடர்பாடல் போன்றவற்றை நாடும் சுற்றுலாப் பயணிகளின் அளவு உயர்ந்து வருவது இப்போக்குக்குச் சான்றாக உள்ளது.\n\nபல்வேறு காரணங்களுக்காகப் பண்பாட்டு மரபுரிமைச் சுற்றுலாத்துறை முக்கியமாக உள்ளது. இது விரும்பத்தக்க பொருளாதார, சமூகத் தாக்கங்களை ஏற்படுத்துகிறது. இது அடையாளங்களை உருவாக்கி அவற்றை வலுவூட்டுகின்றது. இது பண்பாட்டு மரபுரிமைகளைப் பாதுகாக்க உதவுகின்றது. பண்பாட்டை ஒரு கருவியாகப் பயன்படுத்தி மக்களிடையே புரிந்துணர்வையும், ஒருமைப்பாட்டையும் ஏற்படுத்துகிறது. இது பண்பாட்டுக்கு ஆதரவு அளிப்பதுடன் சுற்றுலாத்துறையைப் புதுப்பிக்கவும் உதவுகிறது. பண்பாட்டு மரபுரிமைச் சுற்றுலாத்துறை, சம்பந்தப்பட்டவர்களிடையே நெருக்கடிகளையும், பிணக்குகளையும் கூட உருவாக்குகின்றன எனச் சில ஆய்வாளர்கள் இனவரைவியல் அடிப்படையில் எடுத்துக்காட்டி உள்ளனர்.\n\nபண்பாட்டு மரபுரிமைச் சுற்றுலாத்துறை, தாங்கு வளர்ச்சிச் சூழலில் அடையப்படவேண்டிய பல இலக்குகளைக் கொண்டதாக உள்ளது. இவற்றுள் பண்பாட்டு வளங்களின் பாதுகாப்பு, வளங்களைத் துல்லியமாக விளக்குதல், உண்மையான வருகையாளர் அனுபவம், வருமானத்தைக் கூட்டுதல் என்பன இவ்விலக்குகளுள் அடங்குகின்றன. இதிலிருந்து பண்பாட்டு மரபுரிமைச் சுற்றுலாத்துறை என்பது அடையாளம் காணல், மேலாண்மை, மரபுரிமைப் பெறுமானத்தைப் பாதுகாத்தல் என்பவற்றைக் கருத்திலெடுப்பது மட்டும் அல்லாது, அது சமூகங்களிலும் பிரதேசங்களிலும் விளைவிக்கக்கூடிய தாக்கங்களைப் புரிந்துகொள்ளல், பொருளாதார, சமூகப் பயன்களைப் பெறுதல், பாதுகாப்பதற்கான நிதி வழங்களை வழங்குதல், சந்தைப்படுத்தல் போன்ற விடயங்களிலும் கவனம் செலுத்தவேண்டும்.\n\nமரபுரிமைச் சுற்றுலாவானது, பழைய கால்வாய்கள், தொடர்வண்டிப் பாதைகள், போர்க்களங்கள் போன்றவற்றை உள்ளடக்கிய வரலாற்று அல்லது தொழிற்றுறைக் களங்களுக்குச் செல்வதாக இருக்கலாம். இவற்றின் அடிப்படையான நோக்கம் கடந்தகாலம் பற்றிய உணர்வைப் பெறுவது ஆகும். ஒரு குறித்த இடத்தில் மூலத்தைக் கொண்டுள்ள புலம்பெர்ந்து வாழும் சமூகங்களைச் சேர்ந்தவர்களிடையே அவ்விடத்தை சந்தைப்படுத்துவதும் ஒரு இலக்காக இருக்கலாம்.\n"}
{"id": "326152", "url": "https://ta.wikipedia.org/wiki?curid=326152", "title": "இருபீனைல் கார்பனேட்டு", "text": "இருபீனைல் கார்பனேட்டு\n\nஇருபீனைல் கார்பனேட்டு \"(Diphenyl carbonate)\" என்பது CHO என்ற மூலக்கூற்று வாய்ப்பாடு கொண்ட வளையமிலா கார்பனேட்டு எசுத்தர் ஆகும். டைபீனைல் கார்பனேட்டு என்ற பெயராலும் இச்சேர்மம் அழைக்கப்படுகிறது. பாலிகார்பனேட்டு பலபடிகள் தயாரிக்கும்போது பிசுபீனால் ஏ உடன் இச்சேர்மம் ஒரு ஒருமம் ஆகவும் பாலிகார்பனேட்டுகள் சிதைவடையும்போது ஒரு விளைபொருளாகவும் இருக்கிறது. \nSection::::தயாரிப்பு.\n2002 ஆம் ஆண்டில் மட்டும் டைபீனைல் கார்பனேட்டு உலக அளவில் 254000 டன்கள் உற்பத்தி செய்யப்பட்டுள்ளது. பீனாலை பாசுகீனேற்றம் செய்யும் வழிமுறையே பெரும்பாலும் பயன்படுத்தப்படுகிறது . பல்வேறு நிபந்தனைகளில் இப்பாசுகீனேற்ற வினை நிகழ்ந்தாலும் நிகர வினைக்கான சமன்பாடு இங்கு தரப்பட்டுள்ளது. \n\n2 PhOH + COCl → PhOCOPh + 2 HCl\n\nபீனாலை ஆக்சிசனேற்ற கார்பனைலேற்றம் செய்யும் முறையைப் பின்பற்றினால் நச்சுத்தன்மை கொண்ட பாசுகீன் பயன்படுத்துவதை தவிர்க்கலாம், \n\n2 PhOH + CO + [O] → PhOCOPh + HO\nபீனாலை மாற்றுயெசுத்தராக்கல் வினைக்கு உட்படுத்தியும் இருபீனைல் கார்பனேட்டு தயாரிக்கலாம். \n\nCHOCOCH + 2 PhOH → PhOCOPh + 2 MeOH\nஇயக்கவியலும் வெப்ப இயக்கவியலும் இவ்வினை முறையை சாதகமாகக் குறிப்பிடவில்லை. உதாரணமாக, உயர்வெப்பநிலைகளில் இருமெத்தில் கார்பனேட்டு விரும்பத்தகாத வகையில் பீனாலை மெத்திலேற்றம் செய்து அனிசோலைத் தருகிறது. \n\nSection::::பயன்கள்.\nஇருபீனைல் கார்பனேட்டுடன் பிசுபீனைல் ஏ வைச் சேர்த்து மாற்று எசுத்தராக்கல் வினை மூலமாக பாலிகார்பனேட்டுகள் தயாரிக்கப்படுகின்றன. பீனால் இணைவிளைபொருளாக உருவாகிறது. பாசுகீன் பயன்பாடு தவிர்க்கப்படுகிறது. இந்த வினையை மறுசுழற்சி மீள்வினையாக்குவதனால் பாலிகார்பனேட்டு பீனாலுடன் மாற்று எசுத்தராக்கல் வினையில் ஈடுபட்டு இருபீனைல் கார்பனேட்டும் பிசுபீனால் ஏ வும் உருவாகின்றன . \n"}
{"id": "326157", "url": "https://ta.wikipedia.org/wiki?curid=326157", "title": "1,2-பியூட்டைலின் கார்பனேட்டு", "text": "1,2-பியூட்டைலின் கார்பனேட்டு\n\n1,2-பியூட்டைலின் கார்பனேட்டு \"(1,2-Butylene carbonate)\" என்பது CHO என்ற மூலக்கூற்று வாய்ப்பாடு கொண்ட அல்லது (H5C2)(C2H3)(CO3) என்ற மூலக்கூற்று அமைப்பிலான ஒரு கரிமச் சேர்மமாகும். 1,2-பியூட்டைலின் தொகுதியின் இரு முனைகளிலும் கார்பனேட்டு வேதி வினைக்குழுக்கள் இணைந்துள்ள ஓர் ஈரெசுத்தராக 1,2-பியூட்டைலின் கார்பனேட்டு கருதப்படுகிறது. மேலும், ஐந்து உறுப்பினர் பல்லினவளையச் சேர்மமாகவும் டையாக்சோலேன் வழிப்பொருளாகவும் குறிப்பாக 4-எத்தில்1,3-டையாக்சோலான்-2-ஒன் ஆகவும் கருதப்படுகிறது.\n\n1,2-பியூட்டைலின் கார்பனேட்டு ஒரு முனைவு நிலையற்ற கரைப்பான் ஆகும். மின்சார மின்கலங்களில் பயன்படும் அயனத்திரவங்களுக்கு மாற்றாகவும் பல்வேறு பயன்களை கொண்ட கரிமச்சேர்மமாகவும் 1,2-பியூட்டைலின் கார்பனேட்டு கருதப்படுகிறது.\n"}
{"id": "326160", "url": "https://ta.wikipedia.org/wiki?curid=326160", "title": "வெள்ளை குறுவை கார் (நெல்)", "text": "வெள்ளை குறுவை கார் (நெல்)\n\nவெள்ளை குறுவை கார் (\"Vellai Kuruvi Kar\") பாரம்பரிய நெல் பட்டியலில் இடம்பிடித்துள்ள இவ்வகை நெல் தமிழகத்தின் நாகை மாவட்டத்திலுள்ள “வெள்ளப்பாலம்” மற்றும் “கீவலுார்” போன்றப் வட்டாரங்களில் நன்கு வளரக் கூடிய நெல் இரகமாகும். 25 - 30 நாட்கள் (நாற்றங்கால்) நாற்று வளர்ப்பு உட்பட, 125 - 135 நாட்களில் அறுவடைக்கு வரக்கூடிய இந்த நெல் இரகம், சுமார் 100 - 120 சென்டிமீட்டர் உயரம் வரையில் வளரக் கூடியதாகும். வெள்ளை குறுவை காரின் தானிய மணிகள், மற்றும் வைக்கோல் ஆகியவை வெளிறிய மஞ்சள் நிறத்திலிருந்து, அழுக்கான வெள்ளை நிறமாகத் தோற்றமளிப்பதாக உள்ளது. மேட்டுப்பாங்கான நிலப்பகுதியில் வறட்சியைத் தாங்கி வளரக்கூடிய இந்த நெல் இரகம், நேரடி விதைப்பு முறைக்கு மிகவும் ஏற்றதாக உள்ளது. \n\nSection::::பருவகாலம்.\n130 - 135 நாட்கள் வயதுடைய இந்த வெள்ளை குறுவை கார் யூலை மாதம் முதல், ஆகத்து மாதம் முடிய உள்ள முன் சம்பா பருவத்திலும் (பட்டம்), செப்டம்பர் மாதம் முதல், அக்டோபர் மாதம் முடிவாக உள்ள பின் சம்பா பருவத்திலும் ஏற்றதாகும். \n\n\n"}
{"id": "326162", "url": "https://ta.wikipedia.org/wiki?curid=326162", "title": "பெரியகளந்தை ஆதீசுவரர் கோயில்", "text": "பெரியகளந்தை ஆதீசுவரர் கோயில்\n\nபெரியகளந்தை ஆதீசுவரர் கோயில் தமிழ்நாட்டில் கோயம்புத்தூர் மாவட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் கோயம்புத்தூர் மாவட்டத்தில் பெரியகளந்தை என்னுமிடத்தில் அமைந்துள்ளது.\n\nSection::::இறைவன், இறைவி.\nஇக்கோயிலின் மூலவராக ஆதீசுவரர் உள்ளார். இவர் ஆதிசேசுவரர் என்றும், ஆதிபுரீசுவரர் என்றும் அழைக்கப்படுகிறார். இறைவி பெரியநாயகி ஆவார். கோயிலின் தல மரம் சந்தனம் ஆகும். கோயிலில் தல தீர்த்தமாக பிரம்ம தீர்த்தம் உள்ளது. ஆனி உத்திரம், ஆடி வெள்ளி, பங்குனி உத்திரம், சிவராத்திரி, நவராத்திரி, கார்த்திகை உள்ளிட்ட பல விழாக்கள் நடைபெறுகின்றன.\n\nSection::::அமைப்பு.\nமூலவர் சுயம்புவாக உள்ளார். மூலவர் கருவறைக்குக் கீழ் சுனை இருப்பதாகக் கூறுகின்றனர். இத்தலத்தைப் பற்றி அருணகிரியார் பாடியுள்ளார். திருச்சுற்றில் சனீசுவரர், ஸ்ரீதேவி பூதேவியுடன் வரதராஜர் உள்ளார். தலத்தின் விநாயகர் பால விநாயகர் ஆவார். இந்திரன், சூரியன், பிரம்மா, வாலி, அகத்தியர், பதஞ்சலி மகரிஷி உள்ளிட்டோர் வழிபட்டுள்ளனர்.\n"}
{"id": "326164", "url": "https://ta.wikipedia.org/wiki?curid=326164", "title": "சேவூர் வாலீசுவரர் கோயில்", "text": "சேவூர் வாலீசுவரர் கோயில்\n\nசேவூர் வாலீசுவரர் கோயில் தமிழ்நாட்டில் கோயம்புத்தூர் மாவட்டத்தில் உள்ள சிவன் கோயிலாகும். இது ஒரு தேவார வைப்புத்தலமாகும். \n\nSection::::அமைவிடம்.\nஇக்கோயில் கோயம்புத்தூர் மாவட்டத்தில் சேவூர் என்னுமிடத்தில் அமைந்துள்ளது. இத்தலம் சுந்தரரால் பாடப்பெற்ற வைப்புத்தலமாகும்.\n\nSection::::இறைவன், இறைவி.\nஇக்கோயிலின் மூலவராக வாலீவரர் உள்ளார். வாலி வழிபட்டதால் மூலவர் இவ்வாறு அழைக்கப்படுகிறார். இறைவி அறம்வளர்த்த நாயகி ஆவார். கோயிலில் தல தீர்த்தமாக தெப்பம் உள்ளது. சிவராத்திரி, ஐப்பசியில் அன்னாபிசேகம், கார்த்திகை உள்ளிட்ட பல விழாக்கள் நடைபெறுகின்றன.\n\nSection::::அமைப்பு.\nஐந்து நிலையுடன் கூடிய ராஜ கோபுரம் உள்ளது. இத்தலத்து விநாயகர் அனுக்கை விநாயகர் ஆவார். மூலவருக்கு இடது புறம் இறைவி தனி சன்னதியில் உள்ளார். இறைவியின் சன்னதிக்குப் பின் புறம் பால தண்டாயுதபாணி கையில் தண்டத்துடன் உள்ளார். திருச்சுற்றில் பஞ்ச லிங்கம், சகஸ்ர லிங்கம், சூரியன், சந்திரன், ஞானசம்பந்தர், நாவுக்கரசர், சுந்தரர், மாணிக்கவாசகர் ஆகியோர் உள்ளனர். மேற்கு நோக்கிய நிலையில் சனீசுவரர் தனி சன்னதியில் உள்ளார். நவக்கிரக மண்டபமும் இக்கோயிலில் உள்ளது. கோயிலுக்கு எதிரில் தீப ஸ்தம்பம் காணப்படுகிறது. இதில் வாலி சிவனுக்கு பூசை செய்வது போன்ற சிற்பம் காணப்படுகிறது. அரச மரத்தடியில் விநாயகர் உள்ளார். அருகில் லிங்க பாணம் உள்ளது.\n"}
{"id": "326166", "url": "https://ta.wikipedia.org/wiki?curid=326166", "title": "தேவனாம்பாளையம் அமணீசுவரர் கோயில்", "text": "தேவனாம்பாளையம் அமணீசுவரர் கோயில்\n\nதேவனாம்பாளையம் அமணீசுவரர் கோயில் தமிழ்நாட்டில் கோயம்புத்தூர் மாவட்டத்தில் பொள்ளாச்சி வட்டத்தில் உள்ள சிவன் கோயிலாகும்.\n\nSection::::அமைவிடம்.\nஇக்கோயில் கோயம்புத்தூர் மாவட்டத்தில் தேவனாம்பாளையம் என்னுமிடத்தில் அமைந்துள்ளது. முன்னர் இவ்வூர் தேவ நகர் என்றழைக்கப்பட்டது.\n\nSection::::இறைவன், இறைவி.\nஇக்கோயிலின் மூலவராக அமணீசுவரர் உள்ளார். இறைவி அறம்வளர்த்த நாயகி ஆவார். வில்வம், நொச்சி ஆகியவை கோயிலின் தல மரங்களாகும். கோயிலின் தல தீர்த்தமாக கற்பக நதி உள்ளது. சிவராத்திரி, கார்த்திகை, பிரதோஷம், ஆருத்ரா தரிசனம் உள்ளிட்ட பல விழாக்கள் நடைபெறுகின்றன.\n\nSection::::அமைப்பு.\nகற்பக ஆற்றுக்கு நடுவில் பாறையின்மீது இக்கோயில் அமைந்துள்ளது. ஆற்றில் நீர் காணப்படும் நேரங்களில் கோயிலுக்குச் செல்வது சற்று சிரமமாகும். திருச்சுற்றில் நந்தி, அஷ்ட தேவதைகள், விநாயகர், முருகன் உள்ளனர். அர்த்த மண்டபத்தில் ருத்ர தாண்டவர் உள்ளார். அவர் தனது எட்டு கைகளிலும் ஆயுதங்களை ஏந்திய நிலையில் காணப்படுகிறார். பிரம்மா, விஷ்ணு, சிவன் ஆகியோர் ஒரே கருவறையில் சுயம்புவாக உள்ளனர்.\n"}
{"id": "326172", "url": "https://ta.wikipedia.org/wiki?curid=326172", "title": "பொட்டாசியம் குளோரைடு", "text": "பொட்டாசியம் குளோரைடு\n\nபொட்டாசியம் குளோரைடு (\"Potassium chloride\", KCl) என்பது பொட்டாசியம், குளோரைடு ஆகியவற்றைக் கொண்ட ஒரு உலோக உப்பீனிய சேர்மம் ஆகும். மணமற்ற இந்த உப்பு வெண்ணிறம் அல்லது நிறமற்ற கண்ணாடிப் படிகத்தைப் போன்றதாகும். நீரில் எளிதில் கரையக்கூடியது, உப்பின் சுவையைக் கொண்டது. பொட்டாசியம் குளோரைடு உரமாகவும், மருத்துவம், உணவு பதப்படுத்தல் போன்றவற்றிலும் பயன்படுத்தப்படுகிறது. அத்துடன் உயிர்-போக்கும் ஊசி ஏற்றும் மரணதண்டனை முறைக்குப் பயன்படுத்தப்படும் மூன்று-மருந்துகள் அடங்கிய கலவைக்கு இதய நிறுத்தம் ஏற்படுத்தக்கூடிய மூன்றாவது மருந்தாகவும் இது கலக்கப்படுகிறது. இது இயற்கையாக சில்வைட்டு கனிமமாகவும், சில்வைனைட்டு படிகத்தில் சோடியம் குளோரைடுடனும் கிடைக்கிறது.\n\nSection::::தயாரிப்பு.\nபொட்டாசியம் குளோடைடு சில்வைட்டு, கார்னலைட்டு, பொட்டாசு ஆகிய கனிமங்களில் இருந்து பிரித்தெடுக்கப்படுகிறது. இது கடல்நீரில் இருந்தும் பிரித்தெடுக்கப்படுகிறது. அத்துடன் பொட்டாசியம் நைத்திரேட்டு, ஐதரோகுளோரிக் காடி ஆகியவற்றில் இருந்து நைத்திரிக்கு அமிலத் தயாரிப்பில் துணை-விளைபொருளாகவும் பெறப்படுகிறது.\n\nSection::::ஆய்வுக்கூடத்தில் தயாரிப்பு.\nபொட்டாசியம் குளோரைடு அதிக செலவில்லாமல் பெறப்படுவதால், ஆய்வுக்கூடத்தில் மிக அரிதாக தேவைக்காக மட்டும் தயாரிக்கப்படுகிறது. ஆய்வுக்கூடத்தில் இது பொட்டாசியம் ஐதராக்சைடு (அல்லது வேறு பொட்டாசியம் காரங்களை) ஐதரோகுளோரிக் காடியுடன் சேர்ப்பதால் பெறப்படுகிறது:\n"}
{"id": "326173", "url": "https://ta.wikipedia.org/wiki?curid=326173", "title": "கடத்தூர் அர்ச்சுனேசுவரர் கோயில்", "text": "கடத்தூர் அர்ச்சுனேசுவரர் கோயில்\n\nகடத்தூர் அர்ச்சுனேசுவரர் கோயில் தமிழ்நாட்டில் கோயம்புத்தூர் மாவட்டத்தில் பொள்ளாச்சி வட்டத்தில் உள்ள சிவன் கோயிலாகும். \n\nSection::::அமைவிடம்.\nஇக்கோயில் கோயம்புத்தூர் மாவட்டத்தில் கடத்தூர் என்னுமிடத்தில் அமைந்துள்ளது. முன்னர் இவ்வூர் தேவ நகர் என்றழைக்கப்பட்டது.\n\nSection::::இறைவன், இறைவி.\nஇக்கோயிலின் மூலவராக அர்ச்சுனேசுவரர் உள்ளார். அமராவதி நதிக்கரையில் உள்ள 11 சிவன் கோயில்களில் இங்குள்ள மூலவர் சுயம்புவாக உள்ளார். இவர் மருதவன ஈசுவரர் என்றும், திருமருதுடையூர் மருதீசர் என்றும் அழைக்கப்படுகிறார். இறைவி கோமதி அம்மன் ஆவார். கோயிலின் தல தீர்த்தமாக அமராவதி உள்ளது. மகாசிவராத்திரி, மாதாந்திர பிரதோஷம், சிவராத்திரி உள்ளிட்ட பல விழாக்கள் நடைபெறுகின்றன. \n\nSection::::அமைப்பு.\nகிழக்கு வாசல் பகுதியில் 36 அடி உயர ராஜ கோபுரம் அமைந்துள்ளது. இந்த மாவட்டத்தில் மிகப் பெரிய கருவறை விமானத்தைக் கொண்டுள்ள கோயில் என்ற சிறப்பைப் பெறுகிறது. இறைவன் சன்னதியிலிருந்து இறைவி சன்னதி தனியாக பிரிக்கப்பட்டு, தனித்தனி கோயில்களாக, தனித்தனி முற்றம், தனித்தனி வாசல் என்ற நிலையில் அமைந்துள்ளன. கன்னி மூலையில் வலம்புரி விநாயகரும், வாயு மூலையில் சுப்பிரமணியரும் அவரருகே சண்டிகேசுவரரும் தனித்தனி சன்னதிகளில் உள்ளனர். மூலவர் கருவறையின் தெற்கு புறம் தட்சிணாமூர்த்தி உள்ளார். மேற்கில் மகாவிஷ்ணு நின்ற கோலத்தில் உள்ளார். சூரியன் உதிக்கும்போது தண்ணீரில் அந்த ஒளி பட்டு, மூலவரின் மீது காட்சியளிக்கிறது. உத்திராயணம், தட்சிணாயணம் ஆகிய இரு காலங்களிலும் இவ்வாறு காணப்படுகிறது. \n"}
{"id": "326180", "url": "https://ta.wikipedia.org/wiki?curid=326180", "title": "வரலாற்றுப் பாதுகாப்புக்கான தேசிய அறக்கட்டளை", "text": "வரலாற்றுப் பாதுகாப்புக்கான தேசிய அறக்கட்டளை\n\nவரலாற்றுப் பாதுகாப்புக்கான தேசிய அறக்கட்டளை (National Trust for Historic Preservation) வாசிங்டன் டி. சி. இல் உள்ள, தனியார் நிதியுடன் இயங்கும் இலாபநோக்கற்ற அமைப்பு ஆகும். இது ஐக்கிய அமெரிக்காவில் வரலாற்றுப் பாதுகாப்புத் துறையில் செயற்படுகிறது. உறுப்பினர் உதவியில் இயங்கும் இந்த அமைப்பு, அமெரிக்காவில் உள்ள பல வகைப்பட்ட வரலாற்றுக் கட்டிடங்கள், அயல்கள், மரபுரிமைகள் ஆகியவற்றை அதன் திட்டங்கள், வளங்கள், பரிந்துரைகள் ஆகியவற்றினூடாகப் பாதுகாப்பதற்கு உதவுமுகமாக 1949 இல் காங்கிரசு உரிமைப்பட்டயம் மூலம் நிறுவப்பட்டது.\n\nSection::::மேலோட்டம்.\nஅமெரிக்காவின் வரலாற்று இடங்களைப் பாதுகாப்பதில் தலைமைத்துவம் வழங்குவதன் மூலமும்; தேசிய கொள்கை உருவாக்கப் பணிகளில் ஈடுபடுவதுடன் தமது உள்ளூர் அலுவலகங்கள் ஊடாகவும், தேசிய பூங்கா சேவை, மாநில வரலாற்றுப் பாதுகாப்பு அலுவலகங்கள், உள்ளூர் வரலாற்றுப் பாதுகாப்புக் குழுக்கள் போன்ற பங்காளிகள் ஊடாகவும் பரப்புரைகளை மேற்கொள்வதன் மூலமும், உள்ளூர் வரலாற்றுப் பாதுகாப்பாளர்களுக்கு ஆற்றல் வழங்குவதை இந்த அமைப்பு நோக்கமாகக் கொண்டுள்ளது.\n\nவாசிங்டன் டி. சி. இல் தலைமையகத்தைக் கொண்டுள்ள இந்த அமைப்பின் கள அலுவலகங்கள் பாசுட்டன், நியூயார்க் நகரம், சார்லசுட்டன், நாசுவிலி, சிக்காகோ, ஊசுட்டன், டென்வர், பொயிசு, லாசு ஏஞ்சல்சு, சான் பிரான்சிசுக்கோ, கான்பி (ஒரிகோனில் உள்ள போர்ட்லாந்துக்கு அண்மையில்), சீட்டில் ஆகிய இடங்களில் உள்ளன. இந்த அமைப்பு அறங்காவலர் சபையினால் நிர்வாகம் செய்யப்படுகிறது. இதன் தற்போதைய தலைவர் இசுட்டெபனி கே. மீக்சு. தற்போது இவ்வமைப்புக்கு ஏறத்தாழ 750,000 உறுப்பினர்களும் உதவுபவர்களும் உள்ளனர்.\n\nபரப்புரைகளை முன்னெடுப்பதற்கும் அப்பால், பாதுகாப்புத் தலைமைத்துவ மன்றத்தினூடாகக், கட்டுரைகள், ஆய்விதழ்கள், விடய ஆய்வு, மாநாடுகள், பயிற்சிகள் போன்ற கல்வி வளங்களையும் இந்த அமைப்பு வழங்குகிறது. இது, \"பிரிசெர்வேசன்\" (Preservation) என்னும் சஞ்சிகை ஒன்றை வெளியிடுவதுடன், \"பிரிசெர்வேசன்நேசன்\" (PreservationNation) என்னும் வலைப்பூ ஒன்றையும் நடத்தி வருகிறது.\n\nதேசிய அறக்கட்டளையின் தற்போதைய பணி, வரலாற்று இடங்களின் தகவமை மீள்பயன்பாடு ஊடாகப் பேண்தகு சமுதாயங்களைக் கட்டியெழுப்புவதையும்; பண்பாட்டு முக்கியத்துவம் கொண்ட களங்களைப் பாதுகாப்பதன் மூலம் பண்பாட்டுப் பல்வகைமையைக் காப்பதையும்; பொது நிலங்களில் உள்ள வரலாற்று இடங்கள் தொடர்பில் கூடிய பொறுப்பாண்மையுடன் செயற்படுவதையும், வரலாற்றுச் சொத்துக்களின் மேலாண்மையில் புதுமுறைகளை முன்னெடுப்பதையும் நோக்கமாகக் கொண்டது.\n"}
{"id": "326182", "url": "https://ta.wikipedia.org/wiki?curid=326182", "title": "மாலிப்டினம்(V) குளோரைடு", "text": "மாலிப்டினம்(V) குளோரைடு\n\nமாலிப்டினம்(V) குளோரைடு \"(Molybdenum(V) chloride)\" (MoCl) என்ற மூலக்கூற்று வாய்ப்பாடு கொண்ட கனிம வேதியியல் சேர்மமாகும். அடர் கருப்பு நிறச் சேர்மமான இச்சேர்மம் பிற மாலிப்டினம் சேர்மங்களை தயாரிக்க ஆராயப்பட்டு வருகிறது. ஈரத்தால் பாதிக்கப்படும் இச்சேர்மம் குளோரினேற்றம் பெற்ற கரைப்பான்களில் கரைகிறது. மாலிப்டினம் பென்டாகுளோரைடு என்று வழக்கமாக அழைக்கப்படும் இச்சேரம் உண்மையில் இருபடி MoCl என்ற மூலக்கூற்று வாய்ப்பாடு கொண்ட ஒரு இருபடியாகும்\n\nSection::::கட்டமைப்பு.\nஒவ்வொரு மாலிப்டினமும் உட்புற எண்முக சீரொழுங்கும், மாலிப்டின மையங்களுக்கு இடையில் இரண்டு குளோரைடு பாலங்களையும் கொண்டுள்ளன. இதே கட்டமைப்பு தங்குதன், நையோபியம், டாண்ட்டலம் பென்டாகுளோரைடுகளில் காணப்படுகிறது. வாயு முகநிலையிலும் கரைசல்களில் பகுதியாகவும் இந்த இருபடிகள் சிறிதளவு சிதைவடைந்து ஒருபடி பென்டா ஆலைடைக் கொடுக்கின்றன . இவை இணைகாந்தப் பண்பு கொண்டு, மாலிப்டின மையங்கள் ஒவ்வொன்றும் இணைபிரிந்த எலக்டரானைப் பெற்றுள்ளன. முறையான +5 ஆக்சிசனேற்ற நிலையில் உலோக மையத்தின் மீது இணைதிறன் எலக்ட்ரானை விடுவிக்கின்றன. \n\nSection::::தயாரிப்பும் வேதி வினைகளும்.\nMo தனிமத்தை குளோரினேற்றம் செய்தும், MoO3 சேர்மத்தை குளோரினேற்றம் செய்தும் மாலிப்டினம்(V) குளோரைடைத் தயாரிக்கலாம். இம்முறையில் நிலைப்புத்தன்மையற்ற மாலிப்டினம் எக்சாகுளோரைடு உற்பத்தியாவதில்லை\n\nMoCl5 ஒரு வலுவான ஆக்சிசனேற்றியாகும். அசிட்டோநைட்ரைலால் ஒடுக்கப்பட்டு ஆரஞ்சுநிற அணைவுச் MoCl4(MeCN)2, சேர்மத்தைக் கொடுக்கிறது. பின்னர் இது டெட்ரா ஐதரோ பியூரானுடன் வினைபுரிந்து MoCl4(THF)2 என்ற பிற மாலிப்டினமுள்ள அணைவுச் சேர்மங்கள் தயாரிப்பில் உதவும் முன்னோடிச் சேர்மத்தைக் கொடுக்கிறது. \nMoCl5 சேர்மம் HBr ஆல் ஒடுக்கப்பட்டு MoBr4 உருவாகிறது. \n\n-50 பாகை செல்சியசு வெப்பநிலையில் எத்தில் புரோமைடு முன்னிலையில் புரோமினேற்றம் நிகழ்ந்து இடைநிலையாக MoBr5 உருவாகிறது. 20 ° செல்சியசு வெப்பநிலையில் Br2 உருவாக்கப்பட்டு மாலிப்டினத்தின் வழக்கமான +5 ஆக்சிசனேற்ற நிலை +4 ஆக்சிசனேற்ற நிலையாக மாறுகிறது. வினையில் நிகழும் ஒட்டுமொத்த மாற்றமும் இச்சமன்பாட்டில் தரப்பட்டுள்ளது. \n\n2 MoCl + 10 HBr → 2 MoBr + 10 HCl + Br\n\nMoBr4 , டெட்ரா ஐதரோபியூரானுடன் வினைபுரிந்து Mo(III) இனத்தைச் சார்ந்த மெர்-MoBr3(THF)3 கிடைக்கிறது. \nஎளிதில் ஆக்சிசனமேற்றமடையாத ஈந்தணைவி களுக்கு எதிராக MoCl5 ஒரு நல்ல இலூயிக் அமிலமாக விளங்குகிறது\n\nகுளோரைடுடன் வினைபுரிந்து [MoCl6]− என்ற ஒரு கூட்டு விளைபொருளாக உருவாகிறது.\nகுளோரினேற்றம், ஆக்சிசன்நீக்கம், ஆக்சிசனேற்ற பிணைப்பு வினைகள் போன்ற கரிமத்தொகுப்பு வினைகளில் அரிதாக மாலிப்டினம்(V) குளோரைடு பயன்படுத்தப்படுகிறது\n\nSection::::முன்பாதுகாப்பு.\nமாலிப்டினம்(V) குளோரைடு ஒரு தீவிரமான ஆக்சிசனேற்ரி என்பதால் விரைவாக நீராற்பகுப்பு அடைந்து ஐதரசன் குளோரைடு வாயுவை விடுவிக்கிறது. \n"}
{"id": "326189", "url": "https://ta.wikipedia.org/wiki?curid=326189", "title": "கீல்", "text": "கீல்\n\nகீல் ஒரு இயந்திர பொருள் ஆகும்.இரண்டு திட பொருட்களை இணைக்கும் இயந்திர தாங்கி.இந்த இயந்திர தாங்கி ஒரு வரையறுக்கப்பட்ட சுழல்முறை கொண்டது.இந்த கீல் கதவு ,ஜன்னல்,அலமாரி போன்ற வற்றில் பயன்படும். இந்த கீல் துருப்பிடிக்கா எஃகு,இரும்பு ,பித்தளை போன்ற உலோகத்தால் உருவாக்கப்படுகிறது.இரண்டு பொருட்கள் (பெரும்பாலும் மரபலகை,ஓட்டுப்பலகை,நெகிழிபலகை) ஒரு தரமான கீல் மூலம் இனைக்கப்பட்டு இருக்கும்போது அவற்றில் ஒன்று நிலையாகவும் மற்றொன்று வரையறுக்கப்பட்ட கோணத்தில் சுழலும் தன்மை உடையது .உலகின் பல நாடுகளிலும் இந்த கீல் உற்பத்தி செய்யப்படுகிறது.\n\nSection::::சான்றுகள்.\nhttp://www.technologystudent.com/joints/hinge1.htm\n"}
{"id": "326192", "url": "https://ta.wikipedia.org/wiki?curid=326192", "title": "இளங்கலை கல்வியியல்", "text": "இளங்கலை கல்வியியல்\n\nஇளங்கலை கல்வியியல் (Bachelor of Education) என்பது பள்ளிகளில் ஆசிரியர் பணிக்காக ஆசிரிய மாணவர்களை தயார் செய்யும் \"இளங்கலை தொழில்முறை பட்டம்\" ஆகும். இளங்கலை கல்வியியல் பயின்ற ஆசிரியர்கள் மாணவர்களுக்கு கற்பிக்க முழுமையாக தகுதி பெற்றிருக்க வேண்டும்.\n\nSection::::இந்தியா.\nஇந்தியாவில் இளங்கலை கல்வியியல் கல்வியியல் கல்லூரிகளில் பயிற்றுவிக்கப்படுகிறது. \n\nSection::::படிப்புக் காலம்.\nஇந்தியா முழுவதும் ஆசிரியர் பயிற்சி நிறுவனங்களுக்கு அங்கீகாரம் அளிக்கும் அமைப்பான தேசிய ஆசிரியர் கல்வி மையம் (என்.சி.டி.இ.) இளங்கலை கல்வியியல் படிப்பு காலம் 2 ஆண்டுகளாக உயர்த்தப்படும் என்று அறிவித்தது. இதையடுத்து 2015-2016 ஆம் கல்வி ஆண்டு முதல் அனைத்து கல்வியியல் கல்லூரிகளிலும் நடைமுறைப்படுத்தப்பட்டது. \n\nSection::::பல்கலைக்கழகம்.\nதமிழ்நாட்டிலுள்ள கல்வியியல் கல்லூரிகள் அனைத்தும் தமிழ்நாடு ஆசிரியர் கல்வியியல் பல்கலைக்கழகத்துடன் இணைக்கப்பட்டு உள்ளன.\n"}
{"id": "326194", "url": "https://ta.wikipedia.org/wiki?curid=326194", "title": "அலுமினியம் இண்டியம் ஆர்சனைடு", "text": "அலுமினியம் இண்டியம் ஆர்சனைடு\n\nஅலுமினியம் இண்டியம் ஆர்சனைடு \"(Aluminium indium arsenide)\" என்பது AlInAs (AlxIn1-xAs) என்ற மூலக்கூற்று வாய்ப்பாடு கொண்ட ஒரு குறைக்கடத்திச் சேர்மமாகும். இண்டியம் அலுமினியம் ஆர்சனைடு என்ற பெயராலும் இக்குறைகடத்தி அழைக்கப்படுகிறது. காலியம் இண்டியம் ஆர்சனைடு (GaInAs) குறைக்கடத்தியின் அணிக்கோவை மாறிலிகளுக்கு அருகான மதிப்புகளையும் அதைவிட கூடுதலான ஆற்றல் இடைவெளியையும் இக்குறைகடத்தி கொண்டுள்ளது. (AlxIn1-xAs) என்ற வாய்ப்பாட்டிலுள்ள X, 0 மற்றும் 1 என்ற மதிப்புகளை ஏற்கிறது. InAs மற்றும் AlAs சேர்மங்களுக்கிடையிலான விதிக்கட்டுபாடில்லாத கலப்புலோகம் என்பதை இம்மதிப்புகள் சுட்டிக்காட்டுகின்றன. விகிதக்கட்டுப்பாடுகள் ஏதுமில்லாத கலப்புலோகமிது என்பதை AlInAs என்ற வாய்ப்பாடு தெரிவிக்கிறது. \n\nதாங்கல் அடுக்குகளாக உறுமாற்ற உயர் எலக்ட்ரான் இயக்க திரிதடையங்களில் அலுமினியம் இண்டியம் ஆர்சனைடு பயன்படுத்தப்படுகிறது. இங்கு இது காலியம் ஆர்சனைடு தளப்பொருள், காலியம் இண்டியம் ஆர்சனைடு அலைவரிசை இவற்றிடையிலான அணிக்கோவை மாறிலிகளை சமப்படுத்துகிறது. \nஇண்டியம் காலியம் ஆர்சனைடுகளுடன் சேர்த்து குவாண்டம் படலமாகச் செயற்படும் மாற்று அடுக்குகள் தயாரிக்கவும் இது பயன்படுத்தப்படுகிறது. இத்தகைய அமைப்புகள் அகன்றவரிசை குறைக்கடத்தி லேசர்களில் பயன்படுத்தப்படுகின்றன. \n\nSection::::முன்பாதுகாப்பு.\nAlInAs இன் நச்சுத்தன்மை குறித்து முழுமையாக ஆராயப்படவில்லை. தூளாக இருக்கும் போது இது கண், தோல், நுரையீரல்களில் எரிச்சலை உண்டாக்குகிறது. மேலும் இது தொடர்பான மூலப்பொருட்களும் ஆராயப்பட்டு சமீபத்தில் விமர்சிக்கப்பட்டுள்ளது . \n"}
{"id": "326203", "url": "https://ta.wikipedia.org/wiki?curid=326203", "title": "தகவமை மீள்பயன்பாடு", "text": "தகவமை மீள்பயன்பாடு\n\nதகவமை மீள்பயன்பாடு (Adaptive reuse) என்பது, பழைய களங்களையும், கட்டிடங்களையும் அவை கட்டப்பட்ட அல்லது வடிவமைக்கப்பட்ட நோக்கங்கள் அல்லாத பிற நோக்கங்களுக்கு மீளப் பயன்படுத்தும் செயல்முறையைக் குறிக்கும். நகர்ப்புறப் பரவலைக் குறைப்பதற்கும், நிலத்தைச் சேமிப்பதற்கும் தகவமை மீள்பயன்பாடு முக்கிய காரணியாக அமையக்கூடும் என்ற கருத்து உள்ளது. இருந்தாலும், புதுப்பித்தல், முகப்பியம், தகவமை மீள்பயன்பாடு ஆகியவற்றுக்கு இடையில் தெளிவில்லாத எல்லைகளே இருப்பதால், சிலவேளைகளில் தகவமை மீள்பயன்பாடு சர்ச்சைக்கு உள்ளாகக்கூடும். இது வரலாற்றுப் பாதுகாப்புக்கும், இடித்து அழித்தலுக்கும் இடையிலான ஒரு இணக்கநிலையாகக் கருதப்படுகிறது.\n"}
{"id": "326205", "url": "https://ta.wikipedia.org/wiki?curid=326205", "title": "அடி மண்", "text": "அடி மண்\n\nஅடி மண் \"(Subsoil)\" என்பது தரையின் மேர்பரப்பில் இருக்கும் மேல் மண்ணிற்குக் கீழாக நிலத்தடியில் உள்ள மண்ணாகும்.மேல் மண்ணைப் போலவே இதுவும் மணல், வண்டல் மற்றும் களிமண் போன்றவற்றின் சிறிய துகள்கள் சேர்ந்து அடி மண்னையும் உருவாக்குகின்றன. ஆனால் அடி மண்ணில் மேல் மண்ணில் உள்ள உயிர்ம பருப்பொருள்களையும் மற்றும் மட்கு உள்ளடக்கத்தையும் கொண்டிருக்கவில்லை.\n\nநிலத்தடி மண்ணுக்குக் கீழேயிருப்பது கீழடுக்காகும். எஞ்சிய படுகைப் பாறை படிவுகள் அல்லது காற்றுவீச்சுப் படிவுகள் போன்றவை ஒன்றன்கீழ் ஒன்றாக படிந்துள்ளன. படிவத்தின் கீழ் உள்ள மற்றொரு படிவம், உள்ளது.\nஅடர் மட்குகள் குறைவாக இருப்பதால் அடிமண்ணின் நிறம் மேல் மண்ணைக் காட்டிலும் வெளிர் நிறத்தில் காணப்படுகின்றன. இங்கு மரங்கள் போன்ற சில தாவரங்களின் ஆழமான வேர்கள் காணப்படலாம். ஆனால் பெரும்பாலான தாவரங்களின் வேர்கள் மேல் மண்ணின் மேற்பரப்பிற்குள்ளேயே உள்ளன.\n\nகளிமண் சார்ந்த அடிமண்ணே உலர்மண் கல், திமித்த மண்சுவர், போன்ற பல புவி கட்டுமானங்களுக்கு ஆதார மூலமாக உள்ளது.\n\n\n"}
{"id": "326206", "url": "https://ta.wikipedia.org/wiki?curid=326206", "title": "பரிசால் கோட்டம்", "text": "பரிசால் கோட்டம்\n\nபரிசால் கோட்டம் () தெற்காசியாவின் வங்காளதேச நாட்டில் உள்ள எட்டு கோட்டங்களில் ஒன்றாகும். பரிசால் கோட்டம் 1 சனவரி 1993-இல் துவக்கப்பட்டது.\nதென்மத்திய வங்காளதேசத்தில் அமைந்த இக்கோட்டம், 13,644.85 சதுர கிலோ மீட்டர் பரப்பளவும், 81,47,000 மக்கள் தொகையும் கொண்டது. \n\nபரிசால் கோட்டத்தின் நிர்வாகத் தலைமையிடம் பத்மா (கங்கை ஆறு) ஆற்றின் வடிநிலத்தில் உள்ள பரிசால் நகரம் ஆகும். \nபரிசால் கோட்டம், பிரோஜ்பூர் மாவட்டம், போலா மாவட்டம், பரிசால் மாவட்டம், பர்குனா மாவட்டம், ஜலோகட்டி மாவட்டம் மற்றும் பதுவாகாளி மாவட்டம் என ஆறு மாவட்டங்களைக் கொண்டுள்ளது. \n\nSection::::கோட்ட எல்லைகள்.\nபரிசால் கோட்டத்தின் வடக்கில் டாக்கா கோட்டமும், தெற்கில் வங்காள விரிகுடாவும், கிழக்கில் சிட்டகாங் கோட்டமும், மேற்கில் குல்னா கோட்டமும் எல்லைகளாகக் கொண்டுள்ளது.\n\nSection::::பொருளாதாரம்.\nவங்காளதேசத்தின் நெற்களஞ்சியம் என பரிசால் கோட்டத்தை அழைப்பர். இக்கோட்டத்தில் நெல், கரும்பு, வாழை, தானியங்கள், பருப்பு வகைகள், சணல், கரும்பு, பருத்தி, பஞ்சு மற்றும் துணி ஆலைகள், மருந்து தொழிற்சாலைகள் உள்ளது. மீன் பிடி தொழில் பெரிய அளவில் நடைபெறுகிறது.\nஆற்று வழி நீர்த் தடங்கள் வழியாக கொல்கத்தா – பரிசால் – டாக்கா நகரங்கள் இணைக்கப்படுகிறது. பயணிகள் மற்றும் சரக்குப் போக்குவரத்திற்கு இயந்திரப் படகுகள் துணையாக உள்ளது. \n\nSection::::முக்கிய இடங்கள்.\nசூரியோதம் மற்றும் சூரிய அஸ்தமனம் ஆகிய இரண்டையும் ஒரு சேரக் காணப்படும் தெற்காசியாவின் இரண்டு கடற்கரைகளில் பரிசால் கோட்டத்தின் குவாகத்தா கடற்கரையும் ஒன்றாகும். (மற்றொன்று கன்னியாகுமரி கடற்கரையாகும்) இக்கோட்டத்தில் உள்ள துர்கா சாகர் எனுமிடத்தில் குளிர்காலத்தில் பன்னாட்டுப் பறவைகள் வலசை வரும் இடமாக உள்ளது. \n\nSection::::கோட்ட நிர்வாகம்.\nபரிசால் கோட்டத்தை நிர்வாக வசதிக்காக ஆறு மாவட்டங்களாகவும், 42 துணைக் கோட்டங்களாகவும் பிரிக்கப்பட்டுள்ளது. \nஇக்கோட்டம் 12 நகராட்சி மன்றங்களையும் 353 கிராம ஒன்றியக் குழுக்களையும், 3159 வருவாய் கிராமங்களையும், 4163 கிராமங்களையும் கொண்டுள்ளது.\n\nSection::::போக்குவரத்து.\nபரிசால் கோட்டத்தில் பாயும் பல ஆறுகள், கால்வாய்கள், பயணிகள் மற்றும் சரக்கு போக்குவரத்திற்கு நீர் வழித் தடங்களாகப் பயன்படுகிறது. இயந்திரப் படகுகள் மற்றும் நாட்டுப் படகுகள் போக்குவரத்திற்குப் பயன்படுத்தப்படுகிறது. \n\nஆற்று நீர் வழித் தடங்கள் வழியாக பரிசால் கோட்டத்திலிருந்து டாக்கா 73 கிலோ மீட்டர் தொலைவிலும், சிட்டகாங் 117 கிலோ மீட்டர் தொலைவிலும் உள்ளது.\nபரிசால் உள்நாட்டு வானூர்தி நிலையம் நாட்டின் பிற கோட்டங்களின் நிர்வாகத் தலைமையிடங்களையும், முக்கிய நகரங்களையும் வான் வழியாக இணைக்கிறது.\n\nSection::::கல்வி.\nவங்காளதேசத்தில் மற்ற கோட்டங்களை விட பரிசால் கோட்டம் டாக்கா கோட்டத்திற்கு அடுத்து, எழுதப் படிக்கப் தெரிந்தவர்கள் அதிகம் கொண்டுள்ளது.\n\nSection::::கல்வி நிலையங்கள்.\nSection::::பல்கலைக்கழகங்கள்.\nஇக்கோட்டத்தின் செர்-இ-வங்காள மருத்துவக் கல்லூரியும், பதுவாகாளி மருத்துவக் கல்லூரியும் புகழ் பெற்றது.\nபதுவாகாளி அறிவியல் மற்றும் தொழில்நுட்ப பல்கலைக்கழகம் மற்றும் பரிசால் பல்கலைக்கழகம்\n\nSection::::கல்லூரிகள்.\nஇக்கோட்டத்தில் 13 அரசுக் கல்லூரிகளும்; 13 தனியார் கல்லூரிகளும் உள்ளது. சாகித் அப்துர் ரப் செர்னியாபத் நெசவு பொறியியல் (பரிசால் மாவட்டம்) உள்ளது.\nSection::::பள்ளிகள்.\nஇக்கோட்டத்தில் 19 அரசு உயர்நிலைப் பள்ளிகளும், 852 தனியார் உயர்நிலைப் பள்ளிகளும் உள்ளது. நான்கு தொழில்நுட்ப பட்டயப் படிப்பு (Polytechnic Institute) பயிற்சி நிறுவனங்களும் உள்ளது.\n180 இளையோர் மேனிலைப் பள்ளிகளும், மூன்று சட்டக் கல்லூரிகளும், ஒரு இராணுவப் பயிற்சிப் பள்ளியும், நான்கு ஆசிரியர் பயிற்சிப் பள்ளியும், 1616 இசுலாமிய சமயக் கல்விக்கான மதராசாக்களும், 2,853 அரசு தொடக்கப் பள்ளிகளும், 1,982 தனியார் தொடக்கப் பள்ளிகளும் உள்ளது. \n\nSection::::சமயம்.\nபரிசால் கோட்டத்தில் இசுலாம், இந்து சமயம், கிறித்தவம், பௌத்தம் மற்றும் பிற சமயங்கள் இருப்பினும், இசுலாமிய சமயத்தினர் பெரும்பான்மையாக உள்ளனர்.\n\nSection::::ஆதாரங்கள்.\nCensus figures for 1991, 2001 and 2011 are from Bangladesh Bureau of Statistics, Population Census Wing. The 2011 Census figures are based on preliminary results.\n"}
{"id": "326214", "url": "https://ta.wikipedia.org/wiki?curid=326214", "title": "முகப்பியம்", "text": "முகப்பியம்\n\nமுகப்பியம் (Facadism) என்பது, கட்டிடம் ஒன்றின் முகப்பு கட்டிடத்தின் பிற பகுதிகளில் இருந்து தனித்து இருக்கும் வகையில் வடிவமைக்கும் அல்லது கட்டும் கட்டிடக்கலை அல்லது கட்டுமான நடைமுறையைக் குறிக்கும். பெரும்பாலும் மரபுரிமைப் பாதுகாப்புக் கட்டுப்பாடுகளின் கீழ், கட்டிடத்தின் முகப்பைப் பாதுகாத்துக்கொண்டு அதன் பின்னால் புதிய கட்டிடத்தைக் கட்டும் முறை பின்பற்றப்படுகிறது. \n\nகட்டிட முகப்புக்களைப் பாதுகாப்பதற்குப் பல வரலாற்று, அழகியல் காரணங்கள் உள்ளன. கட்டிடங்களின் உட்புறங்கள் தீப்பிடித்தல் போன்ற அழிவுகளுக்கு உள்ளாகிப் பயன்படுத்தப்பட முடியாத நிலை ஏற்படும்போது, முகப்பைப் பாதுகாப்பதற்கு முகப்பிய நடைமுறையைச் சிலர் பயன்படுத்துகின்றனர். வணிக நோக்கத்துக்காகக் கட்டிடங்களைக் கட்டி விற்பவர்கள், வரலாற்று அல்லது அழகியல் முக்கியத்துவம் உள்ள கட்டிடங்களுக்குப் பதிலாகப் புதிய கட்டிடங்களைக் கட்ட முயலும்போது, மரபுரிமைப் பாதுகாப்பாளர்களுடன் இணக்கத்துக்கு வருவதற்காக இந்த நடைமுறையைக் கைக்கொள்வது உண்டு. \n\nகட்டிடங்களைப் புதுப்பித்தல், தகவமை மீள்பயன்பாடு, மீள்கட்டுமானம், முகப்பியம் போன்றவற்றுக்கு இடையே தெளிவற்ற எல்லைகள் இருப்பதுண்டு. சிலவேளைகளில் கட்டிடங்களைப் புதுப்பிக்கும் போர்வையில் வெளிச்சுவர்கள் தவிர்ந்த எல்லாப் பகுதிகளையும் அகற்றிவிட்டு மீளக்கட்டுவர். இது முகப்பியத்துக்குச் சமம். வெளிச்சுவர், கூரை, தளங்கள் ஆகியவற்றை அப்படியே வைத்துக்கொண்டு செய்யும் புதுப்பித்தல்களும், திருத்த வேலைகளும் பழைய கட்டிடத்துடனான இணைப்பைப் பெருமளவுக்குப் பேணும் வகையில் அமைகின்றன. இதற்கு முரணாக, சாலை முகப்புகளாக அமையக்கூடிய ஒன்றோ இரண்டோ முகப்புச் சுவர்களை மட்டும் அழகியல் மற்றும் அலங்காரக் காரணங்களுக்காக விட்டுவைப்பது முகப்பியத்தின் வழமையான நடைமுறை.\n\nஇது பெருமளவு சர்ச்சைக்கு உரியதாகவும், பல மரபுரிமைப் பாதுகாப்பாளர்களால் விரும்பப்படாததாகவும் இருந்தும், சமுதாயத்தில் பலர் பழமையைப் பாதுகாக்க விரும்புவதால் முகப்பியம் பயன்பாட்டில் இருந்துவருகிறது.\n"}
{"id": "326220", "url": "https://ta.wikipedia.org/wiki?curid=326220", "title": "டாக்கா கோட்டம்", "text": "டாக்கா கோட்டம்\n\nடாக்கா கோட்டம் (Dhaka Division) (, தெற்காசியாவின் வங்காளதேச நாட்டின் எட்டு நிர்வாகக் கோட்டங்களில் ஒன்றாகும். வங்காளதேசத்தின் தலைநகரான டாக்கா நகரமே இக்கோட்டத்தின் நிர்வாகத் தலைமையிடமாகும்.\n2011-ஆம் ஆண்டு மக்கள் தொகை கணக்கெடுப்பின் படி டாக்கா கோட்டம் 31177.74 சதுர கிலோ மீட்டர் பரப்பளவும், மற்றும் 4,74,24,418 மக்கள் தொகையும் கொண்டது.\n\nடாக்கா கோட்டத்தின் வடக்கில் மைமன்சிங் கோட்டமும், தெற்கில் பரிசால் கோட்டமும், தென்கிழக்கில் சிட்டகாங் கோட்டமும், கிழக்கில் சில்ஹெட் கோட்டமும், வடமேற்கில் ரங்க்பூர் கோட்டமும், மேற்கில் ராஜசாகி கோட்டம் மற்றும் குல்னா கோட்டமும் எல்லைகளாக உள்ளது.\n\nSection::::நிர்வாகம்.\nடாக்கா கோட்டத்தில் இரண்டு மாநகராட்சிகளும், 13 மாவட்டங்களும், 93 துணை மாவட்டங்களும், 1,239 கிராம ஒன்றியக் குழுக்களும் உள்ளது.\n\nSection::::மக்கள் தொகையியல்.\n31177.74 சதுர கிலோ மீட்டர் பரப்பு கொண்ட இக்கோட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி மக்கள் தொகை 4,74,24,418 ஆக உள்ளது. அதில் ஆண்கள் 2,41,72,317 ஆகவும், பெண்கள் 2,32,52,101 ஆகவும் உள்ளனர். ஆண்டு மக்கள் தொகை வளர்ச்சி 1.93 %ஆக உள்ளது. பாலின விகிதம் 104 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 1521 நபர்கள் வீதம் வாழ்கின்றனர். மாவட்ட சராசரி எழுத்தறிவு 54.2% ஆக உள்ளது.இக்கோட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.\n\nSection::::பொருளாதாரம்.\nஇக்கோட்டம் வேளாண்மைப் பொருளாதாரத்தைச் சார்ந்து உள்ளது. இக்கோட்டத்தில் பல ஆறுகள் பாய்வதால் நீர் வளமும், மண் வளமும் கொண்டுள்ளது. எனவே இங்கு நெல், கோதுமை, கரும்பு, பருத்தி, சணல், மா, பலா, வாழை, எண்ணெய் வித்துக்கள், நவதானியங்கள், சோளம், உருளைக்கிழங்கு முதலியன பயிரிடப்படுகிறது.\n\nSection::::போக்குவரத்து.\nஆறுகளின் நீர் வழித் தடங்கள் மூலம் பயணிகள் மற்றும் சரக்கு போக்குவரத்திற்கு இயந்திரப் படகுகள் மற்றும் பாய்மரப் படகுகள் பயன்படுத்தப்படுகிறது. \n\nடாக்கா பன்னாட்டு வானூர்தி நிலையம், உலகத்தின் முக்கிய நகரங்களுடன் இணைக்கிறது.\n\nஇந்திய இரயில்வேத் துறை, கொல்கத்தா - டாக்கா நகரங்களுக்கிடையே தொடருந்துகள் இயக்குகிறது.\n"}

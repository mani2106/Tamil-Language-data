{"id": "283900", "url": "https://ta.wikipedia.org/wiki?curid=283900", "title": "கிமோனோ", "text": "கிமோனோ\n\nகிமோனோ (\"kimono\") என்பது ஒரு சப்பானிய மரபுவழி ஆடை ஆகும். இதை ஆண், பெண் இருபாலாரும் அணிவர். சப்பானிய மொழியில் கிமோனோ என்ற சொல்லுக்கு \"அணியும் பொருள்\" (\"கி\" - அணிதல், \"மோனோ\" - பொருள்) என்பது பொருள். தற்காலத்தில் முக்கியமான விழாக்களிலும், முறைசார்ந்த நிகழ்வுகளிலுமே கிமோனோ பயன்படுத்தப்படுகிறது.\n\n\"T\" வடிவம் கொண்டதும், நேர்கோடுகளால் ஆனதுமான கிமோனோக்களின் கீழ் விளிம்பு அணியும்போது கணுக்கால் அளவுக்கு வரும். இதற்குக் கழுத்துப் பட்டையும், நீளமான கைகளும் இருக்கும். கிமோனோக்களின் இடப்பக்கப் பகுதி வலப்பக்கத்தின் மேலாகச் செல்லும்படி உடம்பைச் சுற்றி அணியப்படுகின்றன. இது ஒபி எனப்படும் நாடா மூலம் உடம்பின் பிற்பகுதியில் முடிச்சு இட்டுக் கட்டப்படும். இறந்தவர்களுக்கு, புதைப்பதற்கு முன் அணிவிக்கும்போது மட்டும் மறுபுறமாகச் சுற்றப்படுகிறது. கிமோனோக்கள் பொதுவாக \"சோரி\" அல்லது \"கோதா\" எனப்படும் மரபுவழிக் காலணிகளுடனும், பெருவிரல் பிரிந்திருக்கும் காலுறைகளுடனும் (\"தாபி\") அணிவது வழக்கம்.\n\nஇக்காலத்தில், சிறப்பு நிகழ்வுகளில் பெண்களே பெரும்பாலும் கிமோனோக்களை அணிகின்றனர். மரபுவழியாக, திருமணமாகாத பெண்கள் ஏறத்தாழ நிலமட்டம் வரை நீண்டிருக்கும் கைகளுடன் கூடிய \"புரிசாடே\" எனப்படும் ஒரு வகைக் கிமோனோவை அணிகின்றனர். சில வயதான பெண்களும், மிகச் சில ஆண்களும் மட்டுமே தற்காலத்தில் அன்றாடம் கிமோனோவை அணியும் வழக்கத்தைக் கொண்டுள்ளனர். பல ஆண்கள், திருமண நிகழ்வுகள், தேநீர் விழாக்கள் போன்றவற்றிலும், பிற முக்கியமான சிறப்பு நிகழ்வுகளிலும் மட்டுமே கிமோனாவை அணிகின்றனர். தொழில்ரீதியான சுமோ மல்யுத்த வீரர்கள் பெரும்பாலும் கிமோனோவுடனேயே காணப்படுகின்றனர். பொது இடங்களில் தோன்றும்போது அவர்கள் மரபுவழி உடைகளையே அணிய வேண்டும் என்பதே இதற்குக் காரணம்.\n\nSection::::வரலாறு.\nகிமோனோவுக்கு கெர்ஃபூக்கு என்னும் இன்னொரு பெயர் உண்டு. “‘‘வூ‘’ க்களின் உடை“ என்பது இதன் நேரடிப் பொருள். வூ, கிபி 222–280 காலப் பகுதியில் பலம் வாய்ந்த அரசுகளில் ஒன்றாக இருந்தது. இது, தொடக்ககாலக் கிமோனோக்கள் மரபுவழி ஹான் சீன ஆடைகளின் செல்வாக்குக்கு உட்பட்டிருந்ததைக் காட்டுகிறது. கி.பி ஐந்தாம் நூற்றாண்டளவில் சப்பானிலிருந்து சீனாவுக்குச் சென்ற தூதுக்குழுக்கள் ஊடாகவே சப்பானில் சீனப் பண்பாட்டை ஏற்றுக்கொள்ளும் போக்கு ஏற்பட்டது. எட்டாம் நூற்றாண்டிலேயே சீனப் பாங்குகள் சப்பானில் பிரபலமாகியதுடன் ஒன்றன்மேல் ஒன்று படியும் கழுத்துப் பட்டை பெண்களின் கிமோனோக்களில் பிரபலமாகியது. ஈயான் காலப் பகுதியில் கிமோனோ மேலும் மேலும் பிரபலமாகியது. ஆனாலும், கிமோனோவுக்கு மேல் ஒரு அரை மேலங்கியையும் அணிந்தனர்.\n\nமுரோமோச்சி காலத்தில், முன்னர் உள்ளாடைபோல் அணியப்பட்ட கிமோனோவை அதற்கு மேல் அணியப்பட்டு வந்த பிரிபாவாடை வகையைச் சேர்ந்த அக்காமா (\"hakama\") எனப்படும் உடை இல்லாமலேயே அணியத் தொடங்கினர். ஏடோ காலத்தில் கைகளின் நீளமும் அதிகரித்தது. குறிப்பாக, மணமாகாத பெண்கள் நீளமான கைகளுடன் கூடிய கிமோனோக்களை அணிந்தனர். \"ஒபி\" எனப்பட்ட பட்டியும் அகலமாகியதுடன், பல்வேறு வகையான முடிச்சுக்களும் பயன்பாட்டுக்கு வந்தன. இக்காலத்தின் பின்னர் ஆண், பெண் இரு பாலாரதும் கிமோனோக்களில் பெரிய மாற்றங்கள் எதுவும் ஏற்படவில்லை. கிமோனோக்களைத் திறமையாகத் தைப்பது ஒரு கலையாகக் கருதப்படுகிறது.\nகிமோனோக்களுக்குப் பதிலாக இன்று, வசதி கருதி மேல் நாட்டு ஆடைகள் அல்லது \"யுகத்தா\" எனப்படும் ஆடையையே அன்றாடத் தேவைகளுக்கு மக்கள் பயன்படுத்துகின்றனர். பேரரசர் மெயிசியின் ஆணையைத் தொடர்ந்து காவல் துறை, தொடர்வண்டிப் பாதையில் வேலை செய்வோர், ஆசிரியர் போன்றோர் மேனாட்டு உடைகளுக்கு மாறினர். ஆண் பிள்ளைகளுக்கான பள்ளிச் சீருடைகளும் மேனாட்டுப் பாணியிலேயே அமைந்தன. 1923ன் பெரும் காந்தோ நிலநடுக்கத்தின் பின்னர், கிமோனோ அணிந்தபடி ஓடுவது கடினமாக இருந்ததால், கிமோனோ அணிந்தவர்களே பெரும்பாலும் கொள்ளைக்காரர்களிடம் அகப்பட்டுப் பெரும் பாதிப்புக்களுக்கு உள்ளாகினர். டோக்கியோ பெண்கள் மற்றும் சிறுவர் ஆடை உற்பத்தியாளர் சங்கம் (東京婦人子供服組合) மேனாட்டு ஆடைகளைப் பிரபலம் ஆக்கியது. 1920 இக்கும் 1930 இக்கும் இடைப்பட்ட காலத்தில், பெண் பிள்ளைகளின் பள்ளிச் சீருடையாக இருந்த அக்காமாவுக்குப் பதிலாக, பிரித்தானிய அரச கடற்படையினரின் சீருடையைத் தழுவிய \"சேரா பூக்கு\" என அழைக்கப்பட்ட சீருடை புழக்கத்துக்கு வந்தது. 1932 இல் சிரோக்கியாவின் \"நிகோன்பாசி\" வணிக நிலையத்தில் ஏற்பட்ட தீ விபத்தே கிமோனோ அன்றாட உடையாகப் பயன்பட்டுவதைக் கைவிட ஊக்கியாக அமைந்ததாக நம்பப்படுகிறது.\n\n"}
{"id": "283903", "url": "https://ta.wikipedia.org/wiki?curid=283903", "title": "வங்காளதேச வரலாறு", "text": "வங்காளதேச வரலாறு\n\nவங்காளதேச வரலாறு (History of Bangladesh), பாகிஸ்தானிடமிருந்து 1971இல் விடுதலை அடைந்து, வங்காளதேசம் எனும் தனி நாடாக விளங்குவதற்கு முன், 1947 முதல் 1971 முடிய கிழக்கு பாக்கிஸ்தான் என்று அழைக்கப்பட்டது. இந்தியப் பிரிவினை வரை, இந்திய வரலாறு வங்காள தேசத்திற்கும் பொருந்துவதாக உள்ளது. \n\nSection::::பண்டைய வரலாறு.\nSection::::வரலாற்றுக்கு முந்தைய காலம்.\nபண்டைய கிழக்கிந்தியாவின் வங்காள தேசத்தின் பெரும் பகுதிகள், கிமு 600 முதல் - 300 வரை, 16 குடியரசுகள் எனப்படும், மகாஜனபத நாடுகளில் ஒன்றான அங்க நாட்டின் கீழ் இருந்தது. \n\nவங்காளதேசத்தில், திராவிட மொழியின் கிளையான \"குருக்\" அல்லது \"குருக்ஸ்\" அல்லது ஆஸ்டிரோ-ஆசியாடிக் மொழியான \"சாந்தல்\" மொழி பேசப்பட்டது. பின்னர் திபெத்திய-பர்மியன் மொழிகள் பேசும் மக்கள் வங்காளதேசத்தில் குடியேறினர். \n\nவங்காளதேசம், மகத நாட்டின் ஒரு பகுதியாக மாறிய பின்னர், கி மு ஏழாம் நூற்றாண்டில், முதன் முதலாக நந்தர்கள் காலத்தில் இந்தோ-ஆரியரின் நாகரீக பகுதியில் இணைந்தது. பின்னர் வங்காள தேசம் பௌத்த சமயத்தின் ஆதிக்கத்தில் சென்றது.\n\nSection::::கங்காரிதய் பேரரசு.\nஅலெக்சாண்டர் இந்தியாவின் மீது படையெடுத்த போது, வங்காள தேசத்தில் கங்காரிதாய் பேரரசு பெரும் படைபலத்துடன் இருந்தது.\n\nSection::::ஆரம்ப மத்தியகால வரலாறு.\nகுப்தப் பேரரசுசிற்கு முன்னர் வங்காளம் இருளில் மறைத்து வைக்கப்பட்டிருந்த நிலையில் இருந்தது. சமுத்திர குப்தர் வங்காளத்தைக் கைப்பற்றி புஷ்கரனா மற்றும் சமத்ததா என இரண்டு நாடுகளாக பிரித்தார். இரண்டாம் சந்திரகுப்தர், வங்க நாட்டை வென்று, குப்த பேரரசுடன் இணைத்துக் கொண்டார். பின்னர் ஹர்ஷவர்தனர் மற்றும் காமரூப பேரரசில், வங்காள தேசம் ஒரு பகுதியாக இருந்தது. \n\nSection::::கௌடப் பேரரசு.\nமகத நாட்டின் கௌடப் பேரரசர் சசாங்கன் கி. பி 590 முதல் 626 முடிய முப்பத்தாறு ஆண்டுகள் வங்காளத்தை தனது பேரரசுடன் இணைத்து ஆண்டான்.\n\nSection::::பாலப் பேரரசு.\nபௌத்த சமயத்தைச் சார்ந்த, மண்ணின் மைந்தர்களான பாலர்கள், வங்காளத்தை சுதந்திரமாக கி பி எட்டாம் நூற்றாண்டு முதல் 12ஆம் நூற்றாண்டு வரை ஆண்டனர். \n\nமன்னர் தர்மபாலன் மற்றும் தேவபாலன் காலத்தில் வட இந்தியாவில், வடக்கிலும் தெற்கிலும், இமயம் முதல் விந்தியம் வரையும், கிழக்கிலும் மேற்கிலும், வங்காள விரிகுடா முதல் குஜராத்தின் அரேபியன் கடல் வரையும், தனது பாலப் பேரரசை விரிவுப் படுத்தினர். மேலும் அருகில் உள்ள கலிங்க நாட்டையும் கைப்பற்றினர்.வீழ்ச்சியுடன் இருந்த காமரூப நாட்டையும், இராஷ்டிரகூடர்கள் மற்றும் கூர்ஜர-பிரதிகாரப் பேரரசுகளை வென்றனர் Devapala is also believed to have led an army up to the Indus river in Punjab.\nதர்மபாலனுக்கு பின்னர் வந்த முதலாம் மகிபாலன் காலத்தில், போருக்கு வந்த இராஜேந்திர சோழன் மற்றும் சாளுக்கியர்களை வென்றார். பாலப் பேரரசின் இறுதி அரசன் இராமபாலன் காலத்தில் பாலப் பேரரசு, வங்காளத்தின் பொற்காலம் என்று கருதப்படுகிறது. வங்காள மன்னர்கள் வரலாற்றில் பெரும் புகழ் பெற்றனர். மகாயாண பௌத்த சமயத்தை, திபெத், பூட்டான் மற்றும் மியான்மர் நாடுகளில் பரப்பினர். தென் கிழக்காசியாவில் வணிகத் தொடர்புகளும், பௌத்த சமயத்தின் தாக்கங்களும் ஏற்படுத்தின. ஜாவா, சுமத்திரா மற்றும் மலாய் தீபகற்பத்தில் காணப்படும் கட்டிடக்கலைகள் மற்றும் சிற்பங்கள் வாயிலாக இதனை அறிய முடிகிறது.\n1021-1023இல் நடந்த போரில், முதலாம் இராசேந்திர சோழன், பிற்கால பாலப் பேரரசர்களை போரில் வென்றார்.தென்னிந்திய மேலைச் சாளுக்கியப் பேரரசர், ஆறாம் விக்கிரமாதித்தியன், தற்கால கர்நாடக மக்களை, வங்காளத்தில் குடியமர்த்தி, சென் பேரரசை உருவாக்கினார். சென் பேரரசு வங்காளத்தை கி. பி 1070 முதல் 1230 முடிய ஆண்டது.சோழர்கள் மற்றும் சாளுக்கியர்களின் தொடர் படையெடுப்புகளால், பாலப் பேரரசு வீழ்ச்சியடைந்து, சென் பேரரசு நிறுவப்பட்டது.\n\nSection::::சந்திர வம்சம்.\nவிக்கிரம்பூர் எனும் தற்கால முன்சிகஞ்ச் நகரை தலைநகரமாகக் கொண்டு, சந்திர வம்சத்தவர்கள் வங்காளத்தை கி பி பத்தாம் நூற்றாண்டின், முதல் ஐம்பது ஆண்டுகள் ஆட்சி புரிந்தனர். மன்னர் ஸ்ரீசந்திரன் காமரூப நாட்டை வென்று வங்கத்துடன் இணைத்தனர்.\nசந்திர வம்சத்தின் இறுதி மன்னர் கோவிந்த சந்திரனை, முதலாம் இராஜேந்திர சோழர் வெற்றி கொண்டார்.\n\nSection::::சென் பேரரசு.\nபாலப் பேரரசுக்கு பின் வந்த சென் வம்சம் வங்காளத்தை 1070 முதல் 1230 வரை ஆண்டனர். பல்லால் சென் என்ற மன்னர் வங்காளத்தில் வர்ணாசிரமம் எனும் ஆரிய வாழ்க்கை முறையை நடைமுறைப்படுத்தினார். நவதீப் நகரை தனது தலைநகராகக் கொண்டார். இலக்குமண சென் என்ற மன்னர், தனது அரசை பீகார் வரை விரிவுப் படுத்தினார்.\nசென் வம்ச மன்னர்கள், வங்காளத்தில் இந்து சமயத்திற்கு புத்துயிர் ஊட்டினார்கள்.\nதுருக்கிய ஆட்சியாளர், கல்ஜி பக்தியாரிடம் தோல்வியுற்ற சென் வம்ச அரசன் இலட்சுமன சென் மற்றும் அவரின் இரண்டு மகன்கள் முன்சிகஞ்ச் நகரத்தில் வாழ்ந்து 1230இல் மறைந்தனர்.\n\nSection::::தேவா பேரரசு.\nசென் பேரரசு வீழ்ச்சியுற்ற பின்னர் கிழக்கு வங்காளத்தை இந்து சமய தேவா வம்ச மன்னர்கள் விக்கிரம்பூர் (தற்கால முன்சிகஞ்ச்) நகரை தலைநகராகக் கொண்டு 12 முதல் 13ஆம் நூற்றாண்டு வரை ஆண்டனர். பின்னர் மேற்கு வங்காளத்தின் பெரும் பகுதிகளை கைப்பற்றி வங்காளத்தை ஒரு குடையின் கீழ் ஆண்டனர்.\n\nSection::::பிந்தைய மத்தியகாலம்.\nSection::::துருக்கியர் ஆட்சி.\nகி பி 1203இல் வங்காளத்தின் நாடியா பகுதியை கைப்பற்றிய துருக்கி ஆட்சியாளர் இக்தியார் உத்தீன் முகமது பின் பக்தியார் அல்லது முகமது பக்தியார் கல்ஜி, வங்காளத்தில் முதல் இசுலாமிய ஆட்சியை ஏற்படுத்தினார். சென் பேரரசின் தலைநகர் இலக்குமணாவை கைப்பற்றி, வங்காளத்தில் இசுலாம் சமயத்தைப் பரப்பினார்.\n1205க்கு பின் படையெடுத்து திபெத்தை கைப்பற்றும் நோக்கில் சென்ற பக்தியாருக்கு பெரும் பின்னடைவு ஏற்பட்டது. கருவூலத்தின் செல்வம் காலியானதால், இராணுவத்தின் பலத்தை குறைத்தார். 1207இல் தனது படைத்தலைவர் அலி மர்தன் கல்ஜியால் கொல்லப்பட்டார்.\n\nSection::::தில்லி சுல்தானக ஆட்சி.\nதில்லி சுல்தானகத்தின் சுல்தான்கள் வங்காள தேசத்தின் பெரும் பகுதிகளை 1206 முதல் 1526 முடிய ஐந்து இசுலாமிய வம்ச மன்னர்கள் ஆண்டனர்.\n\nSection::::பஷ்தூன் ஆட்சி.\nSection::::சூரி வம்சம்.\nசேர் சா சூரி என்பவர், சூரி வம்சத்தை நிறுவி வங்காள தேசத்தையும் பீகாரையும் 17 மே முதல் 22 மே 1545 வரை ஆண்டார். சேர் சா சூரியின் இறப்புக்குப் பின்னர், தில்லி சுல்தான்களால் நியமிக்கப்பட்ட, முகமது கான் சூரி, கியாசுதின் பகதூர் ஷா மற்றும் ஜலால் ஷா ஆகியோர் வங்காள ஆளுனர்களாக, வங்காள தேசத்தை 44 ஆண்டுகள் நிர்வகித்தனர்.\n\nSection::::கர்ரானி வம்சம்.\nசூரி வம்சத்திற்கு பின் வந்த வங்கதேச ஆளுனர், கர்ரானி வம்சத்து சுலைமான் கான் கர்ரானி என்பவர், மொகலாய பேரரசர் அக்பரிடமிருந்து விலகி, வங்கத்தை தன்னிஷ்டப்படி ஆட்சி செய்தார். எனவே வங்கத்தை மீண்டும் தன் அரசுடன் இணைக்க அக்பர் ஐந்தாண்டுகள் சுலைமான் கானுடன் போரிட்டு 1576இல் பஷ்தூன்களை வெற்றி பெற்றார்.\n\nSection::::சோனார்கான் சுல்தானகம்.\nபக்ரூத்தின் முபாரக் ஷா வங்கதேசத்தை, 1338 முதல் 1349 முடிய சுதந்திரமாக ஆண்டார். 1340இல் சிட்டகாங் பகுதியை கைப்பற்றிய முதல் இசுலாமியர் என்ற பெருமை இருவருக்கு உண்டு.சிட்டகாங் நகரத்தை வங்கதேசத்தின் தலைநகராக அறிவித்தார்.\n\nSection::::மொகலாயர் காலம்.\n1575இல் அக்பருக்கும், பீகாரையும் வங்காளத்தையும் ஆண்ட, கர்ரானி சுல்தானகத்திற்கு இடையே, பலாசூரில் போர் நடைபெற்றது.\nஅக்பர் காலத்தில் டாக்காவை தலைமையிடமாகக் கொண்ட வங்காள மாகாணம், மொகலாயர் பேரரசில் இருந்தது. மொகலாயப் பேர்ரசில் இருந்த வங்காளப் பகுதி மட்டும், மொழியாலும், இனத்தாலும் தனித்தன்மை கொண்டதால், இப்பகுதியை தில்லி சுல்தானகம் மற்றும் மொகலாயர்கள் கட்டுப்படுத்தி நிலையாக ஆள இயலவில்லை.\n\n1612ஆம் ஆண்டில் ஜகாங்கீர் ஆட்சிக் காலத்தில், வங்காளத்தின் சில்ஹெட் பகுதி முழுவதும் கைப்பற்றினார். அவுரங்கசீப் காலத்தில், தாஜ்மகால் அமைப்பில் லால்பாக் கோட்டை கட்டப்பட்டது. \n\nSection::::இஸ்லாம் கான்.\n1608இல் ஜகாங்கீர், வங்காள ஆளுனராக இசுலாம் கான் என்பவரை நியமித்தார்.\nமொகலாயருக்கு எதிரான உள்ளூர் இந்து மன்னர்கள், ஆப்கானியர்கள், பெரு நிலக்கிழார்களை அடக்கினார். ஜெஸ்சூரின் பிரதாபாதித்தியன் மற்றும் பக்ளாவின் இராமச்சந்திரனை வென்றார். பின்னர் கூச் பீகார், கச்சாரின் பராக் சமவெளி பகுதிகளை மொகலாயர் அரசில் இணைத்தார்.\n\nSection::::செயிஷ்ட கான்.\nமொகலாயப் பேரரசின் வங்காள தேச ஆளுனராக செயிஷ்டகான் 1664இல் நியமிக்கப்பட்டார். இவர் டாக்கா நகரை தலைமையிடமாகக் கொண்டு, 24 ஆண்டுகள் 1664 முதல் 1688 முடிய வங்கத்தின் ஆளுனராக பணியாற்றியவர். இவர் ஐரோப்பியர்களுடன் மற்றும் தெற்காசியாவில் வணிக உறவுகளை மேம்படுத்தியவர். அவுரங்கசீப் மீது அளவு கடந்த விசுவாசம் கொண்டவர்.சிட்டகாங் நகரத்தை பர்மிய அரக்கான் அரசிடமிருந்து, சனவரி 1668இல் மீட்டிய பெருமை இவருக்கு உண்டு. .\n\nSection::::வங்காள நவாப்புகள்.\nவங்காளத்தில் மொகலாயப் பேரரசின் ஆட்சியை 1717இல் முர்சித் உலி ஜாபர் கான் முடிவுக்கு கொண்டு வந்து, சுதந்திர வங்காள தேசத்தை நிர்வகித்த முதல் வங்காள நவாப் ஆவார். வங்காளத்தில் தலைநகரை முர்சிதாபாத் நகரத்திற்கு மாற்றினார். 1727 முடிய ஆட்சியில் இருந்தார். இவருக்குப் பின்னர் அவரது பேரன் வங்காள நவாப்பாக 1740 வரை ஆண்டார். அப்சர் வம்சத்தின் அலிவர்த்தி கான் ஜகாங்கீர் வங்காள நவாப்பாக 1740 முதல் 1757 முடிய ஆண்டார். பின்னர் மூன்றாவது மட்டும் இறுதி வங்காள நவாப் சிராஜ் உத்-தௌலா 1757இல் நடந்த பிளாசி சண்டையில், ராபர்ட் கிளைவ் தலைமையிலான கிழக்கிந்திய கம்பெனி படைகளால் தோற்கடிக்கப்பட்டார். வங்காள தேசம், கிழக்கிந்திய கம்பெனி ஆட்சியின் கீழ் வந்தது.\n\nSection::::பிரித்தானிய ஆட்சி 1757 - 1947.\nவங்காள தேசத்தில் பிரித்தானிய கிழக்கிந்திய நிறுவனத்தின், கம்பெனி ஆட்சி 1757 முதல் 1858 முடிய நடைபெற்றது. \n\n1757 இல் பிரித்தானிய கிழக்கிந்திய நிறுவனத்தின் படைத்தலைவர் ராபர்ட் கிளைவ் தலைமையில், ஆங்கிலேயர்களுக்கும், வங்காளத்தின் நவாப் சிராஜ் உத்-தவுலாவிற்கும் இடையே நடைபெற்ற பிளாசி சண்டையில் கிழக்கிந்திய கம்பெனி வெற்றி பெற்றது.\nஇவ்வெற்றியே தெற்காசியாவில் இந்தியா, இலங்கை, பர்மா போன்ற நாட்டில், ஆங்கிலேயர்கள் தங்கள் ஆட்சியை காலூன்ற முதல் படியாக அமைந்தது.\nசிப்பாய்க் கிளர்ச்சிக்குப் பின்னர் பிரித்தானிய அரசு, கிழக்கிந்திய வணிக நிறுவனத்தையும் மற்றும் கம்பெனி ஆட்சியையும் கலைத்து விட்டு, பிரித்தானிய அரசு நேரடியாக வைஸ்ராய் தலைமையில் வங்காளத்தை 1858 முதல் 1947 முடிய ஆட்சி செய்தது.\n\nSection::::கிழக்கு பாகிஸ்தான்.\nபிரித்தானிய ஆட்சியின் போது, கிழக்கு வங்காளம் என அழைக்கப்பட்ட, தற்கால வங்காளதேசம், இந்தியப் பிரிவினைக்கு பின்னர் பாக்கிஸ்தான் நாட்டின் கிழக்கு பாகிஸ்தான் என்ற பெயரில் 1947 முதல் 1971 முடிய இருந்தது.\n\nSection::::வங்காளதேசம் மலர்தல்.\n1971இல் பாகிஸ்தானிடமிருந்து பிரிந்து தனி சுதந்திர வங்காளதேசமாக மலர, சேக் முஜிபுர் ரகுமான் தலைமையில் தனி வங்காளதேச சுதந்திர நாடு அறிக்கை 26 மார்ச் 1971 அறிவிக்கை வெளியிட்டது. பாகிஸ்தானுக்கு எதிராக கிழக்கு பாகிஸ்தான் மக்கள் முக்தி வாகினி என்ற மக்கள் அமைப்பு போராட்டங்கள் செய்த போது, இந்தியாவும் வங்காளதேச மக்களின் விடுதலைப் போராட்டத்திற்கு உதவியதால், பாகிஸ்தான் இராணுவம், இந்தியா மீது போர் தொடுத்தது. போரில் பாகிஸ்தானிய இராணுவம் வங்க மக்களையும், அறிவாளிகளையும் கொன்றது. இறுதியில் பாகிஸ்தான் இராணுவம், இந்திய இராணுவத்திடம் தோற்று சரண் அடைந்ததால், 16 டிசம்பர் 1971 முதல் வங்காளதேசம் சுதந்திர நாடாக அறிவிக்கப்பட்டது. சேக் முஜிபுர் ரகுமான் தலைமையிலான புதிய வங்காளதேச அரசை அங்கீகரித்த முதல் நாடு இந்தியா ஆகும்.\n\nSection::::அரசியல் சாசனம்.\nவங்காள தேசத்தின் முதல் நாடாளுமன்றத் தேர்தல் 7 மார்ச் 1973 அன்று நடைபெற்றது. தேர்தலில் சேக் முஜிபுர் ரகுமானின் அவாமி லீக் கட்சி பெரும்பான்மை இடங்களில் வெற்றி பெற்று ஆட்சியமைத்தது.\n\nஉள்நாட்டு பொருளாதார சீர்கேடுகளை களைய மற்றும் உள்நாட்டு கிளர்ச்சிகளை ஒடுக்க டிசம்பர் 1974 அன்று, நாட்டில் அவசரநிலை பிரகடனம் செய்யப்பட்டது. மேலும் நாடாளுமன்றம் மற்றும் நீதித்துறையின் அதிகாரங்கள் குறைக்கப்பட்டது. ஒரு கட்சி அட்சி முறை அறிமுகப்படுத்தப்பட்டது. \n\nவங்காளதேச கிரிஷாக் ஸ்ராமிக் அவாமி லீக் என்ற கட்சி துவக்கப்பட்டது. அக்கட்சியில் அனைத்து நாடாளுமன்ற உறுப்பினர்கள், குடிமைப் பணி மற்றும் இராணுவத்தின் உயர் அதிகாரிகள் உறுப்பினர்களாக சேர்க்கப்பட்டனர். எனவே அவாமி லீக் கட்சி உட்பட அனைத்து அரசியல் கட்சிகள் இயங்க தடை செய்யப்பட்டது.\n\n15 ஆகஸ்டு 1975 அன்று இடைநிலை இராணுவ அதிகாரிகள், சேக் முஜிபுர் ரகுமானையும், அவரது குடும்பத்தவர்களையும் சுட்டுக் கொன்றது. அவரது மகள்கள், சேக் ஹசினா மற்றும் சேக் ரஹானா வெளி நாட்டில் இருந்ததால் உயிர் தப்பினர். சேக் முஜிபுர் ரகுமானின் அரசியல் தோழர் முஸ்தாக் அகமது புதிய பிரதமராக தேர்ந்தெடுக்கப்பட்டார்.\n\nSection::::ஜியாவுர் ரகுமான் 1977-1981.\n1977 இல் இராணுவ அதிகாரி லெப்டிண்ட் ஜெனரல் ஜியாவுர் ரகுமான் வங்காள தேசத்தின் அதிபரானார். அவாமி லீக் உட்பட மீண்டும் பல அரசியல் கட்சிகள் தொடங்கப்பட்டது. பொருளாதார நடைமுறைகள் எளிமைப் படுத்தப்பட்டது. ஜியாவுர் ரகுமான் தனியாக வங்காளதேச தேசியக் கட்சியை தொடங்கினார். 1981இல் சில இராணுவ அதிகாரிகள் சதி செய்து, ஜியாவுர் ரகுமானை கொன்றனர்.\n\nSection::::எர்சத் 1982-1990.\nவங்காள தேச இராணுவ லெப்டிண்ட் ஜெனரல் உசைன் முகமது எர்சாத், 24 மார்ச் 1982இல் நடந்த இராணுவப் புரட்சியின் மூலம் நாட்டின் அதிபரானார். நாட்டின் மக்கள் உள்ளிட்ட அனைத்து பெரிய அரசியல் கட்சிகளின் வற்புறுத்தல் மற்றும் வங்க தேசத்திற்கு நிதி வழங்கும் நாடுகளின் கோரிக்கை காரணமாக, 6 டிசம்பர் 1990இல் எர்சாத் அதிபர் பதவியை துறந்தார்.\n\nSection::::ஜனநாயக ஆட்சி 1991 முதல்.\n15 செப்டம்பர் 1991 அன்று நடைபெற்ற பொது மக்கள் கருத்து கேட்டலின் படி, மீண்டும் வங்கதேசத்தில் நாடாளுமன்ற ஜனநாயகம் தோற்றுவிக்கப்பட்டது. அதன்படி குடியரசு தலைவர், அரசியல் சாசன சட்டத்தின்படி, நாட்டின் அதிபராகவும், பிரதம அமைச்சர், நாட்டின் நிர்வாகத் தலைவராகவும் செயல்படும் படி, நாட்டின் அரசியல் சாசனச் சட்டம் திருத்தப்பட்டது. நாட்டின் அதிபரை, நாடாளுமன்ற உறுப்பினர்கள் தேர்ந்தெடுப்பர்.\n\nஜியாவுர் ரகுமானின் விதவை மனைவியும், வங்கதேச தேசியக் கட்சியின் தலைவருமான கலிதா ஜியா, 1991ஆம் ஆண்டு நடைபெற்ற நாடாளுமன்ற தேர்தலில் வெற்றி பெற்று, வங்கதேசத்தின் முதல் பெண் பிரதமராக தேர்ந்தெடுக்கப்பட்டார்.\n\n1996ஆம் ஆண்டு நடைபெற்ற நாடாளுமன்ற தேர்தலில் வெற்றி பெற்று, சேக் முஜிபுர் ரகுமானின் மகளும், அவாமி லீக் கட்சியின் தலைவருமான சேக் அசீனா பிரதமர் பதவியில் அமர்ந்தார். 2001இல் நடைபெற்ற நாடாளுமன்றத் தேர்தலில் அவாமி லீக் கட்சி தோல்வி கண்டது. வங்கதேச தேசியக் கட்சியின் கலிதா ஜியா பிரதமரானார். கலிதா ஜியா அரசிற்கு எதிராக நாட்டில் அரசியல் கலவரங்கள் தொடர்ந்த நிலையில், அக்டோபர் 2006இல் வங்கதேச தேசியக் கட்சி ஆட்சியிலிருந்து விலகியது.\n\n11 சனவரி 2007இல் இராணுவத்தின் ஆதரவுடன், அரசியல் சார்பற்ற ஒருவரை தலைமை ஆலோசகர் தலைமையில், தற்காலிக அரசு செயல்பட்டது. பத்தாண்டுகளாக நாட்டில் ஊழல் பெருகியது. விலைவாசி உயர்ந்தது. நாட்டு மக்கள் கடும் பாதிப்படைந்தனர். அரசியல் வன்முறைகள், ஒழுங்கீனங்களும் பெருகியது. ஊழலை ஒழிக்க அனைத்து மட்டத்திலும் நடவடிக்கை எடுக்கப்பட்டதில், முன்னாள் பிரதமர் கலிதா ஜியாவின் இரு மகன்கள் உட்பட 160 அரசியல் கட்சித் தலைவர்கள், தொழில் அதிபர்கள், அரசு உயர் அதிகாரிகள் ஊழல் வழக்கில் சிறை பிடிக்கப்பட்டனர்.\n\nபின்னர் காபந்து அரசு எனும் தற்காலிக அரசு, 29 டிசம்பர் 2008இல் நாடாளுமன்றத்திற்கு தேர்தல் நடத்தியது. அவாமி லீக் கட்சி, நாடாளுமன்ற தேர்தலில், மூன்றில் இரண்டு பங்கு இடங்களை கைப்பற்றி, சேக் ஹசினா தலைமையில் 6 சனவரி 2009இல் புதிய அரசு பதவி ஏற்றது.\n\n"}
{"id": "283913", "url": "https://ta.wikipedia.org/wiki?curid=283913", "title": "தும்மல்", "text": "தும்மல்\n\nதும்மல், காற்று தவிர வேறு எந்த வெளிப் பொருளும் மூக்கில் நுழைந்தால், நமது மூக்கு அதை அனுமதிக்க மறுக்கிறது. அதற்கான அனிச்சைச் செயல்தான் தும்மல். மூக்குத் துவாரத்தில் சிறிய முடியிழைகள், நாம் உள்ளிழுக்கும் காற்றில் கண்ணுக்குத் தெரியாத தூசு, துகள் இருந்தால் அவற்றை வடிகட்டி அனுப்புவதுதான் இவற்றின் வேலை. மேலும் மூக்கில் ஒரு மென்மையான சவ்வுப் படலம் உள்ளது. இது நிறமற்ற திரவத்தைச் சுரக்கிறது. அளவுக்கு அதிகமாகத் தூசியோ, துகளோ மூக்கில் நுழைந்து விட்டால், இந்தச் சவ்வுப் படலம் தூண்டப்பட்டு, அதிக அளவில் நீரைச் சுரக்கிறது. இதன் தூண்டுதலால், நுரையீரல், தொண்டை, வாய் மற்றும் வயிற்றுத் தசைகள் ஒன்று சேர்ந்து மூச்சுப் பாதையில் உள்ள காற்றை அழுத்தமாகவும் வேகமாகவும் மூக்கு வழியாக வெளித் தள்ளுகின்றன. இதைத்தான் தும்மல் என்பர். இவ்வாறு தும்மும்போது அந்த அந்நியப் பொருள் வெளியேற்றப்படுகிறது.\nஒரு தும்மலின் வேகம் மணிக்கு 160 கி.மீ. எனக் கணக்கிட்டுள்ளனர். அமெரிக்க ஆய்வாளர்கள், நாம் தும்மும்போது நம் மூக்கு மற்றும் வாயிலிருந்து வெளிப்படும் திரவத்தின் வெவ்வேறு நுண்ணிய வடிவங்களை முதன் முறையாக வரைபடம் போல வடிவமைத்திருக்கிறார்கள்.\n\nஆழ்ந்த உறக்கத்தின்போது தும்மல் ஏற்படுவதில்லை. அந்நிலையில் மறிவினைக் (தன்னேர் துலங்கல்) குறிப்பலைகள் மூளைக்கு அனுப்பப்படுவதுமில்லை, இயக்க நரம்பணுக்கள் தூண்டப்படுவதுமில்லை. மிகுதியான தூண்டல் இருந்தால் சில வேளைகளில் தூங்குபவர் முழித்துக்கொண்டு தும்முவதுண்டு. ஆனால் அப்போது அவர் முழு உறக்கநிலையில் இருக்கமாட்டார்.\n\nSection::::தும்மலுக்கான காரணங்கள்.\nஒவ்வாமைதான் தும்மலின் அடிப்படைக் காரணம். வீட்டுத் தூசு, ஒட்டடை, பருத்தி, பஞ்சு, சணல், சாக்கு, கயிறு, கம்பளி, சிமெண்ட், சுண்ணாம்பு, ஆஸ்பெஸ்டாஸ், உமி போன்றவற்றின் தூசு மூக்கில் பட்டதும் அடுக்கு தும்மல் தொடங்கிவிடும். மேலும் குளிர்ந்த காற்று, பனி, ஊதுவத்தி, சாம்பிராணி, கற்பூரம், கொசுவத்தி போன்றவற்றின் புகை, வாகனப் புகை, தொழிற்சாலை புகை, பூக்களின் மகரந்தங்கள், முதலியவை அடுக்கு தும்மலுக்கு வழிவகுக்கும். அத்தகைய பொருளொன்று முக்கிலுள்ள முடிகளினிடையே சென்று உள்மூக்கையடையும்போது தும்மல் ஏற்படுகிறது. இதனால் திசுநீர் (histamine) வெளிப்பட்டு மூக்கிலுள்ள நரம்புகளை உறுத்துகிறது. அவை முப்பெருநரம்புத்தொகுதியினூடாக (trigeminal nerve network) மூளைக்குக் குறிப்பனுப்புகின்றன. மூளை அக்குறிப்பைப்பெற்று மேல்தொண்டை, மூச்சுக்குழாய் சதைகளை முடுக்குவிடுகிறது. அதன்விளைவாக மூக்குள், தொண்டைக்குழி வாயில்கள் சட்டென விரிந்து மிகுந்த அழுத்தத்துடன் காற்றையும், எச்சில் முதலானவற்றின் துகள்களையும் வெளியேற்றுகிறது. முகம், தொண்டை, மார்பு முதலான உடலுறுப்புக்களின் கூட்டுத் துண்டற்பேறால் இது நிகழ்வதாகக் கருதுகின்றனர். கண்ணிமைகளுங்கூட தும்மலின் இயக்கத்தில் பங்காற்றுகின்றன. தும்மல் விடும்போது கண்களைத் திறந்து வைத்திருக்கு முடியுமென்ற கருத்து பிழையானது.\n\nமூக்கடைப்பினாலோ அழற்சியினாலோ மூக்குக்குப்பின்புறமுள்ள எலும்புக்குழி நரம்புகள் தூண்டப்பெறும்போதும் தும்மல் ஏற்படலாம். திடீரென பளிச்சென்ற வெளிச்சத்தை எதிர்கொள்ளும்போதும் தும்மல் ஏற்படலாம். இது 18 முதல் 35 விழுக்காட்டு மக்களில் காணப்படும் ஓர் மரபணுக்கூறின் விளைவாகும், அரிதாகச் சிலருக்கு நிறைய உணவு உட்கொண்டு வயிறு நிறைந்திருப்பதால் தும்மல் ஏற்படும். இது ஓர் மரபணுக் கோளாறாகும்.\n\nSection::::நோய்த்தொற்றுமை.\nஉடல்நலக்குறைபாடு எதுவுமில்லாதபோது பொதுவாக எந்தத் தீங்கும் விளைவிக்காவிட்டாலும், 0.5 to 5 µm அளவிலான நுண்துளிகளின் தூவானப்படலத்தை வெளியிடுவதன்மூலம் தும்மல் நோய்களைப் பரப்பவும் காரணமாகிறது. ஒருமுறை தும்மும்போது 40,000 நுண்துளிகள் வரை சிதறி வெளிப்படக்கூடும். இவ்வாறு சளி, காய்ச்சல் முதலிய நோய்கள் பரவும் வாய்ப்பைக் குறைப்பதற்காக தும்மும்போது முன்னங்கையினாலோ, முழங்கையின் உட்பகுதியைக் கொண்டோ வாயையும் மூக்கையும் மறைப்பர். உள்ளங்கையைப் பயன்படுத்தி மூடுவதை இப்போது தவிர்க்கின்றனர். அவ்வாறு செய்தால் கதவின் கைப்பிடி முதலானவற்றைத் தொடுவதாலும் கைக்குலுக்கும்போதும் நோய்க்கிருமிகள் பரவ ஏதுவாகும்.\n\nSection::::தடுக்கும் வழிகள்.\nதும்மல் வருவதுபோலத் தோன்றும்போது நுரையீரலிலுள்ள காற்றை ஆழ வெளியேற்றுவதினால் தும்மலின்போது அழுத்தம் குறையும். மூச்சை அடக்கி பத்துவரை எண்ணுவதுண்டு. மூக்கின் தண்டுப்பகுதியை அமுக்கிவிடுவதும் தும்மல் ஏற்படுவதைத் தவிர்க்கக் கூடுமென நம்புகிறார்கள். தும்மலை ஏற்படுத்தும் தூசி முதலியவற்றைத் தவிர்த்தல், செல்ல விலங்குகளின் உடலில் இருந்து உதிர்வனவற்றின் மூலம் ஏற்படும் தும்மலைத் தவிர்க்க அவற்றை வீட்டுக்கு வெளியே வைத்திருப்பது, வீட்டில் தூசு முதலியவற்றைச் சேர விடாமல் தூய்மையாக வைத்திருப்பது, புகைக்கூண்டு, குளிரூட்டற் கருவிகள் முதலியவற்றிலுள்ள வடிகட்டிகளை அடிக்கடி கழுவுதல், சில ஆலைகள் வேளாண் பகுதிகள் போன்ற இடங்களுக்குச் செல்லாமை போன்ற செயற்பாட்டினால் தும்மல் ஏற்படும் வாய்ப்பு குறைகிறது. சிலர் தும்மலை விரும்புகின்றனர். அவர்கள் அவற்றைத் தவிர்ப்பதில்லை.\n\nSection::::பண்பாடு.\nபல பண்பாடுகளிலும் தும்மலுக்கு உடற்கூறுக்குத்தொடர்பில்லாத ஏதாவது காரணங்கள் கற்பிக்கப்படுகின்றன. ஆனால் அவ்வாறான நம்பிக்கைகளுக்கு அடிப்படை ஏதும் இல்லை. இந்தியாவில் பல பகுதிகளிலும் இரானிலும் பலர் ஏதாவது செயற்பாட்டின் தொடக்கத்தில் தும்மல் வந்தால் அதைக் கெட்டச் சகுனமாகக் கருதுவர். அதுபோன்ற வேளைகளில் செய்யவந்த செயலை நிறுத்திவிட்டு நீரருந்திவிட்டுப் பிறகு செயலில் ஈடுபடுவர். போலந்து நாட்டில் ஒருவருக்குத் தும்மல் வந்தால் மாமியர் மருமகனைப் பற்றியோ மருமகளைப் பற்றியோ அவதூறாகப் பேசுகிறார் என்பார்கள். இசுலாமியர்களும் கிறித்தவர்களும் ஒருவருக்குத் தும்மல் வருவதைப்பார்த்தால் முறையே \"எல்லாப் புகழும் இறைவனுக்கே\" என்றும் \"ஆசி உண்டாகட்டும்\" என்றும் வாழ்த்தும் வழக்கமுள்ளது. தமிழர்கள் பொதுவாக அம்மா, அப்பா, ஐயா போன்ற சொற்களைப் பயன்படுத்துவதுண்டு. தமிழிலக்கியத்தில் தம்மை விரும்புபவர் எவராவது நினைக்கும்போது ஒருவருக்குத் தும்மல் ஏற்படுமென்ற கருத்து உள்ளது. அதைக்கொண்டு தலைவனுக்குத் தும்மல் ஏற்படுவதைப் பார்த்து வேறொரு காதலியின் நினைப்பினால்தான் அது நிகழ்வதாகக் கூறி தலைவி ஊடுவது அகத்திணையில் வரும் நிகழ்வாகும்.\n\n"}
{"id": "283920", "url": "https://ta.wikipedia.org/wiki?curid=283920", "title": "இந்தோனேசியக் குடியரசுத் தலைவர்", "text": "இந்தோனேசியக் குடியரசுத் தலைவர்\n\nஇந்தோனேசியக் குடியரசுத் தலைவர், இந்தோனேசியாவின் நாட்டுத் தலைவரும் அரசுத் தலைவரும் ஆவார். இவரே இந்தோனேசிய அரசை வழிநடத்தும் செயலாட்சியர் ஆவார். இவர் முப்படைக்கும் தளபதி ஆவார்.\n2014ஆம் ஆண்டில் ஜோக்கோ விடோடோ இந்தோனேசியாவின் ஏழாவது குடியரசுத் தலைவர் ஆனார்.\n\n\nSection::::பதவி.\nSection::::தேர்வுமுறை.\nபாராளுமன்றத்தில் அதிக உறுப்பினர்களின் வாக்குகள் அடிப்படையில் குடியரசுத் தலைவரும் துணைக் குடியரசுத் தலைவரும் தேர்ந்தெடுக்கப்படுகின்றனர்.\n\nSection::::உறுதிமொழி.\nதேர்ந்தெடுக்கப்பட்டவர் பதவியேற்கும் முன் உறுதிமொழி ஏற்க வேண்டும்.\n\nஎனக்கு வழங்கப்பட்டுள்ள இந்தோனேசிய குடியரசுத் தலைவர் பதவியை ஏற்று, என்னால் முடிந்தவரையில், சிறப்பாக பணியாற்றுவேன் என்றும், அரசமைப்புச் சட்டத்தை நிலைநிறுத்தி, அதன் வழி நடப்பேன் என்றும், நாட்டுக்காகவும், மக்களுக்காகவும் அர்ப்பணிப்புடன் செயல்படுவேன் என்றும் அல்லாவின் மீது ஆணையிட்டுக் கூறுகிறேன்.\n\nSection::::பதவிக்காலம்.\nஇவர் ஐந்தாண்டு காலம் பதவியில் இருக்கலாம். மீண்டும் ஒரு முறை மட்டுமே தேர்ந்தெடுக்கப்படலாம்.\n\nSection::::இருப்பிடம்.\nஇவர் பொறுப்பேற்ற பின் அரசின் தலைமையகம் அமைந்துள்ள நகரத்தில் குடியிருக்க வேண்டும். இவருக்கான தனி இருப்பிடம் அங்கே உண்டு.\n\nSection::::அதிகாரங்கள்.\nஅமைச்சர்களை நியமிக்கவும், நீக்கவும் அதிகாரம் உண்டு. அவசரகாலத்தில் சட்டங்களை இயற்றும் அதிகாரமும் உண்டு. நிலப்படை, வான்படை, கப்பற்படை ஆகியவற்றிற்கும் தலைவர் இவரே. எனவே, இவற்றை கட்டுப்பாட்டுக்குள் வைத்திருக்கும் அதிகாரமும் உண்டு. மற்ற நாடுகளுடன் போர் தொடுக்கவும், அமைதி ஒப்பந்தம் மேற்கொள்ளவும், ஒப்பந்தங்களில் கையெழுத்திடவும் உரிமை உண்டு. பிற நாட்டுத் தூதுவர்களை ஏற்கவும், தம் நாட்டுத் தூதுவர்களை நியமிக்கவும் அதிகாரம் உண்டு. குற்றவாளிகளுக்கு கருணை வழங்கவும், தகுதியுடையோருக்கு விருதுகளும், பட்டப்பெயர்களும் வழங்கும் அதிகாரமும் உண்டு.\n\nஇவர் பிரதமரை நியமிப்பார். அரசைக் கலைத்துவிட்டு, அடுத்த 30 நாட்களுக்குள் தேர்தலை நடத்துமாறு கட்டளையிடலாம். உச்சநீதிமன்றத்தின் தலைமை நீதிபதிகளை நியமிக்கலாம்.\n\nSection::::துணை.\nகுடியரசுத் தலைவருக்கு உதவியாக துணைக் குடியரசுத் தலைவரும், அமைச்சர்களும் செயல்படலாம். தேவைப்படும் பட்சத்தில், ஆலோசனைக்குழுவிடமும் ஆலோசனை பெறலாம்.\n\nSection::::பதவி நீக்கமும் அடுத்த பதவியாளரும்.\n1945 அரசமைப்புச் சட்டம்:\nகுடியரசுத் தலைவராக இருப்பவர் இறந்தாலோ, பதவிவிலகினாலோ, தன் பணிகளை செய்ய இயலாத நிலையில் இருந்தாலோ, துணைக் குடியரசுத் தலைவர் இவருக்கான அதிகாரங்களை பெற்று, இவரது பணிகளை நிறைவேற்றுவார்.\n\nதுணைக் குடியரசுத் தலைவரும் செயலாற்ற இயலாத நிலையில் இருந்தாலோ, இறந்திருந்தாலோ, வெளியுறவு அமைச்சர், உள்துறை அமைச்சர், இராணுவ அமைச்சர் ஆகிய மூவரும் இணைந்து அரசை வழிநடத்துவர். கடந்த குடியரசுத் தலைவர் தேர்தலுக்கு நியமிக்கப்பட்டு, அதிக வாக்குகள் பெற்ற முதல் இரு வேட்பாளார்களில் ஒருவரை குடியரசுத் தலைவராக தேர்ந்தெடுக்கப்படுவார். செயலாற்ற முடியாத நிலையில் இருக்கும் குடியரசுத் தலைவர் பதவியில் இருந்து நீக்கப்படுவார். குடியரசுத் தலைவரின் மீது ஊழல் குற்றச்சாற்று இருந்தால் உச்சநீதிமன்றம் விசாரிக்கலாம்.\n\n"}
{"id": "283923", "url": "https://ta.wikipedia.org/wiki?curid=283923", "title": "அரசியல் சாசன தினம் (இந்தியா)", "text": "அரசியல் சாசன தினம் (இந்தியா)\n\nஇந்திய அரசியல் சாசன தினம் அல்லது இந்திய அரசியலமைப்பு நாள் (Constitution Day Of India) எனப்படும் இந்நாள், 2015 நவம்பர் 26 ஆம் திகதியன்று முதல் முறையாக அனுசரிக்கப்படுவதாகவும். மேலும் இந்திய அரசியலமைப்பின் முக்கியத்துவத்தை வலியுறுத்தும் வகையிலும், இந்திய அரசியலமைப்புச் சட்டம் இயற்றப்பட்ட தினமான நவம்பர் 26 ஆம் நாளை, அரசியலமைப்பு தினமாக, கொண்டாடப்படுவதாக அறியப்படுகிறது.\n\nSection::::துவக்கம்.\nஇந்திய அரசியலமைப்பு சாசனத்தின் வரைவுக்குழுவின் தலைவராக செயற்பட்ட டாக்டர் அம்பேத்கர் என்பவரை கௌரவிக்கும் விதமாகவும், நினைவுகூரும் வகையிலும் மற்றும் இந்திய அரசியலமைப்புக்காக அயாரதுழைத்த அனைவருக்கும் மரியாதை செய்யும் விதமாகவும் இந்தியப் பிரதமர் நரேந்திர மோதியின் தலைமையில் உள்ள இந்திய அரசால் 2015 ஆம் ஆண்டு, நவம்பர் 26 இல் அரசியல் சாசன தினம் துவக்கப்பட்டு கொண்டாடப்பட்டது.\n\nSection::::வரலாறு.\nதெற்கு ஆசியா நாடான இந்தியாவின் பெரும்பகுதி 1858 லிருந்து 1947 வரையில் ஆங்கிலேயர்கள் காலனித்துவ ஆட்சிக்கு கீழ் இருந்துள்ளது. இக்காலகட்டத்தில், ஆங்கிலேய ஆட்சியிலிருந்து விடுதலைப்பெற இந்திய சுதந்திர இயக்கம் படிப்படியாக முயன்று வெற்றியை ஈட்டியது. 1934 ஆம் ஆண்டுவாக்கில் இந்திய நாட்டிற்கு அரசியல் நிர்ணயசபை அமைக்க ஒரு கோரிக்கை முனவைக்கப்பட்டது. பிறகு 1936 இலும், மற்றும் 1939-லும் இருமுறை இக்கோரிக்கையை பற்றி வலியுறத்தப்பட்டன. அதன்படி 1942 ஆம் ஆண்டு மார்ச் இல் கிரிப்ஸ் தூதுக்குழு அரசியல் நிர்ணய சபையை உருவாக்க பரிந்துரைக்கப்பட்டது. அதன்பின்பு 1946 மே இல் அரசியல் நிர்ணய சபை ஏற்பத்த பரிந்துரைக்கப்பட்டு, 1946 சூலையில் அரசியல் நிர்ணய சபைக்கான தேர்தல் நடைபெற்றது 1946 திசம்பர் 11 இல் அரசியல் நிர்ணய சபை கூட்டப்பட்டு அச்சபையின் தலைவராக இராசேந்திர பிரசாத் தேர்வு செய்யப்பட்டார்.\n\n1947 ஆகத்து 15 க்கு (விடுதலைக்கு) பின்பு, பிரித்தானியாவின் இந்தியா, இந்திய மாகாணம், பாக்கித்தான் மாகாணம் என இருவேறு பிராந்தியங்களாக பிரிக்கப்பட்டு சுதந்திர இந்தியாவின் அரசியலமைப்புச்சாசனத்தை, உருவாக்கும் பணியை அரசியல் நிர்ணயசபை குழு செய்யவேண்டிய நிலை ஏற்பட்டது.\n\n\n\n"}
{"id": "283925", "url": "https://ta.wikipedia.org/wiki?curid=283925", "title": "வீடூர் அணை", "text": "வீடூர் அணை\n\nவீடூர் அணை என்பது விழுப்புரம் மாவட்டம், விக்கிரவாண்டி அருகே உள்ளது . 89 இலட்சம் ரூபாய் செலவில் கட்டப்பட்ட இந்த அணை 1959 ஆம் ஆண்டு அப்போதைய தமிழக முதல்வர் திரு காமராசர் அவர்களால் திறந்துவைக்கப்பட்டது. \n\nSection::::அணை குறிப்புகள்.\nஅணையின் மொத்த நீளம் அகலம் முறையாக 15,800 அடி மற்றும் 37 அடி ஆகும். அணையின் மொத்தக் கொள்ளளவு 32 அடியாகும். 3200 ஏக்கர் நிலம் பாசன வசதி பெரும் வகையில் அமைந்துள்ள இந்த அணையின் பிரதான கால்வாய் 176 கி. மீ நீளம் கொண்டதாகும். இந்த அணை தமிழக அரசின் பொதுபணித்துறை கட்டுப்பாட்டின் கீழ் உள்ளது. \n"}
{"id": "283951", "url": "https://ta.wikipedia.org/wiki?curid=283951", "title": "ஜநவிநோதிநி", "text": "ஜநவிநோதிநி\n\nஜநவிநோதிநி 1870 இல் தொடங்கி 1890 வரை 21 ஆண்டுகள் தமிழ்நாட்டில் தொடர்ச்சியாக வெளிவந்த ஓர் அறிவியல் இதழாகும். இவ்விதழை தமிழ்நாடு பாடநூல் நிறுவனமும் வெர்னாக்குலர் சொசைட்டியும் இணைந்து நடத்தின. இவ்விதழில் பல்வேறு விதமான விநோத செய்திகள் வெளியாயின. கல்வி அறிவியல் செய்திகள்தான் இதில் முதன்மையாக இருந்தது. மேலும் இந்நூல் க. நமச்சுவாய முதலியாரால் தொகுக்கப்பட்டு 1940களில் சென்னைப் பல்கலைக்கழக இண்டர்மீடியேட் தேர்வுக்கான பாடத்திட்டமாக வைக்கப்பட்டது.\n"}
{"id": "283953", "url": "https://ta.wikipedia.org/wiki?curid=283953", "title": "இந்தோனேசிய அரசமைப்புச் சட்டம்", "text": "இந்தோனேசிய அரசமைப்புச் சட்டம்\n\nஇந்தோனேசிய அரசமைப்புச் சட்டம் (\"Constitution of Indonesia\", \"UUD '45\") இந்தோனேசியாவின் அரசாண்மைக்கான அடிப்படை ஆவணம் ஆகும். இரண்டாம் உலகப் போர் முடிவில் சப்பானியர்களின் கட்டுப்பாட்டிலிருந்து இந்தோனேசியா வெளிவந்த காலத்தில், 1945ஆம் ஆண்டு சூன்,சூலை, ஆகத்து மாதங்களில் எழுதப்பட்டது. இது 1949இல் கூட்டரசு அரசியலமைப்பாலும் 1950இல் தற்காலிக அரசமைப்புச் சட்டத்தாலும் செல்லத்தகாததாக்கப்பட்டாலும் குடியரசுத் தலைவர் சுகர்ணோவின் அறிவிக்கையால் சூலை, 5, 1959இல் மீண்டும் செயற்பாட்டிற்கு வந்தது.\n\nஇது சுகர்ணோ பரிந்துரைத்த பஞ்சசீலக் கொள்கைகளை முன்னிறுத்துகிறது. இதன்படி செயற்பிரிவு, சட்டப்பிரிவு, நீதிப் பிரிவுகளுக்கிடையே குறைந்த பிரிவினையே உள்ளது. இந்த அரசியலமைப்பு \"நாடாளுமன்ற பண்புகளுடனான குடியரசுத் தலைவருக்குரியதாக\" விவரிக்கப்படுகின்றது. 1998இல் நடந்த இந்தோனேசியப் புரட்சியை அடுத்து குடியரசுத் தலைவர் சுகார்த்தோ பதவி விலகிய பின்னர்பல அரசியல் சீர்திருத்தங்கள் மேற்கொள்ளப்பட்டன; இந்தோனேசிய அரசமைப்பில் பல திருத்தங்கள் நிறைவேற்றப்பட்டு, அரசின் மூன்று பிரிவுகளிலுமே மாற்றங்கள் ஏற்படுத்தப்பட்டன; கூடுதல் மனித உரிமைகளுக்கான சட்டங்களும் சேர்த்துக் கொள்ளப்பட்டன.\n\nSection::::உள்ளடக்கம்.\nSection::::முகவுரை.\nமுகவுரையில் பஞ்ச சீலக் கொள்கைகள் உள்ளன.\n\nSection::::அங்கம் 1 : நாடும் இறையாண்மையும்.\nஇந்தோனேசியா ஒரு குடியரசு நாடாகும். மக்களின் கைகளில் ஆட்சி இருக்கிறது. சட்டப்படி அரசு செயல்படும்.\n\nSection::::அங்கம் 2 : சட்டமன்றம்.\nஇந்த மன்றம் மக்கள் பிரதிநிதிகள் குழு, பிராந்திய பிரதிநிதிகள் குழு ஆகிய இரு குழுக்களின் உறுப்பினர்களைக் கொண்டது. இவர்கள் அனைவரும் மக்களால் தேர்ந்தெடுக்கப்படுகின்றனர். சட்டங்களை இயற்றவும், திருத்தவும், இந்த மன்றம்குடியரசுத் தலைவரை நியமிக்கவும், நீக்கவும் அதிகாரம் கொண்டது.\n\nSection::::அங்கம் 3: நாட்டின் செயலாக்கத் துறை.\nகுடியரசுத் தலைவரின். அதிகாரங்களும் பணிகளும் இந்த அங்கத்தில் உள்ளன. குடியரசுத் தலைவருக்கும், துணைக் குடியரசுத் தலைவருக்குமான தகுதிகள் வரையறுக்கப்பட்டுள்ளன. இருவரும் அதிக பட்சம் இரு முறை மட்டுமே தேர்ந்தெடுக்கப்பட முடியும். இவர்கள் பொதுத் தேர்தலின் மூலமே தேர்ந்தெடுக்கப்பட வேண்டும். இந்த அங்கத்தில் பதவி நீக்க முறையும், உறுதிமொழியும் உள்ளன.\nSection::::அங்கம் 5: அமைச்சர்கள்.\nஅமைச்சரவையில் உள்ள அமைச்சர்களைப் பற்றிய சட்டங்கள் உள்ளன. குடியரசுத் தலைவர் அமைச்சர்களை நியமிப்பார்.\n\nSection::::அங்கம் 6: உள்ளாட்சி அமைப்புகள்.\nஇந்தோனேசியா மாகாணங்களாக பிரிக்கப்பட்டுள்ளது. ஒவ்வொரு மாகாணமும் நகரங்களாகவும், உட்பிரிவுகளாகவும் பிரிக்கப்பட்டுள்ளன. இந்த ஆட்சி அமைப்புகளின் தலைவர்கள் பொதுத் தேர்தலின் வழி தேர்ந்தெடுக்கப்படுவர்.\n\nSection::::அங்கம் 7: மக்கள் பிரதிநிதிகள் குழு.\nஇதன் உறுப்பினர்களை பொதுத் தேர்தல் மூலமாக மக்கள் தேர்ந்தெடுப்பர். சட்டங்களை இயற்றவும், திருத்தவும், நிதிக்கணக்கை சமர்ப்பிக்கவும் அதிகாரம் கொண்ட அமைப்பு.\n\nSection::::அங்கம் 7. பிரிவு 1: மாகாண பிரதிநிதிகள் குழு.\nஒவ்வொரு மாகாணத்தில் இருந்து சம எண்ணிக்கையிலான உறுப்பினர்களை பொதுத் தேர்தல் மூலமாக மக்கள் தேர்ந்தெடுப்பர். மக்களின் உள்ளூர் அளவிலான பிரச்சனைகளை தீர்ப்பதற்கான சட்டங்களை இந்தக் குழு இயற்றும்.\n\nSection::::அங்கம் 7 பிரிவு-2 பொதுத் தேர்தல்கள்.\nபொதுத் தேர்தல் ஐந்தாண்டுகளுக்கு ஒரு முறை நடத்தப்படும். சட்டமன்றக் குழுவினரும், குடியரசுத் தலைவரும், துணைக் குடியரசுத் தலைவரும் பொதுத் தேர்தல் மூலமாக தேர்ந்தெடுக்கப்படுகின்றனர். தேர்தல் நேர்மையாகவும், சிக்கல் இன்றியும் நடத்தப்பட வேண்டும். மாகாண பிரதிநிதிகள் குழுவில் உறுப்பினராக போட்டியிடுவோர் தனியாட்களாக இருப்பர். ஏனைய குழுக்களில் உறுப்பினராக போட்டியிடுவோர் அரசியல் கட்சியை முன்னிறுத்துபவர்களாக இருப்பர்.\n\nSection::::அங்கம் 8 : நிதி.\nஒவ்வொரு ஆண்டுக்கும் ஆன நிதியறிக்கையை குடியரசுத் தலைவர் அறிவிப்பார். இது மக்கள் பிரதிநிதிகள் குழுவின் பார்வைக்கு வரும்.\n\nSection::::அங்கம் 8, பகுதி 1 : உச்ச கண்காணிப்பு முகவம்.\nநாட்டின் நிதிநிலையை மேற்பார்வையிடுவதற்கான அமைப்பு\n\nSection::::அங்கம் 9: நீதித்துறை.\nநீதித்துறைக்கான சுதந்திரத்தை உறுதிப்படுத்துகிறது. உச்சநீதிமன்றத்தின் பொறுப்பையும், தன்மையையும் விளக்குகிறது.\n\nSection::::அங்கம் 9, பகுதி 1 : நாட்டின் எல்லை வரையறை.\nஇந்தோனேசியா தீவுக்கூட்டம் என்றும் உரிமைகளை சட்டம் தீர்மானிக்கிறது என்றும் கூறுகிறது.\n\nSection::::அங்கம் 10 : மக்களும் தங்கியிருப்போரும்.\nஅனைத்து குடிமக்களும் சட்டத்தின் முன் சமம் என்று கூறுகிறது.\nஅனைவருக்கும் மனித உரிமைகள் உண்டு என்றும் கூறுகிறது\n\nஒவ்வொருவரும் அடுத்தவரின் உரிமையை போற்ற வேண்டும்.\n\nSection::::அங்கம் 11 : மதம்.\nமக்களுக்கான மதசுதந்திரத்தை அரசு உறுதிபடுத்துகிறது.\n\nSection::::அங்கம் 12: தேசிய பாதுகாப்பு.\nநாட்டின் பாதுகாப்பை உறுதி செய்யும் உரிமை அனைத்து குடிமக்களுக்கும் உண்டு. இராணுவம், காவல்துறை ஆகியவற்றை அமைக்கும் முறையும் கூறப்பட்டுள்ளது.\n\nSection::::அங்கம் 13 : கல்வியும் பண்பாடும்.\nநாட்டிலுள்ள அனைத்து குடிமக்களுக்கும் கல்வி பெறுவதற்கான உரிமை உண்டு. அரசின் நிதி பயன்பாட்டில் 20 % பணத்தை மக்களின் கல்விக்காக ஒதுக்க வேண்டும்.\n\nSection::::அங்கம் 14 : பொருளாதாரமும் சமூக நலமும்.\nவறுமையில் வாடுவோரை காப்பதும் அரசின் கடன்\n\nSection::::அங்கம் 15 : கொடி, மொழி, சின்னம், தேசிய கீதம்.\nஇந்தோனேசியாவுக்கான தேசியக் கொடி, தேசிய மொழியாக இந்தோனேசிய மொழி, தேசிய கீதம் ஆகியவற்றை வரையறுக்கிறது.\n"}
{"id": "283974", "url": "https://ta.wikipedia.org/wiki?curid=283974", "title": "மயிலூற்று அருவி", "text": "மயிலூற்று அருவி\n\nமயிலூற்று அருவி அல்லது மயிலூத்து அருவி () தமிழ்நாட்டின் பெரம்பலூர் மாவட்டத்தின் மேற்கு எல்லையாக விளங்கும் பச்சைமலை அடிவாரத்தில் உள்ள லாடபுரம் ஊராட்சியில் அமைந்துள்ள ஒரு அருவி. இது பெரம்பலூரிலிருந்து 15 கிலோமீட்டர் தொலைவில் துறையூர் செல்லும் வழியில் உள்ளது. ஆண்டின் பெரும்பகுதியில் வறண்டிருப்பினும் அக்டோபர் - நவம்பர் திங்களில் பொழியும் மழையால் இந்த அருவி செழிப்புற்றுச் சுற்றுலா ஈர்ப்புப் பகுதியாக விளங்குகின்றது.\n\n"}
{"id": "283975", "url": "https://ta.wikipedia.org/wiki?curid=283975", "title": "இண்டியம்(III) தெலூரைடு", "text": "இண்டியம்(III) தெலூரைடு\n\nஇண்டியம்(III) தெலூரைடு \"(Indium(III) telluride)\" என்பது In2Te என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். இச்சேர்மத்தின் பண்புகள் உலோக கலப்பு உலோகம் மற்றும் அலோகக் கலப்பு உலோக அயனிப் படிகம் ஆகியனவற்றுக்கு இடைப்பட்ட பண்புகளைக் கொண்டிருக்கிறது. இதனால் இச்சேர்மம் நடுப்பட்ட கடத்துத் திறன் கொண்டிருக்கிறது மற்றும் ஒரு குறைக்கடத்தியாகவும் வகைப்படுத்தப்படுகிறது.\n"}
{"id": "283982", "url": "https://ta.wikipedia.org/wiki?curid=283982", "title": "வங்காளப் புலி", "text": "வங்காளப் புலி\n\nவங்காளப் புலி அல்லது இராயல் பெங்கால் புலி (\"Panthera tigris tigris\") புலியினத்தில் ஒரு சிற்றினம் ஆகும். இப்புலிகள் இந்தியா, பாக்கித்தான், வங்காளதேசம், நேப்பாளம், பூட்டான், மியன்மார் ஆகிய பகுதிகளில் காணப்படுகின்றன. இவை காடுகள், வெப்பமண்டலப் பகுதிகள் எனப் பல்வேறு வகையான சூழ்நிலைகளில் வாழ்கின்றன. இவற்றின் தோல் பழுப்பு நிறத்தில் கருப்புக்கோடுகளுடன் காணப்படுகிறது. எனினும் வெள்ளைப்புலிகளும் உண்டு. வங்காளப் புலி, இந்தியா மற்றும் வங்காளதேசத்தின் தேசிய விலங்காக உள்ளது. 2011-ன் கணக்கெடுப்பின்படி 2500 என்ற எண்ணிக்கை அளவிலேயே இவை உள்ளன. கன்ஹா தேசியப் பூங்கா இவ்வகையான வங்காளப் புலிகளுக்கு புகழ் பெற்றவை ஆகும். இப்பூங்காவில் புலிகள் பாதுகாப்புத் திட்டம் செயல்படுத்தப்படுகிறது.\n\nSection::::பரம்பல்.\n2005-ஆம் ஆண்டு கணக்கெடுப்பின் படி உலகம் முழுதும் தோராயமாக 4,580 வங்கப்புலிகள் உள்ளன.\n\nSection::::உணவு.\nவங்கப் புலிகள் ஊனுண்ணிகள் ஆதலால் இவை நடுத்தர மற்றும் பெரிய விலங்குகளான முயல், மான், காட்டெருமை, ஆடு, காட்டுப்பன்றி போன்றவற்றை வேட்டையாடுகின்றன. இவை மரம் ஏறி முதனிகளையும் வேட்டையாடுகின்றன. இவை பொதுவாக இரவிலேயே வேட்டையாடுகின்றன. இப்புலிகள் நன்றாக நீந்த வல்லவை. பொதுவாக இப்புலிகள் வேட்டையாடியதும் இரையை பாதுகாப்பான இடத்திற்கு எடுத்துச் சென்று உண்கின்றன. இவற்றால் ஒரே நேரத்தில் 20 கிலோகிராம் வரை உணவு உட்கொள்ள முடியும்.\n\nSection::::வாழிடம்.\nவங்காளப்புலி தற்பொழுது தீவிரமாகப் பாதுகாக்கப்பட்டு வருகிறது. இதுவே இந்தியா, வங்காளதேசம் ஆகியவற்றின் நாட்டு விலங்கு ஆகும். இந்தியாவில் புலிகளைக் காக்கக் கொண்டுவரப்பட்ட புலி செயற்றிட்டம் (\"Project Tiger\") என்னும் திட்டத்தினால் புலிகளின் எண்ணிக்கை கணிசமாக உயர்ந்துள்ளது.\n\nSection::::அச்சுறுத்தல்கள்.\nபுலிகளின் இயற்கையான வாழிடங்களை அழிப்பதும் வேட்டையாடுதலும் இப்புலிகளின் முக்கிய அச்சுறுத்தல்களாகும். அவற்றின் உடலில் இருந்து பல கிழக்கு ஆசிய நாடுகளில் மருந்துகள் செய்யப்படுகின்றன. எனவே, புலிகளின் தோல் தவிர அவற்றின் உடல்பாகங்களுக்காகவும் அவை வேட்டையாடப் படுகின்றன. புலிகள் மக்கள் வாழும் ஊர்களுக்குள் நுழைந்து அவர்களின் வளர்ப்பு விலங்குகளைக் கொல்வதால் அவை ஊர் மக்களாலும் சிலநேரம் கொல்லப்படுகின்றன.\n\nSection::::புலிகளின் எண்ணிக்கை.\nSection::::2014.\n2014ஆம் ஆண்டு புலிகளை கணக்கெடுத்ததில் புலிகளின் எண்ணிக்கை பல மடங்காகக் கூடியுள்ளது.\nSection::::2019.\nதேசிய புலிகள் தினமான 2019 ஜூலை 29 அன்று புலிகள் கணக்கெடுப்பு தகவல்களை பிரதமர் நரேந்திர மோடி வெளியிட்டார். புலிகள் கணக்கெடுப்பு குறித்த அந்த தகவலில், 2014-ல் கணக்கிடப்பட்ட புலிகள் எண்ணிக்கையை விட, இம்முறை 33 சதவீதம் அதிகரித்துள்ளது. 2019 நிலவரப்படி இந்தியாவில் உள்ள புலிகளின் எண்ணிக்கை 2,967 என மதிப்பிடப்பட்டுள்ளது. கடந்த 2014 கணக்கெடுப்பை விட, இது தோராயமாக 741க்கும் மேற்பட்ட எண்ணிக்கையை கொண்டிருக்கிறது.\n\n"}
{"id": "283992", "url": "https://ta.wikipedia.org/wiki?curid=283992", "title": "ஏ. எம். ஏ. அசீஸ்", "text": "ஏ. எம். ஏ. அசீஸ்\n\nஏ. எம். ஏ. அசீஸ் (\"A. M. A Azeez\", அக்டோபர் 4, 1911 – நவம்பர் 24, 1973) இலங்கை கல்வியாளரும், அரசியல்வாதியும், எழுத்தாளரும், சமூக சேவையாளரும் ஆவார்.\n\nSection::::பிறப்பு, கல்வி.\nஅப்துல் அசீஸ் யாழ்ப்பாணம் வண்ணார்பண்ணையில் சுலைமான் முகைதீன் முகம்மது அபூபக்கர் என்பவருக்கும், மீராமுகைதீன் நாச்சியா என்பவருக்கும் பிறந்தார். தந்தை யாழ்ப்பாண நகரசபை உறுப்பினராக இருந்தவர். தனது ஆரம்பக் கல்வியை யாழ்ப்பாணம் அல்லாபிச்சை பள்ளி, யாழ் வைத்தீஸ்வர வித்தியாலயம், யாழ்ப்பாணம் இந்துக் கல்லூரி ஆகியவற்றில் கற்றார். 1929 இல் இலங்கைப் பல்கலைக்க்ழகக் கல்லூரியில் கற்று இளங்கலை சிறப்புப் பட்டம் பெற்றார். 1933 இல் [[கேம்பிரிட்ச் பல்கலைக்கழகம்|கேம்பிரிட்ச் பல்கலைக்கழகத்தில் பட்டப்பின் படிப்பைத் தொடருவதற்காக [[இங்கிலாந்து]] சென்றார். உயர் கல்வியைக் மேல் படிப்பைத் தொடர்வதற்காக இங்கிலாந்துக்குப் பயணமானார். உம்மு குல்தூம் என்பவரைத் திருமணம் புரிந்தார். இவர்களுக்கு மரீனா சுல்பிக்கா, முகம்மத் அலி, இக்பால் ஆகியோர் பிள்ளைகள் ஆவர்.\n\nSection::::பணி.\nஅசீஸ் 1940 ஆம் ஆண்டில் இலங்கை நிருவாக சேவையில் சேர்ந்தார். [[கல்முனை]], [[கண்டி]] ஆகிய இடங்களில் உதவி அரசாங்க அதிபராகப் பணியாற்றினார். 1948 முதல் 1961 வரை [[கொழும்பு சாஹிரா கல்லூரி|கொழும்பு சாகிரா கல்லூரி]]யில் அதிபராகப் பணியாற்றினார்.\n\n1950 மற்றும் 1960களில் [[இலங்கை செனட் சபை|செனட் சபை]] உறுப்பினராகவும், பொது சேவை ஆணைக்குழு உறுப்பினராகவும் பணியாற்றினார்.\n\nSection::::சமூகப் பணிகள்.\n1950 ஆம் ஆண்டில் அகில இலங்கை முஸ்லிம் இளைஞர் சங்கப் பேரவை (வை. எம். எம். ஏ) அமைப்பைத் தோற்றுவித்தார்.\n\n\nSection::::மேற்கோள்கள்.\n[[பகுப்பு:1911 பிறப்புகள்]]\n[[பகுப்பு:1973 இறப்புகள்]]\n[[பகுப்பு:யாழ்ப்பாணம் இந்துக் கல்லூரியின் பழைய மாணவர்கள்]]\n[[பகுப்பு:யாழ்ப்பாணத்து நபர்கள்]]\n[[பகுப்பு:இலங்கை முசுலிம்கள்]]"}
{"id": "283994", "url": "https://ta.wikipedia.org/wiki?curid=283994", "title": "தோரியம்(IV) குளோரைடு", "text": "தோரியம்(IV) குளோரைடு\n\nதோரியம்(IV) குளோரைடு \"(Thorium(IV) chloride)\" என்பது ThC என்ற மூலக்கூற்று வாய்ப்பாடு கொண்ட ஒரு கனிம வேதியல் சேர்மமாகும். வெண்மை நிறத்துடன் நீருறிஞ்சும் திறன் கொண்ட திண்மமாக இச்சேர்மம் காணப்படுகிறது. நீரிலியான ThCl தவிர ThCl(HO) மற்றும் ThCl(HO) என்ற இரண்டு நீரேற்றுகளும் காணப்படுவதாக அறியப்படுகிறது and ThCl(HO).. இவ்வுப்புகளும் நீரில் கரையக்கூடியனவாகவும் வெண்மை நிறத்துடனும் காணப்படுகின்றன. \n\nSection::::நீரிலி தோரியம் நாற்குளோரைடு தயாரிப்பு மற்றும் அமைப்பு.\nதோரியம் ஈராக்சைடை வெப்பக் கார்பனொடுக்க வினைக்கு உட்படுத்தி நீரிலி வடிவ தோரியம் நாற்குளோரைடைத் தயாரிக்கலாம்.\nநீரிலி வடிவ தோரியம் நாற்குளோரைடானது, 8- ஒருங்கிணைவுகளுடன் பன்னிருமுகவடிவு அமைப்பைக் கொண்டதாக உள்ளததோரியம் நாற்புரோமைடுடன் சமவடிவ அமைப்பையும் கொண்டுள்ளது. \n\nSection::::நீரேற்று தோரியம் நாற்குளோரைடு தயாரிப்பு மற்றும் அமைப்பு.\nதோரியம்(IV) ஐதராக்சைடுடன் ஐதரோகுளோரிக் அமிலம் சேர்த்து வீழ்படிவாக்குதல் அல்லது ஆவியாக்கல் மூலமாக எண்ம நீரேற்று வடிவ தோரியம்(IV) குளோரைடு தனித்துப் பிரித்தெடுக்கப்படுகிறது. 100° செல்சியசு வெப்பநிலைக்கு இதை உலர்த்தி நான்கு நீரேற்றையும் தயாரிக்கலாம்.இவ்வகை சேர்மத்தின் வகைகள் எட்டு ஒருங்கிணைவு Th(IV) மையங்களாக ஊகித்துக் கொள்ளலாம்.\n"}
{"id": "283997", "url": "https://ta.wikipedia.org/wiki?curid=283997", "title": "அக்கா (இனம்)", "text": "அக்கா (இனம்)\n\nஅக்கா அல்லது ஆக்கா (\"Akha\", \"Aka\", தாய்லாந்து: \"Ai Ko (ஐகோ)\") தென்கிழக்கு ஆசியாவில் வாழும் மலைவாழ் இனத்தவர். இவர்கள் தாய்லாந்து, மியான்மர், லாவோஸ், சீனாவின் யுன்னான் மாகாணம் ஆகிய இடங்களில் உள்ள மலைகளின் உயரமாக பகுதிகளில் உள்ள சிறிய கிராமங்களில் வாழ்கிறார்கள். இவர்கள் 20 ஆம் நூற்றாண்டின் முற்பகுதியில், பர்மா லாவோசின் உள்நாட்டுப் போரின் போது பர்மாவினதும், யுனானினதும் எல்லைப்புறப் பகுதிகளிலிருந்து சீனாவின் ஊடாக தென்கிழக்கு ஆசியாவுக்கு புலம்பெயர்ந்து வந்து குடியேறியவர்கள். தற்சமயம் இவர்களில் 60,000 இற்கு மேற்பட்டோர் வட தாய்லாந்தில் சியாங் ராய், சியாங் மாய் ஆகிய இடங்களில் குடியிருக்கின்றனர். அக்கா இன மக்களின் தொகை 600,000 இற்கு மேற்பட்டது என மதிப்பிடப்பட்டுள்ளது. வந்து குடியேறிய நாடுகளில் ஒப்பீட்டளவில் இவர்கள் பெரிய சிறுபான்மையினர் எனக் கருதப்படுகிறார்கள்.\n\nSection::::மொழி.\nஅக்கா இனத்தவர்கள் பேசும் மொழி திபெத்திய-பர்மிய மொழிக் குடும்பத்தைச் சேர்ந்தது.இவர்கள் பேசும் மொழி லிசு மொழியுடன் தொடர்புடையது எனக் கருதப்படுகிறது.\n\nSection::::வாழ்க்கை.\nஅக்கா இனத்தவர்கள் அமைதியான வாழ்க்கையை வாழ்வதில் ஆர்வமுள்ளவர்கள். இவர்கள் விவசாயிகளாக வாழ்கிறார்கள். இவர்களது விளைநிலங்களில் அரிசி, சோளம், கோதுமை, பச்சை அவரை, வெள்ளைப்பூண்டு, மிளகாய், மற்றும் பல்வேறுபட்ட மரக்கறிகள் சாகுபடி செய்யப் படுகின்றன. இவர்கள் பன்றி, மாடு, கோழி போன்றவைகளையும் வளர்க்கிறார்கள்.\n\nSection::::குடிசை.\nஇவர்கள் பாரம்பரியமாக மூங்கில் குடிசைகளில் வாழ்கிறார்கள்.\n\nSection::::ஆடை/அணிகலன்கள்.\nஅக்கா இனப்பெண்கள், வெள்ளி நகைகள், பொத்தான்கள், மணிகள், நாணயங்கள் போன்றவற்றால் அலங்கரிக்கப்பட்ட தலைக்கவசங்களை அணிந்திருப்பார்கள். அடிப்படை உடைகளாக சிறிய சட்டை, மார்புத்துணி, பாவாடை போன்றவைகளை அணிகிறார்கள். இவர்களது அணிகலன்கள் முழுவதுமே பலவர்ண நாடாக்களாலும், பின்னல் வேலைப்பாடுகளாலும் அலங்கரிக்கப்பட்டிருக்கும். இவர்கள் உபயோகப்படுத்தும் அடிப்படை நிறங்களாக நீலமும், கருநீலமும் உள்ளன.\n\nSection::::சமயம்/நம்பிக்கை.\nஇவர்கள் கடவளை வணங்குவதில்லை. தமது மூதாதையரையும், ஆவியையும் வணங்குகிறார்கள். ஆவியுலகக் கோட்பாட்டு மதத்தைப் பின்பற்றுபவர்கள். இவர்கள் தங்களை தமது மூதாதையருக்கும், அடுத்து வரும் தலைமுறைக்கும் உள்ள இணைப்பாகவே பார்க்கிறார்கள். இறந்தவர்களைக் கௌரவிப்பது இவர்களது மதத்தில் மிக முக்கிய விடயமாக உள்ளது.\n\nஇவர்களது ஒவ்வொரு கிராமத்துக்கும் இரண்டு வாசல்கள் உள்ளன. தீய சக்திகள் கிரமத்திலிருந்து தூரவே நின்று விட வேண்டும். கிராமத்துக்குள் வரும் ஒவ்வொருவரும் இந்த வாசல்கள் வழியாகவே உள்ளே வர வேண்டும். வாசல்களில் உள்ள மரங்கள் ஆண்களதும், பெண்களதும் பாலுறுப்புகளைத் தெளிவாகக் காட்டும் விதமாக சிற்பமாகச் செதுக்கப் பட்டிருக்கும். கிராமத்தின் வாயில்களைப் புதுப்பித்தல் ஒரு வருடாந்தச் சடங்கு போல ஒவ்வொரு வருடமும் நடைபெறும். வாயில்களைப் புதுப்பிக்கும் வேலைகளில் இளையவர்களும், முதியவர்களுமாக ஆண்கள் மட்டுமே பங்கு கொள்வார்கள். பெண்கள் இந்த வேலையில் ஈடுபடுவதற்கு கடுமையான தடை விதிக்கப்பட்டுள்ளது. ஒவ்வொரு குடும்பத்திலும் ஒரு ஆண்குழந்தை பிறக்கும் வரை இவர்கள் குடும்பக்கட்டுப்பாடு செய்து கொள்வதில்லை.\n\nSection::::மரணச்சடங்கு.\nஒரு கிராமத்தில் ஒருவர் இறந்தால் ஐந்து நாட்களுக்கு அந்தச் சடங்கு நடைபெறும். அந்த ஐந்து நாட்களும் கிராமத்தில் எவரும் வேலைக்குப் போகக் கூடாது. எல்லோரும் சடங்கில் பங்குபற்ற வேண்டும். சடங்கின் அத்தியாவசியப் பொருளாக கூராக்கிய பொல்லுத்தடி கழுத்தில் கொழுவப்பட்ட ஒரு நீர் எருமை கொண்டு வரப்படும். பின்னர் அந்த எருமை அந்தப் பொல்லால் குத்திக் கொல்லப்பட்டு, கத்திகளால் வெட்டி உண்ணப்படும். கூடவே அதிகளவு மதுபானமும் அருந்தப்படும். மற்றும் அக்கிராமத்தில் வாழும் வயதான் பெண்கள் நான்கு நாட்களுக்குத் தொடர்ந்து இறந்தவர் பிறந்ததிலிருந்து வாழ்ந்து இறந்தது வரையான வாழ்வைப் பாடலாக இராப்பகலாகப் பாடிக் கொண்டே இருப்பார்கள். மற்றும், அக்கிராமத்தில் வாழும் வயதான பெண்கள் சவப்பெட்டியைச் சுற்றி இருந்து, நான்கு நாட்களுக்குத் தொடர்ந்து இறந்தவர் பிறந்ததிலிருந்து வாழ்ந்து இறந்தது வரையான வாழ்வைப் பாடலாக பாடிக் கொண்டே இருப்பார்கள். சவப்பெட்டி பூக்களாலும், அழகிய வர்ணத் துணிகளாலும், ஒளிரும் விளக்குகளாலும் அலங்கரிக்கப் பட்டிருக்கும். சில பெண்கள் தமது பாரம்பரிய உடைகளை அணிந்து கொண்டு கிராம வீதிகளில் பாடிக் கொண்டு திரிவார்கள். அடக்கம் செய்யும் நாளில் இறந்தவரின் ஆவியை கிராமத்திலிருந்து வெளியே கலைத்து விட வேண்டும். இல்லாவிட்டால் வாழ்பவர்களுக்கு அது சிரமமாகிவிடும். இறந்தவரின் ஆவி கிராமத்திலுள்ள யாராவது ஒருவரின் வீட்டிலோ, அல்லாது யாராவது ஒருவரிடமோ ஒழிந்து கொண்டு விடலாம் என்று அவர்கள் நம்புகிறார்கள். அதனால் ஒரு மதகுருவைக் கொண்டு அந்த ஆவியைக் கலைக்கிறார்கள். மதகுரு ஒரு பெரிய சுத்தியலுடனும், ஒரு மரத்தினால் செய்யப்பட்ட பெரிய ஆண்குறியுடனும் வந்து கிராமவீதிகளிலும், வீடுகளிலும் சுத்தி பெரிய சத்தமாகக் கத்தியும், அடித்தும் ஆவியை விரட்டுவார். அதன் பின் ஐந்தாம் நாளில் அந்த வாயிலை தாண்டிப் போய் கிராமத்துக்கு வெளியே சவ அடக்கம் செய்யப்படும்.\n\nSection::::போதைப்பழக்கம்.\nஅக்கா இனத்தவர் மதுபானத்துடன் அபினுக்கும் அடிமையாக உள்ளார்கள். பெருமளவில் அபின் செடியைப் பயிரிடுகிறார்கள். இது அவர்களது பாரம்பரியப் பழக்கம் இல்லை. காலனித்துவசக்திகளால் இது இவர்களுக்கு அறிமுகப்படுத்தப்பட்டது. இப்பழக்கத்திலிருந்து இவர்களை விடுவிக்க, பல அபின் சாகுபடி ஒழிப்புத் திட்டங்கள் மேற்கொள்ளப்பட்டாலும் போதை தரும் இன்பத்திலிருந்து மீளமுடியாதவர்களாகவே இவர்கள் இருக்கிறார்கள்.\n\nSection::::குடியுரிமை.\nஅக்கா இனத்தவரில் பெரும்பாலானோர் தாய்லாந்திலும், பர்மாவிலும் குடியுரிமை பெறப்படாதவர்களாகவே இன்னும் வாழ்கிறார்கள். உறுதிப்படுத்தப்படாத தகவல்களின்படி, உள்ளூர் காவல்துறை மற்றும் இராணுவத்தால் நடத்தப்படும் தாக்குதல்களுக்கும் இலக்காகிறார்கள்.\n\nSection::::சுற்றுலாப் பயணிகள் வருகை.\nகடந்த ஆண்டுகளில் அதிகரித்துள்ள சுற்றுலாப்பயணிகளின் வருகைகள் தம்மைத் தொந்தரவு செய்வதாக அக்கா இனத்தவர்கள் கருதுகிறார்கள். இளம் தலைமுறையினரின் அக்கா இனத்தவரின் வாழ்வியலில் இது பெருத்த மாற்றங்களை ஏற்படுத்திக் கொண்டிருக்கின்றது என்கிறார்கள் அவர்கள். பலர் தமது விவசாயத் தொழிலை விடுத்து வியாபாரங்களில் ஈடுபடத் தொடங்கி விட்டார்கள். பெண்கள் விபச்சாரத் தொழிலில் ஈடுபட்டு வேறு வழியில் பணம் சம்பாதிக்கிறார்கள்.\n\n"}
{"id": "283998", "url": "https://ta.wikipedia.org/wiki?curid=283998", "title": "அரக்கான் மலைகள்", "text": "அரக்கான் மலைகள்\n\nஅரகான் மலைகள் அல்லது (அரகான் மலைத்தொடர், ரஹினி மலைத்தொடர், ரஹினி யோமா, அரகான் யோமா, ரஹினி ரோமா, அரகான் ரோமா; பர்மிஸ்: ရခိုင်ရိုးမ) மேற்கு பர்மாவில் (மியான்மர்) உள்ள ஒரு மலைத்தொடர் அகும். ரஹினி கடற்கரைக்கும் மத்திய பர்மாவில் பாயும் ஐராவதி ஆற்று வடிநிலப்பகுதிக்கும் இடையே இந்த மலைத்தொடர் உள்ளது. வில் வடிவ இணை தொடர்களாக உள்ள இம்மலைகள் இந்தியாவின் அசாம், நாகலாந்து , மிசோரம் மற்றும் மியான்மர் வரை தொடர்ச்சியாக காணப்படுகிறது. வடக்கில் இந்தியாவின் மணிப்பூர் மாநிலத்தில் தொடங்கி தெற்கில் நெக்ரைஸ் முனை வரை நீண்டுள்ளது. நாகா மலைகள், சின் மலைகள் மற்றும் பட்கா தொடரிலுள்ள லுஷய் மலைகள் அரகான் மலைதொடரில் அடங்கும் . இந்த மலைத்தொடர் வங்காள விரிகுடா கடலில் அமிழ்ந்து பின் அந்தமான் நிகோபார் தீவுகளாக மேலெழும்பி காணப்படுகிறது.\n\nSection::::புவியியல் மற்றும் தோற்றம்.\nஇந்தியா மற்றும் நேபாளம் இடையே இந்திய நிலத்தட்டு யுரேசியா நிலத்தட்டு மீது ஏற்படுத்தும் அழுத்தம் காரணமாக அராகன் மலைகளும் அதன் கிழக்கு மேற்கில் இணையாக காணப்படும் வளைவுத்தொடர்களும் தோன்றியது.\n\nSection::::அமைப்பு.\nஅரகான் மலைத்தொடர் 950 கிமீ (600 மைல்கள்) நீளம் உடையது, இதில் மலைப்பகுதி நீளம் மட்டும் சுமார் 400 கி.மீ. (250 மைல்) ஆகும். இந்த தொடரின் முகட்டு உச்சிப்புள்ளி 3.094 மீட்டர் உயரமுடைய நாட் மா தவுங் அல்லது மவுண்ட் விக்டோரியா ஆகும்.\n\nSection::::வரலாறு.\nஅரகான் மலைகள் ரஹினி கடற்கரையை பர்மாவின் மற்ற பகுதிகளிலிருந்து பிரிக்கிறது. இந்திய துணைகண்டத்திலிருந்து மத்திய பர்மா பகுதிகளை இந்த மலைத்தொடர் பிரிப்பதால் ரஹினி பகுதி மக்கள் மொழி மற்றும் கலாசார அடிப்படையில் பர்மிய மக்களிலிருந்து வேறுபடுகின்றனர். மேலும் பர்மிய படையெடுப்புகளிலிருந்தும் இம்மலைத்தொடர் பாதுகாப்பாக இருந்திருக்கிறது. அரகான் நாகரிகத்தின் பிரதான இடங்களாக இப்பகுதியின் மரவுக் உ (Mrauk U) மற்றும் வைதலி (Waithali) ஆகிய கடற்கரை நகரங்கள் திகழ்கின்றன.\n\nசனவரி 1943 மற்றும் மார்ச் 1944 இடையே இந்த மலைப்பகுதிகளில் கடுமையான போர்கள் நிகழ்ந்தன. சப்பானிய ராணுவப்படையின் 33 மற்றும் 55 வது பிரிவுகள் அரகான் கடலோர பகுதியிலிருந்து இங்கிலாந்து இராணுவத்தை எதிர்கொண்டது \n\nSection::::சூழலியல்.\nதென்மேற்கு பருவ மழையை இந்த மலைத்தொடர் தடுப்பதில் முக்கிய பங்காற்றுகிறது. இது ஒரு தடுப்பு அரணாக அமைந்து மத்திய பர்மா பகுதியில் மலை பொழிவை தடுக்கிறது. இதனால் அரகான் மலைதொடரின் மேற்குச் சரிவுப்பகுதியில் மாதத்திற்கு 1 மீ (39 அங்குலம்) என்ற அளவில் மழை பொழிகிறது. கிழக்குப் பகுதி மேற்குப்பகுதியை விட வறண்டு காணப்படுகிறது. சின் மலைகள் மற்றும் அரகான் யோமா மலைசார் சூழ்நிலைமண்டலதில் அடங்கும் இம்மலைப்பகுதி ஆசிய யானைகளின் வாழிடங்களாக உள்ளன. அருகி வரும் இனமான அரகான் வன ஆமைகள் இங்கு காணப்படுகின்றன.\n\nSection::::போக்குவரத்து.\nரகினி மாநிலத்தை மத்திய பர்மாவுடன் இணைக்கும் இரண்டு முக்கிய சாலைகள் அராகன் மலைத்தொடர் இடையே செல்கின்றன. வடக்கில் உள்ள சாலை [மஹ்வி] க்கும் ஆன் க்கும் இடையே செல்கிறது. தெற்கில் உள்ள சாலை பயாய் முதல் தவுங் கொக் வரையும் பின் இந்த சாலை தாண்ட்வி மற்றும் ங்கபாலி கடற்கரைக்கும் Ngapali beach செல்கிறது. நீண்ட நெடிய பயண நேரம் பிடிக்கக்கூடிய இந்த சாலைகளை சில சுற்றுலா பயணிகள் பயன்படுதுகிறார்கள் இந்த சாலைகள் தவிர மற்ற சாலைகள் பயன்படுத்தும் வகையில் நல்ல நிலையில் இல்லை..\n\nSection::::வெளியிணைப்புகள்.\n̆http://www.britannica.com/EBchecked/topic/31961/Arakan-Mountain-Range\n\n̈https://en.wikipedia.org/wiki/Japanese_conquest_of_Burma\n\nhttp://www.searchanddiscovery.net/documents/2010/30111akhtar/ndx_akhtar.pdf\n"}
{"id": "284017", "url": "https://ta.wikipedia.org/wiki?curid=284017", "title": "பேய் அத்தி", "text": "பேய் அத்தி\n\nபேய் அத்தி (அறிவியல் பெயர் : Ficus hispida) இது அத்தி மரத்தைப்போன்று தோன்றும் சிறிய வகை மரம் ஆகும். இவை ஆசியாவில் பலபகுதிகளிலும், தெற்கு ஆஸ்திரேலியாவிலும் காணப்படுகிறது. இதன் கிளைகளில் ஏராளமான காய்கள் காய்க்கின்றன. இவற்றின் பழங்களை கிளிகள் விரும்பி சாப்பிடும்.\n"}
{"id": "284029", "url": "https://ta.wikipedia.org/wiki?curid=284029", "title": "பட்டாலா", "text": "பட்டாலா\n\nபட்டாலா, (பஞ்சாபி: ਬਟਾਲਾ) என்னும் நகரம் இந்திய மாநிலமான பஞ்சாபின் குர்தாஸ்பூர் மாவட்டத்தில் அமைந்துள்ளது. ஒரு லட்சத்துக்கும் அதிகமான மக்கள்தொகையை கொண்ட இந்திய நகரங்களில் இதுவும் ஒன்று. மக்கள்தொகை அடிப்படையில் பஞ்சாபின் எட்டாவது பெரிய நகரமாகும். இங்கு 156,400 மக்கள் வசிக்கின்றனர் என்று 2011ஆம் ஆண்டு கணக்கெடுப்பு தெரிவிக்கிறது. இந்த நகரம் 1465ஆம் ஆண்டில் நிறுவப்பட்டது. இங்கு இரும்பை உருக்கும் ஆலைகள் உள்ளன. இந்த நகரம் ஏறத்தாழ 9 சதுர கி.மீ பரப்பளவை கொண்டது.\n\nSection::::சுற்றுலா.\nகுருநானக்குடன் தொடர்புடைய ஸ்ரீ கந்த சாகிப் குருத்வாரா இங்குள்ளது.\n\nSection::::அரசியல்.\nஇந்த ஊர் பட்டாலா வட்டத்துக்கு உட்பட்டது. இது குர்தாஸ்பூர் மக்களவைத் தொகுதிக்கு உட்பட்டது..\n"}
{"id": "284031", "url": "https://ta.wikipedia.org/wiki?curid=284031", "title": "கபுர்த்தலா", "text": "கபுர்த்தலா\n\nகபுர்த்தலா, (பஞ்சாபி: ਕਪੂਰਥਲਾ) என்னும் நகரம், இந்திய மாநிலமான பஞ்சாபின் கபுர்தலா மாவட்டத்தில் உள்ளது. வடமேற்கு இந்தியாவின் பஞ்சாப் மாநிலத்தின் 22 மாவட்டங்களில் ஒன்றாகும். இம்மாவட்ட நிர்வாகத் தலைமையிட நகரம் கபுர்த்தலா ஆகும். கபுர்த்தலா மாவட்டத்தின் நிலப்பரப்புகள் ஜலந்தர் மாவட்டத்தின் மேற்கு மற்றும் கிழக்கு பகுதிகளில் அமைந்துள்ளது. இங்கு கஞ்சிலி நீர்ப்பரப்பு, எலிசி அரண்மனை, ஷாலிமார் தோட்டம் ஆகியன அமைந்துள்ளன.\n\nஇது பிரிட்டிஷ் இந்தியாவில் சுதேச மன்னர்கள் காலத்தில் கபுர்த்தலா மாநிலத்தின் தலைநகராக இருந்தது (அலுவாலியா வம்சத்தால் ஆளப்பட்டது). பிரஞ்சு மற்றும் இந்தோ சரசனிக் பாணி கட்டிடக்கலை அடிப்படையிலான அதன் முக்கிய கட்டிடங்களுடன் நகரத்தின் மதச்சார்பற்ற மற்றும் அழகியல் கலவை அதன் சுதேச கடந்த காலத்தை சுயமாக விவரிக்கிறது. இது அரண்மனைகள் மற்றும் தோட்டங்களின் நகரம் என்றும் அழைக்கப்படுகிறது. கபுர்த்தலா இந்தியாவில் குறைந்த மக்கள் தொகை கொண்ட நகரமாகும். 2011 மக்கள் தொகை கணக்கெடுப்பின்படி, இது ஒரு லட்சத்துக்கும் அதிகமான மக்கள்தொகையை கொண்ட நகரங்களின் பட்டியலில் இடம்பிடித்துள்ளது. இங்கு 101,654 மக்கள் வாழ்கின்றனர்.\n\nஇம்மாவட்டத்தில் பியாஸ் ஆறு மற்றும் சத்லஜ் ஆறுகள் பாய்கிறது. இம்மாவட்டத்தின் பொருளாதாரம் கோதுமை, நெல், கரும்பு, உருளைக்கிழங்கு போன்ற வேளாண் விளைபொருட்களைச் சார்ந்துள்ளது. இம்மாவட்டம் கோடைக்காலத்தில் கடும் வெப்பமும்; குளிர்காலத்தில் கடும் குளிரையும் கொண்டுள்ளது.\n\nSection::::வரலாறு.\nSection::::சுதேச அரசு.\nகபுர்த்தலா ஒரு காலத்தில் கபுர்த்தலா மாநிலத்தின் தலைநகராக இருந்தது. இது சுதந்திரத்திற்கு முந்தைய இந்தியாவில் ஒரு சுதேச மாநிலமாக இருந்தது, இது அலுவாலியா சீக்கிய ஆட்சியாளர்களால் ஆளப்பட்டது. கபுர்த்தலா கொடி இரண்டு வண்ண பின்னணியைக் கொண்டுள்ளது, இன்ஸ்க்னியா மற்றும் மோட்டோவுடன் \"புரோ ரீஜ் எட் பேட்ரியா\" (லத்தீன் மொழியில்) \"மன்னன் மற்றும் நாட்டிற்கு\" என்ற வார்த்தைகளுடன் இருக்கிறது.\nSection::::நினைவுச்சின்னங்கள் மற்றும் கட்டிடங்கள்.\nகபுர்த்தலா நகரம் அதன் உள்ளூர் வரலாற்றுடன் இணைக்கப்பட்ட பல கட்டிடங்கள் மற்றும் முக்கிய இடங்களைக் கொண்டுள்ளது, அதாவது சைனிக் பள்ளி (முன்பு ஜகத்ஜித் அரண்மனை), சாலிமார் பாக் (தோட்டங்கள்), மாவட்ட நீதிமன்ற கட்டிடங்கள், மூரிஷ் மசூதி, பஞ்ச் மந்திர் (\"ஐந்து கோயில்கள்\"), மணிகூண்டு, மாநில குருத்வாரா, காஞ்ச்லி ஈரநிலங்கள், குரு நானக் விளையாட்டு அரங்கம், ஜக்ஜித் கிளப் மற்றும் என்ஜேஎஸ்ஏ அரசு கல்லூரி ஆகியவை. இந்த நகரம் நாட்டின் முதல் காலநிலை மாற்ற அரங்கையும் கொண்டுள்ளது\n\nSection::::சைனிக் பள்ளி (ஜகத்ஜித் அரண்மனை).\nஇங்குள்ள சைனிக் பள்ளி முன்னர் ஜகத்ஜித் அரண்மனை என்று அழைக்கப்பட்து. இது முன்பு கபுர்த்தலா மாநில மகாராஜாவின் அரண்மனை, எச்.ஆர்.எச் மகாராஜா ஜகத்ஜித் சிங் ஆகியோரின் அரண்மனையாக இருந்தது. அரண்மனை கட்டிடத்தின் கட்டிடக்கலை வெர்சாய் அரண்மனை மற்றும் ஃபோன்டைன்லேபூ அரண்மனையை அடிப்படையாகக் கொண்டது இது மொத்தம் 200 ஏக்கர் பரப்பளவில் (0.81 கிமீ 2) பரவியுள்ளது. இதை பிரெஞ்சு கட்டிடக் கலைஞர் எம். மார்செல் வடிவமைத்து உள்ளூர் கட்டிடக் கலைஞர் அல்லாஹ் டிட்டாவால் கட்டப்பட்டது. இது மறுமலர்ச்சி பாணியில் முன்புறத்தில் மூழ்கிய பூங்காவுடன் கட்டப்பட்டது (பைஜா என்று அழைக்கப்படுகிறது). அதன் தர்பார் ஹால் (திவான்-இ-காஸ்) இந்தியாவின் மிகச்சிறந்த ஒன்றாகும், மற்றும் பூச்சு மற்றும் வர்ணம் பூசப்பட்ட கூரைகள் பிரெஞ்சு மற்றும் இத்தாலிய கலை மற்றும் கட்டிடக்கலைகளின் மிகச்சிறந்த அம்சங்களைக் குறிக்கின்றன. இந்த அரண்மனை 1900 ஆம் ஆண்டில் தொடங்கப்பட்டு 1908 ஆம் ஆண்டில் மகாராஜா அனிதா டெல்கடோவின் புதிய மனைவிக்காக முடிக்கப்பட்டது.\n\nSection::::எலிசி அரண்மனை.\nஎலிசி அரண்மனை 1862 ஆம் ஆண்டில் கன்வர் பிக்ரமா சிங் அவர்களால் கட்டப்பட்டது. இந்த கட்டிடம் இப்போது கபுர்தலாவின் எம்ஜிஎன் பள்ளியாக மாற்றப்பட்டுள்ளது\n\n\n"}
{"id": "284034", "url": "https://ta.wikipedia.org/wiki?curid=284034", "title": "லியாவோனிங்", "text": "லியாவோனிங்\n\nலியாவோனிங் (), மக்கள் சீனக் குடியரசில் உள்ள ஒரு மாகாணம் ஆகும். இது சீனாவின் வடகிழக்குப் பகுதியில் அமைந்துள்ளது. இம்மாகாணம் 1907இல் பெங்டியன் என்ற பெயரில் உருவாக்கப்பட்டது. பின்னர் 1929இல் லியாவோனிங் எனப் பெயர் மாற்றம் பெற்றது. யப்பானியப் பொம்மை ஆட்சியான மஞ்சுகோ ஆட்சியின் கீழ் இது முன்னைய பெயருக்கு மாற்றப்பட்டது. எனினும் 1945 மற்றும் 1954இல் மீண்டும் லியோனிங் எனப் பெயர்மாற்றம் பெற்றது.\n\nஇதன் தெற்கே மஞ்சள் ஆறும் தென்கிழக்கில் வட கொரியாவும் வடகிழக்கில் சிலின் மாகாணமும் தென்மேற்கில் ஏபெய் மாகாணமும் வடமேற்கில் உள் மங்கோலியாவும் எல்லைகளாக உள்ளன. வட கொரியாவுடனான எல்லையாக யாலு ஆறு விளங்குகின்றது.\n\nSection::::வரலாறு.\nவடகீழ்ச் சீனாவின் தெற்குப் பகுதியில் லியாவோனிங் அமைந்துள்ளது. இது கோயோசியோன், கோகுர்யோ, பல்கீ ஆகிய கொரிய ஆட்சிகளின் கீழும் யான் தேசம், ஆன் அரசமரபு ஆகிய சீன ஆட்சிகளின் கீழும் இருந்துள்ளது.\n\nபெய்ஜிங்கிலிருந்து மொங்கோலியர்கள் வெளியேற்றப்பட்டு மூன்று ஆண்டுகளின் பின்னர், 1371இல் இப்பிரதேசம் மிங் அரசமரபினரின் கட்டுப்பாட்டுக்குள் வந்தது. பதினேழாம் நூற்றாண்டின் முற்பகுதியில் இது மஞ்சு ஆட்சியின் கட்டுப்பாட்டின் கீழ் வந்தது.\n\nSection::::புவியியல்.\nலியாவோனிங்கை மூன்று புவியியல் பகுதிகளாகப் பிரிக்கலாம். மேற்குப் பகுதியில் உயர்நிலப் பிரதேசமும், மத்திய பகுதியில் சமவெளியும், கிழக்குப் பகுதியில் மலைகளுமாக இது காணப்படுகின்றது. உயரம் குறைந்த மலைகளைப் பெரிதும் கொண்ட மேற்குப்பகுதியிலுள்ள நுலு ஏரு மலைத்தொடர் ஏறத்தாழ உள் மங்கோலியாவுடனான எல்லையாக அமைந்துள்ளது. இம்மாகாணத்தின் மிக உயர்ந்த இடமாக, கிழக்குப் பகுதியிலுள்ள மலைத்தொடர்களில் இருக்கும் 1336 மீட்டர் உயரமான உவாபோசி குன்று விளங்குகின்றது.\n\nSection::::நிர்வாகப் பிரிவுகள்.\nஇம்மாகாணம் 14 மேல்நிலை நிர்வாகப் பிரிவுகளாகப் பிரிக்கப்பட்டுள்ளன. இவை 100 கவுண்டி அலகுகளாகப் பிரிக்கப்பட்டு மேலும் 1511 நகர நிலை அலகுகளாகப் பிரிக்கப்பட்டுள்ளன.\n\nSection::::அரசியல்.\nசீனாவின் ஏனைய பகுதிகளைப்போலவே இங்கும் இரு கட்சி அரசமைப்பைக் கொண்டுள்ளது. மாகாணத்தின் அதி உயர் அரச அதிகாரியாக மாகாண ஆளுநர் விளங்குகின்றார்.\n\nSection::::பொருளாதாரம்.\n2011இல், லியாவோனிங் மாகாணத்தின் மொத்த உள்நாட்டு உற்பத்தி 2.2 ட்ரில்லியன் யுவான் ($348 பில்லியன் அமெரிக்க டொலர்) ஆகக் காணப்பட்டது. தனி நபர் வருமானம் 41,782 ரென்மின்பி ஆகக் காணப்பட்டது.\n\nபிரதான கைத்தொழில்களாக இரசாயன, உலோக, இலத்திரனியல் மற்றும் இயந்திரங்கள் தொடர்பான கைத்தொழில்கள் காணப்படுகின்றன. இரும்பு, உருக்கு மற்றும் உலோகங்களை வெட்டும் இயந்திரங்கள் உற்பத்தியில் தேசிய அளவில் முன்னணியான மாகாணமாக இது விளங்குகின்றது.\n\nSection::::மக்கட் பரம்பல்.\nஇம்மாகாணத்தில் பெரும்பான்மையாக ஆன் சீனர்கள் வசிக்கின்றனர். மேலும் மஞ்சு இனக்குழு (5.3 மில்லியன் மக்கள்), மொங்கோல் இனக்குழு (6.7 இலட்சம் மக்கள்), ஊய் இனக்குழு (2.6 இலட்சம் மக்கள்), கொரியர்கள் மற்றூம் சிபே இன மக்கள் சிறுபான்மையினராக உள்ளனர்.\nஇங்கு மக்கள் விடுதலை இராணுவ சேவையிலுள்ளோர் உள்ளடக்கப்படவில்லை.\n\nமூலம்: Department of Population, Social, Science and Technology Statistics of the National Bureau of Statistics of China and Department of Economic Development of the State Ethnic Affairs Commission of China, eds. \"Tabulation on Nationalities of 2000 Population Census of China\". 2 vols. Beijing: Nationalities Publishing House (民族出版社), 2003. ()\n"}
{"id": "284036", "url": "https://ta.wikipedia.org/wiki?curid=284036", "title": "ஹுபேய் மாகாணம்", "text": "ஹுபேய் மாகாணம்\n\nஹுபேய் மாகாணம் ( ) என்பது சீன மக்கள் குடியரசு நாட்டின் மத்தியில் உள்ள மாகாணங்களுள் ஒன்று. மாகாணத்தின் பெயரான ஹுபேய் என்பதன் பொருள் \"ஏரியின் வடக்கு\" என்பதாகும். தோங்டிங் ஏரியின் வடக்கில் அமைந்தமையால் இப்பெயரைப் பெற்றது. மாகாணத் தலைநகரான வுகான், ஒரு முக்கியப் போக்குவரத்து வழியாகவும் மத்திய சீனாவின் அரசியல், பண்பாடு, பொருளாதார மையமாகவும் விளங்குகிறது.\n\nமூன்று ஆழ்பள்ளத்தாக்கு அணை என்னும் அணை இந்த மாகாணத்திலுள்ள யில்லிங் \"(Yiling)\" மாவட்டத்திலிருக்கும் சான்டோப்பிங் \"(Sandouping)\" நகரத்துக்கு அருகில் அமைந்துள்ளது. இதுவே உலகின் மிகப்பெரிய மின்சாரம் உற்பத்தி செய்யும் இடமாகும்..\n\nSection::::எல்லைகள்.\nஹுபேய் மாகாணம் தன் எல்லையை வடக்கில் ஹெய்நான் மாகாணம், கிழக்கில் அன்ஹுயி மாகாணம், தென்கிழக்கில் ஜியாங்சி, தெற்கில் ஹுனான் மாகாணம், மேற்கில் சாங்கியூங், வடமேற்கில் ஷாங்சி ஆகியவற்றுடன் பகிர்ந்துகொண்டுள்ளது. \n\nSection::::வரலாறு.\nபழங்காலத்தில் சீனாவின் இந்த மாகாணத்தில் அதிநவீன புதிய கற்கால பண்பாடு நிலவியது. கி.மு.770-476 காலகட்டத்தில் சீனப்பகுதிகளில் சக்தி வாய்ந்த அரசாக இருந்த சூ மாநிலத்தின் ஒரு பகுதியாக இருந்தது. இந்த சூ மாநிலம் சவு வம்சத்தின் ஆட்சியில் ஒரு துணை மாநிலமாக இருந்தது.\n\nSection::::நிலவியல்.\nஇம்மாகாணத்தின் மத்திய மற்றும் தெற்குப் பகுதிகளில் ஜியங்ஹான் சமவெளி அமைந்துள்ளது. \nSection::::மலைகள்.\nமாகாணத்தின் மேற்குப்பகுதி மலைப்பாங்குடன் உள்ளது. இங்கு ஊடாங் மலைகள், ஜிங் மலைகள், தாபா மலைகள், வு மலைகள் போன்றவை உள்ளன. ஜியாங்கன் சமவெளியின் வடகிழக்கில் தாபி மலைகள் உள்ளன. தோங்பாய் மலைகள் ஹெய்நான் மற்றும் அன்ஹுயி மாகாணங்களுடனான எல்லையாக உள்ளது. தென்கிழக்கேயுள்ள முபு மலைகள் ஜியாங்சி மாகாணத்தின் எல்லையாக உள்ளது. மாகாணத்தின் உயரமான சிகரம் தாபா மலைகளில் காணப்படும் 3105 மீட்டர் உயரமுள்ள ஷென்னாங்குக்கு சிகரம் ஆகும். \n\nSection::::நீர்நிலைகள்.\nஹூபே மாகாணத்தில் இரண்டு பெரிய ஆறுகள் பாய்கின்றன. அவை யாங்சி ஆறு மற்றும் அதன் இடது கிளை ஆறான ஹான்ஷுய் ஆகும். இவ்விரு பெரிய ஆறுகளும் மாகாணத்தலைநகரான வுகான் என்னும் இடத்தில் சந்திக்கின்றன. மாகாணத்தில் யாங்சி ஆற்றின் குறிப்பிடத்தக்க பிற கிளை ஆறுகள் ஷேன் நாங் ஓடை, சிங் போன்றவை ஆகும். தென்மேற்கு ஹூபேயின் முக்கிய நீர்வழிபாதைகளாக ஈச்சாங் நகரின் அருகே பாயும் ஹுவாங்பை ஆறும், மாகாணத்தின் தென்கிழக்கில் பாயும் ஃபூஷுயெ ஆறும் திகழ்கின்றன.\n\nஹூபே மாகாணத்தின் ஜியங்ஹான் சமவெளியில் ஆயிரக்கணக்கான ஏரிகள் உள்ளன. இதனால் இந்த மாகாணம் சீனாவில் \"ஏரிகள் மாகாணம்\" எனப் பெயர்பெற்றது. இந்த ஏரிகளில் பெரிய ஏரிகள் லியாங்சி மற்றும் ஹாங் ஏரி ஆகும்.\n\nSection::::காலநிலை.\nஹூபேய் மாகாணம் ஈரப்பதமான மிதவெப்ப மண்டலக் காலநிலையைக் கொண்டது. குளிர்காலமான சனவரி மாத வெப்பநிலை சராசரியாக 1 முதல் 6 °செல்சியஸ் (34 முதல் 43 °பாரங்கீட்) ஈரப்பதமாகவும், வெப்பமாகவும் இருக்கும் கோடைக்காலத்தில் (சூலை மாதத்தில்) வெப்பநிலை சராசரியாக 24 முதல் 30 °செல்சியஸ் (75 முதல் 86 °பாரங்கீட்) இருக்கும்.\n\nSection::::பொருளாதாரம்.\n2011 ல் இந்த மாகாணத்தின் மொத்த உற்பத்தி 1,959 டிரில்லியன் யுவான் (311 பில்லியன் அமெரிக்க டாலர்) மதிப்பையும் தனிநபர் வருமானம் 21,566 ரென்மின்பி (2,863 அமெரிக்க டாலர்) மதிப்பையும் கொண்டு சீன நாட்டின் பொருளாதாரத்தில் 11 வது இடத்தில் இருந்தது. மாகாணத்தின் வளர்ச்சி விகிதம் ஆண்டுதோறும் 10% க்கு மேல் உள்ளது. 2020 ஆண்டில் இந்த மாகாணத்தின் தனிநபர் வருமானம் இருமடங்காகலாம் என நம்பப்படுகின்றது.\n\nSection::::உற்பத்தி.\nஹுபேய் மாகாணம் \"மீன் மற்றும் அரிசி நிலம்\" என்று செல்லமாக அழைக்கப்படுகிறது (鱼米之乡). மாகாணத்தின் முதன்மையான வேளாண் பொருட்கள் [[பருத்தி], [[நெல்]], [[கோதுமை]], [[தேயிலை]] போன்றவை ஆகும். தொழிற்சாலைகள் என்றால் [[தானுந்து|தானுந்துகள்]], [[உலோகம்]], [[இயந்திரம்|இயந்திரங்கள்]], [[மின்னாக்கி|மின்னாக்கிகள்]], [[ஆடை]], [[உணவு|உணவுப்பொருள்]], உயர் தொழில்நுட்ப பொருட்கள் உற்பத்தி ஆகும்.\n\nSection::::கனிமவளம்.\nஹுபேயில் குறிப்பிடத்தக்க அளவு கனிமப் பொருட்கள் கிடைக்கின்றன, அவை பின்வருமாறு [[வெண்காரம்]], ஹோங்ஷியைட், உல்லஸ்டோனிட், [[கோமேதகம்]], மாரிஷ்டோன், [[இரும்பு]], [[பாசுபரசு]], [[தாமிரம்]], [[ஜிப்சம்]], ரூட்டில், பாறை [[உப்பு]], [[தங்கம்]], [[மாங்கனீசு]], [[வனேடியம்]] ஆகும். மாகாணத்தின் [[நிலக்கரி]] கையிருப்பு 548 மில்லியன் டன்கள், சீனாவின் பிற மாகாணங்களுடன் ஒப்பிடும்போது இந்த மாகாணம் இரத்தினச்சுரங்கங்களுக்காகப் பெரிதும் அறியப்படுகிறது.\n\nSection::::மக்கள் வகைப்பாடு.\nமாகாணத்தில் [[ஹான் சீனர்]] இனக்குழுவினரே பெரும் எண்ணிக்கையில் உள்ளனர். மாகாணத்தின் தென்மேற்கு பகுதியில் கணிசமான [[மொங் மக்கள்]], [[துஜா மக்கள்]] வாழுகின்றனர்.\n\nSection::::மதம்.\nசீனப்பழமை மதங்களே பெரும்பான்மையாகப் பின்பற்றப்படுகிறது. அவை சீன நாட்டுப்புற மதங்கள், [[தாவோயிசம்|தாவோயிச]] மரபுகள் மற்றும் சீன [[பௌத்தம்]] ஆகும். 2007 மற்றும் 2009 இல் நடத்திய ஆய்வுகள்படி, மக்கள் தொகையில் 6.5% முன்னோர்களை வழிபடும் சடங்குகளில் ஈடுபடுபவர்களாக உள்ளனர். மக்கள் தொகையில் 0.58% [[கிறித்தவம்|கிறித்தவர்கள்]] உள்ளனர். 2004 ல் 0.83% என்ற எண்ணிக்கையில் இருந்து குறைந்துவிட்டதாக அடையாளம் கணப்பட்டுள்ளது.\nஅறிக்கையில் மத விவரங்களைக் கொடுக்காதவர்கள் மக்கள் தொகையில் 92.92% ஆவர். இவர்கள் சமயப்பற்று அல்லது ஈடுபாடு அற்றவர்களாக இருக்கலாம். [[முஸ்லிம்]]கள் சிறுபான்மையினராக உள்ளனர்.\n\nSection::::மேற்கோள்கள்.\n[[பகுப்பு: சீனாவின் மாகாணங்கள்]]\n[[பகுப்பு:ஆசிய மாதக் கட்டுரைகள் நவம்பர் 2015]]\n"}
{"id": "284039", "url": "https://ta.wikipedia.org/wiki?curid=284039", "title": "கோரையாறு அருவி", "text": "கோரையாறு அருவி\n\nபெரம்பலூர் மாவட்டம், வேப்பந்தட்டை வட்டத்தில் உள்ள கோரையாறு கிராமத்திலிருந்து சுமார் 3 கி.மீ. தொலைவில் அமைந்துள்ள பச்சைமலை மீது கோரையாறு நீர்வீழ்ச்சி அமைந்துள்ளது. இந்நீர் வீழ்ச்சியில் மலை உச்சியிலிருந்து தண்ணீர் கொட்டும் இடத்தில் 60 அடி ஆழம் கொண்ட நீர் தேக்கமும் உள்ளது.\n\nஇவ்வ‌ருவியில், சாதாரண மழைபெய்தால் கூட நீர் கொட்டும். குறிப்பாக அக்டோபர் மாதத்தின் இறுதியில் தொடங்கி, நவம்பர், டிசம்பர் மாதங்களே கோரையாறு அருவியின் சீசன் நாட்களாகும். இந்த மழைநீர் கோரையாறு, தொண்டமாந்துறை வழியாக கல்லாற்றில் கலக்கிறது.\n\nபெரம்பலூரிலிருந்து வேப்பந்தட்டை, கிருஷ்ணாபுரம் வழியாக தொண்டமாந்துறைக்கு சென்று, அங்கிருந்து விஜய புரம், அய்யர்பாளையம் வழியாக பச்சைமலை அடிவாரத்திலுள்ள கோரையாறு கிராமத்திற்கு செல்ல வேண்டும். இந்த கோரையாறு கிராமம் வரை அரசு டவுன் பஸ் செல்கிறது. கார், மோட்டார் சைக்கிள்களிலும் செல்லலாம்.\n\nஇதன்பிறகு பச்சைமலை மீது இடையிலுள்ள ஆற்றை கடந்து 3 கிலோ மீட்டர் தூரம் நடந்து செல்ல வேண்டும். அங்கு உயரத்திலிருந்து கருங்கல் பாறைகள் சூழ்ந்த குளத்திற்குள் ஆர்ப்பரித்தபடி அருவி நீர் கொட்டுவதை கண்டால் உள்ளமே கொள்ளை போகும்.\n\n\n"}
{"id": "284043", "url": "https://ta.wikipedia.org/wiki?curid=284043", "title": "பெரியார் (மாற்றுப் பயன்பாடுகள்)", "text": "பெரியார் (மாற்றுப் பயன்பாடுகள்)\n\nபெரியார் என்பது பொதுவாகத் தமிழக அரசியலில் பரவலாக அறியப்படும் ஈ. வெ. இராமசாமியைக் குறிக்கும். வேறு பயன்பாடுகள் கீழே பட்டியலிடப்பட்டுள்ளன:\n\n\n"}
{"id": "284044", "url": "https://ta.wikipedia.org/wiki?curid=284044", "title": "கலை (கோணம்)", "text": "கலை (கோணம்)\n\nகலை அல்லது பாகைத்துளி (ஆங்கிலம்: Minute of Arc) என்பது கோணத்தின் துணை அலகாகும். இது பாகையில் அறுபதிலொருபாகம் () ஆகும்; மேலும் 60 \"விகலைகள்\" ஒரு கலைக்கு சமமாகும். இது (') என்ற குறியீடினால் குறிக்கப்படுவது வழக்கம். 50' என எழுதும்போது அது 50 கலை என்பதைக் குறிக்கும்.\n\nஓர் பாகை என்பது ஒரு வட்டத்தின் \"முந்நூற்று அறுபதிலொருபாகம் ()\" என்றால், ஓர் கலை என்பது ஒரு வட்டத்தின் (அல்லது, ஆரையத்தில் ) பாகம். இது மிகச்சிறிய கோணங்களுடன் தொடர்புடைய வானியல், பார்வை அளவையியல், கண்ணியல், ஒளியியல், நில அளவியல் மற்றும் மறைசுடுதல் ஆகிய துறைகளில் பயன்படுத்தப்படுகிறது.\n\nSection::::பயன்பாடுகள்.\nSection::::நிலப்படவரைவியல்.\nநிலப்படவரைவியலில் பாகைத்துளி பயன்படுகின்றது. நில உருண்டை ஒரு முழுச்சீரான உருண்டை இல்லை எனினும், கடல் மட்டத்தில் நில நடுக்கோட்டை வட்டமாகக் கொண்டாலொரு பாகைத்துளி என்பது சுமார் 1.86 கிலோ மீட்டர் (1.15 மைல்). இதனையே சற்றேரக்குறைய 1 நாட்டிக்கல் மைல்(கடலோட்ட மைல்) ஆகும்.\n\nSection::::வானியல்.\nஇவ்வகை சிறு கோணங்கள் வானியலில் தொலைவில் உள்ள விண்மீன்கள் பற்றிய அளவீடுகளுக்கு மிகவும் பயன்படுவது\n\n"}
{"id": "284050", "url": "https://ta.wikipedia.org/wiki?curid=284050", "title": "மின்பூச்சு", "text": "மின்பூச்சு\n\nமின்பூச்சு \"(Electro Deposition)\" என்பது மின்னாற்பகுப்பு முறையில் ஏதேனுமொரு மின்கடத்தும் பரப்பின் மீது மற்றொரு உலோகத்தை மெலிதான அடுக்காக படியச் செய்யும் செயல்முறையே மின்பூச்சு செய்தல் எனப்படும். மின்பூச்சு செய்யப்படும்போது எப்பொருளின் மீது மற்றொரு உலோகத்தைப் படிய வைக்க வேண்டுமோ அப்பொருள் எதிர்மின்வாயாகவும், பூச்சு செய்யப் பயன்படும் உலோகம் நேர்மின்வாயாகவும் எடுத்துக் கொள்ளப்படும்.\n\nSection::::மின்பூச்சு செய்தலின் பயன்கள்.\nதொழிற்சாலைகளில் மின்பூச்சு அதிக அளவில் பயன்படுத்தப்படுகிறது.மகிழுந்துகளின் பாகங்கள், சக்கரங்களில் பயன்படும் உலோகப்பகுதிகள், குளியலறைக் குழாய்கள் போன்றவை இரும்பின் மீது குரோமியம் உலோகத்தால் மின்பூச்சு செய்யப்பட்டவை ஆகும்.சாப்பாட்டு மேசையில் பயன்படும் பொருள்கள் மற்றும் மின்தொடர்பு சாதனங்கள் போன்றவை வெள்ளியால் மின்பூச்சு செய்யப்படுகின்றன. இயந்திரங்களில் காணப்படும் உருண்டைத் தாங்கிகளிலும் இவை பயன்படுகின்றன. தங்கமுலாம் பூசப்பட்ட ஆபரணங்கள் கைக்கடிகாரங்கள் மிக அதிக அளவில் பயன்படுத்தப் படுகின்றன.இரும்பு துருப்பிடித்தலைத் துத்தநாக முலாம் பூசுவதன் மூலம் தடுக்கலாம். தானியங்கிகள் மற்றும் வீட்டு உபயோகப்பொருட்களில் நிக்கல் மற்றும் குரோமிய முலாம் பூசப்பட்டப் பொருள்கள் பயன்படுகின்றன.\n"}
{"id": "284052", "url": "https://ta.wikipedia.org/wiki?curid=284052", "title": "குந்தவை நாச்சியார் அரசினர் மகளிர் கலைக்கல்லூரி", "text": "குந்தவை நாச்சியார் அரசினர் மகளிர் கலைக்கல்லூரி\n\nகுந்தவை நாச்சியார் அரசினர் மகளிர் கலைக்கல்லூரி இந்தியாவின் தமிழ்நாட்டில் தஞ்சாவூரில் இயங்கிவரும் தமிழக அரசுக்கு சொந்தமான கலை அறிவியல் கல்லூரியாகும். திருச்சிராப்பள்ளி பாரதிதாசன் பல்கலைக்கழகத்தின் அனுமதியுடன் தன்னாட்சி கல்லூரியாக செயற்பட்டு வருகிறது.\n\nSection::::வரலாறு.\nஇக்கல்லூரி, தமிழக அரசால் 1966ஆவது ஆண்டில் அரசினர் கலைக்கல்லூரி என்ற பெயரில் தொடங்கப்பட்டது.வரலாற்றுச் சிறப்பு மிக்க தஞ்சை அரண்மனைக் கட்டிடத்தில் மூன்று புகுமுக வகுப்புகளைக் கொண்டு செயலாற்றத் தொடங்கியது .1969 ம் ஆண்டு முதல் பட்ட வகுப்புகள் ஆரம்பிக்கப் பட்டன. 1970ஆவது ஆண்டில் புதிதாகக் கட்டப் பட்ட சொந்தக் கட்டிடத்தில் கல்லூரி மாற்றப் பட்டது சென்னைப் பல்கலைக் கழகத்துடன் இணைந்திருந்த இக் கல்லூரி 1982 பாரதிதாசன் பல்கலைக்கழக ஆட்சி எல்லைக்குள் வந்தது. \n\n.17.9 ஏக்கர் பரப்பளவைக் கொண்ட கல்லூரி இது .1972ஆம் ஆண்டில் பல்கலைக்கழக மானியக் குழுவின் அங்கீகாரம் பெற்றது. 1984ஆம் ஆண்டில் தற்போதைய பெயருக்கு மாற்றப்பட்டது. \n\n\n"}
{"id": "284055", "url": "https://ta.wikipedia.org/wiki?curid=284055", "title": "மறைசுடுவீரன்", "text": "மறைசுடுவீரன்\n\nமறைசுடுதல் என்பது நெடுந்தூர இலக்குகளை மறைந்திருந்து துல்லியமாக நீள்துப்பாக்கியால் சுடும் வல்லமை. மறைசுடுதலில் தேர்ச்சிபெற்ற நபரை 'மறைசுடுநர்'அல்லது குறிசுடுநர் (ஆங்கிலம்: Sniper, Sharpshooter, Marksman) என்று குறிப்பிடுவர்.\n\nஇராணுவத்தில், காலட்படையுடன் மறைசுடுவீரர்களை இணைப்பதால், தேவையான மதிப்புமிக்க மனிதஇலக்குகள் மீது துல்லியமாக நெடுந்தூர குண்டெறிவை செயல்படுத்த முடியும். இது காலாட்படையின் ஆதிக்க எல்லையை விரிவுபடுத்தும். \n\nஆங்கிலச்சொற்கலான \"மார்க்சஸ்மேனுக்கும்\"(Marksman) \"ஸ்னைபெருக்கும்\" (sniper) உள்ள முக்கிய வேறுபாடு என்னவென்றால்:\n"}
{"id": "284061", "url": "https://ta.wikipedia.org/wiki?curid=284061", "title": "முதலாம் உலகப்போர் நினைவுச்சின்னம் (திருச்சிராப்பள்ளி)", "text": "முதலாம் உலகப்போர் நினைவுச்சின்னம் (திருச்சிராப்பள்ளி)\n\nமுதலாம் உலகப் போர் நினைவுச் சின்னம் (திருச்சிராப்பள்ளி) \"(World War I Memorial (Tiruchirappalli))\" என்பது இந்திய நாட்டிலுள்ள தமிழ்நாடு மாநிலத்தில், திருச்சிராப்பள்ளி மாவட்டத்தில் உள்ள காந்தி சந்தைக்கு எதிரில் முதலாம் உலக போருக்கான நினைவுச் சின்னம் அமைக்கப்பட்டுள்ளது. இந்தச் நினைவுச் சின்னம் திருச்சிராப்பள்ளி போர் வீரர்களுக்காக அர்ப்பணிக்கப்பட்டு இருக்கிறது.\n\nSection::::வரலாறு.\nதிருச்சிராப்பள்ளியில் இருந்து சுமார் 302 வீரர்கள் பிரித்தானிய இந்திய ராணுவத்தின் சார்பாக முதலாம் உலகப் போரில் பங்கேற்றனர். இதில் 41 வீரர்கள் போரின் பொழுது வீரமரணமடைந்தனர். அந்தப் படை வீரர்களின் நினைவாக, பின்னர் அரசாங்கம் ஒரு பெரிய கடிகாரத்தை திருச்சிராப்பள்ளியில் நினைவு சின்னமாக அமைத்தது.\n\nSection::::பராமரிப்பு.\nகடிகார கோபுரம் என அனைவராலும் அறியப்பட்ட இந்த நினைவுச் சின்னம் சரியான பராமரிப்பு இல்லாமல் இருந்தது. அந்த நேரத்தில், பர்மிய அகதிகள் உட்பட சுமார் 25 வர்த்தகர்கள், நினைவு சின்னத்தை சுற்றியுள்ள இடங்களை ஆக்கிரமித்து அங்கு தங்கள் கடைகளை நிரந்தரமாக அமைத்துக் கொண்டார்கள். இதனால் நினைவு சின்னத்தை தடையின்றி வந்து பார்க்க இடையூறாக அமைந்தது. பல ஆண்டுகளுக்கு பிறகு, 27 பிப்ரவரி 2013 அன்று திருச்சி மாநகராட்சி , முன்னாள் ராணுவத்தினர் மற்றும் பிற சேவை அமைப்புகளின் தொடர் கோரிக்கைகளை ஏற்று நினைவு சின்னத்தை சீரமைக்க முடிவு செய்தது. அங்கு ஆக்கிரமிப்பு செய்து இருந்த கடைகளின் (பர்மிய அகதிகள் நடத்தப்படும் கடைகளைத் தவிர்த்து) உரிமத்தை இரத்து செய்தனர் மற்றும் நினைவுச் சின்னத்தை சுற்றி இருந்த கடைகள் இடிக்கப்பட்டு ஆக்ரமிப்புகள் அகற்றப்பட்டன.\n\n"}
{"id": "284068", "url": "https://ta.wikipedia.org/wiki?curid=284068", "title": "குறிசுடுநர்", "text": "குறிசுடுநர்\n\nமறைசுடுதலில் தேர்ச்சிபெற்ற நபரை 'மறைசுடுநர்' அல்லது 'குறிசுடுநர்' (ஆங்கிலம்: Sniper, Sharpshooter, Marksman) என்று குறிப்பிடுவர். இலக்குகளை மறைந்திருந்து சரிநுட்பமாக குறி பார்த்து சுட வல்ல ஆற்றலையும் ஆயுதத்தையும் கொண்டிருப்பவர். பொதுவாக இவர் ஒரு படைவீரராகவோ, அல்லது சட்ட அமுலாக்க பணியாளராகவோ இருப்பர். \n\nஇராணுவத்தில், காலட்படையுடன் குறிசுடுநர்களை இணைப்பதால், தேவையான மதிப்புமிக்க மனிதஇலக்குகள் மீது துல்லியமாக நெடுந்தூர குண்டெறிவை செயல்படுத்த முடியும். இது காலாட்படையின் ஆதிக்க எல்லையை விரிவுபடுத்தும்.\n"}
{"id": "284071", "url": "https://ta.wikipedia.org/wiki?curid=284071", "title": "சுகோதாய் மற்றும் சுற்றுப்புற வரலாற்று நகரங்கள்", "text": "சுகோதாய் மற்றும் சுற்றுப்புற வரலாற்று நகரங்கள்\n\nசுகோதாய் வரலாற்றுப் பூங்கா சுகோதாய், கம்பெயங் பெட், சி சட்சநலை ஆகிய மூன்று நகரங்களைக் கொண்டது. சியாமின் முதல் அரசான சுகோதாய் அரசின் முக்கிய நகரங்கள் இவை. மூன்று நகரங்களும் பொதுவான நீர் கட்டமைப்பு மற்றும் சாலையால் இணைக்கப்பட்டிருந்தன.\n\nSection::::சுகோதாய்.\nசுகோதாய் நகரம் (), வடக்குத் தாய்லாந்தில் 13 ஆம் 14 ஆம் நூற்றாண்டில் ஆட்சி செய்த சுகோதாய் அரசின் தலைநகராக இருந்தது. சுகோதாய் வரலாற்றுப் பூங்கா நவீன சுகோதாய் நகருக்கு அருகில் உள்ளது. சுகோதாய் என்றால் ‘மகிழ்ச்சியின் விடியல்’ என்பது பொருளாகும்.\nநகர மதில் கிழக்கு மேற்காக 2 கி.மீ வடக்கு தெற்காக 1.6 கி.மீ. மொத்தம் 70 சதுர கிலோமீட்டரில் 193 இடிபாடுகள் உள்ளன. இவற்றில் அரச மாளிகை மற்றும் 26 கோயில்களும் அடக்கம். இவற்றுள் வாட் மகாதத் கோயில் மிகப்பெரியதாகும்.\n\nSection::::சி சட்சநலை.\nசி சட்சநலை பல பௌத்தவிகாரம்விகாரங்கள், கோயில்களைக் கொண்ட நகராகும். சுகோதாய் அரசின் ஆன்மீக நகராக இது விளங்கியது. களிமண்பாண்டம்|களிமண்பாண்டங்கள் ஏற்றுமதிக்கும் மிகப் பெயர்பெற்றது.\n\nSection::::கம்பெயங் பெட்.\nகம்பெயங் பெட் தெற்கு எல்லையில் இருந்தது. மிக முக்கிய ராணுவ தளமாகும். நாட்டின் பாதுகாப்பை உறுதி செய்வதோடு மட்டுமில்லாமல் வர்த்தகப் போக்குவரத்தையும் உறுதி செய்தது.\n1991 ஆம் ஆண்டு யுனெஸ்கோ உலகப் பாரம்பரியக் களமாக அறிவிக்கப்பட்ட இதனை, தாய்லாந்து அரசு பராமரித்து வருகிறது.\n\nSection::::வரலாறு.\nSection::::லாவோவிடமிருந்து விடுதலை.\n13 ஆம் நூற்றாண்டுக்கு முன் டாய் லூ மக்களின், கோயன்யாங் மற்றும் ஹெயோகம் அரசுகள் வடக்கு மேட்டுநிலங்களில் இருந்தன. சுகோதாய், கெமர் பேரரசின் கீழ் இருந்த லாவோவிடமிருந்தது. டாய் மக்கள் மேல் சாவோ பிரயா பள்ளத்தாக்கிற்கு படிப்படியாக நகரத் தொடங்கினர்.\nசுகோதாய் மற்றும் சிரி சட்சாநலை நகரங்களின் ஆளுநர் போ குன் சிரி நாவ் நம்தோம் தலைமையில் 1180 முதல் சுகோதாய், தன்னாட்சி பெறத்தொடங்கியது. எனினும் லாவோவின் மாவன்கள் மீண்டும் தங்களின் அதிகாரத்திற்குக்கீழ் சுகோதாயைக் கொண்டுவந்தனர்.\nபோ குன் பாங்களாங்கவோ, போ குன் பாமெயுங் என்ற இரு சகோதரர்கள் மாவன்களிடமிருந்து 1239 இல் சுகோதாயை மீட்டனர். சுகோதாயைத் தலைநகராகக் கொண்டு பாங்களாங்கவோ என்ற சிரி இந்திராதித்யா பிரா ருவாங் வம்ச அரசாட்சியை நிறுவினார். அவரது அரசாட்சி நிறைவுறும்போது சாவோ பிரயா பள்ளத்தாக்கு முழுமைக்கும் சுகோதாய் அரசாங்கம் விரிவடைந்திருந்தது.\nசுகோதாய் அரசாங்கம் நிறுவப்படல் தாய்லாந்து நாட்டின் வரலாற்றில் முக்கிய நிகழ்வாக வரலாற்றாசிரியர்கள் கருதுகிறார்கள்.\n\nSection::::ராம்கம்கயெங் கீழ் விரிவடைதல்.\nபோ குன் பான் முவாங் மற்றும் அவரது சகோதரர் ராம்கம்கயெங் சுகோதாய் அரசாங்கத்தை விரிவுபடுத்தினர். ராம்கம்கயெங் தெற்கில் சுபன்னபும், சிரி தாம்னகொர்ன்(தாம்பரலிங்கா) ஆகியவற்றைக் கைப்பற்றினார். வடக்கில் பிரே, முவாங் சுவா(லுவாங் பிரபாங்) ஆகியவற்றை இணைத்தார்.\nமேற்கில் வரேரு தலைமையிலான மாவன்களை பகன் அரசிடமிருந்து விடுவித்து, மர்டபன் அரசை உருவாக்கினார்.\nதெரவடா புத்த சமயம் அரசு சமயமாக ஏற்கப்பட்டது. 1283 இல் தாய் மொழிக்கு வரி வடிவம் கொடுக்கப்பட்டது.\nசீன யுவான் அரசோடு அரசு முறையான தொடர்புகள் ஏற்பட்டன. சுகோதாய்யிலிருந்து சீனாவிற்கு பளிங்குப்பாண்டங்கள் ஏற்றுமதி செய்யப்பட்டன.\n\nSection::::வீழ்ச்சி.\nராம்கம்கயெங் இறப்பிற்குப்பின் சுகோதாய் அரசாங்கம் சிதறுண்டது. அவருக்குப்பின் லியோதாய் அரசரானார். அரசின் ஒவ்வொரு பகுதியும் தன்னாட்சி அறிவித்துக்கொண்டன.\n1378 இல் அயூத்தியா சுகோதாய்யை பிடித்தது. லியோதாய் தன் தலைநகரை பிட்சனலோக்கிற்கு மாற்றிக்கொண்டார்.\n1584 இல் பர்மா-சியாம் போரின்போது, சுகோதாய் நகரை அயூத்தியா அரசாங்கம் கைவிட்டது.\n\nSection::::பிற்காலம்.\nசுகோதாய்யில் பின்பு மக்கள் குடியேறியபோதும், தொடர்ச்சியான பர்மா-சியாம் போர்களினால் பெரிதும் பாதிக்கப்பட்டது. 1793 இல் பாங்காக் தலைநகரானதும், பழைய சுகோதாய்க்கு 12 கிமீ தொலைவில் புதிய சுகோதாய் நிறுவப்பட்டது. இதனால், சுகோதாய் முழுமையாகக் கைவிடப்பட்டது.\n1801 இல் புதிய தலைநகர் கோயில்களுக்காக சுகோதாய் கோயில்களிலிருந்த புத்தர் சிலைகள் எடுத்துச் செல்லப்பட்டன. அவற்றுள் வாட் மகாதத் கோயிலின் 8 மீட்டர் (25 அடி) பிரா சிரி சாக்யமுனி புத்தர் சிலை முக்கியமானது.\nசுகோதாய்க்கு அருகில் உள்ள கம்பெயங் பெட், சி சட்சநலை ஆகியவை பிற முக்கிய பழங்கால நகரங்களாகும்.\n\n"}
{"id": "284090", "url": "https://ta.wikipedia.org/wiki?curid=284090", "title": "புக்கித் திமா", "text": "புக்கித் திமா\n\nபுக்கித் திமா (\"Bukit Timah\") என்பது சிங்கப்பூரின் பிரதானமான மையத்திற்கு அருகில் உள்ள ஒரு பகுதியாகும். அங்கு 166.63 மீட்டர் உயரமுள்ள (537 அடி) ஒரு குன்று இருக்கிறது. சிங்கப்பூர் நகரத்தின் மிக உயரமான இயற்கை புள்ளி இதுவேயாகும். இக்குன்றைச் சுற்றியுள்ள பகுதிகள் நகர மறுசீரமைப்பு அதிகாரசபையின் கீழ் இயங்கும் புக்கித் திமா நகர்புறத் திட்டமிடல் பகுதி எனப்படுகிறது. இப்பகுதியானது, மைய வணிகப் பகுதியான மத்திய வர்த்தக மவட்டத்தில் இருந்து 10 கிலோமீட்டர் தொலைவில் அமைந்துள்ளது. தோ தக், யலான் யுரொங் கெச்சிலின் கிழக்குப் பகுதி புக்கித் திமா சாலை, ஆலண்டு சாலை மற்றும் சிகாட்சு சாலை முதலியன மைய வணிகப் பகுதியைச் சூழ்ந்து எல்லைகளாக உள்ளன.\nசிங்கப்பூரில் புக்கித் திமா ஒரு விலையுயர்ந்த ஆடம்பரமான நகரமாகக் கருதப்படுகிறது. ஓய்வு பெற்ற மூத்த அமைச்சரான கோ சொக் தொங் உட்பட முன்னாள் குடியரசுத் தலைவர்கள் மற்றும் அலுவலர்கள் இந்த சொகுசு நகரில் வீடுகள், வடிவமைக்கப்பட்ட வில்லாக்கள், ஆடம்பர பங்களாக்கள் மற்றும் கூட்டுரிமை வீடுகள் என மிக ஆடம்பரமாக இங்கு வசிக்கிறார்கள்.\n\nசிங்கப்பூரின் மற்ற பகுதிகளை ஒப்பிடுகையில் இப்பகுதியில் மிக அதிகமான தாவரங்கள் மற்றும் விலங்குகள் காணப்படுகின்றன. எனவேதான் இப்பகுதியில் புக்கித் திமா இயற்கைக் காப்பகம் அமைந்துள்ளது. இக்காப்பகம் 183 ஆம் ஆண்டில் அமைக்கப்பட்டது ஆகும்.\n\nSection::::புக்கித் திமா சொற்பிறப்பியல் மற்றும் வரலாறு.\nமலாய் மொழியில் வெள்ளீய மலை என்பது புக்கித் திமா என்பதன் பொருளாகும். புக்கித் திமா என்ற பெயர் 1828 ஆம் ஆண்டிலேயே பிராங்கின் மற்றும் யாக்சன் என்பவர்களால் வரைபடத்தில் அடையாளப்படுத்தப்பட்டது. கிரான்யி நதியின் கிழக்கு மூலத்தில் வடமேற்குப் பகுதியை நோக்கிய இரண்டு மலைகளாக வரைபடத்தில் இது சித்தரிக்கப்பட்டிருந்தது.\n\nதீவினுடைய உட்புறப்பகுதிகள் அந்நேரத்தில் முழுமையாகக் கண்டறியப்படாமல் இருந்ததால், வரைபடத்தில் குறிப்பதற்கான இதன் இருப்பிடம் மற்றும் பெயர் முதலியன அனேகமாக மலாய் சமூதாயத்தினரிடம் இருந்தே வந்திருக்க வேண்டும். வெள்ளீய மலை என்ற பெயருக்கும் புக்கித் திமா என்ற பெய்ருக்கும் எந்த தொடர்பும் இல்லை. மலாய் மொழியில் இம்மலையின் அசலான பெயர் புக்கித் தெமாக் என்பதாகும். புக்கித் தெமாக் என்பது தெமாக் வகை மரங்களின் உச்சியைக் குறிப்பதாகும். இவ்வகை மரங்கள் மலைச்சரிவுகளில் அதிகமாக வளரும். மேற்குப் பகுதியில் இருப்பவர்களால் தெமாக் என்ற விவரிப்பு திமா என்று எடுத்துக் கொள்ளப்பட்டதால் புக்கித் திமா என்ற இப்பெயர் வந்தது. ஃபாத்திமா என்ற மலாய்ப் பெண்ணின் பெயர் சுருக்கமே திமா என்றும் சிலர் குறிப்பிடுகிறார்கள் \n\nதிசம்பர் 1843 ஆம் ஆண்டில் வண்டிவழிச் சாலையொன்று மலையின் உச்சி வரைக்கும் அமைக்கப்பட்டது. பார்வையாளர்களுக்காக சில நாற்காலிகள் கொண்ட ஒரு குடிசையும் அமைக்கப்பட்டது. தரைப்பகுதிகளை விட தூய்மையான குளிர்ந்த காற்று மலைமீது வீசுவதால் இப்பகுதியை மிகச்சிறந்த சுகவாசத்தலம் என்று கருதினர்.\n\nபுக்கித் திமாவின் மலாய் பெயர் தமிழ் மொழியில் ஈயமலை என்று பெயரால் அழைக்கப்பட்டது. சிலர் இதை சிங்கப்பூர் விளையாட்டுக் கழகத்தின் ஒரு பொருளுடைய பெயராகவும் கருதினார்கள். பந்தைய நாட்களில் இங்கு மக்கள் பெருந்திரளாகக் கூடுவார்கள். இலவசமாக அரசர் விளையாட்டை கண்டு களிப்பார்கள். இப்பொழுது இவ்விடம் ஃபரேர் பூங்கா எனப்படுகிறது. முன்னர் போல பொதுமக்களுக்காக அனுமதிக்கப்படாமல் மூடப்பட்டுள்ளது. \n\nவடக்கில் இருந்து தெற்கு நோக்கிச் செல்லும் 25 கிலோமீட்டர் நீளமுள்ள புக்கித் திமா சாலை சிங்கப்பூரின் மிகநீளமான சாலையாக கருதப்படுகிறது. மலையில் இருந்து கிரான்யியை நோக்கிச் செல்லும் இப்பாதை 1845 இல் அமைக்கப்பட்டது. இப்பகுதியில் புலிகளின் நடமாட்டம் இருந்ததால் பொதுமக்களின் வாழ்க்கைக்கு அச்சுறுத்தலை அளித்தது. 1860 ஆம் ஆண்டில் பதச்சாறு மற்றும் மிளகு நடவுக்குச் சென்றவர்களில் சுமார் 200 பேர் புலிகளால் கொல்லப்பட்டனர். 1840 ஆம் ஆண்டில் புக்கித் திமா சாலையில் முதலாவது குதிரைச் சவாரி மேற்கொள்ளப்பட்டது. தாம்சன் மற்றும் டாக்டர் லிட்டில் இருவரும் நான்கு நாட்கள் இப்பயணத்தை மேற்கொண்டனர்.\n\nதெக் கா காங் சாலை என்றும் புக்கித் திமா சாலை அழைக்கப்படுகிறது. இதன் பொருள் தெக் கா மாவட்டத்தில் உள்ள ஓடையின் பக்கம் என்பது பொருளாகும். இது புக்கித் திமா சாலையின் கீழ் முனையைக் குறிக்கிறது. வாயாங் சாது மற்றும் புக்கித் திமா கிராமங்கள் இதை வேறாக அழைக்கின்றன. ஒக்கியன் மொழி இச்சாலையை சியா லோ பியூ என்கிறது. இதன் பொருள் குதிரை வண்டி சாலையின் முடிவு என்பதாகும். \n\nஇரண்டாம் உலகப்போரின் போது உள்நுழைந்த ஜப்பானியப் படைகளை கடைசியாக எதிர்த்துப் போராடிய இடத்திற்குச் சான்றாக இந்த புக்கித் திமா சாலை இருக்கிறது. ஆங்கிலேயர்கள் இறுதியாக 1942 ஆம் ஆண்டு பிப்ரவரி மாதம் 11 ஆம் நாளில் புக்கிட் திமா சாலையை ஜப்பானியர்களிடம் இழந்தார்கள். எதிர்த்துப் போரிடுவதற்குத் தேவையான உணவும் தளவாடங்களும் தீவுக்குள் சிறிதளவே சேமிக்கப்பட்டுள்ளது என்பதை அவர்கள் அறிதிருந்தார்கள். \n\n"}
{"id": "284092", "url": "https://ta.wikipedia.org/wiki?curid=284092", "title": "மரவந்தெ", "text": "மரவந்தெ\n\nமரவந்தெ கர்நாடக மாநிலத்தின் உடுப்பி மாவட்டத்தில் குந்தாபுரம் வட்டத்தில் அமைந்துள்ள ஒரு சிற்றூர். இந்த ஊரின் சிறப்பு NH-66 தேசிய நெடுஞ்சாலையின் ஒருபுறம் அலையோடும் அரபிக்கடலும் மறுபுறம் எழிலாய்ப் பாயும் சுபர்ணிகா நதியும் காணக்கிடைக்கும் அரிய காட்சி ஆகும்.\n"}
{"id": "284094", "url": "https://ta.wikipedia.org/wiki?curid=284094", "title": "சிங்கப்பூரில் போக்குவரத்து", "text": "சிங்கப்பூரில் போக்குவரத்து\n\nசிங்கப்பூரில் போக்குவரத்து என்பது என்பது பெரும்பாலும் தரைவழியாலேயே நடைபெறுகின்றது. சிங்கப்பூரின் பெரும்பாலான பாகங்களை தரைவழியாக அணுகமுடியும். செந்தோசாத் தீவு மற்றும் சூராங் தீவு போன்றவற்றையும் தரைவழியாக அணுகலாம். சிங்கப்பூரின் அடுத்த பெரிய போக்குவரத்து சாதனம் தொடர்வண்டி. சிங்கப்பூரின் பெரும்பாலான பிரதேசங்களுக்கு சிங்கப்பூர் துரிதக் கடவு ரயில் தொடர்வண்டிச் சேவையை மேற்கொள்கிறது. சிங்கப்பூர் தீவானது மற்றைய தீவுகளுடன் பயணிகள் படகுச் சேவையால் இணைக்கப்பட்டுள்ளது. \n\nஉலகநாடுகளுடன் சிங்கப்பூருக்கு போக்குவரத்து தொடர்புகள் இருக்கின்றன. மலேசியாவையும் சிங்கப்பூரையும் இரண்டு பாலங்கள் இணைக்கின்றன. ஆசியாவின் முக்கியமான வான்வழி மையமாக சிங்கப்பூர் விளங்குகின்றது.\n\nSection::::உலகப்போர்களுக்கு முன்னரும் பின்னரும்.\nஇரண்டாம் உலகப்போருக்கு முன்னர் மனிதவலுவால் இயங்கும் ரிக்சாக்கள் பயன்பாட்டில் இருந்தன. இவையே சிங்கப்பூரின் நகர மக்களின் போக்குவரத்தில் முக்கிய இடம்பிடித்தன. அதன்பின்னர் துவிச்சக்கர வண்டி இணைந்தது போன்ற தோற்றம் கொண்ட முச்சில்லு ரிக்சாக்கள் பயன்பாட்டுக்கு வந்தன. 1980 ஆம் ஆண்டுகளின் பின்னர் இவையும் வழக்கொழிந்துவிட்டன. ஆனாலும் சிங்கப்பூரில் இன்னும் எஞ்சியிருக்கும் இவ்வகை ரிக்சாக்கள் சுற்றுலாப்பயணிகளை வெகுவாகக் கவர்கின்றன. சுற்றுலாப்பயணிகள் சிங்கப்பூர் புறநகர்ப் பகுதிகளை ரிக்சாவில் சென்று கண்டுகளிகின்றனர்.\nSection::::சிங்கப்பூரில் தரைவழிப் போக்குவரத்து.\nSection::::வீதிகள்.\nசிங்கப்பூர் வீதிகளே நகரங்களை இணைக்கின்றன. சனத்தொகை மிகுதியாக உள்ள இடங்களுக்கு வீதிகளை அமைப்பதில் நவீன தொழினுட்பங்கள் பலவும் பயன்படுத்தப்பட்ட்டுள்ளன. \n\nமொத்த சனத்தொகை: 973,004 (as of 2014)\n\nSection::::அதிவேகப்பாதைகள்.\nசிங்கப்பூரின் தரைவழிப் போக்குவரத்து அதிகாரசபையே வீதி வலையமைப்புகளை திட்டமிட்டு கட்டமைத்துப் பராமரிக்கிறது. புறநகர்களில் இருந்து சிங்கப்பூருக்கும், சிங்கப்பூரிலிருந்து புறநகர்களுக்கும் குறுகிய பாதைகள் மூலமாக விரைவான போக்குவரத்தை ஏற்படுத்துவதே அதிவேகப்பாதைகளின் நோக்கமாகும். சிங்கப்பூரின் அதிவேகப்பாதைகளாவன:\n\nSection::::கம்பிவட ஊர்தி.\nசிங்கப்பூர் கம்பிவட ஊர்தியே சிங்கப்பூரின் ஒரே கம்பிவட ஊர்தியாகும். சிங்கப்பூர்த்தீவின் பேவர் எனும் இடத்தில் இருந்து செந்தோசாத் தீவுக்கு அமைக்கப்பட்டுள்ளது. என்னொருவகையாகச் சொல்லப்போனால் சுற்றுலாப்பயணிகளை கவர்வதே நோக்கமாகும்.\n\nSection::::சிங்கப்பூருக்குள் நீர்வழிப் போக்குவரத்து.\nசிங்கப்பூர் ஆற்றிடையேயான படகுச்சேவை மட்டுமே சிங்கப்பூருக்குள் உள்ள நீர்வழிப் போக்குவரத்தாகும். இந்தச்சேவை 2013 ஆம் ஆண்டு அறிமுகப்படுத்தப்பட்டது. தினமும் மரினா சவுத் பியரில் இருந்து குசு தீவு மற்றும் புனித ஜான் தீவு போன்ற தென் தீவுகளுக்கு பயணிகள் படகுச்சேவை இயங்குகிறது.\n\nSection::::சர்வதேச போக்குவரத்துத் தொடர்புகள்.\nசிங்கப்பூரானது மற்றைய நாடுகளுடன் தரை, கடல் மற்றும் வான் வழியாக போக்குவரத்துத் தொடர்புகளைப் பேணுகின்றது. \n\nSection::::தரைவழி.\nமலேசியாவுடன் இரண்டு தரைவழி இணைப்புக்களை சிங்கப்பூர் கொண்டிருக்கின்றது. ஜோகூர்-சிங்கப்பூர் தரைப்பாலம், 1920 ஆம் ஆண்டுகளில் நிறுவப்பட்டது. மலேசியாவின் ஜோகூரின் ஜோகூர் பாரையும் சிங்கப்பூரின் வூட்லாண்ட்சையும் இணைத்துக் கட்டப்பட்ட இது ஒரு வீதியையும் தண்டவாளப் பாதையொன்றையும் கொண்டது. தூவாசு இரண்டாம் இணைப்புப்பாலமானது சிங்கப்பூரின் தூவாசையும் மலேசியாவின் தஞ்சுங் குபாங்கையும் இணைத்து 1966ஆம் ஆண்டளவில் கட்டி முடிக்கப்பட்டது. \n\nSection::::கடல்.\nமலேசியா மற்றும் இந்தோனேசியா போன்ற அயல்நாடுகளுக்கு படகுச்சேவைகளும் சிங்கப்பூரிலிருந்து இருக்கின்றன. இந்த சேவைகளை சங்கி படகுத்துறை, தனா மெரா படகுத்துறை போன்ற படகுத்துறைகளிலே பெற்றுக்கொள்ளலாம்.\n\n"}
{"id": "284095", "url": "https://ta.wikipedia.org/wiki?curid=284095", "title": "தெறி (திரைப்படம்)", "text": "தெறி (திரைப்படம்)\n\nதெறி (\"Theri\") 2016 ஆம் ஆண்டில் வெளிவந்த ஓர் இந்தியத் தமிழ்த் திரைப்படம் ஆகும். இதில் விஜய், ஏமி ஜாக்சன், சமந்தா, ராதிகா சரத்குமார், பிரபு முதலியோர் நடித்துள்ளனர். அட்லீ இயக்கிய இத்திரைப்படத்தை கலைப்புலி எசு. தாணு தயாரித்தார். இப்படத்திற்கு ஜி. வி. பிரகாஷ் குமார் இசையமைக்க, ஜார்ஜ் சி. வில்லியம்ஸ் ஒளிப்பதிவு செய்தார். இப்படத்தில் நடிகை மீனாவின் மகள் நைனிகா குழந்தை நட்சத்திரமாக அறிமுகமானார்.\nஇத் திரைப்படத்தில் நடிகை சமந்தா தனது சொந்தக்குரலிலேயே வசனம் பேசியுள்ளார். \nref>http://cinema.nakkheeran.in/Talkies.aspx?T=3635</ref>\n\n\nSection::::தயாரிப்பு.\nஇத்திரைப்படத்தை கலைப்புலி. எஸ்.தாணு தயாரித்துள்ளார்..\n"}
{"id": "284098", "url": "https://ta.wikipedia.org/wiki?curid=284098", "title": "ஜேம்ஸ் வெப் தொலைநோக்கி", "text": "ஜேம்ஸ் வெப் தொலைநோக்கி\n\nஜேம்ஸ் வெப் விண்வெளித் தொலைநோக்கி (\"James Webb Space Telescope\", \"JWST\") இது விண்வெளி ஆராய்ச்சிக்காக அமெரிக்காவின் விண்வெளி ஆராய்ச்சி நிறுவனமான நாசா 2019ஆண்டு அக்டோபர் மாதம் விண்வெளியில் நிலை நிறுத்த முடிவுசெய்துள்ள தொலை நோக்கி கருவியாகும். இது ஒரு அடுத்த தலைமுறை விண்வெளி தொலைநோக்கியாக திகழும் என ஆராய்ச்சியாளார்கள் தெரிவித்துள்ளார்கள். ஸ்பிட்சர் விண்வெளி தொலைநோக்கி மற்றும் 1990 ஆம் ஆண்டு விண்ணில் ஏவப்பட்ட ஹபிள் விண்வெளித் தொலைநோக்கி போன்று இருந்தாலும் இவற்றைவிட அதிகளவு திறன் கொண்டு விண்வெளியில் இருக்கும் அகசிவப்பு கதிர்களைக் கொண்டு ஆராய்ச்சி செய்து பூமிக்கு அதன் முடிவுகளை அனுப்பும் திறன் கொண்டிருக்கும்படி வடிவமைக்கப்பட்டுள்ளது. இது பூமியிலிருந்து சுமார் 15 லட்சம் கிலோமீட்டர் தொலைவில் நிலை நிறுத்தப்படும்.\n\n\"ஜேம்ஸ் வெப் தொலைநோக்கி\"யில் அமைக்கப்பட்டுள்ள தொலைநோக்கி மூலம் தொலைதூரத்தில் இருக்கும் சிறிய கிரகங்களையும் நட்சத்திரக்கூட்டங்களையும் காணமுடியும். இதன் மூலம் விண்வெளியில் இருக்கும் பல புதிர்களுக்கு விடைகிடைக்கும் என்று கூறப்படுகிறது.\n\nSection::::திட்டசெலவு.\nஇதன் திட்டம், ஆராய்ச்சி என அனைத்திற்குமான செலவு 58,590 கோடிகள் என்று மதிப்பிடப்பட்டுள்ளது. இந்த ஆராய்ச்சிக்காக 17 நாடுகள் கூட்டுச்சேர்ந்து உள்ளன. இதில் முக்கியமாக ஐரோப்பிய விண்வெளி நிறுவனம், மற்றும் கனடியன் விண்வெளி நிறுவனமும் பங்கு வகிக்கின்றன.\n\nSection::::குவி ஆடிகள்.\nஇதில் மொத்தமாக 18 அறுகோண வடிவிலான குவி ஆடிகள் பொருத்தப்படும், முதல் முயற்சியாக 2015 நவம்பர் 26 ஆம் திகதி அன்று முதல் ஆடி பொருத்தப்பட்டது. இந்த ஆடிகளில் ஒன்வொன்றும் எடை 40 கிலோ கிராம், 1.3 மீட்டர் சுற்றளவு கொண்டிருக்கும். ஆடிகள் அனைத்தும் பொருத்தப்பட்டபின்பு 6.5 மீட்டர் அளவு கொண்ட பெரிய ஒரே ஆடியாக காட்சி கொடுக்கும்.\n\nSection::::கூட்டாளிகள்.\nபங்குபெரும் நாடுகள்\n"}
{"id": "284101", "url": "https://ta.wikipedia.org/wiki?curid=284101", "title": "இசுபகான்", "text": "இசுபகான்\n\nஇசுபகான் (அல்லது இஸ்பஹான், ஆங்கிலம்: Isfahan, , ) என்பது ஈரானின் இசுபகான் மாகாணத்தின் தலைநகர் ஆகும். இது ஆங்கில உச்சரிப்பில் இஸ்பகான், செப்பகான், எஸ்பகான், மற்றும் கிஸ்பகான் (Ispahan, Sepahan, Esfahan or Hispahan) ஆகிய பெயர்களாலும் அழைக்கப்படுகிறது. இசுபகான் தேகுரானுற்கு தேற்கில் அமைந்துள்ளது. இது ஈரானின் தெகுரான் மற்றும் மசுகாத்திற்கு அடுத்த மூன்றாவது அதிக மக்கள்தொகையைக் கொண்ட நகரமாகும், மற்றும் இதன் மக்கள் தொகை 1,755,382 குடிகளைக் கொண்டுள்ளது. 2011 இன் மக்கள் தொகை அடிப்படையில் 3,793,101 ஐ மக்கள் தொகையாகக் கொண்ட இந்த கிரேட்டர் இசுபகான் பிரதேசம் ஈரானில் தெகுரான் மற்றும் மசுகாத்திற்கு அடுத்த மிகப் பிரபலமான பெருநகரப் பகுதியாகும். \n\nசரின்ஷர், பூலாட்ஷார் and நஜபாபாத், சே-தே, ஷகின்ஷர், மொபறகே, பாலவர்ஜன் மற்றும் சர்மகின் ஆகிய நகரங்களை இந்த பெருநகரப் பகுதி கொண்டுள்ளது.\n\nஇசுபகான் ஈரானில் கடக்கும் முக்கிய வடக்கு-தெற்கு மற்றும் கிழக்கு-மேற்கு பாதைக்களில் அமைந்துள்ளது. இது உலகின் மிகப் பெரிய நகரங்களுள் ஒன்றாக விளங்குகின்றது குறிப்பிடத்தக்கது. இந்த இசுபகான் நகரம் 1050 தொடக்கம் 1722 வரையிலான காலப்பகுதியில் தழைத் தோங்கி விளங்கியது. குறிப்பாக முதலில் 16ம் நூற்றாண்டில் சபவித் வமசத்தினரின் கீழான காலப்பகுதியிலே ஆகும். இரண்டாவதாக இதன் வரலாற்றில் பாரசீகத்தின் தலைநகரமாக விளங்கிய போதே ஆகும். தற்பொழுதும் இந்த நகரம் தனது கடந்த பெருமையை தன்னகத்தே கொண்டுள்ளது. இது பல அழகான அகலமான தெருக்களையும், பாலங்கள், மாளிகைகள், பள்ளிவாசல்கள் மற்றும் பள்ளிவாயிற்களையும் கொண்ட அதன் பாரசீக-இசுலாமிய கட்டடக்கலைக்கு மிகவும் பிரபல்யமாக விளங்குகிறது. இது \"\"Esfahān nesf-e- jahān ast\"\" (இசுபகான் தான் உலகின் அரைவாசி, Isfahan is half of the world) பாரசீக பழமொழிக்கு வழிவகுத்தது.\n\nஇசுபகானில் உள்ள இமாம் சதுக்கம் உலகிலுள்ள மிகப்பெரிய சதுக்கங்களில் ஒன்றாகவும் மற்றும் ஈரானிய மற்றும் இசுலாமிய கட்டிடக்கலைக்கு முன்னுதாரணமாக காணப்படுகிறது. இது ஐக்கிய நாடுகள் கல்வி, அறிவியல், பண்பாட்டு நிறுவனத்தினால் நியமிக்கப்பட்ட ஒரு உலகப் பாரம்பரியக் களமாகும்.\n\nSection::::கல்வி.\nஇசுபகானில் உள்ள மதகுருமார் பயிற்சி மற்றும் மத பள்ளிகள் தவிர்ந்த முக்கிய பல்கலைக்கழகங்கள்:\n\n\nSection::::அமைவிடம் மற்றும் காலநிலை.\nஇந்நகரம் சயந்தேறுத் ஆற்றின் பசுமையான வெற்றியில் அமைந்துள்ளது. மற்றும் சக்ரோஸ் மலைத்தொடரின் மலையடிவாரத்திலும் அமைந்துள்ளது. இதற்கு மிக அருகில் உள்ள மலைத்தொடர் இசுபகானுக்கு சற்று தெற்கே அமைந்துள்ள மவுண்ட் சபே (Mount Soffeh, Kuh-e Soffeh) ஆகும். இசுபகானின் வடக்கே எந்தவிதமான புவியியல் தடைகளும் இல்லை. அப்பக்கத்தில் இருந்து குளிர்மையான வடக்கு காற்று வீசுகிறது. இந்நகரம் சக்ரோஸ் மலைத்தொடருக்கு கிழக்காக கடல்மட்டத்திற்கு மேல் அமைந்துள்ளது. கோப்பென் காலநிலை வகைப்பாட்டின்படி இசுபகான் வறண்ட காலநிலையைக் கொண்டுள்ளது. இசுபகான் கோடைகாலத்தில் பொதுவாக கொண்டு சூடாக காணப்படும். எனினும், இரவு நேரத்தில் குறைந்த ஈரப்பதம் மற்றும் மிதமான வெப்பநிலையுடனும் காலநிலை மிகவும் இனிமையாகவும் காணப்படும். குளிர்காலத்தில், இரவுகள் மிகவும் குளிராக இருக்கும் போது பகல் மிதமாகவும் காணப்படும். 1986/1987 மற்றும் 1989/1990 தவிர்ந்து ஒவ்வொரு குளிர்காலத்திலும் பனிப்பொழிவு குறைந்தது ஒரு தடவையாவது பொழியும்.\n"}
{"id": "284106", "url": "https://ta.wikipedia.org/wiki?curid=284106", "title": "யுகத்தா", "text": "யுகத்தா\n\nயுகத்தா (浴衣) எனப்படுவது, முறைசாராத, கோடை காலத்தில் அணியப்படும் ஒரு சப்பானிய உடை. இது ஒருவகையான கிமோனோவே. ஆனால், கிமோனோ பட்டுத் துணியால் செய்யப்படுகிறது. இது பருத்தித் துணி, அல்லது செயற்கைக் துணி வகைகளால், உட்புறம் துணி வைக்காமல் தைக்கப்படுகின்றன. யுகத்தாக்களை ஆண்களும் பெண்களும் அணிகின்றனர். ஏனைய சப்பானிய உடைகளைப் போலவே யுகத்தாக்களும் நேர்ப் பொருத்துக்களும், அகன்ற கைகளும் கொண்டவை. ஆண்களின் யுகத்தாக்களின் கை நீட்சி, பெண்களின் யுகத்தாக்களின் கை நீட்சியை விடக் குறைவாக இருப்பது ஒரு வேறுபாடு. ஆண்கள் அணியும் யுகத்தாக்களின் கை நீட்சி 10 சதம மீட்டர் வரையும், பெண்கள் அணியும் யுக்தாக்களின் கைநீட்சி 20 சதம மீட்டர் வரையும் இருக்கும். ஒரு முழுமையான யுகத்தா ஆடைத் தொகுதி, ஒரு பருத்தி உள்ளாடை, யுகத்தா, \"ஒபி\", வெறுங்கால் அல்லது \"கேதா\" (காலணி), மடிக்கத்தக்க அல்லது நிலைத்த விசிறி, \"கிஞ்சாக்கு\" எனப்படும் கைப்பை என்பவற்றை உள்ளடக்கியது. பல வகைத் தனிப்பட்ட சிறிய பொருட்களைக் கொண்டு செல்வதற்காக, கிஞ்சாக்கை ஆண்களும் பெண்களும் பயன்படுத்துகின்றனர். ஆண்கள் சில வேளைகளில் வெய்யிலில் இருந்து பாதுகாத்துக் கொள்வதற்காக ஒருவகைத் தொப்பியை அணிவதுண்டு. \"யுகத்தா\" என்னும் சொல்லின் நேரடிப் பொருள் \"குளியல் ஆடை\" என்பதாகும். ஆனாலும், நடைமுறையில் இது குளித்தபின் உடுப்பதற்காக மட்டும் பயன்படுத்தப்படுவது அல்ல. வெப்பமான கோடையில் யுகத்தாக்கள் சப்பானில் மிகப் பொதுவாகப் பயன்பாட்டில் உள்ள உடை.\n\nமரபுவழியாக யுகத்தாக்கள் கருநீலச் சாயமிடப்பட்ட பருத்தித் துணியிலேயே தைக்கப்பட்டன. ஆனால், தற்காலத்தில் பல வகையான நிறங்களுடனும், அலங்காரங்களுடனும் கூடிய யுகத்தாக்கள் கிடைக்கின்றன. கிமோனாக்களைப் போலவே யுகத்தாக்கள் தொடர்பிலும் பொதுவான சில விதிகள் நடைமுறையில் கடைப்பிடிக்கப்பட்டு வருகின்றன. இளம் பெண்களும் ஆண்களும் பிரகாசமான நிறங்களிலும், தெளிவான அலங்காரங்களுடனும் யுக்தாக்களை அணிகின்றனர். சற்று வயது கூடியவர்கள் கடுமையான நிறங்களையும், மங்கலான அலங்காரங்களையும் பயன்படுத்துகின்றனர். சிறுவர்கள் பல நிறத் துணிகளையும் இளம் பெண்கள் பூக்கோலத் துணிகளையும் பயன்படுத்தக்கூடும். சற்று வயதான பெண்கள் மரபுவழியான கடும் நீல நிறத்தையும், வடிவவியல் கோலத் துணிகளையும் தெரிவு செய்வர். ஆண்கள் பொதுவாகத் தனிக் கடும் நிறத்தை விரும்புவர். 1990களில் இருந்து \"யுகத்தா\" உடை மறுமலர்ச்சி கண்டுள்ளது.\n\n\"அனபி\" எனப்படும் வாணவேடிக்கை, பொன்-ஒடோரி விழா போன்ற வெளியில் நடைபெறும் கோடை நிகழ்வுகளில் யுகத்தாவை அணிவது வழக்கம். \"ரையோக்கான்\" எனப்படும் சப்பானிய விடுதிகளில் குளித்ததன் பின்னர் யுகத்தாவை அணிகின்றனர்.\n\nSection::::வழக்கங்கள்.\nயுகத்தாவைக் கைகளூடாக மாட்டிய பின்னர், அதன் இடது பக்கத்தை வலது பக்கத்தின் மேலாக எடுத்துச் சுற்றுவர். இறப்பு வீட்டில் இறந்தவருக்கு உடை அணிவிக்கும்போது மட்டுமே இது மறுபுறமாக அணிவிக்கப்படுகிறது. சுற்றப்படும் யுகத்தா, வயிற்றுப் பகுதியைச் சுற்றி அணியப்படும் \"ஒபி\" எனப்படும் அகலமான நாடா மூலம் கட்டப்படும். இந்த நாடாவின் முனைகள் ஒரு பூ வடிவில் முடிச்சிடப்படும். மரபு வழியாக இந்த முடிச்சு முதுகுப் பக்கத்திலேயே இருக்கும். இந்த முடிச்சு முன்புறத்தில் இருந்தால் அது விபச்சாரியைக் குறிக்கும். தனியாக இருக்கும்போது, எடுத்துக்காட்டாக குளியலின் பின்னர் யுகத்தா வெறுமனே நாடாவால் கட்டப்படுவது உண்டு. யுகத்தாவைக் கேதா எனப்படும் மரத்தாலான காலணியுடன் அணிவது வழக்கம். ஆனால், பெரும்பாலும் காலுறை அணியும் வழக்கம் இல்லை.\n\nSection::::வரலாற்றில் யுகத்தா.\nஈயான் காலத்தில் (794-1185) அரசவைப் பிரபுக்கள் குளித்ததின் பின்னர் சுற்றிக்கொள்வதற்கு யுகத்தாவைப் பயன்படுத்தினர். இதைப் பின்னர் சப்பானியப் போர்வீரர்களும் அணிந்தனர். ஏடோ காலத்தில் (1600–1868) சப்பானில் பொதுக் குளியல் நிலையங்கள் பொழுதுபோக்கு இடங்களாகப் பிரபலமானபோது யுகத்தாவைப் பொது மக்களும் அணியத் தொடங்கினர்.\n"}
{"id": "284111", "url": "https://ta.wikipedia.org/wiki?curid=284111", "title": "பிசுமத் சிலிக்கான் ஆக்சைடு", "text": "பிசுமத் சிலிக்கான் ஆக்சைடு\n\nபிசுமத் சிலிக்கான் ஆக்சைடு \"(Bismuth silicon oxide)\" என்பது பிசுமத், சிலிக்கான் மற்றும் ஆக்சிசன் தனிமங்கள் சேர்ந்து உருவாகும் கனிம வேதியியல் திண்மமாகும். வெவ்வேறு இயைபுகளில் காணப்பட்டாலும் இச்சேர்மத்தின் பொதுவான மூலக்கூற்று வாய்ப்பாடு BiSiO ஆகும். இயற்கையில் இச்சேர்மம் சில்லெனைட்டு என்ற கனிமமாகக் கிடைக்கிறது. பிசுமத்தையும் சிலிக்கான் ஆக்சைடுகளையும் சேர்த்து சூடுபடுத்தி செயற்கை முறையிலும் இதைத் தயாரிக்கலாம். சொக்ரால்சுகி படிக வளர்ப்புச் செயல்முறையில் சென்டி மீட்டர் அளவுள்ள BiSiO படிகங்களை வளர்க்கலாம். அழுத்தமின் விளைவு, மின் ஒளியியல், மீள்மை ஒளியியல், ஒளி மின்கடத்துகை பண்புகளை இது வெளிப்படுத்துகிறது. எனவே இவை இடஞ்சார்ந்த ஒளிக்குறிப்பேற்றிகள், ஒலிதாமத சுற்றுகள் மற்றும் முப்பரிமாணப்படம் பதிவு செய்யும் கருவி ஆகியனவற்றில் ஆற்றல் பயன்பாடுகளைக் கொண்டுள்ளது.\n"}
{"id": "284116", "url": "https://ta.wikipedia.org/wiki?curid=284116", "title": "சில்லெனைட்டு", "text": "சில்லெனைட்டு\n\nசில்லெனைட்டு அல்லது சில்லினைட்டு \"(Sillénite or sillenite)\" என்பது Bi12SiO20 என்ற மூலக்கூற்று வாய்ப்பாடு கொண்ட ஒரு கனிமம் ஆகும். இச்சேர்மத்தை சுவீடிய வேதியியலாளர் லார்சு கன்னார் சிலென் கண்டுபிடித்த காரணத்தால் அவர் பெயரே சூட்டப்பட்டது. பெரும்பாலும் இவர் பிசுமத் ஆக்சிசன் சேர்மங்கள் குறித்தே ஆய்வு செய்தார். இக்கனிமம் ஆத்திரேலியா, ஐரோப்பா, சீனா, யப்பான், மெக்சிகோ மற்றும் மொசாம்பிக் நாடுகளில் குறிப்பாக பிசுமுடைட்டுடன் காணப்பட்டது.\n\nசில்லெனைடின் கனசதுர படிக அமைப்பானது பிசுமத் சிலிக்கான் ஆக்சைடு , பிசுமத் தைட்டனேட்டு மற்றும் பிசுமத் செருமனேட்டு போன்ற பலவகையான பொருட்களால் ஆனதாகும்.\n"}
{"id": "284119", "url": "https://ta.wikipedia.org/wiki?curid=284119", "title": "அ. பெருமாள் (ஓவியர்)", "text": "அ. பெருமாள் (ஓவியர்)\n\nஅ.பெருமாள், தமிழகத்தின் முக்கியமான ஓவியர்களுள் ஒருவர். \n\nஇவர் தேனி மாவட்டம் உத்தம்பாளையத்துக்கு அருகிலுள்ள அம்மாபட்டி என்னும் கிராமத்தில் 1915-ஆம் ஆண்டு பிறந்தார். இவர் 1930லிருந்து 1938வரை சாந்திநிகேதனில் ஓவியம், சிற்பம் ஆகியவற்றை பயின்றார். பின்பு அதே சாந்திநிகேதனில் ஆசிரியராகவும், நூலகராகவும், அருங்காட்சியப் பொறுப்பாளராகவும் பணியாற்றினார்.\n\nஇவர் 2004-ல் இவர் மதுரையில் காலமானார். இவரது நூற்றாண்டு விழாவை அரவிந்த் கண் மருத்துவமனை கொண்டாடுகிறது. . \"டேக்கிங் ஹிஸ் ஆர்ட் டூ ட்ரிபல்ஸ் - ஆர்ட் அண்ட் லைப் ஆப். எ. பெருமாள் ஆப் சாந்திநிகேதன்\" (Taking his art to Tribals — Art and Life of A. Perumal of Santiniketan) என்ற நூலை பெருமாள் பற்றி ஓவிய விமர்சகர் இந்திரன் எழுதியுள்ளார்.\n"}
{"id": "284121", "url": "https://ta.wikipedia.org/wiki?curid=284121", "title": "மங்கோலியக் கால்நடை", "text": "மங்கோலியக் கால்நடை\n\nமங்கோலியக் கால்நடைகள் \"(Mongolian cattle)\" என்பவை மங்கோலியா மற்றும் உட்புற மங்கோலியாவில் நடைபெறும் கலப்பினக் கால்நடை வளர்ப்பு முறையாகும். 1949 ஆம் ஆண்டில் மங்கோலியக் கால்நடைகள் ஐரோப்பியக் கால்நடைகளுடன் இனக்கலப்பு செய்து மேம்படுத்தப்பட்டன.\n\nநாடோடிகளால் மங்கோலியக் கால்நடைகள் மந்தை மந்தையாக பல நூற்றாண்டுகளாக மேய்க்கப்பட்டன.\n\nஅவை அவற்றின் இறைச்சிக்காக அதிக மதிப்பைப் பெற்றன. 2008 ஆம் ஆண்டில் கடுமையான குளிர்கால நிலைப்பாடுகளால் 40000 கால்நடைகள் மாண்டன.\n"}
{"id": "284123", "url": "https://ta.wikipedia.org/wiki?curid=284123", "title": "சவொலின் மடாலயம்", "text": "சவொலின் மடாலயம்\n\nசவொலின் மடாலயம் அல்லது சவொலின் கோவில் (Chinese: 少林寺; pinyin: Shàolín Sì) என்ற புத்த கோவில் சீன நாட்டில் ஹெனான் மாகாணத்தில் டென்க்பெங் நகரில் ழேங்க்ழோ என்ற இடத்தில் அமைந்துள்ளது. இப்பெயர் ஏழு சிகரங்களை கொண்ட ஹயாஷி மலைகளின் காடுகள் என்பதை குறிக்கிறது. 1,500 ஆண்டுகளுக்கு முன்பிருந்தே சவொலின் மடாலயம் பௌத்தர்களின் பிரதான கோவிலாக உள்ளது.\n\nசவொலின் மடாலயம் மற்றும் பொகடா காடுகளை, யுனெஸ்கோ நிறுவனம், 2010 ஆம் ஆண்டு உலகப் பாரம்பரியக் களமாக அறிவித்தது.\n\nSection::::நிறுவுதல்.\nமுதல் சவொலின் மடாலயம் இந்தியாவிலிருந்து வந்த தியான பயிற்சியாளர் அல்லது மத்திய ஆசியாவிலிருந்து வந்த கிரேக்க புத்தரால் கி.பி.464 இல் புத்த மதத்தை பரப்ப உருவாக்கப்பட்டது.\nடாவ்சோனின் தலைசிறந்த துறவிகளின் தொடர்ச்சியான சுயசரிதைகள் மூலம் கி.பி 477 ஆம் ஆண்டு வடக்கு வேய் வம்சத்தால் சவொலின் வடக்கு பக்கத்தில் புனித மலைகளின் ஒன்றான பாடல் மலையின் நடுச்சிகரத்தில் கட்டப்பட்டது என அறிய முடிகிறது. எனினும் போதிதர்மர்தான் இங்கு பாரம்பரிய தற்காப்பு கலைகளை நிறுவினார். இம்மடாலயம் பலமுறை அழிக்கப்பட்டு மீண்டும் கட்டப்பட்டது.\n\nSection::::சவொலின் கோவிலிலுள்ள கட்டிடங்கள்.\nஇம்மடாலயத்தின் உட்புற அளவு 160 x 360 மீட்டர் அதாவது 57, 600 மீட்டர் பரப்பளவு ஆகும். இம்மடாலயம் 7 முக்கிய அரங்குகளையும், 7 மற்ற அரங்குகளையும் மற்றும் நிறைய முற்றங்களையும் கொண்டுள்ளது. மேலும், கோயிலின் கட்டமைப்பு பின்வருவனவற்றையும் கொண்டுள்ளது.\n\n\n"}
{"id": "284129", "url": "https://ta.wikipedia.org/wiki?curid=284129", "title": "கொரிய இசை", "text": "கொரிய இசை\n\nகொரிய இசை (Korean music) மரபு கொரிய மக்களின் நாட்டுப்புற, வாய்மொழி, சமய, அரசு நாளோலக்க, சடங்கு ஆகிய இசை வடிவங்களை உள்ளடக்கும். கொரிய இசை, கொரியக் கலைகள், வண்ண ஓவியங்கள், சிற்பங்கள் அனைத்துமே வரலாற்றுக்கு முந்தைய காளத்தில் இருந்தே நடைமுறையில் உள்ளன.\n\nகொரியாவில் இன்று இருவகை இசைப் பண்பாடுகள் நிலவுகின்றன. அவை குகாக் (\"Gugak\") எனும் மரபிசையும் யாங்காக் (\"yangak\")எனும் மேலையிசையும் ஆகும்.\n\nSection::::வரலாறு.\nSection::::முதல் மூன்று கொரிய அரசுகள்.\nகொரியாவின் முதல் மூன்று அரசுகள் கால மரபிசையைப் பற்ரி சரியான தகவலேதும் கிடைக்கவில்லை. எனினும் சீன வரலாறு புயியோ, கோகுர்யியோ, தோங்யே அரசு மக்கள் அறுவடை விழாக்களில் தேறல் மாந்தி நடனமாடியதைப் பதிவு செய்துள்ளது. கொரிய இனக்குழு அரசுகளின் மக்கள் பலநாட்கள்வரை அறுவடை விழாவின்போது வேளாண்மைச் சடங்காக, வானகம் நோக்கிக் குடித்துவிட்டு நடனமாடியதை சீனப் பனுவல்கள் விவரிக்கின்றன.\n\nSection::::சம்கான் இசை.\nசென் ழ்சூ (233-297) எழுதிய மூன்று அரசுகளின் பதிவுகள் எனும் வரலாற்று நூலில் கொரியவின் மிகப்பழைய இசைப்பதிவுகள் கிடைக்கின்றன.இது மகான் கூட்டுக்குழு மக்கள் மேவிலும் அக்டோபரிலும் இடைவிடாமல் அறுவடை விழாவில் சில நாட்கள் நடனமாடி சடங்குகள் செய்வதைக் கூறுகிறது. மேலும் யோசியோன் பேரரசின் மாமன்னர் சீயோங் கால ஆவணங்கள் சஙான் இசைவடிவம் (Samhan) தனிப்பாணிஉடையது எனவும் அவ்விசை இசைக்கருவிகள் ஏதுமின்றி நிகழ்த்தப்பட்டது எனவும் கூறுகின்றன.\n\nSection::::கொரியாவின் முப்பெரும் அரசுகள்.\nSection::::கோகுரியியோ.\nகோகுர்யியோ கால இசை வரலாற்றை முப்பகுதியாகப் பிரிக்கலாம்.முதலாவது, வெளிதாக்கத்துக்கு முன்காலம். இது கியோமுங்கோஎனும் மரபிசைக் கருவியைக் கண்டுபிடித்த்தும் தோன்றியது. .; இரண்டாவது 4 ஆம், 6ஆம் நூற்றாண்டுகளில் கோகுர்யியோ வடக்கு வீ அரசுடன் தொடர்பு கொண்டபோது உருவாகியது; இறுதிக்கட்டம் 6 ஆம்நூற்றாண்டில் தொடங்கி இவ்வரசின் வீழ்ச்சிக் கட்டம்வரை இருந்தது.\n\nஇராக்குயில்களின் பாடல் (en Hangul: 황조가) தொடக்க்க் கால கோகுர்யியோ இசையமைந்த படலாகும். இது கோகுரியியோ அரசர் யூரியால் பாடப்பட்டது. இந்தப் பாடல் அவர் காதலித்த காதலியைப் பற்றிக் கூறுகிறது.\n\nவாங் சனக்(en hangul:왕산악)எனும் இசைக்கலைஞர் கியோமுங்கோ இசையை உருவாக்கினார். இதன் சீனவடிவத்தில் இருந்து இதைப் புதுமையாகப் படைத்தார். The mural tomb of Anak dated to 4th century describes the players of geomungo.\n\nSection::::பயேக்யே.\nஇதுவரை தொடர்ந்துவரும் ஒரே பயேக்யே இசைவடிவம் இயோங்கியுப்சா(en hangul: 정읍사) ஆகும் ஆனால் இதைப் பற்றிக் கோகுரியியோ கல்லறைகளில் குறிக்கத்தக்க பதிவு கிடைக்காத்தால் இது எப்படி இசைக்கப்படும் என்பதே தெரியாது. ஆனால் இதுவும் கோகுரியியோ போலவே அறுவடைத் திருவழாவில் மே, அக்டோபர் மாதங்களில் பாடப்பட்டதே ஆகும்.\n\nஇந்த இசைவடிவம் தெற்கு சாங் அரசிலும் வடக்கு வீ அரசிலும் அறியப்பட்டிருந்த்து. பயேக்யே இசைக்கலைஞர்களை யாப்பான் அழைத்துள்ளது. குறிப்பாக, பயேக்யேவும் மீமாயியும் (en hangul: 미마지) முகமூடி நடனமும் சீனாவில் கற்ற ஒருவர் கி.பி 612 இல் யப்பானுக்குப் புலம்பெயர்ந்துள்ளார். யப்பனியப் பேரரசர் அகிகிதோ 2001இல் பயேக்யே யப்பானிய அரசவை இசையின் வேராகும் என்றார். ஏனெனில் பேரரசர் கண்மூ (r.871-896) என்பவரே பயேக்யே அரசர் மூரியியோங்கின் (r.501-523) கால்வழியில் வந்தவர்.\n\nSection::::மரபிசைக்கருவிகள்.\nமரபிசைக்கருவிகள் கீழ்வருமாறு மூவகைப்படும்:\n\n1)நரம்பு அல்லது நாண்வகை\n2)காற்றுவகை\n3)தட்டல்வகை\n\nகயாகியும் (12-நாண் யாழ்), கியோமுங்கோ (அறுநாண் யாழ்) ஆகியன நரம்பிசைக் கருவிகளாகும். The haegum (two-string vertical fiddle) and the ajaeng (seven-string zither) are part of the string T'ang. Court string music also included use of the seven-string zither and the 25-string zither.\n\nதேகியும் (நீளமான குறுக்குத்துளைக் குழல்), பிரி உருளை வடிவக் குழல்), புல்லாங்குழல் ஆகியன குழலிசைக் கருவிகள் ஆகும். சீனக்குழலும் குத்துக் குழலும்ஓயோக் அல்லது தேபியோங்சோ இணைந்த கூட்டுக் காற்றிசைக் கருவி தாங்கு எனப்படுகிறது. [[சயேங்குவாங் எனும் நாதசுரம்(mouth organ), பல்குழலிகள், [[கன்-கன்]] எனும் ஒகாரினா (ocarina), ஊதல் இணைந்த குழல், [[தான்சோ]] எனும் (சிறுதுளை குத்துக்குழல்), புல்லாங்குழல் ஆகியன அரசவைக் கருவிகள் ஆகும்.\n\nநாட்டுப்புறத் தட்டல் இசைக் கருவிகளாவன: யிங் (நீண்ட தொங்கல் கோங்கு), [[குவேங்குவாரி]] (கையில் பிடி கோங்கு), புக் ( (மத்தளம்), யாங்கு (நாழிகைவட்டில் மத்தளம், பாக் (தப்பட்டை) ஆகிய மக்கள் தட்டல் இசைக் கருவிகள்; அரசவைத் தட்டல் இசைக் கருவிகளாவன: [[pyeongjong]] (வெண்கல மணிகள்), [[pyeongyeong]] (கல் குழல்),சக் (சதுர மரப்பெட்டியும் சுத்தியும்), இயோ (சிறுத்தையுருத் துருவி).\n\nSection::::நிகழ்கால இசை.\nகொரியாவின் நிகழ்கால இசை வளமாக முனைப்போடு நிகழ்த்தப்படுகிறது. இது பல்வேறு பணிகளைக் கொண்டுள்ளது. கொரியாவில் உலகப் புகழ்பெற்ற இசைக்கலைஞர்கள் வாழ்கின்றனர்.\n\n\n\n\nSection::::வெளி இணைப்புகள்.\n[[பகுப்பு:ஆசிய இசை]]\n[[பகுப்பு:கிழக்காசிய இசை]]\n[[பகுப்பு:கொரிய மரபிசை| ]]\n[[பகுப்பு:ஆசிய மாதக் கட்டுரைகள் நவம்பர் 2015]]"}
{"id": "284136", "url": "https://ta.wikipedia.org/wiki?curid=284136", "title": "லாக்டோசு", "text": "லாக்டோசு\n\nஇலாக்டோசு(Lactose) என்பது ஓர் இரட்டைச்சர்க்கரை ஆகும். பாலில் உள்ள காலக்டோசு, குளுக்கோசு ஆகியவற்றிலிருந்து வருவிக்கப் பட்டதாகும். பாலின் எடையில் 2–8% அளவு லாக்டோசு இருக்கும். இருப்பினும், இந்த லாக்டோசு அளவு பல்வேறு சிற்றினங்கள், வகைகள், தனித்தனி பால்தரும் உயிரினங்களிடையே காலச்சூழ்நிலைகளினால், வேறுபட்டுக் காணப்படுகின்றன. இலத்தீனிய சொல்லான \"லாக்\" (lac/lactis) என்பதுடன், \"சர்க்கரை\" என்பதைக் குறிக்கும் -\"ஓசு(-ose)\" இணைந்து, இலாக்டோசு என்ற தமிழ்ச்சொல் உருவாகிறது.. இதன் சூத்திரம் C12H22O11 ஆகும். இதன் ஐட்ரேட்(hydrate) சூத்திரம் C12·11H2O என்பது, மாற்றியன் சுக்குரோசைக் குறிக்கிறது.\n\nSection::::வரலாறு.\n1633 ஆம் ஆண்டு இத்தாலிய மருத்தவரான \"பேபரிசோ பார்டோலெட்டீ\" (Fabrizio Bartoletti (1576–1630), லாக்டோசு பிரித்தெடுத்தலைப் பற்றி மேலோட்டமாக எழுதினார். 1843 ஆம் ஆண்டு, \"இலாக்டோசு\" என்ற பெயரினை பிரெஞ்சு வேதியியலாளர் டூமாசு (Jean Baptiste André Dumas) (1800-1884) முன்மொழிந்தார்.\n"}
{"id": "284138", "url": "https://ta.wikipedia.org/wiki?curid=284138", "title": "மாலைதீவுகளின் மக்கள் தொகையியல்", "text": "மாலைதீவுகளின் மக்கள் தொகையியல்\n\nமாலைதீவுகளின் மக்கள் தொகையியல் \"(Demographics of Maldives)\" என்பது மாலைதீவுகளின் மக்கள் தொகையையும், மக்கள் தொகை சார்ந்த அம்சங்களான மக்கள் தொகை அடர்த்தி, இனம், கல்வி நிலை, மக்களின் ஆரோக்கியம், பொருளாதார நிலை, மதச் சார்புகள் உள்ளிட்ட மக்கள் தொகையின் பிற அம்சங்கள் குறித்தான அலசலையும் குறிக்கின்றது.\nSection::::மக்கள் தொகையியல்.\nஉலகில் பிறப்பு வீதம் கூடிய நாடுகளில் மாலைதீவுகளும் ஒன்று ஆகும். 2014 ஆம் கணக்கெடுப்பின் படி பிறப்பு வீதம் 1000 நபர்களுக்கு 15.59 ஆக பதிவாகியுள்ளது. இதனால் இந்நாட்டின் பல தீவுகள் சன நெரிசலை எதிர் நோக்கியுள்ளதுடன் அதிக பண்ணை வீடுகளையும் கொண்டுள்ளன. நாளுக்கு நாள் மாலைதீவுகளின் தன்னிறைவு தன்மை குறைந்து வருகின்றது.\n\nSection::::முக்கிய புள்ளிவிபரங்கள்.\nSection::::கருவள வீதம் (மக்கள் தொகையியல் சுகாதார ஆய்வு).\nகருவள வீதம் (க.வீ), பிறப்பு வீதம் (பி.வீ) :\n\nSection::::இனக் குழுக்கள்.\nஅதிகமாக மக்கள் தொகையினை கொண்ட இனம், திவேகிஸ் இனமாகும். இவர்கள் மாலைதீவுகளின் வரலாற்று பகுதியினை பூர்வீகமாக கொண்டவர்கள் ஆகும். இப்பகுதி தற்போதைய மாலைதீவுகள் குடியரசையும் இந்தியாவின் இலட்சத்தீவுக் கூட்டத்தின் மினிக்காய் தீவையும் உள்ளடக்கியிருந்தது. இவர்கள் ஒரே கலாசாரத்தை பகிர்ந்து கொண்டதுடன் திவேயி மொழியினை பேசுகின்றனர். இவர்கள் அடிப்படையில் இந்தோ-ஆரியர் மக்களாவர். சிங்கள மக்களுடன் நெருங்கிய தொடர்புபட்டுள்ளதுடன் அரபு, மலாயர், தென் இந்தியர் மற்றும் ஆபிரிக்க இனத்தவர்களின் சந்ததியுமாவர்.\n\nமுன்னைய காலத்தில் கிரவறு தீவில் வாழ்ந்த, கிரவறு மக்கள் (Giraavaru people) என அழைக்கப்பட்ட சிறிய மக்கள் தொகையினர் தற்போது மாலைதீவுகள் மக்கள் தொகையில் உள்வாங்கப்பட்டுள்ளனர். \n\nSection::::மொழிகள்.\nமாலைதீவுகள் மக்கள் உத்தியோகபூர்வ மொழியாக பயன்படுத்தும் திவேயி மொழியானது கிட்டத்தட்ட அனைத்து மக்களாலும் பேசப்படும் மொழியாகும் . இது சிங்கள மொழியுடன் மிகவும் நெருங்கிய தொடர்புபட்டதுடன் தான என அழைக்கப்படும் விசேட அரபு எழுத்துருக்களால் எழுதப்படும் மொழியாகும். இது வலமிருந்து இடமாக எழுத்தப்படும் எழுத்துமுறையாகும். இந்து-அரபு எண்ணுருக்களிலிருந்தும் அரபு எழுத்துமுறையின் உயிரெழுத்துக் குறியீட்டுக்களிலிருந்தும் தான எழுத்துக்கள் உருவாக்கப்பட்டு வருகின்றன. இங்கு இரண்டாவது மொழியாக ஆங்கிலம் பலராலும் பேசப்படுகின்றது. \n\nSection::::சமயம்.\nஅடிப்படையில் மாலைதீவுகள் மக்கள் பௌத்தர்கள் ஆவார்கள். இவர்கள் 12 ஆம் நூற்றாண்டின் நடுப்பகுதியில் இஸ்லாம் சமயத்தினை உண்மை மார்க்கமாக ஏற்றிக்கொண்டனர். தற்போது இங்கு இஸ்லாம் சமயம் மாத்திரமே ஏற்றுக்கொள்ளப்பட்ட சமயமாகும். அத்துடன் சிறிய பகுதி இலங்கை பௌத்தர்களும் இந்திய இந்துக்களும் வாழ்கின்றனர்.\n\nSection::::சி.ஐ.ஏ உலக மக்கள் தொகையியல் புள்ளிவிபரங்கள்.\nSection::::மக்கள் தொகை.\n301,475 (2000 வருடம் ஜூலை மாதம்), 369,031 (2007 வருடம் ஜூலை மாதம்) 393,253 (2015 வருடம் ஜூலை மாதம்) \n\n\n\n\nSection::::எழுத்தறிவு.\nவரைவிலக்கணம் : 15 வயதிற்கு மேற்பட்ட மக்களில் எழுத, வாசிக்க தெரிந்தவர்கள் \nமொத்த மக்கள் தொகையில்: 99.3%\nஆண் : 99.8%\nபெண் : 98.8% (2015 ஆம் ஆண்டின் படி)\n\nSection::::கல்வி.\nசராசரியாக ஒரு மாலைதீவு குடிமகன் 4.7 வருட கல்வியினை பெற்றுள்ளார்\n\n"}
{"id": "284141", "url": "https://ta.wikipedia.org/wiki?curid=284141", "title": "ஹுனான் மாகாணம்", "text": "ஹுனான் மாகாணம்\n\nஹுனான் மாகாணம் (, ) என்பது சீன மக்கள் குடியரசு நாட்டின் தென்மத்திய சீனப்பகுதியிலுள்ள ஒரு மாகாணங்களுள் ஒன்று. தோங்டிங் ஏரியின் தெற்கில் மாகாணம் உள்ளது. (இதனால் \"ஏரியின் தெற்கு\" என்னும் பொருளில் இதன் பெயர் ஹுனான் என்று ஏற்பட்டது.) ஹுனான் சில சமயங்களில் அதிகாரப்பூர்வமாகவும், சுருக்கமாகமாகவும் \" 湘 \"(ஷியாங்- Xiang) என்று அழைக்கப்படுகிறது. ஷியாங் ஆறு இந்த மாகாணத்தில் பாய்வதால் இவ்வாறு அழைக்கப்படுகிறது.\n\nஹுனான் மாகாணத்தின் எல்லைகளாக வடக்கில் ஹூபேய் மாகாணமும், கிழக்கில் ஜியாங்சி மாகாணமும், தென்கிழக்கில் குவாங்டாங் மாகாணமும், தென்மேற்கில் குவாங்ஸி மாகாணமும், மேற்கே குயிசூ மாகாணமும், வடமேற்கில் சோங்கிங் நகரமும் அமைந்துள்ளன. மாகாணத் தலைநகர் சாங்ஷா ஆகும்.\n\nSection::::வரலாறு.\nஹுனானில் பழங்காலத்தில் அதன் காடுகளில், தற்போதைய மையாவோ மக்கள், துஜய்யா மக்கள், யாவோ மக்கள் ஆகியோரின் முன்னோர்கள் முதன்முதலில் குடியேறினர். கி.மு. 350 இல் இருந்து சீனாவின் எழுதப்பட்ட வரலாறு இப்பகுதியில் துவங்குகிறது. சவு வம்சம் ஆட்சிக்காலத்தில், இப்பகுதி சூ அரசின் ஆட்சிக்கு உட்பட்டது. சூ அரசாட்சியிடம் இருந்து இந்தப்பகுதி குன் அரசால் கி.மு.278களின் நடுவில் வெற்றி கொள்ளப்பட்டு, இப்பகுதி குன் ஆட்சியின் கட்டுப்பாட்டின் கீழ்வந்தது. பிறகு ஆன் அரசுமரபின் ஆட்சியின் கீழ் வந்தது.\n\nSection::::நிலவியல்.\nயாங்சி ஆற்றின் தெற்குக் கரையில் ஹுனான் மாகாணம் அமைந்துள்ளது. இந்த மாகாணம் 108° 47'–114° 16' கிழக்குத் தீர்க்கரேகை, மற்றும் 24° 37'–30° 08' வடக்கு அட்சரேகையில் அமைந்துள்ளது. மாகாணத்தின் பரப்பளவு 211.800 சதுர கிலோமீட்டர் (81,800 சதுர மைல்). இது சீனமாகாணங்களின் பரப்பளவில் 10 ஆவது பெரிய மாகாணமாகும். வடமேற்கில் ஊலிங் மலைகள், மேற்கில் ஜுயுபின் மலைகள், தெற்கில் நான்லிங் மலைகள், கிழக்கில் லுவோக்சியாவோ மலைகள் என மாகாணத்தின் கிழக்கு, தெற்கு, மேற்குப் பக்கங்கள் மலைகளால் சூழப்பட்டுள்ளன. மாகாணத்தில் 80% பகுதிகளில் மலைப்பகுதிகள் பரவி உள்ளன. முழு மாகாணத்திலும் 20% ற்கும் குறைவான பகுதியே சமவெளியாகும்.\n\nஹுனான் காலநிலை கோப்பென் காலநிலை வகைப்பாட்டில், அயன அயல் மண்டலக் காலநிலையைக் கொண்டுள்ளது, ஈரப்பத வெப்பமண்டலத்துக்குரிய குறுகிய, குளிர், ஈரப்பதமான குளிர்காலத்தினையும், மிகவும் வெப்பமான, ஈரப்பதமான கோடைக் காலத்தையும் கொண்டதாக உள்ளது. சனவரிமாத சராசரி வெப்பநிலை 3 முதல் 8 °செல்சியஸ் (37 முதல் 46 ° பாரங்கீட்) சூலைமாத சராசரி வெப்பநிலை 27 முதல் 30 ° செல்சியஸ் (81 முதல் 86 ° பாரங்கீட்). ஆண்டு சராசரி மழையளவு 1,200 முதல் 1,700 மில்லி மீட்டர் (47 முதல் 67 அங்குளம்) ஆகும்.\n\nSection::::பொருளாதாரம்.\nஹுனானின் பாரம்பரிய பயிர்கள் அரிசி மற்றும் பருத்தி ஆகும். 19 ஆம் நூற்றாண்டில் இம்மாகாணத்தில் இருந்து ருபார்ப், கஸ்தூரி, தேன், புகையிலை, சணல் , பறவைகள் போன்றவை ஏற்றுமதி செய்யப்பட்டன. தோங்டிங் ஏரி பகுதி இரேமிப் உற்பத்தி மையமாகவும், ஹுனான் தேயிலை சாகுபடிக்கான ஒரு முக்கிய மையமாகவும் உள்ளது.\n\nஅண்மைய ஆண்டுகளில் விவசாயப் பொருட்களிலிருந்து ஹுனான் மாகாணம் சீனாவின் கடலோர மாநிலங்கள் போன்று உற்பத்தி பிரிவுக்கு நகர்ந்து வருகிறது. குறிப்பாக, எஃகு, இயந்திரங்கள், மின்னணு உற்பத்தி போன்றவற்றில் ஒரு முதன்மையான மையமாக குவாங்டாங் மற்றும் ஜேஜியாங் போல உயர்ந்துள்த்து.\n\nலிங்ஷீஜியாங் பகுதியில் குறிப்பிடத்தக்கதாக ஸ்டிபினிடி கனிமம் கொண்ட முக்கிய மையங்களில் ஒன்றாகும் மேலும் அந்திமனியை பிரித்தெடுத்தலும் நடைபெறுகிறது. ஹுனான் சர்வதேச அளவில் கான்கிரீட் குழாய்கள், கிரேன்கள் போன்ற கட்டுமான உபகரணங்களைத் தயாரிப்பதற்காக அறியப்படுகிறது. இங்கு செயல்படும் நிறுவனங்களில் சில சோனி குழுமம், சூம்லின், சன்வார்ட் ஆகியன. சோனி குழுமம் உலகில் முதன்மை நிறுவனங்களில் ஒன்றாகும். லியாங் நிறுவனம் பட்டாசு, வாணவேடிக்கைத் தயாரிப்புகளில் உலகில் முதன்மை நிறுவனமாக உள்ளது. 2011 இல் மாகாணத்தின் இயல்பான மொத்த உள்நாட்டு உற்பத்தி 1.90 டிரில்லியன் யுவான் (அமெரிக்க $ 300 பில்லியன்) என்று இருந்தது. ஒரு நபருக்கான உள்நாட்டு உற்பத்தி 20.226 யுவான் (அமெரிக்க $ 2,961) என்று இருந்தது.\n\nSection::::மக்கள் வகைப்பாடு.\n2000 ஆம் மக்கள் தொகை கணக்கெடுப்பின்படி, ஹுனான் மாகாணத்தின் மக்கள் தொகை 64.400.700 ஆகும்.மாகாணத்தில் நாற்பத்தியோரு இனக் குழுக்கள் உள்ளன. மாகாணத்தின் மக்கள் தொகை வளர்ச்சி 1990 இல் 6.17% (3,742,700) என்று இருந்த்து. கணக்கெடுப்பின்படி, 89,79% (57,540,000) மக்கள் ஹான் சீனர் ஆவர், மக்கள் தொகையில் 10.21% (6,575,300) சிறுபான்மை இனக் குழுவினர் ஆவர். சிறுபான்மை குழுவினரில் துஜியா, மையாவோ, டாங், யாவ், பாய், ஹுய், ஜுவாங், உய்குரி போன்ற இனத்தினர் உள்ளனர்.\n\nSection::::மதம்.\nமாகாணத்தில் சீனப்பழமை மதம், தாவோயிசம், சீன பௌத்தம் ஆகியவையே பெரும்பான்மையாக பின்பற்றப்படுகிறன. 2007 மற்றும் 2009 இல் நடத்திய ஆய்வுகள்படி, மக்கள்தொகையில் 20.19% முன்னோர்களை வழிபடும் சடங்குகளில் ஈடுபடுபவர்களாக உள்ளனர். மக்கள் தொகையில் 0.77% கிறித்தவர்கள் உள்ளனர். அறிக்கையில் மத விவரங்களை கொடுக்காதவர்கள் மக்கள் தொகையில் 79.04% ஆவர். இவர்கள் சமயப்பற்று அல்லது ஈடுபாடு அற்றவர்களாகவோ அல்லது புத்தமதம், கன்பூசியிசம், தாவோ, நாட்டுப்பற மதம், ஆகியவற்றை கடைபிடிப்பவர்களாக இருக்கலாம். சிறுபான்மை முஸ்லிம்கள் உள்ளனர்.\n\nSection::::சுற்றுலா.\nஇந்த மாகாணம் சீனப்பெருநிலத்தின் தென் மையப் பகுதியில் அமைந்துள்ளது, ஹுனான் இதன் நீண்ட அதன் இயற்கை அழகால் அறியப்படுகிறது. இது வடக்கில் யாங்சே ஆறாலும், கிழக்கு, மேற்கு, தெற்கு ஆகிய திசைகளில் மலைகளாலும் சூழப்பட்டுள்ளது. இதன் மலைகள் மற்றும் நீர்வளம் ஆகியவற்றின் கலவை சீனாவில் மிக அழகான மாகாணங்களில் ஒன்றாக இதை ஆக்கியுள்ளது. ஆயிரக்கணக்கான ஆண்டுகளாக, இப்பகுதியில் விவசாயம் செழித்தோங்கிவந்தது. அரிசி, தேயிலை, ஆரஞ்சு ஆகியவற்றின் உற்பத்தியில் ஒரு முக்கிய மையமாக விளங்கி வருகிறது. சீனாவின் முதல் முழு கண்ணாடி தொங்கு பாலம் இம்மாகாணத்தில் உள்ள ஷின்யுசாய் தேசிய பூங்காவில் திறக்கப்பட்டது.\n\n"}
{"id": "284142", "url": "https://ta.wikipedia.org/wiki?curid=284142", "title": "கொரியப் புவிப்பரப்பியல்", "text": "கொரியப் புவிப்பரப்பியல்\n\nகொரியா வடகிழக்காசியாவில் கொரியத் தீவகத்தில் அமைந்துள்ளது. இதன் வடமேற்கே உள்ள அம்நோக் ஆறு/யாலூ ஆறு கொரியாவைச் சீனாவில் இருந்து பிரிக்கிறது. வடகிழக்கே உள்ள தூமன் ஆறு/தூமென் ஆறு கொரியாவைச் சீனாவில் இருந்தும் உருசியாவில் இருந்தும் பிரிக்கிறது. கொரியாவுக்கு மேற்கே மஞ்சள் ஆறும் கிழக்கே கிழக்குச் சீனக்கடலும் கொரிய நீர்ச்சந்தியும் யப்பானியக் கடலும் (கிழக்குக் கடலும்) உள்ளன. கொரியாவின் குறிப்பிட்த் தகுந்த தீவுகளாவன: யேயூ தீவு (யேயுதோ), உல்லேயங் தீவு (உல்லேயங்தோ), இலியான்கோர்ட் பாறைகள் (தோக்தோ).\n\nகொரியாவின் தெற்கிலும் மேற்கிலும் வளமான மேட்டுச் சமவெளிகளும் வடக்கிலும் கிழக்கிலும் மலைகளும் அமைந்துள்ளன.கொரியாவின் மிக உயரமான மலை பயேக் மலை அல்லது பயேக்துசான் (2,744;மீ) ஆகும்.இது சீனஎல்லையாக உள்ளது. பயேக்து மலையின் தெற்கு நீட்சியாக கயேமா சமவெளி அமைகிறது. இது புத்துயிரிக் கால மலைத்தோற்றத்திபோது தோன்ரியதாகும். இது பகுதி-எரிமலை உமிழ்வுப்பொருளைக் கொண்டுள்ளது . தீவகக் கிழக்குக் கடற்கரையில் கயேமா கோவானுக்குத் தெற்கில் நீண்ட மலைத்தொடர் அமைந்துள்ளது. இம்மலைத் தொடர் பயேக்துதேகான் எனப்படுகிறது.சில குறிப்பிட்த் தகுந்த மலைகளாவன: சொபேக் மலைஅல்லது சொபேக்சான் (1,439 மீ), கும்காங் மலை அல்லது கும்காங்சான் (1,638மீ), செயோரக் மலை அல்லது செயோரக்சான் (1,708மீ), தேபேக் மலை அல்லது தேபேக்சான் (1,567மீ), and இரி மலை அல்லது யிரிசான் (1,915 மீ). உயரம் குறைந்த அடுத்தநிலை மலைகள் பயேக்துதேகனுக்குச் செங்குத்தாக அமைந்துள்ளன. இடையுயிர்க் கால மலைத் தோற்ற வரிசையில் தோன்றிய இவை வடகிழக்கு வாக்கில் அமைந்துள்ளன.\n\nகொரியாவின் தீவக மலைகளைப் போலல்லாமல், முதன்மையான கொரியத் தீவுகள் புத்துயிரிக் கால மலைத்தோற்றத்தின்போது எரிமலைச் செயல்பாடுகளால் தோன்றியவையாகும். தெர்குக் க்டலுக்கு ச் சேய்மையில் உள்ள யேயூ தீவு ஓர் எரிமலைத் தீவாகும். இது உருவாகக் காரணமான அல்லாசான் எனும் அல்லாமலை தென்கொரியாவிலேயே மிக உயரமான 1950 மீ உயரமுள்ள மலையாகும். யப்ப்ன் கடலில் உள்ள உல்லேயுங் தீவும் ஓர் எரிமலைத் தீவாகும். இது வேதி உட்கூற்றில் யேயூவை விட கூடுதலான அனற்பாறைத் தன்மையைக் கொண்டதாகும். மேற்கே செல்லச்செல்ல உள்ள எரிமலைத் தீவுகள் இளமையானதக அமைகிறது.\n\nமலைகள் கொரியாவின் கிழக்குப் பகுதியில் அமைவதால் முதன்மை ஆறுகள் கிழக்கில் இருந்து மேற்கே ஓடுகின்றன. இதற்கு விதிவிலக்கு தெற்கே ஓடும் நாக்டோங்காங், சியோமியிகாங் ஆகிய இரண்டு ஆறுகளாகும்.மேர்கே பாயும் ஆறுகளாவன: அம்னோக் ஆறு, சோங்சோன் ஆறு(Chongchongang), தேடோங் ஆறு (Taedonggang), ஆன் ஆறு (Hangang), கியூம் ஆறு (Geumgang), யியோங்சான் ஆறு (Yeongsangang). இவை ஏராளமான வெள்ள வடிநிலங்களைக் கொண்டுள்ளன. இந்நிலங்கள் நஞ்சை நெல் பயிரிட ஏற்ற வளமுள்ளவையாக அமைகின்றன.\n\nகொரியாவின் தெற்கு, தென்மேற்குக் கடற்கரைகள் தாடோகே-யின் எனக் கொரிய மொழியில் அழைக்கப்படும் அமிழ்நிலை ஆற்றுக் கணவாய்களாக உள்ளன. இந்த மடிப்புடைய கடற்கரை அமைதியான நீர்ப்பரப்பைக் கொண்டுள்ளன. இது கலமோட்டவும் மீன்பிடிக்கவும் கடற்களையைப் பயிரிடவும் ஏற்ற சூழலை வழங்குகிறது. சிக்கலானதாக அமைவதோடு கொரியத் தீவக மேற்குக் கடற்கரை நடுப்பகுதி இஞ்சியோன் அருகே உயர் ஓதநிகழ்வுடையதாகவும் அமைகிறது.இந்த உயரோதங்கள் 98 மீ வரை ஏற்படுகின்றன. எனவே மேற்கு, தெற்குக் கடற்கரைகளில் பரந்த ஓதச் சமவெளிகள் உருவாகியுள்ளன.\n\nSection::::புவிப்புறவடிவ அமைப்பு.\nகொரியாவின் 70 விழுக்காடு பகுதி மலைகளேயாகும். சமவெளிகள் சிறியவை. அவை மலைத்தொடர்களுக்கு இடையில் அமைகின்றன. வடக்கிலும் கிழக்கிலும் தீவகம் கூடுதலாக மலைகளால் நிரம்பி உள்ளது. இதில் 2744 மீ உயரங்கொண்ட மிகவும் உயரமான பயேக்து மலை வடக்கில் உள்ளது.\n\nதீவகம் 8460 மீ நீலக் கடற்கரையைக் கொண்டுள்ளது, குறிப்பாக, தெற்கு, மேற்குக் கடற்கரைகள் மிகவும் ஒழுங்கற்றவை. இதன் 3,579 தீவுகள் பெரும்பாலும் தெற்கு, மேற்குக் கடற்கரைகளிலேயே அமைகின்றன.\n\nSection::::காலநிலை.\nகொரியாவின் காலநிலை வடக்கிலும் தெற்கிலும் பெரிதும் வேறுபடுகிறது. தெற்குப் பகுதியில் யப்பானைப் போல வெதுவெதுப்பான ஈரப்பதக் காலநிலை நிலவுகிறது. மேலும் இப்பகுதி கிழக்குக் கொரிய வெந்நீரோட்டங்களால் தாக்கப்ப்டுகிறது. வடக்குப் பகுதியில் மஞ்சூரியாவைப் போல, குளிர்ந்த உள்நாட்டுக் காலநிலை நிலவுகிறது. எடுத்துகாட்டாக, யாலு ஆற்றுக் கணவாயில் 600 மி.மீ மழையும் தெற்குக் கடற்கரையில் 1500 மி.மீ மழையும் பொழிகிறது.\n\nதீவகம் முழுவதும் ஒத்த பொதுக் காலநிலையால் தாக்கமுறுகிறது. கோடை நடுவில் கிழக்காசியப் பருவ மழையும் இலையுதிர்க் காலத்தில் அடிக்கடி கடுஞ்சூறாவளிகளும் ஏற்படுகின்றன. பெரும்பாலான மழையும் கோடை மாதங்களில் பொழிகிறது; இதில் பாதி பருவக் காற்று மழையாகும். குளிர்ச்சி மிகுந்த குளிர்காலத்தில் மழைப்பொழிவு மிகவும் குறைவாகவே அமைகிறது. யேயூ தீவில் ஜனவரி வெப்பநிலை உறைநிலைக்கும் கீழே குறைகிறது . மலைப்பகுதிகளில் சிறிதளவு பனிப்பொழிவு காணப்படுகிறது.\n\nSection::::உயிரியல்.\nகொரியாவில் 3,000 அளவுக்கும் மேலான தாவர இனங்கள் இன்ங்காணப்பட்டுள்ளன. இவற்றில் 500 இனங்கள் அகச் சூழலின. தீவகத் தாவரப்பகுதிகள் வெம்மிதவெப்ப, மிதவெப்ப, குளிர்மிதவெப்பக் காலநிலை வட்டாரத் தன்மை கொண்டுள்ளன. வெம்மிதவெப்பநிலை வட்டாரம் யேயூ தீவு உட்பட்ட தெற்குக் கடற்கரையிலும் தீவுகளிலும் அமைகிறது. இவ்வட்டாரத்தில் அகன்ற இலை தொடர்பசுமைக் காடுகள் உள்ளன.\n\nஉயர்மலைகளுக்கும் தெற்குக் கடற்கரைக்கும் தொலைவாக உள்ள பெருபாலான தீவகம் முழுவதும் மிதவெப்பநிலை அமைகிறது. இங்கு கொரிய ஊசியிலை மரங்களும் அகன்ற இலையுள்ள இலையுதிர் மரங்களும் அமைகின்றன. தீவக வட எல்லையிலும் யேயூவில் உள்ள அல்லாசான் உட்பட்ட உயர்மலைகளிலும் குளிர்மித வெப்பநிலை அமைகிறது. இலார்ச் யூனிபர் ஆகிய தொடர்பசுமை மரங்கள் மஞ்சூரியாவைப் போலவே இப்பகுதிகளில் அமைகின்றன.\n\nSection::::புவியியல்.\nகொரியாவின் தரையமைப்பு மடிப்புகள் மிக்கது. சிறுசிறு மலைகளால் ஆயது. இவற்றின் பெரும்பாலான பாறைகள் முன்கேம்பிரிய வகையினதாகும். என்றாலும் சில பகுதிகளில் தொல்லுயிரிக் கால, இடையுயுரிக் கால, புத்துயிரிக்காலப் பாறைகளும் காணப்படுகின்றன.\n\nதீவகத்தின் உள்ளே முனைப்பான எரிமலைகளேதும் இல்லை. என்றாலும், வடக்கில் அமைந்த பயேக்துசான் மலையும் தெற்கில் உள்ள அல்லாசான் மலையும் எரிமலை வாய் ஏரிகளைக் கொண்டுள்ளன. இவை நெடுங்காலத்துக்கு முன் முனைப்போடியங்கிய எரிமலைகள் இருந்த்தைச் சுட்டுகின்றன. மேலும் தீவகத்தில் உள்ள வெந்நீர் ஊற்றுகள், பரவலான தாழ்நிலை எரிமலைச் செயல்பாடுகள் தீவகமெங்கும் பரவியுள்ளதைக் காட்டுகின்றன. கொரியாவில் ஒவ்வோர் ஆண்டும் இரண்டு நிலநடுக்கங்கள் சராசரியாக ஏற்படுகின்றன. இவை பெருந்தாக்கம் ஏதும் விளைவிப்பதில்லை.\n\n"}
{"id": "284146", "url": "https://ta.wikipedia.org/wiki?curid=284146", "title": "இராமநாதபுரம் சமஸ்தானம்", "text": "இராமநாதபுரம் சமஸ்தானம்\n\nஇராமநாதபுரம் சமஸ்தானம் அல்லது ராம நாடு (Ramnad Estate) என்பது, இந்தியாவின் தமிழ்நாட்டின், இராமநாதபுர மாவட்டத்தை உள்ளடக்கிய பகுதிகளாகும்.\n\nசேது என்னும் கடல் பகுதியை காக்கும் பொறுப்பில் இருந்த, மன்னர்கள் தங்கள் பெயருக்குப் பின் சேதுபதி எனும் பட்டத்தை இட்டுக் கொள்வார்கள். \"சேது\" எனில் சேது சமுத்திரம் என்னும் கடல் பகுதி, \"பதி\" எனில் காவலர் எனப்பொருள்படும். சேதுபதிகளா இருந்த இலங்கையை சேர்ந்தவர்கள் சேதுகாவலர்கள் என்ற பெயரால் அறியப்படுகிறார்கள். இன்றளவும் இலங்கையில் சேதுகாவலர் என்ற பெயரில் வாழ்ந்து வருகிறர்கள்.\nSection::::வரலாறு.\nமதுரை பாண்டியர்கள் ஆட்சியின் கீழ் இருந்த இராமநாதபுரம் 1520-ஆம் ஆண்டில் விஜயநகர நாயக்க ஆட்சியின் கீழ் வந்தது. இராமநாதபுரம் நகரம் இராமநாதபுரம் சீமையின் நிர்வாகத் தலைமையிடமாக இருந்தது.\n\nமதுரை நாயக்கர்கள் காலத்தில் சேதுபதிகள், மதுரை ஆட்சியின் படைத்தலைவர்களாக இருந்தனர். நாயக்கர்களின் வலிமை குன்றிய பிறகு கி பி 1670இல் இரகுநாதன் என்னும் கிழவன் சேதுபதி, இராமநாதபுரத்தில் ஆட்சி செய்தார். ஆங்கிலேய ஆட்சியில் 1803இல் இராம நாடு, இராமநாதபுரம் சீமையாக மாறியது. மன்னராட்சி நாடான இராமநாதபுர சீமை, பிரித்தானியாவின் இந்தியப் பேரரசு காலத்தில், பிரித்தானிய இந்தியாவுடன் இணைக்கப்பட்டது.\n\nSection::::பரப்பு & மக்கள் தொகை.\nஇராமநாதபுரம் சீமையின் பரப்பளவு 2104 சதுர கிலோ மீட்டராகும். 1901ஆம் ஆண்டு மக்கள் தொகை கணக்கெடுப்பின்படி, சீமையின் மக்கள் தொகை 7,23,886 . சென்னை மாகாணத்தின் பெரும் சீமையாகும். .\n\nSection::::வருவாய் வட்டங்கள்.\nஇராமநாதபுரம் சீமை, இராமநாதபுரம், திருவாடானை, பரமக்குடி, திருச்சுழி மற்றும் முதுகுளத்தூர் என ஐந்து வருவாய் வட்டங்களாக பிரிக்கப்பட்டிருந்தது. இச்சீமையின் முக்கிய நகரங்கள், இராமநாதபுரம், கீழக்கரை, பரமக்குடி, இராமேசுவரம் ஆகும்.\n\n\n\n\nசுதேச சமஸ்தான மன்னர்கள்:\n\n\n\n\n\n\n"}
{"id": "284147", "url": "https://ta.wikipedia.org/wiki?curid=284147", "title": "கன்னா, பஞ்சாப்", "text": "கன்னா, பஞ்சாப்\n\nகன்னா () என்னும் நகரம், இந்திய மாநிலமான பஞ்சாபின் லூதியாணா மாவட்டத்தில் அமைந்துள்ளது. ஒரு லட்சத்துக்கும் அதிகமான மக்கள்தொகையை கொண்ட இந்திய நகரங்களில் இதுவும் ஒன்று. இங்கு 128,130 மக்கள் வாழ்கின்றனர் என்று 2011ஆம் ஆண்டு கணக்கெடுப்பு தெரிவிக்கிறது.\n\nSection::::அரசியல்.\nஇது கன்னா வட்டத்துக்கு உட்பட்டது. இது கன்னா சட்டமன்றத் தொகுதிக்கும், பத்தேஹர் சாகிப் மக்களவைத் தொகுதிக்கும் உட்பட்டது..\n"}
{"id": "284148", "url": "https://ta.wikipedia.org/wiki?curid=284148", "title": "நௌலி", "text": "நௌலி\n\nநௌலி என்பது நின்ற நிலையில் உடியானா ஆசனம் போன்று உட்காா்ந்த நிலையில் செய்யும் ஆசனம் ஆகும். \n\nSection::::செய்முறை.\nவிாிப்பில் பத்மாசனமிட்டு அமரவும். இரண்டு கைகளையும் ஒன்றை ஒன்று பாா்த்த வண்ணம் இருக்குமாறு முழங்காலின் மீது வைத்துக் கொள்ளவும். \nமுன்பக்கமாகச் சிறிது குனிந்து, கைகளால் காலை அழுத்திக் கொண்டு மூச்சை உள்ளுக்கு இழுக்கவும். வயிறு நன்றாக உள்ளுக்குச் செல்ல வேண்டும். \nமாா்பு எலும்புக்கூடு வரை வயிற்றை எக்கிக் கொள்ள வேண்டும்.\n\nநௌலி நன்றாகச் செய்ய வந்த பிறகு தினமும் பத்து முறைக்கும் அதிகமாகச் செய்ய வேண்டும். இவ்வாசனத்தை வெறும் வயிற்றில் தான் செய்தல் வேண்டும்.\n\n"}
{"id": "284152", "url": "https://ta.wikipedia.org/wiki?curid=284152", "title": "திரிபுரேஸ்வரி கோயில்", "text": "திரிபுரேஸ்வரி கோயில்\n\nதிரிபுரேஸ்வரி கோயில் (Tripureswari temple), இந்திய மாநிலமான திரிப்புராவின் உதய்ப்பூரில் உள்ள 500 ஆண்டுகள் பழைமையான கோயில் ஆகும். இது 51 சக்தி பீடங்களில் ஒன்று.\n\nSection::::தல வரலாறு.\nஇந்த கோயிலின் கட்டுமானக் காலத்தில், அரசரான தான்ய மாணிக்காவின் கனவில் இறைவியான பகவதி தோன்றி, வங்காளதேசத்தில் உள்ள சிட்டகாங்கில் உள்ள சிலையை எடுத்துவந்து பூஜிக்குமாறு பணித்தாள். இது 1501ஆம் ஆண்டில் கட்டப்பட்டது. இங்கு காளி பூஜை கொண்டாடப்படுகிறது. விழாக்காலங்களில் கோயில் மின்விளக்குகளால் அலங்கரிக்கப்படுகிறது.\n"}
{"id": "284155", "url": "https://ta.wikipedia.org/wiki?curid=284155", "title": "கோமுகாசனம்", "text": "கோமுகாசனம்\n\nகோமுகாசனம் (\"Gomukhasana\",) என்பது ஒரு வகை ஆசனம் ஆகும். \n\nSection::::செய்முறை.\nவிாிப்பில் அமா்ந்து வலது காலை இடது தொடைக்குக் கீழ் மடிக்கவும். அதைப்போல் இடது காலை வலது தொடைக்குக் கீழ் மடக்கவும். வலது கையால் இடது காலையும் இடது கையால் வலது காலையும் பற்றிக் கொள்ளவும். நிமிா்ந்த நிலையில் கண்ணை மூடிக்கொண்டு சுவாசத்தை மெல்ல உள்ளுக்கு இழுத்து மெல்ல வெளியில் விடவும். சுமாா் ஐந்து நிமிடம் கழித்து இப்படியே அமா்ந்த நிலையில் சுவாசத்தை உள்ளிழுத்துப் பின் வெளியே விடவும்.\n\n"}
{"id": "284158", "url": "https://ta.wikipedia.org/wiki?curid=284158", "title": "அரசினர் மகளிர் கலைக்கல்லூரி, சேலம்", "text": "அரசினர் மகளிர் கலைக்கல்லூரி, சேலம்\n\nஅரசினர் மகளிர் கலைக்கல்லூரி, சேலம் இந்தியாவின் தமிழ்நாட்டில் சேலம் மாவட்டம், சேலம்- ஏற்காடு சாலையில் செயற்பட்டுவரும் மகளிருக்கான தமிழக அரசின் கலைக் கல்லூரியாகும். 1972ஆம் ஆண்டில் அரசினர் ஆடவர் கலைக்கல்லூரி என்ற பெயரில் தொடங்கப்பட்ட இக்கல்லூரி, 1979ஆம் ஆண்டில் பெண்கள் கல்லூரியாக மாற்றம் செய்யப்பட்டது. தற்போது சேலம் பெரியார் பல்கலைக்கழகத்தின் உறுப்புக் கல்லூரியாக செயற்பட்டு வருகிறது. தேசிய மதிப்பீடு மற்றும் தரச்சான்று அவையின் (NAAC) 3 நட்சத்திர தகுதியுடன் மொத்தமாக 14.71 ஏக்கர் பரப்பளவைக் கொண்டு செயற்பட்டு வருகிறது. முனைவர் ச. மணிமொழி தற்போது இக்கல்லூரியின் முதல்வராக உள்ளார்.\n\nSection::::வழங்கும் படிப்புகள்.\nஇக்கல்லூரியில் பின்வரும் படிப்புகள் வழங்கப்படுகின்றன.\n\n"}
{"id": "284159", "url": "https://ta.wikipedia.org/wiki?curid=284159", "title": "திருவதிட்டக்குடி வைத்தியநாத சுவாமி", "text": "திருவதிட்டக்குடி வைத்தியநாத சுவாமி\n\n=திருவதிட்டக்குடி வைத்தியநாத சுவாமி ஆலயம்=\n\nகடலூா் மாவட்டம், திட்டக்குடி வட்டம், திட்டக்குடியில் இக்கோயில் அமைந்துள்ளது.\nபுண்ணிய நதிகளில் ஒன்றான யமுனா நதிக்கு ஒப்பான ”தென்யமுனை” என்று போற்றப்படும் வெள்ளாற்றின் வடகரையில் அமைந்துள்ள திருத்தலமே ”திட்டக்குடி” என்னும் பேரூராகும். இத்திருத்தலம் முன்னாளில் வதிட்ட முனிவா் வசித்ததால் ”திருவதிட்டக்குடி” என்று வழங்கப்பட்டு, இந்நாளில் திட்டக்குடி என்று வழங்கபடுகிறது. இத்திருத்தலம் சென்னை - திருச்சி நெடுஞ்சாலையில் அமைந்துள்ள தொழுதூா் என்ற ஊாிலிருந்து கிழக்கே 16 மைல் தொலைவில் உள்ளது. விழுப்புரம் - திருச்சி ரயில் பாதையில் அமைந்துள்ள பெண்ணாடம் ரயில்வே நிலையத்தில் இருந்து மேற்கே 12 மைல் தொலைவில் அமைந்துள்ளது. விருத்தாசலத்திலிருந்து திட்டக்குடிக்கு அடிக்கடி பேருந்து வசதி உள்ளது.\n\n=திருதல புராண வரலாறு=\nமுற்காலத்தில் பிரம்மதேவனின் மகனாகிய வசிஸ்ட முனிவா் இங்கிருந்த வேங்கை வனத்தில் வந்து தங்கி இருந்து தவம் செய்து வந்தாா். கற்புக்கரசியான அருந்ததியை மணந்து இல்லறமாகிய நல்லறத்தை வளா்த்து வந்தாா். அவரது ஆசிரமத்தில் ”காமதேனு” என்ற வான்சுரபி தோன்றி வளா்ந்து வந்தது. ஒரு நாள் அது மேய்சசலுக்குச் சென்ற போது, ஓாிடத்தில் அதன் கால்குளம்பு பட்டு, ஒரு புற்றில் மேல் இருந்து இரத்தம் பெருகி வருவதைக் கண்டு மயங்கியது. அந்த இரத்தப்பெருக்கை குறைக்க அதன்மீது தன்பாலைச் சுரந்து கொண்டு நின்றது. இதனை அறிந்த வசிட்ட முனிவா் அங்கு சென்ற போது, அது ஒரு சுயம்பு லிங்கம் என்பதனை அறிந்து கொண்டாா். அவா் காமதேனுவிடம் அந்த லிங்கத்திற்கு ஓா் ஆலயம் அமைக்கக் கூறினாா். அதன்படியே காமதேனுவும் அந்த சுயம்பு லிங்கத்திற்கு ஓா் ஆலயம் கட்டியது. அதுவே ஆலயத்தில் தற்போதும் உள்ள கா்ப்பககிரகம் ஆகும். ஆலயத்தில் உள்ள நடராஜா் சன்னிதியின் வெளிப்புறம், மேல் பாகத்தில் காமதேனு சிவலிங்கத்தின் மேல் பால் சொாிந்த நிலையில் நிற்பதைச் சிறிய புடைப்புச் சிற்பமாக அமைத்துள்ளனா்.\nகுடமுழுக்கு விழா\n\n2015 சனவாி 26 ஆம் நாள் நெடுநாட்களுக்குப் பிறகு குடமுழுக்கு விழா நடைபெற்றது.\n"}
{"id": "284161", "url": "https://ta.wikipedia.org/wiki?curid=284161", "title": "சிலின் மாகாணம்", "text": "சிலின் மாகாணம்\n\nசிலின் அல்லது ஜிலின் (; postal: Kirin), மக்கள் சீனக் குடியரசில் உள்ள ஒரு மாகாணம் ஆகும். இது சீனாவின் வடகிழக்குப் பகுதியில் அமைந்துள்ளது. இதன் எல்லைகளாகக் கிழக்கே வட கொரியாவும் உருசியாவும், வடக்கே கெய்லோங்சியாங் மாகாணமும், தெற்கே லியாவோனிங் மாகாணமும் மேற்கே உள் மங்கோலியாவும் உள்ளன.\n\nSection::::வரலாறு.\nஆதி காலத்தில் இப்பிரதேசம் சியான்பேய், கொரிய, மோகி மற்றூம் வுயு ஆகிய பல்வகைப்பட்ட மக்கள் வாழ்ந்த இடமாகும்.\n\nSection::::புவியியல்.\nசிலின் மாகாணம் வடகிழக்கு சீனாவின் மத்திய பகுதியில் உள்ளது. இம்மாகாணத்தில் 136 வகையான இயற்கைக் கனிமப் படிவுகள் காணப்படுகின்றன. இங்கு பெருமளவிலான சீன மருத்துவத் தாவரங்களும் மூலிகைகளும் உள்ளன. இங்கு எண்ணெய், எரிவாயு, இரும்புத்தாது மற்றும் கனிமங்கள் அதிகளவில் கிடைக்கின்றன. இதன் நிலப்பரப்பு தென்மேற்குப் பிரதேசம் உயர்ந்ததாகவும் வடமேற்கு நோக்கித் தாழ்ந்து செல்வதாகவும் உள்ளது.\n\nSection::::நிர்வாகப் பிரிவுகள்.\nஇம்மாகாணம் 9 மேல்நிலை நிர்வாகப் பிரிவுகளாகப் பிரிக்கப்பட்டுள்ளன. இவை 60 கவுண்டி அலகுகளாகப் பிரிக்கப்பட்டு மேலும் 1006 நகர நிலை அலகுகளாகப் பிரிக்கப்பட்டுள்ளன.\n\nSection::::அரசியல்.\nசீனாவின் ஏனைய பகுதிகளைப்போலவே இங்கும் இரு கட்சி அரசமைப்பைக் கொண்டுள்ளது. மாகாணத்தின் அதி உயர் அரச அதிகாரியாக மாகாண ஆளுநர் விளங்குகின்றார்.\n\nSection::::பொருளாதாரம்.\n2011இல், சிலின் மாகாணத்தின் மொத்த உள்நாட்டு உற்பத்தி 1053.1 பில்லியன் யுவான் ($167.1 பில்லியன் அமெரிக்க டொலர்) ஆகக் காணப்பட்டது. தனி நபர் வருமானம் 2009இல் 26,289 ரென்மின்பி ஆகக் காணப்பட்டது.\n\nநெல், மக்காச்சோளம், சோளம் என்பன இதன் பிரதான விவசாய உற்பத்திப் பொருட்களாகும்.\n\nSection::::மக்கட் பரம்பல்.\nஇம்மாகாணத்தில் பெரும்பான்மையாக ஆன் சீனர்கள் வசிக்கின்றனர். மேலும் கொரியர்கள் (1.15 மில்லியன் மக்கள்), மஞ்சு இனக்குழு (1 மில்லியன் மக்கள்), மொங்கோல் இனக்குழு (1.7 இலட்சம் மக்கள்), ஊய் இனக்குழு (1.2 இலட்சம் மக்கள்) மற்றும் சிபே இன மக்கள் சிறுபான்மையினராக உள்ளனர்.\nஇங்கு மக்கள் விடுதலை இராணுவ சேவையிலுள்ளோர் உள்ளடக்கப்படவில்லை.\n\nமூலம்: Department of Population, Social, Science and Technology Statistics of the National Bureau of Statistics of China and Department of Economic Development of the State Ethnic Affairs Commission of China, eds. \"Tabulation on Nationalities of 2000 Population Census of China\". 2 vols. Beijing: Nationalities Publishing House (民族出版社), 2003. ()\n\nSection::::சுற்றுலா.\nகோகுர்யோ இராச்சியத்தின் தலைநகரங்களும் கல்லறைகளும் என அழைக்கப்படும் பிரதேசம் உலக பாரம்பரியக் களங்களுள் ஒன்றாக உள்ளது. பேக்து மலை, சொர்க்க வாவி என்பன புகழ்பெற்ற சுற்றுலா மையங்கள் ஆகும்.\n"}
{"id": "284163", "url": "https://ta.wikipedia.org/wiki?curid=284163", "title": "மங்கோலியக் கலாச்சாரம்", "text": "மங்கோலியக் கலாச்சாரம்\n\nமங்கோலியக் கலாச்சாரம் \"(Culture of Mongolia)\" மங்கோல் நாடோடிகளின் வாழ்க்கை முறையினை பெரிதும் அடிப்படையாகக் கொண்டுள்ளது. இதைத் தவிர திபெத்து, திபெத்திய பௌத்தம் மற்றும் சீனா ஆகிய நாடுகளின் கலாச்சாரத் தாக்கமும் மங்கோலியர்களின் கலாச்சரத்தினைப் பாதிக்கின்றன. 20 ஆம் நூற்றாண்டில் உருசியா மற்றும் ஐரோப்பா நாடுகளின் வாழ்க்கை முறைகளும் மங்கோலியரிடம் வலுவான மாற்றங்களை உண்டாக்கின.\n\nSection::::பாரம்பரிய மதிப்பீடுகள்.\nமிகப்பழைமையான மங்கோலிய இலக்கியப் படைப்புகளில் தொடங்கி மென்மையான நவீன பாப் இசை வரை பெற்றோர்கள் மீதான காதல் மற்றும், ஓடியாடி வளர்ந்த இடத்தின் மீதான வீட்டேக்கம் போன்ற குறிப்பிடப்பட்ட சில தலைப்புகள் பெரிதும் மிகுந்துள்ளன. இவர்களின் தினசரி வாழ்க்கை மற்றும் கலைகளில் குதிரைகள் முக்கிய பங்கு வகிக்கின்றன. மங்கோலிய இலக்கியங்களில் பண்டைக் காலந்தொட்டு பல காவியக் கதாநாயகர்கள் இடம்பிடித்துள்ளனர். மரபுரீதியாகவே விருந்தோம்பல் இவர்கள் வாழ்வில் முக்கியமானதாக கருதப்பட்டு வந்துள்ளது. கதாநாயகன் என்ற சொல்லுக்குரிய மங்கோலியப் பெயரான பத்தூர் என்ற சொல் தனிநபர்களின் பெயர்களிலும் அடிக்கடி இடம்பெறுகிறது. உலான் பத்தூர் என்ற மங்கோலியாவின் தலைநகர் பெயரிலும் இடம் பெற்றிருப்பது கவனிக்கத்தக்கது ஆகும். மங்கோலிய மொழி பேசும் நாடோடிகளால் இச்சொல் மங்கோலிய மொழி பேசாதவர்கள் மத்தியில் இடைக்காலத்தில் அறிமுகப்படுத்தப்பட்டது. தற்போது பல்கேரிய மொழி, உருசிய மொழி, போலிய மொழி, அங்கேரிய மொழி, பாரசீக மொழி, வட இந்தியா மற்றும் சியார்சிய மொழிகளில். இச்சொல் பலவடிவங்களில் காணப்படுகிறது. படைப்பாற்றல் மற்றும் பேரார்வத்தை விவரிக்கும் தெமுல் போன்ற சில பாரம்பரிய சொற்கள் இதே பொருளோடும் சொல்லாகவும் பல மங்கோலிய சொற்களில் பயன்படுத்தப்படுகின்றன. மங்கோலியர்களின் கண்ணோட்டத்திலேயே இதைச் சொல்வதென்றால், பந்தயத்தில் ஓடுகின்ற குதிரையின் கண்களில் அது சேரவேண்டிய இடம்தான் தெரியுமே தவிர மேலே இருப்பவரின் எண்ணங்கள் ஏதும் தெரியாது என்பதாகும்.\n\nSection::::யூர்ட்.\nயூர்ட் என்பது கம்பளியிலிருந்து தயாரிக்கப்படும் ஒருவகைத் துணியாலான, இடத்துக்கிடம் காவிச் செல்லத்தக்க ஒரு வகை சிறு கூடாரம் அல்லது உறையுள் (வீடு) ஆகும். மங்கோலிய மொழியில் கெர் என்ற சொல்லால் இது குறிக்கப்படுகிறது. கெர் என்ற சொல் மங்கோலியாவின் தேசிய அடையாளமாகும். அனைத்து மக்களின் தலைவரான செங்கிசுகான் கெர் எனப்படும் இத்தகைய கூடாரங்களில் தான் வசித்தார் என்பது மங்கோலியர்களின் வரலாற்று இரகசியாமக தெரிவிக்கப்படுகிறது. இன்றும் மங்கோலிய மக்கள் தொகையில் பெரும்பாலோர் உலான் பத்தூர் நகரிலும் கூட இத்தகைய கெர் கூடாரங்களில்தான் வசிக்கிறார்கள். கெர் என்ற சொல்லுக்கு வீடு என்ற பொருளும் உண்டு. மற்ற சொற்கள் இவ்வேர்ச் சொல்லில் இருந்து உருவாகின்றன. உதாரணமாக, கெர் இலிருந்து கெர்லெக் உருவானது. கெர்லெக் என்றால் திருமணம் செய்து கொள்ள என்று பொருளாம்.அதாவது வீடு என்ற வேர்ச்சொல்லில் இருந்து வீட்டுக்காரி என்ற சொல் தோன்றியது போல இருக்கலாம். \n\nSection::::மதம்.\nமாயவித்தை வாதம், ஆன்மவாதம், இனமரபுச்சின்ன முறைமை பல கடவுட் கொள்கை ஒரு கடவுட் கொள்கை ஆகிய கூறுகள் அனைத்தையும் உள்ளடக்கிய தெங்கிரிசம் எனப்படும் படைப்புக் கொள்கை மங்கோலியர்களை ஆதிக்கம் செய்த மதநம்பிக்கையாகும். இன்றும் கூட மங்கோலியர்களின் மத நம்பிக்கையில் இக்கருத்து வேரூன்றியுள்ளது. கான் பேரரசர்களின் காலத்தில் மங்கோலியர்களின் சுதந்திரமான வழிபாடு அவர்களைத் தனித்துவப்படுத்தியது. 17 ஆம் நூற்றாண்டில் திபெத்திய பௌத்தம் மங்கோலியாவில் ஆதிக்கம் செலுத்தியது. சில பகுதிகளில் மட்டும் மதகுரு நம்பிக்கை நிலவியது. \n\nதிபெத்திய பௌத்தம் பல தெய்வங்கள் இடம்பெற்றுள்ள ஒரு சம்பிரதாய மதமாக இருந்தது. இதனால் ஓவியம் மற்றும் சிற்பங்கள் உள்ள படங்கள் உட்பட்ட மதப் பொருட்களை உருவாக்கும் ஊக்கம் உண்டானது. \n\n1930 களில் ஸ்டாலினின் சீர்திருத்தக் கருத்துகளுக்குப் பிறகு பௌத்தம் மற்றும் மதகுரு நம்பிக்கைகள் மங்கோலிய மக்கள் குடியரசில் செல்வாக்கிழந்தன. உட்புற மங்கோலியாவில் பாரம்பரிய மதக்கொள்கைகள் பாதிக்கப்பட்டு கலாச்சார புரட்சி ஏற்படத் தொடங்கியது. 1990 கள் வரை பல்வேறு கிறித்துவ அமைப்புகள் மங்கோலியாவில் காலூன்ற முயற்சித்தன. மங்கோலியர்களில் 4 சதவீதம் மக்கள் இசுலாம் சமயத்தவர்களாக உள்ளனர்.\n\nSection::::மூட நம்பிக்கைகள்.\nமங்கோலியர்கள் பாரம்பரியமாகவே துர்பாக்கியத்திற்கு பயந்தார்கள், நற்குணங்கள் மற்றும் தீய குணங்கள் ஆகியவற்றை நம்பினார்கள். துர்பாக்கியத்தின் எதிர்மறை விளைவுகள் குறித்து பலரிடம் கூடிக்கூடி விவாதித்தார்கள். இவ்விடர்பாடுகள் தீங்கிழைக்கும் மதக்குருக்களால் அனுப்பப்பட்டவை என்றும் கருதினார்கள்.\n\nமிகவும் அருகிவரும் குடும்ப உறுப்பினர்களாக குழந்தைகள் இருந்தனர். சிலசமயங்களில் அவர்கள் பெயரில்லா குழந்தைகளாகவும் அல்லது ஆண்குழந்தைகளை பெண்குழந்தைகள் போல் உடையணிவிக்கப்பட்டும் காண்ப்பட்டனர். புல்வெளி மக்களுக்கு வாழ்க்கையில் ஒரே ஒரு பெயர் என்பதால் அப்பெயரைத் தேர்ந்தெடுப்பதில் பல அடையாள முறைகள் கடைபிடிக்கப்பட்டன. பெயரானது குழந்தையின் நடத்தை, தலைவிதி , ஊழ் போன்றவற்றை அடிப்படையாகக் கொண்டிருந்தன. இரவில் வெளியே செல்லும் இளம் குழந்தைகள் நெற்றிகளில் கரி அல்லது புகைக்கரியால் படம் வரைந்து இது குழந்தை அல்ல கருப்பு முடியுடன் கூடிய முயல் என்று தீய சக்திகளை ஏமாற்றி குழந்தைகளக் காப்பாற்ற திட்டமிட்டனர்.\"\nபயணத்தின் நடுவில் கற்குவியலை காண நேரிட்டால் அது அபசகுணம் என்று கருதி ஒருதெய்வதின் உருவத்தைச் சூழ்ந்து கொள்ளும் பழக்கம் அவர்களிடம் இருந்தது. அதே கற்குவியல் மலை உச்சியில் தென்பட்டால் நல்ல காலநிலை , துர்பாக்கியத்திற்கான பரிகாரம் எனவும் நம்பினர்.\n\nஒரு குழந்தைக்கு 3 முதல் 5 வயதுக்குள் முதலாவதாக முடிவெட்டுவதை மிகப்பெரிய விழாவாக கொண்டாடினார்கள். பிறந்தநாள் கொண்டாட்டங்கள் அந்நாளில் கொண்டாடப்படவில்லை. ஆனால் தற்காலத்தில் விமரிசையாகக் கொண்டாடுகிறார்கள். திருமணத்தின் போது ஒரு புதிய கூடாரம் வழங்குவது வழக்கமாக இருந்தது. இறந்த உறவினர்களை திறந்த வெளியில் விலங்குகளும் பறவைகளும் உண்ண வைப்பது இவர்கள் வழக்கமாக இருந்தது. தற்காலத்தில் பிணங்கள் புதைக்கப்படுகின்றன. \n\n"}
{"id": "284168", "url": "https://ta.wikipedia.org/wiki?curid=284168", "title": "திருவனந்தபுரம் இரயில்வே கோட்டம்", "text": "திருவனந்தபுரம் இரயில்வே கோட்டம்\n\nதிருவனந்தபுரம் இரயில்வே கோட்டம் என்பது இந்தியாவின் தென்னக இரயில்வேயின் கீழுள்ள ஆறு கோட்டங்களில் ஒன்றாகும். இதனுடைய தலைமையகம் திருவனந்தபுரத்தில் அமைந்துள்ளது.\n\nSection::::வரலாறு.\nதிருவனந்தபுரம் இரயில்வே கோட்டமானது, ஒலவக்காடு கோட்டத்திலிருந்து ஷொறணூர், கொச்சின் துறைமுகம் பிரிவு மற்றும் மதுரை கோட்டத்திலிருந்து எர்ணாகுளம்-திருவனந்தபுரம்-கன்னியாகுமரி பிரிவு ஆகியவை பிரிக்கப்பட்டு 1979-ம் ஆண்டு அக்டோபர் 2-ம் நாள் உருவாக்கப்பட்டது.\nஇக்கோட்டத்தின் காயங்குளம்-கொல்லம் வழித்தடமானது 1996-ம் ஆண்டு இருவழித்தடமாக்கப்பட்டது. இக்கோட்டத்தின் கொல்லம்-திருவனந்தபுரம் வழித்தடம் 2000-ம் ஆண்டு இருவழித்தடமாக்கப்பட்டது. இக்கோட்டத்தின் எர்ணாகுளம்-திருவனந்தபுரம் வழித்தடமானது 2006-ம் ஆண்டு மின்மயமாக்கப்பட்டது.\n"}
{"id": "284169", "url": "https://ta.wikipedia.org/wiki?curid=284169", "title": "பகவல்பூர் இல்லம்", "text": "பகவல்பூர் இல்லம்\n\nபகவல்பூர் இல்லம் \"(Bahawalpur House)\" என்பது தில்லியின் பகவல்பூர் நவாபின் முன்னாள் குடியிருப்பு வீடு ஆகும். அவ்வீடு 1, சிக்கந்திரா சாலை மற்றும் பகவன்தாசு வீதியில் அமைந்துள்ளது.\n\nசுதந்திரம் அடைந்த பிறகு 1969 ஆம் ஆண்டு முதல் 1974 ஆம் ஆண்டுவரை இவ்வரண்மனை தற்காலிகமாக அமெரிக்க நூலமாகப் பயன்படுத்தப்பட்டது. அதன்பின்னர் தேசிய நாடகப்பள்ளி அதனுடைய தலைமையகத்தை இங்கு மாற்றியது. தேசிய கதகளி நடனக் கழ்கத்திற்கும் இங்கு இடம் ஒதுக்கப்பட்டுள்ளது.\n\n2011 ஆம் ஆண்டில் தில்லி மெட்ரோ அமைக்கப்பட்ட பொழுது இந்த வீட்டுக்கு அச்சுறுத்தல் ஏற்பட்டது. பல்வேறு போராட்டங்களின் காரணமாக இந்த அழகிய அரண்மனை காப்பாற்றப்பட்டது.\n"}
{"id": "284172", "url": "https://ta.wikipedia.org/wiki?curid=284172", "title": "சப்பானியத் தோட்டம்", "text": "சப்பானியத் தோட்டம்\n\nசப்பானியத் தோட்டம் (日本庭園 \"nihon teien\") சிற்றுருவ இலக்கியலானதும் (idealized) உயரளவு பண்பியத்தன்மை (abstract) கொண்டதும் உண்மைத்தன்மை சாராததுமான நிலத்தோற்றத்தை உருவாக்கும் ஒரு சப்பானிய மரபுவழித் தோட்டம் ஆகும். பேரரசர்களினதும், பிரபுக்களினதும் தோட்டங்கள் பொழுதுபோக்குக்காகவும், அழகியல் இன்பத்துக்காகவும் வடிவமைக்கப்பட்ட அதேவேளை, புத்த கோயில்களின் தோட்டங்கள் நல்ல சிந்தனைகள், தியானம் போன்றவற்றுக்காக வடிவமைக்கப்பட்டன. \n\nதியானத்துக்கானவையும் நீருக்குப் பதிலாக வெள்ளை மணல் பயன்படுத்தப்படுவதுமான கரேசன்சுயி, சப்பானியப் பாறைத் தோட்டம், சென் தோட்டம் போன்றவையும்; சப்பானிய தேநீர் விழா நடத்தப்படுவதற்கான எளிமையானதும், கரடுமுரடானதுமான \"ரோசி\"; வருபவர்கள் சுற்றி நடந்து பார்ப்பதற்குரிய கையூ-சிக்கி-தையென், உலா வீதி அல்லது உலாவு தோட்டம் ஆகியனவும்; சுபோ-நிவா, சிறிய முற்றத் தோட்டம் என்பனவும் சப்பானியத் தோட்டப் பாணியுள் அடங்குகின்றன.\n\nசப்பானியத் தோட்டங்கள் சீனத் தோட்டங்களின் செல்வாக்கின் கீழேயே உருவாகி வளர்ந்தன. ஆனாலும், சப்பானியத் தோட்ட வடிவமைப்பாளர்கள் படிப்படியாக, சப்பானியக் கட்டிடப்பொருட்களினதும் பண்பாட்டினதும் அடிப்படையில் தமது சொந்த அழகியலை உருவாக்கத் தொடங்கினர். ஏடோ காலத்தில் சப்பானியத் தோட்டங்கள் தமது சொந்தத் தனித்துவம் வாய்ந்த தோற்றத்தைக் கொண்டிருந்தன. 19ம் நூற்றாண்டின் இறுதியில் இருந்து, சப்பானியத் தோட்டங்கள் மேனாட்டுப் பின்னனணிகளுக்கு ஏற்ப தகவமையத் தொடங்கின.\n\nSection::::வரலாறு.\nSection::::தோற்றம்.\nஅசுக்கா காலத்தில் சப்பானிய வணிகர்கள், சீனாவில் உருவாக்கப்படும் தோட்டங்களைக் கண்டு அவற்றின்பால் ஈர்க்கப்பட்டபோது இவ்வகைத் தனித்துவம் வாய்ந்த தோட்டங்களுக்கான எண்ணக்கரு உருவாகியது. சின்னப் பண்பாட்டின் பல்வேறு அம்சங்கள் வணிகர்களூடாக சப்பானுக்கு இறக்குமதி செய்யப்படுவது அக்காலத்தில் அடிக்கடி நிகழும் ஒன்றுதான். இன்று, சப்பானின் பல பகுதிகளிலும், மேல் நாடுகளிலும், சப்பானியத் தோட்டக் கலை இன்னும் முழுத் தீவிர வெளிப்பாட்டுடன் பேணப்படுவதுடன், தமது சொந்த சப்பானியத் தோட்டங்களை உருவாக்க விருப்பம் கொண்ட கலைஞர்களுக்குத் தொடர்ந்து அகத்தூண்டல்களை அளித்துவருகின்றது. \n\nசப்பானியத் தோட்டங்கள், சப்பானின் நடுப்பகுதியில் உள்ள பெரிய தீவான ஒன்சுவில் (Honshu) முதலில் தோற்றம் பெற்றன. இத்தோட்டங்களின் பௌதீகத் தோற்றம், கரடுமுரடான எரிமலை உச்சிகள், அருவிகளுடனும் தொடர் அருவிகளுடனும் கூடிய ஒடுக்கமான பள்ளத்தாக்குகளும் மலை ஓடைகளும், ஏரிகள், சிறு கற்களுடன் கூடிய கடற்கரைகள் என்பவற்றுடனான ஒன்சுவின் தனித்துவமான இயல்புகளைக் கொண்ட நிலத்தோற்றத்தின் செல்வாக்கைக் கொண்டிருந்தன. அத்தீவில் காணப்பட்ட பல்வேறு வகையான பூக்கள், பலவகை மரங்கள் குறிப்பாக பசுமை மாறா மரங்கள் என்பவற்றுடன், சூடானதும் ஈரலிப்பானதுமான கோடை, பனி பெய்யும் மாரி ஆகியவற்றை உள்ளடக்கிய சப்பானின் நான்கு பருவ காலங்கள் என்பவற்றின் செல்வாக்கும் சப்பானியத் தோட்டங்களில் காணப்பட்டது. \n\nசப்பானியத் தோட்டங்களின் மூலம், எட்டு இலட்சியத் தீவுகளினதும், கடவுளரின் ஏரியான சின்சி என்பதன் உருவாக்கத்தின் கதையைக் கொண்ட சப்பானிய மதமான சின்டோவில் உள்ளது. காமி, கடவுள்கள், ஆவிகளுக்கான வரலாற்றுக்கு முந்திய சின்டோக் கோயில்கள் தீவு முழுவதிலும் காணப்பட்ட கடற்கரைகளிலும், காடுகளிலும் அமைந்திருந்தன. சில வேளைகளில் அவை வழமைக்கு மாறான பாறைகள் அல்லது வைக்கோல் கயிற்றினால் குறிக்கப்பட்ட மரங்களின் வடிவில் இருந்ததுடன், அவற்றைச் சுற்றிலும் தூய்மையின் சின்னமான வெள்ளைக் கற்கள் இருந்தன. வெள்ளைக் கல் முற்றம் சின்டோ கோயில்கள், அரச மாளிகைகள், புத்த கோயில்கள், சென் தோட்டங்கள் என்பவற்றின் ஒரு தனித்துவமான அம்சம் ஆகியது. \n\nசீனாவில் இருந்து ஏறத்தாழ கிபி 552 அளவில் இறக்குமதி செய்யப்பட்ட சீன மெய்யியலான தாவோயிசம், அமிடா பௌத்தம் ஆகியவற்றின் செல்வாக்குகளும் சப்பானியத் தோட்டங்களில் காணப்பட்டன. தாவோயிசப் பழங்கதைகள், மலைகள் நிறைந்த ஐந்து தீவுகளில் இயற்கையோடு இயைந்து வாழ்ந்த தேவர்களைப் பற்றிப் பேசுகின்றன. இத்தேவர்கள் ஒவ்வொருவரும் மலைகளிலுள்ள தமது வீடுகளில் இருந்து கொக்கின் முதுகில் பயணம் செய்தனர். தீவுகளும்கூட ஒரு மிகப்பெரிய கடலாமையின் முதுகில் அமைந்திருந்தன. சீனப் பழங்கதைகளின் ஐந்து தீவுகள், சப்பானில் ஓரை-சென் அல்லது ஓரை மலை எனப்படும் ஒரு தீவு ஆகியது. பழங்கதைகளில் சொல்லப்பட்டதும், இலட்சிய உலகின் சின்னமுமாகிய இந்த மலையின் மாதிரிகளும் ஆமை, கொக்கு ஆகியவற்றைக் குறிக்கும் பாறைகளும் சப்பானியத் தோட்டங்களில் பொதுவான அம்சங்கள் ஆகும்.\n"}
{"id": "284173", "url": "https://ta.wikipedia.org/wiki?curid=284173", "title": "கேளடி", "text": "கேளடி\n\nகேளடி அல்லது கெளதி (Keladi), இந்தியாவின் கர்நாடக மாநிலத்தின், சிமோகா மாவட்டத்தில், சாகர் வட்டத்தில், மேற்கு தொடர்ச்சி மலையடிவாரத்தில் உள்ள சிற்றூராகும். சிமோகா மாவட்டத்தின் சாகர் நகரத்திலிருந்து எட்டு கிலோ மீட்டர் தொலைவில் அமைந்துள்ளது. விசயநகரப் பேரரசு காலத்தில் கெளதி நாயக்கர்கள் முதலில் கேளடியை தலைமையிடமாகக் கொண்டு ஆண்டனர். இவ்வூரில் கெளதி நாயக்கர்கள் இராமேசுவரர் சிவன் கோயிலைக் கட்டினர்.\n\n\n"}
{"id": "284181", "url": "https://ta.wikipedia.org/wiki?curid=284181", "title": "தமிழ்நாடு அரசின் கல்வி நிலையங்கள்", "text": "தமிழ்நாடு அரசின் கல்வி நிலையங்கள்\n\nதமிழ்நாடு அரசுக்கு சொந்தமான பல்கலைக்கழகங்கள், கல்லூரிகள் உள்ளிட்ட அனைத்து கல்வி நிலையங்களும் கீழே பட்டியலிடப்பட்டுள்ளன.\nSection::::கலை அறிவியல் கல்லூரிகள்.\nSection::::அழகப்பா பல்கலைக்கழகத்திற்குட்பட்ட கல்லூரிகள்.\nSection::::அழகப்பா பல்கலைக்கழக உறுப்புக் கல்லூரிகள்.\nஅழகப்பா பல்கலைக்கழகத்திற்குட்பட்ட தமிழக அரசு கல்லூரிகள் கீழே பட்டியலிடப்பட்டுள்ளன. \nSection::::காமராசர் பல்கலைக்கழகத்திற்குட்பட்ட கல்லூரிகள்.\nSection::::காமராசர் பல்கலைக்கழக உறுப்புக் கல்லூரிகள்.\nகாமராசர் பல்கலைக்கழகத்திற்குட்பட்டு மதுரை, திண்டுக்கல் மாவட்டங்களில் இயங்கிவரும் தமிழக அரசின் கலைக்கல்லூரிகளை கீழே காணலாம். \n\nSection::::மனோன்மணியம் பல்கலைக்கழகத்திற்குட்பட்ட கல்லூரிகள்.\nSection::::மனோன்மணியம் பல்கலைக்கழக கல்லூரிகள்.\nஇவை மனோன்மணியம் சுந்தரனார் பல்கலைக்கழகத்தின் நேரடிக் கட்டுப்பாட்டில் இயங்கும் பல்கலைக்கழக கல்லூரிகள்.\n"}
{"id": "284185", "url": "https://ta.wikipedia.org/wiki?curid=284185", "title": "கேளடி நாயக்கர்கள்", "text": "கேளடி நாயக்கர்கள்\n\nகேளடி அல்லது கெளதி நாயக்கர்கள், (ஆட்சி காலம்: 1499–1763) இந்தியாவின் கர்நாடகா மாநிலத்தில், சிமோகா மாவட்டத்தில், கெளதி எனும் ஊரை தலைமையிடமாகக் கொண்டு சிவப்பா நாயக்கரால் 1499இல் நிறுவப்பட்ட அரசாகும்.\n\nகெளதி நாயக்கர்கள் துவக்க காலத்தில், விசயநகரப் பேரரசின் கீழ் குறுநில மன்னர்களாக இருந்தவர்கள். விசயநகரப் பேரரசின் வீழ்ச்சிக்கு பின்னர் கி பி 1565இல் மேற்கு தொடர்ச்சி மலைப்பகுதியின் மலைநாடு, கர்நாடக கடற்கரை பகுதி, கேரளாவின் மலபார் பகுதி, துங்கபத்திரை ஆற்றுச் சமவெளி பகுதிகளை சுதந்தரமாக ஆண்டனர் கி பி 1763இல் ஹைதர் அலியால் வெற்றி கொள்ளப்பட்டு, கெளதி நாயக்கர்கள் ஆண்ட பகுதிகள் மைசூர் அரசுடன் இணைக்கப்பட்டது. \n\nSection::::பெயர்க் காரணம்.\nகன்னடம் மொழி பேசும், சிவ பெருமானை மட்டும் வழிபடும் லிங்காயத்துகளான கெளதி, படைவீரர்கள், விசயநகரப் பேரரசுக்கு விசுவாசமாக பல போர்க்களங்களில் போரிட்டதால், கெளதி படைத்தலைவர் சௌடப்பாவிற்கு , விசயநகரப் பேரரசு, நாயக்கர் பட்டம் வழங்கி பெருமைப்படுத்தியது. அது முதல் கெளதி ஆட்சியாளர்கள் நாயக்கர் பட்டம் இட்டுக் கொண்டனர்.\n\nSection::::வரலாறு.\nSection::::சௌடப்ப நாயக்கர் 1499–1530.\nசௌடப்ப நாயக்கார், கெளதி நாயக்கர் மரபை நிறுவிய முதல் மன்னராவார். இவர் கெளதியை தலைநகராகக் கொண்டு சிமோகா மாவட்டத்தின் பல பகுதிகளை வென்று, விசயநகரப் பேரரசிற்கு உட்பட்ட குறுநில மன்னராகவும், விசயநகரப் பேரரசின் ஒரு படைத்தலைவராகவும் விளங்கினார்.\n\nSection::::சதாசிவ நாயக்கர் 1530–1566.\nசதாசிவ நாயக்கர் கல்யாணிப் போரில் வீரதீரச் செயல் புரிந்தமைக்கு, விசயநகரப் பேரரசர் ராமராயரிடமிருந்து, \"கோட்டை காப்பவர்\" (Kotekolahala) எனும் விருதை பெற்றவர். கர்நாடகாவின் கடற்கரை பகுதிகளை, கெளதி நாட்டின் ஆட்சியில் கொண்டு வந்தார். தலைநகரை கெளதியிலிருந்து 20 கிலோ மீட்டர் தொலைவில் உள்ள லிக்கேரிக்கு மாற்றினார்.\n\nஇவருக்குப் பின் சங்கன்ன நாயக்கர் ஆட்சிக்கு வந்தார். இவரது ஆட்சி காலம்: 1566–1570\n\nSection::::சிக்க சங்கன்ன நாயக்கர் 1570–1580.\nதக்காண சுல்தான்களிடம், விசயநகரப் பேரரசு தலிகோட்டா சண்டையில் தோற்றவுடன், சிக்க சங்கன்ன நாயக்கர், உத்தர கன்னட மாவட்டப் பகுதிகளை கைப்பற்றி தனது நாட்டுடன் இணைத்துக் கொண்டார்.\n\nஇவருக்கு பின்னர் ராமராஜா நாயக்கர் 1580 முதல் 1586 முடிய ஆண்டார்.\n\nSection::::வெங்கடப்ப நாயக்கர் 1586–1629.\nபெனுகொண்டாவின் விசயநகர ஆட்சியாளர்களிடமிருந்து தம்நாட்டை விடுவித்துக் கொண்டு தனி சுதந்திர நாடாக மாற்றியவர். மலைநாட்டை கைப்பற்றி, 1618-1619களில் போர்த்துகீசியர்களை வெற்றி கொண்டவர்.\n\nSection::::வீரபத்திர நாயக்கர் 1629–1645.\nவீரபத்திர நாயக்கர் காலத்தில் நடந்த தக்கான சுல்தான்களின் படையெடுப்புகளால் தலைநகரம் லிக்கரி பல இன்னல் கண்டது.\n\nSection::::சிவாப்பா நாயக்கர் 1645–1660.\nகெளதி நாயக்கர்களில் தனிப் பெரும் ஆட்சியாளராக கருதப்பட்டவர். தக்கான பிஜப்பூர் சுல்தான்கள், மைசூர் ஆட்சியாளர்கள், போர்த்துகீசியர்களை வென்று கர்நாடகத்தின் பெரும்பகுதிகளை ஆட்சி செய்த பெருமைக்கு உரியவர்.\n\nபோரில் ஹைதர் அலியால் பிடிக்கப்பட்ட ராணி வீரம்மாஜியை 1767இல் மராத்தியப் பேரரசால் விடுவிக்கப்பட்டு, மராத்திய அரசின் தலைநகர் புனேவில் பாதுகாப்பாக தங்க வைக்கப்பட்டார்.\n\nSection::::கெளதி நாயக்கர் ஆட்சியின் வீழ்ச்சியும் முடிவும்.\nபலமிலந்த கெளதி அரசை, இறுதியாக மைசூர் அரசின் ஹைதர் அலி கைப்பற்றி மைசூருடன் இணைத்துக் கொண்டதால், கெளதி நாயக்கர் ஆட்சி கி பி 1763இல் முடிவடைந்தது.\n\nSection::::மேற்கோள்கள்.\nஆதாரங்கள்\n"}
{"id": "284242", "url": "https://ta.wikipedia.org/wiki?curid=284242", "title": "ஆங்காங்கின் சூழலியல்", "text": "ஆங்காங்கின் சூழலியல்\n\nஆங்காங்கின் சூழலியல் \"( Ecology of Hong Kong)\" பெரும்பாலும் காலநிலை மாற்றங்களின் முடிவுகளால் பாதிக்கப்படுகிறது. குளிர்காலம் மற்றும் கோடைக்காலம் இடையே காற்று திசை மாறுவதன் விளைவாக ஆங்காங்கின் பருவகாலமானது காலவரைக்குட்பட்ட பருவகாலமாக விளங்குகிறது.\nஇலட்சக்கணக்கான ஆண்டுகளாக ஆங்காங்கின் நிலப்பகுதி நிலைப்புத்தன்மையுடன் உறுதியானதாக இருக்கிறது. காலநிலை மாற்றம், கடல்மட்டத்தின் ஏற்றத்தாழ்வுகள் மற்றும் மனித நடவடிக்கைகளின் தாக்கம் போன்ற காரணிகள் இங்குள்ள தாவரங்களும் விலங்குகளும் மாற்றம் அடைகின்றன.\n\nSection::::காலநிலை.\nமிதவெப்ப மண்டல காலநிலையில் ஆங்காங் இருக்கிறது என்றாலும் ஓராண்டின் பாதி நாட்கள் இங்கு மிதத்தட்ப நிலை நிலவுகிறது. கடக ரேகைக்கு தெற்குப் பகுதியில் அமைந்துள்ள இப்பிரதேசத்தின் அட்சரேகை அவாய் தீவிற்குச் சமமாக இருக்கிறது. குளிர் காலத்தில் பலமான மற்றும் குளிர்ச்சியான காற்று வடக்குத் திசையில் இருந்து ஆங்காங்கை நோக்கி வீசுகிறது. கோடை காலத்தில் இதற்கு எதிர்மாறாக காற்றானது தெற்கு திசையில் இருந்து சூடாகவும் ஈரப்பதத்துடனும் வீசுகிறது. இக்காலநிலை வெப்பமண்டல மழைக்காடுகளுக்கு ஏற்ற காலநிலையாகும். \n\nSection::::நிலப்பகுதி.\nஆங்காங்கின் மொத்த நிலப்பரப்பு 1076 சதுர கிலோமீட்டர்கள் ஆகும். இந்நிலப்பகுதியில் 2600 வகையான கடத்துத்திசு தாவரங்கள், 450 வகை பறவையினங்கள், 200 வகையான பட்டாம்பூச்சிகள், 100 வகையான தும்பிகள், 40 வகையான பாலூட்டிகள், 80 வகையான ஊர்வன இனங்கள், 20 வைகையான இரு வாழ்விகள், இவ்விடத்திற்கே உரிய சில மரபுசார் உயிரினங்கள் ஆகியன இப்பகுதியில் காணப்படுகின்றன. \n\nSection::::சிறப்பினங்கள் தரும் சிறப்பு.\nசிறப்பின உயிரினங்களின் எண்ணிக்கை ஆங்காங்கில் அதிகமாகக் காணப்படுவதாகக் கருதப்படுகிறது. சீனாவில் உள்ள மொத்த பறவைகளின் எண்ணிக்கையில் மூன்றில் ஒரு பங்கு பறவைகள் ஆங்காங்கில் இருக்கின்றன. அதேபோல சீனாவில் உள்ள மொத்த பட்டாம்பூச்சிகளின் எண்ணிக்கையில் ஆறில் ஒரு பங்கு ஆங்காங்கில் இருக்கின்றனா என்று புள்ளி விவரங்கள் தெரிவிக்கின்றன.\n\nSection::::ஆங்காங்கின் சூழலியல் அமைப்புகள்.\nSection::::மாங்குரோவ் சதுப்பு நிலங்கள்.\nஅலைகளின் சீற்ற நடவடிக்கைகளை பெருமளவில் குறைக்கக்கூடியதும் அலை ஏற்ற இறக்கங்களால் மூடப்பட்ட வாழிடமாக விளங்கும் களிமண் தளங்கள் மாங்குரோவ் சதுப்புநிலங்கள் எனப்படும். ஆங்காங்கில், புதிய நீர் ஆதாரங்களுக்கு அருகில் பாக் நய் மற்றும் திசிம் பெய் திசுய் போன்ற தீப் வளைகுடா பகுதிகளில் பிரபலமான சதுப்புநில வாழிடங்கள் காணப்படுகின்றன. பொதுவாக புதிய நீர் ஆதாரங்களிலும் மற்றும் ஃபாதோம்சு கோவ் மற்றும் திங்காக் போன்ற களிமண் தளங்களில் லும் இருக்கும் உவர்ப்புத் தன்மை குறைவாக உள்ள நீர்ப்பகுதிகளிலும் இவை காணப்படுகின்றன. இத்தகைய சதுப்பு நிலங்களில் வளரும் மரங்கள் சதுப்புநில மரங்கள் எனப்படுகின்றன.\n\nஆங்காங்கில் மாங்குரோவ் சதுப்பு நிலங்கள் அமைந்திருக்கும் பகுதிகள் இங்கு தரப்பட்டுள்ளன.\n\nSection::::பாறைக் கடற்கரைகள்.\nஆங்காங்கில் அலைவீச்சு உயரம் 2.5 மீட்டர்கள் ஆகும். இப்பகுதிகளில் உள்ள சிறப்பினங்கள் கண்டிப்பாக உயர் அலை மற்றும் தாழ் அலை சூழல் இரண்டிற்கும் ஏற்புடைய தகவமைப்பு கொண்டிருக்க வேண்டும். உயர் அலை காலத்தில் கடற்கரைகள் மூழ்கியிருக்கலாம் மற்றும் தாழ் அலை காலங்களில் நேரடியாக் காற்றுடன் தொடர்பு கொள்ளவும் நேரிட்டும். இத்தகைய மாற்றங்கள் சில மணி நேரங்கள் முதல் சிலநாட்கள் வரையிலும் கூட நீடிக்கலாம். இவ்விரு சூழல்களுக்கும் ஏற்ற உயிரினங்கள் பாறைக் கடற்கரைகளில் உள்ள இத்தகைய குறுகலான செங்குத்துப் பகுதிகளில் தாக்குப்பிடித்து வளர்கின்றன.\n\n"}
{"id": "284261", "url": "https://ta.wikipedia.org/wiki?curid=284261", "title": "சுவாட் பள்ளத்தாக்கு", "text": "சுவாட் பள்ளத்தாக்கு\n\nசுவாத் பள்ளத்தாக்கு (\"Swat vally\") என்பது பாகிஸ்தான் நாட்டின் கைபர் பக்துன்ஹா மாகாணத்தில் உள்ள சுவாட் மாவட்டத்தில் அமைந்துள்ள ஆற்றுப் பள்ளத்தாக்கு ஆகும். இது இந்துகுஷ் மலையில் உற்பத்தி ஆகும் சுவாட் நதியின் உயர் பள்ளத்தாக்கு பகுதி ஆகும். சுவாட் பள்ளத்தாக்கு அமைந்துள்ள சுவாட் மாவட்ட தலைநகரம்சைது ஷெரீப் ஆகும். இருப்பினும் முக்கிய நகரமாக மிங்கோரா உள்ளது. சுவாட் பள்ளத்தாக்கின் மக்கள்தொகையில் பெரும்பகுதி பஷ்துன் பழங்குடி மக்கள் மற்றும் குஜ்ஜார் மற்றும் கோஹிஸ்தானி சமூகங்கள் உள்ளன. பஷ்தூ, கோஜ்ரி, தொர்வாலி மற்றும் கோகிஸ்தானி ஆகிய மொழிகள் இந்த பள்ளத்தாக்கு மக்களால் பேசப்படுகின்றன.\n\nஇங்கிலாந்து இளவரசி இரண்டாம் எலிசபெத்து \"யுசஃப்சாய் மாநில சுவாட்\"க்கு வருகை தந்த போது “கிழக்கின் சுவிச்சர்லாந்து” என்ற புனைபெயர் சூட்டப்பட்டது.\n\nSection::::சொற்பிறப்பியல்.\n\"ஸ்வாஸ்து\" என்ற ஆற்றின் பெயர் ரிக்வேதத்தில் குறிப்பிடப்படுகிறது. இச்சொல்லே சுவாட் ஆற்றின் பெயர் முன்னோடி ஆகும்.\n\nSection::::இயற்கை மற்றும் அமைவிடம்.\nஉயரமான மலைகள், பசும்புல்வெளிகள் மற்றும் தெளிந்த நீர் ஏரிகள் போன்ற இயற்கை அழகுடன் சுற்றுலா பயணிகளிடம் பிரபலமாக சுவாட் பள்ளத்தாக்கு உள்ளது. சுவாட் பள்ளத்தாக்கின் மேற்கில் \"சித்திரால்\", \"உயர் திர்\" , \"தாழ் திர்\" வடக்கில் கில்கித்-பலுசிஸ்தானும், கிழக்கு மற்றும் தென் கிழக்கில் \"கோகிஸ்தான்\", \"புனெர்\" மற்றும் \"சங்க்லா\"வும் எல்லைகளாக உள்ளன.\n\nSection::::வரலாறு.\nசுவாட் பள்ளத்தாக்கில் 2500 ஆண்டுகளுக்கு மேலாக நன்கு திட்டமிட்டு கட்டமைக்கப்பட்ட நகரங்களில் மக்கள் குடியேறி வாழ்ந்து வருகின்றனர். கி மு 327 இல் பேரரசர் அலெக்சாந்தர் கிரேக்கத்திலிருந்து சுவத் வழியாக இந்தியாவிற்குள் நுழைந்தார். கி மு இரண்டாம் நூற்றாண்டில் பௌத்தர்கள், சுவாட் பகுதியில் பௌத்த மடாலயங்களையும், சிற்பங்களையும், சின்னங்களையும் எழுப்பினர். பௌத்த கட்டிடக் கலை மற்றும் இலக்கியங்கள் வளர்ந்தது. சாகி இந்து மன்னர்களின் அரசில் சுவத் மாவட்டம் இருந்தது. பின்னர் இசுலாமிய ஷாகி அரச வம்ச மன்னர்களில் கட்டுப்பாட்டில் சென்றது.\n\nSection::::புவியியல்.\nசுவாட் பள்ளத்தாக்கு கைபர் பக்துன்ஹா மாநிலத்தின் வடக்குப்பகுதியில் அமைந்துள்ளது. 35° வடக்கு அட்ச ரேகை, 72° மற்றும் 30° கிழக்கு தீர்க்க ரேகையில் அமைந்திருக்கிறது. வானுயர்ந்த மலைகள் சூழப்பட்ட இந்த பள்ளத்தாக்குப் பகுதி இரண்டு பகுதிகளாக பிரிக்கப்படுகிறது.\n\nSection::::மலைத்தொடர்கள்.\nமேலே குறிப்பிட்டது போல சுவாட் மலைத்தொடர்களிடையே அமைந்துள்ளது. இந்துகுஷ் மலைத்தொடரின் தொடர்ச்சியாக இம்மலைகள் உள்ளதால் சுவாட் பள்ளத்தாக்கின் பெரும் பகுதி பனி படர்ந்த உயர்மலைகளும், சிகரங்களும் காணப்படுகின்றன. மிகப்பெரிய இம்மலைத்தொடர்கள் தொடர்ச்சியற்று சில கிழக்கிலும், சில மேற்கிலும் காணப்பட்டாலும் பொதுவாக வடக்கு தெற்காக பரவிக்காணப்படுகின்றன.\n\nSection::::சமவெளிகள்.\nசுவாட் சமவெளி மல்கான்ட் மலை அடிவாரத்திலிருந்து தொடங்குகிறது. ஆயினும் சுவாட் நிர்வாக எல்லைக்குள் வரும் கேப்ரல் (குலபாட்) பகுதியும் இதில் அடங்கும். லண்டகே முதல் கேப்ரல் வரை இந்த சமவெளியின் மொத்த நீளம் 91 மைல்கள். லண்டகே முதல் கேப்ரல் வரை சுவாட் நதியின் கரையோரத்தில் இரண்டு குறுகிய சமவெளிகள் அமைந்துள்ளன.\n\nSection::::மக்கள் தொகையியல்.\n2011 ஆம் ஆண்டு மக்கள் தொகை கணக்கெடுப்பின்படி சுவாட் பள்ளத்தாக்கின் மொத்த மக்கள் தொகை 2,40,000.\n\n97 சதவீத மக்களால் பேசப்படும் முக்கிய மொழியாக பஷ்தூ உள்ளது. கோகிஸ்தானி (கலாமி) , தொர்வாலி ஆகிய மொழிகளும் புழக்கத்தில் உள்ளன.\n\nSection::::பழங்குடி இனங்கள்.\nயுசுப்சாய் பஸ்தூன்கள், சேதன், மலக்கனன், அக்குந்த் கேல், மியங்கன் உட்பிரிவுகள்.\n\nSection::::நிர்வாக பிரிவுகள்.\nசுவாட் பள்ளத்தாக்கு, கீழ்கண்ட 7 தேசில் நிர்வாக பிரிவுகளாக (தாலுகா) பிரிக்கப்பட்டுள்ளது. i.e.\n\n\nSection::::சுற்றுலாத் தலங்கள்.\nSection::::மர்கஸார்.\nசுவாட் பள்ளத்தாக்கின் முக்கிய நகரம் சைது ஷெரீப்லிருந்து 16 மைல்கள் தொலைவில் மர்கஸார் உள்ளது. இங்கு வெள்ளை பளிங்கு கற்களால் கட்டப்பட்ட முன்னாள் குஜ்ஜார் ஆட்சியாளரான வாலியின் சூபெத் மஹால் உள்ளது.\n\nSection::::பைஸகாட் பூங்கா.\nசுற்றுலாப் பயணிகளுக்கும் உள்ளூர் மக்களுக்கும் சிறந்த பொழுதுபோக்கு மையமாக திகழும் பைஸாகாட் பூங்கா மிங்கோரா நகரத்தில் இருந்து 1 கிலோமீட்டர் தொலைவில் அமைந்துள்ளது.\n\nSection::::மாலம் ஜபா.\nகாரகோரம் மலைத்தொடரில் உள்ள மலை வாசத்தலமான மாலம் ஜபா சுவாட் பள்ளத்தாக்கின் சைது ஷெரீப் நகரத்திலிருந்து 40 கி.மீ தொலைவில் உள்ளது.\n\nSection::::சுவாட் அருங்காட்சியகம்.\nசுவாட் அருங்காட்சியகம் மிங்கோரா மற்றும் சைது இடையே, ஸ்வாடின் கிழக்கு பக்கத்தில் உள்ளது. சப்பானிய உதவியுடன் இப்போது ஏழு காட்சியகங்கள் ஏற்படுத்தப்பட்டுள்ளது. சுவாட் புத்த தளங்களிலிருந்து எடுக்கப்பட்ட காந்தார சிற்பங்களும் இங்கு காட்சிப்படுத்தப்பட்டுள்ளன. புத்தரின் வாழ்க்கை வரலாற்று விளக்கக் காட்சியகங்களும் இதில் அடங்கும்.\n\n\n"}
{"id": "284284", "url": "https://ta.wikipedia.org/wiki?curid=284284", "title": "பித்தப்பை புற்றுநோய்", "text": "பித்தப்பை புற்றுநோய்\n\nபித்தப்பைப் புற்றுநோய் என்பது பித்தப்பை உயிரணுக்களில் அரிதாகவே தோன்றும் புற்றுநோயாகும். பெண்களிடம் ஆண்களைவிட அதிகமாகக் காணப்படுகிறது.ஆரம்ப அறிகுறிகளாக மஞ்சள் காமாலை, வயிற்றுவலி, காய்ச்சல், குமட்டல், வாந்தி, உப்புசம் முதலியனகாணப்படும். வயிற்றில் கட்டி காணப்படும்.\n\nஇந்நோயினை ஆரம்ப காலத்தில் கண்டு கொள்வது கடினமாகவே உள்ளது. பித்தப்பையினையும் அதனை அடுத்துள்ள பகுதிகளிலும் ஆய்ந்தே கண்டுகொள்ளப்படுகிறது. அவ்வாறே நோயின் நிலையினையும் தெரிந்து வரையறுக்கப்படுகிறது.சில காரணிகள் மருத்துவத்தின் போக்கையே சிக்கலாக்குகிறது.\n\nபித்தப்பை ஈரலுக்குப் பின்னால் காணப்படும் பேரிக்காய் வடிவிலான வயிற்றுப் பகுதியில்அமைந்துள்ள ஓர் உறுப்பகும். இப்பையில் பித்தநீர் சேமிக்கப்படுகிறது.\n\nஈரலில் சுரக்கும் பித்தநீர் , கொழுப்பினைச் செரிக்க உதவுகிறது. ஈரலிலிருந்து வரும் பித்தக்குழாயும் பித்தப்பையிலிருந்து வரும் குழாயும் இணைந்து பொது பித்தக்குழாயாக முன் சிறு சிறுகுடல் பகுதியில் இணைகின்றன.நாம் உண்ணும் உணவு இரைப்பையிலும் குடலிலும் உடைக்கப்படும் போது, பித்தநீர் செயல்படுகிறது.\n\nபித்தப்பை மூன்று சுவர்களையுடையது.உள் சுவர் சளிப்படலத்தால் ஆனது. அடுத்தது தசைப்படலம். அடுத்துவெளிப்படலம்.பித்தப்பையில் கல் இருப்பது அதில் புற்றுநோய் வருவதற்கான அறிகுறியாகாது. \nஅறுவைமருத்துவத்தின் போதுதான் சில சமயங்களில் நோய் தெரியவருகிறது.\nமீயொலி ஆய்வு,நோயினைத் தெரிந்து கொள்ள உதவக்கூடும். ஈரல் செயல்படும் முறை பற்றிய ஆய்வும் குருதியிலுள்ள சில வேதிப்பொருட்களும் ஈரலின் நிலையினைக் காட்ட உதவும். இந்த மாற்றங்கள் புற்றாலும் ஏற்படலாம். எக்சு கதிர் ஆய்வு , சி.டி,எம்.ஆர் .ஐ.ஆய்வுகளும் துணைபுரிகின்றன. அறுவை மருத்துவம், கதிர் மருத்துவம், வேதி மருந்துகள் நல்ல பலனைக் கொடுக்கின்றன.ஆரம்ப நிலையில் கண்டு கொண்டால், நல்ல குணமாக்கலாம்.\nSection::::வேறுபாடு.\nசேந்தோகிரானுலோமடோசு(Xanthogranulomatous cholecystitis =XGC) என்பது பித்தப்பையின் நோய்களில் அரிதானது ஆகும். இது பித்தப்பைப் புற்றுநோய் அறிகுறிகளைக் காட்டினாலும், இந்நோய் புற்றுநோய் அல்ல. 1976 ஆம ஆண்டு இது பற்றிய மருத்துவ அறிக்கை \"மெடிகல் லிடிரேசர்\"( the medical literature) இதழில் ஜே. ஜே. மெக்காய் ( (J.J. McCoy, Jr.)என்பவரும், அவரது துணை ஆய்வாளர்களும் வெளியிட்டனர்..\n"}
{"id": "284285", "url": "https://ta.wikipedia.org/wiki?curid=284285", "title": "சுக்கோய் சு-24", "text": "சுக்கோய் சு-24\n\nசுக்கோய் சு-24 (\"Sukhoi Su-24\", நாட்டோ குறிப்பிடும் பெயர்: ஃபென்சர்) சோவியத் ஒன்றியத்தில் உருவாக்கப்பட்ட அனைத்து-வானிலை மீயொலிவேக குண்டுவீசு வானூர்தி ஆகும். இந்த வானூர்தியில் மடங்கு-நீட்டு இறக்கை, இரு தாரைப்பொறிகள், அடுத்தடுத்து அமரக்கூடிய இரு இருக்கைகள் சிறப்பம்சங்களாக உள்ளன. இது செலுத்துகை/தாக்குதல் அமைப்பு ஒருங்கிணைந்து எண்ணிம முறைமையில் வடிவமைக்கப்பட்ட முதல் சோவியத் வானூர்தி ஆகும். இந்த படைத்துறை வானூர்தி உருசிய, உக்ரானிய, கசக் வான்படைகளிலும் ஏற்றுமதி செய்யப்பட்ட பிற நாட்டு வான்படைகளிலும் சேவையில் உள்ளது.\n\nSection::::உருவாக்கம்.\nSection::::வடிவமைப்புக் கட்டம்.\nஆகத்து 24, 1965இல் இந்த வானூர்தியை உருவாக்குவதற்கான ஒப்புதல் வழங்கப்பட்டது; இது \"டி-6\" என்ற குறிப்பெயருடன் திட்டமிடப்பட்டது. முதல் முன்னோடி, \"டி-6-1\" மே 1967இல் தயாரானது; சூலை 2 அன்று விளாடிமர் இல்யுசினின் கட்டுப்பாட்டில் இயக்கப்பட்டது. துவக்கத்தில் நான்கு தூக்குப் பொறிகளின்றி இயக்கப்பட்டன; அக்டோபர் 1967இல்தான் இவை நிறுவப்பட்டன. அதேவேளையில் ஆர்-27களுக்கு மாற்றாக லையுல்கா ஏஎல் இரக வானூர்திகள் அறிமுகப்படுத்தப்பட்டன. தூக்குப் பொறிகள் எரிபொருளுக்காக ஒதுக்கப்பட்ட இடத்தில் அமைவதால் பறக்கும் தொலைவு குறைவது கண்டறியப்பட்டது; மேலும் குறைந்த ஏறுகை இறங்குகை வானூர்திப் பறப்பிலிருந்து வழமையான வானூர்திப் பறப்பிற்கு மாறுகையில் தடுமாற்றமும் காணப்பட்டது. எனவே ஆறு-பொறிகள் கொண்ட வடிவமைப்புக் கைவிடப்பட்டது.\n1967இல், F-111 இரக வானூர்திகள் சேவையில் அறிமுகப்படுத்தப்பட்டதால் மடக்கு-நீட்டு இறக்கை வடிவமைப்பின் பயன்களும் தொழினுட்பத் தீர்வுகளும் புலனாயின. ஆகத்து 7, 1968இல் டி-6யை மாறும் வடிவவியல் இறக்கை கொண்டு வடிவமைக்க ஆணையிடப்பட்டது. இவ்வகை \"டி-6-2I\" முதலில் சனவரி 17, 1970 அன்று இல்யுசினால் இயக்கப்பட்டது. தொடர்ந்து அரசு சோதனையோட்டங்கள் 1974 வரை நீடித்தன. வானூர்தியின் சிக்கலான கட்டுப்பாட்டு அறைக் கருவிகளை இயக்க அரசு ஓட்டிகளைப் பழக்கப்படுத்த நேரம் எடுத்தது. பகலோ இரவோ, மழையோ வெயிலோ,பனியோ செலுத்தக்கூடிய திறன்கள் சோதிக்கப்பட்டன. செலுத்துகை/தாக்குதலுக்காக இரண்டு \"ஓரியன்-ஏ\" இரக கதிரலைக் கும்பாக்களும் மிகத் தாழ்ந்த பறப்புகளின்போது பறப்பைத் துல்லியமாக கட்டுப்படுத்த தனிப்பட்ட \"ரெலெப்\" தரை தேடும் கதிரலைக் கும்பாவும் ஊர்தியிலேயே இடம்பெற்ற \"ஓர்பிட்டா-10-58\" கணினியும் உள்ளடக்கிய \"பூமா\" செலுத்துகை/தாக்குதல் அமைப்பு இதற்கு காரணமாயிற்று. ஓட்டுநர்களுக்கு இசுவெசுடா கே-36 டி இரக வெளியேற்று இருக்கைகள் அமைக்கப்பட்டன; இவைமூலம் விமானிகள் எவ்வுயரத்திலும் எந்த வேகத்திலும் செல்கையிலும் ஏறும்போதும் இறங்கும்போதும் வெளியேற முடியும். இறுதியாக்கப்பட்ட வடிவமைப்பில் 3,000 கிமீ (கிட்டத்தட்ட 2,000 மைல்கள்) செல்லக்கூடியதாகவும் 8,000 கிலோ (கிட்டத்தட்ட 18,000 பவுண்டு) தாங்குசுமை கொண்டதாகவும் F-111ஐ விட சிறியதாகவும் குறைந்த தொலைவு செல்லக்கூடியதாகவும் உறுதி செய்யப்பட்டது. \n\nமுதல் தயாரிப்பு வானூர்தி திசம்பர் 31, 1971 அன்று வி.டி.வைலோமோவ் இயக்கத்தில் பறந்தது; பெப்ரவரி 4, 1975இல் டி-6 முறையாக \"சு-24\" என சேவையில் ஏற்கப்பட்டது. ஏறத்தாழ 1,400 சு-24கள் தயாரிக்கப்பட்டுள்ளன.\n\nSection::::மேம்பாடுகள்.\nதற்போது சேவையிலுள்ள Su-24M வானூர்திகள் வாழ்நாள் நீட்டிப்பு மற்றும் மேம்படுத்தல் திட்டத்தின்கீழ் குளோநாசு எனப்படும் துணைக்கோள்வழி செலுத்துகை அமைப்பு, பல்வினைக் காட்சிப்பலகைகள், தலைமேல் காட்சிப்பலகைகள், எண்ணிம இயங்குநிலப்பட உருவாக்கி, தலைக்கவசத்தில் பொருத்தப்பட்ட காட்சிகள், நவீன வழிகாட்டப்பட்ட ஆயுதங்கள், வான்-வான் ஏவுகணைகள், மேம்படுத்தப்பட்ட ஓட்டுநர் இருக்கையகம் என மேம்படுத்தப்பட்டுள்ளது. மேம்படுத்தப்பட்ட வானூர்திகள் \"சு-24எம்2\" எனப்படுகின்றன.\n\n"}
{"id": "284313", "url": "https://ta.wikipedia.org/wiki?curid=284313", "title": "முன் குமரப்பருவம்", "text": "முன் குமரப்பருவம்\n\nமுன் குமரப்பருவம் அல்லது முன் விடலைப் பருவம் (\"Preadolescence\") என்பது மனித வளர்ச்சிப் பருவங்களில் ஒன்று ஆகும். இது ஆரம்ப குழந்தைப் பருவத்திற்கும் அடுத்ததும் விடலைப் பருவத்திற்கு முந்தியதும் ஆகும்.\n\nஇப்பருவத்தின் தொடக்கமும் முடிவும் குறிப்பிட்டுக் கூற இயலாது. இப்பருவம் குழந்தைகளின் விடலைப் பருவமாக மாறும் ஒரு காலகட்டமாக அமைகிறது. இம்மாற்றம் உயிாியல் சமூகவியல் மற்றும் உளவியல் சாா்பான மாற்றங்களை கொண்டது.\n\n\nSection::::முன்குமரப்பருவ குழந்தைகளின் வளா்ச்சி நிலைகள்.\nஉடல் வளா்ச்சியில் இப்பருவத்தில் மாற்றம் ஏற்படும் போது மாணவாின் நடத்தையிலும் சில மாற்றங்கள் ஏற்படுவது இயல்பு. ஆனால் அவை பற்றிய தகவல்களைத் தொிந்து கொள்ள பெற்றோா்களையோ, ஆசிாியா்களையோ, மூத்தோா்களையோ இப்பருவத்தனா் கலந்தாலோசிப்பது இல்லை. ஆனால் தன்னுடைய சக நண்பா்களிடம் கேட்டறிந்து, செயல்படுவதையே சாியென நினைப்பா். இதில் பெறப்பட்ட தகவல்கள் சாியில்லாமல் இருக்கும் போது\nதவறான எண்ணங்களுடன் செயல்பட வாய்ப்புள்ளது.\n\nஇப்பருவத்தில் பெற்றோா் மற்றும் ஆசிாியாிடமிருந்து அன்பு, அரவணைப்பு, மகிழ்ச்சி, கிடைக்கப்பெறாத மாணவா்களிடம் மன அழுத்தம் ஏற்படுகின்றது. மன அழுத்தத்தால் மன வெழுச்சி சமநிலையிலும் மற்றும் உடல்நிலையிலும் பாதிப்பு ஏற்படுகின்றது. மனஅழுத்தம் தொடா்ந்தால் எதிா்காலத்தில் சமூகம் அங்கீகாரம் செய்யாத ஒரு இளங்குற்றவாளியாக மாறும் வாய்ப்பும் உள்ளது. தவறான வழிகாட்டுதலால் சில முன்குமரப்பருவத்தினா் போதைப் பொருட்களுக்கு அடிமையாகி சமூக விரோதச் செயல்பாடுகளில் ஈடுபட வாய்ப்புண்டு.\n\nSection::::உடல் வளா்ச்சி மாற்றங்கள்.\nமுன் குமரப்பருவத்தில் குழந்தைகளின் உடல் வளா்ச்சி அதிகளவு காணப்படும். உடல் வளா்ச்சி மாற்றங்கள் என்பது உருவம், உயரம் மற்றும் உடல் உறுப்பு வளா்ச்சி போன்ற நிலைகளில் அமைந்துள்ளன. உடல் வளா்ச்சி மாற்றங்கள் இயற்கையானவை, தவிா்க்க முடியாதவை. உடல் வளாச்சி மாற்றங்கள் ஆண், பெண் இருபாலருக்கும் பொதுவானது. ஆனால் சில மாற்றங்கள் இனம் சாா்ந்தே அமைகிறது.\n\n\n\nSection::::பெண் உடலில் ஏற்படும் மாற்றங்கள்.\nஇவ்விதம் உடல் வளா்ச்சி ஏற்படுவதால் மனஅழுத்தம், தீவிர சுய நினைவு, நம்பிக்கையின்மை, மகிழ்ச்சியின்மை ஆகியவை ஏற்படும். பெற்றோா்கள் மற்றும் ஆசிாியா்களின் சீாிய வழிகாட்டுதல்களால் இவற்றை சாி செய்ய இயலும். மேலும் குழந்தைகளுக்கு இப்பருவத்தில் தனிநபா் கவனம், உணவுப்பழக்கத்தில் தெளிவு ஆகியவற்றை ஏற்படுத்துதல் அவசியமாகும். துாித உணவுகளை நீக்கி, சத்துணவு உட்கொள்ள வேண்டியது எதிா்கால வாழ்விற்கு அடித்தளமாகும்.\n\nஉலக சுகாதார நிறுவனம் மற்றும் the hunger project என்ற உலக அமைப்பின் 2010 ஆம் ஆண்டு அறிக்கையின் படி சாியான உணவுப் பழக்கம் இல்லாதக் குழந்தைகள் பலவீனமான உடல், நீரழிவு நோயுடன் அறிவுசாா் வளா்ச்சி குறைந்து மிகக்குறைவான நுண்ணறிவு ஈவை பெற்றிருப்பா் என்று கூறுகிறது\n\nSection::::அறிவு மற்றும் சமூக வளா்ச்சி.\nஅறிவு வளா்ச்சி என்பது குழந்தையின் அறிவுப்பெறும் திறன்களின் படிப்படியான வளா்ச்சியையும் இதன் விளைவாக பொருளறிவும், சூழ்நிலை அறிவும் பெருகுவதைக் குறிப்பதாகும். சமூக வளா்ச்சி என்பது சமூக ஏற்புடைய நடத்தையை மேற்கொள்ளவும், பிறருடன் இணக்கமாக வாழ உதவும் திறன்களைப் பெறுதலும் ஆகும். அதாவது “நான்” என்ற உணா்வைத் தாண்டி “நாம்” என்ற உணா்வோடு இயங்குதல், பிறருக்க ஒத்துழைப்பு அளித்தல், விட்டுக் கொடுத்தல், சகித்துக் கொள்ளுதல் போன்ற பண்புகளைப் பெறுவதோடு தனது ஆா்வங்களைப் பெருக்கிக் கொள்வதும் ஆகும்.\n\nSection::::மனவெழுச்சி மாற்றங்கள்.\nஉடலில் ஏற்படும் பருவ மாற்றங்களே, குழந்தைகளின் மனவெழுச்சி மாற்றங்களுக்கு காரணமாகவும் அமையும். இவ்வகை மாற்றங்களுடன் தன் தோற்றம் பற்றிய கருத்து மற்றும் தன்மதிப்பு போன்றவற்றிலும் மனவெழுச்சி சவால்கள் உருவாகின்றன.\nமனவெழுச்சிகளில் சில 1. கோபம் 2. மன அழுத்தம்\n\nகோபம் என்பது மனிதன் வெளிப்படுத்தும் ஒரு உணா்வு, அந்த உணா்வு சமுதாயம் ஏற்றுக்கொள்ளும் வகையிலும், மற்றவா்களுக்கு துன்பமளிக்காமலும் இருத்தல் வேண்டும். கட்டுப்படுத்தாத கோபம் வன்முறையில் முடியும் என்பதையும் மன்னித்தல், தியானம் ஆகியவற்றின் மூலம் கோபத்தை கட்டுக்குள் வைத்திருக்கலாம்.\n\nமன அழுத்தம் என்பது உடனடியாக மற்றும் அதிகமாக எதிா்பாா்க்கப்படும் செயல் ஏற்படுவது, துன்பம் மற்றும் இன்பமான நிகழ்வுகளில், பிறாின் அங்கீகாரம் கிடைக்காத போது ஏற்படுவது ஆகும்.\n\nSection::::முன்குமரப்பருவ பிரச்சனைகள்.\nமுன்குமரப்பருவம், இரண்டாம் நிலை பாலினப் பண்புகள் தோன்றும் ஒரு பருவமாகும். எனவே முன்குமரப்பருவ குழந்தைகளிடம் பல்வேறு உடல் மற்றும் மனம் தொடா்பான பிரச்சனைகள் தோன்றும். குறிப்பாக அவா்களிடம் காணப்படும் எதிா்மறைப் பண்புகள், செய்யும் செயலில் அலட்சியம், காரணமின்றி அதிகாரம் செலுத்துதல், சவால் விடும் பண்பு ஆகியவை தலையாய பிரச்சனைகள் ஆகும்.\n\nSection::::முன்குமரப்பருவ பிரச்சனைகளுக்கான தீா்வுகள்.\nஅண்மையில் புதுதில்லியில் சாக்க்ஷி என்ற அமைப்பு 350 பள்ளி சிறுமியாிடையே நடத்திய ஆய்வில் 63 சதவீதம் குழந்தைகள் அவா்களின் நெருங்கிய குடும்ப உறுப்பினா்களாலேயே பாலியல் வன்கொடுமைக்கு ஆளாகியிருப்பது கண்டறியப்பட்டது.\n"}
{"id": "284327", "url": "https://ta.wikipedia.org/wiki?curid=284327", "title": "நார்ப்பொருள் (உணவு)", "text": "நார்ப்பொருள் (உணவு)\n\nநார்பொருள் உணவு (Dietary fiber)என்பது, நமது உணவில் ஒரு பகுதியாக இருக்க வேண்டிய, முக்கிய உணவுப் பொருளாகும். இதனை ஊட்ட நார்பொருள் அல்லது செரிக்கா உணவு என்றழைக்கலாம். ஏனெனில், இதிலிருந்து எவ்வித சத்தும், நமது உடம்புக்கு கிடைப்பதில்லை. ஆனால், நமது உடல் நலத்திற்கு, இப்பொருள் மிகவும் இன்றியைமயாததாகும். இது தாவர உணவு வழியே, நமக்கு கிடைக்கிறது. இதனை . நீரில் கரையக்கூடிய உணவு நார்ப்பொருள், நீரில் கரையா உணவு நார்ப்பொருள் என இருவகையாகப் பிரிக்கலாம். வேதியியல் கூறுகளின் படி, மாப்பொருள் அல்லாத மாவியம் போன்ற கூட்டுச்சர்க்கரைகளும், கைட்டின், பெக்டின், டெக்சுடிரின், இனுலின், லிக்னைன் போன்ற பிற தாவர வேதியியல் கூறுகளும் கொண்டதாக உள்ளன..\n\nSection::::உணவிலுள்ள நார்ப்பொருளின் அளவு.\nமுழுதானியங்களிலும், காய்கறிகளிலும், பழங்களிலும் நார்ப்பொருள்கள் அதிகம் காணப்படுகின்றன. அமெரிக்க உணவு நிறுவனத்தால் கண்டறியப்பட்ட நார்ப்பொருளின் அளவு, கீழே தனித்தனியே அட்டவணைப் படுத்தப் பட்டுள்ளன. அனைத்து தாவர உணவுகளிலும் நார்ப்பொருள்கள் உள்ளன. இருப்பினும், சிலவற்றில் தான் அதிகம் உள்ளன. பல்வேறு வகை நார்ப்பொருள்களை உண்ணுமாறு, உலகின் முன்னணி உணவியல் ஆய்வு அறிஞர்கள் கூறிகின்றனர்.\n"}
{"id": "284339", "url": "https://ta.wikipedia.org/wiki?curid=284339", "title": "புக்குவோக்கா", "text": "புக்குவோக்கா\n\nபுக்குவோக்கா () என்பது சப்பானிலுள்ள புக்குவோக்கா மாநிலத்தின் தலைநகரமாகும். இது சப்பானிலுள்ள கியூஷூ தீவின் வடக்கு கரையோரத்தில் அமைந்துள்ளது. புக்குவோக்கா கிட்டாக்யுஷுவைத் தொடர்ந்து கியூஷூ தீவிலுள்ள மிகப் பிரபலமான நகரங்களுள் ஒன்றாக விளங்குகிறது. கெய்கன்சின் நகருக்கு மேற்கே உள்ள மிகப் பெரிய நகரமும் பெருநகரப் பிரதேசமும் ஆகும். புக்குவோக்கா நகரம் எபிரல் 1, 1972 அன்று அரச அவசர சட்டத்தால் நியமிக்கப்பட்டது. 2005ம் ஆண்டின் மக்கள் தொகையின் அடிப்படையில் 2.5 மில்லியன் மக்கள் தொகையைக் கொண்டுள்ளது.\n\nசூலை 2011 வரை, புக்குவோக்கா கியோத்தோவை விட அதிகமான மக்கள் தொகையைக் கொண்டு சப்பானினுள்ள ஆறாவது மிகக் கூடிய மக்கள் தொகையைக் கொண்ட நகரமாக விளங்கியது.\n\nSection::::கல்வி.\nபுக்குவோக்காவில் உள்ள தேசிய பல்கலைக்கழகங்கள், பிரிபெக்சரல் பல்கலைக்கழகங்கள், தனியார் பல்கலைக்கழகங்கள் மற்றும் கல்லூரிகள் விபரம்.\n\n\n\n\nSection::::அமைவிடம்.\nபுக்குவோக்கா நகரத்தின் மூன்று பக்கங்களிலும் மலைகளும் திறப்புக்களுமே காணப்படுகின்றன. மற்றும் வடக்கு பக்கமாக கெங்கை கடலும் காணப்படுகிறது.\n\nஇந்நகரம் தோக்கியோவிற்கு தொலைவில் அமைந்துள்ளது.\n\nSection::::காலநிலை.\nகோப்பென் காலநிலை வகைப்பாட்டின் படி புக்குவோக்காவின் காலநிலை ஈரப்பதமான மிதவெப்ப மண்டல காலநிலை என வகைப்படுத்தப்படுள்ளது. மற்றும் இந்நகரம் சூடான ஈரப்பதமான கோடை காலத்தையும் மற்றும் ஒப்பீட்டளவில் இலேசான குளிர்காலத்தையும் கொண்டுள்ளது. புக்குவோக்கா நகரத்தின் சராசரி வருடாந்த மழைவீழ்ச்சி ஆகும். சூன் தொடக்கம் செப்டெம்பர் வரையிலான காலப்பகுதியிலேயே அதிக மழைவீழ்ச்சி கிடைக்கிறது. வருடாந்த சராசரி வெப்பநிலையாக ஆகக் கொண்டு புக்குவோக்கா நகரம் மிதமான காலநிலையைக் கொண்டுள்ளது. இந்நகரத்தின் சராசரி ஈரப்பதம் 70% ஆகும். மற்றும் பகல் ஒளி மணித்தியாலம் 1,811 ஆகும். இந்நகரத்தில் வருடத்தின் 40% அதிக மேகம் சூழப்பட்டே காணப்படும்.\n\nகுளிர்காலத்தில் அரிதாக வெப்பநிலை க்கும் குறைவாக காணப்படும் மற்றும் அரிதாகவே பனிப்பொழிவும் இடம்பெறும். and it rarely snows, though light rain does fall on most days if not as consistently as on the Sea of Japan side of ஒன்சூ. வசந்த காலம் சூடாகவும் மற்றும் பிரகாசமாகவும் காணப்படும். வசந்த காலத்தில் பின் மே மற்றும் முன் எபிரல் இடையே செரிப் பூக்கள் பூக்கும். இந்நகரத்தின் மாரிகாலம் (\"tsuyu\") ஈரப்பதம் அதிகமாக காணப்படும் மற்றும் வெப்பநிலை மற்றும் க்கும் இடைப்பட்டதாகவுள்ள சூன் தொடக்கம் சூலை வரையான காலப் பகுதியிலேயே அண்ணளவாக ஆறு வாரங்கள் காணப்படும். கோடைகாலம் வெப்பநிலையைக் கொண்டு ஈரப்பதமாகவும் மற்றும் சூடாகவும் காணப்படும். இலையுதிர் காலம் ஆகஸ்ட் தொடக்கம் செப்டெம்பர் வரையான காலப்பகுதியில் மிகவும் காற்றாகவும், மிதமாகவும் மற்றும் உலர்ந்தும் காணப்படும்.\n"}
{"id": "284342", "url": "https://ta.wikipedia.org/wiki?curid=284342", "title": "வியட்நாமின் அஞ்சல்தலைகளும் அஞ்சல் வரலாறும்", "text": "வியட்நாமின் அஞ்சல்தலைகளும் அஞ்சல் வரலாறும்\n\nவியட்நாமின் அஞ்சல்தலைகளும் அஞ்சல் வரலாறும் என்பது, வியட்நாம் நாட்டில் வெளியிடப்பட்ட அஞ்சல் தலைகள், அந்நாட்டின் அஞ்சல்சேவை வரலாறு, அதோடு தொடர்புடைய பிற அம்சங்கள் ஆகியவற்றைக் குறிக்கிறது. வியட்நாமின் அஞ்சல்தலைகள் பல்வேறு நாடுகளாலும், நிர்வாகங்களாலும் வெளியிடப்பட்டன. வியட்நாமுக்கெனச் சிறப்பாக வெளியிடப்பட்ட அஞ்சல்தலைகள் முதலில் 1945ல் வெளியாகின. முரண்பாடுகளாலும், பிரிவினையாலும் பாதிக்கப்பட்டிருந்த காலப்பகுதியில், ஒன்றுக்கொன்று எதிரான அரசுகள் அஞ்சல்தலைகளை வெளியிட்டன. 1976க்குப் பின்னர் ஒன்றுபட்ட வியட்நாமில் அஞ்சல் சேவையும் ஒன்றானது. \n\nSection::::வியட்நாமிய அஞ்சல்தலைகளின் வருகை.\nவியட்நாமில் முதல் அஞ்சல்தலைகள் 1862ல் பிரான்சின் குடியேற்றவாத நிர்வாகத்தினால் வெளியிடப்பட்டது. அக்காலத்தின் தொடக்கத்தில் வெளியிடப்பட்டவை \"பொது பிரெஞ்சு குடியேற்றவாதத் தொடர்கள்\" ஆகும். In the 1880s, some of these were overprinted locally for Cochinchina (1886–88), Annam and Tonkin (1888) and French Indochina (1889). 1880ல் இவற்றுட் சில அஞ்சல்தலைகள், உள்ளூரில் மேலச்சு இடப்பட்டு கொச்சின்சைனா (1886–88), அன்னம் மற்றும் தொன்கின் (1888), பிரெஞ்சு இந்தோசீனா (1889) ஆகிய பகுதிகளில் பயன்படுத்தப்படல்தலகள்டன. பின்னர், பிரெஞ்சு இந்தோசீனாவின் நீண்டகால அஞ்சல்தலைகள் (definitive stamps) வெளியாகின. பிரெஞ்சு இந்தோசீனா என்பது தற்கால வியட்நாம், கம்போடியா, லாவோசு ஆகிய நாடுகளை உள்ளடக்கியிருந்தது. வியட்நாமுக்கெனத் தனியான அஞ்சல்தலைகள் முதலில் வெளியானது 1945ல் ஆகும்.\n\nசப்பானியர் பிரெஞ்சு இந்தோசீனாவைக் கைப்பற்றி வைத்திருந்த காலத்தில் (940-1945), குடியேற்றவாத நிர்வாகத்துக்கு பிரான்சிலிருந்து புதிதாக அஞ்சல்தலைகள் கிடைக்கவில்லை. இதனால், அவர்கள் அனோயில் இருந்த அச்சகம் ஒன்றில் சொந்தமாக அஞ்சல்தலைகளை அச்சிட்டனர். இந்த அஞ்சல் தலைகள் போருக்கு முந்திய அஞ்சல்தலைகளிலும் குறைவான தரம் கொண்டவை. அத்துடன் இதற்காகப் பயன்படுத்திய எந்திரங்களும், திருத்த முடியாதபடி பழுதடைந்தன. \nவியட்நாமுக்கெனத் தனியான அஞ்சல்தலைகள், சப்பான் 1945ல் சரணடைந்த பின்னரே வெளியாகின. வியட்நாமில் சப்பான் சரணடைந்த நிகழ்வு, சப்பானுக்கு எதிரான வியட் மின் இயக்கம் உருவாகக் காரணமாயிற்று. இவ்வியக்கம், வியட்நாமின் முக்கிய நகரங்களைக் கைப்பற்றுவதற்கும், நாட்டின் அதிகாரத்தைக் கையில் எடுப்பதற்குமான கெரில்லா இயக்கத்துக்குத் தலைமை தாங்கியது. 1945-1946 காலப்பகுதியில், வியர் மின் அரசாங்கம் பெரும் எண்ணிக்கையிலான இடைக்கால அஞ்சல்தலைகளை வெளியிட்டது. இந்த அஞ்சல்தலைகள், ஏற்கெனவே கையிருப்பில் இருந்த பிரெஞ்சு இந்தோசீனாவின் போர்க்கால அஞ்சல்தலைகளில் மேலச்சு இட்டு வெளியிடப்பட்டன. பின்னர், ஹோ சி மின்னின் உருவம் பொறித்த நீண்டகால அஞ்சல்தலைகள் 1946ல் வெளியாகின.\n\nதிரும்பி வந்த பிரெஞ்சுப் படைகளுக்கும், வியட் மின் படைகளுக்கும் இடையில் ஏற்பட்ட போரினால், மேற்படி அஞ்சல்தலைகளின் பயன்பாடு முடிவுக்கு வந்தது. சண்டையின்போது பல்வேறு வியட் மின் கட்டுப்பாடுப் பகுதிகளில் அஞ்சல்தலைகள் வெளியிடப்பட்டன. அதேவேளை பிராசின் கட்டுப்பாட்டில் இருந்த பகுதிகளில், பிரெஞ்சு இந்தோசீனாவின் புதிய வெளியீடுகள் பயன்படுத்தப்பட்டன. 1950 அளவில், வியட்நாம், கம்போடியா, லாவோசு ஆகியவற்றுக்கான தேசிய அரசாங்கம் உருவாக்கப்பட்டது. இதிலடங்கிய ஒவ்வொரு நாடும் தமது பெயரில் தனியான அஞ்சல்தலைகளையும் நாணயங்களையும் வெளியிட்டன. வியட்நாமின் பாவோ டாய் அரசின் முதல் அஞ்சல்தலை 1951ல் வெளியிடப்பட்டது. இது பிரான்சின் கட்டுப்பாட்டில் இருந்த வியட்நாமில் பிரெஞ்சு இந்தோசீன அஞ்சல்தலைகளைப் பதிலீடு செய்தது. \n\n1954ன் அமைதி ஒப்பந்தத்தைத் தொடர்ந்து வியட்நாம், வடக்கு கிழக்கு என இரண்டாகப் பிரிக்கப்பட்டது. உருவான இரு நாடுகளும் தனித்தனியாக அஞ்சல்தலைகளை வெளியிட்டன.\n\nSection::::வடவியட்நாம்.\nவடவியட்நாமின் பல அஞ்சல்தலைகள் அனோயில் அச்சிடப்பட்டன. ஏனையவை, வெளிநாடுகளில், எடுத்துக்காட்டாக சொக்கோசிலவாக்கியாவின் பிராக் நகர், அங்கேரியின் புடாபெஸ்ட் நகர் ஆகிய இடங்களில் அச்சிடப்பட்டன.\n\nSection::::தென்வியட்நாம்.\nதென்வியட்நாமின் அஞ்சல்தலைகள், 1954-1967 காலப்பகுதியில் பாரிசு, டோக்கியோ, இங்கிலாந்து, ரோம் ஆகிய இடங்களிலும், 1967-1973 காலப்பகுதியில் சப்பானிலும், 1973-1975 காலப்பகுதியில் இங்கிலாந்திலும் அச்சிடப்பட்டன. படைத்துறையினரால் பயன்படுத்தப்பட்ட அஞ்சல்தலைகள் உள்ளூரில் அச்சிடப்பட்டன. இவை தரம் குறைந்தவையாக இருந்தன. \n1963க்கும் 1976க்கும் இடைப்பட்ட காலத்தில், தீவிரவாத இயக்கமான தென்வியட்நாம் விடுதலைக்கான தேசிய முன்னணி (என்.எல்.எஃப் அல்லது வியட் கொங்) தமது சொந்த அஞ்சல்தலைகளை வெளியிட்டன. இவை அனோயில் அச்சிடப்பட்டவை. மே 1975ல் வியட்நாம் குடியரசு அரசாங்கம் கவிழ்ந்த பின்னர், என்.எல்.எஃப் மட்டுமே முழுத் தென்வியட்நாமுக்கும் அஞ்சல்தலைகளை வெளியிட்டது. இது ஓராண்டுக்குப் பின்னர் வியட்நாம் ஒருங்கிணைக்கப்படும்வரை நீடித்தது.\n"}
{"id": "284349", "url": "https://ta.wikipedia.org/wiki?curid=284349", "title": "வடகொரிய ஆட்சிப் பிரிவுகள்", "text": "வடகொரிய ஆட்சிப் பிரிவுகள்\n\n\"'வடகொரிய ஆட்சிப் பிரிவுகள்\" மூன்று படிநிலைகளில் பிரிக்கப்பட்டுள்ளது. இவற்றில் பல தென்கொரிய ஆட்சிப் பிரிவுகளின் இணைகளைக் கொண்டுள்ளது. மேனிலையில் 9 மாநிலங்களும் இரண்டு நேரடி ஆட்சி மாநகரங்களும் மூன்று சிறப்பு ஆட்சிப் பிரிவுகளும் உள்ளன. அடுத்த நிலையில் மாவட்டங்கள், நகரங்கள், வட்டங்கள், சிறகங்கள் அமைகின்றன. இவை மேலும் மூன்றாம் நிலைப் பிரிவுகளாகப் பிரிக்கப் பட்டுள்ளன:நகரங்களும் ஊர்களும் \"தொழிலாளர் மாவட்டங்களும்\" அமைகின்றன.\n\nவடகொரிய முப்படிநிலை ஆட்சியியல் பிரிவு 1952இல் கிம் இல்-சங்கால் உள்ளூராட்சி மீள்கட்டமைப்பின்போது அறிமுகப்படுத்தப்பட்டது இதற்கு முன் இங்கு தென்கொரியாவைப் போன்ர பலபடிநிலை ஆட்சியியல் பிரிவு நிலவியது.\n(ஆங்கிலப் பெயர்ப்புகள் அலுவல் பயன்பாட்டில் உள்ளவையல்ல. இவை மிக நெருங்கிய வடிவங்களே. இவை 2003 ஆம் ஆண்டு தேசியப் புவிப்பரப்பியல் இதழின் வடகொரியா நிலவரைப்படியானவை).\n\nSection::::முதல் படிநிலைப் பிரிவுகள்.\n(\"தோ\"; 도, ) எனும் 9 மாநிலங்கள்/மாகாணங்கள் மரபான கொரியாவின் மாகாணங்களே ஆகும். இவை கொரியப் பிரிவினைக்குப் பின் மேலும் உள்பிரிவுகளாகப் பிரிக்கப்பட்டுள்ளன. இவை நகரங்களும் ஊரக, மலைப் பகுதிகளும் அடங்கிய பெரும்பகுதிகளாகும். நேரடி ஆட்சியில் உள்ள நகரங்களாக (\"சிக்கால்சி\"; 직할시, ) நாம்போ, இரேசன் எனும் இருநகரங்கள் முந்தைய மாகாணங்களில் இருந்து பிரித்து மாநகரங்கள் ஆக்கப்பட்டன. இவையும் முதல் படிநிலை ஆட்சியியல் பிரிவுகளாகும். நேரடி ஆட்சியில் இருந்த பழைய நான்கு நகரங்கள் உரிய மாகாணங்களில் இணைத்து அவை மீளமைக்கப்பட்டன.\n\nதென்கொரியாவுடனும் மற்ற நாடுகளுடனும் கூட்டு முயற்சிகள் மேற்கொள்ள 2002 இல் மூன்று சிறப்பு ஆட்சியியல் பகுதிகளும் உருவாக்கப்பட்டன. இவற்றில் இரண்டாம் மூன்றாம் படிநிலை ஆட்சிப் பிரிவுகள் அமையாது. சினூயி சிறப்பு ஆட்சிப் பகுதி சீனா முதலீட்டுக்காகவே ஏற்படுத்தப்பட்டது. என்றாலும் 2006வரை நடைமுறைக்கு வரவே இல்லை .\n\nSection::::இரண்டாம் படிநிலைப் பிரிவுகள்.\n(\"குன்\"; 군, ) எனப்படும் நாடும் நேரடி ஆட்சியில் உள்ள நகரமும் இரண்டாம் படிநிலை ஆட்சியியல் பிரிவுகளாக அமைகின்றன. நாடு என்பது ஒரு மாநிலத்தில் உள்ள குறைந்த நகரமயமாக்கப் பகுதியாகும். மாநிலத்திலுள்ள மக்கள் செறிந்த மாவட்டங்கள் (\"சி\"; 시, ) என்ற நகரங்கள் எனப்படுகின்றன. நம்போ நகரம் (\"தூக்கூப்சி\"; 특급시, ) எனப்படும் சிறப்பு நகரமாகும். சில மாநிலங்கள் (\"கு\", \"சிகு\") எனும் இருவகை மாவட்டங்களைக் கொண்டுள்ளன.\n\nநேரடி ஆட்சி நகரங்கள் (\"குயோக்,\" தென்கொரியாவின் கு ( \"Gu\") பிரிவுக்கு இணையானது.) எனும் சரகங்களாகப் (Wards) பிரிக்கப்படுகின்றன.\n\nSection::::மூன்றாம் படிநிலைப் பிரிவுகள்.\nநாடுகள், நகரங்களின் ஊரகப் பிரிவுகள் \"ரி\" |리|, |里| எனப்படும் ஊர்களாகப் பிரிக்கப்படுகின்றன. நகரங்களின் புறநகர்கள் (\"தோங்\", ) எனப்படுகின்றன. நாட்டின் மக்கள் செறிந்த பகுதி நகரியம் (\"ஊப்\", ) எனப்படுகிறது. சில நாடுகள் தொழிலாளர் மாவட்டங்களைக் (\"Rodongjagu\") கொண்டுள்ளன.\n\nSection::::தகவல் வாயில்கள்.\nThe sources for this article are \"Chosun Ilbo's\" pages 행정구역 현황 (\"Haengjeong Guyeok Hyeonhwang\") and 행정구역 개편 일지 (\"Haengjeong Guyeok Gaepyeon Ilji\") (Korean only; updated 2004).\n\n\n\n"}
{"id": "284351", "url": "https://ta.wikipedia.org/wiki?curid=284351", "title": "கிழக்கு திமோரின் பொருளாதாரம்", "text": "கிழக்கு திமோரின் பொருளாதாரம்\n\nகிழக்கு திமோரின் பொருளாதாரம் \"(Economy of East Timor)\" ஒரு குறைந்த வருவாய் பொருளாதாரம் என்று உலக வங்கி தரப்படுத்தி உள்ளது. மனித மேம்பாட்டுச் சுட்டெண் அடிப்படையில் அட்டவணைப்படுத்தினால் இந்நாடு 158 ஆவது இடத்தைப் பிடிக்கிறது. அதாவது மனித மேம்பாட்டிற்கான வளர்ச்சி மிகவும் குறைவாக இருப்பதையே இவ்வட்டவணை காட்டுகிறது . மக்கள் தொகையில் 20 சதவீதம் பேர் வேலையில்லாதவர்களாக உள்ளனர். மேலும் 52.9 சதவீதம் மக்கள் மிகக்குறைந்த தினவருமானம் ஈட்டுபவர்களாக உள்ளனர். மொத்த மக்கள் தொகையில் பாதிபேர் படிப்பறிவற்றவர்களாக இருக்கின்றனர். \n\n2010 ஆம் ஆண்டின் கணக்கெடுப்பின் படி 87.7 சதவீத நகர்ப்புற வீடுகளும், 18.9 சதவீத கிராமப்புற வீடுகளும் மின்வசதி பெற்றவையாக இருந்தன. இது ஒட்டுமொத்த சராசரி அளவில் 36.7 சதவீதமாகும்\n\nஇந்தோனேசியாவிடம் இருந்து சுதந்திரம் பெறுவதற்கு இந்நாட்டினர் மேற்கொண்ட மிக நீண்ட பத்தாண்டுப் போராட்டத்தின் விளைவாக கிழக்கு திமோர் நாட்டின் உள்கட்டமைப்பு மிகவும் சீர்குலைந்தது. ஆயிரக்கணக்கான மக்கள் நாட்டை விட்டு வெளியேறினர்.\n\n2007 ஆம் ஆண்டில் நாடு சந்தித்த மிகக் குறைவான விளைச்சலால், கிழக்கு திமோரில் ஏராளமான உயிரிழப்புகள் ஏற்பட்டன. இதே ஆண்டு நவம்பர் மாதத்தில் 11 துணை மாவட்ட மக்களுக்கு அனைத்துலக நிதி உதவியில் இருந்து உணவு வழங்க வேண்டியிருந்தது.\nமேலும் திமோர் நாட்டிற்கான தனித்துவம் மிக்க காக்கும் சட்டங்கள் ஏதுமில்லை\n\nSection::::வரலாறு.\nகுடியேற்றத்திற்கு முன்பும் குடியேற்ற காலத்திலும் இத்திமோர் தீவு சந்தன மரங்களுக்கு மிகவும் புகழ்வாய்ந்த தீவாக இருந்தது. போர்த்துகீசியக் காலனித்துவ நிர்வாகம் கிழக்கு திமோரில் வைப்புத் தொகைகளை பெருக்கும் நோக்கில் உருவாக்க கடலாய்வுப் பயண கூட்டுத்தாபனத்திற்கு பல சலுகைகளை வழங்கியது. 1976 ஆம் ஆண்டில் இந்தோனேசியப் படையெடுப்பின் போது வைப்புத்திட்டம் பெரிதும் குறைந்தது. 1989 ஆம் ஆண்டில் இந்தோனேசியாவிற்கும் ஆத்திரேலியாவிற்கும் இடையில் நிகழ்ந்த திமோர் பிரிவு உச்சிமாநாட்டில் இரண்டு நாடுகளும் திமோரின் வளங்களை பாகம் பிரித்துக் கொண்டன. \n1972 ஆம் ஆண்டில் இரண்டு நாடுகளுக்கு இடையே ஏற்பட்ட ஒப்பந்தத்தின்படி போர்த்துகீசியர்கள் திமோருக்காக விட்டுச் சென்ற கடலெல்லை வளங்களை சுரண்டிக் கொள்ளவும் மேற்கண்ட மாநாடு வழிகாட்டுதல்களை வழங்கியது.இணைப்புப் பகுதி வருவாயை ஆளுக்கு 50 சதவீதம் என்ற அளவில் அவை பங்கிட்டுக் கொண்டன.\n\n1999 ஆம் ஆண்டின் பிற்பகுதியில் சுமார் 70 சதவீத கிழக்கு திமோரின் பொருளாதார உள்கட்டமைப்புகள் இந்தோனேசியப் படைகளாலும் சுதந்திர எதிர்ப்பு இராணுவத்தாலும் அழிக்கப்பட்டன. 2,60,000 பொதுமக்கள் மேற்கு திசை நோக்கி இடம்பெயர்ந்தனர். 2002 ஆம் ஆண்டு முதல் 2005 ஆம் ஆண்டுவரை ஐக்கிய நாடுகள் அவை மேற்கொண்ட முயற்சிகளின் விளைவாக உள்கட்டமைப்பு வசதிகள் மேம்பட்டன. 50000 அகதிகள் நாடு திரும்பினர்.\n\nSection::::வளர்ச்சித் திட்டங்கள்.\nSection::::எண்ணெய் மற்றும் வாயு.\nஆத்திரேலியாவுடனான பெட்ரோலியம் மற்றும் எரிவாயுத் திட்டம் ஒரு நம்பிக்கைக்குரிய நீண்ட கால திட்டமாக உள்ளது. தென்கிழக்குப் பகுதியில் உள்ள கிழக்கு திமோரின் நீர்ப்பகுதியில் கிடைக்கும் இயற்கை வளங்களைக் கொண்டு இத்திட்டம் நிறைவேற்றப்படுகிறது. \n"}
{"id": "284367", "url": "https://ta.wikipedia.org/wiki?curid=284367", "title": "தென்கொரிய ஆட்சிப் பிரிவுகள்", "text": "தென்கொரிய ஆட்சிப் பிரிவுகள்\n\nதென்கொரியா 8 மாகாணங்கள் (\"டோ\" 도/), 1 சிறப்புத் தன்னாட்சி மாகாணம் (\"தியூக்பையியோல்-யாக்கிடோ\" 특별자치도/), 6 பெருநகர்கள் ('குவாங்யியோக்சி\" 광역시/), 1 சிறப்பு மாநகரம் (\"த்யூக்பையியோல்சி\" 특별시/)ஆகிய ஆட்சிப் பிரிவுகளாகப் பிரிக்கப்பட்டுள்ளது. மேலும் இவை மாநகரங்கள் (\"சி\" 시/), நாடுகள் (\"குன்\" 군/), மாவட்டங்கள் (\"கு\" 구/), நகரங்கள் (\"இயூப்\" 읍/), நகரியங்கள் (\"மையியோன்\" 면/), புறநகர்கள் (\"டோங்\" 동/), ஊர்கள் (\"ரி\" 리/), என பின்வருமாறு உட்பிரிவுகளாகப் பிரிக்கப்பட்டுள்ளது.\n\nசிறப்பு நகரம், பெருநகர், மாகாணம், நகரம், ஆகியவை ஆங்கிலைணைகளாக அரசு இணையதளத்தில் பயன்பட்டாலும் நாடு, நகரியம், மாவட்டம் ஆகியன அலுவல்முறை மொழிபெயர்ப்புகளல்ல; புரிதலுக்காகப் பயன்படுத்தும் இணைப்பெயர்களேயாகும்.\n\nSection::::உள்ளூராட்சி.\n\"அலுவல்முறை திருத்திய உரோம்மயக் கொரியப் பலுக்கல் (உச்சரிப்பு) பயன்படுத்தப்பட்டுள்ளது\"\n\nSection::::மாகாணப் பிரிவுகள்.\nஉயர்மட்ட ஆட்சிப் பிரிவுகளாக மாகாணப் பிரிவுகள் விளங்குகின்றன. இவை ஐவகைப்படும். அவைமாகாணங்கள், சிறப்புத் தன்னாட்சி மாகாணங்கள்,சிறப்பு மாநகரங்கள், பெருநகர்கள், சிறப்புத் தன்னாட்சி மாநகரங்கள் என்பனவாகும். மாகாண ஆளுநர்கள் நான்காண்டுகளுக்கு ஒருமுறை தேர்ந்தெடுக்கப்படுகின்றனர்.\n\nSection::::நகராட்சிப் பிரிவுகள்.\nSection::::சி (மாநகரம்).\n\"சி\" (시, ) என்பது மாகாணத்தின் பிரிவுகளில் ஒன்றாகும். \"குன்\" என்பதும் மாகாணத்தின் ஒஉபிரிவாகும். மாநகரங்கள் குறைந்த்து 150,000 மக்கள்தொகையைப் பெற்றிருக்கும்; நாடு இவ்வளவு மக்கள்தொகையை அடைந்தால் மாநகரமகி விடும். (பூசானில் உள்ல கியாங் நாடு ஒரு விதிவிலக்காகும்). 500,000க்கும் மேலான மக்கள்தொகையுள்ள மாநகரங்கள் Suwon, Cheongju, and Jeonju) போன்றவை மேலும் உட்பிரிவாகிய மாவட்டங்களாகப் (\"கு\") பிரிக்கப்படும்; Gimhae, Hwaseong and Namyangju ஆகியன விதிவிலக்குகளாகும். மவட்டங்கள் (Gus) புறநகர்களாகப் (\"டோங்\"பிரிக்கப்படும்); 500,000க்கும் குறைந்த மக்கள்தொகையுள்ள மாநகரங்களில் சிறகங்கள் அமையாது. மாறாக, அவை நேரடியாக புறநகர்களாகப் (\"டோங்\")பிரிக்கப்படும்.\n\nSection::::குன் (நாடு).\n\"குன்\" (군; ) அல்லது நாடு என்பது மாகாணத்தின் உட்பிரிவுகளில் ஒன்றாகும் ( \"சி\" எனும் மாநகர உட்பிரிவு போல). இது பூசான், தேகு, இஞ்சியோன், உல்சான் போன்ற பெருநகர்களின் உட்பிரிவுமாகும்( \"கு\" உட்பிரிவு உட்பட). \"குன்\" 150,000 அளவு மக்கள்தொகையைப் பெற்றிருக்கும் (அதற்கு மேல் மக்கள்தொகை பெருகும்போது அது \"சி\" எனும் மாநகரம் ஆகிவிடும்). குன் அல்லது நாடு என்பது கு எனும் மாவட்டப் பிரிவை விட குறைந்த மக்கள்தொகையையும் மற்ற இருபிரிவுகளை விட கூடுதலான் ஊரகத் தன்மையையும் பெற்றிருக்கும். \"குன்\" பிரித்தானிய பெருநகரல்லாத மாவட்டங்களை ஒத்தது. நாடுகள் நகரியங்களாகவும் ('இயூப்\") மாவட்டங்களாகவும் (\"மையியோன்\") பிரிக்கப்படும்..\n\nSection::::கு (மாவட்டம்).\n\"கு\" (구; ) மேலைநாட்டு மாவட்டத்தைப் போன்றது. பெரும்பாலான மாநகரங்கள் மாவட்டங்களாகப் பிரிக்கப்படுகின்றன. ஆனால் பூசான், தேகு, இஞ்சியோன், உல்சான் போன்ர பெருநகர்களில் \"குன்\" எனும் நாடுகளும் உண்டு. இவை மேலைநாடுகளின்பரோக்களை ஒத்தன. \"கு\" அலுவலகம் பிற பகுதிகளில் உள்ள மாநகர அலுவலகச் செயல்பாடுகளை நிறைவேற்றுகிறது. இவை மேலும் புறநகர்களாகப் (\"டோங்கு\")களாகப் பிரிக்கப்படும்.\n\nSection::::நகராட்சிப் பிரிவுகள்.\nSection::::இயூப் (நகரம்).\n\"இயூப்\" (읍; ) நகரத்துக்கு இணையானது. இயூப் எனும் நகரமும் \"மையியோன்\" எனும் நகரியமும் (\"குன்\")எனும் நாட்டின் உட்பிரிவுகளாகும். (\"சி\")எனும் 500,000க்கும் குறைந்த மக்கள்தொகையுள்ள மாநகரமும் இவ்விரு பிரிவுகளைக் கொண்டிருக்கும். நாட்டின் முதன்மை நகரங்களும் மாநகரங்களின் துணைநகரங்களும் \"இயூப்\" பிரிவாகப் பிரிக்கப்படும். இந்த நகரங்கள் மேலும் (\"ரி\") எனும் ஊர்களாகப் பிரிக்கப்படும். ஒரு நகரத்தை உருவாக்க 20,000 அளவு ம்க்கள்தொகை தேவை..\n\nSection::::மையியோன் (நகரியம்).\n\"மையியோன்\" (면; ) என்பது இயூப் போலவே (\"குன்\")எனும் நட்டின் உட்பிரிவாகும்; மேலும் (\"சி\") எனும் 500,000க்கும் குறைந்த மாநகரத்தின் உட்பிரிவும் ஆகும். நகரியம் நகரத்தை விட குறைந்த மக்கள்தொகையைக் கொண்டதாகும். இது நாட்டின் அல்லது மாநகரத்தின் ஊரகப் பகுதியைக் குறிக்கும். நகரியம் மேலும் ('ரிi\") எனும் ஊர்களாகப் பிரிக்கப்படும். ஓர் ஊரில் குறைந்த்து 6000 மக்கள் இருக்கவேண்டும்.\n\nSection::::டோங் (புறநகர்).\n\"டோங்\" (동; )என்பது மாவட்டங்களின் (\"கு\") முதன்மையான பிரிவாகும்.இது மேலும் நகரங்களின் (\"சி\")முதன்மைப் பிரிவுமாகும். \"dong\" என்பது அலுவலகமும் பணியாளர்களும் உள்ல நகராட்சியின் மிகச்சிறிய ஆட்சிப் பிரிவாகும். ஆட்சி எளிமைக்காக, சிலவேளைகளில் ஒரு சட்டப்படியான டோங் பல ஆட்சிப்பிரிவுகளாக பிரிக்கப்படுவதுண்டு.இவை எண்ணால் ஒன்றில் இருந்து ஒன்று வேறுபடுத்தப்படும்( மையியோங்-1 டோங், மையியோங்-2 டோங் என்பது போல). இவை தனி அலுவலகமும் பணியாளரும் கொண்டிருக்கும்.\n\nடோங்கின் முதன்மையான உட்பிரிவு \"தோங் \" (통; ) ஆகும். என்றாலும் இப்பிரிவுகள் அன்றாட வாழ்வில் உண்டாக்கப்படுவதில்லை. மக்கள் செறிந்த சில டோங்குகள் சிறகங்களாகப் \"கா\" (가; ) பிரிக்கப்படும். இவை தனி ஆட்சிப் பிரிவுகளல்ல. முகவரிக்காக மட்டுமே இவை பயன்படும். சீயோல், சூவான், போன்ற பெரிய மாநகரங்களின் பெருவழிகளும் சிறகங்களாகப் (\"கா\") பிரிக்கப்படும்.\n\nSection::::ரி (ஊர்).\n\"ரி\" (리; ) என்பது நகரங்கள் (\"eup\"), மாவட்டங்கள் (\"myeon\") ஆகியவற்றின் ஒரே உட்பிரிவாகும். \"ரி\" என்பது உள்ளூராட்சியின் மிகச்சிறிய ஆட்சிப் பிரிவாகும். இதில் கணிசமான பேர்கள் பங்கெடுக்கலாம்.\n\nSection::::வரலாறு.\nகாலந்தோறும் உள்நாட்டு ஆட்சிப் பிரிவுகள் மாற்றப்பட்டாலும் இந்த முப்படிநிலை அமைப்பு முதன்முதலில் 1895 இல் கியாங்கோ மாமன்னர் ஆட்சியில் நடைமுறைப்படுத்தப்பட்டது. இதேபோன்ர ஆட்சிப் பிரிவுகள் வடகொரியாவிலும் அமைகின்றன.\n\n\n"}
{"id": "284372", "url": "https://ta.wikipedia.org/wiki?curid=284372", "title": "கல்லட்டி அருவி", "text": "கல்லட்டி அருவி\n\nகல்லட்டி நீர் வீழ்ச்சி தமிழ்நாட்டின் நீலகிரி மாவட்டத்தில் உதகமண்டலம் அருகே மைசூர் செல்லும் வழியில் அமைந்துள்ளது. \n\nSection::::அமைவிடம்.\nநீலகிரி மாவட்டத்தில் உள்ள முக்கிய சுற்றுலா தலங்களில் கல்லட்டி நீர் வீழ்ச்சியும் ஒன்று. உதகையிலிருந்து மைசூர் செல்லும் சாலையில் உள்ள உல்லத்தி ஊராட்சிக்கு உட்பட்ட கல்லட்டி மலைப்பாதையில் அமைந்துள்ளது இந்த நீர் வீழ்ச்சி.\nSection::::சுற்றுலா செல்ல உகந்த பருவம்.\nநீலகிரி மாவட்டத்தில் ஜூன் மாதம் துவங்கி இரு மாதங்கள் தென்மேற்கு பருவமழை கொட்டி தீர்க்கும்.முதுமலை மற்றும் மசினகுடி பகுதிக்கு செல்லும் சுற்றுலா பயணிகள் இங்கு சென்று இளைப்பாறுவது மட்டுமின்றி, புகைப்படங்கள் எடுத்துச் செல்வது வழக்கம்.\n\nSection::::பராமரிப்பு.\nதமிழக வனத்துறையின் கீழ் உள்ள இந்நீர்வீழ்ச்சியை ஒட்டியுள்ள பூங்காவில் 10 ஆண்டுகளுக்கு முன்பு இருக்கைகள், காட்சிமுனை உள்ளிட்ட வசதிகள் செய்யப்பட்டிருந்தன. ஆனால் இவை சரியான பராமரிப்பின்றி இருப்பதாலும், கல்லட்டிக்கு முறையான சாலை வசதிகள் இல்லாததாலும், சுற்றுலா பயணிகளின் எண்ணிக்கை வெகுவாக குறைந்துள்ளது.\n"}
{"id": "284376", "url": "https://ta.wikipedia.org/wiki?curid=284376", "title": "பைக்காரா அணை", "text": "பைக்காரா அணை\n\nநீலகிரி மாவட்டத்தில் உள்ள முக்கிய சுற்றுலாத் தலங்களில் பைக்காரா அணையும் ஒன்று. உதகமண்டலம் அருகேயுள்ள பைக்காரா என்ற ஊரில் உற்பத்தியாகும் ஆறானது பைக்காராஅருவியாக உருவெடுத்துள்ளது. இந்த‌ பைக்காரா ஆற்றின் குறுக்கே ஊட்டி-கூடலூர் சாலையின் அருகே பைக்காரா அணை கட்டப்பட்டுள்ளது. மிகவும் பிரசித்திப்பெற்ற‌ சுற்றுலாப் படகு நிலையம் இதில் அமைந்துள்ளது.\n"}
{"id": "284377", "url": "https://ta.wikipedia.org/wiki?curid=284377", "title": "பைக்காரா அருவி", "text": "பைக்காரா அருவி\n\nநீலகிரி மாவட்டத்தில் உள்ள முக்கிய சுற்றுலாத் தலங்களில் பைக்காரா அருவியும் ஒன்று. உதகமண்டலம் அருகேயுள்ள பைக்காரா என்ற ஊரில் உற்பத்தியாகும் ஆறானது பைக்காராஅருவியாக உருவெடுத்துள்ளது. 55மீ மற்றும் 61மீ உயரத்திலிருந்து கொட்டும் தொடரருவியாகச் சுற்றுலாப் பயணிகளைக் கவர்கிறது. இந்த‌ பைக்காரா ஆற்றின் குறுக்கே ஊட்டி-கூடலூர் சாலையின் அருகே பைக்காரா அணை கட்டப்பட்டுள்ளது. மிகவும் பிரசித்திப்பெற்ற‌ சுற்றுலாப் படகு நிலையம் இதில் அமைந்துள்ளது.\n"}
{"id": "284379", "url": "https://ta.wikipedia.org/wiki?curid=284379", "title": "மேல்மாந்தை ஊராட்சி", "text": "மேல்மாந்தை ஊராட்சி\n\nமேல்மாந்தை ஊராட்சி (\"Melmanthai Gram Panchayat\"), தமிழ்நாட்டின் தூத்துக்குடி மாவட்டத்தில் உள்ள விளாத்திகுளம் வட்டத்தில் அமைந்துள்ளது. இந்த ஊராட்சி, விளாத்திகுளம் சட்டமன்றத் தொகுதிக்கும் தூத்துக்குடி மக்களவைத் தொகுதிக்கும் உட்பட்டதாகும். இந்த ஊராட்சி, மொத்தம் 7 ஊராட்சி மன்றத் தொகுதிகளைக் கொண்டுள்ளது. இவற்றில் இருந்து 7 ஊராட்சி மன்ற உறுப்பினர்களைத் தேர்ந்தெடுக்கின்றனர். 2011ஆம் ஆண்டு இந்திய மக்கள் தொகை கணக்கெடுப்பின்படி, மொத்த மக்கள் தொகை 2799 பேர் ஆவர். இவர்களில் பெண்கள் 1382 பேரும் ஆண்கள் 1417 பேரும் உள்ளடங்குவர்.\n\nSection::::அடிப்படை வசதிகள்.\nதமிழ்நாடு ஊரக வளர்ச்சி மற்றும் ஊராட்சித் துறையின் 2015ஆம் ஆண்டுத் தரவின்படி கீழ்க்கண்ட தகவல் தொகுக்கப்பட்டுள்ளது.\nSection::::சிற்றூர்கள்.\nஇந்த ஊராட்சியில் அமைந்துள்ள சிற்றூர்களின் பட்டியல்:\n\nSection::::பெத்தனாட்சி அம்மன் பெரியாண்டவர் கோயில்.\nஇங்குள்ள பெத்தனாட்சி அம்மன் பெரியாண்டவர் கோயில் அம்மனைக் கிராமத் தேவதையாகவும் குல தெய்வமாகவும் வழிபடுகின்றனர். இந்தக் கோவில் தூத்துக்குடி-இராமேஸ்வரம் செல்லும் சாலையில் அமைந்துள்ளது.\n"}
{"id": "284381", "url": "https://ta.wikipedia.org/wiki?curid=284381", "title": "மூங்கில் கட்டமைப்பு", "text": "மூங்கில் கட்டமைப்பு\n\nமூங்கில் கட்டமைப்பு (\"Bamboo network\") அல்லது சீனர்களின் பொதுநலவாரியம் என்பது தென்கிழக்கு ஆசியாவில் வெளிநாட்டு சீனர்களினால் இயக்கப்படும் சில வணிகங்களுக்கிடையே கருத்துருவாக்கம் ஏற்பட உதவும் கட்டமைப்பு ஆகும். இது தென்கிழக்கு ஆசியா நாடுகளான மலேசியா, இந்தோனேசியா, தாய்லாந்து, வியட்நாம், பிலிப்பைன்சு மற்றும் சிங்கப்பூரைச் சார்ந்த வெளிநாட்டு சீனர்களின் சமூகத்தினை அகண்ட சீனா என்றழைக்கப்படும் பகுதிகளான சீன நிலப்பகுதி, ஹாங்காங், மக்காவு மற்றும் தைவானின் பொருளாதாரத்துடன் இணைக்கிறது. தென்கிழக்கு ஆசியாவின் தனியார் துறையில், வெளிநாட்டு சீன நிறுவனங்கள் முக்கிய பங்கு கொண்டுள்ளது, மேலும் இது பொதுவாக மையப்படுத்தப்பட்ட அதிகாரத்துவம் கொண்ட குடும்ப வணிகமாக நிர்வகிக்கப்படுகிறது. இந்திய கட்டுரையாளர் பங்கஜ் மிஸ்ரா, \"நியூயார்க் புத்தக மதிப்பாய்வுரை\" பத்திரிக்கையில் எழுதும்போது, மூங்கில் கட்டமைப்பை ஜப்பான் நாட்டினைத் தவிர்த்த \"மிகப்பெரிய ஆசிய பொருளாதார வல்லரசாக\" குறிப்பிடுகிறார்.\n\nSection::::அமைப்பு.\nதென்கிழக்கு ஆசியாவில் சீனர்களின் வியாபாரங்கள் வழக்கமாக ஒரு குடும்பத்திற்கு சொந்தமான மற்றும் மையப்படுத்தப்பட்ட அதிகாரத்துவம்மிக்கதாக நிர்வகிக்கப்படுகிறது. ஜப்பானில் ஆதிக்கம் செலுத்தும் பெரு நிறுவனங்கள் போன்று அல்லாமல் இந்த நிறுவனங்கள் நடுத்தர நிறுவனங்களாகவே உள்ளன. வணிகம் மற்றும் நிதித்தொடர்புகள் குடும்ப உறவுகளினாலே வழிநடத்தப்படும், முறைமை சார்ந்த உறவுகளை விடத் தனிப்பட்ட உறவுகளுக்கே முன்னுரிமை அளிக்கப்படுகிறது. இது நிதிக்கட்டுப்பாடு மற்றும் சட்டத்தின் ஆட்சி முழு வளர்ச்சி அடையாத பின்தங்கிய பகுதிகளில் வணிகத் தகவல் தொடர்பு மற்றும் வேகமான மூலதன பரிமாற்றங்களை ஊக்குவிக்கிறது. இந்த தொடர்புகள் \"குவான்சி\" எனப்படும் கருத்தாக்கத்தினை அடைப்படையாக கொண்டது, இந்த சீன வார்த்தை தனிப்பட்ட தொடர்புகளை வளர்ப்பதைக் குறிக்கிறது.\n\nமூங்கில் கட்டமைப்பின் பெரும்பாலான வணிக செயற்பாடுகள் பலவும் கிரேட்டர் சீனா பிராந்தியத்திலுள்ள ஹாங்காங், தாய்பெய் மற்றும் தென்கிழக்கு ஆசியாவின் சிங்கப்பூர், ஜகார்த்தா, பேங்காக், கோலாலம்பூர், ஹோ சி மின் நகரம், மற்றும் மணிலா உள்ளிட்ட முக்கிய நகரங்களை மையமாக கொண்டுள்ளது.\n\nSection::::வரலாறு.\n16 ஆம் நூற்றாண்டில், தெற்கு சீனாவிலிருந்து புலம்பெயர்ந்த சீனர்கள் இந்தோனேசியா, தாய்லாந்து, மற்றும் பிற தென்கிழக்கு ஆசிய நாடுகளில் குடியேறினார்கள், அப்போதிலிருந்து மூங்கில் கட்டமைப்பின் தோற்றம் தொடங்குகிறது. இவர்கள் நன்கு ஆவணப்படுத்தப்பட்ட குடியரசாக சிங் சீனாவின் கிளை மாகாணமாக - லான்பாங் குடியரசை நிறுவினர், இது 1777 முதல் 1884 வரை நீடித்தது. 1949 ம் ஆண்டு சீன உள்நாட்டு யுத்தத்தில் கம்யூனிச வெற்றியை தொடர்ந்து அகதிகளாக வெளியேற சீனர்களால், இந்தப் பிராந்தியத்தில் சீன மக்கள்தொகை விரைவாக அதிகரித்தது. மூங்கில் கட்டமைப்பு பெரிதும் கன்பூசியனிச தத்துவத்தின் தாக்கம் அதிகம் கொண்டது, இந்த தத்துவம் கிமு 5ஆம் நூற்றாண்டில் கன்பூசியசு மூலம் வளர்க்கப்படது, இது வாரிசுரிமை பற்று மற்றும் நடைமுறை நோக்குத்தன்மைகளை ஊக்குவிக்கிறது.\n\nSection::::1997 ஆசிய நிதி நெருக்கடி.\n1997 ஆசிய நிதி நெருக்கடியினால் பாதிக்கப்பட்ட அரசுகள் உள்நாட்டு வர்த்தகம்தனை ஒழுங்குபடுத்தும் சட்டங்கள் அறிமுகம் செய்தன, இது மூங்கில் கட்டமைப்பை பலவீனப்படுத்தியது. இதன் பிறகு வணிக தொடர்புகள் பாரம்பரிய மூங்கில் கட்டமைப்பின் தனிச்சிறப்புகளான குடும்ப உறவு, நம்பிக்கையின் அடிப்படையில் இல்லாமல், பெரும்பாலும் ஒப்பந்தங்களை அடிப்படையாக கொண்டு மேற்கொள்ளப்பட்டது.\n\nSection::::21ஆம் நூற்றாண்டு.\n1980ல் டங் சியாவுபிங்கினால் ஆரம்பிக்கப்பட்ட சீனப் பொருளாதார சீர்திருத்ததினைத் தொடர்ந்து, நீடித்திருக்கும் கலாச்சார மற்றும் மொழிகளின் தாக்கத்தின் காரணமாகவும் மூங்கில் கட்டமைப்பினைச் சார்ந்த பெரும்பாலான தொழில்கள் சீனாவில் முதலீடுகளை அதிகரித்தது. 21-ஆம் நூற்றாண்டில் சீனா உலக பொருளாதார சக்தியாக மாற்றமடைந்தது, இந்த உறவில் தலைகீழ் மாற்றம் ஏற்பட வழிவகுத்தது. சீன அரசாங்கம் அமெரிக்கா கருவூலப் பத்திரங்களை நம்பியிருப்பதைக் குறைக்க முற்படும் நோக்கத்தின் காரணமாக அதன் கவனத்தினை வெளிநாட்டு முதலீடுகளுக்கு திருப்பியது. அமெரிக்காவில் பாதுகாப்புவாதம் என்ற அமெரிக்க அரசின் கொள்கை சீன நிறுவனங்கள் அமெரிக்க சொத்துக்களை கையகப்படுத்துவதை கடினமாக்கியதை தொடர்ந்து சீன முதலீடுகளை மூங்கில் கட்டமைப்பு அதிகம் பெறத்துவங்கியது.\n\n"}
{"id": "284384", "url": "https://ta.wikipedia.org/wiki?curid=284384", "title": "மகாமகக்குளக் கோயில்கள்", "text": "மகாமகக்குளக் கோயில்கள்\n\nமகாமகக்குளக் கோயில்கள் தஞ்சாவூர் மாவட்டம், கும்பகோணத்தில் உள்ள மகாமகக்குளத்தைச் சுற்றி அமைந்துள்ள கோயில்களாகும். \n\nSection::::வரலாறு.\nமகாமகக்குள மண்டபங்கள் அனைத்தும் விஜயரகுநாத மன்னர் அளித்த சோடச மகாதானத்தின் வாயிலாகக் கட்டப்பட்டன. இப்பணியை முன்னின்று நடத்தியவர் அவருடைய மந்திரியான கோவிந்த தீட்சிதர் ஆவார். சோடசம் என்பது 16ஐக் குறிக்கும்.\n\nSection::::16 கோயில்கள்.\n \nஇக்குளக்கரையில் 16 வகையான தானங்களை வலியுறுத்தும் வகையில் 16 கோயில்கள் (மண்டபங்கள்) காணப்படுகின்றன. ஒவ்வொரு கோயிலிலும் பிரம்மதீர்த்தேஸ்வரர், முகுந்தேஸ்வரர், தானேஸ்வரர், இடபேஸ்வரர், பாணேஸ்வரர், கோணேஸ்வரர், பக்திகேஸ்வரர், பைரவேஸ்வரர், அகஸ்தீஸ்வரர், வியாசகேஸ்வரர், உமாபகேஸ்வரர், நிருதீஸ்வரர், பிரம்மேஸ்வரர், கங்காதேஸ்வரர், முக்தேஸ்வரர், ஷேத்ரபாலேஸ்வரர் என மொத்தம் 16 வகையான சிவலிங்கங்கள் குளத்தைச் சுற்றி அமைந்துள்ள மண்படங்களில் காணப்படுகின்றன. இந்த குளத்தின் நடுவே அமைந்துள்ள தீர்த்தக் கிணறுகள் புனிதத்தன்மை வாய்ந்தவையாகக் கருதப்படுகின்றன. முகுந்தேஸ்வரர் மண்டபத்தில் சிற்ப வேலைப்பாடுகள் அதிகமாக காணப்படுகின்றன.\n\nSection::::திசைகள்.\nகுளத்தைச் சுற்றிலும் கீழ்க்கண்ட திசையில் கோயில்களும், மண்டபங்களும் அமைந்துள்ளன. இவற்றில் எட்டுக் கோயில்கள் கிழக்கு மேற்காகவும், நான்கு கோயில்கள் தெற்கு வடக்காகவும், இரண்டு கோயில்கள் தென்மேற்கு வடகிழக்காகவும், வடகிழக்கு தென்மேற்கு, தென்கிழக்கு வடமேற்கு நோக்கி முறையே ஒன்றொன்றாகவும் அமைந்துள்ளன. தெற்கு நோக்கிய நிலையில் கோயில் அமைக்கப்படவில்லை. \n\nSection::::சோடச மகாலிங்க சுவாமிகள்.\nகுளத்தைச் சுற்றி அமைந்துள்ள கோயில்களில் உள்ள லிங்கங்களை ஒன்றாகச் சேர்த்து சோடசமகாலிங்க சுவாமிகள் என்பர். இவை காசி விஸ்வநாதர் கோயிலின் பராமரிப்பில் உள்ளன.\n\nSection::::குடமுழுக்கு.\nஇதன் திருப்பணிக்கான பாலாலயம் காசி விஸ்வநாதர்கோயில் வளாகத்தில் 11 பிப்ரவரி 2015இல் நடைபெற்றது. குடமுழுக்கிற்கான ஆயத்தமாக பந்தக்கால் முகூர்த்தம் 18 நவம்பர் 2015இல் நடைபெற்றது. இக்கோயில்களின் குடமுழுக்கு 29 நவம்பர் 2015இல் நடைபெற்றது. \n\n"}
{"id": "284386", "url": "https://ta.wikipedia.org/wiki?curid=284386", "title": "சீனாவில் போக்குவரத்து", "text": "சீனாவில் போக்குவரத்து\n\nசீனாவின் போக்குவரத்து, அண்மைய காலங்களில் மிகப்பெரிய வளர்ச்சியைக் கண்டுள்ளது. விமான நிலையங்கள், வீதிகள் மற்றும் புகையிரதப்பாதைகளின் வளர்ச்சியானது வருகின்ற ஆண்டுகளில் சீனாவின் வளர்ச்சியிலும் முக்கியபங்காற்றும். \n\nசீனாவின் முக்கிய போக்குவரத்து ஊடகமான தொடர்வண்டி, இருபதாம் நூற்றாண்டுகளின் நடுப்பகுதிகளில் காணப்பட்ட அளவின் இரட்டிப்பளவு நீளம்கொண்டு தற்காலத்தில் இயங்குகின்றது. மிகப்பெரிய அளவிலான வலையமைப்பு என்பதால் நாட்டின் அனைத்துப் பாகங்களுக்கும் இதனுடைய சேவைகள் இருக்கின்றன. பெரிய நகரங்களிலே விரைவுப் போக்குவரத்தானது நடைமுறையில் உள்ளது. வேறு சில பெரிய நகரங்களிலே கட்டப்பட்டுக்கொண்டும் அல்லது திட்டமிடலிலும் உள்ளது. தானுந்து வாகனங்களின் பாவனையானது நெடுஞ்சாலைகள் மற்றும் சாலைகளின் வலையமைப்புக்களால் சீனா முழுவதும் வேகமாக விரிவடைந்துள்ளது. \n\nநிலப்பரப்புக்களுக்கு ஏற்ப சீனாவின் போக்குவரத்தானது மாறுபட்டுக் காணப்படுகின்றது. சீனாவின் கிராமப்புறங்களில் உள்ள மக்கள் தற்காலத்திலும் கூட இயந்திரமயப்படுத்தப்படாத போக்குவரத்து முறைகளிலேயே தங்கியிருக்க சீனாவின் சாங்காய் மற்றும் அதனது விமான நிலையத்தையும் இணைத்து நவீன மிதக்கும் தொடர்வண்டி முறையானது கட்டப்பட்டுள்ளது.\n\nSection::::வரலாறு.\nபோக்குவரத்து உட்கமைப்பில் ஏற்படுத்தியிருக்கும் மாபெரும் வளர்ச்சியில் சீனா தனது நடுப்பகுதியைக் கடந்துள்ளது. அண்மைய காலங்களில் உட்கமைப்பில் இருந்த குறைபாடுகளைக் களைந்ததன்மூலம் தனது பொருளாதார வளர்ச்சியை தொடரமுடியுமாய் இருக்கின்றது. பொருளாதாரத்தை முன்னோக்கிச் செலுத்துவதற்கு பொருட்களையும் மக்களையும் நாடுபூராகவும் நகர்த்திப் போக்குவரத்தில் ஈடுபடுத்துவதில் உள்ள தேவையை சீனா உணர்ந்திருக்கிறது. உலக வங்கியின் புள்ளிவிபரங்களின் படி போக்குவரத்து உட்கட்டமைப்பில் உள்ள குறைபாடுகளால் ஏற்பட்ட பொருள் இழப்புகள் சீனாவின் மொத்த உற்பத்தியின் ஒரு சதவிகிதத்தைப் பாதித்திருக்கிறது (1990களில் நடாத்தப்பட்ட கணிப்பு). \n\nசீனாவிலே பரந்தளவில் காணப்படுகின்ற நீர்வழிகளை ஆக்கபூர்வமான முறையில் பயன்படுத்த துறைமுகங்கள் மேம்படுத்தப்பட்டுள்ளன. நாடளாவிய ரீதியில் வானூர்தி நிலையங்களும் மேம்படுத்தப்பட்டுள்ளன.\n\nSection::::தொடர்வண்டி.\nசீனாவின் பலபாகங்களிலும் தொடர்வண்டியே அடிப்படையான மற்றும் முக்கியமான போக்குவரத்து முறையாக உள்ளது. 2011ஆம் ஆண்டில் சீனாவின் தொடர்வண்டிகள் 2,947 பில்லியன் டன்-கிலோமீட்டர் சரக்கை காவிச்சென்றுள்ளன. \n\nSection::::அதிவேக தொடர்வண்டி.\nஅதிவேக சேவையானது முதன்மையாக சீனாவின் அதிவேக தொடர்வண்டி அமைப்பால் இயக்கப்படுகிறது. அக்டோபர் 2010 இன்படி 7,000+ கிமீ நீளமான பாதைகள் 250+ கிமீ/மணி வேகத்தில் பயணம் செய்ய உகந்தவை. 300+ கிமீ/மணி வேகத்தில் பயணம் செய்யக்கூடிய பாதைகளாவன:\n"}
{"id": "284387", "url": "https://ta.wikipedia.org/wiki?curid=284387", "title": "2015 மாவீரர் நாள்", "text": "2015 மாவீரர் நாள்\n\n2015 ஆம் ஆண்டுக்கான மாவீரர் நாள் நவம்பர் 27, 2015 அன்று இலங்கையிலும் உலகின் பல்வேறு நாடுகளிலும் கடைப்பிடிக்கப்பட்டது. \n\n\nSection::::நார்வேயில்.\nநார்வேயின் தலைநகர் ஓசுலோவில் நினைவஞ்சலி நிகழ்வு நடைபெற்றது.\n\n\nSection::::ஐக்கிய அமெரிக்காவில்.\nஐக்கிய அமெரிக்காவின் நியூயார்க் நகரிலும், சான் பிரான்சிசுகோ நகரிலும் அஞ்சலி செலுத்தப்பட்டது.\n\nSection::::இந்தோனிசியாவில்.\nஇந்தோனேசியாவிலுள்ள தமிழ் அகதிகள் முகாம் ஒன்றில் மெழுகுவர்த்திகள் ஏற்றி வைத்து அஞ்சலி செலுத்தப்பட்டது.\n\n"}
{"id": "284389", "url": "https://ta.wikipedia.org/wiki?curid=284389", "title": "ஆலம்பூர் தொல்லியல் துறை அருங்காட்சியகம்", "text": "ஆலம்பூர் தொல்லியல் துறை அருங்காட்சியகம்\n\nஆலம்பூர் தொல்லியல் துறை அருங்காட்சியகம் \"(Alampur ASI Museuem )\" என்பது இந்திய நாட்டின் தெலுங்கானா மாநிலத்தில் உள்ள மகபூப்நகர் மாவட்டத்தில் இருக்கும் ஆலம்பூர் நகரில் அமைந்திருக்கும் அருங்காட்சியகம் ஆகும். வரலாற்றில் ஆலம்பூர் கோயில் நகரம் எனப்படுகிறது. இந்திய தொல்லியல் ஆய்வகம் மூலம் பராமரிக்கப்பட்டு வரும் இந்த அருங்காட்சியகம் நவபிரம்மா கோயில் இடத்தில் அமைந்துள்ளது.\n\nஇந்த அருங்காட்சியகத்தில் வெவ்வேறு வகையான சிற்பங்கள் சேகரிக்கப்பட்டு பார்வைக்கு வைக்கப்பட்டுள்ளன. இங்குள்ள பெரும்பாலான மாதிரிகள் ஏழாம் நூற்றாண்டைச் சார்ந்த சாளுக்கியர்களின் காலத்தியவையாகும். சில கற்சிற்பங்கள் 12 ஆம் நூற்றாண்டைச் சார்ந்த காக்கத்தியர் காலத்தவையாகும். இவற்றில் அசுட்டதிக்பாலர்கள் உருவங்களுடன் சிவன் உருவம் மற்றும் மேல்மட்டத்தில் காக்கத்தியர் உருவங்களுடன் நந்தி நோக்கும் நடராசர் உருவமும் கொண்டு உள்ளன.\n"}
{"id": "284391", "url": "https://ta.wikipedia.org/wiki?curid=284391", "title": "போகடு கான்", "text": "போகடு கான்\n\nபோகுடு கான் (\"Bogd Khan\", மங்கோலிய மொழி: ; 1869–1924), சீனப் புரட்சிக்குப் பிறகு சிங் அரசமரபிடமிருந்து விடுதலை பெற்றதாக அறிவித்துக் கொண்டு திசம்பர் 29, 1911இல் மங்கோலிய ககனாக (அரசராக) அரியணை ஏறியவராவார். இவர் திபெத்தில் பிறந்தவர். 8ஆவது ஜெப்ட்சுந்தம்பா குடுக்டுவான இவர் திபெத்திய பௌத்த அடுக்கதிகாரத்தில் தலாய் லாமாவையும் பஞ்சென் லாமாவையும் அடுத்த மூன்றாமிடத்தில் உள்ளார்; னவே இவரை \"போக்டொ லாமா\" எனவும் அழைக்கின்றனர். மங்கோலியாவின் திபெத்திய பௌத்த சமயத் தலைவராக இருந்தார். இவரது மனைவி சென்டீன் டொண்டொகுலாம், ஏக் தாகினா (\"டாகினி அன்னை\")யை போதிசத்வா வெள்ளைத் தாராவின் அவதாரமாகக் கருதினர்.\n\nSection::::வாழ்க்கை.\nபின்னாள் போகடு கான் 1869இல் திபெத்திய அலுவலர் குடும்பமொன்றில் பிறந்தார். 13வது தலாய் லாமா, பஞ்சென்லாமா முன்னிலையில் இச்சிறுவன் போகடு கெகனின் அவதாரமாக கண்டறியப்பட்டார். இந்தப் புதிய போகடு கெகென் மங்கோலியாவின் தலைநகர் ஊர்காவிற்கு 1874இல் வந்தடைந்தார். இதன்பிறகு தம் வாழ்நாள் முழுமையும் மங்கோலியாவிலேயே வாழ்ந்திருந்தார்.\n\nஅந்நாளைய கூற்றின்படி,\"\"...லாமாக்களின் கையில் பொம்மையாக இவர் செயல்படவில்லை, ஆனால் அவர்களை தம் கட்டுப்பாட்டில் வைத்திருந்தார். இளமையிலிருந்தே மங்கோலியாவில் செங்கிசு கான் பேரரசை மீட்பதையும் சீனர்களிடமிருந்து விடுதலை பெறுவதையும் விரும்பினார். உள்ளூர் இளவரசர்கள் இவரைக் கண்டு அஞ்சினர், ஆனால் பொதுமக்கள் அவரை விரும்பினர்... தன்னிச்சையான, அறிவார்ந்த அரசரை திபெத்தும் சீனாவும் ஏற்கவில்லை\"\".\n\nஇதனால் இளமையிலிருந்தே சிங் அலுவலர்களின் கவனத்தை ஈர்த்தவராக போகடு கெகென் இருந்தார். பின்னர் மங்கோலியப் பொதுவுடைமையாளர்களின் பரப்புரைகளில் இவரை விமரிசித்து வந்தனர்; இவர் குழந்தைப் பாலியலாளர் என்றும் ஒழுக்கமற்றவர் என்றும் குற்றம் சாட்டினர். இருப்பினும் மங்கோலிய, உருசிய காப்பகங்களில் உள்ள ஆவணங்களை ஆய்வு செய்ததில் இதற்கான சான்றேதும் கிட்டவில்லை.\n\nதுறவியாக, போகடிற்கு அதிகாரமேதும் இருக்கவில்லை; இருப்பினும் சில எதிரிகள் இறை நிந்தனைக்காக கொல்லப்பட்டனர். போலந்து பயணி பெர்டினண்டு அந்தோணி ஓசென்டொவ்சுக்கி \"இளவரசர்களின் ஒவ்வொரு எண்ணமும், நகர்வும் அவருக்கெதிரான எந்தச் சதியும் அவருக்குத் தெரிந்திருந்தது; எதிராளி அன்புடன் ஊர்காவிற்கு அழைக்கப்பட்டு பின்னர் உயிருடன் அனுப்பப்படவில்லை.\" என பதிந்துள்ளார். இருப்பினும் ஓசென்டொவ்சுக்கிக்கு போகடு கெகெனுடன் இருந்த அணுக்கம் குறித்து அரவது நூல்களிலிருந்தும் கையெழுத்துப் பிரதிகளிலிருந்தும் உறுதி செய்யப்படவில்லை.\n\n1919இல் சீனத் துருப்புகள் நாட்டைக் கைப்பற்றியபோது போகடு கெகென் பதவியிழந்தார். 1920இல் உங்கெர்ன் பிரபுவின் படைகள் ஊர்காவை மீட்கத் தவறியபோது போகடு வீட்டுக்காவலில் அடைக்கப்பட்டார். 1921இல் உங்கெர்ன் இவரை விடுவித்து அரியணை ஏற்றினார். 1921இல் ஏற்பட்ட மங்கோலியப் புரட்சியை அடுத்து போகடு, 1924இல் தமது மரணம் வரை, கட்டுப்படுத்தப்பட்ட அரசதிகாரத்துடன் தொடர்ந்திருக்க அனுமதிக்கப்பட்டார். 1923இல் அவரது மனைவி மரணமடைந்தார்.\n\nநவம்பர் 26, 1924இல் போகடின் மறைவிற்குப் பிறகு அரசு அவரது அதிகாரத்தை மேற்கொண்டது; மங்கோலிய மக்கள் குடியரசு உருவானது. \nSection::::மறு அவதாரம்.\nசோவியத் சார்பு பொதுவியலாளர்கள் பெரும்பான்மையான மக்கள் குடியரசில் அவரது அவதாரமாக வேறொருவர் கண்டறியப்படுவது தடுக்கப்பட்டது. இருப்பினும், அதே ஆண்டு வடக்கு மங்கோலியாவில் ஜெப்ட்சிந்தம்பா குடுக்டு மீளவும் அவதரித்திருப்பதாக வதந்திகள் கிளம்பின. ஆனால் எந்தவொரு மரபுசார் தேடலும் நடத்தப்படவில்லை. மீண்டும் 1925இல் மற்றொரு வதந்தி பரவியது. நவம்பர் 1926இல் இத்தகையத் தேடல்களை தடை செய்து மங்கோலிய மக்கள் குடியரசின் நாடாளுமன்றம் சிறப்புத் தீர்மானத்தை நிறைவேற்றியது. இறுதியான தடை ஐந்தாவது நாடாளுமன்றத்தால் 1928இல் நிறைவேற்றப்பட்டது.\n\nஇலுப்பினும், அடுத்த போகடு கெகெனாக திபெத்தின் லாசாவில் 1932இல் பிறந்த சிறுவன் கண்டறியப்பட்டான். இது சோவியத் ஒன்றியத்தின் கலைக்கப்படும் வரையும் 1990இல் மங்கோலியாவில் ஏற்பட்ட சனநாயக புரட்சி வரையும் வெளியுலகிற்கு அறிவிக்கப்படவில்லை. 1991இல் 14வது தலாய் லாமா டென்சின் கியாட்சோ தரம்சாலாவில் 9ஆவது ஜெப்ட்சிந்தம்பா குடுக்டுவை பதவியில் அமர்த்தினார்; இவர் 1999இல் உலான் பத்தூரில் அரியணை ஏறினார். \nSection::::நினைவுச் சின்னம்.\nபோகடு கானின் குளிர்கால அரண்மனை பாதுகாக்கப்பட்டு உலான் பத்தூரிலுள்ள முதன்மை சுற்றுலாத் தலமாக விளங்குகின்றது.\n"}
{"id": "284392", "url": "https://ta.wikipedia.org/wiki?curid=284392", "title": "தொகுமுறை வகுத்தல்", "text": "தொகுமுறை வகுத்தல்\n\nஇயற்கணிதத்தில், தொகுமுறை வகுத்தல் (\"synthetic division\") என்பது பல்லுறுப்புக்கோவை நெடுமுறை வகுத்தலைக் குறைவான படிகளில் செய்யக்கூடிய ஒரு வழிமுறையாகும். பெரும்பாலும் ஒரு பல்லுறுப்புக்கோவையை, ஈருறுப்புக்கோவைகளால் (formula_1) வகுக்க இம்முறையானது பயன்படுத்தப்படுத்தப்பட்டாலும், தலையொற்றை பல்லுறுப்புக்கோவைகள் உட்பட்ட பிற பல்லுறுப்புக்கோவைகளால் வகுப்பதற்கும் பயன்படுத்தலாம்.\n\nஇம்முறையில் வகுக்கும் போது கோவைகளின் மாறிகளை எழுத வேண்டிய அவசியமில்லை, கெழுக்களை மட்டும் எழுதினால் போதும். குறைவான படிநிலைகளில் வகுத்தலை செய்து முடித்து விடலாம். நெடுமுறை வகுத்தலைவிட தாளில் எடுத்துக்கொள்ளும் இடத்தின் அளவு குறைவானது. மேலும் நெடுமுறை வகுத்தலில் கழித்தல் பயன்படுத்தப்படும் இடங்களில் தொகுமுறை வகுத்தலில் வகுகோவையின் கெழுக்களின் குறிகள் எதிராக்கப்பட்டு கூட்டல் பயன்படுத்தப்படுகிறது.\n\nSection::::தொகுமுறை வகுத்தல்.\nஒரு படி-தலையொற்றை பல்லுறுப்புக்கோவை formula_2 ஆல் வகுத்தல்:\n\nவகுக்கவேண்டிய பல்லுறுப்புக்கோவையின் கெழுக்களை ஒரு வரிசையில் மேற்புறம் எழுதிக்கொள்ள வேண்டும். (\"x\" உறுப்பு இல்லாததால் அதனை 0\"x\" என எடுத்துக்கொள்ள, அதற்கான கெழு 0 ).\n\nவகுகோவையில் கெழுக்களின் குறிகளை எதிராக்கி,\n\nவகுபடுகோவையின் தலைக்கெழுவை கிடைக்கோட்டிற்குக் கீழிறக்க:\n\nகீழிறக்கிய எண்ணை வகுகோட்டிற்கு இடப்புறமுள்ள வகுகோவையின் கெழுவால் பெருக்கி அடுத்த நிரலில் எழுதுக்கொள்ள வேண்டும்.\n\nபின் அந்த நிரல் எண்களைக் கூட்ட வேண்டும்.\n\nமேலே செய்த இரு செயற்களை அதற்கடுத்தத்த நிரல்களுக்கும் தொடர வேண்டும்.\n\nவகுகோட்டிற்கு இடப்புறம் ஒரு எண் மட்டும் உள்ளதால், மீதிக்கோவையின் படி பூச்சியமாகும்.\n\nஒரு நெடுகோட்டின் மூலம் மீதியையும் ஈவையும் பிரித்தெழுத:\n\nவலமிருந்து இடமாக ஈவுக்கோவையின் உறுப்புகளின் படிகள் பூச்சியத்திலிருந்து ஏறுவரிசையில் தரப்படுகிறது:\n\nவகுத்தலின் முடிவு:\n\nமீதித் தேற்றத்தைப் பயன்படுத்தி ஒரு மாறியிலமைந்த பல்லுறுப்புக்கோவையின் மதிப்பைக் காண, தொகுமுறை வகுத்தல் மிகவும் பயனுள்ளது. மீதித் தேற்றத்தின்படி formula_14 இல், பல்லுறுப்புக்கோவை formula_15 இன் மதிப்பானது, formula_16 வகுத்தலில் கிடைக்கும் மீதியாகும். formula_15 ஐ formula_18 ஆல் தொகுமுறையில் வகுத்து மீதி கண்டுபிடிப்பது மூலம் formula_19 இன் மதிப்பை எளிதாகக் கணக்கிடலாம்.\n\nSection::::விரிவாக்கப்பட்டத் தொகுமுறை வகுத்தல்.\nஇருபடி பல்லுறுப்புக்கோவைகளால் வகுப்பதற்குத் தொகுமுறை வகுத்தல் விரிவாக்கப்படுகிறது.\n\nவகுக்கவேண்டிய பல்லுறுப்புக்கோவையின் கெழுக்களை வரிசையாக மேற்புறம் எழுதிக்கொள்ள வேண்டும்:\n\nவகுகோவையில் கெழுக்களின் குறிகளை எதிராக்கி, \n\nவகுகோட்டிற்கு இடப்புறம், வகுகோவையின் கெழுக்களில் இடதுபுற முதல் கெழுவைத் தவிர மற்றவற்றை மேல்நோக்கு வலது மூலைவிட்ட வடிவில் எழுதிக்கொள்ள வேண்டும்.:formula_23\n\nவகுபடுகோவையின் இடதுமுதல் கெழுவைக் கிடைக்கோட்டிற்குக் கீழ் இறக்க:\n\nஇறக்கிய எண்ணை வகுகோட்டிற்கு இடப்புற மூலைவிட்டஅமைப்பு எண்களால் பெருக்கிக் கிடைக்கும் விடையை கீழிறக்கிய எண்ணிலிருந்து வலப்புற மூலைவிட்ட அமைப்பில் எழுதிக்கொள்ள வேண்டும்.\n\nஇறக்கிய எண்ணுள்ள நிரலுக்கு அடுத்த நிரலைக் கூட்ட:\n\nமீண்டும் இதே செயல்களைத் தொடர:\n\nவகுகோட்டிற்கு இடப்புறம் இரு எண்கள் உள்ளதால், வகுத்தலில் கிடைக்கும் மீதிக்கோவையின் படி ஒன்றாக இருக்கும். எனவே கூட்டி எழுதிய விடைகளைக் கொண்ட வரிசையின் வலப்புறத்திலிருந்து இரு எண்கள் வகுத்தலின் மீதிக் கோவையின் கெழுக்களாகவும், மற்றவை ஈவுக்கோவையின் கெழுக்களாகவும் இருக்கும். அவற்றை ஒரு நெடுக்கோட்டால் பிரித்துக் காட்ட:\nபூச்சியத்திலிருந்து ஏறுவரிசையில் படிகள் கொண்டவாறு மீதிக்கோவை, ஈவுக்கோவை இரண்டிலும் உறுப்புகளை வலமிருந்து இடமாக எழுத:\n\nஎனவே வகுத்தலின் முடிவு:\n\nSection::::தலையொற்றை வடிவிலமையா வகுகோவைகள்.\nதொகுமுறை வகுத்தலை தலையொற்றைக் கோவைகளுக்கு மட்டுமல்லாது மற்ற பல்லுறுப்புக்கோவைகளுக்கும் பொதுமைப்படுத்தலாம்.\n\nவகுகோவை formula_32 ஐ அதன் தலைக்கெழுவால் ( \"a\") வகுத்த பிறகு\n(formula_33) தொகுமுறையில் formula_34 ஆல் வகுக்க வேண்டும். இதில் கிடைக்கும் ஈவை \"a\" ஆல் வகுத்துத் தேவையான விடையைப் பெறலாம்.\n\nஇவ்வாறு செய்யும்போது சிலசமயங்களில் பின்னக் கெழுக்கள் கிடைக்கலாம். இதனைத் தவிர்ப்பதற்கு, முதலில் வகுகோவையை அதன் தலைக்கெழுவால் வகுக்காமல், தலையொற்றைக் கோவைகளால் வகுப்பதற்குத் தொடங்குவதுபோலவே, வகுபடுகோவையின் தலைக்கெழுவைக் கீழிறக்கிக் கொள்ள வேண்டும். கீழிறக்கிய எண்ணை வகுகோவையின் தலைக்கெழுவால் வகுத்துக் கொள்ள வேண்டும்.\n\nஎடுத்துக்காட்டு:\n\nSection::::விரிவாக்கப்பட்ட தொகுமுறை வகுத்தலின் வேறுவடிவம்.\nவகுபடுகோவையின் அடுக்கில் பாதியை விட அதிகப் படியுள்ளதாக வகுக்கும்கோவை இருக்கும்போது, மூலைவிட்ட அமைப்புகொண்ட விரிவாக்கப்பட்ட தொகுமுறை வகுத்தல் எடுத்துக்கொள்ளும் இடத்தின் அளவு அதிகமாகிறது. இதனைத் தவிர்ப்பதற்காக, கீழ்க்காணும் முறை பின்பற்றப்படுகிறது.\n\nformula_45\n\nformula_46\n\n\n\n\n\n\n\nformula_53\n\n\n\n"}
{"id": "284394", "url": "https://ta.wikipedia.org/wiki?curid=284394", "title": "ஜீலான் மத்திய கல்லூரி", "text": "ஜீலான் மத்திய கல்லூரி\n\nஜீலான் மத்திய கல்லூரி இலங்கையின் தெற்கே பாணந்துறையில் அமைந்துள்ள ஒரு பாடசாலை ஆகும். \n\nSection::::வரலாறு.\n\"அல்லாஹ்வின் உதவியை என்றும் பெறுவோம்\" என்ற மகுடத்தின் மணியாக ஒளித்துநிற்கும் பாணந்துறை ஜீலான் மத்திய கல்லூரி நீண்ட வரலாற்றினைக் கொண்டுள்ளது.\n\nஇலங்கை மணித்திருநாட்டில் கொழும்பு நகரிலிருந்து ருஹ{னுத் தலைநகரை நோக்கி கருநாகம் போல நெளிந்து செல்லும் காலி நெடுஞ்சாலையின் 22 ஆவது கிலோமீற்றர் தூரத்தில் ஹேனமுல்லை என்ற எழில் மிகு கிராமம் அமைந்துள்ளது. முஸ்லிம்கள் செறிந்து வாழும் கேந்திர நிலையமான இவ் ஊர் ஆதியில் “ஊர்மனை” என்றே அழைக்கப்பட்டது.\n\nமேல் மாகாணத்தின் இதயமான கொழும்பு மாவட்ட தென்முனையையும் களுத்துறை மாவட்டத்தின் வடமுனையையும் பிரிக்கும் எல்லைக்கோடு பிரிக்கும் பொல்கொடை ஆற்றின் தீபகற்பமாக அமைந்துள்ள கவின் மிகு பிரதேசம் பாணந்துறை வடக்காகும். நீர்வளமும் நிலவளமும் மிக்க இப்பிரதே சத்தில் ஹேனமுல்லை, சரிக்கமுல்லை, பள்ளிமுல்லை, கொறக்காணை, கெசெல் வத்தை, வத்தல்பொலை என்ற ஆறு பிரதேசங்கள் உள்ளன. இக்கிராமங்களில் வாழும் பிள்ளைகளின் கல்விப் பசிக்கு அறிவமுதூட்டும் அன்னையாக ஜீலான் மத்திய கல்லூரி விளங்குகின்றது.\n\nசமூக மறுமலர்ச்சி தந்தை அறிஞர் சித்திலெப்பை, சமூக சிந்தனையாளர் ஜ.எல்.எம்.அப்துல் அஸீஸ், பரோபகாரி வாப்பாச்சி மரிக்கார் இன்னோரன்ன சான்றோர்கள் முஸ்லிம் சமூக கல்வி எழுச்சிக்கு அழைப்பு விடுத்தபோது எங்கள் ஊரைச் சேர்ந்த வர்த்தகச் செம்மல் உதுமான் லெப்பை மரிக்காரும் பிரபல மாணிக்க வியாபாரி கொறக்காணை மீரார் லெப்பை மரிக்காரும் ஊர்மனை மஹல்லா மின்னா மரிக்கார் மற்றும் நாகூர் ஆலிம் சஹீப் போன்ற சன்மார்க்கப் பெரியார்களும் அவர்களுடன் இணைந்து கொண்டனர். இதன் விளைவாக 1900 ஆம் ஆண்டில் நாகூர் ஆலிம் இல்லத்தில் திண்ணைப் பள்ளிக் கூடமொன்று ஆரம்பிக்கப்பட்டது. இதுவே ஜீலான் பாடசாலையின் உதயத்திற்கு அத்திவாரமெனலாம். \n\n1906ம் ஆன்டில் அல்- முபாரக் ஜூம்மா மஸ்ஜீத்யை அன்டிய நிலத்தில் “ட” வடிவ அமைப்பில் கட்டிடமொன்று கட்டப்பட்டு அங்கு இத் திண்ணைப்பள்ளி மாற்றப்பட்டது. பின்னர் அரசாங்கம் இதனைப் பொறுப்பேற்று “ஹேண முல்லை தமிழ் கலவன் பாடசாலை” எனப் பெயர்சூட்டி இயக்கிய அதேநேரம் மாலை நேரத்தல் குர்ஆன் ஓதல் பாடசாலையாகவும் இது விளங்கியது. இதுவே இன்றைய கனிஷ்ட பிரிவாக பரிணமிக்கிறது.\n\nமேலும் 1959 ஆம் ஆண்டு இது “ஹேனமுல்லை முஸ்லிம் மகா வித்தியால யமாக” தரமுயர்த்தப்பட்டது. காலப்போக்கில் கல்வி, பௌதீக வளங்கள் நிறைந்த இப் பாடசாலைக்கு புதுப்பெயர் ஒன்றைச் சூட ஆலோசனை நடத்தியபோது பாடசாலை யின் பழைய மாணவர்களில் ஒருவரான பேராசிரியர் கலாநிதி. எம்.எம். உவைஸ் அவர்கள் “ஜீலான்” என்ற பெயரை பிரேரித்தார். அதனை யாவரும் ஏகமானதாக ஏற்றுக் கொண்டனர். மேலும் 1992.03.09 இல் மேல்மாகாண கல்வி அமைச்சரினதும் உயர்கல்வி அமைச்சரின தும் கல்வி முன்னேற்ற அறிக்கைக்கு இணங்க பிரதேசத்தில் 1 யுடீ தர ஒரே பாடசாலையாக அங்கீகாரம் பெற்றது. அதனைத் தொடர்ந்து 1999 இல் நவோதய திட்டத்தின் கீழ் அரசாங் கத்தினால் அபிவிருத்தி செய்யப்பட்டது. \n\n1906 ஆம் ஆண்டு உத்தியோக பூர்வமாக ஆரம்பிக்கப்பட்ட இப்பாடசாலை தற்போது சிரேஷ்ட, கனிஷ்ட மற்றும் விசேட பிரிவு எனப்பரிக்கப்பட்டு மூன்று இடங்களில் இயங்கிக் கொண்டிருக்கிறது. தற்போது இக்கல்லூரியில் சிரேஷ்டபிரிவில் 59 ஆசிரியர்களும் கனிஷ்ட மற்றும் விசேட பிரிவில் 28 ஆசிரியர்களும் கற்பிப்பதுடன் சிரேஷ்டபிரிவில் பிரிவில் 1043 மாணவர் களும் கனிஷ்ட பிரிவில் 700 மாணவர்களும்; கல்வி பயில்கின்றனர்.\n\nசிரேஷ்டபிரிவானது ஹேனமுல்லை,பாட சாலை ஒழுங்கை வீதியில் அமைந்துள்ளது, கனிஷ்ட பாடசாலை தொடர்ந்தும் திக்கலவீதியில் அமைந்துள்ள அல்- முபாரக் ஜூம்மா மஸ்ஜீதுக்கு அருகில் இயங்கி வருகின்ற அதேநேரம் விசேட தேவை யுடைய மாணவர்களுக்காக விசேட பிரிவு கனிஷ்ட பாடசாலை வளாகத்திற்கு முன்னால் அமைந்து காணப்படுகிறது.\n\nஜீலான் வரலாற்றுப் பார்வையில் இப்பாட சாலையில் பணியாற்றிய அதிபர்களைப் (தலைமை ஆசிரியர்கள்) பற்றி நோக்குவது இன்றியமையாதாகும். அந்தவகையில் ஜீலான் வரலாற்றில் முதலாவது தலைமை ஆசிரியராக பணிபுரிந்த பெருமையை யாழ்ப்பாணத்தைச் சேர்ந்;த திரு. சாமுவேல் அவர்கள் பெறுகி றார்கள். இவரைத் தொடர்ந்து 1910ல் திரு. சற்குணம், 1916ல் திரு. கந்தையா, 1926ல் திரு.தேவச சகாயம், 1935ல் திரு. எஸ் கர்திகேசு ( இவர் இக்கலூரியின் பழைய மாணவர் பேராசிரியர் கா. சிவத்தம்பி அவர்களின் தகப்பனாவார்), திரு. முருகேசு, திரு. செல்லையா, திரு. கனகலிங்கம், திரு. ஏ. சுப்பிரமணியம் ஆகியோர் 1959ம் ஆண்டு வரை தலைமை ஆசிரியராக சேவையாற்றினர்.\n\n1959 ஆம் ஆண்டு இது “ஹேனமுல்லை முஸ்லிம் மகா வித்தியலயமாக” தரமுயர்த் தப்பட்டதில் இருந்து சேவைபுரிந்ததிலிருந்து முஸ்லிம் அதிபர்கள் நியமிக்கப்பட்டனர் இந்தவகையில் இங்கு சேவையாற்றிய முதல் முஸ்லிம் அதிபர் பேருவளையைச் சேர்ந்த ஜனாப் ஏ.எம் முஹம்மது அலி என்பவராவார்.\nஇவரைத் தொடர்ந்து காலியைச் சேர்ந்த ஓ.எள்.ஏ ஹபீல், தொட்டவத்தையைச் சேர் ந்த ஏ.எம்ஸம்ஸ{தீன், முஹம்மது ஸித்தீக், எம்.எஸ்.எம். ஸல்லதீன், மௌலவி எஸ்.எம். ஏ.எம் முஸம்மில், ஜனாப் ஏ.எம்.எம் இல்யாஸ், ஐ.எல்.எம் நியாஸ், எம்.எச்.எம் ஹம்மதுபசீர், எம்.எச் முஹம்மது கமர், அஹமட் இஸ்மாயீல், ஏ.சி.எம் சாலி, எம்.ஐ.எம் ஜாபிர், என்.பி.எம் சுல்தான், எஸ்.எச்.எம் நௌபல், என். அஹமட் யாஸீன் , எஸ்.எச்.எம் நௌபல் மற்றும் கல்முனை யைச் சேர்ந்த பிரபல அறிவிப்பாளர் ஜனாப். ஏ.ஆர்.எம் ஜிப்ரி, மற்றும் திருமதி. யோகராணி அவர்களும் பணிபுரிந்ததோடு அவரைத் தொடர்ந்து இன்றுவரை திருமதி. ஏ.எச். மும்தாஜ்பேகம் அவர்கள் பணிபுரிகி ன்றார்கள்.\n\nதொடர்ந்தும் இப்பாடசாலையின் வரலாற்றினை எழுதுகின்ற போது அதன் பொளதீக அபிவிருத்தி தொடர்பாக நோக்க வேண்டி யுள்ளது. பாடசாலை வரலாற்றில் ஒரு திருப்புமுனையாக 1960ம் ஆண்டைக் குறிப்பிலாம். 1960ம் ஆண்டு திரு.வெஸ்லி குணவர்தன அவர்கள் பாணந்துறைப் பிரதிநிதியாக சட்டசபைக்கு தெரிவு செய்யப்பட்டார். இவர் முஸ்லிம்களின் கல்வி வளர்ச்சிக்காக அரும்பாடுபட்டார். அவரின் சகபாடிகளான யு.ஆ.ஆ. இல்யாஸ், ஆ.ஐ.ஆ.சுஹைர் ஆகியோரின் வேண்டு கோளின்படி கணிஷ்ட பிரிவில் உள்ள முதலாவது இருமாடிக் கட்டிடத்தை 1985 இல் கட்டித்தந்தார். அதை அப்போதைய கல்வி அமைச்சரான கொளரவ பதியுத்தீன் மஹ்மூத் அவர்கள் திறந்துவைத்தார்கள். அதேபோன்று பாடசா லைக்கு விளையாட்டு மைதானம் இல்லாததை அறிந்த திரு. வெஸ்லீ குணவர்தன திக்கல வீதியையும் ஹிஜ்ரா மாவத்தை வீதியையும் இணைக் குமிடத்திலுள்ள காணி ஒன்றை விளையாட்டு மைதானம் அமைப்பதற்காக பெற்றுத்தந் தார். இந்த இடம் தற்போது விசேட தேவையுடைய பாடசாலையாக அபிவிருத்தி செய்ய ப்பட்டு செயற்பட்டுகிறது.\n\n1971.08.01ல் பாராளுமன்ற உருப்பினர் திரு. வெஸ்லியின் நெருங்கிய நண்பரான சிரேஷ்ட ஆசிரயர் யு.ஆ.ஆ. இல்யாஸ் ஜீலானில் அதிபரானார் இவர் பாணந்துறைப் பிரதேச முஸ்லிம் மாணவிகள் நலன் கருதி முஸ்லிம் மகளிர் கல்லூரி ஒன்றை அமைக்க வேண்டிய தேவையை திரு வெஸ்லி குணவர்தன அவர்களின் கவணத்திற்குக் கொண்டுவந்தார். இதனால் காலி வீதியின்; மேற்குப்ப குதியிலுள்ள 2 ½ ஏக்கர் காணியை மகளிர் கல்லூரியை அமைப்ப தற்காக பெற்றுத்தந்து அங்கு இரு மாடிக்கட்டடிடம் ஒன்றை அமைக்கும் பணியையையும் துரிதப்படுத்தினார். இக்கட்டு மாணப் பணிக்கான அரைவாசிச செலவை தொழிலதிபர் யு.று.ஆ. பாரூக் ஹாஜியார் வழங்கினார். மறுபாதியை அரசு வழங்கியது. இக் காணியில் தற்போது சிரேஷ்ட பிரிவு பாடசாலை இயங்குகிறது. \n\nஅதிபர் அஹமட் இஸ்மாயீல் அவர்களின் காலத்தில் ஜீலானுக்கு விஞ்ஞானகூடம் இல்லாத குறை உணரப்பட்டு அக்குறையை நீக்க பாணந்துறை கல்விப் பேரவையின் வேண்டுகோளின் படி இப் பிரதேச தனவந்தர் சம்சுதீன் ஹாஜியார் கட்டிடம் ஒன்றை கட்டித்தந்தார் ஆனால் ஜீலானில் உயர்தரத்தில் விஞ்ஞானப் பிரிவு இல்லாத காரணத்தினால் கனிஷ்டதர விஞ்ஞான கூடம் ஒன்றை ஆரம்பிக்கவே கல்வித்திணைக்களம் அனுமதி வழங்கியது. அதை அப்போதைய பிரதமர் கௌரவ ஆர்.பிரேமதாஸா அவர்கள் திறந்து வைத்தார்கள்.\n\nஜீலானுக்கு பழைய மாணவர்கள் பலரும் சிறுசிறு கட்டிடங்கள், சுற்றுமதில்கள் போன்ற வற்றை கட்டித் தந்துள்ளமையை மறக்க முடியாது. குறிப்பாக அதிபர் ஜனாப். என்.பி.எம்.சுல்தான் அவர்களின் ஏற்பாட்டில் இப்பாடசாலையின் பழைய மாணவியான மர்ஹ{மா உம்முல் மலீஹாவின் நினைவாக அவர்களின் புத்திரர்களான ஜனாப். முபஷ்ஷிர், ஜனாப். மார்ஜான் ஆகியோர் 4 ½ கோடி ரூபா செலவில் முற்றிலும் குளிரூட்டப்பட்ட படச்சட்ட மேடை மற்றும் உயர் தொழிநுட்பத்துடன் கூடிய கேட்போர் ;கூடத்தைக் 2006ல் கட்டித் தந்தமையைப் பாராட்டாமல் இருக்க முடியாது. \n\nமேலும், எமது பாடசாலையின் பழைய மாணவர் சங்கத் தலைவரும் இப் பிரதேசப் பெரும் பரோபகாரியுமான ஜனாப். அஹமத் புவாத் ஹாஜியார் அவர்கள் வகுப்பறைகள், சுற்றுமதில்கள் மற்றும் தளபாட வசதிகளை தந்து இப்பாடசாலைக்கு உதவி செய்துள்ள தோடு அன்மையில் விஞ்ஞான தொழிநுட்ப மற்றும் பல வசதிகளையும் கொண்ட அடுக்குமாடிக் கட்டிடத்தை தனது சொந்த செலவில் வழங்க ஆவணம் செய்துள்ளமை இங்கு குறிப்பிடத்தக்கதாகும்.\n\nமேலும் இப்பகுதியில் காணப்படுகின்ற மிகப்பெரிய பெயின்ட் நிறுவனமான மல்டிலக் நிறுவனம் அடிக்கடி இலவசமாக நிறப் பூச்சுக்களை வழங்கி இப்பாடசலையின் பௌதீகத்தை அழகு படுத்துவதற்காக உதவுவதுடன் இன்னும் பல பௌதீக, கல்வி நடவடிக்கைகளுக்காக அவர்கள் தொடர்ந்;தும் உதவி செய்து கொண்டு வருகின்றமை குறிப்பிடத்தக்கதாகும். \n\nஇவ்வாறு இப்பிரதேசத்திலுள்ள தனவந்தர்கள், பழையமாணவர்கள், பாடசாலை அபிவிருத் திச்சங்க உறுப்பினர்கள், பெற்றோர்கள் மற்றும் நலன் விரும்பிகள் என பலர் பல்வேறு உதவிகளைச் செய்து இப் பாடசாலையின் பௌதீகவள, கல்வி அபிவிருத்திற்கு உதவி செய்துள்ளமையை குறிப்பிடத்தக்கதாகும். இறுதியாக ஜீலான் மத்திய கல்லூரியை பொறுத்தவரையில்; இச்சமூகத்தின் கல்வி மேம்பாட்டில் மிகப்பெரிய பங்களிப்பை 1906 ஆண்டு தொடக்கம் இன்றுவரை தொடர்ந்தும் மேற்கொண்டுவருகின்றது அதேபோன்று இப்பாடசாலையின் கல்வி மற்றும் பௌதீக அபிவிருத்திக்காக அரச மற்றும் தனியார் நிறுவனங்கள், அதிபர்கள், ஆசிரியர்கள் மற்றும் தனவந்தர்கள், பாடசாலையுடன் தொடர்புடைய ஏனைய அமைப்புக்கள் என பலர் தொண்டு செய்துள்ளதுடன் தொடர்ந் தும் சேவையாற்ற வருகின்றனர். இவர்களின் இத் தொண்டு பணிகள் தொடரப்படல் வேண்டும் என்பதுடன் தொடர்ந்தும் அவர்கள் வரலாற்றினூடாக பேசப்பட வேண்டும். மேலும் இப் பாடசாலை பல்வேறு துறை களில் மென்மேலும் சிறந்து விளங்கி அதன் வரலாற்றில் என்றுமில்லாதவாறு கல்வி, ஒழுக்கம் மற்றும் பௌதீக வளங்கள் விடயத்தில் மென்மேலும் சிறப்புற்று இவ்வரலாற்று ஆவனத்தில் பொன் எழுத்துக் காளால் அவை பொரிக்கப்படல் வேண்டும் என எல்லாம் வல்ல அல்லாஹ்வை பிரார்த்திப்போம்.\n\n"}
{"id": "284398", "url": "https://ta.wikipedia.org/wiki?curid=284398", "title": "சாண்டோங்", "text": "சாண்டோங்\n\nசாண்டோங் (), என்பது மக்கள் சீனக் குடியரசில் உள்ள ஒரு மாகாணம் ஆகும். இது சீனாவின் கிழக்குப் பகுதி கடற்கரையில் அமைந்துள்ளது.\n\nசீன நாகரிகத்தின் ஆரம்ப காலத்திலிருந்தே, சீன வரலாற்றில் முக்கிய இடம்பிடித்த பிரதேசமாக இது விளங்குகின்றது. தாவோயியம், சீன பௌத்தம் மற்றும் கன்பூசியம் ஆகிய மத கலாச்சாரங்களுக்கு முக்கியத்துவம் வாய்ந்த இடமாக இது உள்ளது. \n\nவடசீன சமவெளியின் கிழக்குக் கரையில் மஞ்சள் ஆற்றின் கீழ்ப்பகுதியில் இம்மாகாணம் அமைந்துள்ளது. இதன் வடக்கே பொகாய் கடலும், வடமேற்கே ஏபெய் மாகாணமும், மேற்கே ஹெனான் மாகாணமும், தெற்கே சியாங்சு மாகாணமும், தென்கிழக்கே மஞ்சள் ஆறும் எல்லைகளாக உள்ளன. ஹெனான்-சியாங்சு மாகாணங்களுக்கிடையே சிறு பிரதேசம் அன்ஹுயி மாகாணத்துடன் எல்லையாக உள்ளது.\n\nSection::::வரலாறு.\nசுமார் ஆயிரம் ஆண்டுகளுக்கு மேல் புதிய கற்காலக் கலாச்சாரங்களின் இருப்பிடமாக இது விளங்கியது. பின்னர் பல அரசமரபினரின் கட்டுப்பாட்டில் இப்பிர்தேசம் இருந்தது. நவீன சாண்டோங் மாகாணம் மிங் அரசமரபினரால் உருவாக்கப்பட்டது.\n\nSection::::புவியியல்.\nஇது பெரிதும் சமவெளியான நிலப்பரப்பைக் கொண்டுள்ளது. வடமேற்கு, மேற்கு மற்றும் தென்மேற்குப் பிரதேசங்கள் வட சீன சமவெளியின் பகுதிகளாகும். மத்திய பகுதி மலைப்பாங்கானதாகக் காணப்படுகின்றது. டாய் மலை இவற்றுள் முக்கியமானது.\n\nSection::::அரசியல்.\nசீனாவின் ஏனைய பகுதிகளைப்போலவே இங்கும் இரு கட்சி அரசமைப்பைக் கொண்டுள்ளது. மாகாணத்தின் அதி உயர் அரச அதிகாரியாக மாகாண ஆளுநர் விளங்குகின்றார்.\n\nSection::::நிர்வாகப் பிரிவுகள்.\nஇம்மாகாணம் 17 மேல்நிலை நிர்வாகப் பிரிவுகளாகப் பிரிக்கப்பட்டுள்ளன. இவை 137 கவுண்டி அலகுகளாகப் பிரிக்கப்பட்டு மேலும் 1941 நகர நிலை அலகுகளாகப் பிரிக்கப்பட்டுள்ளன.\n\nSection::::மக்கட் பரம்பல்.\nகுவாங்டாங்கிற்கு அடுத்தபடியாக, சீனாவின் அதிக மக்கட்டொகை கொண்ட மாகாணமாக இது விளங்குகின்றது. இம்மாகாணத்தில் பெரும்பான்மையாக ஆன் சீனர்கள் வசிக்கின்றனர். மேலும் மஞ்சு இனக்குழு, ஊய் இனக்குழு போன்றவை சிறுபான்மையினராக உள்ளனர்.\n\nSection::::போக்குவரத்து.\nபெய்ஜிங்-கவுலூன் நகரங்களுக்கிடையிலான சிங்சு தொடர்வண்டிச் சேவையும் பெய்ஜிங்-சாங்காய் நகரங்களுக்கிடையிலான சிங்கு தொடர்வண்டிச் சேவையும் இம்மாகாணம் ஊடாகச் செல்கின்றன. சீன மாகாணங்களுள் தரமானதும் அடர்ந்ததுமான அதிவேக நெடுஞ்சாலை வலையமைப்பை சாண்டோங் கொண்டுள்ளது. இங்குள்ள அதிவேக நெடுஞ்சாலை வலையமைப்பின் மொத்த நீளம் சுமார் 3000 கிலோமீட்டர்களுக்கு (1900 மைல்) மேலானது. இது சீன மாகாணங்களிடையே மிக அதிகமானதாகும்.\n\nSection::::சுற்றுலா.\nபுகழ்பெற்ற 72 நீரூற்றுக்களைக் கொண்ட மாகாணத் தலைநகரமான சிலின் நகரம், தாவோயிசத்திற்குப் புகழ்பெற்ற பெங்லாய் நகரம், கடற்கரை நகரமான கிங்டோ, அகழ்வாரய்ச்சி மையமான கிங்சோ போன்றவை முக்கிய சுற்றுலா மையங்கள் ஆகும்.\n"}
{"id": "284400", "url": "https://ta.wikipedia.org/wiki?curid=284400", "title": "அகண்ட சீனா", "text": "அகண்ட சீனா\n\nஅகண்ட சீனா (ஆங்கிலத்தில்: Greater China) அல்லது அகண்ட சீன பிராந்தியம் என்றழைக்கப்படும் சொல் சீனாவின் நிலப்பகுதி, ஹாங்காங், தாய்வான், மக்காவு ஆகியவற்றை ஒரே பகுதியாகக் குறிக்கப் பயன்படுத்தும் சொல்லாகும். தற்போது இந்தச் சொற்றொடருக்குத் துல்லியமான அர்த்தம் முற்றிலும் தெளிவாக எதுவுமில்லை என்றபொழுதும், மக்கள் வணிகத் தொடர்புகள் அல்லது கலாச்சார நடவடிக்கைகளுக்காக மட்டும் பயன்படுத்துகின்றனர். இந்த வார்த்தை பொதுவாக அரசியல் ரீதியாக குறிக்கப்படுவதில்லை, மாறாக பல்வேறு பூகோளப் பகுதிகள் இடையேயுள்ள பொதுவான தொடர்புகளை, உதாரணமாக சீன மொழியில் வெளிவரும் தொலைக்காட்சி, திரைப்படம் மற்றும் இசை பொழுதுபோக்கு நிகழ்ச்சிகள் போன்றவற்றின் மூலம் \"அகண்ட சீனாவிற்கிடையேயுள்ள\" கலாச்சார தொடர்புகளை குறிக்கப் பயன்படுகிறது. மேலும் இந்த வார்த்தை பொருளாதார மேம்பாடு ஆகியவற்றில், அகண்ட சீனா பிராந்தியத்துடன் \"கவனமையம் தைவான்\"(Focus Taiwan) என ஒருங்கிணைந்து அறிக்கையளிக்கிறது. இந்த சொற்றோடர் பூகோள ரீதியாக குறிப்பதில் வேறுபடலாம். \n\nஅகண்ட சீனா என்ற சொற்றோடர் பொதுவாக ஒத்த பிரதேசங்களுக்கிடையேயுள்ள கலாச்சார மற்றும் பொருளாதார உறவுகளையே குறிக்கிறது, மாறாக அரசுரிமையைக் குறிப்பதில்லை. அரசியல் உட்கருத்துக்களை தவிர்க்கும் வண்ணம், \"அகண்ட சீனா\" என்ற சொற்றோடருக்கு பதிலாக \"சீனமொழி-பேசும் உலகம்\" அல்லது \"சீனோபோன் உலகம்\" என்ற சொற்றோடர்கள் அதிகம் உபயோகிக்கப்படுகிறது.\n\nSection::::வரலாறு.\n1930-ல் ஜார்ஜ் கெரஸ்சி, சீன பேரரசுவைக் குறிக்க முறையான சீனாவிற்கு பதிலாக அகண்ட சீனா என்ற சொற்றோடரைப் பயன்படுத்தினார்.. 1970களின் பிற்பகுதியில் 'மெயின் லேண்ட் சீனா' மற்றும் 'ஹாங்காங்' இடையே அதிகரித்துவரும் வணிகத் தொடர்புகள் மட்டுமின்றி தைவானுடன் அதிகரிக்கவிருக்கும் வாய்ப்புகளினால், 1979ல் தைவான் பத்திரிக்கை 'சாங்கியோ'வில் முதலில் இந்த சொற்றோடர் மேற்கோள்காட்டப்பட்டது. 1980களில் இந்த சொற்றோடர் இந்த பிராந்தியங்களுக்கிடையே வளர்ந்துவரும் பொருளாதார உறவுகளை மட்டுமின்றி அரசியல் ஒருங்கிணைப்பின் சாத்தியக்கூறுகளையும் குறிக்கப் புதுப்பிக்கப்பட்டது. இது ஐரோப்பிய ஒன்றியம் அல்லது ஆசியான் அமைப்புகளைப் போன்று நிறுவனமயமாக்கப்படவில்லை. பொருளாதார ரீதியாக சில சந்தைகளை பொதுமைப்படுத்தும் இந்த கருத்தாக்கம் அரசியல் ரீதியாக குறிப்பதாக அர்த்தப்படாது.\n\nSection::::நிதிப் பயன்பாடு.\nநிதிச் சூழலில், பல கிரேட்டர் சீனா பங்குகள் உள்ளன. உதாரணமாக, 'ஐஎன்ஜி கிரேட்டர் சீனா பங்கு'-தனில் 80சதவீத சொத்துக்கள் கிரேட்டர் சீனா என்றழைக்கப்படும் மெயின்லேண்ட் சீனா, ஹாங்காங் மற்றும் தைவானில் முதலீடு செய்துள்ளது. அதேபோன்று \"டிரைபஸ் கிரேட்டர் சீன பங்குகள்' கிரேட்டர் சீனா என்றழைக்கப்படும் பகுதிகளான மெயின்லேண்ட் சீனா, ஹாங்காங் மற்றும் தைவானில் சொத்துக்கள் மற்றும் வணிகங்களை மேற்கொள்ளும் நிறுவனங்களில் முதலீடு செய்துள்ளது. கிரேட்டர் சீனாவை உள்ளடக்கிய சொத்துக்களில் முதலீடு செய்திருந்த 'ஹெச்பிசி கிரேட்டர் சீனா பங்குகள்', 2009க்கு பிறகு தைவான் பிராந்திய சொத்துக்களை கைவிட்டபின்பு 'ஹெச்பிசி சீனா பிராந்திய பங்குகள்' எனப் பெயரிடப்பட்டது.. இப்படி எண்ணற்ற உதாரணங்கள் உண்டு.\n\nSection::::இந்தியாவுடன் முரண்பாடு.\nமேற்கே அக்சாய் சின் என்றழைக்கப்படும் இந்தியாவின் லடாய் பிராந்தியத்தின் ஒரு பகுதி சீனாவின் சிஞ்சியாங் பிராந்தியத்தின் தன்னாட்சி பகுதியாக சீனாவால் நிர்வகிக்கப்படுகிறது. மற்றுமொரு சர்ச்சைக்குள்ள பகுதி மெக் மோகன் எல்லைக்கு தென்புறமுள்ள அருணாச்சலப் பிரதேசம் பகுதியை சீனா தனது என்று உரிமை கோருகிறது. 1975ல் இந்தியாவின் வரைபடத்தில் குறிக்கப்பட்ட சிக்கிம் மாநிலத்தினை சீனா ஏற்கவில்லை, பின்பு இது 2003ல் இந்திய-சீன குறிப்பாணையில் ஏற்கப்பட்டது. சீன வெளியறவுத் துறை தனது பிராந்தியந்துக்குட்பட்ட பகுதிகளிலிருந்து சிக்கிமை நீக்கியது.\n"}
{"id": "284401", "url": "https://ta.wikipedia.org/wiki?curid=284401", "title": "எழுத்துருச் சட்டங்களின் பொருள்விளக்கம்", "text": "எழுத்துருச் சட்டங்களின் பொருள்விளக்கம்\n\nஎழுத்துருச் சட்டங்களின் பொருள்விளக்கம் (Interpretation of statutes) என்பது, இயற்றப்பட்ட சட்டம் (legislation) நீதிமன்றங்களால் சரியாக விளக்கிக் கூறப்பட்டு முறையாகப் பயன்படுத்த உதவும் ஒரு செயல்முறையாகும். ஒரு வழக்குடன் தொடர்புற்ற எழுத்துருச் சட்டத்தை சிறிதளவு பொருள் விளக்கிக் கூற வேண்டியுள்ளது. சில வேளைகளில் எழுத்துருச் சட்டத்திலுள்ள சொற்கள் தெளிவான மற்றும் நேரடியான பொருளைக் கொண்டிருக்கலாம். ஆனால், பல சூழ்நிலைகளிலும், சட்டத்தில் உள்ள சொற்கள் பல பொருளைத் தருவதாக அல்லது பொருளில் சந்தேகம் ஏற்படுவதாக அமையப்பெற, நீதிபதிகளால் தீர்வுக்கான வேண்டியுள்ளது. எழுத்துருச் சட்டங்களின் பொருளைக் கண்டறிய நீதிபதிகள் எழுத்துருச் சட்டங்களின் பொருள்விளக்கத்திற்கான பல்வேறு கருவிகளையும் முறைகளையும் பயன்படுத்துகிறார்கள். இதில் சட்ட விளக்கத்திற்கான பாரம்பரிய விதிகள், சட்டமியற்ற வரலாறு மற்றும் சட்டத்தின் தேவை ஆகியன உட்படும். \nபொதுச் சட்ட ஆள்வரையில், எழுத்துருச் சட்ட பொருள்விளக்க விதிமுறைகள் சட்டமியற்றகத்தாலோ அல்லது நிர்வாக முகமைகளாலோ இயற்றப்பட்ட சட்டத்திற்கு நீதியகத்தால் பயன்படுத்தப்படுகிறது.\n\nSection::::பொருள் விளக்கத்தில் நீதியகம்.\nஎழுத்துருச் சட்டங்களின் பொருள்விளக்கம் என்பது நீதிமன்றங்களின் முதன்மைப் பணியாகும். சட்டமியற்றகம் நியமத்தை (enactment) மட்டும் இயற்றுகிறது, ஆனால் இதன் பொருள்விளக்கம் முழுமையாக நீதியக வரம்பில் உட்படுகிறது. பொருள்விளக்கம் என்பது ஓர் எழுத்துருச் சட்டத்தில் உட்படுத்தப்பட்டவைகளில் மீது சட்டமியற்றகத்தின் உண்மையான குறிக்கோளைக் கண்டறிவதாகும். இது பொதுவாக சட்டப் பொருள்விளக்கம் (legal interpretation) மற்றும் கோட்பாட்டு பொருள்விளக்கம் (doctrinal interpretation) என இருவகைப்படும். சட்டப் பொருள்விளக்கம் எழுத்துரு மற்றும் மரபுச் சார்ந்த சட்டங்களில் உட்பட்டுள்ளவைகளின் உதவியுடன் நடைபெறும் செயல்முறையாகும். கோட்பாட்டு பொருள்விளக்கம், பொருள் விளக்கத்திற்காக பரிந்துரைக்கப்பட்ட விதிகளின் உதவியுடன் நடைபெறும் செயல்முறையாகும்.\n\nSection::::பொருள்விளக்கத்தின் தேவை.\n(1) சட்டமியற்றகத்தின் கருதலை கண்டறிதல் (To find out the intention of legislature) பொருள்விளக்கத்தின் குறிக்கோள் என்பது சட்டமியற்றகம் என்ன கருதி இருந்தது என்பதனை கண்டுபிடிப்பதாகும். இந்த கருதல் நியம ஏடுகளில் (text of enactment) இருந்து உறுதிப்படுத்தப்படும். பொருள்விளக்கத்தின் முக்கிய தேவை என்பது, எழுத்துருச் சட்டத்தின் மொழியமைப்பினால் வெளிப்படையாகவோ, மறைமுகமாகவோ என்ன நினைக்கப்படுகிறது என்பதனை கண்டறிவதாகும். பொருள்விளக்கம் என்பது சட்டமியற்றகத்தின் கருதல் எதனால் உறுதி செய்யப்படுகிறது என்பதை கண்டறிவதற்கான நீதியகத்தின் ஒரு நுட்பமான செயல்பாடாகும்.\nஎழுத்துருச் சட்டங்கள் வரையப்படும் போது, சட்டமியற்றகம் பொது விளைவுகளை மட்டுமே மனதில் கொண்டிருக்கும். ஆனால் நடைமுறையில் நுணூக்கமாக குறிப்பிடத்தக்க விளைவுகளே நீதிமன்றத்தின் முன்பாக வரும். இத்தகைய நிகழ்வுகளில், நீதிமன்றம் உட்கூறுகளின் பொருளைக் கண்டறிய தனது மனதை பயன்படுத்தியாக வேண்டும்.\nஎழுத்துருச் சட்டத்தில் பயன்படுத்தப்பட்டுள்ள வார்த்தைகள் (terms) சாதாரன மொழியில் சிலப் பொருளைக் கொண்டிருக்கலாம், ஆனால் சில மறைமுகமான பொருளை எழுத்துருச் சட்டத்தில் கொண்டிருக்கும். சில சொற்கள் (words) இரட்டை பொருள் தரக்கூடியதாக இருக்கும். இதனால் பொருத்தமான ஒன்றை விளக்கிக்கூறி தொடர்புடைய வழக்கில் பயன்படுத்துவது நீதிமன்றத்தின் கடமையாகும்.\n\n(2) பன்பொருள் களைதல் ( To remove ambiguity) \nஎழுத்துருச் சட்டங்கள் எல்லாம் மொழியைப் பயன்படுத்தி உருவாக்கப் படுபவை. எழுத்துருச் சட்டத்தில் உட்படுத்தப் பட்டுள்ளவை எல்லாம் இலக்கண மரபின்படி சொற்களைக் கோர்த்து கட்டமைக்கப்படுகிறது. சொற்களின் பொருள் மற்றும் ஒரு குறிப்பிட்ட கருத்தை எடுத்துரைப்பதில் ஊடகமாக அதன் தாக்கம் ஆகிய சிக்கல்கள்தான் பொருள்விளக்கத்தில் ஏற்படும் பிரச்சனையாகும்.\n\nBank என்ற ஆங்கிலச் சொல் \"ஆற்றுப்படுக்கை\" என்றும் \"வங்கி\" என்றும் பொருள் படும். \"பணம் Bank- ல் செலுத்தப்பட்டது\" என்ற வாக்கியத்தை, பொருள் கொள்ளும் போது, \"பணம் வங்கியில் செலுத்தப்பட்டது\" என்பதற்கு பதில் \"பணம் ஆற்றுப்படுகையில் செலுத்தப்பட்டது\" என்று பொருள் கொண்டால் தவறாகிவிடும்.\n\nஇத்தகைய சூல்நிலையில் நீதிமன்றங்கள் இடத்திற்கு தகுந்தார் போல் சொற்களின் பொருள் மாறுபடுவதை புரிந்து இலக்கணப்படி பொருள்விளக்கம் தரவேண்டும்.\nSection::::பொருள்விளக்க உதவிகள் (Aids to Interpretation).\nபொருள்விளக்கத்திற்கு உதவியான அனைத்தையும் கவனத்தில் கொள்வதில் இருந்தே ஒரு செய்யுளில் காணப்படும் ஏற்பாடுகளின் உண்மை கருத்தை உணரமுடியும். இந்த உதவிகள் சட்டமியற்றகத்தினால் பயன்படுத்தப்பட்டுள்ள சந்தேகத்திற்குரிய கூற்றுகளின் பொருளைக் கண்டறிய உதவுகிறது. இத்தகையப் பொருள்விளக்க உதவிகள் இரண்டாக வகைப்படுத்தப்படுகிறது. அவை உள்ளார்ந்த (அல்லது இயல்பான உதவிகள்) மற்றும் வெளியார்ந்த உதவிகள் ஆகும்.\nSection::::பொருள்விளக்கத்திற்கான உள்ளார்ந்த உதவிகள் (Internal Aids to Interpretation).\nஉள்ளார்ந்த உதவிகள் என்பது நீதிமன்றங்கள் பொருள்விளக்கத்திற்காக அந்த செய்யுளின் உள்ளேயே அடிக்கடி நாடிச் செல்லும் பாகங்களாகும்.\n\nஇதற்கு எழுத்துருச் சட்டம் எனும் கட்டுரையில் எழுத்துருச் சட்டத்தின் பாகங்கள் எனும் தலைப்பைக் காணவும்.\nSection::::பொருள்விளக்கத்திற்கான வெளியார்ந்த உதவிகள் (External Aids to Interpretation).\nஎழுத்துருச் சட்டங்களின் பொருள்விளக்கத்திற்கு சில வெளியார்ந்த உதவிகளும் உள்ளார்ந்த உதவிகளுக்கு அப்பால் பயன்படுகிறது. இவைகள் வெளியார்ந்த உதவிகள் என அழைக்க காரணம் இதற்கான உறைவிடம் செய்யுளுக்கு வெளியே காணப்படுவதால் ஆகும். பன்பொருள் சொற்களை அல்லது கூற்றுகளை விளக்கும் போது நீதிமன்றங்கள் இவற்றை கவனத்தில் கொள்கிறது. கீழேயுள்ளவைகளே முக்கியமான வெளியார்ந்த உதவிகளாகும்.\nSection::::பொருள் அகராதிகள் (Dictionaries).\nஎழுத்துருச் சட்டத்தில் பயன்படுத்தப்பட்டுள்ள சொற்கள், வார்த்தைகள் மற்றும் சொற்த்தொடர்கள் எழுத்துருச் சட்டத்தில் வரையறுக்கப்படாதப் போது இதன் பொருள் அறிய அகராதியைப் பயன்படுத்தியாக வேண்டியுள்ளது. ஆனால் அகராதியில் ஒரு சொல்லிற்கு ஒன்றிற்கு மேலான பொருள் காணப்படலாம். தற்போதைய ஆங்கில அகராதியில் spring என்றச் சொல்லுக்கு வினையாக பனிரெண்டு பொருளும் பெயராக பதிமூன்று பொருளும் கொடுக்கப்பட்டுள்ளது.\n\nஎழுத்துருச் சட்டத்தில் ஒரு சொல் வரையறுக்காதப் போது அகராதியில் கொடுக்கப்பட்டுள்ள பல பொருள்களில் இருந்து பொருத்தமான பொருளைத் தேர்ந்தெடுத்து பயன்படுத்த வேண்டும்.\nSection::::நூலேடுகள் (Text books).\nசில சூல்நிலையில் நூலேடுகளை நீதிமன்றங்கள் ஒரு நியமத்தின் பொருளை அறியக் காணலாம். இதற்காக நீதிமன்றங்கள் ஏடுகளில் விளக்கப்பட்டுள்ளதை ஏற்றுக் கொள்ள வேண்டும் என இல்லை. இதை நீதிமன்றங்கள் ஏற்றுக்கொள்ளவோ நிராகரிக்கவோ செய்யலாம்.\n\nSection::::சட்டமியற்ற வரலாறு (Legislative History).\nகடந்தக் காலங்களில் எழுத்துருச் சட்டத்தின் சட்டமியற்ற வரலாற்றைக் கண்டு இதன் உண்மைக் கருத்தமைப்பை அறிய நீதிமன்றங்கள் பயன்படுத்தியிருந்தன. ஆனால் நவீனப் பார்வையில் இது பொருள்விளக்க உதவியாக அனுமதிக்கப்படுவதில்லை. மன்றங்களில் நடக்கும் சட்டமியற்ற விவாதங்கள், தேர்வுக் குழுவின் அறிக்கை, மற்றும், குறிக்கோள்கள் மற்றும் காரணங்களின் நிலைபாடு, போன்றவை பொருள்விளக்கத்திற்கு அனுமதிக்காதவையாகவே கணக்காக்கப்படுகிறது. இதற்கானக் காரணம், சட்டமியற்றுபவர்கள் என்ன நினைத்தார்கள் என்பது ஏற்கெனவே எழுத்துருச் சட்டத்தில் வார்த்தைகளாக விவரிக்கப்பட்டு இருப்பதாலாகும். தற்போதைய வளர்ச்சியின் படி சட்டமியற்ற ஏற்பாடுகளின் உண்மைக் கருத்தை விளக்க இவைகள் மேற்கோள் காட்டப்படலாம்.\n\nSection::::நிர்வாக உத்திகள் (Administrative Conveyancing).\nபொதுவாக நிர்வாக பயிற்சி பொருள்விளக்க உதவியாக ஏற்றுக்கொள்ளப்படுவதில்லை. ஆனால் எழுத்துருச் சட்டத்தின் ஏற்பாடுகளை விளக்குவதில் நீதிமன்றங்கள் இதற்கு முக்கியத்துவம் தருவதுண்டு.\n\nSection::::வர்த்தக பயிற்சிகள் (Commercial Practices).\nவர்த்தக பயிற்சிகள் அல்லது பயன்பாடுகள் எழுத்துருச் சட்டத்தின் கருத்தை கண்டறிய நீதிமன்றங்களால் கவனிக்கப்படுவதுண்டு.\n\nSection::::குழு அறிக்கை (Committee reports).\nஎந்த சூல்நிலையில் எழுத்துருச் சட்டம் இயற்றப்பட்டது என்பதை புரிந்துகொள்ள குழு அல்லது ஆணையத்தின் அறிக்கையைக் காண அனுமதிப்பதுண்டு. ஆனால் நீதிமன்றங்கள் குழுவின் பரிந்துரையை காண்பது தேவையற்றது.\n\nSection::::வெளிநாட்டு தீர்மானங்கள் மற்றும் தீர்ப்புகள் (Foreign decisions).\nஒரே போன்று சட்டவியல் அமைப்பைக் கொண்ட நாடுகளின் தீர்மானங்கள் மற்றும் தீர்ப்புகளை பின்பற்றலாம். இந்திய ஆங்கில மற்றும் அமெரிக்காவின் தீர்ப்புகளை பின்பற்றுவண்டு. காரணம் இவைகள் ஓரே பொன்ற சட்டவியல் அமைப்பைக் கொண்டிருப்பதால் ஆகும். ஆனால் எழுத்துருச் சட்டத்தின் மொழி தெளிவாக உள்ள போது வெளிநாட்டு தீர்ப்புகளுக்கு முன்தூக்கம் தரப்படக்கூடது.\n\nSection::::அரசின் சுற்றறிக்கைகள் மற்றும் வெளியீடுகள் (Government Circulars and Publications).\nஅதிகாரபூர்வமான சுற்றறிக்கைகள், அறிவிப்புகள், ஆணைகள், மற்றும் நிலைபாடுகள் எந்த எழுத்துருச் சட்டத்தின் கீழ் நல்கப்படுகிறதோ அந்த எழுத்துருச் சட்டத்தின் உட்கருத்திற்கு எதிராக அமையாவிட்டால் இவற்றை எழுத்துருச் சட்டங்களின் வெளியார்ந்த பொருள்விளக்க உதவியாக நீதிமன்றங்கள் கவனத்தில் கொள்ளலாம்.\n\nSection::::முந்தைய எழுத்துருச் சட்டங்கள் (Previous statutes).\nபழுதுகளைக் களைவதுத் தொடர்பான சட்டங்களை இயற்றுவதற்கு தகுதியான அதிகார அமைப்பு சட்டமியற்றகமாகும். ஒவ்வொரு காலங்களிலும் சமூக மாற்றத்திற்கேற்ப நிலவிலுள்ள சட்டம் சீர்திருத்தப்பட வேண்டியுள்ளது. சில நேரங்களில் நிலவிலுள்ள எழுத்துருச் சட்டத்திற்கு பதிலாக புதிய எழுத்துருச் சட்டங்களைக் கொண்டு வரவேண்டியும் உள்ளது. சில நேரங்களில் நீதிமன்றங்கள், சட்டமியற்றகத்தின் நோக்கம் மாறாது இருக்கும் போது பொருள்விளக்கத்திற்காக நிலவிலுள்ள செய்யுளை முந்தைய செய்யுளால் விளக்கிக் கூறுவதுண்டு.\nSection::::பொதுவான பொருள்விளக்க விதிகள் (General Principles of Interpretation).\nசாதாரணமாக நீதிமன்றங்கள் கீழ் காணும் விதிகளையே எழுத்துருச் சட்டங்களின் பொருள்விளக்கத்தின் போது கையாளுகின்றன.\nSection::::இன் பாறீ மெத்தேறீய (In Pari Materia).\n'பாறீ மெத்தேறீய' என்றால் 'ஒருமித்த நிலை' எனப் பொருள்படும். மாக்ஸ்வெல்-ன் கூற்றின்படி எழுத்துருச் சட்டங்கள் ஒரே நபர்கள், பொருட்கள் அல்லது வகுப்பைச் சார்ந்ததாக இருக்கின்றப்போது ஒருமித்த நிலையிலுள்ளன (In pari materia) எனக்கூறலாம். அவைகள் பெரும்பாலும் ஒரேமாதிரியாக இருக்கும். அதாவது ஒரேக் காரியம் தொடர்பான செய்யுள்களில் பயன்படுத்தப்பட்டுள்ள ஒரே சொற்கள் அல்லது சொற்த்தொடர்கள் ஒரேப் பொருளைக் கொண்டதாகவே இருக்கும். அவ்வாறு இருப்பினும் ஒரேச் சொல் அல்லது சொற்த்தொடர் மாறுபட்ட எழுத்துருச் சட்டங்களில் மாறுபட்டப் பொருளைக் கொண்டதாகவும் இருக்கலாம்.\nSection::::ரெட்டேண்டோ சிங்குலா சிங்கூலிஸ் (Reddendo Singula Singulis).\nஇந்த கோட்பாட்டில் காணப்படும் விதியின்படி எழுத்துருச் சட்டத்தின் சரியான பொருள்விளக்கத்திற்கு சொற்களின் ஒழுங்கமைப்பும் கணக்கில் எடுத்துக் கொள்ளப்படும். சொற்களின் ஒழுங்கமைப்பு தெளிவாகவும், பன்பொருளற்றதாகவும் இருப்பின் பொருள்விளக்க ஆய்வு தேவையற்றதாகும்.\n\nஓர் எழுத்துருச் சட்ட ஏற்பாட்டின் அல்லது வேறு எழுத்துருச் சட்டங்களின் பகுதியிலுள்ள சொற்களை மற்றுள்ளப் பகுதிகளில் அதற்கு தகுந்தக் குறிக்கோள்களுக்கு முறையாக பயன்படுத்திக் கொள்ளலாம். இந்தச் சொற்களைப் பகுத்து வாசித்தறிய வேண்டும். எழுத்துருச் சட்டங்களில் 'முறையே' (Respectively), அல்லது 'பொருந்தக்கூடிய (as applicable), அல்லது, 'சூல்நிலைக்கேற்ப' (as the case may be) போன்றச் சொற்கள் பயன்படுத்தப் பட்டுள்ள இடங்களில் இந்த விதிப் பொருந்தக்கூடியதாகும்.\n\nஎழுத்துருச் சட்டங்கள் முறிவும் நிறுத்தமும் இல்லாது வாசிக்கப்பட்டால் அதில் தெளிவு இருக்காது என கிரவ்ஃபாற்ட் பிரபு (Lord Crawford) குறிப்பிட்டுள்ளார். இந்த விதியின்படி ஒரு வாக்கியத்தின் ஏதேனும் குறிப்பிட்ட கிளையை சார்ந்துள்ளச் சொற்களை அதன் அமைப்பில் இருந்து எடுத்து பகுத்து வாசிக்க வேண்டும்.\n\nஇந்த விதி பின்வரும் எடுத்துக்காட்டினால் விளக்கிக் கூறமுடியும். \"யார் வேண்டுமானாலும் வாளை அல்லது துப்பாக்கியை உருவவோ அல்லது நிரப்பவோ முடியும்.\" இந்த உரையில் 'உருவுதல்' என்பது வாளிற்கும், 'நிரப்புதல்' என்பது துப்பாக்கிக்கும் தான் பொருந்தும். ஏன் என்றால் இங்கு துப்பாக்கியை உருவவும் முடியாது, வாளை நிரப்பவும் முடியாது.\nSection::::இன் போனம் பாற்த்தம் (In Bonam Partem).\nபோனம் பாற்த்தம் என்றால் 'சட்டத்துடன் இணங்கி' எனப் பொருள்படும். எழுத்துருச் சட்டத்திலுள்ள சொற்களுக்கு அல்லது உரைகளுக்கு சட்டப்பூர்வமான அர்த்தம் தரப்பட வேண்டும் என்பதே இந்த விதியின் கொள்கையாகும். சட்டப்பூர்வம் என்றால் சட்டப்படி அல்லது சட்டத்தால் அங்கிகரிக்கப்பட்டது எனப் பொருள்படும். ஒரு செயல் ஒரு செய்யுளின் மேற்படி செய்யபட்டால் அது சட்டப்பூர்வமாகச் செய்யபட்டது என எடுத்துக் கொள்ளப்படும்.\n"}
{"id": "284411", "url": "https://ta.wikipedia.org/wiki?curid=284411", "title": "கிரவரு மக்கள்", "text": "கிரவரு மக்கள்\n\nகிரவரு மக்கள் அல்லது திவாறு மக்கள் (\"Giraavaru people\") என்பவர்கள் மாலைத்தீவுகளின் ஒரு பகுதியான கிரவரு தீவுகளில் வாழும் திராவிட அடிப்படையினைக் கொண்ட மக்களினைக் குறிக்கும். இவர்கள் மாலைத்தீவுகளின் ஆரம்ப கால குடிகளாகும். இவர்களின் இருப்பு பௌத்தத்திற்கு முந்தியதும், வட அரச குலத்தில் இருந்து வந்தவர்களாவர். இவர்களுடைய முதாதையர் மலபார் கடற்கரை (தற்போதைய கேரளம்) பகுதியில் இருந்து வந்த தமிழர் ஆவர்.\n\n"}
{"id": "284415", "url": "https://ta.wikipedia.org/wiki?curid=284415", "title": "திருவள்ளுவர் அரசினர் கலைக்கல்லூரி", "text": "திருவள்ளுவர் அரசினர் கலைக்கல்லூரி\n\nதிருவள்ளுவர் அரசினர் கலைக்கல்லூரி இந்தியாவின் தமிழ்நாட்டில் இராசிபுரத்தில் செயற்பட்டுவரும் அரசு கலைக்கல்லூரி ஆகும். இக்கல்லூரி 1968ஆம் ஆண்டில் சூலை 11 அன்று நிறுவப்பட்டது. இது, பெரியார் பல்கலைக்கழகத்தின் இணைப்புக் கல்லூரியாக விளங்கி வருகிறது. இக்கல்லூரியில் இருசுழற்சி முறையில் பட்டப்படிப்புகள் வழங்கப்படுகின்றன.\n\nSection::::இளநிலைப் படிப்புகள்.\n பி.ஏ. தமிழ்\n\nSection::::முதுநிலைப் படிப்புகள்.\n எம்.ஏ. தமிழ்\n\n"}
{"id": "284428", "url": "https://ta.wikipedia.org/wiki?curid=284428", "title": "நகர நடுவம்", "text": "நகர நடுவம்\n\nநகர நடுவம் (\"Downtown Core\") என்பது, சிங்கப்பூரின் நகரப் பகுதிகளில் இருக்கும், மிக முக்கியமான பகுதியாகும். இந்நிலப்பகுதி 266-எக்டேர் ஆகும். இது சிங்கப்பூர் நகர அரசின், நகர திட்டப்பகுதியின் தென்புறத்தில் உள்ளது. சிங்கப்பூர் ஆற்றின் முகத்துவாரத்தில் அமைந்து, அதன் தென்கிழக்கு வடிநிலமாக அமைந்துள்ளது. மேலும், இப்பகுதி சிங்கப்பூரின் மைய வணிகப் பகுதியின் ஒரு பகுதியாக அமைந்தள்ளது. சிங்கப்பூர் ஆறு, சிங்கப்பூரின் மைய வணிகப் பகுதி இருந்து தோன்றி, இந்த நகர நடுவப் பகுதியில், கடலோடு கலக்கிறது. மேலும், இப்பகுதியில் பழைய துறைமுகமும் அமைந்துள்ளது குறிப்பிடதக்க சிறப்பாகும். இதன் கட்டிட அமைப்பு, வட அமெரிக்காவில் இருக்கும், நகர நடுவத்தினைப் போன்றதாகும். இருப்பினும், இது மைய வணிகப் பகுதியின் கட்டிட, நகர அமைப்பில் இருந்து, கோட்பாடு அடிப்படையில் வேறுபாடு உடையதாக திகழ்கிறது.\n\nSection::::முக்கியத்துவம்.\nஇ்ப்பகுதி சிங்கப்பூரின் மக்கள்தொகை அடர்வாக உள்ள பகுதிகளில் ஒன்றாகும். சிங்கப்பூரின் வானளாவிகள் அதிகம் உள்ள பகுதியாக இது விளங்குகிறது. சிங்கப்பூரின் பொருளாதார வளங்களை அதிகப்படுத்தும் நிறுவனங்களும், சிங்கப்பூர் நாடாளுமன்றமும், அரசு மேலாண்மை அலுவலகங்களும், அமைப்புகளும் இங்குதான் உள்ளன. சிங்கப்பூரின் உச்சநீதிமன்றம், முக்கிய மாவட்டங்கள், நகர மண்டபம், உலகின் பெரிய வணிக நிறுவனங்களின் கிளைகள் ஆகிய அனைத்தும் இங்கே அமைத்துள்ளன. மேலும், சிங்கப்பூர் கலாச்சாரப் பகுதிகளும் இங்குள்ளது குறிப்பிடத்தகுந்த பெருமையாகும்..\n\nSection::::நகர வரலாறு.\nசிங்கப்பூர் ஆற்றின் முகத்துவாரத்தில் பழைய துறைமுகம் உள்ளது. இது தற்போதுள்ள சிங்கப்பூர் துறைமுகத்தின் முற்பகுதியாகும். எனவே, இதனைச் சுற்றியுள்ள பகுதிகள், துறைமுக நகரமாக வளர்ந்தது. இத்தொகுப்புக் குடியிருப்புகளில் வணிக வளாகங்களும், மேலாண்மை அலுவலகங்களும், நிதியியல் அமைப்புகளும் வளர்ந்தோங்கின. 1823 ஆம் ஆண்டு, \"இராஃபெல்சு\" என்பவரால் நடைமுறைபடுத்தப் பட்ட சாக்சன் திட்டத்தால், சிங்கப்பூர் மாற்றியமைக்கப் பட்டது. அப்பொழுது வணிக சதுக்கமும்(தற்போது ராஃபில்ஸ் இடம் என்றழைக்கப்படுகிறது), ஐரோப்பிய நகரம், பல்வேறு வணிக, அரசு மேலாண்மை அலுவலகங்களும் அருகருகே அமைக்கப் பட்டன. இப்பகுதியே, தற்போது நகரநடுவம் என அழைக்கப்படுகிறது.\n\n\n"}
{"id": "284441", "url": "https://ta.wikipedia.org/wiki?curid=284441", "title": "கோ மாக்", "text": "கோ மாக்\n\nகோ மாக் \"(Ko Mak)\" (Thai: เกาะหมาก, உச்சரிப்பு [kɔ̀ʔ màːk]) என்பது தாய்லாந்து நாட்டின் திராத் மாகாணத்திலுள்ள ஒரு சிறிய தீவு ஆகும். பாக்கு இங்கு அதிகம் கிடைப்பதால் இப்பெயர் பெற்றது.\n\nSection::::வரலாறு.\nஐந்தாம் ராமா அரசரின் ஆட்சிக்காலத்தில் சீன விவகாரங்களின் அலுவலராக இருந்த சாவோ சுவா செங் என்பவரே இத்தீவில் முதன்முதலில் குடியேறியவர் ஆவார். இங்கு முதலாவது தென்னை மரம் வைத்து உருவாக்கியவரும் இவரேயாகும். பின்னர் இந்த தென்னைகளை லுவாங் புரொம்பாக்டீ என்ற மற்றொரு சீன விவகாரங்கள் அலுவலருக்கு விற்பனை செய்தார். இவருக்கு பின் வந்தவர்கள் இன்றுவரை அந்நிலத்தை சொந்தமாக வைத்துகொண்டு பாதுகாத்து வருகிறார்கள். லுவாங் புரொம்பாக்டீ மற்றும் அவரது குழந்தைகள் இவ்விளை நிலத்தில் முழுவதும் மேலும் தென்னை மற்றும் இரப்பர் மரங்கள் நட்டு பராமரித்து ஏற்றுமதியும் செய்ததாகவும் அறியப்படுகிறது. \nதீவில் சுற்றுலா வர்த்தகத்தை மேம்படுத்துவதற்கான முதல் முயற்சி 1974 ஆம் ஆண்டில் தொடங்கப்பட்டது. தீவின் கிழக்கு பகுதியிலுள்ள பான் ஔ நித்தில் புதிய பங்களாக்கள் கட்டப்பட்டன. உள்கட்டமைப்பு, குறிப்பாக போக்குவரத்து வசதிகளும் தகவல் பரிமாற்ற வசதிகளும் தொடக்க நிலையிலேயே இருந்ததன் விளைவாக கோ மாக் தீவில் சுற்றுலாத் தொழிற்துறை நிறுவப்பட மேலும் சில காலம் பிடித்தது. 1987 ஆம் ஆண்டில் சில கடற்கரைகளும் நிலப்பகுதிகளும் தூய்மைப் படுத்தப்பட்டு உல்லாச விடுதிகள் கட்டப்பட்டன.\n\nSection::::அரசியல் வரலாறு.\nமுதலில் கோ குத் மாவட்டப் பகுதியானது துணை மாவட்டப்பகுதிகளான (தாம்போன்) கோ சாங், இலாயெம் ஙொப் மாவட்டங்களின் பகுதியாக இருந்தது. 1952 ஆம் ஆண்டில் முழு தீவையும் ஒருங்கிணைத்து கோ மாக் துணை மாவட்டம் நிறுவப்பட்டது. அச்சமயத்தில் நான்கு கிராமங்களாக (மூபான்) மேலும் துணைப்பகுப்பு செய்யப்பட்டிருந்தது. 1980 ஆம் ஆண்டில் அதிலிருந்து மூன்று கிராமங்கள் பிரிக்கப்பட்டு கோ குத் என்ற துணை மாவட்டம் உருவாக்கப்பட்டது. 1990 ஏப்ரல் முதல் நாளில் கோ குத் துணை மாவட்டத்தை கோ மாக் துணை மாவட்டத்துடன் இணைத்த அரசாங்கம் அதையொரு சிறுபான்மை மாவட்டமாக (அரச ஆம்பொ) மாற்றியது. \n\n2007 ஆம் ஆண்டு மே மாதம் 15 ஆம் நாளில் தாய்லாந்து அரசாங்கத்தின் முடிவைத் தொடர்ந்து அனைத்து 81 சிறுபான்மை மாவட்டங்களும் முழுமையான மாவட்டங்களாக மேம்படுத்தப்பட்டன.இம்மேம்பாடு குறித்த அறிவிப்பு அதிகாரப்பூர்வமாக ஆகத்து 24 அரசு செய்தி இதழில் வெளியிடப்பட்டது.\n\nஇரண்டு துணை மாவட்ட நிர்வாக அமைப்புகளை முறையே 2003 மற்றும் 2004 ஆம் ஆண்டுகளில் உள்ளூர் அரசாங்கம் உருவாக்கியது. கோ குத் துணைமாவட்ட மன்றம் 2003 ஆம் ஆண்டிலும் கோ மாக் 2004 ஆம்\nஆண்டிலும் துணை மாவட்ட நிர்வாக அமைப்புகளாக மேம்படுத்தப்பட்டன.\n\nSection::::புவியியல்.\nதாய்லாந்து வளைகுடாவிற்கு கிழக்கில், பெருநிலப்பகுதியில் இருந்து 35 கிலோமீட்டர் தொலைவில் கோ மாக் தீவு இருக்கிறது. திராத் மாகாணத்தில் கோ சாங் மற்றும் கோ குத் தீவுகளுக்கு அடுத்து மூன்றாவது பெரிய தீவாக கோ மாக் விளங்குகிறது. 16 சதுர கிலோமீட்டர் பரப்பளவுள்ள இத்தீவில் 27 கிலோமீட்டர் நீளமுள்ள கடற்கரை இருக்கிறது. பல மணற்பாங்கான கடற்கரைகளும் சில குன்றுகளும் இத்தீவிற்கு அழகு சேர்க்கின்றன. தீவில் உள்ளூர் மக்கள் 800 பேர் வசிக்கின்றனர். ஐக்கிய இராச்சியத்தின் சன்டே டைம்சு பத்திரிகை, 2006 ஆம் ஆண்டில் மிக அழகான 10 கடற்கரைகள் என்ற பட்டியலில் இத்தீவையும் சேர்த்துள்ளது. ஒரு கோயில், ஒரு தொடக்கப்பள்ளி, மூன்று மீன்பிடி கிராமங்கள், ஒரு சந்தை மற்றும் ஒரு உடல்நலக் காப்பகம் ஆகியன கோ மாக் தீவில் காணப்படுகின்றன.\n\nதாழ் அலைகள் வந்து போகும் காலத்தில் அருகில் சுமார் ஒரு கிலோமீட்டர் தொலைவில் உள்ள கோ காம் என்ற சிறிய தீவிற்கு இங்கிருந்து நடந்தே செல்ல முடியும்.\n\nSection::::நிர்வாகம்.\nகோ குத் மாவட்டத்தின் ஒரு பகுதியாக கோ மாக் தீவு உருவானது. இம்மாவட்டம் இரண்டு துணை மாவட்டங்களாகப் பிரிக்கப்பட்டு மேலும் எட்டு கிராமங்களாகப் பிரிக்கப்பட்டுள்ளது. ஒவ்வொரு துணை மாவட்டத்திற்கும் ஒவ்வொரு துணை மாவட்ட நிர்வாக அமைப்பு உண்டு.\n\nSection::::சுற்றுலா.\nநீல நிறத்திலான தூய்மையான தண்ணீர் மற்றும் தூய்மையான மணற் கடற்கரைகளால் கோ மாக் தீவு சுற்றுலாப் பயணிகளின் உள்ளங்களை கொள்ளை கொண்டுள்ளது. சிறியதும் தட்டையானதுமான இத்தீவின் கடற்கரை நெடுகிலும் தென்னை மரங்களும் மாங்குரோவ் மரங்களும் எழில் கொஞ்ச அமைந்திருக்கின்றன. சுற்றுலாப் பயணிகள் தங்கி ஒய்வெடுக்க இங்கு தோராயமாக 25 உல்லாச விடுதிகள் அமைக்கப்பட்டுள்ளன. அருகில் உள்ள கோ காம் மற்றும் கோ பை தீவுகளுக்கு எளிதாகப் பயணம் செய்ய வாடகைப் படகுகளும் உண்டு.\n"}
{"id": "284442", "url": "https://ta.wikipedia.org/wiki?curid=284442", "title": "ஆர்மேனிய மேட்டுநிலங்கள்", "text": "ஆர்மேனிய மேட்டுநிலங்கள்\n\nஆர்மேனிய மேட்டுநிலங்கள் (Armenian Highlands) (); என்றறியப்படும் ஆர்மேனிய உயர்நிலம் அல்லது ஆர்மேனிய பீடபூமி , சுருக்கமாக ஆர்மேனியா மத்திய கிழக்கு நாடுகளின் தென்பகுதியிலுள்ள மிகவும் உயர்ந்த மூன்று பீடபூமிகளுள் ஒன்றாகும். மேற்கில் ஏகேயன் கடற்கறைத் தாழ்நிலப் பகுதிகளிலிருந்து அனடோலியன் பீடபூமிவரை மெல்ல மெல்ல உயர்ந்து, கப்பதோக்கியாவின் கிழக்குப் பகுதிவரை பரவியுள்ளது. தென்கிழக்கில் கடல் மட்டத்திலிருந்து ஈரானியப் பீடபூமிவரை சட்டென உயர்கிறது. காகஸ் மலைத்தொடர் வடகிழக்கே ஆர்மேனிய பீடபூமி வரை விரிவடைகிறது. இதன் தென்கிழக்கில் ஆர்மேனிய மெசபடோமியா அமைந்துள்ளது.\n\nபண்டைய காலத்தில் இப்பகுதி ஆர்மேனிய வரலாற்றில் \"ஆர்மேனியா மேஜர்\" என அழைக்கப்பட்டது ஆர்மேனியாவுடன் தொடர்புடைய பண்டைய அரசியல் நிலப்பிரிவுகளில் ஆர்மேனிய மேட்டுநிலமும் ஒன்றாக அறியப்படுகிறது. மற்றவை முறையே \"ஆர்மேனியா மைனர்\" (Armenia Minor), \"சிசிலியாவின் ஆர்மேனியப் பேரரசு அல்லது சிசிலியா\" (Cilicia]), \"கொம்மாகீன்\" (Commagene) ஆகியவையாகும். மத்திய காலத்தில் துருக்கியர்கள் பெருமளவில் ஆர்மேனிய மேட்டு நிலங்களில் குறியேறினார்கள்.\n\nஇப்பகுதியில் வரலாற்று காலத்திலிருந்தே ஆர்மேனியர்கள் பெரும்பான்மையின்ர் வாழ்கின்றனர். மேலும் சிறுபான்மை ஜியார்ஜியன்கள், அசிரியர்கள், கிரேக்கர்கள் ஆகியோரும் வாழ்கின்றனர். இதன் மேற்குப் பகுதியில் குடியேறிய கிறித்துவர்கள், ஆர்மேனிய இனப்படுகொலை காரணமாக அழிக்கப்பட்டனர். மேலும் சிறிதளவு கிரேக்க இனப்படுகொலைகள், அசிரிய இனப்படுகொலைகள் ஆகியவற்றின் காரணமாகவும் இப்பகுதியின் மக்கள் இனங்கள் அழிக்கப்பட்டுள்ளன. தற்போது இங்கு ஆர்மேனியர்கள், குர்துகள், அசர்பைஜான்கள், துருக்கியர்கள், ஜியார்ஜியர்கள் ஆகியோர் வாழ்கின்றனர்.\n\nSection::::வரலாறு.\nகி.மு. 4000 முதல் கி.மு.1000 வரை இங்கு இரும்பு, செம்பு, வெண்கலம் ஆகியவற்றாலான கருவிகளும், ஆபரணங்களும் பெருமளவில் உற்பத்தி செய்யப்பட்டுள்ளன. மேலும் அவை இதன் அண்டைய நாடுகளுக்கு வணிகப்பரிமாற்றங்களும் செய்யப்பட்டன. மேலும் இப்பகுதி ஏதேன் தோட்டங்களில் ஒன்றாக இருக்கலாம் என தொன்மவியல் நம்பிக்கைகளும் பாரம்பரியமாக காணப்படுகிறது.\nமேலும் ஆர்மேனிய பீடபூமியானது இரும்புகால மையமாகக் கருதப்படுகிறது மேலும் கி.மு இரண்டாயிரம் ஆண்டுகளின் பிந்தைய இரும்பு காலம் பற்றிய ஆதாரஙகள் கிடைத்த முதல் பகுதி இதுவேயாகும். முந்தைய இரும்பு காலத்தில் இதன் பெரும்பகுதி வான் பேரரசுவிற்கு உட்பட்ட பகுதியாக இருந்தது. பின்னர் இது மேதார்கள் மற்றும் ஒரோன்டிட் பேரரசின் கட்டுப்பாட்டில் வந்தது. \n\nகில்காமேசு என்ற பண்டைய கிரேக்க நூலில் ஆர்மேனிய பீடபூமியில் அமைந்திருந்த அராட்டா என்ற பகுதியைப் பற்றி விவரிக்கப்பட்டுள்ளது.\n\nபண்டையக் காலம் முழுவதும் மற்றும் மத்திய காலங்களில் ஆர்மேனிய மேட்டுநிலமானது, சாசானியப் பேரரசு, பைசாந்தியப் பேரரசு, பார்த்தீனியப் பேரரசு, அரபுக் கலீபா ஆகியவற்றின் போட்டிப்பிரதேசமாக இருந்தது. தொடக்க நவீன காலகட்டத்திலிருந்து இப்பகுதி ஈரானிய சபாவிட் பேரரசின் நேரடிக் கட்டுப்பாட்டில் வந்தது. பதினேழாம் நூற்றாண்டில் பொங்கியெழுந்த் ஒட்டோமான் பேரரசு மற்றும் சாபாவிடியப் பேரரசு ஆகியவற்றுக்கிடையே ஏற்பட்ட பல்வேறு போர்களில் இறுதியாக ஓட்டோமான்-சாபாவிடியப் போரின்(1623-39) விளைவாக மேற்கு ஆர்மேனியப் பகுதி சுஹாப் உடன்படிக்கையின் படி ஓட்டோமான் பேரரசின் வசமானது.\n\nகிழக்கு ஆர்மேனியா 19 ஆம் நூற்றாண்டு வரை ஈரானியர்களின் கையில் இருந்தது. அதன் பின்னர் ஏற்பட்ட துருக்கிமென்சாய் உடன்படிக்கையின் படி உருசியப் பேரரசிடம் கொடுக்கப்பட்டது. 19 ஆம் நூற்றாண்டின் முதற்பகுதியின் முடிவில் மேற்கு ஆர்மேனியாவை உள்ளடக்கிய ஆர்மேனிய பீடபூமியில் ஓட்டாமான் பேரரசின் செல்வாக்கு நிறைந்த பகுதிகள் ஓட்டோமான் கோளம் எனவும் உருசியச் செல்வாக்கு மிக்க இடங்கள் உருசிய கோளம் எனவும் எல்லைகள் உருவாயின. பின்னர் பல நூற்றாண்டுகளாக நடைபெற்ற பல்வேறு உருசியப - பாரசீகப் போர்களின் காரணமாக குவஜார் ஈரானியப் பகுதியில் உருசியப் பேரரசிற்கு ஏற்பட்ட இழப்பிற்கு ஈடு செய்யும் பொருட்டும் காகசீயம் மற்றும் கிழக்கு ஆர்மேனியா பகுதிகள் உருசியாவால் கைப்பற்றப்பட்டது.\n\nரிச்சர்ட் ஹோவன்னிசன் என்பவரது கூற்றின் படி \"ஆர்மேனிய இனப்படுகொலையானது சிறந்த மேட்டு நிலமான ஆர்மோனியாவில் வாழ்ந்த அம்மக்களின் உடல் மற்றும் ஆர்மோனியர்களது உடல் மற்றும் அவர்கள் வாழ்ந்ததற்கான சான்றுகளை அழித்து அப்பகுதிக்கு கிழக்கு அனடோலியா என்ற பெயரைப் பெற்றுத் தந்தது\". ஆர்மீனிய இனப்படுகொலை மற்றும் முதல் உலகப்போரினால் ஓட்டோமான் பேரரசு கலைக்கப்படும் வரை இப்பகுதி துருக்கி, ஈரான், சோவியத் ஒன்றியம், ஆகியவற்றின் எல்லைகளாக இருந்தது. பின்னர் ஜியார்ஜியா மற்றும் அசர்பைஜானின் பகுதிகளாக மாறியது.\n\nSection::::தாவரங்கள் மற்றும் விலங்கினங்கள்.\nரோமானியர்களால் ஆர்மேனிய இலந்தை என்றழைக்கப்பட்டு ஐரோப்பாவிற்கு கொண்டு செல்லப்பட்ட சர்க்கரை பாதாமி ஆர்மேனிய மேட்டுநிலத்தைத் தாயகமாகக் கொண்டது..\n"}
{"id": "284447", "url": "https://ta.wikipedia.org/wiki?curid=284447", "title": "டி. வி. ரத்தினம்", "text": "டி. வி. ரத்தினம்\n\nடி. வி. ரத்தினம் (\"T. V. Rathinam\", பிறப்பு: 1929) 1940களிலும், 50களிலும் பிரபலமான ஒரு தமிழ்த் திரைப்படப் பின்னணி, கருநாடக இசைப் பாடகி ஆவார்.\n\nSection::::ஆரம்ப வாழ்க்கை.\nதென்காசி வள்ளிநாயகம் ரத்தினம் என்ற இயற்பெயர் கொண்ட ரத்தினம், வள்ளிநாயகம் பிள்ளை, ஆவுடை அம்மாள் ஆகியோருக்கு பிறந்தவர். தம் ஏழாவது அகவையில் இராமலிங்க ஆச்சாரி என்பவரிடம் கருநாடக இசைப் பயிற்சியைத் தொடங்கினார். இலங்கையில் தம் முழுமையான கச்சேரியை நடத்தினார். சிறு வயதில் நாடகங்களிலும், திரைப்படங்களிலும் நடித்து வந்தவர், பின்னர் தமிழ்த் திரைப்படங்களில் பின்னணிப் பாடல்களைப் பாடிவந்தார்.\n\n1940 இல் தனது 10வது அகவையில் பக்த சேதா என்ற திரைப்படத்தில் நடித்தார். பின்னர் 1942 ஆம் ஆண்டில் கண்ணகி திரைப்படத்தில் சிறுமி கண்ணகியாக நடித்து, பாடல் ஒன்றையும் பாடினார். இதே வேளையில் கருநாடக இசைப் பயிற்சியை ராம்நாத் கிருஷ்ணன் என்பவரிடமும், பின்னர் செம்பை வைத்தியநாத பாகவதரிடமும் பெற்றார்.\n\nSection::::பின்னணிப் பாடகியாக.\n\"மிஸ் மாலினி\" (1947) படத்தில் இவர் பாடிய \"ஸ்ரீ சரசுவதி நமோ\", \"பாடும் ரேடியோ\" ஆகிய பாடல்கள் மூலம் பிரபலமானார். \"பொன்முடி\" (1950) திரைப்படத்தில் பிரபல இசை அமைப்பாளர் ஜி. இராமநாதனுடன் இணைந்து பாடினார்.\n\nதனிப் பாடல்களைத் தவிர ஜி. ராமநாதன், டி. ஆர். மகாலிங்கம், டி. ஏ. மோதி, திருச்சி லோகநாதன், ஏ. எம். ராஜா, டி. எம். சௌந்தரராஜன், சீர்காழி கோவிந்தராஜன், எஸ். சி. கிருஷ்ணன், எஸ். வி. பொன்னுசாமி ஆகிய பாடகர்களுடன் சேர்ந்து பாடியுள்ளார்.\n\n\n\n"}
{"id": "284448", "url": "https://ta.wikipedia.org/wiki?curid=284448", "title": "சியாங்சு", "text": "சியாங்சு\n\nசியாங்சு அல்லது ஜியாங்சு (), மக்கள் சீனக் குடியரசில் உள்ள ஒரு மாகாணம் ஆகும். இது சீனாவின் கிழக்குக் கடற்கரைப் பகுதியில் அமைந்துள்ளது. பரப்பளவு அடிப்படையில் சீனாவின் இரண்டாவது சிறிய மாகாணமாக உள்ள போதிலும், மக்கட்டொகை அடிப்படையில் இது சீனாவின் இரண்டாவது மாகாணமாகக் காணப்படுகின்றது. மொத்த தேசிய உற்பத்தியில் இரண்டாவதாக உள்ளது. இதன் வடக்கே சாண்டோங் மாகாணமும், மேற்கே அன்ஹுயி மாகாணமும், தெற்கே செஜியாங் மற்றும் சாங்காயும் எல்லைகளாக உள்ளன. \n\nSection::::வரலாறு.\nஆரம்ப காலத்தில் இப்பிரதேசம் மத்திய சீனாவின் நாகரிகங்களிலிருந்து வேறுபட்டதாக இருந்தது. பின்னர் சூ அரசமரபினரின் காலத்தில் தொடர்புகள் ஏற்படுத்தப்பட்டன. ஆன் அரசமரபினர் காலத்தில் இது இரு மாகாணங்களாக ஆட்சிசெய்யப்பட்டது.\n\nSection::::புவியியல்.\nஇது பெரிதும் தாழ்வான சமவெளியான நிலப்பரப்பைக் கொண்டுள்ளது. 68 சதவீதமான நிலப்பரப்பு சமவெளியாக உள்ளது. 18 சதவீதமான பரப்பு நீர்நிலைகள் ஆகும். சீனாவின் மிக நீண்ட ஆறான யாங்சி ஆறு இம்மாகாணத்தின் தெற்குப் பகுதியூடாகப் பாய்ந்து கிழக்கு சீனக்கடலில் கலக்கிறது. சீனப் பெரும் கால்வாய் இம்மாகாணத்தை வடக்கிலிருந்து தெற்காக ஊடறுத்துச் செல்கின்றது.\n\nSection::::அரசியல்.\nசீனாவின் ஏனைய பகுதிகளைப்போலவே இங்கும் இரு கட்சி அரசமைப்பைக் கொண்டுள்ளது. மாகாணத்தின் அதி உயர் அரச அதிகாரியாக மாகாண ஆளுநர் விளங்குகின்றார்.\n\nSection::::நிர்வாகப் பிரிவுகள்.\nஇம்மாகாணம் 13 மேல்நிலை நிர்வாகப் பிரிவுகளாகப் பிரிக்கப்பட்டுள்ளன. இவை 98 கவுண்டி அலகுகளாகப் பிரிக்கப்பட்டு மேலும் 1488 நகர நிலை அலகுகளாகப் பிரிக்கப்பட்டுள்ளன.\n\nSection::::பொருளாதாரம்.\n2014இல், சியாங்சு மாகாணத்தின் மொத்த உள்நாட்டு உற்பத்தி 4.8 ட்ரில்லியன் யுவான் ($759 பில்லியன் அமெரிக்க டொலர்) ஆகக் காணப்பட்டது. தனி நபர் வருமானம் 52,448 ரென்மின்பி ஆகக் காணப்பட்டது.\n\nஇம்மாகாணம் சிறந்த நீர்ப்பாசன வசதியைக் கொண்டுள்ளது. பிரதான பயிர்களாக நெல், கோதுமை, மக்காச்சோளம், சோளம் மற்றும் சிறுதானியங்கள் பயிரிடப்படுகின்றன. மேலும் பணப்பயிர்களான பருத்தி, நிலக்கடலை, சோயா அவரை, எள், தேயிலை போன்றவையும் விளைவிக்கப்படுகின்றன.\n\nSection::::மக்கட் பரம்பல்.\nஇம்மாகாணத்தில் பெரும்பான்மையாக ஆன் சீனர்கள் வசிக்கின்றனர். மேலும் மஞ்சு இனக்குழு, ஊய் இனக்குழு போன்றவை சிறுபான்மையினராக உள்ளனர்.\n\nSection::::போக்குவரத்து.\nநாஞ்சிங் லுக்கோ பன்னாட்டு விமானநிலையம் மாகாணத்தின் பிரதான விமானநிலையம் ஆகும். பெய்ஜிங்-சாங்காய் நகரங்களுக்கிடையிலான சிங்கு தொடர்வண்டிச் சேவை இம்மாகாணம் ஊடாகச் செல்கின்றது. நன்கு மேம்பட்ட சாலை வலையமைப்பை சியாங்சு கொண்டுள்ளது.\n"}
{"id": "284455", "url": "https://ta.wikipedia.org/wiki?curid=284455", "title": "டுயோங் தூ யோங்", "text": "டுயோங் தூ யோங்\n\nடுயோங் தூ யோங் (\"Dương Thu Hương\", பிறப்பு 1947) ஒரு வியட்நாமிய எழுத்தாளரும், அரசியல் மாற்றுக்கருத்தாளரும் ஆவார். வியட்நாமியப் பொதுவுடமைக் கட்சியின் முன்னாள் உறுப்பினரான இவர், இவரது படைப்புகளுக்காகவும், வியட்நாமிய அரசில் நிலவிய ஊழலை வெளிப்படையாக விமர்சித்ததற்காகவும் 1989 இல் கட்சியிலிருந்து நீக்கப்பட்டதோடு வெளிநாடு செல்ல அனுமதி மறுக்கப்படவும், சில காலம் சிறைவாசம் அனுபவிக்கவும் நேரிட்டது.\n\nSection::::இளமை வாழ்க்கை.\nவடக்கு வியட்நாமில் தாய் பின் மாநிலத்தில் 1947 இல் பிறந்த டுயோங் வியட்நாம் போர் உச்சமடைந்த கட்டத்தில் வயதுக்கு வந்த இளையோரில் ஒருவராவார். வியட்நாமியப் பண்பாட்டு அமைச்சகத்தின் கலைக்கல்லூரியில் மாணவியாக இருக்கும்போது தமது 20 ஆம் அகவையில் \"அமெரிக்கர்களுக்கு எதிரான போரில்\" களத்தில் முன்நின்று பணியாற்ற இளம்பெண்கள் படையில் தன்னார்வலராகச் சேர்ந்தார். போரின்போது கடுமையாகக் குண்டுவீச்சுக்கு ஆளான பைன் டிரீ தீன் பகுதியின் அடர்காடுகளிலும் சுரங்கங்களிலும் அடுத்த ஏழு ஆண்டுகளை டுயோங் கழித்தார்.\n\n\"குண்டுகளைவிடச் சத்தமாகப் பாடுவது\", வட வியட்நாமியப் படைகளுக்காக நாடக நிகழ்ச்சிகளை நடத்துவது ஆகியவற்றோடு, காயமடைந்தவர்களைக் கவனித்துக்கொள்வது, இறந்தவர்களை அடக்கம் செய்வது, சிப்பாய்களுடன் இணைந்து பணியாற்றுவது ஆகியவையும் அவரது பணிகளாக இருந்தன. அந்தக் குழுவில் இருந்த நாற்பது தன்னார்வலர்களுள் உயிரோடு எஞ்சிய மூவரில் இவரும் ஒருவர். 1979 இல் வியட்நாமைச் சீனா தாக்கியபோது நிகழ்ந்த குறுகிய காலமே நீடித்த சீன வியட்நாமியப் போரிலும் போர்முனையில் பணியாற்றினார்.\nஆனால், 1975 இல் நடந்த வியட்நாமிய மறு ஒன்றிணைப்பிற்குப் பிறகு, பொதுவுடைமைக் கட்சியால் உருவாக்கப்பட்ட ஒடுக்குமுறைச் சூழலுக்கு எதிராக வெளிப்படையாகக் குரலெழுப்பத் துவங்கினார். வடக்கோடு ஒப்பிடும்போது தெற்கு வியட்நாம் இருந்த மோசமான நிலை இவ்வாறு செயல்பட அவரைத் தூண்டியது.\n\nSection::::படைப்புகள்.\nஅவரது துவக்க கால நாவல்களான, \"குழந்தைப் பருவத்துப் பயணம்\" (\"Journey in Childhood\", 1985), \"காட்சிப்பிழைகளைக் கடந்து\" (\"Beyond Illusions\", 1987), \"பார்வையற்றவர்களின் சொர்க்கம்\" (\"Paradise of the Blind\", 1988) \"தொலைந்த வாழ்க்கை\" (\"The Lost Life\", 1989) ஆகியவை அவரது தாய்நாடான வியட்நாமில் வெளியிடப்பட்டு நன்கு விற்பனையான நிலையில் தடைசெய்யப்பட்டன. \"பார்வையற்றவர்களின் சொர்க்கமே\" ஆங்கில மொழியில் அமெரிக்காவில் வெளியான முதல் வியட்நாமிய நாவலாகும். அவரது அடுத்த மூன்று நாவல்களான \"பெயரற்ற ஒரு நாவல்\" (\"Novel Without a Name\", 1991), \"தூய இளவேனில் ஒன்றின் நினைவுகள்\" (\"Memories of a Pure Spring\", 2000), \"ஆளற்ற நிலம்\" (\"No Man's Land\", 2002) — ஆகியவை அமெரிக்காவில் வெளியாகவில்லை.\n\n1994 இல் அவருக்குப் பிரெஞ்சு அரசாங்கம் கலை, இலக்கியத்திற்கான செவாலியே பட்டத்தை வழங்கியது. டுயோங் பல சிறுகதைகளையும், திரைக்கதைகளையும் எழுதியுள்ளார். \"இளவேனில் நினைவலைகள்\" (\"Reflections of Spring\") என்ற கதை லின் தின் என்பவரால் மொழிபெயர்க்கப்பட்டு \"இரவு, மீண்டும்: வியட்நாமின் தற்காலச் சிறுகதைகள்\" (\"Night, Again: Contemporary Fiction from Vietnam\") என்ற தொகுப்பில் இடம்பெற்றுள்ளது. \"ஆளற்ற நிலம்\" (பிரெஞ்சில் \"Terre des oublis\"), பெமினா 2006 பரிசுக்கான இறுதிப்பட்டியலில் இடம்பெற்றதோடு, 2007 இல் எல் (\"Elle\") இதழின் பரிசினையும் வென்றது. .\n\n2006 இல் டுயோங் பாரிசுக்குப் புலம்பெயர்ந்தார். ஜனவரி 2009 இல் அவரது \"சிகரம்\" (பிரெஞ்சில் \"Au zénith\") நாவல் வெளியானது.\n\n\n"}
{"id": "284456", "url": "https://ta.wikipedia.org/wiki?curid=284456", "title": "சத்தர்பூர்", "text": "சத்தர்பூர்\n\nசத்தர்பூர், இந்திய மாநிலமான மத்தியப் பிரதேசத்தின் சத்தர்பூர் மாவட்டத்தில் உள்ளது. ஒரு லட்சத்துக்கும் அதிகமான மக்கள்தொகையை கொண்ட இந்திய நகரங்களில் இதுவும் ஒன்று. இங்கு 133,626 மக்கள் வாழ்கின்றனர். இந்த நகரம் சத்தர்பூர் மாவட்டத்தின் நிர்வாக தலைமையகம் ஆகும்.\n\nSection::::வரலாறு.\nசத்தர்பூர் 1785 ஆம் ஆண்டில் நிறுவப்பட்டது. புந்தல்கண்ட் சுதந்திரத்தின் நிறுவனர் புந்தல ராஜ்புத்திர தலைவர் சத்ராசலின் பெயரால் இந்த நகரம் பெயரிடப்பட்டது. மேலும் அவரது கல்லறை இங்கு அமைந்துள்ளது. இந்த அரசு 1785 ஆண்டு வரை அவரது சந்ததியினரால் ஆட்சி செய்யப்பட்டது. அதே நேரத்தில் ராஜபுத்திரர்களின் பொன்வார் குலம் சத்தர்பூரை கைப்பற்றியது. 1806 ஆம் ஆண்டில் பிரித்தானிய ராஜ்யத்தினால் குன்வார் சோனே சிங் பொன்வார்க்கு உத்தரவாதம் அளிக்கப்பட்டது. 1854 ஆம் ஆண்டில் வாரிசு கோட்பாட்டின் அடிப்படையில் பிரித்தானிய அரசிடம் தோல்வியுற்றதால் சத்தப்பூர் ஜகத் ராஜாவிற்கு வழங்கப்பட்டது. பொன்வர் ராஜாக்கள் 1,118 சதுர மைல் (2,900 கிமீ ) பரப்பளவையும், 1901 ஆம் ஆண்டில் 156,139 மக்கள்தொகையும் கொண்ட ஒரு சுதேச அரசை ஆட்சி செய்தனர்.\n\n1901 ஆம் ஆண்டில் சத்தர்பூர் நகரத்தில் 10,029 மக்கள் வசித்தனர்.\n\n\n\nSection::::மகாராஜாக்கள்.\n1947 ஆம் ஆண்டில் இந்தியா சுதந்திரம் அடைந்த பின்னர், சத்தர்பூரின் ராஜாக்கள் இந்தியாவுடன் இணைந்தனர். மேலும் சத்தர்பூர் புந்தல்கந்தின் மற்ற பகுதிகளுடன் சேர்ந்து இந்திய மாநிலமான விந்திய பிரதேசத்தின் ஒரு பகுதியாக மாறியது. விந்திய பிரதேசம் பின்னர் 1956 ஆம் ஆண்டில் மத்திய பிரதேச மாநிலத்துடன் இணைக்கப்பட்டது.\n\nSection::::புவியியல்.\nசத்தர்பூர் 24.9 ° N , 79.6 ° E இல் அமைவிடத்தை கொண்டது. இது சராசரியாக உயரம் 305 மீற்றர் (1000 அடி) உயரத்தில், மத்திய பிரதேசத்தின் வடகிழக்கு எல்லையில் அமைந்துள்ளது. இந் நகரம் எல்லைகளை உத்தரபிரதேசத்தின் பண்டா மாவட்டத்துடன் பகிர்ந்து கொள்கிறது. இது உத்தரபிரதேசத்தின் ஜான்சியிலிருந்து 133 கி.மீ தொலைவிலும், மத்திய பிரதேசத்தின் குவாலியரிலிருந்து 233 கி.மீ தொலைவிலும் உள்ளது.\n\nSection::::புள்ளிவிபரங்கள்.\n2011 ஆம் ஆண்டு சனத் தொகை கணக்கெடுப்பின்படி சத்தர்பூரில் 147 669 மக்கள் வசிக்கின்றனர். ஆண்கள் 53% வீதமும், பெண்கள் 47% வீதமும் காணப்படுகின்றனர். சத்தர்பூரின் சராசரி கல்வியறிவு விகிதம் 69% ஆகும். இது தேசிய சராசரி கல்வியறிவு 59.5% வீதத்தை விட அதிகமாகும். ஆண்களின் கல்வியறிவு 75% வீதமாகவும், பெண் கல்வியறிவு 62% வீதமாகவும் காணப்படுகின்றது. மக்கள் தொகையில் 15% வீதமானோர் 6 வயதுக்குட்பட்டவர்கள் ஆவார்கள்.\n\nSection::::பொருளாதாரம்.\nசத்தர்பூரில் பெரிய அளவிலான தொழில்கள் எதுவும் இல்லை. சிறிய அளவிலான தொழில்கள் நடைப் பெறுகின்றன. ஆனால் இந்த தொழில்கள் உள்ளூர் மக்களுக்கு போதுமான வேலைவாய்ப்பை வழங்க போதுமானதாக இல்லை. பொருளாதாரம் பெரும்பாலும் விவசாயத்தை சார்ந்தது. இருப்பினும், நகரம் வளர்ந்து வரும் தனியார் வணிகத் துறையைக் கொண்டுள்ளது. சத்தர்பூர் மாவட்டத்தில் பல கருங்கற் சுரங்கத் தொழில்கள் இயங்கி வருகின்றன.\n\nபெரும்பாலானவர்கள் விவசாயத்தை தங்கள் வாழ்வாதாரமாக நம்பியிருக்கிறார்கள். இந்த பகுதி வறட்சியால் பாதிக்கப்பட்ட பகுதியில் உள்ளடக்கப்படுகிறது. முழு மாவட்டமும் விவசாயம் மற்றும் குடிநீருக்கான நீர் நெருக்கடியை எதிர்கொள்கிறது.\n\nSection::::அரசியல்.\nஇது சத்தர்பூர் சட்டமன்றத் தொகுதிக்கும், டிக்கம்கட் மக்களவைத் தொகுதிக்கும் உட்பட்டது.\n\nSection::::நிர்வாகம்.\nசத்தர்பூர் காவல்துறை என்பது மத்திய பிரதேச காவல்துறையின் சட்ட அமலாக்கப்பிரிவாகும். இந்த மாவட்டம் 5 பொலிஸ் துணைப்பிரிவுகளாக பிரிக்கப்பட்டுள்ளது. இதில் 34 காவல் நிலையங்கள் மற்றும் 21 புறக்காவல் நிலையங்கள் உள்ளடங்குகின்றன.\n\nSection::::வானொலி, தொலைக்காட்சி நிலையங்கள்.\nசத்தர்பூருக்கு பிரசர் பாரதியின் கீழ் அகில இந்திய வானொலியின் வானொலி நிலையம் கிடைத்துள்ளது. இது 675 kHz அலைவரிசையில் ஒலிபரப்பப்படுகிறது. மேலும் இங்கு தூர்தர்சன் தொலைக்காட்சிக்கான கருவி பரப்பி டெரி சாலையில் அமைந்துள்ளது.\n"}
{"id": "284458", "url": "https://ta.wikipedia.org/wiki?curid=284458", "title": "இந்தோனேசிய ரூபாய்", "text": "இந்தோனேசிய ரூபாய்\n\nஇந்தோனேசிய ரூபாய் அல்லது ரூபியா (\"rupiah\", Rp) இந்தோனேசியாவின் அலுவல்முறை நாணயம் ஆகும். இந்தோனேசிய வங்கியால் வெளியிடப்பட்டுக் கட்டுப்படுத்தப்படும் இதன் ஐ.எசு.ஓ 4217 நாணயக் குறியீடு (ஐடிஆர்) \"IDR\" ஆகும். \"ரூபியா\" என்ற பெயர் இந்துத்தானியச் சொல்லான \"ரூப்யா\" (روپیہ),(रुपया), மற்றும் சமசுகிருத வேரிலிருந்து (रूप्य; வார்ப்பு வெள்ளி) வந்துள்ளது. பேச்சு வழக்கில் இந்தோனேசியர்கள் வெள்ளி என்பதற்கான இந்தோனேசியச் சொல்லான \"\"பெராக்\"\" என்பதையும் பயன்படுத்துகின்றனர். ஒவ்வொரு ரூபியாவும் 100 \"சென்களாகப்\" பிரிக்கப்பட்டுள்ளது; பணவீக்கத்தால் சென் நாணயங்களும் வங்கித்தாள்களும் புழக்கத்திலிருந்து மறைந்து விட்டன.\n\nரியாயு தீவுகளும் நியூ கினியின் இந்தோனேசியப் பகுதியும் முன்பு தங்களுக்கேயான ரூபியாவைப் பயன்படுத்தி வந்தன; ஆனால் முறையே 1964, 1971ஆம் ஆண்டுகளில் இருந்து இங்கும் தேசிய ரூபியாவே செயலாக்கப்பட்டது.\n\nSection::::தற்போது புழக்கத்தில் உள்ளவை.\nதற்போது 50 ரூபியா முதல் 1000 ரூபியா வரை நாணயங்கள் புழங்கி வருகின்றன. (ஒரு ரூபியா, அலுவல்முறையாகச் செல்லும் என்றாலும் நடைமுறையில் அதற்கு மதிப்பில்லை என்பதால் சுற்றில் இல்லை.) 1000 ரூபியா மதிப்பிலிருந்து 100,000 ரூபியா மதிப்பிலான வங்கித்தாள்கள் வெளியிடப்பட்டுள்ளன. ஒரு அமெரிக்க டாலருக்கு 13,448 ரூபியாக்கள் (அக். 2015) என்ற செலாவணியில் இந்தோனேசியாவின் மிக உயர்ந்த மதிப்புள்ள வங்கித்தாள் ஏறத்தாழ அமெரிக்க $7.45 இற்குச் சமமாக உள்ளது.\n\nSection::::நாணயங்கள்.\nதற்போது இருவகையான நாணயங்கள் புழக்கத்தில் உள்ளன: அலுமினியம், வெண்கலம். ஈருலோக நாணயங்கள் 1991–1998 காலத்திலும், எடை குறைந்த அலுமினிய நாணயங்கள் 1999 முதலும் பயன்படுத்தப்பட்டு வருகின்றன. குறைந்த மதிப்பினாலும் 100 ரூபியாவிற்குக் கீழான நாணயங்களுக்குத் தட்டுப்பாடு இருப்பதாலும் பணத்தொகைகள் அடுத்த மேல் அல்லது கீழ்த் தொகைக்கு முழுமையாக்கப்படுகின்றன; பல்லங்காடிகளிலும் கடைகளிலும் கடைசி சில ரூபியாக்களுக்கு மாற்றாக இனிப்புகள் வழங்குவதும் வழமையாக உள்ளது.\n\nSection::::நாணயத்தாள்கள்.\nதற்போது 1000 (2000 ஆண்டு வெளியானது), 5000 (2001), 20,000, 100,000 (2004), 10,000, 50,000 (2005) 2000 (2009) நாணயத்தாள்களும் 2010 இல் புதிய பதிப்பாக வெளியிடப்பட்ட 10,000 மற்றும் 2011 இல் வெளியிடப்பட்ட 20,000, 50,000, 100,000 நாணயத்தாள்களும் புழங்கி வருகின்றன. 1998–1999 ஆண்டுகளில் வெளியிடப்பட்ட நாணயத்தாள்கள் சனவரி 31, 2008 முதல் செல்லுபடியாகாதென அறிவிக்கப்பட்டது; இருப்பினும் இவற்றை இந்தோனேசிய வங்கியில் சனவரி 31, 2018 வரை மாற்றிக் கொள்ளலாம்.\n\nகுறைந்த மதிப்புள்ள நாணயத்தாள் இந்திய ரூபாய் 6.7க்குச் சமமாதலால், பேருந்துச் சீட்டுக்களுக்குக் கூட நாணயத்தாள்களே பயன்படுத்தப்படுகின்றன. 1000 ரூபியாவிற்கு மாற்றாக 2000 ரூபியா நாணயத்தாள்களை வெளியிட முடிவெடுத்து மிகுந்த நாட்களுக்குப் பிறகு 2000 ரூபியா நாணயத்தாள்கள் சூலை 9, 2009 இல் வெளியிடப்பட்டன. இருப்பினும் 1000 ரூபியா நாணயத்தாள்களும் 1000 ரூபியா நாணயங்களும் இரண்டுமே புழங்கி வருகின்றன.\n\n\n\nSection::::இந்திய ரூபாய் மதிப்பில்.\nஆகஸ்டு 2016 ஆண்டு நாணய மாற்று நிலவரப்படி ஒரு இந்திய ரூபாய்க்கு, 196.289 இந்தோனேசிய ரூபாய் என்ற விகிதத்தில் உள்ளது. \n\n"}
{"id": "284461", "url": "https://ta.wikipedia.org/wiki?curid=284461", "title": "செஹோர்", "text": "செஹோர்\n\nசெஹோர், இந்திய மாநிலமான மத்தியப் பிரதேசத்தின் செஹோர் மாவட்டத்தில் உள்ள நகரம். ஒரு லட்சத்துக்கும் அதிகமான மக்கள்தொகையை கொண்ட இந்திய நகரங்களில் இதுவும் ஒன்று. இங்கு 108,808 மக்கள் வசிக்கின்றனர்.\n\nSection::::அரசியல்.\nஇந்த நகரம் செஹோர் சட்டமன்றத் தொகுதிக்கும், போபால் மக்களவைத் தொகுதிக்கும் உட்பட்டது..\n"}
{"id": "284463", "url": "https://ta.wikipedia.org/wiki?curid=284463", "title": "தீபிகா சிங்", "text": "தீபிகா சிங்\n\nதீபிகா சிங் ஒரு இந்திய தொலைக்காட்சி நடிகை ஆவார். இவர் தியா ஆர் பாடி ஹம் என்ற இந்தி தொடரில் ஐ.பி.எஸ் சந்தியா ராடீ என்ற கதாபாத்திரத்தில் நடித்ததன் மூலம் பிரபலமானார். இவர் அத்தொடரின் இயக்குநரான ரோஹித் ராஜ் கோயல் என்பவரை 2014 ஆம் ஆண்டு மணந்தார். இவர்களுக்கு மே 20, 2017 அன்று ஒரு ஆண் குழந்தை பிறந்தது.\n"}
{"id": "284466", "url": "https://ta.wikipedia.org/wiki?curid=284466", "title": "முரைனா மாவட்டம்", "text": "முரைனா மாவட்டம்\n\nமுரைனா மாவட்டம் (Morena district, ) என்னும் மாவட்டம், இந்திய மாநிலமான மத்தியப் பிரதேசத்தில் உள்ளது..\n\nSection::::அரசியல்.\nஇந்த மாவட்டம் முழுவதும் முரைனா மக்களவைத் தொகுதிக்குள் உள்ளது. இந்த மாவட்டம் சபல்கர், ஜவுரா, சுமாவலி, முரைனா, திமானி, அம்பா ஆகிய சட்டமன்றத் தொகுதிகளாகப் பிரிக்கப்பட்டுள்ளது.\n\n"}
{"id": "284469", "url": "https://ta.wikipedia.org/wiki?curid=284469", "title": "மாவுலின்னாங்", "text": "மாவுலின்னாங்\n\nமாவுலின்னாங் என்னும் கிராமம், இந்திய மாநிலமான மேகாலயாவின் கிழக்கு காசி மலை மாவட்டத்தில் அமைந்துள்ளது. இங்கு வாழும் மக்கள் தாய்வழி சமூகத்தை பின்பற்றுகின்றனர். இது ஆசியாவிலேயே சுத்தமான கிராமம் என்று அறியப்படுகிறது. \n\nஇது பைனுர்ஸ்லா வட்டாரத்துக்கும், சட்டமன்றத் தொகுதிக்கும் உட்பட்டது.\n\nSection::::புவியியல்.\nஇது சில்லாங்கின் தெற்கில் 90 கி.மீ தொலைவில், இந்தியா-வங்காளதேசம் எல்லைக்கு அருகில் அமைந்துள்ளது.\n\nSection::::மக்கள்.\nஇங்கு ஏறத்தாழ 500 மக்கள் வசிக்கின்றனர்.\n\n2014ஆம் ஆண்டின் கணக்கெடுப்பின்படி, இங்கு 95 வீடுகள் உள்ளன. இங்கு வாழும் அனைவரும் கல்வி கற்றிருக்கின்றனர். இங்கு வாழும் மக்களின் முக்கியத் தொழில் வேளாண்மை ஆகும். முக்கியப் பயிர் பாக்கு ஆகும். இவர்கள் காசி இன மக்கள் ஆவர்.\n\nSection::::தாய்வழி சமூகம்.\nகாசி இன மக்கள், தங்கள் சொத்துக்களை கடைசி பெண்களுக்கே எழுதி வைப்பர். இங்கு தலைமுறையானது பெண்களை முன்னிறுத்தி இருக்கிறது. மகள்கள் தாயின் பெயரை தன் பெயருடன் சேர்த்து எழுதுவது வழக்கம்.\n\nSection::::தூய்மை.\nஇந்த ஊர் தூய்மைக்கு பெயர் பெற்றது. இங்கு சேர்க்கப்படும் கழிவுகளை மூங்கில் கூடைகளில் சேகரித்து, குழிக்குள் போட்டு, உரமாக பயன்படுத்துகின்றனர். டிஸ்கவர் இந்தியா என்ற பயண இதழ், இந்த ஊரை ஆசியாவின் சுத்தமான கிராமம் என்று 2003ஆம் ஆண்டில் அறிவித்தது. The phrase has since caught on. Moasunep Kichu's documentary on the village, for instance, is called Asia's Cleanest Village.\n\nSection::::சுற்றுலா.\nஇது சுற்றுலாத் தலமாகும். இங்கு வேர்களால் ஆன பழைமையான பாலம், சிறு முனையின் மீது சமன்பட்டு நிற்கும் பாறை ஆகியன உள்ளன. ஊர் முழுவதும் செடி,கொடி, மரங்களால் நிரம்பியுள்ளது. சுற்றுலாப் பயணிகள் தங்குவதற்கான குடில்கள் உள்ளன.\n\n"}
{"id": "284472", "url": "https://ta.wikipedia.org/wiki?curid=284472", "title": "யப்பான் கடல்", "text": "யப்பான் கடல்\n\nயப்பான் கடல் (\"Sea of Japan\") மேற்கு பசிபிக் பெருங்கடல், ஆசிய நிலப்பகுதி, யப்பானியத் தீவுக்கூட்டம் மற்றும் உருசியாவின் சக்காலின் தீவு ஆகியவற்றுக்கிடையே பரவியுள்ள கடல் ஆகும். இது யப்பான், வடகொரியா, உருசியா, மற்றும் தென்கொரியா ஆகியவற்றை எல்லைகளாகக் கொண்டது. முழுவதும் பசிபிக் பெருங்கடலால் முற்றிலும் சூழப்பட்டுள்ள காரணத்தால் மத்திய தரைக்கடல் போலவே இக்கடலிலும் அலைகள் எழுவதில்லை. இத் தனித்துவம் காரணமாக இக்கடலில் நீரின் உப்புத்தன்மை, கடல்வாழ் விலங்குகள் மற்றும் தாவரங்கள் பெருங்கடலினின்றும் வேறுபட்டு காணப்படுகின்றன. இக்கடலில் பெரிய தீவுகளோ, குடாக்களோ, முனைகளோ ஏதும் காணப்படவில்லை. இக்கடலின் உள்வாங்கும் மற்றும் வெளியேற்றும் நீர்மட்டமானது இதனருகிலுள்ள நீரிணைப்புகள், கடல்கள் மற்றும் பசிபிக் பெருங்கடலால் தீர்மானிக்கப்படுகிறது. இக்கடலில் கலக்கும் ஆறுகள் மொத்தமாக ஒரு விழுக்காடு அளவு நீரை மட்டுமே இக்கடலில் கலக்கின்றன. \n\nயப்பான் கடல் நீரில் ஆக்சிஜன் செறிவு அதிகமாகக் காணப்படுகிறது. எனவே இப்பகுதியில் உயிரினப் பல்தன்மை உற்பத்திக்கு இது முக்கியக் காரணமாக அமைந்துள்ளது. இதன் காரணமாக இப்பகுதியில் மீன்பிடித்தல் முக்கியப் பொருளாதார நடவடிக்கையாகத் திகழ்கிறது. அரசியல் காரணமாக இங்கு ஏற்றுமதி கட்டுப்படுத்தப்பட்ட போதிலும் கிழக்கு ஆசியாவின் பொருளாதார வளர்ச்சி அதிகரிப்பதற்கு இக்கடல் ஒரு முக்கிய பங்காற்றுகிறது.\n\nSection::::பெயர்கள்.\n\"ஜப்பான் கடல்\" (Sea of Japan) என்பது ஆங்கிலேயர்களால் இக்கடலுக்கு வைக்கப்பட்ட பெயராகும். பெரும்பாலான ஐரோப்பிய மொழிகளில் இவ்வாறே அழைக்க்கப்படுகிறது. எனினும் இக்கடலைச் சூழ்ந்துள்ள பகுதிகளில் இது வெவ்வேறு பெயர்களில் அழைக்கப்படுகிறது. இக்கடலின் மீது மேலாதிக்கம் கொண்ட நாடுகளை இதன் மூலம் இனங்காண முடிகிறது. \nசீன மொழியில் இக்கடல் ரைபன் ஹை Rìběn hǎi(日本海) எனவும், யப்பான்சுகொயே மோர் (Японское море, literally \"Japan Sea\") என உருசிய மொழியிலும், ஜோசியான் டோங்கேயி அல்லது ஜோசியான் கிழக்குக் கடல் (조선동해, literally \"Joseon East Sea\") என வடகொரிய மொழியிலும், டோங்கேயீ அல்லது கிழக்குக் கடல் (동해, literally \"East Sea\") என தென்கொரிய மொழியிலும் அழைக்கப்படுகிறது. இதன் பெயர்கள் பல சர்ச்சைகளையும் ஏற்படுத்தியது. தென்கொரிய மொழியில் கிழக்குக் கடல் என்றழைக்கப்படுவதே ஆங்கிலத்திலும் அழைக்கப்படுகிறது. ஐரோப்பிய மொழிகளில் பிரெஞ்சு மொழியில் இதன் பெயர் \"மெர் டு ஜப்பான்\"(Mer du Japon) என்பதாகும் மேலும் \"ஜப்பானிசுசெஸ் மியர்\" (Japanisches Meer) என ஜெர்மனியிலும், இத்தாலியில் \"மர் டெல் கியாப்பன்\" (Mar del Giappone) எனவும், ஸ்பானிய மொழியில் \"மர் டெல் ஜப்பான்\" (\"Mar del Japón) எனவும் அழைக்கப்படுகிறது. \n\nSection::::புவியியல்.\nயப்பான் கடலானது முற்காலத்தில் முழுவதும் நிலங்களால் சூழப்பட்ட, கிழக்கு ஆசியாவுடன் தொடர்பு கொள்வதற்கான நிலப்பாலமாக விளங்கியது. முந்தைய மயோசினியக் காலகட்டத்தில் ஜப்பான் வளைவு உருவாகத் தொடங்கியது. முந்தைய மயோசினியக் காலத்தில் ஜப்பான் கடல் திறப்பு மெல்ல மெல்ல அகன்று யப்பானிய நிலப்பகுதி வடக்கு, தெற்கு எனப் இரண்டாகப் பிரிந்தன. மயோசினியக் காலத்தில் யப்பான் கடல் மேலும் விரிவடைந்தது. அதன் பின்னர் பிந்தைய மயோசினியக் காலத்தில் ஜப்பான் நிலப்பகுதி பல தீவுக்கூட்டங்களாக பிளவடைந்தது இக்கால கட்டத்தில் யப்பானின் வடகிழக்குப் பகுதியில் உயர் மலைத் தொடர்கள் எழும்பத் தொடங்கின.\nSection::::நீரிணைகள்.\nதற்பொழுது வடக்கே சாகாலின்தீவு, உருசிய நிலப்பகுதிகள், மேற்கே கொரிய தீபகற்பம், கிழக்கிலும் தெற்கிலும், யப்பானிய ஒக்காயிடோ தீவுகள்,ஒன்சூ, கியுசூ ஆகிய தீவுகளால் சூழப்பட்டதாக அமைந்துள்ளது. இது மற்ற கடல்களுடன் அநிது நீரிணை வழியாகத் தொடர்புகொண்டுள்ளது. ஆசியநிலப் பகுதி மற்றும்சாகாலின் தீவுகளுக்கிடையேயுள்ள டார்டாரி நீரிணைப்பு, சாகாலின் தீவுகளுக்கும் ஒக்காயிடோ வுக்குமிடையேயுள்ள லா பெரௌசு நீரிணை, ஒக்காயிடோ மற்றும் ஒன்சூ தீவுகளுக்கிடையேயுள்ள சுகாரு நீரிணை, ஒன்சூ மற்றும் கியூசு தீவுகளுக்கிடையேயுள்ள கன்மொன் நீரிணை, கொரிய தீபகற்பத்திற்கும் கியூசு தீவிற்குமிடையேயுள்ள கொரிய நீரிணை ஆகியவையே அவையாகும். \n\nகொரிய நீரிணையானது மேற்கு கால்வாய் மற்றும் சுசிமா நீரிணையை உருவாக்குகிறது. சுசிமா தீவின் இருபுறங்களிலும் உருவான நீரிணைகள் அண்மைய நிலவியல் காலத்தில் உருவானதாகும். இவற்றுள் மிகப் பழமையானவை சுகாரு மற்றும் சுசிமா நீரிணைகள் ஆகும். இதன் உருவாக்கமானது யப்பானியத் தீவுகளில் நியோஜியக் காலத்தைய அதாவது 2.6 மில்லியன் ஆண்டுகளுக்கு முன் நிலவிய யானைகளின் இட மாற்றத்தை தடை செய்தது. சமீபத்தில் அதாவது 60,000 ஆண்டுமுதல் 11,000 ஆண்டுகளுக்கு முந்தைய உருவாக்கமான லா பெரௌசு நீரிணையானது ஒக்காயிடோ தீவுகளைப் பிரித்து முற்காலத்தைய மம்மூத்துகள் நகர்வதைத் தடுத்து நிறுத்தியது. இக்கடலின் நீரிணைகள் 100 மீட்டருக்கும் குறைவான ஆழமே கொண்டவை.இதன் காரணமாகவே யப்பான் கடல் நீரும், கடல் வாழ் உயிரிகளும் பெருங்கடலினின்று வேறாக தனித்துவம் மிக்கனவாக காணப்படுகின்றன. \nSection::::அமைப்பு.\nயப்பான் கடல் பரப்பு வரை பரவியுள்ளது. இதன் சராசரி ஆழம் ஆகும். இதன் அதிகபட்ச ஆழம் ஆகும்.இது தென்கிழக்கில் விரிவடைந்து வடகிழக்கே செல்லச்செல்ல குறுகியும் ஒரு கேரட் வடிவில் காணப்படுகிறது. இதனுடைய அதைக கடற்கரை நீளம்7,600 km ஆகும் இதில் பெரும்பகுதி (3,240 km) உருசியப் பகுதியில் அமைந்துள்ளது. கடல் வடக்கு தெற்காக 2,255 km வரை பரந்துள்ளது. இப்பகுதியின் அதிக பட்ச ஆழம் 1,070 km.\n\nSection::::வடிநிலங்கள்.\nயப்பான் கடலில் மூன்று முக்கிய கடல் வடிநிலங்கள் அமைந்துள்ளன. அவை தென்கிழக்கில் யமாட்டோ வடிநிலம், வடக்கில் சுசிமா வடிநிலம், தென்மேற்கில் யப்பானிய வடிநிலம் ஆகியனவாகும். கடல் தோற்றங்களில் மிகவும் ஆழமானது யப்பானிய வடிநிலமாகும். சுசிமா வடிநிலத்தில் 2300 மீட்டருக்கும் ஆழமான பகுதிகளும் உள்ளன. கிழக்கு கடற்கரைப் பகுதியில் கடலின் கண்ட அடுக்குகள் (கண்டத்திட்டு) பரந்து காணப்படுகின்றன, ஆனால் மேற்குக் கடற்கரைப் பகுதிகளில் குறிப்பாக கொரியக் கடற்கரைப் பகுதியில் இது குறுகியும் சரசரியாக 30 கி.மீ.ஆகவும் உள்ளது. \n\nSection::::கண்டத் திட்டுகள்.\nஇக்கடலில் (44° வடக்கிற்கும் மேல்) மூன்று தனித்துவமான கண்டத் திட்டுகள் காணப்படுகின்றன. இவை மாடிப்படி போன்ற அமைப்பில் காணப்படுகின்றன. இவை சற்றே தெற்காகச் சரிந்து முறையே 900–1400, 1700–2000 and 2300–2600 மீட்டர் ஆழங்களில் கடலில் நீருக்கடியில் ஆழ்கின்றன. இதன் கடைசிப் படிநிலை அமைப்பானது கடலின் மிக ஆழமான பகுதிவரை அதாவது 3500 மீட்டர் வரை மிகவும் செங்குத்தாக இறங்குகிறது. இதன் அடிப்பகுதி தட்டையாகவுள்ளது. ஆனால் இதில் சில பீடபூமிகளும் கடலடி மலைகளின் முகடுகளும் காணப்படுகின்றன. இவை வடக்கிலிருந்து மத்திய கடல் பகுதி வரை 2,300 மீட்டர் வரை பரவியுள்ளன. \nSection::::கடற்கரைப் பகுதி.\nயப்பானியக் கடற்கரைப்பகுதி ஓக்குஜிரி முகடு, சாடோ முகடு, அக்குசான் கடற்கரை, யாமாட்டோ முகடு, வாகாசா முகடு, ஓகி முகடு ஆகியவற்றை உள்ளடக்கிய பகுதியாகும். யாமாட்டோ முகடு பகுதியில் கிரானைட், ரியோலைட், பசால்ட் ஆகிய பாறைகள் காணப்படுகின்றன. இதன் அடிப்பகுதி சீரற்ற எரிமலைப்பாறைகளால் ஆனது. இக்கடலின் பெரும்பாலான பிற நிலப்பரப்புகள் கடல் சார்ந்த தோற்றங்களாகும். இதன் கடல் படுகையானது வரை கீழிறங்கியுள்ளது. மேலும் கண்ட இயற்கையின் காரணமாக இப்பகுதி சேறு, மணல் மற்றும் பாறைத் துண்டுகளால் மூடப்பட்டுள்ளது. இதன் ஆழமான பகுதி வண்டல் படிவுகளால் ஆனது. இப்படிவுகள் கடற்க்ரைப் பகுதிகளில் நீல நிறத்திலும் ஆழமான பகுதிகளில் சிவப்பு நிறத்திலும் காணப்படுகின்றன.\n\nSection::::தீவுகள்.\nஇக்கடலில் தென் கொரியாவின் \"உல்லெங்குடோ\" தீவைத் தவிர மிகப்பெரிய தீவுகள் எதுவும் காணப்படவில்லை. இதன் சிறிய தீவானது கிழக்குக் கடற்கரைப் பகுதியில் அமைந்துள்ளது. பிற இதன் அறியப்பட்ட தீவுகள் மொனெரான் தீவு, ரெபன் தீவு, ரிசிரி தீவு, ஓகுசிரி தீவு, ஓசிமா-ஒக்காயிடோ தீவுகள், சாடோ-நீகாட்டா தீவுகள், ஓகினசிமா-முனகாட்டா தீவுகள், உல்லெங்குடோ, ஆசுகோல்டு, ருசுக்கி தீவு, புடியாட்டின் தீவு ஆகியனவாகும். இதன் கடற்கரைப் பகுதி ஒரு கோடு போல நீண்டு குறைவான பெரிய முனைகள், குடாக்கள் கொண்டு நேராகக் காணப்படுகிறது. சாக்காலின் தீவில் இதன் கடற்கரை எளியதாகவும் ஜப்பானியத் தீவுகளில் இது சற்றே கரடுமுரடாகவும் உள்ளது.\nSection::::குடாக்கள்.\nஇக்கடலின் மிகப்பெரிய வளைகுடா உருசியப் பகுதியில் அமைந்துள்ள மகா பீட்டர் வளைகுடா ஆகும். மேலும் சோவெட்சுகயா கவான், விளாடிமிரா, ஓல்கா, போசியெத் ஆகியவையும் உருசியாப்பகுதியில் அமைந்துள்ளன. ஜப்பான் பகுதியில் இசிகாரி, ஹொக்காயிடோ, டோயாமா, வாகாசா ஆகியனவும் வடகொரியப் பகுதியில் கிழக்குக் கொரிய வளைகுடாவும் அமைந்துள்ளன. இதன் முக்கிய முனைகள் லாசரிவா, பெச்சனியீ, போவோரோட்னி, குரோமோவா, போகிபி, டைக், கொர்சாகொவா, கிரில்லான், சொயா, நொசாப்பு, தப்பி, நையுடா, ரெபன், ரிசிரி, ஓகுசிரி, சாடோ, ஓகி ஆகியனவாகும்.\n"}
{"id": "284473", "url": "https://ta.wikipedia.org/wiki?curid=284473", "title": "மீ சன்", "text": "மீ சன்\n\nமீ சன் (வியட்நாமிய உச்சரிப்பு: [mǐˀ səːn]) வியட்நாம் நாட்டில் உள்ள பண்டையகால இந்து கோயில்களின் தொகுதியாகும். இவை, 4 ஆவது முதல் 14 ஆவது நூற்றாண்டு வரையிலான காலகட்டத்தில் சம்பா அரசர்களால் கட்டப்பட்டவையாகும்.\nமீ சன், மத்திய வியட்நாமில் குவாங் நாம் மாகாணம்,டுய் சுயென் மாவட்டம், டுய் பூ கிராமத்திற்கு அருகில் உள்ளது. இரு மலைத்தொடர்களால் சூழப்பட்டு, இரு கிமீ அகலமுள்ள ஒரு பள்ளத்தாக்கில் இக்கோயில்கள் உள்ளன.\nசம்பா அரசர்களின் முக்கிய வழிபாட்டுத்தலமாகவும், அரச பரம்பரையினர் மற்றும் பெரும் வீர்ர்களின் நினைவிடமாகவும் இருந்துவந்துள்ளது. \nசமச்கிருதம் மற்றும் சம் மொழி கல்வெட்டுகள், 70 இக்கும் மேற்பட்டக் கோயில்கள் ஒருகாலத்தில் இங்கு இருந்தன. ஆனால், வியட்நாம் போரின்போது இவற்றில் பெரும்பாலனவை அமெரிக்க வான்வழித் தாக்குதலில் அழிந்துபோயின.\n1999 ஆம் ஆண்டு யுனெஸ்கோ உலகப் பாரம்பரியக் களமாக அறிவிக்கப்பட்டது.\nSection::::வரலாறு.\n70 இக்கும் மேற்பட்ட கோயில்கள், கல்லறைகளைக் கொண்ட மீ சன்னின் காலகட்டம், 4 ஆவது முதல் 14 ஆவது நூற்றாண்டு வரை எனக் கருதப்படுகிறது. எனினும், சில இடிபாடுகள் மற்றும் கல்வெட்டுக்கள் நான்காம் நூற்றாண்டிற்கும் முற்பட்டவையாக உள்ளன. டோங் டுவாங் நகரை தலைநகராகக் கொண்ட பண்டையகால சம்பா அரசின், கலாச்சார மற்றும் சமய புனிதத் தலைநகராக மீ சன் விளங்கியிருக்கூடும்.\n\nSection::::பத்ரவர்மனும் பத்ரேச்வரரும்.\nமீ சன்னில் கிடைத்துள்ள ஆதாரத்தின்படி பத்ரவர்மன் (380-413), பத்ரவேச்வரன் சிவாலயத்தை அமைத்தார். சிவன் இங்கு லிங்க வடிவில் உள்ளார். மீ சன் பள்ளத்தாக்கு முழுமையையும் இவ்வாலயத்திற்கு அர்பணிப்பதாக பத்ரவர்மன் கல்வெட்டுகளில் குறிப்பிட்டுள்ளார். \nசம்புவர்மன்\nபத்ரவர்மன் மறைவிற்கு இரு நூறாண்டுகள் கழித்து நெருப்பினால் பத்ரவேச்வரன் சிவாலயம் அழிவுற்றது. ஏழாம் நூற்றாண்டில், அரசர் சம்புவர்மன் (577-629) ஆலயத்தைப் புதுப்பித்து சம்பு-பத்ரவேச்வரன் என்று சிவலிங்கத்தை மறுநிர்மாணம் செய்தார். \nசம்புவர்மன் ஆட்சிக்காலத்தில் கி.பி. 605 இல், சீனத்தளபதி லீய் ஃபாங் சாம் நாட்டின்மீது படையெடுத்தார். சாம் பெரிதும் அழிவுற்றது. ஆனால், திரும்பிச் செல்லும்வழியில் கொள்ளை நோய்க்கு லீய் ஃபாங் உட்பட பெரும்பாலோனர் மாண்டனர் \n20 ஆம் நூற்றாண்டு ஆய்வாளர்களால் கட்டிடக்கலையின் அற்புதம் என வர்ணிக்கப்பட்ட இவ்வாலயம் வியாட்நாம் போரின்போது அமெரிக்கக் குண்டுவீச்சில் முற்றிலும் அழிந்தது. தற்போது ஒரு செங்கற்குவியலே மிஞ்சியுள்ளது.\nSection::::பிரகாசதர்மன்.\nபிரகாசதர்மன் (653-687), விகராந்தவவர்மன் என்ற பெயரில் அரியணை ஏறினார். தெற்கே அரசை விரிவுபடுத்தினார். சிவலிங்கங்களுக்கு கோசா எனும் உலோகக் கவசங்கள் வழங்கப்பட்டது. இவர் சிவன் மட்டுமல்லாது திருமாலையும் வழிபட்டார்.\n657 இல் இவர் நிறுவிய கல்வெட்டின் மூலம் சம்பா அரசர்களின் வம்ச மரபை அறிய முடிகிறது.\n\nSection::::பிற்காலம்.\nஅடுத்தடுத்த அரசர்கள் பழையக் கோயில்களை புதுப்பித்ததுடன், புதிய கோயில்களையும் நிர்மாணித்தனர். பின்வந்த பல நூற்றாண்டுகளுக்கு, மத்திய வியட்நாமின் கலாச்சார மற்றும் சமய புனிதத் தலைநகராக மீ சன் விளங்கியது.\nஈசனபத்ரேச்வரா உள்ளிட்ட பல கோயில்கள் 10 ஆம் நூற்றாண்டில் கட்டப்பட்டன.\nகி.பி.1243 இல் ஐந்தாம் செய இந்திவர்மன் சில திருப்பணிகள் செய்துள்ளார். 15 ஆம் நூற்றாண்டின் முற்பகுதியில் சாம் அரசு, வியட் அரசிடம் மீ சன் உள்ளிட்டப் பகுதிகளை இழந்தது. \nதற்காலத்திய ஆய்வுகள்\nமத்திய வியட்நாமை வியட் கைப்பற்றியதும் சாம்பா அரசு வீழ்ந்தது. 1898 இல் பிரெஞ்சு ஆய்வாளர் எம்.சி.பாரிச் கண்டுபிடிக்கும்வரை, மீ சன் முற்றிலும் கைவிடப்பட்டிருந்தது. \nSection::::மறுசீரமைப்பு.\n1937-1938 இல் சில சிறு கோயில்கள் மறுசீரமைக்கப்பட்டன. 1939-1943 இல் பெரிய கோயில்கள் மறுசீரமைக்கப்பட்டன. 1969 இல் வியாட்நாம் போரின்போது அமெரிக்கக் குண்டுவீச்சில் இவை அழிந்தன.\nசில சிலைகள் பிரான்சு, வியாட்நாம் அருங்காட்சியகங்களில் உள்ளன.\nSection::::கட்டிடமைப்பு.\nஇவை பெரும்பாலும் செங்கற்கட்டிடங்களாகும். சுடப்பட்ட செங்கற்களைக் கொண்டு கட்டப்பட்டனவா அல்லது கட்டப்பட்டப் பிறகு மொத்தமாகக் கட்டிடம் சுடவைக்கப்பட்டதா என்ற சர்ச்சை நிலவுகிறது. வேலைப்பாடுகள் தனியாகச் செய்து செருகப்படாமல், செங்கல் அமைப்பு கட்டி முடிவுற்றதும், அச்செங்கல்மீதே செதுக்கப்பட்டுள்ளன.\nவெவ்வேறு கால கட்டிடங்கள் வெவ்வேறு பாணியில் உள்ளன.\nSection::::கல்வெட்டுகள்.\nசமச்கிருதம் மற்றும் சம் மொழியில் கல்வெட்டுகள் தனியான கற்பலகை, கற்தூண்களில் எழுதி நிறுவப்பட்டுள்ளன. இந்திய வரிவடிகள் பயன்படுத்தப்பட்டுள்ளன. \n"}
{"id": "284478", "url": "https://ta.wikipedia.org/wiki?curid=284478", "title": "பாராதீப்", "text": "பாராதீப்\n\nபாராதீப், இந்திய மாநிலமான ஒடிசாவின் ஜகத்சிங்பூர் மாவட்டத்தில் உள்ள துறைமுக நகரம் ஆகும்.\n\nSection::::பொருளாதாரம்.\nபாராதீப் துறைமுகம், ஒடிசாவின் முன்னணி துறைமுகம் ஆகும். இது ஆண்டு தோறும் 57 மில்லியன் (5.7 கோடி) டன் சரக்குகளை கையாளும் திறன் கொண்டது. இங்கு நிலக்கரி, இரும்புத்தாது ஆகியன முக்கிய சரக்குகளாகும்.\n\nஇது தவிர, இங்கு பாஸ்பேட், உரம், பெற்றோல், எண்ணெய் உள்ளிட்டவற்றுக்கான அரசு நிறுவனங்களும் உள்ளன.\n\n"}
{"id": "284480", "url": "https://ta.wikipedia.org/wiki?curid=284480", "title": "பாராதீப் துறைமுகம்", "text": "பாராதீப் துறைமுகம்\n\nபாராதீப் துறைமுகம், இந்திய மாநிலமான ஒடிசாவின் ஜகத்சிங்பூர் மாவட்டத்தில் உள்ள செயற்கைத் துறைமுகம் ஆகும். இந்த துறைமுகம் இந்திய அரசுக்கு சொந்தமானது. இது பாராதீப் துறைமுக நிறுவனத்தால் இயக்கப்படுகிறது.\n\nSection::::வசதிகள்.\nநிலக்கரியை தன்னியக்கமாக கையாளும் இயந்திரம் 20 மில்லியன் (2 கோடி) டன் நிலக்கரியை ஆண்டுதோறும் கையாள்கிறது.\nஇந்த துறைமுகத்தில் இரயில் பாதையும் உண்டு. இதன் மூலம் சரக்குகளை நகர்த்திச் செல்ல முடியும். இந்த பாதை இந்திய இரயில்வேயின் பாதையுடன் இணைக்கப்பட்டுள்ளது. இங்கிருந்து 5ஏ தேசிய நெடுஞ்சாலையின் வழியாக கட்டக் உள்ளிட்ட நகரங்களுக்கு சரக்குகள் எடுத்துச் செல்லப்படுகின்றன.\n"}
{"id": "284481", "url": "https://ta.wikipedia.org/wiki?curid=284481", "title": "ஏர் மொழி", "text": "ஏர் மொழி\n\nஏர் மொழி \"(Aer)\" என்பது ஓர் இந்திய ஆரிய மொழியாகும். இம்மொழி பாக்கித்தானில் உள்ள சிந்து மாகாணத்தின் மக்கள் தொகையில் 300 பேரால் பேசப்படுகிறது. குசராத்தி மொழிகளில் ஒன்று என ஏர் மொழியும் வகைப்படுத்தப்படுகிறது. ஆனால் இனப்பண்பாட்டு மொழியியல் ஆய்வறிக்கைகள் இம்மொழியை சிந்தி மொழி வகையான கோலி மொழிக்கு நெருக்கமாக இருப்பதாக தெரிவிக்கின்றன.\n\n"}
{"id": "284484", "url": "https://ta.wikipedia.org/wiki?curid=284484", "title": "மதேசி மக்கள்", "text": "மதேசி மக்கள்\n\nமதேசி () என்பது நேபாளத்தின் மதேஷ், தருஹட் சமவெளிப் பகுதியைச் சேர்ந்த ஒரு இனக்குழு ஆகும்.\nபொதுவாக மதேசிகள் என்பது நேபாளத்தைப் பூர்விகமாகக் கொண்டவர்களையும், இந்திய வம்சாவளி நேபாளிகளையும், இந்தியாவின் பிகார், உத்தரப்பிரதேச மாநிலங்களிலிருந்து இடம்பெயர்ந்து சர்ச்சைக்குரிய 2007ஆம் ஆண்டு நேபாளக் குடியுரிமைச் சட்டப்படி குடியுரிமை பெற்றவர்களையும் உள்ளடக்கியே குறிக்கிறது. \"மதேசி\" என்பது, நேபாளத்தின் தராய் சமவெளிப் பகுதி முழுமையையும் சுட்டும் \"மதேஷ்\" என்ற நிலப்பகுதியில் வசிக்கும் மக்களைக் குறிக்க, மலைப்பகுதி மக்களான தாரு மக்கள் சூட்டிய பெயராகும்.\n\nநேபாள நாட்டின் புதிய அரசியலமைப்பு சட்டத்தை மதேசி மக்கள் எதிர்த்து தொடர் போராட்டங்கள் நடத்தி வருகின்றனர்.\n"}
{"id": "284508", "url": "https://ta.wikipedia.org/wiki?curid=284508", "title": "பராந்தகன் மகள் (புதினம்)", "text": "பராந்தகன் மகள் (புதினம்)\n\nபராந்தகன் மகள் விக்கிரமன் எழுதிய வரலாற்றுப் புதினமாகும். கி.பி. 907-953 வரை சோழ நாட்டை ஆண்டு வந்த பராந்தக சோழனின் காலப்பின்னணியில், அவரது மகள் வீரமாதேவியின் திருமணம் மற்றும் அதைத் தொடர்ந்து நிகழ்ந்த நிகழ்ச்சிகளை அடிப்படையாகக் கொண்டு அமைந்த கதையாகும். \n\nSection::::அமைப்பு.\nஇந்தப் புதினம் 31 அத்தியாயங்கள் கொண்ட ஒரே தொகுதியாக அமைந்துள்ளது. \n\nSection::::கதை மாந்தர்.\nஇராஜாதித்தன், கண்டராதித்தன், அரிஞ்சய சோழன், வீரமாதேவி, அநுபமா, வெள்ளங்குமரன், இராட்டிரகூட அரசன் கோவிந்தன் ஆகியோர் இக்கதையில் முக்கிய மாந்தராவர். \n\nSection::::மேற்கோள்கள்.\nகன்னிமாரா நூலகம் \n"}
{"id": "284510", "url": "https://ta.wikipedia.org/wiki?curid=284510", "title": "அல்த்தாய் மலைத்தொடர்கள்", "text": "அல்த்தாய் மலைத்தொடர்கள்\n\nஅல்த்தாய் மலைத்தொடர்கள் (Altai Mountains or Altay Mountains) கிழக்கு நடு ஆசியாவில் உள்ள, கசக்ஸ்தான், ருசியா, சீனா மற்றும் மங்கோலியா நாடுகளை இணைக்கிறது. இம்மலைத் தொடர்களில் காட்டுன் ஆறு, லிர்டிஸ் ஆறு மற்றும் ஓப் ஆறு உற்பத்தியாகிறது. அல்த்தாய் மலைத்தொடரின் பெரும் பகுதிகள் மங்கோலியா மற்றும் ருசியா கொண்டுள்ளது. கசக்ஸ்தான் மற்றும் சீனாவும் சிறு பகுதிகளைக் கொண்டுள்ளது. அல்த்தாய் மலைத்தொடர்களில் அல்த்தாய் குடியரசு அமைந்துள்ளது.\n\nSection::::பெயர்க் காரணம்.\nமங்கோலியா மொழியில் அல்-தாய் என்பதற்கு \"தங்க மலை\" என்று பொருள்படும். துருக்கிய மொழியில் \"அல்\" என்பதற்கு சிவப்பு என்றும், \"டாக்\" என்பதற்கு மலை என்றும் பொருள்படும். கசக்ஸ்தான், துருக்கி, மங்கோலியா, சீனா, கொரியா போன்ற நாடுகளில் பேசப்படும் அல்தாயிக் மொழிகள், இம்மலையின் பெயரால் அழைக்கப்படுகிறது.\n\nSection::::நிலவியல்.\n \n\nஇம்மலைத்தொடரின் வடக்கு பகுதியை \"செயிலுகேம்\" மலைகள் அல்லது \"கொல்லிவான் அல்த்தாய்\" என்றழைக்கப்படுகிறது.\n\nஇம்மலைத் தொடரில் \"உல்ஸ் ஏரி\" , \"கையர்காஸ் ஏரி\" , \"தோர்கோன் ஏரி\" , \"கர் ஏரி\" போன்ற ஏரிகள் அமைந்துள்ளது.\nவடமேற்கு மலைத்தொடர்கள் மிகவும் சரிந்து, ஏறுவதற்கு கடினமாக உள்ளது. 4,440 மீட்டர் மற்றும் 4506 மீட்டர் உயரமும் 30 சதுர கிலோ மீட்டர் பரப்பளவு கொண்ட இரட்டை கொடுமுடிகள் உடைய பெலுகா பனி படர்ந்த கொடுமுடிகள், பல பனியாறுகளை உருவாக்குகிறது. இவ்விரட்டை கொடுமுடிகளை அல்த்தாய் மக்கள் கட்யின் பாசி (Kadyn Bazhy) என அழைப்பர்.\nஇம்மலைத் தொடரின் இரண்டாவது உயரமான கொடுமுடியான குயிட்டின் கொடுமுடி, மங்கோலியாப் பகுதியில் அமைந்துள்ளது. குயிட்டின் கொடுமுடி 4374 மீட்டர் உயரம் கொண்ட்து.\n\nஅல்த்தாய் மலைத்தொடரில் தென்மேற்கு பகுதியில் 600 முதல் 1,100 மீட்டர் உயரத்தில் உள்ள பல சிறிய துணை மேட்டு நிலங்களில், 30 சதுர கிலோ மீட்டர் பரப்பளவு கொண்ட காதுன் மேட்டு நிலம் பல்லுயிர்களை கொண்டுள்ளது.\nகொல்லிவான் ஏரியைக் கொண்ட சார்ஷ் மேட்டு நிலம் நன்கு பண்பட்ட நிலமாக உள்ளது. உபா ஆற்றின் மேற்கு சமவெளிகளான உல்பா மற்றும் புக்தர்மா சமவெளிகளில், மக்கள்தொகை அதிகமாக உள்ளது. வடமேற்கின் அல்த்தாய் மலைத்தொடரின், சீனாவின் புக்தர்மா சமவெளியில், 18ஆம் நூற்றாண்டில் இரசியத் திருச்சபையைச் சேர்ந்த இரசிய குடியானவர்கள் உருவாக்கிய அல்த்தாய் குடியரசு, 1869இல் சோவியத் ஒன்றியத்துடன் இணைத்தனர்.\n\n\nSection::::காட்டுயிர்கள்.\nஅல்த்தாய் மலைகளில் வளரும் செடி, கொடிகளுக்கு ஏற்ப, பல்வேறு பட்ட காட்டுயிர்கள் காணப்படுகிறது. அவைகளில் முக்கியமான காட்டுயிர்கள், சைபீரியன் வரையாடுகள், அபூர்வ செம்மறியாடுகள், அல்த்தாய் மான்கள், காட்டுக் கலைமான்கள், சைபீரியன் கஸ்தூரி மான்கள், சைபீரிய கவரி மான்கள், கடமான்கள், காட்டுப் பன்றிகள், ஆசிய காட்டு நாய்கள், மங்கோலியன் சிறுமான்கள், பனிச் சிறுத்தைகள், The தியான் ஷான் செந்நாய்கள், காஸ்பியன் புலிகள் அடங்கும்.\n\nSection::::வரலாறு.\n33,000 ஆண்டுகளுக்கு முன்னர் நாய் போன்ற காட்டுயிர்கள் மட்டும் காணப்பட்ட இப்பகுதியில், வெண்கலக் காலத்திலிருந்து, அல்த்தாய் மலைத்தொடர்களில் ஆசியா மற்றும் ஐரோப்பா கண்டங்களிலிருந்து மக்கள் குடியேறத் துவங்கினர்.\n\nSection::::உலகப் பாரம்பரியக் களம்.\nருசியாவின் சைபீரியா பகுதியில் அமைந்த அல்தாய் மலைத்தொடரில் 16,178 சதுர கிலோ மீட்டர் பரப்பளவு கொண்ட பெரும் பகுதியில் அமைந்த அல்த்தாய் மற்றும் காதுன் இயற்கை காப்புக் காடுகள், டெலிஸ்கோயி ஏரி, பெலுகா கொடுமுடி, உகோக் பீடபூமி பகுதிகளை யுனேஸ்கோ நிறுவனம் இயற்கை சார்ந்த உலகப் பாரம்பரியக் களமாக அறிவித்துள்ளது. இப்பகுதியில் ஸ்டெப்பி புல்வெளிகளும், காட்டுப் புல்வெளிகளும், கலப்பு காடுகளில், பனிச் சிறுத்தைகள், சைபீரியா வரையாடுகள், அல்தாய் வெள்ளாடுகள் கொண்டுள்ளது.\n\nSection::::நிலநடுக்கம்.\nசைபீரியாவின் வடக்கு அல்டாய் மலைதொடர், நிலநடுக்கப் பகுதியில் அமைந்துள்ளது. மலைத்தொடரின் சைபீரியா பகுதியான சுயா வடிநில நிலப்பகுதியில், 27 செப்டம்பர் 2003 அன்று 7.3 ரிக்டர் அளவு நிலநடுக்கம் பதிவானது. இதனால் பெல்திர் கிராமம் முழுவதும் அழிந்ததுடன், 10.6 மில்லியன் டாலர் அளவிற்கு பொருட்சேதம் ஏற்பட்டது.\n\n"}
{"id": "284511", "url": "https://ta.wikipedia.org/wiki?curid=284511", "title": "கோரக்பூர் சந்திப்பு தொடருந்து நிலையம்", "text": "கோரக்பூர் சந்திப்பு தொடருந்து நிலையம்\n\nகோரக்பூர் சந்திப்பு, இந்திய மாநிலமான உத்தரப் பிரதேசத்தின் கோரக்பூரில் உள்ளது. இது வடகிழக்கு ரயில்வே மண்டலத்துக்கு உட்பட்டது.\n\nஇன்றைய நிலையில், உலகத்திலேயே நீளமான நடைமேடை இங்கு தான் உள்ளது.\n\nஇது இந்திய அளவில் முதன்மையான நூறு தொடருந்து நிலையங்களில் ஒன்று.\n\nஒவ்வொரு நாளும் 189 தொடர்வண்டிகள் நின்று செல்கின்றன. நாள்தோறும் 270,000 பயணிகள் வந்து செல்கின்றனர்.\n\n"}
{"id": "284518", "url": "https://ta.wikipedia.org/wiki?curid=284518", "title": "லோகமானிய திலக் முனையம் - கோரக்பூர் வாராந்திர விரைவுவண்டி", "text": "லோகமானிய திலக் முனையம் - கோரக்பூர் வாராந்திர விரைவுவண்டி\n\nலோகமானிய திலக் முனையம் - கோரக்பூர் வாராந்திர விரைவுவண்டி, இந்திய இரயில்வேயினால் இயக்கப்படுகிறது. இது மும்பையின் லோகமானிய திலக் முனையத்தில் இருந்து கோரக்பூர் சந்திப்பு வரை சென்று திரும்பும். இது கோண்டா, பலராம்பூர், பதனி வழியாக செல்கிறது. இது 11079 என்ற எண்ணுடன் கிளம்பி, 11080 என்ற எண்ணுடன் திரும்புகிறது. இந்த வண்டி 2015 நவம்பர் 22ஆம் நாள் முதல் இயக்கப்படுகிறது.\n\n"}
{"id": "284521", "url": "https://ta.wikipedia.org/wiki?curid=284521", "title": "பாலி யாத்திரை", "text": "பாலி யாத்திரை\n\nபாலி யாத்திரை, இந்தோனேசியாவின் பாலி தீவுக்கு பயணித்த பழங்கால ஒரிய கடற்பயணிகளை நினைவுகூரும் நிகழ்வாகும். இதை போய்த்த பந்தாணா என்றும் குறிப்பிடுகின்றனர். பண்டைக்காலத்தில் இந்தோனேசியாவின் பாலி, சுமாத்திரா, போர்னியோ உள்ளிட்ட இடங்களுக்குக் கடல்வழியாக ஒரியர்கள் பயணித்திருக்கின்றனர்.\n\nகுழந்தைகள் மகாநதியிலும், நீர்ப்பரப்பிலும் பேப்பர் கப்பல்களை விடுகின்றனர். மக்கள் பாரம்பரிய பாடல்களைப் பாடுகின்றனர்.\n\n"}
{"id": "284527", "url": "https://ta.wikipedia.org/wiki?curid=284527", "title": "பட்டிண்டா", "text": "பட்டிண்டா\n\nபட்டிண்டா (பஞ்சாபி மொழி: ਬਠਿੰਡਾ), இந்திய மாநிலமான பஞ்சாபின் பட்டிண்டா மாவட்டத்தில் உள்ள நகரம். ஒரு லட்சத்துக்கும் அதிகமான மக்கள்தொகையை கொண்ட இந்திய நகரங்களில் இதுவும் ஒன்று. இங்கு 285,813 மக்கள் வாழ்கின்றனர்.\n\nஇங்கு அனைத்திந்திய மருத்துவ அறிவியல் கழகம் அமைந்துள்ளது.\n\n"}
{"id": "284532", "url": "https://ta.wikipedia.org/wiki?curid=284532", "title": "மார்செல்லோ மால்பிகி", "text": "மார்செல்லோ மால்பிகி\n\nமார்செல்லோ மால்பிகி (\"Marcello Malpighi\", 10 மார்ச் 1628 - 29 நவம்பர் 1694) இத்தாலியில் பிறந்த உயிரியலாளரும், மருத்துவரும் ஆவார். அரிஸ்டாடிலின் தத்துவம் பயின்ற அவர் பின் மருத்துவரானார். அறிவியல் ஆய்வில் தன்னை ஈடுபடுத்திக் கொண்ட அவர் கற்பித்தலில் அதிக நாட்டம் உடையவராக காணப்பட்டார். ஒப்பீட்டு உளவியலுக்கு அடித்தளமிட்டவராக கருதப்படுகிறார். பட்டுப்பூச்சியில் தான் செய்த ஆய்வுகளை 1669ஆம் ஆண்டு வெளியிட்டார். இவ்வகை பூச்சிகளுக்கு சுவாசிப்பதற்கு நுரையீரல் கிடையாது என்றும், இவைகள் உடலின் பக்கவாட்டுத்துளைகள் மூலமாக வாயுமண்டல காற்றை உள்ளிழுத்து, நுண்குழல்கள் வழியாக சுவாசிக்கின்றன என்று விளக்கினார். இந்த நுண்குழலுக்கு மூச்சுக்குழல் எனவும் பெயரிட்டார்.\n\nநுரையீரல் செல்களை அறுவை செய்து பார்த்து, அதன் சிறிய, மெல்லிய சுவர் கொண்ட தந்துகிகள் இருப்பதை கண்டறிந்தார். தந்துகிகள்தான் தமனிகளையும், சிரைகளையும் இணைக்கின்றன என்றும், அவை இரத்தத்தை இதயத்தை நோக்கி செலுத்துகிறது என்றும் , சுற்றோட்டத்தொகுப்பு நிகழ்த்தக்கூடிய அனைத்து வேலைகளையும் தந்துகிகளே நிகழ்த்துகின்றன என்பதை வெளி உலகிற்குத் தெரியப்படுத்தினார். ஏராளமான உடல் உள்ளுறுப்புகள் அவருடைய பெயரைத்தாங்கி நிற்கின்றன. சுற்றோட்ட, நிணநீர் ஓட்டத்தோடு தொடர்புடைய மால்பிஜியன் துகள்கள், புறத்தோல் திசுவில் காணப்படும் மால்பிஜியன் அடுக்கு, பூச்சிகளில் காணப்படும் மால்பிஜியன் குழல்கள் இதற்கு உதாரணங்களாகும்.பூச்சிகளில் மால்பிஜியன் குழல்கள் நைட்ரஜன் அடங்கிய கழிவுப் பொருள்களான யூரிக் அமிலம் மற்றும் நீரை மலத்திலிருந்து வெளியேற்றுகின்றன என்பதை மால்பிஜி கண்டறிந்தார்.\n"}
{"id": "284538", "url": "https://ta.wikipedia.org/wiki?curid=284538", "title": "கிளவுட் பெர்னாட்", "text": "கிளவுட் பெர்னாட்\n\nகிளவுட் பெர்னாட் (\"Claude Bernard\", சூலை 12, 1813 - பிப்பிரவரி 10, 1878) உடல் செயலியல் என்ற உயிரியல் துறையை முதலில் உருவாக்கியவர். பிரான்சு நாட்டைச் சேர்ந்த இவர் க்ளவுட் பெர்னாட் மனித உடலுக்கு சக்தியை கொடுப்பது குளுக்கோஸ் என்றும், அது கல்லீரலில் கிளைக்கோஜனாக மாற்றப்பட்டு சேமிக்கப்படும் என்றும், உடலுக்கு தேவைப்படும்போது மீண்டும் சுற்றோட்டத்தில் கலக்கும் என்பதையும் கண்டறிந்திருந்தார். மருந்துகள் உடற்செயலையும், நரம்பு மண்டலத்தையும் எவ்வாறு மாற்றும் என்பதையும் அறிந்திருந்தார்.\n"}
{"id": "284540", "url": "https://ta.wikipedia.org/wiki?curid=284540", "title": "தவுபல் மாவட்டம்", "text": "தவுபல் மாவட்டம்\n\nதவுபல் மாவட்டம், இந்திய மாநிலமான மணிப்பூரின் மாவட்டங்களில் ஒன்று. இது 519 சதுர கிலோமீட்டர் பரப்பளவை உடையது. இங்கு 422,168 மக்கள் வாழ்கின்றனர். இதன் தலைமையகம் தவுபல் நகரத்தில் உள்ளது.\n\nஇந்த மாவட்டத்தின் தெற்கு பகுதியில் லோக்டாக் ஏரி அமைந்துள்ளது.\n\nSection::::ஆட்சிப் பிரிவுகள்.\nஇந்த மாவட்டம் தவுபல், கக்சிங், லிலோங் ஆகிய மூன்று உட்பிரிவுகளாகப் பிரிக்கப்பட்டுள்ளது. இந்த மாவட்டத்தில் 10 சட்டமன்றத் தொகுதிகள் உள்ளன.\n\n"}
{"id": "284543", "url": "https://ta.wikipedia.org/wiki?curid=284543", "title": "நிங்கோல் சக்கோபா", "text": "நிங்கோல் சக்கோபா\n\nநிங்கோ சக்கோபா (Ningol Chakkouba; Inviting Sister for Lunch) என்னும் விழா, இந்திய மாநிலமான மணிப்பூரில் கொண்டாடப்படுகிறது. இது உடன்பிறப்புகளுக்கு இடையிலான பந்தத்தை போற்றும் விழாவாகும். திருமணமாகி புகுந்த வீட்டுக்கு சென்ற அக்கா தங்கைகளை தாய்வீட்டுக்கு அழைத்து சகோதரர்கள் விருந்தளிக்கும் நிகழ்வு நடைபெறும். இதை மணிப்பூரின் பாரம்பரிய இன மக்களான மெய்தெய் மக்கள் கடைபிடிக்கின்றனர். இந்த நாளை மணிப்பூர் அரசு விடுமுறை நாளாக அறிவித்துள்ளது. இது மணிப்பூரில் கொண்டாடப்படும் பூர்வீக விழாக்களில் முக்கியமானது.\nகாலை பதினோரு மணியானதும், சகோதரிகள் தங்கள் சகோதரர்களுக்கு உணவுப் பதார்த்தங்களை எடுத்துக் கொண்டு, பாரம்பரிய ஆடைகளில் தங்கள் தாய்வீட்டுக்கு செல்கின்றனர். நிங்கோல் என்ற மணிப்பூரிய சொல்லுக்கு சகோதரி என்றும், சக்கோபா என்ற சொல்லுக்கு விருந்துக்கு அழைத்தல் என்றும் பொருள்.\n"}
{"id": "284550", "url": "https://ta.wikipedia.org/wiki?curid=284550", "title": "நீமச்", "text": "நீமச்\n\nநீமச், இந்திய மாநிலமான மத்தியப் பிரதேசத்தின் நீமச் மாவட்டத்தில் உள்ளது. இந்த நகரம் அதன் வடகிழக்கு எல்லையை ராஜஸ்தான் மாநிலத்துடன் பகிர்ந்து கொள்கிறது மற்றும் இது நீமச் மாவட்டத்தின் நிர்வாக தலைமையகமாகும். முன்பு குவாலியர் சுதேச அரசின் பாசறை நகரமாக திகழ்ந்தது. பின்னர் 1932 ஆம் ஆண்டில் பிரித்தானிய பாசறை கலைக்கப்பட்டது. அதன் பின்னர் இந்த நகரம் பிரித்தானிய நகராட்சி வாரியத்தால் பராமரிக்கப்பட்டது.\n\nSection::::பெயரின் தோற்றம்.\nநீமச் நகரைச் சுற்றி அதிக எண்ணிக்கையிலான வேப்பமரங்கள் காணப்படுவதால் இந்த நகரம் அதன் பெயரைப் பெற்றதாகவும் கூறப்படுவதுண்டு. அதே நேரத்தில் இந்த நகரத்தின் முதல் மக்கள் மீனா சாதியைச் சேர்ந்தவர்கள், இது \"மீனச்\" என்ற பெயருக்கு வழிவகுத்ததாகவும் இது காலப்போக்கில் \"நீமுச்\" ஆனதாகவும் கருதப்படுகின்றது. இருப்பினும் \"நிமாச்\" என்பது \"வட இந்தியா மவுண்டட் பீரங்கி மற்றும் குதிரைப்படை தலைமையகம்\" என்பதன் சுருக்கமாகும்.\n\nSection::::புள்ளிவிபரங்கள்.\n2011 ஆம் ஆண்டு இந்திய மக்கட் தொகை கணக்கெடுப்பின்படி நீமச்சில் 127,000 மக்கள் வசிக்கின்றனர். சனத்தொகையில் ஆண்கள் 53% வீதமும், பெண்கள் 47% வீதமும் காணப்படுகின்றனர். நீமுச்சின் சராசரி கல்வியறிவு விகிதம் 85% ஆகும். இது தேசிய சராசரியான 59.5% ஐ விட அதிகமாகும். ஆண்களின் எழுத்தறிவு 77% வீதமும், பெண் எழுத்தறிவு 62% வீதமுமாக காணப்படுகின்றது. நீமச்சில் 14% வீதமானோர் 6 வயதுக்குட்பட்டவர்கள் ஆவார்கள்.\n\n2011 ஆம் ஆண்டின் சனத் தொகை கணக்கெடுப்பின்படி, நீமுச் மாவட்டத்தின் மக்கட் தொகையில் 70.31% வீதமானோர் கிராமப்புறங்களிலும், 29.69% வீதமானோர் நகர்ப்புறங்களிலும் வாழ்கின்றனர்.\n\nSection::::அமைவிடம்.\nநீமச் மாவட்டம் உஜ்ஜைன் பிரிவின் ஒரு பகுதியாகும். நீமச் மாவட்டம் மேற்கு மற்றும் வடக்கு எல்லையாக ராஜஸ்தானையும் , கிழக்கு மற்றும் தெற்கு எல்லையாக மண்டசௌர் மாவட்டத்தையும் கொண்டுள்ளது. இது 1998 ஆம் ஆண்டு 30 அன்று மாண்ட்சூர் மாவட்டத்திலிருந்து பிரிக்கப்பட்டது. இந்த நகரம் நீமச் நகரம், சவானி, பாகானா ஆகிய மூன்று முக்கிய பகுதிகளாக பிரிக்கப்பட்டுள்ளது. நீமச் மாவட்டத்தில் 2001 ஆம் ஆண்டு நிலவரப்படி சுமார் 956,000 மக்கள் வசிக்கின்றனர்.\n\nSection::::பொருளாதாரம்.\nநீமுச்சின் உள்ளூர் பொருளாதாரம் முக்கியமாக விவசாய உற்பத்தி சந்தையை அடிப்படையாகக் கொண்டது. (இந்தியில் கிருஷி உபாஜ் மண்டி என்று அழைக்கப்படுகிறது) விவசாய பொருட்களின் வருகையைப் பொறுத்தவரை எம்.சி.எக்ஸ் மற்றும் உலக வர்த்தக அமைப்பின் 2011 ஆம் ஆண்டின் அறிக்கையின்படி உலகின் இரண்டாவது பெரிய உற்பத்தியாகவும், ஆசியாவின் மிகப் பெரிய உற்பத்தி சந்தையாகவும் காணப்படுகின்றது. நீமுச்சின் விவசாய சந்தையில் பல வகையான தானியங்கள், பருப்பு வகைகள், மசாலா பொருட்கள், எண்ணெய் விதைகள் மற்றும் மூலிகைகள் வர்த்தகம் செய்யப்படுகின்றன. நீமுச் இந்தியாவில் உள்ள மூலிகைகளின் முக்கிய வர்த்தக மையமாகும். இது உலகில் அஸ்வகந்த வேர்களின் (இந்திய ஜின்ஸெங், விதானியா சோம்னிஃபெரா) ஒரே ஏலம் மற்றும் வர்த்தக மையமாகும். 500 க்கும் மேற்பட்ட வகையான மூலிகைகள் நீமுச்சில் வர்த்தகம் செய்யப்படுகின்றன. நாட்டில் அபின் அதிக அளவில் உற்பத்தி செய்யும் இடங்களில் நீமுச் மாவட்டமும் ஒன்றாகும். இந்தியாவில் உள்ள ஒரே இரண்டு அபின் தொழிற்சாலைகளில் ஒன்று நீமுச்சில் அமைந்துள்ளது. நீமுச் மாவட்டத்தின் காலநிலை அபின் உற்பத்திக்கு ஏற்றது. இதனால் அபின் இப்பகுதியில் பயிரிடப்படும் முக்கிய பயிர்களில் ஒன்றாகும். ஆரஞ்சு, எலுமிச்சை, சிவப்பு மற்றும் இளஞ்சிவப்பு ரோஜாக்கள் மற்றும் ஏராளமான மூலிகைகள் சாகுபடி செய்யப்படுகின்றன.\n\nSection::::போக்குவரத்து.\nஇங்கு தொடருந்து நிலையம் உள்ளது. இங்கு பயணியர் வண்டிகளும், விரைவுவண்டிகளும் நின்று செல்கின்றன.\n\nSection::::அரசியல்.\nஇந்த நகரம் நீமச் சட்டமன்றத் தொகுதிக்கும், மண்டுசவுர் மக்களவைத் தொகுதிக்கும் உட்பட்டது..\n"}
{"id": "284554", "url": "https://ta.wikipedia.org/wiki?curid=284554", "title": "வளர்சிதைமாற்ற நீர்", "text": "வளர்சிதைமாற்ற நீர்\n\nவளர்சிதை மாற்ற நீர் எனப்படுவது உயிரினங்கள் உணவை ஆக்சிசனேற்றம் செய்யும் வளர்சிதை மாற்ற நிகழ்வில் உருவாகும் நீர் ஆகும்.\n\n100 கிராம் உணவுப் பொருட்களும் அவை உருவாக்கும் வளர்சிதைமாற்ற நீரின் அளவும் கீழுள்ள அட்டவணையில் காட்டப்பட்டுள்ளது.\n"}
{"id": "284558", "url": "https://ta.wikipedia.org/wiki?curid=284558", "title": "நி உவா", "text": "நி உவா\n\nநி உவா \"(Ni Hua)\" என்பவர் ஒரு சீன சதுரங்க கிராண்ட் மாஸ்டர் மற்றும் சீன நாட்டின் தேசிய சதுரங்க அணியின் தலைவரும் ஆவார். இவர் 1983 ஆம் ஆண்டு மே மாதம் 31 ஆம் தேதி அன்று சாங்காயில் பிறந்தார். மூன்று முறை சீனாவின் தேசிய சாம்பியன் பட்டம் வென்றுள்ள இவர், 2003 ஆம் ஆண்டில் சீனாவின் 15 வது கிராண்ட்மாஸ்டர் என்ற சிறப்பைப் பெற்றார். அப்போது அவருக்கு வயது 19 ஆகும். ஏப்ரல் 2008 ஆம் ஆண்டில் நி உவா மற்றும் புவ் சியாங்சி இருவரும் சர்வதேச எலோ மதிப்பான 2700 புள்ளிகளைக் கடந்து இரண்டாவது மற்றும் மூன்றாவது இடங்களைப் பிடித்தனர். முதலாவதாக வாங் யூ இச்சாதனையை எட்டியிருந்தார். \n\n41 ஆவது சதுரங்க ஒலிம்பியாடு போட்டியில் தங்கப் பதக்கம் வென்ற அணியில் நி உவாவும் ஒரு உறுப்பினர் ஆவார்.\n\nSection::::சதுரங்க வாழ்க்கை.\nநி உவா தன்னுடைய ஆறாவது வயதில் சதுரங்கம் விளையாடக் கற்றுக் கொண்டார். 14 வயதுக்கு உட்பட்டோருக்கான செங் தி லீ கோப்பையை 1996 மற்றும் 1997 ஆம் ஆண்டுகளில் வென்றார். 1999 ஆம் ஆண்டில் உயர் வயதினருக்கான போட்டியிலும் இவ்வெற்றி தொடர்ந்தது.\n\n2000 ஆம் ஆண்டில் இசுதான்புல்லில் நடைபெற்ற சதுரங்க ஒலிம்பியாட் போட்டியில் முதன்முதலாக பங்கேற்ற இவர் 5.5/9 புள்ளிகள் ஈட்டினார். பிப்ரவரி 2000 ஆம் ஆண்டில் புடாபெஸ்ட் நகரில் நடைபெற்ற கிராண்ட்மாஸ்டர் போட்டியில் 7/10 புள்ளிகள் ஈட்டி தன்னுடைய முதலாவது கிராண்ட் மாஸ்டர் தகுதிப்புள்ளிகளை ஈட்டினார். தன்னுடைய இரண்டாவது கிராண்ட் மாஸ்டர் தகுதிப்புள்ளிகளை ஏப்ரல் 2001 இல் சூசௌவில் நடைபெற்ற சீனக் குழு சாம்பியன் போட்டியில் 6.5/10 புள்ளிகள் எடுத்து சாதித்தார். தனது மூன்றாவது கிராண்ட் மாஸ்டர் தகுதிப்புள்ளிகளை குவிங்தாவோ வில் 2002 இல் நடைபெற்ற தான் சின் நாம் கோப்பைப் போட்டியில் 6.5/9 புள்ளிகள் எடுத்து சாதித்தார். 2001 இல் நடைபெற்ற சீனா – அமெரிக்கா மீவுயர் போட்டியில் இவர் திமித்ரி சிநீடர் மற்றும் இக்காரு நாக்கமுரா ஆகியோருடன் விளையாடி குறிப்பிடத்தக்க வெற்றிகளை குவித்தார்.\n\n2003 ஆம் ஆண்டில் நி உவாவிற்கு கிராண்மாஸ்டர் பட்டம் வழங்கப்பட்டது.\nஆகத்து மாதம் 2004 ஆம் ஆண்டில் மலேசியாவின் கோலாலம்பூரில் நடைபெற்ற போட்டியில் நி உவா முதலாவது தாடோ ஆர்தர் தான் போட்டியினை வென்றார். 2004 ஆம் ஆண்டு பிடே உலக சாம்பியன் போட்டியில் முதல்சுற்றில் இவர் இவ்கெனி விளாடிமிரோவை வீழ்த்தினார். ஆனால் சகநாட்டு யெ சியான்சுவானிடம் இரண்டாவது சுற்றில் இவர் வீழ்ந்தார்.\n\n2005 நவம்பரில் இசுரேலின் பீர்செபாவில் நடைபெற்ற குழு சாம்பியன் போட்டியில் சீன அணி சாம்பியன் பட்டம் வெல்வதற்கு ஒரு புள்ளி தேவை என்ற நிலையில் ஆர்மீனியாவின் காரென் ஆசிரியன் மற்றும் உருசியாவின் அலெக்சாண்டர் மோர்சோவிச்சு ஆகியவர்களிடம் தன்னுடைய இரண்டு ஆட்டங்களையும் இழந்தார். இதனால் உருசியா அப்போட்டியில் சாம்பியன் ஆனது. பின்னர் அதே மாதத்தில் சதுரங்க உலகக் கோப்பைப் போட்டியில் பங்கேற்றார். அப்போட்டியின் முதல் சுற்றில் வாசிலோசு கொட்ரோனியாசு இவரைத் தோற்கடித்தார்.\n37 ஆவது சதுரங்க ஒலிம்ப்பியாடு போட்டியில் நி உவா 5.5/9 புள்ளிகள் எடுத்து சீன அணி வெள்ளிப் பதக்கம் பெறுவதற்கு காரணமாக அமைந்தார். இதுவே சதுரங்க ஒலிம்பியாடு போட்டியில் ஆண்கள் பிரிவில் சீனா பெற்ற முதலாவது பதக்கம் என்பது குறிப்பிடத்தக்கது ஆகும். செப்டம்பர் 2006 இல் உலகப் பல்கலைக்கழகங்களுக்கு இடையிலான போட்டியில் பியு சியாங்சியுடன் கூட்டாக முதல் இடத்தைப் பகிர்ந்து கொண்டார். ஆனால் போட்டியில் இரண்டாவது இடமே இவருக்குக் கிடைத்தது.\n\n2006 and 2007. மற்றும் 2007 என அடுத்தடுத்த ஆண்டுகளில் சீனாவின் சீன சதுரங்க சாம்பியன் போட்டியை தொடர்ச்சியாக வென்றார். 2007 இல் மனிலாவில் நடைபெற்ற பிராசுபெரோ பிச்சை கோப்பையை 7/9 புள்ளிகள் எடுத்து வெற்றி பெற்றார்.\n\n"}
{"id": "284559", "url": "https://ta.wikipedia.org/wiki?curid=284559", "title": "உலிமிரி இராமலிங்கசுவாமி", "text": "உலிமிரி இராமலிங்கசுவாமி\n\nஉலிமிரி இராமலிங்கசுவாமி (ஆகஸ்டு  8, 1921 – மே 28, 2001) ஓர் இந்திய மருத்துவ அறிஞர் ஆவார். ஊட்டச்சத்து இயலில் இவர் செய்த முன்னோடி ஆய்வுகளின் காரணமாக அமெரிக்க ஐக்கிய நாடுகளின் தேசிய அறிவியல் கழகம், இலண்டன் அரச கழகம் ஆகிய அமைப்புகளுக்குத் தேர்வு செய்யப்பட்டார் \n\nபுதுதில்லியில் உள்ள அனைத்திந்திய மருத்துவ அறிவியல் கழகத்தின்  இயக்குநராகவும் இந்திய மருத்துவ ஆராய்ச்சிக் குழுமத்தின் இயக்குநராகவும் பணியாற்றினார். \n"}
{"id": "284565", "url": "https://ta.wikipedia.org/wiki?curid=284565", "title": "சிவகிரி புலிப்பாணிச் சித்தர் கோயில்", "text": "சிவகிரி புலிப்பாணிச் சித்தர் கோயில்\n\nபுலிப்பாணிச் சித்தர் கோயில் என்பது ஈரோடு மாவட்டம் சிவகிரியில் அமைந்துள்ளது. இக்கோயில் சுனைக்கு மேல் அமைந்துள்ளது.\n\nஇவருக்கு புரட்டாசி மாதம் சுவாதி நட்சத்திரத்தில் குருபூசை கொண்டாடப்படுகிறது.\n\nஇக்கோயிலில் புலிப்பாணிச் சித்தருக்கு சிலையுள்ளது. இது தெற்கு நோக்கி அமைக்கப்பட்டுள்ளது. இக்கோயிலில் விநாயகர் சிலையானது வடக்கு நோக்கி புலிப்பாணிச் சித்தருக்கு நேராக அமைக்கப்பட்டுள்ளது. \n\nஅமைவிடம்:\nஈரோட்டிலிருந்து 35 கிலோமீட்டர் தொலைவில் வெள்ளகோவில் செல்லும் சாலையில் சிவகிரி உள்ளது.\n\nசிறப்புத் தகவல்கள்:\nஇங்கு வாராவாரம் செவ்வாய்க்கிழமை மாலை பூஜையும் கூட்டு வழிபாடும் நடைபெறுகின்றன. பெளர்ணமி தோறும் சிறப்புப் பூஜைகளும் சிவாகம முறைப்படி நடத்தப்படுகின்றன. இத்தலம் தனியாருக்குச் சொந்தமானது. இக்கோவில் பராமரிப்பு தனிநபரால் மேற்கொள்ளப்படுகிறது.\n"}
{"id": "284568", "url": "https://ta.wikipedia.org/wiki?curid=284568", "title": "ஐக்கிய அமீரக தேசிய தினம்", "text": "ஐக்கிய அமீரக தேசிய தினம்\n\nதேசிய தினம் ( \"National Day\") ஒவ்வோர் ஆண்டும் டிசம்பர் 2ம் நாள் ஒருங்கிணைந்த ஏழு எமிரேட்டுகளின் இணப்பு நாளாகும். இதன் முதல் அதிபராக சேக் சயத் பின் சுல்தான் அல் நகியான் தேர்ந்தெடுக்கப்பட்டார். விழா கொண்டாட்டங்களின் போது ஏழு எமிரேட்டுகளிலும் வான வேடிக்கைகள், வாகன அணிவகுப்பு மற்றும் பாரம்பரிய\nநடனம் போன்றவை நடைபெறுவது சிறப்பு வாய்ந்தவையாகும்.\n\n"}
{"id": "284574", "url": "https://ta.wikipedia.org/wiki?curid=284574", "title": "கொங்கேழ் திருத்தலங்களின் பட்டியல்", "text": "கொங்கேழ் திருத்தலங்களின் பட்டியல்\n\nதமிழகத்தின் கொங்கு மண்டலத்தில் உள்ள சிவாலயங்களுள் சைவக்குரவர்களால் பாடல் பெற்ற ஏழு சிவத்தலங்கள் கொங்கேழ் தலங்கள் என அழைக்கப்படுகின்றன.\n\nஅவை\n\nமேற்கண்ட ஒவ்வொரு திருத்தலத்திற்கும் தனித்தனியே தலவரலாறுகளும், புராணக் கதைகளும் உள்ளன.இத்தலங்களில் அருள்பாலிக்கும் இறைவன் மற்றும் அம்பிகையைப் போற்றி வணங்கிப் பாடப்பட்ட பாடல்கள் தேவார, திருவாசகப் பதிகப் பாடல்களுள் வகைப்படுத்தப்பட்டுள்ளன.கரூர், ஈரோடு, நாமக்கல், திருப்பூர் ஆகிய நான்கு மாவட்ட எல்லைகளுக்குள் இவ்வேழு தலங்களும் உள்ளன.ஒரே நாளில் இவ்வேழு தலங்களுக்கும் பயணித்துத் தரிசனம் மேற்கொண்டால் சிறப்பான பலன்கள் கிடைக்கும் என்பது ஐதீகம். முதல் தலத்திலிருந்து புறப்பட்டால் சுமாராக 130 கிலோமீட்டர் தொலைவு பயணத்தில் இத்தலங்கள் அனைத்தையும் சென்று தரிசிக்குமளவில் இவை அமைந்துள்ளன."}
{"id": "284577", "url": "https://ta.wikipedia.org/wiki?curid=284577", "title": "அடோப் கேப்டிவேட்", "text": "அடோப் கேப்டிவேட்\n\nஅடோப் கேட்டிவேட்(Adobe Captivate) எனும் மென்பொருள், எளிமையாக கணினியுடன் இடைவினை புரிந்து செயல்படும் செயல்திட்டங்களை செய்தளிக்கும் ஒரு எளிய மென்பொருள் ஆகும். இது (.swf) எனும் சிறிய அளவிலான இடைவினை பங்களிப்பை நமக்கு வழங்குகிறது.\n\nஇது ஏற்கனவே உள்ள மைக்ரோசாப்ட் பவர்பாய்ட் வடிவிலான இடைவினைகளையும் (.swf) வடிவமைப்பில் எளிமை படுத்தி வழங்குமாறு வடிவமைக்கப்பட்டுள்ளது. இது HTML 5 வழியிலான இடைவினை பங்களிப்பையும் அளிப்பதால் மிகவும் பயனுடையதாக இருக்கும்.\n"}
{"id": "284580", "url": "https://ta.wikipedia.org/wiki?curid=284580", "title": "மரபுவழித் தாய்லாந்து வீடு", "text": "மரபுவழித் தாய்லாந்து வீடு\n\nமரபுவழித் தாய்லாந்து வீடு என்பது, தாய்லாந்தின் பல்வேறு பகுதிகளிலும் காணப்படும், நாட்டார் கட்டிடக்கலைப் பாணியில் அமைந்த வீடுகளை ஒட்டுமொத்தமாகக் குறிக்கிறது. வழமையாக மூங்கில் அல்லது மரத்தாலான \"தாய்\" வீடுகள் கால்களின்மீது உயர்த்திக் கட்டப்படுகின்றன. இவை கூடிய சரிவு கொண்ட மச்சுக்கூரையைக் கொண்டவை. தாய்லாந்தின் வெவ்வேறு பகுதிகளைச் சேர்ந்த வீடுகள் அவ்வப்பகுதிகளுக்குரிய தனித்துவமான பாணிகளில் அமைந்தவை. இவை, சமூக பண்பாட்டு நம்பிக்கைகள், சமய வழக்காறுகள், தொழில் என்பவற்றை உள்ளடக்கிய, மக்களின் வாழ்க்கை முறையை வெளிப்படுத்துவனவாக உள்ளன. \n\nSection::::மத்திய தாய்லாந்தில் கால் வீடுகள்.\nமத்திய தாய்லாந்தில் காணப்படும் கால் வீடுகளை ஐந்து பிரிவுகளாகப் பிரிக்கலாம். முதல் வகை \"ஓற்றை வீடு\". இது ஒரு குடும்பம் வாழ்வதற்கானது. இதில் ஒரு படுக்கையறையும் ஒரு சமையலறையும் இருக்கும். இரண்டாவது வகை \"குழு வீடு\". இந்த வீட்டு வகையில் குறைந்தது இரண்டு வீடுகள் ஒரேயிடத்தில் அமைந்திருக்கும். அடுத்த வகை \"அலுவலர் வீடு\". இது அரச அலுவலருக்கான வீடு. \"நடைபாதைக் கடை\" அல்லது \"நீர்முகப்புக் கடை\" என்பது, வணிகத்துக்காகக் கட்டப்படுவது. கடைசி வகை \"மிதவை வீடு\". இது ஆற்றங்கரை அல்லது கடற்கரைகளை அண்டி அமைக்கப்படுவது.\n\nSection::::வட தாய்லாந்தில் கால் வீடுகள்.\nவடக்குத் தாய்லாந்தில் உள்ள கால் வீடுகள் மூன்று வகைப்படுகின்றன. முதலாவது, \"ருவென் கிறங் பூக்\" அல்லது \"ருவென் மை புவா\" என அழைக்கப்படும் கயிறுடன் சேர்ந்த கூடும் வீடு. இது நாட்டுப்புறத்தில் உருவான மிகப்பழைய வகை. இதன் அமைப்பு புல்வேய்ந்த கூரை, மூங்கில்களைக் கயிற்றினால் கட்டி அமைக்கப்படும் தளம், சுவர்கள் ஆகியவற்றைக் கொண்டது. கழிகளும், வளைகளும் இவற்றின் அமைப்புக்கான அடிப்படையாக அமைகின்றன. இவை மரத்தினால் செய்யப்படுகின்றன. இரண்டாம் வகை \"உண்மை மர வீடு\". இதுவே மிகவும் வலுவான கால் வீடு. இந்த வகை வீடுகளில் இரண்டு வகையான கூரைகள் காணப்படுகின்றன. லான்-நா மக்களுடைய பழங்காலப் பாணி வீடான கலேயா வீட்டின் முகப்பின் மேல் பகுதியில் ஒன்றுக்கொன்று குறுக்காக V அல்லது X வடிவில் அமைக்கப்பட்ட இரு மரச் சட்டங்களால் அழகூட்டப்படுகின்றன. மற்றக் கூரை வகை \"காற்று வெளி வீடு\" என்னும் வகைக்கு உரியது. இது, நாட்டின் மத்திய பகுதியில் உள்ள வீடுகளின் செல்வாக்கினால் உருவானது. உயரமாக அமைந்த இக்கூரை, சுட்ட களிமண்ணாலான ஓடுகளினால் மீன் செதில் வடிவில் வேயப்பட்டது.\n\nSection::::தாய்லாந்தின் வட கிழக்குப் பகுதியில் கால் வீடுகள்.\nஇப்பகுதியில் உள்ள கால் வீடுகள், அதில் தங்கும் காலத்திற்கு ஏற்றபடி அமைக்கப்படுகின்றன. முதல் வகை விவசாயிகளுக்கான \"தற்காலிக வீடுகள்\". இது, அறுவடை காலத்தில், பழைய மரத்தினால் கட்டப்படும் ஒரு மேடைமீது அமைக்கப்படுகின்றன. இவ்வீடுகள் ஏறத்தாழ இரண்டு அல்லது மூன்று ஆண்டுகளே நிலைத்திருக்கின்றன. அத்துடன் இந்த எளிமையான வீடுகள் இலகுவில் அகற்றப்படக்கூடியது. \"ஓரளவு நிரந்தர வீடுகள்\" முதன்மை வீடுகளுடன் கூடிதலான ஒரு பகுதியைக் கொண்டவை. இந்தக் கூடுதல் பகுதி மூன்று பாணிகளில் காணப்படுகின்றன. ஒன்றில் முதன்மைக் கூரை அரிசி சேமித்து வைக்கப்படும் பகுதியையும் மூடி அமைகிறது. இரண்டாவது பாணியில் கூடுதல் பகுதி முதன்மை வீட்டிலிருந்து தனியாக அமைகின்றது. மூன்றாவது பாணியில் வீட்டின் நடுவில் ஒரு கால் இருக்கும் ஆனால், இது நிலம் வரை செல்லாமல் வளை மட்டத்தில் நின்றுவிடும். கடைசி வகை \"நிரந்தர வீடுகள்\". இதிலும் மூன்று வகைகள் உள்ளன. மேல்படியும் வீடு, இரட்டைப் பாணி வீடு, ஒற்றை வீடு என்பன இம்மூன்றும் ஆகும். இக்கால் வீடுகளில் குறைந்த எண்ணிக்கையிலான ஒடுங்கிய சாளரங்களும், முன்புறத்தில் ஒரு கதவும் இருக்கும். இதனால், மற்றக் கால் வீடுகளிலும் இந்த வீடுகளின் உட்புறம் இருட்டாக இருக்கும்.\n\n"}
{"id": "284582", "url": "https://ta.wikipedia.org/wiki?curid=284582", "title": "தாவீதின் கல்லறை", "text": "தாவீதின் கல்லறை\n\nதாவீது அரசர் கல்லறை அல்லது தாவீதின் கல்லறை (\"King David's Tomb\"; ) என்பது 12 ஆம் நூற்றாண்டில் உருவான பாரம்பரியத்தின்படி இசுரயேல் அரசரான தாவீது அரசர் அடக்கம் செய்யப்பட்ட இடமாகும். இது எருசலேமின் சீயோன் மலையில் அமைந்துள்ளது. இக்கல்லறை முன்னாள் பைசாந்திய தேவாலயமான \"ககியா சியோன்\" அமைந்திருந்த மூலைப் பகுதியி உள்ள கீழ்த்தளத்தில் அமைந்துள்ளது. பழைய பைசாந்திய பாரம்பரியம் 4 ஆம் நூற்றாண்டு காலத்துக்குரியதும், கிறித்தவ விசுவாசத்தின் மூல சந்திப்பு இடமாக \"இயேசுவின் மேல் அறை\" என அடையாளங் காணப்பட்டது. இக்கட்டடம் தற்போது \"புலம்பெயர் யெசிவா\"வின் பகுதியாகவுள்ளது.\n\nSection::::வரலாறு.\nகல்லறை \"ககியா சீயோன்\" என்ற பழைய ஆராதனை இல்லத்தின் எச்சங்களின் கீழ்ததள அறையின் மூலையில் அமைந்துள்ளது. இக்கட்டத்தின் மேல் தளம் இயேசுவின் மேல அறை என பாரம்பரியமாகக் கருதப்படுகிறது. தாவீது அடக்கம் செய்யப்பட்ட இடம் தெரியாதெனினும், டனாக் சீலோவாமுக்கு அண்மையில் தாவீதின் நகரின் தெற்குப் பக்கம் எனக் காட்டுகிறது. கி.பி 4 ஆம் நூற்றாண்டில், தாவீதும் அவருடைய தந்தையும் பெத்லகேமில் அடக்கம் செய்யப்பட்டதாக நம்பப்பட்டது. பின்னர் சீயோன் மலை என கி.பி 9 ஆம் நூற்றாண்டில் அழைக்கப்பட்ட இடத்தில் அடக்கம் செய்யப்பட்டதாக கருத்து காணப்பட்டது. துடேலா பெஞ்சமின் 1173 இல் எழுதிய எழுத்துப்படைப்பு இதுபற்றிய மீள் விபரிப்புக்குட்படுத்தியது. இரு யூதத் தொழிலாளிகள் தாவீதின் மூல அரண்மனைக்கு குறுக்காக சுரங்கம் தோண்டிக் கொண்டிருந்தபோது, பொன்னால் நிறைந்த முடியையும் செங்கோலையும் கண்டுபிடித்ததால் அவ்விடம் தாவீதின் கல்லறையாக இருக்க வேண்டும் என்ற தீர்மானிக்கச் செய்தது. தற்போது பாதுகாக்கப்பட்டுள்ள கோதிக் வெறுங்கல்லறை சிலுவைப் போர் வீரர்களால் கட்டப்பட்டது. சாமுவேல் நூலின்படி சீயோன் மலை தாவீதினால் வெற்றி கொள்ளப்பட்டது என்பதால் மத்தியகால யாத்திரிகர்களால் இவ்விடம் பிழையாக விளங்கிக் கொள்ளப்பட்டு, இங்குதான் அடக்கம் செய்யப்பட்டார் என கருதப்பட்டது. 1335 இல், பழைய தேவாலயம் பிரான்சிஸ்கன் சபையின் துறவியர் மடமாக மாறியதாயினும், கிரேக்க மரபுவழித் திருச்சபைத் தலைமைக் குருக்களுடனான பதட்டம் காரணமாக பிரான்சிஸ்கன் வாசிகள் இவ்விடத்தை மூடிவிட்டனர்.\n\nஎருசலேமிலுள்ள பிரான்சிஸ்கன் துறவியர் மடம் தற்போதுள்ள தாவீது அரசர் கல்லறைத் தொகுதியில் 16 ஆம் நூற்றாண்டில் அமைந்திருக்கவில்லை. அது ஒரு துறவியர் மடமாக அல்ல, மாறாக சிறிய துறவியர் மட அறையாக, தற்போதுள்ள தாவீதின் கல்லறையின் மேற்குப் பகுதியில் இறுதி இரவுணவு இடமாகக் கருதப்பட்டது. துறவியர் கழிவுகளை இன்றுள்ள கல்லறைத் தொகுதியில் கிழக்குப் பகுதியில் எறிவதற்குப் பயன்படுத்தினார்கள். சரிப் அஃமட் தயானி என்பவர் இன்று தாவீது அரசரின் கல்லறையப் பக்கம் கவனித்தில் கொள்ளப்படாமல் இருந்த கிழக்குப் பகுதியை துப்புரவு செய்து, 1490 களில் கட்டி முடித்தார். அவர் தற்போதுள்ள தொகுதியின் கிழக்குப் பகுதியில் முசுலிம் தொழுகைக்கான இடத்தை உருவாக்கினார். 1524 இல் எருசலேம் குடியிருப்பாளர்களால் பிரான்சிஸ்கன்கள் மலையிலிருந்து வெளியே அப்புறப்படுத்தப்பட்டனர். எருசலேம் குடியிருப்பாளர்களால் சரிப் அஃமட் தயானிக்கு வழங்கப்பட்ட பெயரான \"இபன் டாவூட்\" என்ற பெயரைக் கொண்ட முசுலிம் தொழுகைக்கான பள்ளிவாசலை சுல்தான் சுலைமான் என்பவரின் உதவியுடன் உருவாக்கப்பட்டது.\n"}
{"id": "284585", "url": "https://ta.wikipedia.org/wiki?curid=284585", "title": "நத்தார்ச் சந்தை", "text": "நத்தார்ச் சந்தை\n\nநத்தார்ச் சந்தை (\"Christmas Market\", ) என்பது நத்தார் (கிறித்துமசு) பண்டிகையுடன் தொடர்புடைய ஒரு தெருச்சந்தை ஆகும். இது நத்தார் தினத்துக்கு முந்திய திருவருகைக் காலத்தில் நான்கு வாரங்களுக்கு ஒரு கொண்டாட்டம் போல கூட்டப்படும். இந்த நத்தார்ச் சந்தைகள் செருமனி, வடக்கு இத்தாலி, அவுஸ்திரியா, கிழக்கு பிரான்சு, சவோய் போன்ற நாடுகளில் தோற்றம் பெற்றன. இச் சந்தைகளில் நத்தார் கொண்டாட்டத்திற்குரிய அலங்காரப் பொருட்கள், கலைப்பொருட்கள், குளிர்கால உடைகள், மெழுகுதிரிகள், விளக்குகள், சிலைகள், பிராந்திய உணவுப்பண்டங்கள், நத்தார் பலகாரங்கள், மதுபானம், குறிப்பாக க்குளூ வைன் போன்றவை விற்பனை செய்யப்படும். இங்கு விற்பனை செய்யப்படும் பொருட்களின் சிறப்பு, எல்லாப் பொருட்களுமே கைவேலைப் பொருட்கள். விற்பவர்களின் ஒரு வருட கால உழைப்பு. \n\nSection::::சந்தைக்கு வருவோர்.\nநத்தார்ச் சந்தையில் பொருட்களை வாங்குபவர்களை விட, ஒரு திருவிழா கொண்டாட்ட மனோபாவத்துடன் பார்வையிடுபவர்கள்தான் அதிகமாக இருப்பார்கள். பெரும்பாலான பார்வையாளர்கள் குடும்பமாக அல்லது வேலைத் தோழர்களுடன் அல்லது பாடசாலை நண்பர்களுடன் ஒரு குழுவாக வருவார்கள். தனித்துச் செல்பவர்களாக இருந்தால் அவர்கள் பெரும்பாலும் தமக்கு ஒரு துணையை வாழ்கைக்கோ அன்றி சேர்ந்து சில சுற்றுலாப்பயணங்களைச் செய்வதற்கோ தேடுவதற்காக வந்திருப்பார்கள். குழுவாக வருவோர் அந்த வருடத்தின் தமது இனிமையான தருணமொன்றை நினைவு கூர்ந்து ஒரு குவளை க்குளூ வைன் குடிப்பார்கள். நத்தார்ச் சந்தை ஒரு இன்பமான மனநிலையை ஏற்படுத்தக் கூடிய இடமாகவே இருக்கின்றது.\n\nSection::::வரலாறு.\n14 ஆம் நூற்றாண்டில் கூடை நெய்பவர்கள், பொம்மை போன்ற விளையாட்டுப் பொருட்களைத் தயாரிப்பவர்கள், பஞ்சு மிட்டாய் தயாரிப்போர் போன்ற கைவினைஞர்களுக்கு தமது பொருட்களை நத்தார்தினத்துக்கு முன்னர் சந்தைப்படுத்தி விற்பதற்கு சந்தைப்பகுதிகளில் அனுமதி வழங்கப்பட்டது. அதுவே பின்னர் ஒரு பாரம்பரிய நிகழ்வாகி விட்டது. ஆரம்பகாலத்தில் இருந்தே நத்தார்ச் சந்தையில் மக்கள் விரும்பி வாங்குபவைகளாக விளையாட்டுப் பொருட்கள், வீட்டுப்பயன்பாட்டுக்குரிய பொருட்கள், வறுத்த கஸ்தானியன், பாதாம்பருப்பு, கொட்டைகள் போன்றவை இருந்து கொண்டிருக்கின்றன.\n\nSection::::காலம்.\nநத்தார்ச் சந்தை கூடும் காலம் திருவருகைக் காலத்தின் முதல் ஞாயிறுக்கு முந்திய வியாழக்கிழமை அல்லது வெள்ளிக்கிழமையிலிருந்து நத்தார்தினத்துக்கு முந்திய நாளான டிசம்பர் 23 ந்திகதி வரை என்பதே பாரம்பரியமாக உள்ளது. இருப்பினும் சில இடங்களில் நத்தார் சந்தைகள் திருவருகைக் காலத்தின் நான்கு வார இறுதிகளிலும் அல்லது ஒரு சில வார இறுதிகளில் மட்டுமே கூடுகின்றன. இன்னும் ஒரு சில இடங்களில் நத்தார்தினத்துக்குப் பிறகும் ஓரிரு நாட்கள் கூடுகின்றன. நத்தார்ச்சந்தை கூடும் காலம் 22 இலிருந்து 28 நாட்கள் வரையாக உள்ளது. இது நத்தார் தினத்துக்கு முந்திய நான்கு ஞாயிற்றுக்கிழமைகளுடன் கூடிய திருவருகைக்காலத்தை வைத்தே கணக்கிடப் படுகிறது.\n\nSection::::நத்தார் பலகாரங்கள்/உணவுகள்.\nநத்தார்ச் சந்தையில் இஞ்சிப்பாண், பொரித்த பாதாம்பருப்பு, நெருப்பில் வாட்டிய அப்பிள், பஞ்சு மிட்டாய், இனிப்பு ரொட்டி போன்றவை முக்கிய இடத்தைப் பிடிக்கின்றன. சுடச்சுட உடனேயே தயாரித்து விற்கப்படும் இவைகளைச் சிறுவர்களும், பெரியவர்களும் மிகவும் விரும்பி வாங்கி உண்பார்கள்.\n\nSection::::செருமனிய நத்தார்ச் சந்தைகள்.\nசெருமானிய நத்தார்ச் சந்தைகள் உலகளாவிய ரீதியில் பிரசித்தமானவை. பலநாடுகள் செருமனிய நத்தார்ச் சந்தைகளை முன்மாதிரியாகக் கொண்டு செயற்படுகின்றன.\n"}
{"id": "284590", "url": "https://ta.wikipedia.org/wiki?curid=284590", "title": "யோக்யகர்த்தா சிறப்புப் பகுதி", "text": "யோக்யகர்த்தா சிறப்புப் பகுதி\n\nயோக்யகர்த்தா சிறப்புப் பகுதி ( or ; , or DIY)\nஇந்தோனேசியாவிலுள்ள சிறப்புநிலை தன்னாட்சி மாகாணங்களில் ஒன்று. இதன் நிர்வாகத் தலைநகர் யோக்யகர்த்தா நகரம். தனி நிர்வாகப் பகுதியானாலும் இது வரலாறு மற்றும் பண்பாட்டின் அடிப்படையில் நடு-ஜாவாவின் ஒரு பகுதியாகக் கருதப்படுகின்றது. ஜாவானிய-இந்துப் புராணங்களிலுள்ள அயோத்தி நகரின் பெயரால் இது யோக்யகர்த்தா என வழங்கப்படுகின்றது.\n\nSection::::வரலாறு.\nஇந்தோனேசிய விடுதலைப் போராட்டத்திற்கு யோக்யகர்த்தா சுல்தானகம் இன்றியமையாத ஆதரவளித்தது. ஜகார்த்தா டச்சுக்காரர்கள் வசமானதால் சனவரி 1946 முதல் திசம்பர் 1948 வரை இந்தோனேசியக் குடியரசின் தலைநகராக இருந்தது. யோக்யகர்த்தாவின் ஆதரவுக்குப் பலனாக 1950-ல் யோக்யகர்த்தாவை சிறப்பு நிர்வாகப் பகுதி என்று அறிவிக்கப்பட்டது. இதன் மூலம் இந்தோனேசியாவில் முன்காலனித்துவ முடியாட்சியைக் கொண்டுள்ள ஒரே பகுதியாக யோக்யகர்த்தா ஆனது. பரம்பரை ஆளுனராக யோக்யகர்த்தா சுல்தான் செயல்படுகின்றார்.\n\nSection::::புவியியல்.\nஜாவாவின் தெற்கு கடற்கரையின் அருகில் முற்றிலும் நடு-ஜாவா மாகாணத்தில் இந்தச் சிறப்புப் பகுதி அமைந்துள்ளது. 3,133.15 சதுர கி.மீ. பரப்பளவைக் கொண்ட இப்பகுதி இந்தோனேசியாவிலுள்ள மாகாணங்களில் இரண்டாவது சிறியதாகும்.\nமெராபி சிகரம் யோக்யகர்த்தா நகருக்கும் சலேமன் பதிலாட்புலத்துக்கும் வடக்கே உள்ளது. 1548 முதல் தொடர்ந்து வெடித்துவரும் இது இந்தோனேசியாவிலுள்ள எரிமலைகளில் மிகத் தீவிரமானது. இந்த எரிமலை அண்மையில் அக்டோபர்-நவம்பர் 2010 ல் வெடித்த நிகழ்வில் பலர் காயமுற்றனர். மேலும் 100,000 குடிமக்கள் இடம்பெயர்ந்தனர்.\n\nSection::::நிர்வாக பிரிவுகள்.\nயோக்யகர்த்தா சிறப்புப் பகுதி மாகாண மட்டத்தில் நான்கு பதிலாட்புலங்களாகவும் (இந்தோனேசிய மொழி: kabupaten ஆங்கிலம்: regencies) ஒரு நகரமாகவும் (kota) பகுக்கப்பட்டுள்ளது.\n\nSection::::போக்குவரத்து.\nயோக்யகர்த்தாவில் அடிசூசிப்டோ பன்னாட்டு விமானநிலையம் உள்ளது. லெம்புயங்கன் மற்றும் யோக்யகர்த்தா (டுகு நிலையம் என்றும் அழைக்கப்படும்) இரண்டு தொடருந்து நிலையங்கள் உள்ளன. தெற்கில் பான்டுல் பதிலாட்புலத்தில் இந்தோனேசியாவிலுள்ள பெரிய பேருந்து நிலையமான கிவாங்கன் பேருந்து நிலையம் உள்ளது.\n\nSection::::கல்வி.\nயோக்யகர்த்தாவில் 100 க்கும் மேற்பட்ட உயர் கல்வி நிறுவனங்கள் உள்ளன.\nஇந்தோனேசியாவின் எந்தவொரு மாகாணத்தையும் விட அதிக எண்ணிக்கையிலான உயர் கல்வி நிறுவனங்களைக் கொண்டுள்ளதால் யோக்யகர்த்தா மாணவர்கள் நகரம் (\"kota Pelajar\") எனப் பெயர் பெற்றது.\nஇந்தோனேசியாவின் முதல் தனியார் பல்கலைக்கழகமான இந்தோனேசிய இஸ்லாமிய பல்கலைக்கழகம் யோக்யகர்த்தா சிறப்பு பகுதியில் 1945ல் நிறுவப்பட்டது. முதன்முதலில் நுண்கலைக்காக உருவாக்கப்பட்ட பல்கலைக்கழகமும் இந்தச் சிறப்பு பகுதியிலுள்ளது.\n\nSection::::புவி பாரம்பரிய தளங்கள்.\nஇந்தோனேசியாவில் யோக்யகர்த்தா சிறப்புப் பகுதியில் சக்தி மற்றும் இயற்கை வளங்கள் அமைச்சகத்திற்கான புவியியல் முகமை அறிவித்துள்ள ஒன்பது புவி-பாரம்பரிய தளங்களைக் கொண்டுள்ளது.\nபெர்பாவிலுள்ள குறுகிய டெங்கெங் ஆற்றின் கரையிலிருக்கும் பெரிய கரடுமுரடான கறுப்புப் பாறைகள் தனிச்சிறப்பு வாய்ந்தன.\nஙலாங்கெரானிலுள்ள வரலாற்று காலத்திற்கு முந்தைய எரிமலை ஒரு சுற்றுலா ஈர்ப்புப் பகுதியாக மேம்படுத்தப்பட்டுள்ளது.\n\nSection::::நட்றவுப்பகுதிகள்.\nயோக்யகர்த்தா சிறப்புப் பகுதி பின்வரும் பகுதி / மாநிலங்களுடன் மாகாண அளவில் சகோதர / நட்புறவு கொள்ள ஒப்பந்தம் மேற்கொண்டுள்ளது.\n\n"}
{"id": "284609", "url": "https://ta.wikipedia.org/wiki?curid=284609", "title": "சிங்கப்பூர் தாவரவியல் தோட்டம்", "text": "சிங்கப்பூர் தாவரவியல் தோட்டம்\n\nசிங்கப்பூர் தாவரவியல் தோட்டம் என்ற 156 வயது கொண்ட வெப்பமண்டல தோட்டமானது சிங்கப்பூரின் வணிக மையப் பகுதியின் அண்மையில் அமைந்துள்ளது. இது யுனெஸ்கோவினால் உலகப் பாரம்பரியக் களமாக அங்கீகரிக்கப்பட்ட மூன்று தோட்டங்களுள், ஒரே வெப்பமண்டல தோட்டமாகும். 2013லிருந்து இந்த தோட்டம் \"டிரிப்அட்வைசர் நிறுவனத்தினரால் ஆசியாவின் சிறந்த தோட்டமாகவும், சுற்றுலா ஈர்ப்பாகவும் பட்டியலிடப்பட்டுள்ளது. இது 2012-ல் சர்வதேச தோட்ட சுற்றுலா விருதுகள் நிகழ்வின்பொழுது, ஆண்டின் தொடக்க தோட்டமாக அறிவிக்கப்பட்டது மற்றும் 2008 ல் மிச்செலின் மூன்று நட்சத்திர தரவரிசையைப் பெற்றது.\n\n1859-இல் இந்த தாவரவியல் தோட்டம் அதன் தற்போதைய இருப்பிடத்தில், ஒரு விவசாய தோட்டக்கலை சங்கம் மூலம் நிறுவப்பட்டது. இதன் முதல் அறிவியல் இயக்குனர் ஹென்றி நிக்கோலஸ் ரிட்லி தலைமையில், ரப்பர் தாவரத்தின் சாகுபடி குறித்து ஆய்வு செய்யப்பட்டது. இது இருபதாம் நூற்றாண்டின் முற்பகுதியில் இப்பிராந்தியத்தின் ரப்பர் வர்த்தகம் ஏற்றமடைய முக்கிய பங்கு வகித்தது. இன்றும் பயன்படுத்தப்படுமளவுக்கு ரப்பர் பிரித்தெடுத்தல் தொழில்நுட்பத்தினை கச்சிதமாக மேம்படுத்தி, அப்பகுதியிலுள்ள தோட்டக்காரர்களின் பொருளாதார மதிப்பை வளர்க்கும் விதத்தில் ரப்பர் உற்பத்தி வேகமாக விரிவடைந்தது.\n\nநாட்டின் வெட்டு ஆர்க்கிட் ஏற்றுமதியை பிரதானமாக்கும் வகையில், முக்கிய தோட்டத்தினுள்ளே அமைந்துள்ள தேசிய ஆர்க்கிட் தோட்டம், ஆர்க்கிட் ஆய்வுகள் மற்றும் கலப்பின சாகுபடியில் முன்னோடியாக உள்ளது. பூமத்திய ரேகை காலநிலை உதவியுடன், இப்பூங்கா 1200 தாவர இனங்கள் மற்றும் 2000 கலப்பினங்களுடன் மிகப்பெரிய ஆர்க்கிட் சேகரிப்பு நிலையமாக திகழ்கிறது.\n\nநாடு விடுதலைபெற்றபொழுது, சிங்கப்பூர் தாவரவியல் பூங்காவின் நிபுணத்துவம், சிங்கப்பூரை வெப்பமண்டல தோட்ட நகரமாக மாற்ற உதவியது. 1981-இல் கலப்பின ஆர்க்கிட் 'வண்டா மிஸ் ஜோகுயிம்' சிங்கப்பூரின் தேசிய மலராக தேர்ந்தெடுக்கப்பட்டது. சிங்கப்பூர் 'ஆர்க்கிட் இராசதந்திரம்' நடவடிக்கையின் மூலம், நாட்டிற்கு வருகைதரும் அதிபர்கள், பிரபலங்களின் பெயர்களை மிகச்சிறந்த கலப்பின ஆர்க்கிட்டுகளுக்கு சூட்டப்படுகிறது, இது ஆர்க்கிட் விஐபி தோட்டத்தில் பார்வைக்கு வைக்கப்பட்டுள்ளது.\n\"சிங்கப்பூர் தாவரவியல் பூங்கா\" ஆண்டு முழுவதும் ஒவ்வொரு நாளும் அதிகாலை 'ஐந்து மணி' முதல் நள்ளிரவு 'பன்னிரென்டு மணி' வரை திறந்திருக்கும் உலகில் ஒரே பூங்காவாகும். இத்தோட்டத்தின் 82-ஹெக்டேர் பகுதி பரப்பளவு முழுவதும் 10,000க்கும் மேற்பட்ட தாவர இனங்கள் பரவியுள்ளது. இதன் வடக்கு மற்றும் தெற்கு முனைகளுக்கிடையேவ்அதிகபட்ச நீண்ட தொலைவு 2.5 கிமீ (1.6 மைல்) ஆகும். இத்தாவரவியல் பூங்காவிற்கு ஆண்டுதோறும் சுமார் 4.5 மில்லியன் பார்வையாளர்கள் வருகின்றனர்.\n\n\n\n\n"}
{"id": "284611", "url": "https://ta.wikipedia.org/wiki?curid=284611", "title": "மா வான் தீவு", "text": "மா வான் தீவு\n\nமா வான் (\"Ma Wan\") என்பது ஆங்காங் நாட்டின் ஒரு தீவு ஆகும். லாண்டௌ தீவிற்கும் திசிங் யி தீவிற்கும் இடையில் இத்தீவு அமைந்துள்ளது. மா வான் தீ வின் பரப்பளவு 0.97 சதுர கிலோமீட்டர் அதாவது மொத்தமாக 240 ஏக்கர்களாகும். துசுவன் வான் மாவட்டம், மாவட்டத்தின் ஒரு பகுதியாக இந்தத் தீவினையும் நிர்வகிக்கிறது.\n\nலண்டௌ இணைப்புச் சாலை மா வான் தீவு வழியாகச் செல்கிறது. 1990 ஆம் ஆண்டின் நடுப்பகுதியில், ஆங்காங் அரசாங்கத்தின் ரோசாத் தோப்பு திட்டத்தின் ஒரு பகுதியாக ஆங்காங் சர்வதேச விமான நிலையத்தையும் நகர மையத்தையும் இணைப்பதற்காக இந்த இணைப்புச்சாலை அமைக்கப்பட்டது. இச்சாலையின் வளர்சியால் தீவில் பல அபிவிருத்தித் திட்டங்கள் உருவாகின. இன்று மா வான் தீவின் பெரும்பகுதியை பூங்காத் தீவு அடுக்குமாடித் தொகுப்பு வீடுகள் ஆக்ரமித்துள்ளன. இத்தொகுப்பு வீடுகளை அடுத்து இணைப்பாக மா வான் பூங்கா என்ற வணிக நோக்கு உல்லாசப் பூங்கா அமைக்கப்பட்டது. இப்பூங்காவின் ஒரு பகுதி முதன்முதலில் 2007 ஆம் ஆண்டு சூலையில் தொடங்கப்பட்டது.\n\nSection::::புவியியல்.\nமா வான் தீவின் பரப்பளவு 0.97 சதுர கிலோ மீட்டர் அல்லது 0.37 சதுர மைல்களாகும். இத்தீவின் தென்கிழக்கில் 226 அடி உயரமுள்ள தாய் லெங் தௌ என்ற மலை உயரப்பகுதி உள்ளது. மா வானை மற்ற முக்கியத் தீவுகளில் இருந்து இரண்டு கால்வாய்கள் பிரிக்கின்றன.\n\n\nSection::::நிலவியல்.\nமா வான் தீவின் மேற்பரப்பில் உள்ள பாறைகள் பெரும்பாலும் இம் தின் சாய் உருவாக்கத்தினாலான எரிமலைப் பாறைகளாகும். இந்தக் கரடுமுரடான சாம்பல் படிகப்பாறையில் எரிமலைக் கற்கள் காணப்படுகின்றன. தீவின் தொலை தூர வடக்கில் சில அடுக்குகளில் எரிமலைச் சாம்பல் காணப்படுகிறது. கரும் பாறைக் கனிமங்களில், பையோடைட் மற்றும் ஆம்பிபோல் கனிமங்கள் நிறைந்துள்ளன. பாறைக் கனிமங்களில் குவார்ட்சு, பிளாசியோகிளாசு பெல்சுபார் கனிமங்கள் காணப்படுகின்றன. மற்ற கனிமங்களில் அபடைட், மேக்னடைட், மோனசைட் மற்றும் சிர்கோன் முதலிய கனிமங்கள் காணப்படுகின்றன.\n\nமா வான் கிரானைட் நல்ல பொடித்தூளாக உள்ளது. இதில் அக்னிப்பாறை வகையான சிலிக்கேட் கனிமங்கள் மற்றும் பெரும்படிகங்களான பெல்சுபார் கனிமங்கள் காணப்படுகின்றன. குவார்ட்சு, இருவகை பெல்சுபார் கனிமங்கள் முதலியன இதில் காணப்படும் முக்கியக் கனிமங்களாகும். கிஅக்குக் கடற்கரையின் தெற்குப் பகுதியில் கிடைக்கும் கருப்புப் பாறை பெரும்பாலும் பையோடைட், புளோரைட் மற்றும் அலானைட் கனிமங்களைக் கொண்டிருக்கிறது.\n\n"}
{"id": "284613", "url": "https://ta.wikipedia.org/wiki?curid=284613", "title": "தாத்தையங்கார்ப் பேட்டை", "text": "தாத்தையங்கார்ப் பேட்டை\n\nதாத்தையங்கார்பேட்டை (\"Thathiengarpet\"), இந்தியாவின் தமிழ்நாடு மாநிலத்தில் அமைந்துள்ள திருச்சிராப்பள்ளி மாவட்டத்தில் உள்ள ஒரு பேரூராட்சி ஆகும்.\n\nSection::::புவியியல்.\nஇவ்வூரின் அமைவிடம் ஆகும்.\n\nSection::::மக்கள் வகைப்பாடு.\nஇந்திய 2001 மக்கள் தொகை கணக்கெடுப்பின்படி 12,276 மக்கள் இங்கு வசிக்கின்றார்கள். இவர்களில் 51% ஆண்கள், 49% பெண்கள் ஆவார்கள். தாத்தையங்கார்ப் பேட்டை மக்களின் சராசரி கல்வியறிவு 70% ஆகும், இதில் ஆண்களின் கல்வியறிவு 78%, பெண்களின் கல்வியறிவு 62% ஆகும். இது இந்திய தேசிய சராசரி கல்வியறிவான 59.5% விட கூடியதே. தாத்தையங்கார்ப் பேட்டை மக்கள் தொகையில் 9% ஆறு வயதுக்குட்பட்டோர் ஆவார்கள்.\n\n"}
{"id": "284615", "url": "https://ta.wikipedia.org/wiki?curid=284615", "title": "இசுடாம்போர்டு இராஃபிள்சு", "text": "இசுடாம்போர்டு இராஃபிள்சு\n\nசேர் தாமசு இசுடாம்போர்டு இராஃபிள்சு, எஃப்ஆர்எஸ் (\"Sir Thomas Stamford Raffles\", 6 சூலை 1781 – 5 சூலை 1826) பிரித்தானிய அரசியலாளரும், பிரித்தானிய சாவகத்தின் துணைநிலை ஆளுநரும் (1811–1815) பிரித்தானிய பென்கூலனின் ஆளுநரும் (1817–1822), சிங்கப்பூரை நிறுவியவரும் ஆவார். தவிரவும் நெப்போலியப் போர்களின் அங்கமாக டச்சு, பிரான்சியப் படைகளிடமிருந்து இந்தோனேசியத் தீவான சாவகத்தை கைப்பற்றி பிரித்தானியப் பேரரசை விரிவாக்குவதில் பெருபங்காற்றியவரும் ஆவார். தொழில்முறை அல்லாத எழுத்தாளராக \"சாவகத்தின் வரலாறு\" (\"தி ஹிஸ்டரி ஆப் ஜாவா\") என்ற நூலை எழுதியுள்ளார்.\nSection::::இளமைக்காலம்.\nஇராபிள்சு ஜமேக்காவின் மோரான்ட் துறைமுகத்தில் கடலில் இருந்த \"ஆன்\" என்ற கப்பலில் கப்பல் தலைவர் பெஞ்சமின் இராபிள்சுக்கும் ஆன் ராபிள்சுக்கும் சூலை 6, 1781இல் பிறந்தார். பெஞ்சமின் இராபிள்சு யார்க்சையரைச் சேர்ந்தவர். அமெரிக்கப் புரட்சியின்போது மேற்கிந்தியத் தீவுகளில் வணிகம் மேற்கொள்ள முற்பட்ட பெஞ்சமினின் முயற்சி தோல்வியடைந்ததால் அக்குடும்பம் வறுமையில் வாடியது. இருப்பினும் குறைந்த வருமானத்திலும் இராபிள்சின் கல்வி தொடர்ந்தது. தங்குபள்ளி ஒன்றில் கல்வி கற்றார். 1795இல், 14 அகவையில், இடாம்போர்டு இலண்டனில் பிரித்தானிய கிழக்கிந்திய நிறுவனத்தில் அலுவலக உதவியாளராக பணிக்குச் சேர்ந்தார். 1805இல் மலேசியாவில் தற்போது பினாங்கு என அறியப்படும் நாட்டிற்கு அனுப்பப் பட்டார். அக்காலத்தில் வேல்சு இளவரசர் தீவு என அழைக்கப்பட்ட அப்பகுதியில் தமது தென்கிழக்காசிய வாழ்க்கையைத் தொடங்கினார். பினாங்கின் ஆளுநர் பிலிப் துண்டாசின் கீழ் பணி புரிந்தார்.\n\n1805இல் புதிய ஆளுநருக்கு துணைச் செயலராக நியமிக்கப்பட்டார். அவ்வாண்டு ஒலீவியா மாரியம்னெ தெவெனிசை திருமணம் புரிந்தார். சென்னையில் துணை அறுவைமருத்துவராக இருந்த பேன்கோர்ட்டை மணம் புரிந்திருந்த ஒலீவியா அவரது மறைவிற்குப் பிறகு இசுடாம்போர்டை மணம் புரிந்திருந்தார். அடுத்த இருபதாண்டுகளுக்கு உடனிருந்த தாமசு ஒத்தோ டிராவர்சின் அறிமுகமும் இச்சமயத்தில் அவருக்கு கிடைத்தது.\n\nமலாய் மொழி அறிந்திருந்தமையாலும் பேச்சு வன்மையாலும் ஈர்க்கப்பட்ட இந்தியத் தலைமை ஆளுநர், மின்டோ பிரபு இவரை மலாக்காவிற்கு அனுப்பினார். 1811இல் நெப்போலியப் போர்களின்போது பிரான்சு ஆலந்து நாட்டை கைப்பற்றியபோது இராபிள்சு அந்நாட்டை விட்டு வெளியேற வேண்டியதாயிற்று. டச்சு, பிரான்சியப் படைகளுக்கு எதிராக இந்தோனேசியாவின் சாவகத் தீவில் நடத்தப்பட்ட போரில் பங்கேற்றார். 45 நாட்கள் நடந்த போரில் சாவகத் தீவை கைப்பற்றியதை அடுத்து மின்டோ பிரபு இராபிள்சை துணைநிலை ஆளுநராக நியமித்தார். எஞ்சியிருந்த எதிர்ப்பாளர்களிடம் அமைதிப் பேச்சு நடத்தி உள்ளூர் அரசர்களை பிரித்தானிய ஆட்சியை ஏற்க வைத்தார். சாவகத்தின் இரண்டு முதன்மையான உள்ளூர் அரசுகளில் ஒன்றான யோக்யாகார்த்தாவின் மீது தாக்குதல் நடத்தி கைப்பற்றினார். பிரித்தானிய தாக்குதலை அடுத்து மத்திய சாவகத்தில் அமைதி திரும்பினாலும் நிலையற்றத் தன்மைக்கும் ஐரோப்பியர்களுக்கு எதிரான வெறுப்பிற்கும் வித்திட்டது; இது 1820களில் சாவகப் போர் மூளக் காரணமாகவும் அமைந்தது. சுமாத்திராவின் பெலாம்பங் பகுதியில் ஆண்டுவந்த உள்ளூர் சுல்தான் மகமது பகருதீனை வீழ்த்தி அருகிலிருந்த பங்காத் தீவையும் கைப்பற்றி அப்பகுதியில் பிரித்தானிய ஆட்சியை நிறுவினார்.\n\nதாம் துணைநிலை ஆளுநராக இருந்த காலத்தில் ஆசியாவில் பிரித்தானியக் கொள்கைகளுக்கேற்ப அடிமை வணிகத்தைக் கட்டுப்படுத்தினார்; இருப்பினும் அடிமைகள் வணிகம் முற்றிலும் கட்டுப்படுத்தபடவில்லை; இராபிள்சின் மாளிகையிலேயே பல அடிமைகள் ஊழியம் செய்து வந்தனர். இராபிள்சின் வழிகாட்டுதலில் சாவகத்தின் பல தொன்மையான கட்டிடங்கள் முதனமுதலாக ஆவணப்படுத்தப்பட்டன. காலின் மெக்கன்சீ முதல் பிரம்பானான் கோயில் குறித்த ஆங்கில குறிப்புக்களைத் தொகுத்தார்; எச்.சி. கார்னிலியசு போரோபுதூர் சூழ்ந்திருந்த தாவரப்புதர்களை நீக்கினார். தவிரவும் டச்சுக்காரர்கள் கடைபிடித்த கொள்கைகளுக்கு மாறாக பணம்சார்ந்த குத்தகை நில மேலாண்மைக் கொள்கையை வகுத்தார்.\n\nதீவின் கடுமையான வாழ்நிலைக் காரணங்களால் அவரது மனைவி ஒலீவியா நவம்பர் 26, 1814இல் மறைந்தார். இந்த மறைவினால் மிகவும் பாதிக்கப்பட்ட இராபிள்சு இங்கிலாந்து திரும்பினார். நெப்போலியப் போர்களின் இறுதியில் ஏற்பட்ட உடன்பாடு காரணமாக சாவகம் நெதர்லாந்திற்கு மீட்கப்பட்டது.\n\n"}
{"id": "284617", "url": "https://ta.wikipedia.org/wiki?curid=284617", "title": "தோட்டக் கல்லறை", "text": "தோட்டக் கல்லறை\n\nதோட்டக் கல்லறை (\"The Garden Tomb\") என்பது எருசலேம் நகரிலுள்ள கல்லில் வெட்டப்பட்ட ஒரு கல்லறை ஆகும். 1867 இல் நிலத்திலிருந்து கண்டுபிடிக்கப்பட்ட இது, அடக்க இடம், இயேசுவின் உயிர்த்தெழுதல் என்பவற்றுடன் சில கிறித்தவர்களால் கருதப்பட்டு வருகிறது. மத்திய ஒன்பதாம் நூற்றாண்டு முதல் சில அறிஞர்களால் \"கொல்கொதா\" (இது மண்டையோடுக் குன்று (\"Skull Hill\", எனவும் கோடனின் கல்வாரி (\"Gordon's Calvary\") எனவும் கொண்டரின் கல்வாரி (\"Conder's Calvary\") எனவும் அறியப்படுகிறது.) என முன்மொழியப்பட்ட பாறைச் சரிவுடன் இணைந்தவாறு இந்த தோட்டக் கல்லறை உள்ளது. மாறுபட்ட தனிப்பண்புகளுடன் தற்போதுள்ள அடையாளப்படுத்தப்பட்ட பாரம்பரிய இடமான, இயேசுவின் மரணம், உயிர்ப்பு ஆகியன இடம்பெற்ற இடமாக திருக்கல்லறைத் தேவாலயம் நான்காம் நூற்றாண்டு வரை நம்பப்பட்டு வந்தது. 1894 முதல் தோட்டக் கல்லறையும் அதன் சுற்றுப்புறமும் ஐக்கிய இராச்சியத்தை தளமாகக் கொண்ட கிறித்தவ சமயக் கிளையைச் சாராத அறநிலைய அமைப்பினால் (\"தோட்டக் கல்லறை [எருசலேம்] சங்கம்\") கிறித்தவ வழிபாட்டு இடமாக பிரதிபலிக்கப்பட்டு, பராமரிக்கப்பட்டது.\n\nSection::::செயலுக்கமும் கண்டுபிடிப்பும்.\nSection::::மாற்று இடத்தை முன்மொழிவதற்கான செயலூக்கம்.\nவிவிலியம் குறிப்பிடுவதன்படி, இயேசு கிறித்து எருசலேம் நகருக்கு அருகில் அதன் சுவர்களுக்கு வெளியே சிலுவையில் அறையப்பட்டார். ஆகவே, நடுக் கால கிறித்தவ திருத்தூதர்கள் அவர்கள் காலத்தில் சுவர்களிலான நகரின் ஆழத்தே அமைந்திருந்த திருக்கல்லறைத் தேவாலய முடிவுகளில் திருப்பியற்றவர்களின் விடயத்தில் கவனமெடுக்க வேண்டும் என உணர்ந்தார்கள். உதாரணமாக, கி.பி 754 இன் ஆரம்பத்தில் புனித வில்லிபால்ட் பின்வருமாறு தெரிவித்தார். \"கெலேனா சிலுவையைக் கண்டுபிடித்தபோது, நகருக்குள் இருந்த இடத்தை ஆயத்தப்படுத்தினார்.\" பின்னர் வந்த எழுத்தாளர்கள் தெரிவிக்கையில், கட்ரியன் பாரம்பரிய கொல்கொத்தாவையும் இயேசுவின் கல்லறையையும் நகர வரம்பினுள் அவர் நகரை கி.பி. இரண்டாம் நூற்றாண்டில் மீண்டும் கட்டினார். ஆயினும் அவை முன்னர் நகருக்கு வெளியில் இருந்தது.\n\nமுன் சீர்திருத்த காலத்தில் பாரம்பரிய புனித இடங்கள் பற்றிய ஐயங்கள் அதிகரித்தது. 1639 இல் குவார்ஸ்மிஸ் \"மேற்கு வைதீகக் கொள்கை\" இருப்பு பற்றி தெரிவித்தார். அவர் பாரம்பரிய இடம் இயேசுவின் உண்மையான கல்லறையாக இருக்க முடியாது என வாதிட்டார். முதலாவது நடைமுறை பிரசுரம் 1743 இல் செருமானிய யாத்திரிகர் யோனஸ் கோர்டே பாரம்பரிய இடத்திற்கு எதிராக நிருபித்ததை விவாத்திற்குள்ளாக்கிறது. அவருடைய நூலின் அத்தியாயம் \"கல்வாரி மலையில், தற்போதுள்ள நகரத்தின் மத்தியில் இருக்கிறது, ஆகவே அது உண்மையான கல்வாரியாக இருக்க முடியாது\". 1812 இல், எட்வட் எ கிளார்க் பாரம்பரிய இடத்தை நிராகரித்து, \"வெறும் ஏமாற்றம், ஒரு மடத்துறவியின் காடு\" என்றார். அத்துடன் சிலுவையில் அறையப்பட்ட இடம் சீயோன் வாயிலின் வெளிப்புறம் என்று ஆலோசனை கூறினார். 19 ஆம் நூற்றாண்டு காலத்தில் ஐரோப்பாவிலிருந்து உதுமானியப் பேரரசுக்கு பிரயாணம் செய்வது இலகுவாகவும் பொதுவாகவும் இருந்தது. குறிப்பாக 1930 களின் பிற்பகுதியில் எகிப்தியரான துருக்கிய ஆளுனர் முகம்மது அலி சீர்திருத்தங்கள் மூலமாக ஏற்பட்டது. கிறித்தவ யாத்திரிகர்களின் தொடர்ந்து வந்த உட்புகுதல் அதிக புரட்டஸ்தாந்துக்காரர்களை உள்வாங்கியது. இவர்கள் அதிகாரபூவு பாரம்பரிய புனித இடங்களை சந்தேகித்தனர். இச்சந்தேகம் புரட்டஸ்தாந்துக்காரர்கள் திருக்கல்லறைத் தேவாலயத்தின் பகுதியில் உரிமை கொண்டிருக்காததினால் கசப்புண்டாக்கியது. அத்துடன் இது புரட்டஸ்தாந்து யாத்திரிகர்களின் சிந்தனையிலும் மன்றாட்டிலும் இயற்கையற்ற உணர்வை ஏற்படுத்தியது.\n\n\n"}
{"id": "284619", "url": "https://ta.wikipedia.org/wiki?curid=284619", "title": "இயேசுவின் கல்லறை", "text": "இயேசுவின் கல்லறை\n\nஇயேசுவின் கல்லறை என்பது இயேசு கிறித்து அடக்கம் செய்யப்பட்டதாக நம்பப்படும் இடத்தைக் குறிக்கிறது.\n\nஇயேசு அடக்கம் செய்யப்பட்டதாக பின்வரும் இடங்கில் உள்ள கல்லறைகள் குறிப்பிடப்படுகின்றது. \n\n\n"}
{"id": "284622", "url": "https://ta.wikipedia.org/wiki?curid=284622", "title": "தம்ரா", "text": "தம்ரா\n\nதம்ரா \"(Tamra)\" (அரபு மொழியில்: طمرة‎, இப்ரு மொழியில்: טַמְרָה or תַמְרָה) இசுரேல் நாட்டின் வடக்கு மாவட்டத்தில் உள்ள அரபு நகரமாகும். லோவர் கலில்லீயில் உள்ள செஃபா அமுர் நகருக்கு வடக்கில் ஐந்து கிலோமீட்டர் தொலைவிலும் மற்றும் அக்கோவில் இருந்து தோராயமாக கிழக்கில் 20 கிலோமீட்டர் தொலைவிலும் இந்நகரம் காணப்படுகிறது. \n\nSection::::வரலாறு.\nதொல்பொருள் அகழ்வாராய்ச்சிகளில், இரும்புக்காலம் பாரசீகத்தின் அகாமனிசியப் பேரரசு காலம், முந்தைய எல்லெனிச்டிக் காலம், உரோமைப் பேரரசு காலம் மற்றும் பைசாந்தியப் பேரரசு காலம் மற்றும் உமையா கலீபகம் போன்ற பண்டைய காலங்களின் எச்சங்கள் கண்டறியப்பட்டுள்ளன.\n\nமக்கள்தொகை நிறைந்த பைசாந்தியப் பேரரசு மற்றும் பண்டைய இசுலாமியப் பேரரசுகளின் பல கட்டிடங்கள் அகழ்ந்து எடுக்கப்பட்டன.\n1253 இல் குருசடார் சகாப்த காலத்தில் கேசரேய மன்னன் சான் அலிமான், தம்ரா உட்பட பல கிராமங்களை ஆசுபிடாலெர்சுகளுக்கு விற்பனை செய்துள்ளார். இவை குருசடார் பிராந்தியத்தின் ஒரு பகுதி என்று 1283 ஆம் ஆண்டில் குறிப்பிடப்பட்டுள்ளது. குருசடார்களுக்கும் மம்லுக் வம்ச சுல்தான் குவாலாவுனுக்கும் இடையிலான போர் நிறுத்த ஒப்பந்தத்தில் இவை தொடர்பான குறிப்புகள் காணப்படுகின்றன.\n\nSection::::ஒட்டோமான் சகாப்தம்.\nதம்ரா மற்ற பாலத்தீனக் கிராமங்கள் போல 1517 இல் ஓட்டோமான் பேரரசுடன் இணைக்கப்பட்டது. 1596 கணக்கெடுப்பில் இக்கிராமம் சாஃபத் நகரம் அமைந்துள்ள லிவா மாவட்டத்தில் நாகியா நிர்வாகப் பிரிவில் இடம்பெற்றிருந்தது. இக்கிராமத்தின் மக்கள் தொகை மொத்தம் 22 இசுலாமியக் குடும்பங்கள் ஆகும். கோதுமை, பார்லி, பழ மரங்கள், பருத்தி, அவ்வப்போது கொஞ்சம் வருவாய், தேன் கூடுகள் மற்றும் குளிர்கால மேய்ச்சல் நிலங்கள் முதலியவற்றை அவர்கள் வரியாகச் செலுத்தினர். 1799 இல் பியர் யாகோட்டின் தயாரித்த வரைபடத்தில் இக்கிராமம் தம்ராட் எனப் பெயரிடப்பட்டிருந்தது.\n1859 ஆம் ஆண்டில், பிரிட்டனின் கொன்சல் ரோகர்சு இக்கிராமத்தின் மக்கள் தொகையை 1,200 என மதிப்பிட்டார். அனைவரும் இசுலாமியர்கள் என்றும் விளைநிலப்பரப்பு சுமார் 80 ஏக்கர்கள் என்றும் குறிப்பிட்டார். அதேசமயத்தில் விக்டர் குரின் இக்கிராமத்தின் மக்கள் தொகையாக குடியிருப்பவர்கள் 800 நபர்கள் என்றும் அனைவரும் இசுலாமியர்கள் என்றும் 1875 இல் கண்டறிந்ததாகவும் குறிப்பிடுகிறார்.\nபாலத்தீனிய புத்தாய்வு நிதியத்தின், மேற்கத்திய பாலத்தீன நில அளவைத் துறை 1881 ஆம் ஆண்டில் தம்ரா தொடர்பான செய்திகளைத் தருகிறது. தம்ரா ஒரு பெரிய கிராமம். ஒரு சிறிய கிழக்கு திசையில் ஒரு மசூதியும் வடக்கில் ஒரு கிணறும் இருந்தது. வீடுகளின் மேற்குப் பகுதியில் ஒரு பாறைகளால் கட்டப்பட்ட சமாதி இருந்தது. கிராமத்தின் தெற்குப் பகுதியில் ஆலிவ் மரங்கள் நிறைந்த ஒரு சோலை அல் ருவாய் வரை பரந்து காணப்பட்டது.\"\n\nSection::::பிரித்தானிய ஆணை சகாப்தம்.\n1922 ஆம் ஆண்டின் பாலத்தீன மக்கள் தொகைக் கணக்கெடுப்பின்படி தம்ராவின் மக்கள்தொகை 1111 ஆகும். அனைவரும் இசுலாமியர்கள் . 1931 ஆம் ஆண்டின் மக்கள் தொகைக் கணக்கெடுப்பில் இத்தொகை 1258 ஆக உயர்ந்தது. 282 வீடுகளில் வாழ்ந்த அனைவரும் இசுலாமியர்கள்.\n\n1945 ஆம் ஆண்டின் மக்கள் தொகைக் கணக்கெடுப்பின்படி இத்தொகை 1830 ஆக உயர்ந்தது. அனைவரும் அராபியர்கள் ஆவர். இக்கிராமத்தின் ஆட்சி எல்லை மொத்தமாக 30,559 துணாம்கள் நிலப்பகுதி ஆகும். 1564 துணாம் நிலம் பயிர் செய்யத் தகுதியுள்ள பாசனவசதியுள்ள நிலமாகும். 14434 துணாம் நிலப்பகுதியில் தானிய வகைகளும் 206 துணாம் நிலப்பகுதி நகரமாக கட்டப்பட்டும் இருந்தது என்றும் பிரித்தானியப் பதிவுகள் தெரிவிக்கின்றன.\n\n"}
{"id": "284628", "url": "https://ta.wikipedia.org/wiki?curid=284628", "title": "மயோன் எரிமலை", "text": "மயோன் எரிமலை\n\nமயோன் எரிமலை (\"Mayon Volcano\", ) அல்லது புல்கான் மயோன் அல்லது மயோன் சிகரம் என்ற பெயர்களில் அழைக்கப்படும் இது உயிர்த்துடிப்புடைய எரிமலை ஆகும். இது பிலிப்பைன்சு நாட்டின் அல்பே மாகாணத்தில் அமைந்துள்ளது. இது \"முழுமையான கூம்பு\" எனப் புகழ்பெற்ற எரிமலையாகும். ஏனெனில் அது கிட்டத்தட்ட சமச்சீரான கூம்பு வடிவத்தில் உள்ளது. இந்த மலை மற்றும் அதனைச் சுற்றியுள்ள பகுதிகள் ஜூலை 20, 1938 இல், நாட்டின் முதல் தேசியப் பூங்காவாக அறிவிக்கப்பட்டது. 2000 ஆம் ஆண்டில் மயோன் எரிமலை இயற்கைப் பூங்கா என வகைப்பாடு செய்யப்பட்டு மயோன் எரிமலை தேசியப் பூங்கா எனப் பெயர் மாற்றம் செய்யப்பட்டது.\n\nஉள்ளூர் நாட்டுப்புறவியல் தகவலின்படி, \"தாராகாங் மகயோன்\" என்ற புகழ்பெற்ற நடிகையின் பெயரே இந்த எரிமலைக்கு வைக்கப்பட்டுள்ளது.\n\nSection::::அமைவிடம்.\nபிலிப்பைன்சு நாட்டின் அல்பே மாகாணத்தின் முக்கிய நிலக்குறியீடாக மயோன் எரிமலை அமைந்துள்ளது. அல்பே வளைகுடா கடற்கரையில் இருந்து 10 கி.மீ (96.2 மைல்கள்) தொலைவில் கடல் மட்டத்திலிருந்து 2456 மீட்டர் (8077 அடி) உயரம் உடையது. இந்த எரிமலை புவியியல் ரீதியாக லெகாஸ்பி, தாரகா, கேமலிக், குயினோபதான், லிகாவ் டபாகொ, மலிலிபாட் மற்றும் டோமிங்கோ ஆகிய எட்டு நகரங்கள் மற்றும் நகராட்சிகளால் சமமாகப் பகிர்ந்து கொள்ளப்படுகிறது (லகாஸ்பியில் இருந்து வலப்பக்கமாக). மேலே இருந்து பார்க்கும் போது இந்த நகரங்கள் மயோன் எரிமலையை ஒரு \"பை\" (\"pie\") என்ற உணவுப்பண்டத்தினை கூம்புவடிவத் துண்டுகளாகப் பிரித்துள்ளது போலத் தோன்றுகிறது.\n\nSection::::புவியியல் பரிமாணம்.\nமயோன், ஒரு சிறிய மத்திய உச்சிப் பள்ளம் கொண்ட உன்னதமான சுழல்வடிவ (கலப்பு) வகைபாட்டின் கீழ் வரும் எரிமலையாகும். உலகின் சிறந்த சமச்சீர் வடிவமுடைய எரிமலைக் கூம்பாக இது கருதப்படுகிறது. இது, கடந்த காலங்களில் ஏற்பட்ட வெடிப்புகள் மற்றும் அரிப்புகளின் போது எரிமலையிலிருந்து வெளிவந்த அலைகள் மற்றும் எரிமலைக்குழம்பு வெளியேறிப் பல அடுக்குகளாகப் படிந்ததன் காரணமாகத் தோன்றியது. மேல் உச்சியிலிருந்து சராசரியாக 35-40 கோணங்களில் சரிவாக இது உள்ளது.\n\nபசிபிக் பெருங்கடலைச் சுற்றி அமைந்துள்ள மற்ற எரிமலைகள் போலவே, \"மயோன் எரிமலை\"யும் பசிபிக் நெருப்பு வளையத்தின் ஒரு பகுதியாக உள்ளது.\n\nSection::::முக்கிய வெடிப்புகள்.\nபிலிப்பைன்சு நாட்டின் மிகத் தீவிரமான உயிர்ப்பு எரிமலையான மயோன் கடந்த 400 ஆண்டுகளில் 49 முறை வெடித்துள்ளது. பிப்ரவரி 1616 இல் ஒரு பெரிய வெடிப்பு ஏற்பட்டது. உலகச்சுற்றுப்பயணம் செய்த டச்சு ஆய்வாளர் \"ஜோரிஸ் வேன் ஸ்பில்பெர்கன்\" இந்த வெடிப்பினைப் பதிவு செய்தார். இந்த எரிமலையில் ஜூலை 20, 1766 அன்று ஆறு நாட்கள் தொடர்ச்சியாகச் சீற்றம் நிகழ்ந்த பதிவும் உள்ளது.\n\nSection::::1814 வெடிப்பு.\nமயோனின் மிக நாசகரமான வெடிப்பு 1814 பிப்ரவரி 1 அன்று ஏற்பட்டது (VEI=4). இருப்பினும் எரிமலைக்குழம்பு வெளியேற்றம் 1766 வெடிப்பை விடக் குறைவாக இருந்தது. எரிமலையிலிருந்து வெளிவந்த கருஞ்சாம்பல் மற்றும் பாறைக்குழம்புகள் கக்ஸாவா என்ற நகரத்தை மூடியது. மரங்கள் கருகின; ஆறுகள் சேதமடைந்தன. அண்மைப்பகுதிகள் 9 மீட்டர் (30 அடி) ஆழத்திற்குச் சாம்பலால் மூழ்கடிக்கப்பட்டன. அலபேயில் 2200 மக்கள் இந்த எரிமலை வெடிப்பால் இறந்த நிகழ்வு மயோன் வரலாற்றில் மிக மோசமான நிகழ்வாகும்.\n\nSection::::1881–1882 வெடிப்பு.\n1881 ஜூலை 6 முதல் ஆகத்து 1882 வரை வலுவான வெடிப்பு (VEI=3) ஒன்றை மயோன் கண்டது. இந்த எரிமலைச் சீற்றம் தொடங்கி ஐந்து மாதங்களுக்குப் பின்னர் 1881 இல் நத்தார் நாளன்று சாமுவேல் நீலாண்ட் என்ற ஒரு இயற்கையியல் மற்றும் புவியியல் பேராசிரியர் தனிப்பட்ட முறையில் கண்டுபிடித்தார்.\n\nSection::::1897 வெடிப்பு.\nமயோன் எரிமலையின் மிக நீண்ட தடையற்ற வெடிப்பு (Vei = 4) ஜூன் 23, 1897 அன்று ஏற்பட்டது. இவ்வெடிப்பின் போது 7 நாட்கள் தொடர்ச்சியாக நெருப்பு பிழம்புகளைக் கக்கியது மயோன். மீண்டும் எரிமலை வெடித்து பாறைக்குழம்பு கீழாக வடிந்து மக்கள் வசித்த பகுதிகளில் பாய்ந்தது. இதனால் எரிமலையின் அடியில் 11 கிலோமீட்டர்கள் (7 மைல்) தொலைவில் கிழக்கே பக்கே என்ற கிராமம் 15 மீட்டர் (49 அடி) ஆழத்தில் புதையுண்டது.\nSection::::1984 மற்றும் 1993 வெடிப்புகள்.\nஎந்த இறப்புகளும் பதிவு செய்யப்படாத 1984 ஆம் ஆண்டு வெடிப்பின் போது பிலிப்பைன்சு எரிமலையியல் மற்றும் நிலநடுக்கவியல் நிறுவனத்தை சேர்ந்த விஞ்ஞானிகளின் பரிந்துரையின் காரணமாக 73,000 இற்கும் மேற்பட்ட மக்கள் ஆபத்தான பகுதிகளிலிலிருந்து பாதுகாப்பான இடங்களுக்கு இடமாற்றம் செய்யப்பட்டனர். ஆனால் 1993 ஆம் ஆண்டு, பைரோகிளாஸ்டிக் வெடிப்பு போது, 75 பேர் கொல்லப்பட்டனர். இவர்களில் பெரும்பாலானோர் விவசாயிகள் ஆவர்.\n\n"}
{"id": "284631", "url": "https://ta.wikipedia.org/wiki?curid=284631", "title": "மாலிப்டிக் அமிலம்", "text": "மாலிப்டிக் அமிலம்\n\nமாலிப்டிக் அமிலம் \"(Molybdic acid)\" என்பது ஒரு திண்மம், மாலிப்டினம் மாலிப்டினம் மூவாக்சைடின் நீரேற்று வடிவம் மற்றும் நீர்க்கரைசலில் உள்ள ஒரு வேதி உப்பாகும்.\n\nஇச்சேர்மத்தின் மிக எளிய நீரேற்று வடிவம் MoO·HO என்ற வாய்ப்பாடு கொண்ட ஒருநீரேற்று ஆகும். MoO·2HO என்ற வாய்ப்பாடு கொண்ட இருநீரேற்று வடிவமும் அறியப்படுகிறது. ஓருநீரேற்றின் (MoO3•H2O) திண்ம அமைப்பில் எண்முக ஒருங்கிணைப்பு கொண்ட MoO5•(H2O) அலகுகள் நான்கு உச்சிகளை பகிர்ந்து கொண்டுள்ளன. இருநீரேற்றுகளும் இதே அடுக்கு அமைப்பைக் கொண்டு கூடுதலாக H2O மூலக்கூறுகள் அடுக்குகளுக்கு இடையில் செருகப்பட்டு காணப்படுகின்றன.\n\nநீர்க்கரைசல்களில் உள்ள அமிலமாலிப்டேட்டு உப்புகளின், குறைந்த செறிவு மூலக்கூற்று OMo·3HO அமைப்புகள் நிறமாலையியலின்படி உறுதி செய்யப்படுகின்றன.\n\nமாலிப்டிக் அமிலத்தின் உப்புகள் மாலிப்டேட்டுகள் எனப்படுகின்றன.\n\nமாலிப்டிக் அமிலமும் அதன் உப்புகளும் புரோத் வினைப்பொருள் தயாரிக்கப் பயன்படுகின்றன. இவ்வினைப்பொருள் ஆல்கலாய்டுகளைக் கண்டறிய உதவுகின்றன.\n"}
{"id": "284632", "url": "https://ta.wikipedia.org/wiki?curid=284632", "title": "1660", "text": "1660\n\n1660 (MDCLX) கிரெகொரியின் நாட்காட்டியில் ஒரு வியாழக்கிழமையில் ஆரம்பமான நெட்டாண்டு ஆகும், அல்லது 10-நாட்கள் பின்தங்கிய பழைய யூலியன் நாட்காட்டியில் ஞாயிற்றுக்கிழமையில் ஆரம்பமான நெட்டாண்டு ஆகும்.\n\n\n\n"}
{"id": "284635", "url": "https://ta.wikipedia.org/wiki?curid=284635", "title": "டிசம்பர் 2015", "text": "டிசம்பர் 2015\n\nடிசம்பர் 2015 (\"December 2015\"), 2015 ஆம் ஆண்டின் பன்னிரண்டாம் மாதமாகும்.\n\n\n"}
{"id": "284636", "url": "https://ta.wikipedia.org/wiki?curid=284636", "title": "1661", "text": "1661\n\n1661 (MDCLXI) கிரெகொரியின் நாட்காட்டியில் ஒரு சனிக்கிழமையில் ஆரம்பமான சாதாரண (நெட்டாண்டு அன்று) ஆகும், அல்லது 10-நாட்கள் பின்தங்கிய பழைய யூலியன் நாட்காட்டியில் செவ்வாய்க்கிழமையில் ஆரம்பமான சாதாரண ஆண்டு ஆகும்.\n\n\n"}
{"id": "284637", "url": "https://ta.wikipedia.org/wiki?curid=284637", "title": "வனேடியம்(V) ஆக்சிமுப்புளோரைடு", "text": "வனேடியம்(V) ஆக்சிமுப்புளோரைடு\n\nவனேடியம்(V) ஆக்சிமுப்புளோரைடு \"(Vanadium(V) oxytrifluoride )\" என்பது VOF.என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். பல்வேறு வகையான வனேடியம்(V) ஆக்சி ஆலைடுகளில் இதுவும் ஒன்றாகும். தொடக்கநிலை உலோகப் புளோரைடுகளின் சிறப்பியல்புகள் போல இச்சேர்மமும் திடநிலையில் பல்பகுதிய அமைப்பைக் கொண்டுள்ளது. திடநிலையில் அடுக்கு அமைப்பை ஏற்கும் இச்சேர்மம் ஆவியாதலின் போது இருபகுதிய அமைப்புக்கு மாறுகிறது. மாறாக VOCl மற்றும் VOBr இரண்டும் அறை வெப்பநிலையில் துரிதமாக ஆவியகும் நிலையில் இருந்தாலும் எல்லா நிலைகளிலும் நான்முக அமைப்பிலேயே நிலைத்திருக்கிறது.\nகரிம வேதியியல் தொகுப்பு வினைகளில் VOF3 சேர்மம் பெரும்பாலும் பீனாலிக் வளையங்களின் ஆக்சிசனேற்ற பிணைப்புகளில் பயன்படுத்தப்படுகிறது. உதாரணம்: வான்கோமைசின் மற்றும் அதன் வரிசைச் சேர்மங்கள். இந்தப் பயன்பாட்டிற்காக VOF3 குறிப்பாக முப்புளோரோ அசிட்டிக் அமிலத்தில் கரைக்கப்படுகிறது. \n"}
{"id": "284639", "url": "https://ta.wikipedia.org/wiki?curid=284639", "title": "சம்விருதா சுனில்", "text": "சம்விருதா சுனில்\n\nசம்விருதா சுனில் (\"Samvrutha Sunil\") மலையாள நடிகை ஆவார். 2004ஆம் ஆண்டு லால் ஜோஸ் இயக்கிய \"ரசிகன்\" என்ற திரைப்படத்தில் அறிமுகமானார். பின் முப்ப்துக்கும் மேற்பட்ட மலையாளத் திரைப்படங்களிலும் சில \"தெலுங்கு\" மற்றும் \"தமிழ்\" திரைப்படங்களிலும் நடித்துள்ளார். \"உயிர்\" என்ற தமிழ் படத்தில் ஸ்ரீகாந்திற்கு ஜோடியாக நடித்தார். பின் அகில் ஜெயராஜ் என்பவரை 2012ஆம் ஆண்டு திருமணம் செய்து நடிப்பதை விட்டுவிட்டார் .\n"}
{"id": "284640", "url": "https://ta.wikipedia.org/wiki?curid=284640", "title": "1662", "text": "1662\n\n1662 (MDCLXII) கிரெகொரியின் நாட்காட்டியில் ஒரு ஞாயிற்றுக்கிழமையில் ஆரம்பமான சாதாரண (நெட்டாண்டு அன்று) ஆகும், அல்லது 10-நாட்கள் பின்தங்கிய பழைய யூலியன் நாட்காட்டியில் புதன்கிழமையில் ஆரம்பமான சாதாரண ஆண்டு ஆகும்.\n\n\n"}
{"id": "284643", "url": "https://ta.wikipedia.org/wiki?curid=284643", "title": "வனேடைல் பெர்குளோரேட்டு", "text": "வனேடைல் பெர்குளோரேட்டு\n\nவனேடைல் பெர்குளோரேட்டு அல்லது வனேடைல் முப்பெர்குளோரேட்டு \"(Vanadyl perchlorate or vanadyl triperchlorate)\" என்பது VO(ClO) என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். இது தங்கமஞ்சள் நிறத்தில் திரவமாகவும் அல்லது வனேடியம், ஆக்சிசன் மற்றும் பெர்குளோரேட்டு குழுவின் படிகச் சேர்மமாகவும் இருக்கிறது. இச்சேர்மத்தில் உள்ள மூலக்கூறுகள் சகப்பிணைப்பு கொண்டு துரிதமாக ஆவியாகும் நிலையில் உள்ளன.\n\nSection::::தயாரிப்பு.\nவனேடியம் ஐந்தாக்சைடுடன் இரு குளோரின் ஏழாக்சைடை 5° செல்சியசு வெப்பநிலையில் சேர்த்து சூடாக்கினால் வனேடைல் பெர்குளோரேட்டு உருவாகிறது. வெற்றிடத்தில் இதைக் காய்ச்சி வடித்து பின்னர் 21° செல்சியசு வெப்பநிலையில் மீள்படிகமாக்கல் வினைக்கு உட்படுத்தி தூய்மையாக்கப்படுகிறது.\nபேரியம் பெர்குளோரேட்டுடன் வனேடைல் சல்பேட்டைச் சேர்த்து வினைப்படுத்தினால் வனேடைல் பெர்குளோரேட்டு கரைசல் உருவாகிறது\n\nவனேடியம் ஐந்தாக்சைடை பெர்குளோரிக் அமிலம்|பெர்குளோரிக் அமிலத்தில்]] கரைத்து வனேடியம்(V) பெர்குளோரேட்டு கரைசல் தயாரிக்கலாம். பெர்வனேடைல் பெர்குளோரேட்டு எனப்படும் ஈராக்சோ வனேடியம் பெர்குளோரேட்டில் VO2+ அயனிகள் காணப்படுகின்றன.\nவனேடைல் இருபெர்குளோரேட்டு, ஆக்சோவனேடியம் பெர்குளோரேட்டு அல்லது வனேடியம்(IV) பெர்குளோரேட்டு, VO(ClO4)2 முதலான சேர்மங்கள் நீரில் கரைகின்றன. தண்ணீரில் கரைந்த வனேடிக் பெர்குளோரேட்டு கரைசல் பசுமை கலந்த நீல நிறத்துடன் மற்ற வனேடியம்(III) கரைசல்களைப் போல இல்லாமல் வேறுபடுகிறது. அவை அணைவுச் சேர்மங்களாக உள்ளன. \n"}
{"id": "284647", "url": "https://ta.wikipedia.org/wiki?curid=284647", "title": "டெர்மாபிராசியன்", "text": "டெர்மாபிராசியன்\n\nடெர்மாபிராசியன் (Dermabrasion) என்பது சருமத் திட்டமிடலின் ஒரு வகையாகும். இது தோல் மருத்துவர் அல்லது பிளாஸ்டிக் அறுவை சிகிச்சை செய்யக்கூடிய மருத்துவரால் தொழில்நுட்ப உதவியுடன் செய்யப்படக் கூடியது. லேசர் பயன்பாடுகள் கண்டுபிடிக்கப்படும் முன்னரே டெர்மாபிராசியன் செய்யப்பட்டு வந்துள்ளது. அத்துடன் சருமத்தின் மேல் மற்றும் இடைப்பட்ட அடுக்குகளில் ஏற்படும் சிராய்ப்பு போன்ற பாதிப்புகளை கம்பியுடன் கூடிய தூரிகைகள், வைர சக்கரம், உப்புத்தாள், உப்புப் படிகங்கள் அல்லது மற்ற பொருட்களின் உதவியுடன் சரிசெய்கின்றனர். நுண் டெர்மாபிராசியன் இதைப் போன்றதல்ல. நுண் டெர்மாபிராசியன் புதிய செயல்முறை மற்றும் ஒப்பனை செய்யக்கூடிய வழிமுறைகளை உள்ளடக்கியது. இதனை மருத்துவர் அல்லாத பணியாளர்கள், செவிலியர்கள், மருத்துவ உதவியாளர்கள், வீட்டிலுள்ள அதிக பயிற்சிபெறாத தனி நபர்கள் ஆகியோர்கள் கூட தற்காலத்தில் செய்கின்றனர்.\n\nடெர்மாபிராசியன் வழிமுறைகள் அறுவை சிகிச்சை, ஆக்கிரமிக்கும் வழிமுறைகள் ஆகியவற்றை உள்ளடக்கியது. இதற்கு சாதாரண மயக்க மருந்துகள் கொடுக்கப்படும். இவை அறுவை சிகிச்சைக்கென அமைக்கப்பட்ட மையங்கள் அல்லது தொழிலக மருந்தக மையங்களில் செயல்படுத்தப்படும். மேல் தோலின் உயர் அடுக்கு முதல் கீழ் அடுக்கு வரை அகற்ற வேண்டிய கட்டாயம் இருப்பதால், இச்செயல்பாடு நுண்வலைய அடித்தோல் வரை செயல்பட்டு சிறிது இரத்தம் கசிதலும் ஏற்படலாம். ஆதலால் டெர்மாபிராசியன் அதிகாரப்பூர்வ மையங்களில் மட்டுமே அனுமதிக்கப்படுகின்றன. இச்செயல்பாடுகளின் மூலம் வடு தோன்றுதல், தோல் நிறமாற்றம் ஏற்படுதல், நோய் தொற்று ஏற்படுதல் மற்றும் முகத்தில் நச்சுயிரி கிருமி ஏற்படுதல் போன்றவை நிகழும் வாய்ப்புகள் உள்ளது. சில வலுவான டெர்மாபிராசியன் செயல்பாடுகளில் அதிகப்படியான இரத்தக் கசிவு ஏற்படும் வாய்ப்புள்ளது, அத்தகைய சமயங்களில் தகுந்த சிகிச்சைப் பொருட்கள் குறிப்பிட்ட அழுத்தத்துடன் பயன்படுத்தப்படும். அதற்குப் பிறகு, சருமப் பகுதி சராசரியாக 7 முதல் 30 நாட்கள் எடுத்துக்கொள்ளும். டெர்மாபிராசியன் தற்போதைய காலகட்டத்தின்படி குறைவான அளவே பயிற்சி பெறுகின்றனர். அத்துடன் குறைவான அளவிலான மருத்துவர்கள் மட்டுமே சிறந்த பயிற்சி பெற்றவர்களாகவும், அறுவை சிகிச்சை செய்யுமளவிற்கு தேர்ச்சி பெற்றவர்களாகவும் உள்ளனர்.சில புதிய சிகிச்சை முறைகளால் டெர்மாபிராசியன் சிகிச்சை முறை நீக்கப்பட்டு வருகிறது. இதில் கார்பன் டை ஆக்சைடு பயன்படுத்துதல் அல்லது எர்பியம் : YAG லேசர் பயன்படுத்துதல் போன்றவை இந்த புதிய சிகிச்சை முறையில் அடங்கும். டெர்மாபிரசனுடன் ஒப்பிட்டு பார்கையில் லேசர் தொழில்நுட்பம் முறையானது இரத்தக் கசிவு மற்றும் சிகிச்சையளிப்பவர்களின் திறனை குறைவாகப் பயன்படுத்துதல் போன்றவற்றின் அடிப்படையில் சிறப்பம்சங்கள் கொண்டதாக உள்ளது.\n\nசற்று மங்கலான சருமத் தோற்றம் மற்றும் ஆழமான வடு, தோலின் சமனிலையற்ற தன்மை போன்ற சருமப் பிரச்சினைகளுக்கு இந்த அறுவை சிகிச்சை சரியான தீர்வினைத் தரும். தோலின் மிருதுவானத் தன்மையினை அதிகரித்தல், சிறிய தழும்பு மற்றும் வடுக்களை நீக்குதல் போன்றவை இந்த சிகிச்சையின் முக்கியத் தீர்வுகளாகும். பிறப்பு முதலே இருந்து வரும் வடு மற்றும் சமனிலையற்ற சருமம், வயது முதிர்ந்த தோற்றம், சுருக்கங்கள் ஆகியவற்றினை மாற்றிக்கொள்ள இந்த சிகிச்சை மிகவும் உதவும்.\nதொழில்நுட்ப ரீதியான சிகிச்சைகளின் உதவியால் தோல் திட்டமிடல் அமைந்துள்ள வகையில் இந்த டெர்மாபிராசியன் அமைந்துள்ளது. அத்துடன் லேசர் போன்ற நவீன சிகிச்சைகளுடன் ஒப்பிடும்போது, இதன் சிகிச்சைக்கான விலையும் குறைவு. இருப்பினும் இவை நவீன சிகிச்சைகளின் மூலம் கிடைக்கும் அதே முடிவுகளை தரவல்லது.\n\nSection::::நுண் டெர்மாபிராசியன்.\nசருமத்தின் வெளிப்புறத்தில் உள்ள இறந்த தோலினை உரிக்கும் செயல்முறை போன்று செயல்படுத்துவது நுண் டெர்மாபிராசியன் வழிமுறையாகும். இதில் இரு பகுதிகள் பயன்படுத்தப்படுகின்றன. ஒன்று தோலினை உரிப்பதற்கான படிகங்கள் அல்லது வைர செதில்கள். மற்றொன்று தேவையான சருமத்தினை மெதுவாக மேலெழும்பச் செய்யும் இயந்திரச் செயல்பாடு. இதனை சரும நிபுணர்கள் செயல்படுத்தும் தனிப்பட்ட அலுவலகங்கள் முறையான செயல்பாடுகளின்படி செய்தல் வேண்டும். இவை வீட்டிலும் சில இயந்திரங்களின் உதவியால் செய்யப்படலாம். முடிதிருத்து மற்றும் அழகு நிலையங்கள், பல்வேறு வகையான வீட்டுப் பயன்பாட்டு இயந்திரங்கள் போன்றவையாக சீர்படுத்தக்கூடிய உறிஞ்சும் இயந்திரங்களைப் பயன்படுத்துகின்றன.\n\nSection::::நுண்டெர்மாபிராசியன் செயல்முறையின் நன்மைகள்.\n1. எளிமையான செயல்பாடு\n\n2. ஆக்கிரமிப்பு அல்லாத செயல்முறை\n\n3. வலி குறைவு\n\n4. கர்ப்பமுற்றிருக்கும்போதும் மற்றும் பாலூட்டும்போதும் பாதுகாப்பானது\n\n5. மயக்க மருந்துகள் தேவையில்லை\n\n6. ஆரம்ப செயல்பாடுகள் மற்றும் தோல் மீளப்பெறுதல் விரைவாக நடைபெறும்\n\n7. எவ்வித பக்க விளைவுகளும் ஏற்படுவதில்லை\n\n8. அனைத்து விதமான நிறம் மற்றும் தோலின் வகைகளும் பயன்படுத்தலாம்\n\n9. தொடு உணர்வு அதிகம் கொண்ட சருமத்திற்கு உகந்தது\n\n10. முக்கிய நிகழ்ச்சிகளுக்கு முன்னர் விரைவாக சருமம் பளபளப்பாக மாறுவதற்கு இந்த சிகிச்சை உதவும்\n\n"}
{"id": "284650", "url": "https://ta.wikipedia.org/wiki?curid=284650", "title": "கியோத்தோ நகரிய மாநிலம்", "text": "கியோத்தோ நகரிய மாநிலம்\n\nகியோத்தோ நகரிய மாநிலம் () யப்பான்[ஜப்பானிலுள்ள ஒன்சூ தீவின் கன்சாய் பகுதியில் அமைந்துள்ள ஒரு மாநிலம். இதன் தலைநகர் கியோத்தோ நகரம். ஜப்பானின் பண்பாட்டுத் தலைநகராகக் கருதப்படும் இப்பகுதி ஜப்பானிலுள்ள இரண்டு நகரிய மாநிலங்களில் ஒன்று, மற்றொன்று ஓசகா நகரிய மாநிலம். \n\nSection::::வரலாறு.\nமெய்ஜி மறுசீரமைப்பு வரை, கியோத்தோ மாநிலம் உள்ள பகுதி யமஷீரோ என அழைக்கப்பட்டது.\nவரலாற்றின் பெரும்பகுதியில், ஜப்பானியப் பேரரசின் தலைநகராக கியோத்தோ நகர் இருந்துள்ளது. இதன் வரலாற்றை ஆறாம் நூற்றாண்டிலிருந்தே அறியலாம். 544 இல், நல்ல அறுவடைக்காகவும் மற்றும் நல்ல காலநிலைக்காகவும் ஆவொய் மட்சுரி வழிபாடு கியோத்தோவில் நடைபெற்றுள்ளது.\n\nஇரண்டாம் உலகப்போரின் ஆக்கிரமிப்பின் போது, அமெரிக்க ஆறாவது படை கியோத்தோவைத் தலைமையிடமாகக் கொண்டிருந்தது.\n\nSection::::புவியியல்.\nகியோத்தோ மாநிலம் கிட்டத்தட்ட ஒன்சூ தீவிற்கும் ஜப்பானுக்கும் மையமாக அமைந்துள்ளது. 4,612.71 சதுர கிலோமீட்டர் பரப்பளவு கொண்ட இது ஜப்பானின் நிலப்பரப்பில் 1.2% ஆகும். இது ஜப்பானில் 31வது இடம் வகிக்கின்றது. ஜப்பான் கடல் மற்றும் ஃபுக்கி மாநிலம் வடக்கிலும் ஓசகா மற்றும் நாரா மாநிலங்களைத் தெற்கிலும் மீ மற்றும் ஷீகா மாநிலங்களைக் கிழக்கிலும் ஹியோகொ மாநிலத்தை மேற்கிலும் எல்லைகளாகக் கொண்டுள்ளது. இம்மாநிலத்தை நடுவில் பிரிக்கும் தன்பா மலைகளினால் இதன் வடக்கு ப்பகுதியும் தெற்குப்பகுதியும் மிகவும் மாறுபட்ட காலநிலைகளைக் கொண்டுள்ளன.\n\n1 ஏப்ரல் 2012 நிலவரப்படி, மாநிலத்திலுள்ள மொத்த நிலப்பரப்பில் 6% இயற்கை பூங்காக்களுக்காக வரையறுக்கப்பட்டுள்ளது. இம்மாநிலத்தில் சனின் கைகன் தேசிய பூங்கா பிவாகோ, தங்கோ-அமனோஹஷிடட்டே-ஓயியமா மற்றும் வகாசா வான் குவாசி தேசிய பூங்காக்கள்; மற்றும் ஹொசுக்யோ, கசிகியாமா, மற்றும் ருரிக்கை மாவட்ட இயற்கை பூங்காக்கள் உள்ளன.\n\nSection::::நிர்வாகப் பிரிவுகள்.\nSection::::நகரங்கள்.\nபதினைந்து நகரங்கள் கியோத்தோ மாநிலத்தில் அமைந்துள்ளன.\n\n\nSection::::பொருளாதாரம்.\nகியோத்தோ பெருமளவில் சுற்றுலாவை நம்பியே உள்ளது. வடகியோத்தோவிலுள்ள தங்கோ தீபகற்பத்தில் மீன்பிடி தொழில் மற்றும் நீர் போக்குவரத்து உள்ளது, உட்கியோத்தோவில் வேளாண்மையும் வனவளமும் உள்ளன. நிண்டெண்டோவின் தலைமையிடமாக கியோத்தோ நகரம் உள்ளது. \n\nSection::::பண்பாடு.\nஆயிரம் ஆண்டுகளாக யப்பானின் தலைநகராக இருந்த கியோத்தோ ஜப்பானின் பண்பாட்டுத் தலைநகராக இன்றும் இருந்துவருகின்றது. \n\nSection::::சுற்றுலா.\nகியோத்தோ மாநிலம் யப்பானிலுள்ள ஒரு புகழ்பெற்ற சுற்றுலா ஈர்ப்பு தளம். கியோத்தோவில் நடைபெறும் விழாக்களில் சில\nஒவ்வொரு மடம் மற்றும் கோவில் நிகழ்வுகளில் சிலவற்றை பொது மக்கள் பார்வையிட அனுமதிக்கப்படுகின்றது.\nSection::::கல்வி.\nகியோத்தோவிலுள்ள பல்கலைக்கழகங்கள்\n\nSection::::விளையாட்டு.\nகீழே பட்டியலிடப்பட்டுள்ள விளையாட்டு அணிகள் கியோத்தோவை அடிப்படையாகக் கொண்டவை.\n\n\nSection::::நட்றவுப்பகுதிகள்.\nகியோத்தோ மாநிலம் பின்வரும் பகுதி / மாநிலங்களுடன் மாகாண அளவில் சகோதர / நட்புறவு கொள்ள ஒப்பந்தம் மேற்கொண்டுள்ளது. இந்த உறவு கியோத்தோ மாநிலத்திலுள்ள நகரங்கள் பிற நகரங்களுடன் கொண்டுள்ள நட்றவிலிருந்து வேறுபட்டது.\n\n"}
{"id": "284661", "url": "https://ta.wikipedia.org/wiki?curid=284661", "title": "கிம் ஆம்", "text": "கிம் ஆம்\n\nகிம் ஆம் () எட்டாம் நூற்றாண்டுகொரிய வானியலாளர்; கணியவியலாளர்; படைமேலர். இவர் சில்லா அரசு காலத்தில் யின்-யாங் மற்போர் வல்லுனராகவும் மாயவித்தை செய்பவராகவும் விளங்கினார்.\n\nSection::::வாழ்க்கை.\nஇவர் படைத்தளபதி கிம் யூழ்சினின் பேரன் ஆவார்.\n\nகிம் ஆம் யின்-யாங் மற்போரைச் சீன நாட்டு சாங்கன் மாகாணத்தில் பயின்றார். இம்மற்போர் ஒரு தொன்ம மற்போர் வகையாகும். இவர் பொருட்கள் உருமாறும் கோட்பாடு (\"Tungap ipsong pop\") எனும் தாவோயியப் படைப்பை எழுதினார். இது சண்டைக்கலையின் தொன்ம உருவு (\"Tungkapbop\") என்றும் தண்டுகளைத் தவிர்க்கும் கோட்பாடு (\"Tun'gap ipsong pop\") என்றும் அறியப்படுகின்றது. இவரது புங்-சு-சோல்.(\"Pung-su-sol\") எனும் புவியியல் கோட்பாடுதான் கொரிய அறிவியலில் முதலில் பதிவாகிய புவியியல் மேற்கோளாகும். கி.பி 769 இன் ஓர் பழங்கதைப்படி இவர் ஓர் மந்திர ஓதலால் புயலை உருவாக்கி பஞ்சத்தை உருவாக்கவிருந்த வெட்டுக்கிளிக் கூட்டத்தைக் கொன்றுள்ளார். இதில் இருந்து இவரது குடும்பத்தின் மற்ற உறுப்பினரைப் போலவே இவரும் மாயவித்தை செய்பவராக இருந்துள்ளார் எனத் தெரியவருகிறது.\n\nசில்லா அரசு இவருக்கு அலுவற்பணிகளைத் தந்துள்ளது. இப்பணியின் பெயர் \"அண்ட நிகழ்வு வல்லுனர்\", அல்லது \"அறிவியல், வானியல் பேரறிஞர்\" (Sachon Paksa) or \"வானியல் மாபெரும் பேராசிரியர்\" எனப் பலவாறாக மொழிபெயர்க்கப்படுகிறது; அவரது காலத்தில் இருந்த வானியல் பேராசிரியர் எவருக்கும் தரப்படாத ’மாபெரும்’ எனும் அடைமொழி இவருக்கு மட்டுமே தரப்பட்டுள்ளது.\n\nஇவர் 797 இல் யப்பானின் நாரா மன்றத்துக்கு தூதுவரக அனுப்பப்பட்டுள்ளார், அங்கு இவர் யப்பான் பேரரசரான கோனினின் பெருமதிப்பைப் பெற்றுள்ளார். (\"ஆ-டோ கியூயிi\")என்ற யப்பான் பயண நூலை எழுதிய கிம் ஆம் இவராகத்தான் இருக்கவேண்டும் என நம்பப்படுகிறது.\n\nஇவர் போர்ப்படை தளபதி மட்டுமன்றி, போர்க்கோட்பாட்டாளரும் ஆவார். இவர் பயேகாங் படையணிக்கு . \"ஆறுவரிசை அணிவகுப்புமுறை. \"யில் பயிற்சியளித்து வழிநடத்தினார்.\n\n"}
{"id": "284680", "url": "https://ta.wikipedia.org/wiki?curid=284680", "title": "நானி பல்கிவாலா", "text": "நானி பல்கிவாலா\n\nநானி பல்கிவாலா (Nani Ardeshir Plakhiwala 16 சனவரி 1920–11 திசம்பர் 2002) வழக்கறிஞர், இந்திய அரசியல்சட்ட நிபுணர், பொருளியல் அறிஞர், கல்வியாளர், இந்திய வரவு செலவுத்திட்ட ஆய்வாளர் என அறியப்பட்டவர். இந்திய அரசியல் சட்டம் வழங்கிய குடிமக்களின் அடிப்படை உரிமைகளைப் பாதுகாப்பதில் ஈடுபாடு காட்டியவர்.\n\nSection::::பிறப்பும் படிப்பும்.\nபார்சி இனத்தில் ஓர் எளிய குடும்பத்தில் பிறந்த நானி பல்கிவாலாவின் முன்னோர்கள் பல்லக்கு செய்பவர்கள் ஆவர். அதனால் பல்கிவாலா என்னும் ஓட்டுப் பெயர் இவருக்கு ஏற்பட்டது. மும்பையில் ஒரு பள்ளியில் படித்தார். மெட்ரிக்குலேசன் வகுப்புக்குப் பின் மும்பையில் உள்ள தூய சேவியர் கல்லூரியில் ஆங்கில இலக்கியம் பயின்றார். பின்னர் சட்டக் கல்லூரியில் சேர்ந்து சட்டக் கல்வி படித்தார். பின்னர் சர் சாம்சட்ஜி காங்கா விடம் வழக்குரைஞர் தொழிலில் ஈடுபட பயிற்சி பெற்றார். உயர்நீதிமன்றத்தில் வழக்குரைஞராகப் பணியாற்றினார்\n\nSection::::வழக்கறிஞர் பணிகள்.\nவங்கிகள் தேசியமயமாக்கல், கல்வி நிறுவனங்களை நடத்த சிறுபான்மையின மக்களின் உரிமைகள், மன்னர் மானிய ஒழிப்பு, பத்திரிகைகளின் சுதந்திரம், மண்டல்குழு ஆகிய சிக்கல்கள் தொடர்பான வழக்குகளில் தம் சட்ட அறிவு, வாதத் திறமை ஆகியவற்றை நிலைநாட்டினார்.\nஅலகாபாத் தீர்ப்புக்கு எதிராக உச்ச நீதிமன்றத்தில் இந்திரா காந்தியின் சார்பாக வாதிட்டார்.\nஆனால் இந்திரா காந்தி நெருக்கடி நிலை அறிவித்தபோது அதனை எதிர்த்தார்.\nகட்ச் பிரதேசத்தைப் பாகிஸ்தான் உரிமை கோரிய வழக்கில் உலக அரங்கில் இந்தியாவின் சார்பாக வாதிட்டார். \nகேக் (HAGUE) உலக நீதிமன்றத்தில் பிற நாட்டு சட்ட அறிஞர்கள் எழுதிவைத்துக் கொண்டு தம் வாதங்களைப் பேசியபோது நானி பல்கிவாலா மட்டும் வாய் மொழியாகப் பேசினார்.\n1958 ஆம் ஆண்டு முதல் இந்திய வரவு செலவு அறிக்கைகளைப் பற்றி ஆய்வுச் சொற்பொழிவு நடத்தி வந்தார்.\n\nSection::::பெற்ற சிறப்புகள்.\nமொரார்சி தேசாய் தலைமை அமைச்சராக இருந்தபோது 1977 ஆம் ஆண்டில் இந்திய அரசு நானி பல்கிவாலவை அமெரிக்க நாட்டுக்கு தூதுவராக அமர்த்தியது. 1979 வரை இவர் அப்பதவியில் இருந்தார். பிரின்ஸ்டன் பல்கலைக்கழகம், ரட்கர்ஸ் பல்கலைக்கழகம், லாரன்சு பல்கலைக்கழகம், விஸ்கான்சின் பல்கலைக்கழகம், அண்ணாமலைப் பல்கலைக்கழகம், அம்பேத்கர் சட்டப் பல்கலைக்கழகம், மும்பை பல்கலைக்கழகம் ஆகியவை இவருக்கு மதிப்புறு முனைவர் பட்டம் வழங்கி சிறப்பித்தன. பத்ம விபூசண் விருதும் இவருக்கு வழங்கப்பட்டது.\n\n\n"}
{"id": "284683", "url": "https://ta.wikipedia.org/wiki?curid=284683", "title": "ஏல மலைகள்", "text": "ஏல மலைகள்\n\nஏல மலைகள் (\"Cardamom Mountains\"; கெமர் மொழியில்: ជួរភ្នំក្រវាញ) என்பது கம்போடியாவின் தென்மேற்கு, கிழக்கு தாய்லாந்து என்பவற்றுக்கு இடையே உள்ள ஒரு மலைத்தொடர் ஆகும். இம்மலைத்தொடர் கிராவந்த்து மலைகள் என்றும் அழைக்கப்படுகின்றன. ஏல மலைகளின் நிழற்படம் தாய்லாந்து நாட்டிலுள்ள டிரத் மாகாண முத்திரையுடன் தோன்றும்.\n\nSection::::அமைப்பு.\nதென்கிழக்கு-வடமேற்கு அச்சில், தாய்லாந்து வளைகுடாவில் உள்ள கோ கோங் மாகாணத்தில் தொடங்கி இம்மலைகள் பர்சத் மாகாணத்தில் உள்ள வீயங் மாவட்டம் வரையிலும், தென்கிழக்குத் திசையில் யானை மலைகள் எனப்படும் தாம்ரெய் மலை வரையிலும் பரந்து விரிந்து காணப்படுகின்றன. இம்மலைத்தொடரின் வடமேற்கு எல்லை தாய்லாந்தில் உள்ள சந்தபுரி மாகாணத்தில் முடிவடைகிறது. மேலும், இதைப் பார்ப்பதற்கு சொய் தாவோ மலைகளில் தோன்றுவது போலவும் தோன்றுகிறது. சில வரைபடங்களில் இது சந்தபுரி மலைத்தொடராகவும் கருதப்படுகிறது.\n\nஅடர்ந்த வெப்பமண்டல மழைக்காடுகள் ஈரமான மேற்குச் சரிவுகளில் காணப்படுகின்றன. இப்பகுதிகளில் 150 முதல் 200 அங்குலம் (3,800-5,000 மி.மீ.) வரையிலான மழை ஆண்டுதோறும் பொழிகிறது. முரணாக, மரங்களடர்ந்த கிழக்குச் சரிவுகளில் உட்புறக் கம்போடியச் சமவெளியை நோக்கியிருக்கும் கிரிரோம் தேசியப் பூங்கா பகுதிகளில் 40 முதல் 60 அங்குலம் (1,000 to 1,500 மி.மீ.) வரையிலான மழைப் பொழிவே பதிவாகிறது. கிழக்குச் சரிவுகளில் ஏலக்காயும் மிளகும் வணிகரீதியிலாகவும் விளைகின்றன.\n\nSection::::மலை உச்சிகள்.\nஏல மலையின் மிகவுயர்ந்த கொடுமுடி 1813 மீட்டர் (5,948 அடிகள்) உயரத்தில் இருக்கும் புனோம் ஆரல் ஆகும். இதுவே கம்போடியாவில் உள்ள மிக உயர்ந்த சிகரமும் ஆகும். புனோம் சம்கோசு (1,717 மீ.), புனோம் தும்போர் (1,516 மீ.) மற்றும் புனோம் கிமோச் (1,220 மீ.) முதலியவை மற்ற முக்கியமான கொடுமுடிகளாகும்.\n\nSection::::வரலாறு.\nஏல மலைகளில் 15 முதல் 17 ஆம் நூற்றாண்டுகளைச் சார்ந்த பல தொல்பொருள் தளங்கள் காணப்படுகின்றன. இத்தளங்களில் 60 செ.மீ. அளவுள்ள வித்தியாசமான பீங்கான் சாடிகள் மற்றும் செழுமையடையாத வெட்டப்பட்ட சவப்பெட்டிகள் மலை முழுவதும் சிதறிக் கிடக்கின்றன.\nசாடியில் புதைப்பது என்ற பழக்கம் இம்மலையின் தனித்துவச் சிறப்பு ஆகும். கெமர் கலாச்சார வரலாற்றில் பிணங்களைப் புதைக்கும் இம்முறை பதிவு செய்யப்படவில்லை. மலையில் காணப்பட்ட எலும்புகள் கம்போடிய அரசக் குடும்பத்தைச் சார்ந்தவை என்று உள்ளூர்ப் புனைவுகள் தெரிவிக்கின்றன.\nஎளிதில் அணுகமுடியாத மலைத்தொடர் என்று கெமர் ரூச் மக்களால் நம்பப்பட்ட இம்மலைத் தொடர் கம்போடிய வியட்நாம் போரின்போது வியட்நாமியப் படைகள் முறியடித்து வெற்றி கொண்டன. தாய்லாந்தின் எல்லையான மேற்குப் பகுதி சீனர்களின் ஆதரவைப் பெறுவதற்கு உதவுகின்ற ஒரு பாதையாகப் பயன்பட்டது. இறுதியாக கெமர் போராளிகள் மற்றும் அகதிகள் தப்பி மறையும் சரணாலயமாகவும் பயன்பட்டது. எளிதில் அணுகமுடியாத இம்மலையின் தன்மை இப்பகுதியைப் பாதுகாக்கவும் பயன்பட்டது.\n\nஏலக்காய் மலைகளைப் பொருத்தவரையில் சுற்றுலா என்பது ஒப்பீட்டளவில் ஒரு புதிய அம்சமாகும். 2008 ஆம் ஆண்டில் வனவிலங்கு கூட்டணி நிறுவனம் என்ற ஒரு சமூகம் சார்ந்த சூழியல் சுற்றுலா திட்டம் சிபாட் என்ற கிராமத்தில் தொடங்கப்பட்டது. ஏலக்காய் மலையின் நுழை வாயில் என்றும் சந்தைப்படுத்தப்பட்டது. இருப்பினும் வெளிநாட்டு சுற்றுலாப் பயணிகளின் எண்ணிக்கை அங்கோர் வாட்டின் இருப்பிடமான சியம் ரிப் நகருக்கு வருகைதரும் பயணிகளுடன் ஒப்பிடுகையில் மிகவும் குறைவாகும். இப்பகுதியில் இயங்கும் அனைத்துலக பாதுகாப்பு நிறுவனம், அனைத்துலக விலங்குகள் மற்றும் தாவரங்கள் நிறுவனம், இயற்கைக்கான உலகளாவிய நிதியம் போன்றவை வனவிலங்கு கூட்டணி நிறுவனத்துடன் இணைந்து செயல்படும் மற்ற அனைத்துலக நிறுவனங்களாகும்.\n\n"}
{"id": "284688", "url": "https://ta.wikipedia.org/wiki?curid=284688", "title": "ரஜௌரி", "text": "ரஜௌரி\n\nரஜௌரி, இந்திய மாநிலமான ஜம்மு காஷ்மீரின் ரஜௌரி மாவட்டத்தின் தலைமையிட நகரமாகும். இந்த நகரம் இடத்தில் அமைந்துள்ளது. இங்கு வாழ்வோரில் மொத்த மக்கள்தொகையில் முஸ்லிம்கள் 55 விழுக்காடு ஆவார். இந்துக்கள் 42 விழுக்காடும், சீக்கியர்கள் 2.4 விழுக்காடும் ஆவார்.\n\nரஜௌரி நகர் ஸ்ரீநகரிலிருந்து 155 கிலோமீற்றர் தூரத்திலும், ஜம்மு நகரில் இருந்து 150 கிலோமீற்றர் தொலைவிலும் அமைந்துள்ளது. இந்த நகரில் பாபா குலாம் ஷா பாட்ஷா பல்கலைக்கழகம் காணப்படுகின்றது. பிரபல சீக்கிய தளபதி பண்டா சிங் பகதூர் இந் நகரைச் சேர்ந்தவர் ஆவார். \nSection::::வரலாறு.\n1813 ஆம் ஆண்டில் சீக்கிய பேரரசின் மகாராஜா ரஞ்சித் சிங்கிற்காக சம்முவைச் சேர்ந்த குலாப் சிங் என்பவர் ராஜா அகார் உல்லா கான் என்பவரை தோற்கடித்து ரஜௌரியைக் கைப்பற்றினார். இதற்கு பின்னர் ரஜௌரி சீக்கிய பேரரசின் ஒரு பகுதியாக மாறியது. ரஜௌரியின் பகுதிகள் ராகீம் உல்லா கானுக்கும் (அகர் உல்லா கானின் அரை சகோதரர்), குலாப் சிங்குக்கும் வழங்கப்பட்டன.\n\nமுதல் ஆங்கிலோ-சீக்கியப் போர் மற்றும் அமிர்தசரஸ் உடன்படிக்கை (1846) ஆகியவற்றைத் தொடர்ந்து ரவி நதிக்கும் சிந்து நதிக்கும் இடையிலான அனைத்து பிரதேசங்களும் குலாப் சிங்குக்கு அளிக்கப்பட்டன. மேலும் அவர் சம்மு-காஷ்மீரின் சுதந்திர மகாராஜாவாக அங்கீகரிக்கப்பட்டார். இதனால் ரஜௌரி சம்மு-காஷ்மீர் சுதேச மாநிலத்தின் ஒரு பகுதியாக மாறியது. குலாப் சிங் ரஜௌரி என்ற பெயரை ராம்பூர் என்று மாற்றினார். அவர் 1856 ஆம் ஆண்டு வரை ரஜௌரியின் ஆளுநராக மியான் ஹாத்துவை நியமித்தார். ராஜோரி நகரத்திற்கு அருகிலேயே தன்னா நல்லாவுக்கு இடையில் ஒரு அற்புதமான கோவிலை மியான் ஹத்து கட்டினார். தனிதர் கிராமத்தில் ராஜோரி கோட்டையையும் கட்டினார். \n\nமியான் ஹாத்துக்குப் பின்னர் ரஜௌரி ஒரு தெஹ்ஸிலாக மாற்றப்பட்டு பீம்பர் மாவட்டத்துடன் இணைக்கப்பட்டது. 1904 ஆம் ஆண்டில் இந்த தெஹ்ஸில் பீம்பரில் இருந்து பிரிக்கப்பட்டு ரியாசி மாவட்டத்துடன் இணைக்கப்பட்டது.\n\nமுதல் இந்திய - பாக்கித்தான் போருக்கு பிறகு ராஜௌரி மற்றும் ரியாசி தெஹ்ஸில்கள் பிரிக்கப்பட்டன. ராஜௌரி தெஹ்ஸில் இந்திய நிர்வாகத்தின் பூஞ்ச் ​​மாவட்டத்துடன் இணைக்கப்பட்டு பூஞ்ச்-ராஜௌரி மாவட்டமாக உருவானது. ரியசி தெஹ்ஸில் உதம்பூர் மாவட்டத்துடன் இணைக்கப்பட்டது.\n\n1968 ஆம் ஆண்டு சனவரி 1 இல் இரண்டு தெஹ்ஸில்களும் மீண்டும் ஒன்றிணைக்கப்பட்டன. இதன் விளைவாக மாவட்டத்திற்கு ரஜௌரி மாவட்டம் என்று பெயரிடப்பட்டது.\n\n2006 ஆம் ஆண்டு ரியசி தெஹ்ஸில் தனி மாவட்டமாக பிரிக்கப்பட்டு ரியாசி மாவட்டம் உருவானது. தற்போதைய ரஜௌரி மாவட்டம் 1947 ஆண்டு ரஜௌரி தெஹ்சிலை உள்ளடக்கியது.\n\nSection::::காலநிலை.\nராஜௌரியின் காலநிலை சுற்றியுள்ள மற்ற சமவெளிகளை விட சற்று குளிரானது. குறுகிய இனிமையான கோடை காலத்தை கொண்டது. கோடை வெப்பநிலை பொதுவாக 41 பாகைக்கு மேற்படாது. குளிர்காலம் குளிர்ச்சியாகவும் காணப்படும். பனிப்பொழிவு மிகக் குறைவாக நிகழும். 2012 ஆம் ஆண்டு திசம்பர் போன்ற குளிர்ந்த மாதங்களில் ஏற்படக்கூடும். ஈரப்பதமான மாதங்களின் சராசரி மழைவீழ்ச்சி 769 மில்லிமீற்றர் (26.3 அங்குலம்) ஆகும். கோடையின் சராசரி வெப்பநிலை 29 °C ஆகவும், குளிர்காலத்தின் சராசரி வெப்பநிலை 16 °C ஆகவும் காணப்படும்.\n\nSection::::புள்ளிவிபரங்கள்.\n2011 ஆம் ஆண்டு சனத் தொகை கணக்கெடுப்பின்படி ரஜௌரி நகரின் மக்கட்தொகை 37,552 ஆகவும், நகராட்சி எல்லைக்குள் மக்கட் தொகை 41,552 ஆகவும் இருந்தது. சனத் தொகையில் 57% வீதமானோர் ஆண்களும், 43% வீதமானோர் பெண்களும் ஆவார்கள். ராஜௌரி நகரின் சராசரி கல்வியறிவு விகிதம் 77% ஆக காணப்பட்டது. இது தேசிய சராசரியான 75.5% ஐ விட அதிகமாகும். ஆண்களில் கல்வியறிவு 83% விகிதமும், பெண்களின் கல்வியறிவு 68% விகிதமும் ஆகும். மக்கட் தொகையில் 12% வீதமானோர் 6 வயதுக்குட்பட்டவர்கள். மக்கள் பெரும்பாலும் குஜ்ஜார்களும் பஹாரிகளும் ஆவார்கள் .\n\nசனத் தொகையில் 55%, வீதமானோர் முஸ்லிம்களும், 42% வீதமானோர் இந்துக்களும், 2.4% வீதமானோர் சீக்கியர்களுமாக காணப்பட்டனர்.\n"}
{"id": "284694", "url": "https://ta.wikipedia.org/wiki?curid=284694", "title": "பூஞ்ச்", "text": "பூஞ்ச்\n\nபூஞ்ச், இந்திய மாநிலமான ஜம்மு காஷ்மீரின் பூஞ்ச் மாவட்டத்தில் உள்ள ஒரு நகரம். இங்கு ஒரு விமான நிலையம் அமைந்துள்ளது. இந்தியா - பாகிஸ்தான் எல்லைக் கட்டுப்பாட்டுக் கோடு அருகே பூஞ்ச் நகரம் அமைந்துள்ளது. \n\nSection::::புவியியல்.\nபூஞ்ச் பாகையில் அமைந்துள்ளது. இது பீர் பாஞ்சல் மலைத்தொடரில், கடல் மட்டத்திலிருந்து சராசரியாக 981 மீட்டர் (3218 அடிகள்) உயரத்தில் உள்ளது. பிர் பாஞ்சல் மலைத்தொடர் பூஞ்ச் பள்ளத்தாக்கையும், காசுமீர்ப் பள்ளத்தாக்கையும் பிரிக்கிறது. நீண்ட காலமாக இரண்டு பள்ளத்தாக்குகளும் ஜம்மு வழியாகவே இணைக்கப்பட்டன. ஆனால் அண்மையில், பூஞ்சில் உள்ள புஃபிளியாசுக்கும் காசுமீரிலுள்ள சோப்பியானுக்கும் இடையில் முகலாயச் சாலை அமைக்கப்பட்டதன் பின்னர் இரண்டு பகுதிகளுக்கும் நேரடி இணைப்பு உள்ளது. பூஞ்சில் அவேலி, மெந்தார், சூரன்கோட், மாண்டி ஆகிய நான்கு வட்டப் பிரிவுகள் உள்ளன. \nSection::::பூஞ்ச் - ராவலாகோட் பேருந்து சேவைகள்.\nபூஞ்ச் நகரத்தையும், பாகிஸ்தான் ஆக்கிரமிப்பு ஆசாத் காஷ்மீர் பகுதியில் உள்ள ராவலாகோட் நகரத்தையும் இணைக்கும் 32 கிமீ சாலையில், எல்லைக்கட்டுப்பாட்டுக் கோட்டைத் தாண்டி பேருந்து சேவைகள் நடைபெறுகிறது. \n\nSection::::அரசியல்.\nஇது ஜம்மு மக்களவைத் தொகுதிக்கு உட்பட்டது..\n\n"}
{"id": "284696", "url": "https://ta.wikipedia.org/wiki?curid=284696", "title": "உருசியாவில் போக்குவரத்து", "text": "உருசியாவில் போக்குவரத்து\n\nஉருசியாவின் போக்குவரத்து வலையமைப்பு, உலகின் மிகப்பெரிய போக்குவரத்து வலையமைப்பில் ஒன்றாகும். சாலைகள், தொடர்வண்டிப் பாதைகள் மற்றும் வான்வழிகளின் வலையமைப்பானது மேற்கின் கலிநிக்கிரட்டிலிருந்து கிழக்கின் கம்சாத்கா தீபகற்பம் வரை சுமார் அளவுக்குப் பரந்து காணப்படுகின்றது. முக்கிய நகரங்களான மாஸ்கோ மற்றும் சென் பீட்டர்ஸ்பேர்க் ஆகியன பாரிய விரைவுப் போக்குவரத்து முறைகளால் கட்டமைக்கப்பட்டுள்ளன.\n\nஅண்மைய காலங்களில் உருசியாவானது இரண்டு புதிய போக்குவரத்து உத்திகளை முன்மொழிந்துள்ளது. முதலாவது 2020 ஆம் ஆண்டுவரைக்கும், இரண்டாவது 2030 ஆம் ஆண்டுவரைக்குமான காலத்தை எடுக்கும்.உருசியாவின் போக்குவரத்தால் கிடைக்கும் உற்பத்தியானது நாட்டின் மொத்த உள்நாட்டு உற்பத்தியில் பாரிய பாதிப்பை ஏற்படுத்துகின்றது.\n\nSection::::தொடர்வண்டிப் போக்குவரத்து.\nஉலகின் இரண்டாவது மிகப்பெரிய தொடர்வண்டிப் போக்குவரத்து வலையமைப்பை உருசியா கொண்டுள்ளது. உலகின் மிகப்பெரிய தொடர்வண்டிப் போக்குவரத்து வலையமைப்பானது அமெரிக்காவுக்கு இருக்கின்றது. 2011 ஆம் ஆண்டின்படி உருசியாவின் தொடர்வண்டிப் பாதைகளின் மொத்தநீளம் ஆகும். 2007 ஆம் ஆண்டில் உருசிய தொடர்வண்டிகள் தனியாக 1.3 பில்லியன் பயணிகளின் போக்குவரத்துக்கு உதவியுள்ளன. மற்றும் 1.3 பில்லியன் சரக்குகளையும் நகர்த்தியுள்ளன.\n\n\nSection::::சாலைகளும் நெடுஞ்சாலைகளும்.\n2003 ஆம் ஆண்டின் படி உருசியாவின் சாலைகளின் மொத்த நீளம் 933,000 கிமீ உருசியாவில் சாலைப் பாதுகாப்பானது கவலைக்குரிய நிலையில் உள்ளது. உருசியாவில் மில்லியன் மக்கள் தொகையில் வீதி விபத்துக்களால் இறக்கும் மக்களின் அளவு ஜி8 மற்றும் பிரிக் நாடுகளின் அளவைவிட மிக அதிகமாக உள்ளது. உருசியாவின் சாலைகளில் பயணிப்பதால் எதிர்கொள்ளவேண்டிய சவால்களைக் கணக்கில் எடுத்தால் (எ-கா:- ஒரு பயணத்தின்போது ஏற்படும் விபத்துக்கள்), அது ஐக்கிய இராச்சியத்தில் நடைபெறுவதற்கான வாய்ப்பிலும் பார்க்க 60 மடங்கு பெரியதாய் இருக்கும். மிகப்பெரிய நிலப்பரப்பை உள்ளடக்கியும் சாலைகளின் அடர்த்தியானது அனைத்து ஜி8 மற்றும் பிரிக் நாடுகளை விடவும் குறைந்த அளவில் உள்ளது."}
{"id": "284697", "url": "https://ta.wikipedia.org/wiki?curid=284697", "title": "மங்கோலியப் படையெடுப்புகளும் வெற்றிகளும்", "text": "மங்கோலியப் படையெடுப்புகளும் வெற்றிகளும்\n\nமங்கோலியப் படையெடுப்புகளும் வெற்றிகளும் (Mongol invasions and conquests), 13ஆம் நூற்றாண்டு முழுவதும் தொடர்ந்தது. 1300ஆம் ஆண்டின் முடிவில் ஆசியா மற்றும் கிழக்கு ஐரோப்பாவின் பெரும் பகுதிகள் மங்கோலியப் பேரரசின் காலடியில் வீழ்ந்தது. மங்கோலியர்கள் போரில் கைப்பற்றிய நாடுகளை ஆள வேண்டும் என்ற எண்ணமின்றி, போரின் போது கையில் சிக்கிய எதிர் நாட்டின் படை வீரர்கள், முதியவர்கள், பெண்கள், குழந்தைகள் என்று பாராது வாளாள் தலைகளை வெட்டி வீழ்த்தி, விலை உயர்ந்த பொருட்களை கொள்ளையடித்து, பின் நாடு நகரத்தை சூறையாடி விட்டுச் செல்வதையே நோக்கமாக கொண்டிருந்தனர். ஒரு மங்கோலிய வீரன், ஒரு நாளிற்கு குறைந்தது 24 மக்களை வாளால் கொல்ல வேண்டும் என கட்டளையிடப்பட்டிருந்தனர். செங்கிஸ் கான், ஒகோடி கான் மற்றும் குப்லாய் கான் போன்ற பேரரசர்கள் காலத்தில் மங்கோலியத் தொடர் படையெடுப்புகளால், வரலாற்றில் அதிக மனித உயிர்கள், மனிதாபமற்ற முறைகளில் பலி கொள்ளப்பட்டது என வரலாற்று அறிஞர்கள் கூறுகிறார்கள். பல நாடுகளில் மக்கள் அகதிகளாக அலைந்தனர். மங்கோலியர்கள் வந்து சென்ற நாடு, நகரங்கள் எல்லாம் பாழடைந்து போயிற்று. மக்கள் வறுமையில் வாடினர். பலர் புலம் பெயர்ந்தனர்.\n\n1227 இல் செங்கிஸ் கான் மரணித்த பின்னர் அவரது வாரிசுகள் யுவான் அரசமரபு, கானேட் அரசமரபு, சாகததே கானேட் அரசமரபு மற்றும் தங்க ஹோர்டே அரசமரபுகள் என மங்கோலியப் பேரரசை பிரித்துக் கொண்டு ஆண்டனர்.\n\nகி பி 1240 ஆண்டிற்குள் நடு ஆசியா, மேற்காசியா, முழுவதையும் தொடர் படையெடுப்புகளால் வெற்றி கொள்ளப்பட்டு, கிழக்கு ஐரோப்பாவை மங்கோலிப் படைகள் அடைந்தன.\n\nதார்தாரி இன மக்களும், மங்கோலியர்களும் கூட்டு சேர்ந்து ரசியா மீது படையெடுத்தனர்.\n\nமங்கோலியர்களின் தொடர் ஆக்கிரமிப்புகளால் இலட்சக் கணக்கான மக்கள் கொல்லப்பட்டதால், பல பகுதிகளில் மக்கட்தொகை குறைந்து விட்ட்து. குறிப்பாக வடக்கு சீனாவில் 50 மில்லியனாக இருந்த மக்கள் தொகை 9 மில்லியனாக குறைந்து விட்டது. பாரசீகத்தில் கிராமங்களில் வரி வருவாய் 80 விழுக்காட்டிற்கு குறைந்து விட்டது. மங்கோலியப் படையெடுப்புகளால், கிழக்காசியாவில் இசுலாமிய சமூகம் படுமோசமாக பாதிப்படைந்தது. மேற்கு ஐரோப்பாவின் ஸ்பெயின் நாட்டின் பல பகுதிகளில் இருந்த இசுலாமிய ஆட்சிகள் முடிவு கட்டப்பட்டது.\n\nமங்கோலிய-துருக்கிய கலப்பினத்தவரான தைமூரிய வம்சத்தின், தைமூரின் வழிவந்த மொகலாயர்கள், 1260இல் இந்தியாவில் தில்லி சுல்தானகத்திற்குப் பின் தில்லியில் மொகலாயப் பேரரசை நிறுவினர்.\n\nSection::::மத்திய ஆசியா.\nசெங்கிஸ் கான், மங்கோலியப் பேரரசை நடு ஆசியாவில் நிறுவியதுடன், மங்கோலிய மக்கள், தர்கிக் மக்கள் (Turkic people) , தாத்தர் மக்கள் (Tartar people), தர்கிக் மக்கள் (Turkic people) , மெர்கிட் மக்கள் (Merkit pepole), மற்றும் உய்குர் மக்களை (Uyghur people) ஒன்றிணைத்து, மங்கோலிய-தாத்தாரிய மக்கள் கூட்டமைப்பை நிறுவினார்.\n\nநடு ஆசியாவின் இசுலாமியர் வாழும் பெரும் பகுதிகளையும், வடகிழக்கு பாரசீகம் பகுதியில் நடந்த படையெடுப்புகளால் அங்கு வாழ்ந்த மக்களை கொன்று குவித்ததால், நாட்டின் மக்கள் தொகை வெகுவாக குறைந்தது. அதிக மக்கள் வாழ்ந்த நகரங்கள், மங்கோலியப் படையெடுப்புகளால், மக்கள் சமவெளியை விட்டு துரத்தப்பட்டு அகதிகளாய் ஓடினர். எனவே மக்கள் தங்கள் பாரம்பரிய பழக்க வழக்கங்களிலிருந்து விலகி வாழ வேண்டிய சூழ்நிலைக்குத் தள்ளப்பட்டனர். ஒரு மங்கோலிய வீரன் ஒரு நாளிற்கு குறைந்தது 24 எதிரி நாட்டு போர் வீரர்களை வாளால் கொல்ல படைத்தலைவர்கள் கட்டளையிடப்பட்டிருந்தனர்.\n\nSection::::மேற்கு ஆசியா.\n1260 முதல் 1300ஆம் ஆண்டிற்குள், மேற்காசியால் தற்கால ஈரான், ஈராக், சிரியா, காக்கேசியா மலைப்பகுதி நாடுகள், துருக்கியின் பல பகுதிகள், இஸ்ரேலின் காஜா பகுதிகள் மற்றும் பாலபாலஸ்தீனப் பகுதிகள் மீது தாக்குதல் தொடுத்து வெற்றி கண்டனர். இசுலாமிய சமயத்தின் மையமாக திகழ்ந்த பாக்தாத் மீதான போர் (1258), சினாய் தீபகற்பத்தில் மங்கோலியப் படைகளின் முன்னேற்றத்தை தடுத்து நிறுத்திய எகிப்திய மம்லுக் அரசின் \"அயின் ஜலுட் போர்\" (1260) குறிப்பிடத்தக்கவைகள். மத்திய கிழக்கு நாடுகளின் மீதான படையெடுப்பின் போது, மங்கோலியர்களின் படைத்தலைவன் கான் ஹுலாடுவிற்கு ஒராயிரம் சீனப் பொறியாளர்களின் குழு உதவி செய்தனர்.\n\nமங்கோலியப் படைகளின் குதிரைகள் மேய்வதற்குத் தேவையான போதிய புல்வெளிகள் இல்லாத காரணத்தினால், மத்திய கிழக்கு நாடுகளில் தங்கள் ஆக்கிரமிப்பை நிறுத்திக் கொண்டனர்.\n\nSection::::கிழக்கு ஆசியா.\nசெங்கிஷ்கானும் அவரது பரம்பரையினரும் சீனாவின் பல பகுதிகள் மீது பல முறை படையெடுத்தனர். 1209இல் சீனாவின் மேற்கு ஜியா பகுதியை கைப்பற்றி, ஜின் வம்சத்தை 1227இல் வெற்றி கொள்ளப்பட்டது. சோங் வம்சத்தை 1279இல் வென்றனர். வடகிழக்கு சீனாவின் உள் மங்கோலியாவை தங்கள் ஆட்சிப் பகுதியில் கொண்டு வந்தனர்.\n\nமங்கோலியர்கள் 1253இல் யுன்னான் மாகாணத்தின் தாலி அரசை வென்று, மீதியுள்ள யுன்னான் பகுதிகளை கைப்பற்றினர். பின்னர் கொரியா மற்றும் ஜப்பான் மீது தாக்குதல்களைத் தொடர்ந்தனர்.\n\nஜின் வம்சத்திற்கு எதிரான ஒகோடி கான் தலைமையில் நடந்த போரில் பல ஹான் சீன படைத்தலைவர்கள், மங்கோலியப் படையினரால் கொல்லப்பட்டனர்.\n\n1256இல் மங்கோலியப் படைகள் சீனாவின் பெரும் படைகளை வென்று தெற்கு சீனாவை கைப்பற்றினர்.\n\nசெங்கிஸ்கானின் பேரன் குப்லாய் கான் சீனாவின் யுவான் மாகாணத்தில் 1271இல் யுவான் அரச வம்சத்தை நிறுவி, திபெத் பகுதியை யுவான் அரசில் கொண்டு வந்தார். கொரியா நாட்டையும் யுவான் அரசின் கீழ் கொண்டு வந்தாலும், 1368இல் நடந்த சிவப்பு குல்லாய் புரட்சியில், ஹான் சீனர்கள் மிங் அரச வம்சத்தை நிறுவினர்.\n\nSection::::தென்கிழக்கு ஆசியா.\nமங்கோலிய பேரரசர் குப்லாய் கான் 1277-1287ஆண்டுகளுக்குள் பர்மாவின் பாகன் வம்ச அரசை வென்றாலும், 1301இல் நடந்த போரில் பர்மாவின் மையின்சயிங் அரசுப் படையினர், மங்கோலியர்களை துரத்தி அடித்தனர்.\n\nவியட்நாம் மற்றும் ஜாவா தீவு மீதான மங்கோலிய படையெடுப்புகள் பெரும் தோல்வி கண்டாலும், இனி மேலும் இப்பகுதியில் இரத்தக் களரி நடைபெறதாவாறு இருக்க மங்கோலியப் படைகளுக்கு பெரும் நிதி கொடுத்து அனுப்பி வைத்தனர்.\n\nSection::::ஐரோப்பா.\nஐரோப்பா மீதான மங்கோலியாவின் தொடர் படையெடுப்புகள் குறித்து வரலாற்று ஆய்வாளர்கள் கூறுகையில்; 12ஆம் நூற்றாண்டின் வரலாற்றில் ஆசியா கண்டத்திலிருந்து படையெடுத்து, ஐரோப்பிய கண்டத்தில் வந்தவர்களில், மங்கோலியரைப் போன்று, மனிதநேயமற்ற முறையில் செய்த போர்களில் இரத்தக் களரியான வெறியாட்டங்கள், வன்முறைகள், பேரழிவுகளை மங்கோலியப் படைகளால் நடந்தேறியது. மங்கோலிய படைவீரர்களின் கொடுமையான போரால், ஆண்டாடுகாலமாக வாழ்ந்த பகுதிகளிலிருந்து மக்கள், குறிப்பாக நடு ஆசியா மற்றும் கிழக்கு ஐரோப்பா மக்கள் தங்கள் உயிர்களை காத்துக் கொள்ள பல்வேறு இடங்களுக்கு புலம்பெயர்ந்தனர்\n\nமங்கோலியப் படைகள் வோல்கா ஆற்று பகுதிகள், ரஷ்யாவின் கீவ் நகரத்தை, முதலாம் போலாந்து, அங்கேரி, பல்கேரியா ஆக்கிரமிப்புக்கு முன்பு தாக்கி அழித்தனர்.\n\n1237–1240 ஆண்டுக்குள் ரசியாவின் ஏறத்தாழ அனைத்து நகரங்களை தாக்கி அழித்தனர்.\n\n\n\n"}
{"id": "284698", "url": "https://ta.wikipedia.org/wiki?curid=284698", "title": "டாட்டா ஸ்டீல் விலங்கு காட்சிச்சாலை", "text": "டாட்டா ஸ்டீல் விலங்கு காட்சிச்சாலை\n\nடாட்டா ஸ்டீல் விலங்கு காட்சிச்சாலை, (Tata Steel Zoological Park) இந்திய மாநிலமான ஜார்க்கண்டின் ஜாம்ஷெட்பூரில் அமைந்துள்ளது.\n\nஇங்கு 70 வெவ்வேறு இனங்களைச் சேர்ந்த 450 விலங்குகள் உள்ளன. கடந்த ஒரு வருடத்தில் நூறு இந்திய ஆமைகளும், இரண்டு புலிகளும் சேர்த்துக் கொள்ளப்பட்டுள்ளன. இசுரயேலில் இருந்து புதிதாக நான்கு வரிக்குதிரைகள் கொண்டுவரப்படவுள்ளன.\n\nஇந்தக் காட்சிச்சாலை 1991 ஆம் ஆண்டில் தொடங்கப்பட்டது. டாட்டா ஸ்டீல் சிட்டி பகுதியின் சுற்றுச்சூழலைப் பாதுகாக்கும் நோக்கத்தோடு டாட்டா ஸ்டீல் நிறுவனம் பராமரித்து வருகிறது.\n"}
{"id": "284700", "url": "https://ta.wikipedia.org/wiki?curid=284700", "title": "ஜிந்து", "text": "ஜிந்து\n\nஜிந்து, இந்திய மாநிலமான அரியானாவின் ஜிந்து மாவட்டத்தில் அமைந்துள்ளது.\n\nSection::::அரசியல்.\nஇந்த நகரம் சோனிபத் மக்களவைத் தொகுதிக்கு உட்பட்டது..\n\nSection::::போக்குவரத்து.\nஇங்கிருந்து தில்லி, மும்பை, சென்னை உள்ளிட்ட பெருநகரங்களுக்கு தொடர்வண்டிகளில் சென்று வர வசதி உண்டு. இங்கிருந்து மூன்று மணி நேர சாலை வழிப்பயணத்தில் தில்லி இந்திரா காந்தி பன்னாட்டு வானூர்தி நிலையம் அமைந்துள்ளது.\n\n"}
{"id": "284708", "url": "https://ta.wikipedia.org/wiki?curid=284708", "title": "கத்தாரின் அரசியல்", "text": "கத்தாரின் அரசியல்\n\nகத்தாரின் அரசியல் \"( politics of Qatar)\" என்பது ஒரு முழுமையான முடியாட்சி அரசியல் ஆகும். கத்தாரின் எமிர் மாநிலத்தலைவர் மற்றும் அரசாங்கத்தின் தலைவராக இருக்கிறார். 2003 ஆம் ஆண்டு நடைபெற்ற அரசியலமைப்பு வாக்கெடுப்பின்படி கத்தார் நாடு ஒரு அரசியலமைப்பு முடியாட்சியாக மாறவேண்டும். கத்தார் நாட்டின் அரசியல் அமைப்பின்படி கத்தாரின் சட்டம் இயற்றுவதற்கு ஷரியத் சட்டம் முக்கிய ஆதாரமாக உள்ளது.\n\nSection::::சட்ட அமைப்பு.\nஷரியா சட்டம், குடும்பச் சட்டம், மரபுரிமைச் சட்டம் மற்றும் பல குற்ற நடவடிக்கைகளுக்குரிய (விபச்சாரம், திருட்டு மற்றும் கொலை உட்பட்ட) சட்டமாகப் பயன்படுத்தப்படுகிறதுசில சந்தர்ப்பங்களில் ஷரியா அடிப்படையிலான குடும்ப நீதிமன்றங்களில், ஒரு பெண்ணின் சாட்சியம் ஒர் ஆணின் சாட்சியத்தில் பாதியாகக் கொள்ளப்படுகிறது. சில வழக்குகளில் பெண்ணின் சாட்சியம் கணக்கில் எடுத்துக் கொள்ளப்படுவதே இல்லை ஒழுங்கபடுத்தப்பட்ட குடும்பச் சட்டம் 2006 ஆம் ஆண்டில் அறிமுகப்படுத்தப்பட்டது. கத்தார் நாட்டின் சட்ட அமைப்பானது குடிமைச் சட்டம் மற்றும் இசுலாமிய சட்டம் ஆகியவற்றின் கலவையாகும்.\n\nமது அருந்துதல் அல்லது சட்டவிரோத பாலியல் உறவுகள் போன்ற தவறுகளுக்கு தண்டனையாக சவுக்கடி வழங்குதல் கத்தாரில் பின்பற்றப்படுகிறது. விபச்சாரத்திற்குத் தண்டனையாக 100 கசையடிகள் வழங்கப்பட வேண்டும் என கத்தார் நாட்டின் குற்றவியல் சட்டம் பிரிவு 88 அறிவிக்கிறது. விபச்சாரத்தில் சம்பந்தப்பட்டிருப்பவர்கள் ஒரு இசுலாமியப் பெண் மற்றும் ஒரு இசுலாம் சமயத்தைச் சாராத ஆண் எனில் மரண தண்டனை அளிக்கப்படுகிறது. 2006 ஆம் ஆண்டில் ஒரு பிலிப்பினோ பெண்ணுக்கு விபச்சாரத்தில் ஈடுபட்டதற்காக 100 சாடையடிகள் வழங்கப்பட்டன. 2010 ஆம் ஆண்டில் 18 நபர்கள் பெரும்பாலும் வெளிநாட்டினர், மது அருந்துதல் அல்லது சட்டவிரோத பாலியல் உறவுகள் போன்ற தவறுகளுக்காக 40 மற்றும் 100 கசையடிகள் பெற்றுள்ளனர் . 2011 ஆம் ஆண்டில் 21 நபர்கள், பெரும்பாலும் வெளிநாட்டினர், மது அருந்துதல் அல்லது சட்டவிரோத பாலியல் உறவுகள் போன்ற தவறுகளுக்காக 30 மற்றும் 100 கசையடிகள் பெற்றுள்ளனர் . 2012 இல் ஆறு புலம்பெயர்ந்த நபர்களுக்கு 40 அல்லது 100 கசையடிகள் தண்டனையாக வழங்கப்பட்டுள்ளன . இவ்வாறு தண்டனை பெற்றவர்களில் இசுலாமியர்கள் மட்டுமே மருத்துவத் தகுதியைப் பெற்றிருப்பதாக அறிவிக்கப்படுவார்கள். ஆனால் இவ்வாறு நடைமுறைப் படுத்தப்படுகிறதா என்பது தெரியவில்லை. மிகச்சமீபத்தில் ஒரு புலம்பெயர்ந்த இசுலாமியருக்கு மது அருந்தியதற்காக 40 கசையடிகள் தண்டனையாக வழங்கப்பட்டது. இதே போல 2014 ஆம் ஆண்டிலும் ஒரு புலம்பெயர்ந்த இசுலாமியருக்கு மது அருந்திவிட்டு வாகனம் ஒடியதற்காக 40 கசையடிகள் தண்டனையாக வழங்கப்பட்டதுஷரியா சட்டம் இணைக்கப்பட்டுள்ளதால் சட்டப்பூர்வமான உடல்வருத்தத் தண்டனைகள் கத்தாரில் பொதுவானவையாகும்.\n\nகல்லெறிந்து தண்டித்தலும் கத்தாரில் ஒரு சட்டப்பூர்வமான தண்டனையாகும். கத்தாரில், விசுவாசத் துரோகம் மன்னிக்க முடியாத பெருங்குற்றமாகக் கருதப்பட்டு மரணதண்டனை வழங்கப்படுகிறது. தெய்வ நிந்தனை ஒரு குற்றமாகக் கருதப்பட்டு ஏழு ஆண்டுகள் சிறைத்தண்டனை வழங்கப்படுகிறது. மதமாற்றத்திற்கு 10 ஆண்டுகள் சிறைத்தண்டனையும், இசுலாமியர்களின் ஓரினச்சேர்க்கை குற்றத்திற்கு மரண தண்டனையும் விதிக்கப்படுகிறது .\n\nமது அருந்துதல், கத்தாரில் பகுதியாக சட்டப்பூர்வமாக்கப்பட்டுள்ளது. சில ஐந்து நட்சத்திர உணவு விடுதிகளில் இசுலாமியர் அல்லாதவர்களுக்கு மது விற்பனை செய்ய அனுமதிக்கப்படுகிறது. இசுலாமியர்களுக்கு மது அருந்தும் உரிமை கத்தாரில் மறுக்கப்படுகிறது. மது அருந்திய இசுலாமியர் ஒருவர் பிடிபட்டால் கசையடி அல்லது நாடு கடத்தல் தண்டனை உறுதியாகும். இசுலாம் அல்லாத புலம் பெயர்ந்தவர்களுக்கு அவர்களின் தனிப்பட்ட உபயோகத்திற்காக மதுவை வாங்க அனுமதி வழங்கப்படுகிறது. கத்தார் விமான நிறுவனத்திற்கு மதுவையும் பன்றி இறைச்சியையும் இறக்குமதி செய்ய அனுமதி அளிக்கப்பட்டுள்ளது. நாட்டில் இந்நிறுவனம் நடத்தக்கூடிய ஒரே ஒரு மதுக்கடை மட்டுமே உண்டு. மது அருந்தும் அனுமதி வைத்திருப்பவர்களுக்கு மட்டுமே இங்கு மதுவும் பன்றி இறைச்சியும் விற்பனை செய்யப்படுகிறது. 2022 உலகக் கோப்பை கால்பந்து போட்டியின் போது மது விற்பனையை தாரளமாக்க முயற்சிகள் மெற்கொள்ளப்பட்டு வருகின்றன\n\nசமீப காலம் வரை தோகாவில் மனிதன் உருவாக்கிய செயற்கையான கத்தார் முத்துத் தீவில் இருக்கும் உணவு விடுதிகளில் மது பானங்கள் வழங்குவது அனுமதிக்கப்பட்டிருந்தது. திசம்பர் 2011 முதல் இங்கும் மதுபானங்கள் விற்பது தடைசெய்யப்பட்டுள்ளது . இத்தடைக்கு காரணங்கள் எதுவும் குறிப்பிடப்படவில்லை. காரணங்கள் குறித்த ஊகங்கள் பலவாறாக உள்ளன. நடக்கப்பொஉம் தேர்தலைக் கருத்திற்கொண்டு அரசு நற்பெயர் ஈட்டவே இந்நடவடிக்கை என்றும் தீவு நிர்வாகிகளுக்கும் அரசுக்கும் ஏற்பட்டுள்ள நிதித்தகராறு என்றும் காரணங்கள் கூறப்படுகின்றன.\n\n2014 ஆம் ஆண்டில் கத்தார் அரசு மிதமான ஒரு பிரச்சாரத்தை துவக்கியது. அப்பிரச்சாரம் சுற்றுலா பயணிகளின் உடைக் குறியீடு தொடர்பான பிரச்சாரமாகும் . பெண் சுற்றுலா பயணிகள் இறுக்கமான கால் சட்டைகள், குட்டைப் பாவாடைகள், கையில்லா மேலாடைகள் மற்றும் குட்டை மற்றும் இறுக்கமான பிற உடைகளை பொது இடங்களில் அணிந்து வரக்கூடாது என்றும் சுற்றுலா வரும் ஆண்கள் அரை கால்சட்டைகள் மற்றும் ஒற்றை உடைகளுடன் பொது இடங்களுக்கு வரக்கூடாது என்றும் அறிவுறுத்தப்பட்டது\n\n2014 இன்படி கத்தார் நட்டின் குற்றவியல் குறியீடுகள் கசையடி மற்றும் கல்லெறிதல் போன்ற தண்டனைகளை குற்றம் சுமத்தப்பட்டவர்களுக்கு வழங்க அனுமதிக்கிறது. சித்திரவதைகளுக்கு எதிரான ஐ.நா. குழு கத்தாரில் விதிக்கப்படும் இத்தகைய தண்டனைகள் சித்திரவதைகள் என்பதை உறுதிபடுத்தியுள்ளது. தேசிய பாதுகாப்பை முன்னிட்டு மரண தண்டனையை மட்டும் கத்தார் விட்டுக்கொடுக்காமல் இருக்கிறது.\n\nகத்தார் நிதியளிப்பு சட்ட விதிகளின்படி புரவலர்களுக்கு ஒருதலைப்பட்சமாக முடிவெடுக்கும் அதிகாரம் வழங்கப்பட்டுள்ளது. தொழிலாளர்களின் வசிப்பிட அனுமதியை இரத்து செய்வது, தொழிலாளர்களை திற்மையற்றவர்கள் என முத்திரை குத்தி வேறு தொழிலாளர்களை மாற்றிக் கொள்வது, ஓடிப்போன தொழிலாளர்கள் என காவல் துறையினரிடம் முறையிட்டு அவர்களை நாட்டை விட்டு வெளியேற விடாமல் செய்வது போன்றவை இந்த அதிகாரத்திற்குள் அடங்கும். இதன் விளைவாக புரவலர்களால் தொழிலாளர்களின் நடவடிக்கைகளை கட்டுப்படுத்த முடிந்தது. தொழிலாளர்கள் தங்கள் உரிமையைக் கேட்கவும் அஞ்ச வேண்டிய நிலை ஏற்பட்டது.\n\n"}
{"id": "284711", "url": "https://ta.wikipedia.org/wiki?curid=284711", "title": "வங்காளதேச புவியியல்", "text": "வங்காளதேச புவியியல்\n\nவங்காளதேசம் நாடானது வங்காள விரிகுடா கடலின் வடக்கு கரையோரம் அமைந்துள்ளது. 580 கிமீ (360 மைல்) நீள சதுப்பு நிலக்காடுகள் கொண்ட கடற்கரையோடு தெற்கு ஆசியாவில் உள்ள ஒரு தாழ்வான, ஆற்றுப்படுகைகள் கொண்ட நாடு. கங்கை (பத்மா), பிரம்மபுத்திரா (ஜமுனா) மற்றும் மேக்னா ஆறுகள் தங்கள் கிளை நதிகள் சங்கமிக்கும் இடத்தில் முகத்துவார சமவெளியால் வங்காளதேசத்தின் பெரும்பகுதி உருவாக்கப்பட்டுள்ளது. வளமிக்க வண்டல் மண் கொண்ட பகுதியாக இருப்பினும் வெள்ளம் மற்றும் வறட்சியால் பாதிக்கப்படக்கூடிய நிலையில் வங்காளதேசம் உள்ளது. சிட்டகாங் உயர்நிலப்பகுதி தென்கிழக்கிலிருந்து வட மேற்கில் ஷைல்ஹெட் பிரிவு வரை உள்ளது. இதனை கடக ரேகை பிரிக்கிறது. பருவகால மழை, அதிக வெப்பம், மற்றும் அதிக ஈரப்பதம் கொண்ட ஒரு வெப்பமண்டல பருவமழை காலநிலை வங்காளதேசத்தில் நிலவுகிறது. இங்கு சராசரியாக 16 முறை, முக்கிய சூறாவளிகள் மூலம் பாதிப்பு ஏற்பட்டது. மே 1991 தென்கிழக்கு கடலோரப் பகுதியை தாக்கிய ஒரு சூறாவளியால் 136,000 பேர் இறந்தனர். நவம்பர் 15, 2007 அன்று தென்மேற்கு கடலோரப் பகுதியை தாக்கிய சிடிர் புயல் கடலோர குல்னா நிர்வாக பிரிவு மாவட்டங்களை மட்டுமல்லாமல் வெப்பமண்டல சுந்தரவனக்காடுகளையும் பாதித்தது. \n\nSection::::புவியியல் அமைப்பு.\nவங்காளதேசம் மாறுபட்ட புவியியல் அமைப்பைக் கொண்டது. தனித்துவமான அம்சங்களால் அது இரண்டாக வகைப்படுத்தப்பட்டுள்ளது. அவ்வப்போது வெள்ளம் ஏற்படும் ஒரு பரந்து விரிந்த கழிமுகச் சமவெளி மற்றும் விரைவாக குறுக்கிடும் ஆறுகள் கொண்ட ஒரு உயர்ந்த மலைப்பகுதி ஆகும். 147.610 சதுர கிலோமீட்டர் மொத்த பரப்பளவு கொண்ட இந்த நாடு வடக்கு தெற்காக 820 கிலோமீட்டர் நீளமும் மற்றும் கிழக்கு-மேற்கில் 600 கிலோமீட்டர் நீளத்திற்கும் பரவியுள்ளது. இது மேற்கு, வடக்கு, கிழக்கு எல்லைகளை 4,095 கிலோ மீட்டர் தூரத்திற்கு இந்தியாவுடன் பகிர்ந்துள்ளது. தென்கிழக்குப் பகுதியில் சிறு தொலைவிற்கு (193 கிலோ மீட்டர்) பர்மாவுடன் (மியான்மர்) பகிர்ந்துள்ளது.\n\nSection::::மக்கட்புவியியல்.\nவிரைவாக ஏற்பட்டு வரும் நகரமயமாக்கல் வங்கதேசத்தில் 30% தொழிலாளர்கள் மட்டுமே எதிர்காலத்தில் விவசாயத் தொழிலில் இருக்க வாய்ப்புள்ளதாக மதிப்பிடப்பட்டுள்ளது. இருப்பினும் மீதமுள்ளவர்கள் கிராமப்பகுதிகளில் வேறு வகையான வேலைகளில் ஈடுபடக்கூடும். நாட்டின் தலைநகர் தாக்கா மற்றும் காமிலா மிகுந்த மக்கள் நெருக்கமுள்ள நகரங்களாக திகழ்கின்றன. தென்கிழக்கில் பர்மா மற்றும் இந்திய எல்லையில் அமைந்த சிட்டகாங் மலைப்பகுதி மக்கள் நெருக்கம் குறைந்த பகுதியாகும்.\n\nSection::::காலநிலை.\nவங்காளதேசத்தில் வெப்பமண்டல பருவகாலநிலை நிலவுவதால் மழை, உயர் வெப்பநிலை, மற்றும் உயர் ஈரப்பதம் போன்றவற்றில் மாறுபாடுகள் காணப்படுகிறது.பொதுவாக மூன்று வகையான காலநிலை நிலவுகிறது. மார்ச் முதல் ஜூன் வரை வெப்பமான கோடை காலமும், ஜூன் முதல் நவம்பர் வரை வெப்பமான ஈரப்பதம் கொண்ட மழைக் காலமும், திசம்பர் முதல் பிப்ரவரி வரை உளர்ந்த குளிர் காலமும் நிலவுகிறது. பொதுவாக உயர்ந்தபட்ச வெப்பநிலை 38-41 டிகிரி செல்சியஸ் (100.4-105.8 °F). நாட்டின் பெரும்பாலான பகுதிகளில் வெப்பமான மாதம் ஏப்ரல். ஜனவரி குளிரான மாதமாக உள்ளது. நாட்டின் பெரும்பாலான சராசரி பகல்பொழுது வெப்பநிலை 16-20 டிகிரி செல்சியஸ் (61-68 ° F) இரவில் 10 டிகிரி செல்சியஸ் (50 ° F) வெப்பநிலை காணப்படுகிறது. \n\nSection::::ஆறு அமைப்புகள்.\nவங்காளதேச மக்களின் வாழ்கை முறைகளிலும் புவியியல் அமைப்பிலும் இங்கு பாயும் ஆறுகள் முக்கிய பங்காற்றுகின்றன. மொத்தம் 700 ஆறுகள் பொதுவாக வடக்கிலிருந்து தெற்கு நோக்கி பாய்கிறது. பெரும் நதிகள் விவசாய சாகுபடிக்கு முக்கிய நீர் ஆதாரமாகவும், வர்த்தகப் போக்குவரத்துக்கான உயிர் நாடிகளாகவும் விளங்குகின்றன. புரத ஆதாரமான மீன்களையும் இந்த ஆறுகள் பெருமளவில் தருகின்றன. பருவமழையின் போது ஆறுகளில் வெள்ளச் சீற்றத்தால் எண்ணிலடங்கா சிரமங்கள் ஏற்பட்டு நாட்டின் வளர்ச்சியை தடுக்கிறது. இருப்பினும் வளமிக்க வண்டல் சேர்வதால் மண்வளம் கூடுகிறது.\nவங்கதேசத்தில் காணப்படும் ஆற்று அமைப்பை ஐந்தாகப் பிரிக்கலாம்.\n\nSection::::பரப்பளவு மற்றும் எல்லைகள்.\nபரப்பளவு:\n\nமொத்தம்: 143.998 சதுர கிமீ\nஉலக நாட்டின் ஒப்பீடு: 95\nநிலம்: 130.168 சதுர கிமீ\nதண்ணீர்: 13.830 சதுர கிமீ\n\nநில எல்லைகள்:\nமொத்தம்: 4.413 கி.மீ.\nஎல்லை நாடுகளில்: மியான்மார் 271 கி.மீ., இந்தியா 4.142 கி.மீ.\nகடலோரம்: 580 கி.மீ.\n\nகடல்சார் கூற்றுக்கள்:\nபிராந்திய கடல்: 12 NMI (22.2 கிமீ; 13.8 மைல்)\nஅடுத்தடுத்திருக்கும் மண்டலம்: 18 NMI (33.3 கிமீ; 20.7 மைல்)\nபிரத்தியேக பொருளாதார வலயம்: 200 NMI (370.4 கிமீ; 230,2 மைல்)\nகண்ட மேடை: கண்டத்திட்டின் வெளிப்புற எல்லைகளை வரை\n\nSection::::வளங்கள் மற்றும் நிலம் பயன்பாடு.\nஇயற்கை வளங்கள்: இயற்கை எரிவாயு, விளைநிலம், மரம், நிலக்கரி\n\nநிலப் பயன்பாடு:\nவிவசாயம்: 58,96%\nநிலையான பயிர்: 6.53%\nமற்றவை: 34,51% (2012)\n\nபாசன நிலம்: 50,000 சதுர கிமீ (2008)\n\nமொத்த புதுப்பிக்கத்தக்க நீர் வளங்கள்: 1,227 கிமீ (2011)\n\n"}
{"id": "284713", "url": "https://ta.wikipedia.org/wiki?curid=284713", "title": "பச்சை ஒளிர் புரதம்", "text": "பச்சை ஒளிர் புரதம்\n\nபச்சை ஒளிர் புரதம்  \"(green fluorescent protein (GFP) ) \"ஊதா அல்லது புற ஊதாக் கதிர்கள் படும் போது பச்சை நிறத்தில் ஒளிரும் புரதமாகும். முதன் முதலில் இது அக்வாரியா விக்டோரியா எனும் ஜெல்லி மீனில் கண்டறியப்பட்டது.  \n\nமூலக்கூற்று உயிரியல் துறையில் மரபணு வெளிப்பாட்டைக் கண்டறிவதில் பச்சை ஒளிர்புரதம் பெரிதும் பயன்படுகிறது. மார்டின் சால்ஃபே, ஒசாமு சிமோமுரா, ரோகர் சியன் ஆகியோர் இப்புரதம் குறித்த ஆய்விற்காக 2008 ஆம் ஆண்டிற்கான வேதியியலுக்கான நோபல் பரிசினைப் பெற்றனர்.\n"}
{"id": "284720", "url": "https://ta.wikipedia.org/wiki?curid=284720", "title": "எம். வி. முத்தையா அரசினர் மகளிர் கலைக்கல்லூரி", "text": "எம். வி. முத்தையா அரசினர் மகளிர் கலைக்கல்லூரி\n\nஎம். வி. முத்தையா அரசினர் மகளிர் கலைக்கல்லூரி இந்தியாவின் தமிழ்நாட்டில் திண்டுக்கல் மாவட்டத்தில் செயற்பட்டுவரும் மகளிருக்கான தமிழக அரசின் கலைக் கல்லூரியாகும். இக்கல்லூரி 1966ஆம் ஆண்டில் தொடங்கப்பட்டது. அன்னை தெரசா மகளிர் பல்கலைக்கழகத்தின் உறுப்புக் கல்லூரியாக செயல்பட்டு வருகிறது. தேசிய மதிப்பீடு மற்றும் தரச்சான்று அவையின் (NAAC) அனுமதியுடன் மொத்தமாக 40 ஏக்கர் பரப்பளவைக் கொண்டு செயல்பட்டு வருகிறது. முனைவர் ச. மனோலதா தற்போது இக்கல்லூரியின் முதல்வராக உள்ளார்.\n\nSection::::வழங்கும் படிப்புகள்.\nஇக்கல்லூரியில் பின்வரும் படிப்புகள் வழங்கப்படுகின்றன.\n\n"}
{"id": "284731", "url": "https://ta.wikipedia.org/wiki?curid=284731", "title": "குராசான்", "text": "குராசான்\n\nகுராசான் ( ) என்பது பாரசீக நாட்டின் வடகிழக்கில் உள்ள ஒரு வரலாற்றுப் பகுதி. தற்காலத்தில் \"பெரிய\" என்ற அடைமொழி இந்த வரலாற்றுப் பகுதியை பண்டைய குராசானின் மேற்குப் பகுதியாக இருந்த இன்றைய ஈரானில் உள்ள குராசான் மாகாணத்திலிருந்து வேறுபடுத்தி அறிய உதவுகின்றது. பண்டைய இஸ்லாமிய காலத்தில் நடு ஆசியாவையும் ஆப்கானிஸ்தானையும் உள்ளடக்கிய ஒரு அகண்ட நிலப்பரப்பாக இருந்தது. தொடக்க இஸ்லாமிய காலத்தில் மேற்கு பாரசீகத்தின் கிழக்குப் பகுதியிலிருந்த எல்லா இடங்களையும் குராசான் என்று அழைத்தனர். அப்பகுதி சிந்து சமவெளி வரை ஒரு தெளிவற்ற முறையில் பரவியிருந்தது.\n\nகுராசான் அதன் சரியான பொருளில் இப்போதைய ஆப்கானிஸ்தானிலுள்ள ஹெராத், பால்க், இப்போதைய வடகிழக்கு ஈரானில் உள்ள மஷ்ஷாத், நிஷப்பூர், இப்போதைய தெற்கு துர்க்மெனிஸ்தானில் உள்ள மெர்வ் மற்றும் நிஸா, இப்போதைய உஸ்பெகிஸ்தானில் உள்ள புகாரா, சமர்கந்து முதலிய நகரங்களை உள்ளடக்கிய நிலப்பரப்பாக இருந்தது. சில காலங்களில் இந்திய துணைக்கண்டம் வரை நீண்டு திரான்சோக்சியானாவின், சொக்தியானா, சிச்தான் பகுதிகளையும் உள்ளடக்கிதாக இருந்தது என்று நம்புகின்றனர். அராபியர்கள் தெற்கு இந்துகுஷ்ஷிற்கு வந்து சுன்பில்களைத் தோற்கடித்த போது இந்தப் பகுதியை அல் ஹிந்த் என அழைத்துள்ளனர். \n\n14 முதல் 16 ஆம் நூற்றாண்டு வரையான காலப்பகுதியில் இந்துகுஷ் மலைத்தொடரின் தெற்குப் பகுதி (ஸமிந்தவார், பலுச்சிஸ்தான், காபூலிஸ்தான்) குராசானுக்கும் இந்துஸ்தானத்திற்கும் எல்லையாக இருந்துள்ளது.\n\nஇஸ்லாமிய காலத்தில் பாரசீக ஈராக்கும் குராசானும் முக்கிய மாகாணங்களாக இருந்துள்ளன. இந்த இரண்டு மாகாணங்களுக்கான எல்லையாக குர்கான் தாம்கான் கூமிஸ் நகரங்களைச் சுற்றியுள்ள பகுதிகள் இருந்துள்ளன. குறிப்பாக கஸ்நாவித், ஸெல்ஜுக், தைமுரிட் பரம்பரையினர் தங்கள் அரசுகளை ஈராக்கிய குராசானியப் பகுதிகளாகப் பிரித்துக்கொண்டனர். \n\nSection::::பெயர்.\nகுராசான் என்ற பெயர் நடுப் பாரசீகச் சொற்களான குவார், ஆஸான் என்றவற்றின் சேர்க்கையில் உருவானது. குவார் என்பது பரிதி என்ற பொருளையும் ஆஸான் என்பது வருதல் அல்லது வரவிருத்தல் என்ற பொருளையும் குறிக்கும். எனவே குராசான் என்பது பரிதி எழும் நிலம் எனப் பொருள்படும். இதே பெயர்மூலம் குவாரிஸ்ம் பகுதிக்கும் வழங்கப்படுகின்றது. கிழக்கு நிலம் எனப்பொருள்படும் பாரசீகச் சொல்லான காவர் ஸமீன் இதற்கு இணையாகப் பயன்படுத்தப்படுகின்றது.\n\nSection::::பண்பாடு.\nபண்டைய பெரிய ஈரானில் இருந்த பிற பகுதிகளை விடக் குராசான் பண்பாட்டுச் சிறப்புமிக்கது. புதிய பாரசீக இலக்கியமொழி குராசானிலும் திரான்சோக்சியானாவிலும் தோன்றி பார்த்தியமொழியை அகற்றியது. பாரசீகக் கவிஞர்களான ருதாகி, ஷகீத் பல்கி, அபுல் அப்பாஸ் மர்வாஸி, அபூ ஹஃபாஸ் சுக்தி குராசானைச் சேர்ந்தவர்கள். \n\nபெருங்கேடு விளைவித்த 13 ஆம் நூற்றாண்டில் நிகழ்ந்த மங்கோலியப் படையெடுப்பு வரை குராசான் பாரசீகத்தின் பண்பாட்டுத் தலைநகராக இருந்தது. கணிதம், வானவியல், மருத்துவம், இயற்பியல், புவியியல், நிலவியல் போன்ற பல துறைகளில் பங்களித்த பல அறிஞர்களை குராசான் உருவாக்கியது. குறிப்பிடத்தக்க அறிஞர்களுள் அவிசென்னா, அல் ஃபராபி, அல் பிரூனி, உமர் கய்யாம், அல் குவாரிசுமி போன்றோர் அடங்குவர்\n\nSection::::மக்கள் வகைப்பாடு.\nபார்த்திய மக்கள் இப்பகுதியில் வாழ்ந்த முதல் இனக்குழுவினராகக் கருதப்படுகின்றனர். வெளிநாட்டு படையெடுப்பாளர்களுடன் ஏற்பட்ட கலப்பால் அவர்களின் விகித எண்ணிக்கை வெகுவாகக் குறைந்ததது. ஏழாம் நூற்றாண்டில் மேற்கில் இருந்து வந்த அராபியர்களும் இடைக்காலத்தில் வடக்கில் இருந்து வந்த துருக்கியர்களும் இப்பகுதியில் குடியேறினர். 13 ஆம் நூற்றாண்டில் பாரசீக நாட்டைக் செங்கிஸ் கான் கைப்பற்றியது முதல் பல மங்கோலியர்களும் குராசானில் குடியேறினர்.\n"}
{"id": "284744", "url": "https://ta.wikipedia.org/wiki?curid=284744", "title": "தலையொற்றை பல்லுறுப்புக்கோவை", "text": "தலையொற்றை பல்லுறுப்புக்கோவை\n\nஇயற்கணிதத்தில், தலையொற்றை பல்லுறுப்புக்கோவை (\"monic polynomial\") என்பது தலைக்கெழு 1 ஆகவுள்ள ஒருமாறியிலமைந்ததொரு பல்லுறுப்புக்கோவையாகும்.\n\nஒருமாறியிலமைந்த தலையொற்றை பல்லுறுப்புக்கோவையின் வடிவம்:\n\nSection::::ஒருமாறி பல்லுறுப்புக்கோவைகள்.\nஒருமாறியிலமைந்த ஒரு பல்லுறுப்புக்கோவையின் உறுப்புகள், மிகஉயர்ந்த படிகொண்ட உறுப்பில் தொடங்கி மிகக்குறைந்த படி கொண்ட உறுப்புவரை இறங்குவரிசையிலோ, அல்லது மிகக்குறைந்த படிகொண்ட உறுப்பில் தொடங்கி மிகஉயர்ந்த படி கொண்ட உறுப்புவரை ஏறுவரிசையிலோ எழுதப்படுவது வழமையாகும்.\n\nஒருமாறியிலமைந்த பல்லுறுப்புக்கோவையின் பொதுவடிவம்: \n\n\"c\"\"x\" - பல்லுறுப்புக்கோவையின் ’’தலை உறுப்பு’’ அல்லது ’’முன்னிலை உறுப்பு’’ (\"leading term\") எனவும், அதன் கெழு \"c\" தலைக்கெழு அல்லது முன்னிலைக் கெழு (\"leading coefficient\") எனவும் அழைக்கப்படுகிறது. இந்த தலைக்கெழுவின் மதிப்பு 1 ஆக இருக்கும்பொழுது, அந்தப் பல்லுறுப்புக்கோவையானது \"தலையொற்றை பல்லுறுப்புகோவை\" எனப்படுகிறது.\n\nஇரு தலையொற்றை பல்லுறுப்புக்கோவைகளின் பெருக்கற்பலனும் ஒரு ஒற்றைத் தலைக்கெழு பல்லுறுப்புக்கோவையாகவே இருக்கும். எனவே தலையொற்றை பல்லுறுப்புக்கோவைகள் ஒரு பெருக்கல் அரைக்குலமாகும். மாறிலிச் சார்பு 1 ம் ஒரு தலையொற்றை பல்லுறுப்புக்கோவையாகும் என்பதால் இந்த அரைக்குலமானது, ஒரு ஒற்றைக் குலமாகவும் இருக்கும்.\n\nSection::::பல்லுறுப்புக்கோவைச் சமன்பாட்டின் தீர்வுகள்.\nபல்லுறுப்புக்கோவைகளின் கெழுக்களின் கணம் ஒரு களமாக இருந்தால், ஒவ்வொரு பூச்சியமற்ற பல்லுறுப்புக்கோவை \"p\" க்கும் ஒரேயொரு தலையொற்றை பல்லுறுப்புக்கோவை \"q\" இருக்கும். ஒரு பல்லுறுப்புக்கோவைச் சமன்பாட்டை அதன் தலையுறுப்பின் கெழுவால் வகுத்தால் அதன் தலையொற்றை வடிவம் கிடைக்கும்.\n\nஎடுத்துக்காட்டு:\nஇருபடி பல்லுறுப்புக்கோவைச் சமன்பாடு \n\nஇதன் தலைக்கெழுவான formula_5 ஆல் வகுக்கக் கிடைக்கும் தலையொற்றை வடிவம்:\n\nஒரு பல்லுறுப்புக்கோவையின் சமன்பாட்டின் (\"p\"(\"x\") = 0) தீர்வுகளை அதன் தலையொற்றை பல்லுறுப்புக்கோவை சமன்பாட்டின் (\"q\"(\"x\") = 0) மூலம் பெறமுடியும்.\n\nஎடுத்துக்காட்டு:\n\nதலையொற்றை வடிவிற்கு மாற்ற\n\nஇருபடி வாய்ப்பாட்டின்படி தீர்வு:\n\nSection::::பன்மாறி பல்லுறுப்புக்கோவைகள்.\nபொதுவாக தலையொற்றை வடிவம் என்பது ஒருமாறியிலமைந்த பல்லுறுப்புக்கோவைகளுக்குத்தான் அளிக்கப்படுகிறது. எனினும் பன்மாறி பல்லுறுப்புக்கோவைகளை அதன் பன்மாறிகளில் ஏதாவது ஒரு மாறியிலமைந்த பல்லுறுப்புக்கோவை வடிவில் மாற்றியெழுதுவதன் மூலம் அதன் தலையொற்றை பல்லுறுப்புக்கோவையைக் காணலாம். ஆனால் அத்தலையொற்றை பல்லுறுப்புக்கோவையின் கெழுக்கள் ஏனைய மாறிகளின் பல்லுறுப்புக்கோவைகளாக அமைந்திருக்கும்.\n\nஎடுத்துக்காட்டு:\n\n"}
{"id": "284747", "url": "https://ta.wikipedia.org/wiki?curid=284747", "title": "விவேகானந்தா உயர்நிலைப் பள்ளி, பிரிக்பீல்ட்சு", "text": "விவேகானந்தா உயர்நிலைப் பள்ளி, பிரிக்பீல்ட்சு\n\nவிவேகானந்தா தேசிய உயர்நிலைப்பள்ளி (\"Sekolah Menengah Kebangsaan (SMK) Vivekananda\", சுருக்கமாக SMKV, அல்லது SMK VIVE) கோலாலம்பூரின் பிரிக்பீல்ட்ஸ் பகுதியில் அமைந்துள்ள மிகவும் பழமையானப் பள்ளியாகும். இது முன்னதாக செகோலா மெனென்கா தமிழ் விவேகானந்தா (விவேகானந்தா தமிழ் உயர்நிலைப்பள்ளி) என அழைக்கப்பட்டு வந்தது.\n\n2009ஆம் ஆண்டில் இப்பள்ளியில் 1043 மாணாக்கர்கள் (499 மாணவர்களும் 544 மாணவிகளும்) பயின்றனர். 68 ஆசிரியர்கள் பணியாற்றினர். \nSection::::வரலாறு.\nவிவேகானந்தா ஆசிரமத்தின் ஆதரவில் இப்பள்ளி 1975ஆம் ஆண்டு நிறுவப்பட்டது. இதனை மலேசியாவின் முதல் பிரதமர், துங்கு அப்துல் ரகுமான், துவக்கி வைத்தார். \n\nSection::::கட்டிடங்கள்.\nவிவேகானந்தா உயர்நிலைப்பள்ளியில் நான்கு கட்டிடத் தொகுதிகளும் (ஏ,பி,சி,டி) மூன்று கூடங்களும் உள்ளன.\n"}
{"id": "284748", "url": "https://ta.wikipedia.org/wiki?curid=284748", "title": "வனேடியம்(III) சல்பேட்டு", "text": "வனேடியம்(III) சல்பேட்டு\n\nவனேடியம்(III) சல்பேட்டு \"(Vanadium(III) sulfate)\" என்பது V(SO). என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். வெளிர் மஞ்சள் நிறத்தில் காணப்படும் இச்சேர்மம் பெரும்பாலான வனேடியம்(III) சேர்மங்களில் இருந்து மாறுபட்டு காற்றில் நிலைப்புத் தன்மையுடன் காணப்படுகிறது. தண்ணீரில் மெதுவாகக் கரைந்து பச்சை நிறத்தினாலான நீரயனி அணைவுச் சேர்மத்தைக் ([V(HO)])கொடுக்கிறது.\n\nV2O5 சேர்மத்துடன் கந்தக அமிலம், தனிமநிலை கந்தகம் சேர்த்து சூடுபடுத்தினால் வனேடியம்(III) சல்பேட்டு தயாரிக்கலாம்.: \n\nதனிமநிலை கந்தகத்தால் நிகழும் இந்நிலைமாற்ற ஒடுக்க வினை ஓர் அரிய உதாரணமாகும்.\n\n410 ° செ வெப்பநிலைக்கு அல்லது அதற்குச்சற்று குறைவான வெப்பநிலைக்கு வெற்றிடத்தில் சூடுபடுத்தும் போது இது வனேடைல் சல்பேட்டு மற்றும் கந்தக டை ஆக்சைடாகச் சிதைவடைகிறது. வனேடியம்(III) சல்பேட்டு காற்றில் நிலைப்புத் தன்மையுடன் காணப்படாலும் நீண்ட நாட்களுக்கு ஈரமான காற்றில் இருக்க நேர்ந்தால் பச்சை நிறத்திலான நீரேற்று வடிவமாக மாறுகிறது.\n\nவனேடியம்(III) சல்பேட்டு ஓர் ஆக்சிசன் ஒடுக்கியாகும். \n"}
{"id": "284752", "url": "https://ta.wikipedia.org/wiki?curid=284752", "title": "ததகட சத்பதி", "text": "ததகட சத்பதி\n\nததகட சத்பதி ( Tathagata Satpathy பிறப்பு 1 ஏப்பிரல் 1956 ) என்பவர் இந்திய அரசியல்வாதி, நாடாளுமன்ற உறுப்பினர் இதழாளர் என அறியப்படுபவர். தொடர்நது நான்கு முறை நாடாளு மன்ற உறுப்பினராக உள்ளார். ஒடிசா மாநிலத்தைச் சேர்ந்த இவர் பிஜூ ஜனதா தளத்தின் பிரதிநிதியாகத் தேர்ந்தெடுக்கப்பட்டார். ததகட சத்பதி ஒடிசா மாநிலத்தின் மேனாள் முதல்வர் நந்தினி சத்பதியின் மகன் ஆவார்.\n\nதாரித்ரி என்னும் ஒடிசா செய்தித்தாளின் ஆசிரியராகவும் ஒரிசா போஸ்ட் என்னும் ஆங்கில இதழின் ஆசிரியராகவும் உள்ளார். என்னிடம் எதையும் கேளுங்கள் என்னும் நிகழ்சசியை நடத்தி அன்றாட சமூகப் பிரசினைகளைப் பற்றிய தம் கருத்துகளைப் பரப்பி வருகிறார்.\n\nஅரசும் அதன் நிருவாகமும் மதத்தை விட்டு விலகி இருந்து இயங்க வேண்டும்; அரசு வேறு, மதம் வேறு; அரசு அலுவலகங்களில் கடவுளர் படங்கள் வைத்திருத்தல் நல்லது இல்லை; எல்லா வகையான மக்களுக்கும் பொருந்தும் சீரான வாழ்வியல் சட்டம் ஏற்பட வேண்டும்; என்பன இவருடைய கருத்துகள் ஆகும். \n\n\n"}
{"id": "284756", "url": "https://ta.wikipedia.org/wiki?curid=284756", "title": "கட்ரா", "text": "கட்ரா\n\nகட்ரா, இந்திய மாநிலமான ஜம்மு காஷ்மீரின் உதம்பூர் மாவட்டத்தில் உள்ள நகரமாகும். இது ஜம்முவில் இருந்து 42 கி.மீ தொலைவில் அமைந்துள்ளது. இங்குள்ள மலையில் வைஷ்ணவ தேவி கோயில் உள்ளது.\n\n"}
{"id": "284762", "url": "https://ta.wikipedia.org/wiki?curid=284762", "title": "சக்ரதர்பூர்", "text": "சக்ரதர்பூர்\n\nசக்ரதர்பூர், இந்திய மாநிலமான ஜார்க்கண்டின் மேற்கு சிங்பூம் மாவட்டத்தில் உள்ள நகரம்..\n\nSection::::போக்குவரத்து.\nஇங்கிருந்து ராஞ்சி, சாய்பாசா, ஜம்ஷேத்பூர், ராவுர்கேலா உள்ளிட்ட ஊர்களை சாலை வழியாக சென்றடையலாம். இந்த நகரம் தென்கிழக்கு தொடருந்து மண்டலத்தின் தலைமையகமாகும்.\n\n"}
{"id": "284768", "url": "https://ta.wikipedia.org/wiki?curid=284768", "title": "வைட்டிலா", "text": "வைட்டிலா\n\nவைட்டிலா (ஆங்கிலம்: Vyttila) இந்திய மாநிலமான கேரளத்தின் எறணாகுளம் மாவட்டத்தில் உள்ள கொச்சியின் சந்திப்புப் பகுதியாகும். வைட்டிலாவில் பேருந்து நிலையம் உண்டு.. இது மிகவும் பரபரப்பான பகுதியாகும். மேலும் கேரளாவின் மிகப்பெரிய சந்திப்புகளில் ஒன்றாகும். இந்தப் பகுதி கேரள மாநிலத்தின் முக்கிய வடக்கு-தெற்கு பகுதிகளை கொச்சி புறவழிச் சாலையைக் கொண்டு பிரிக்கிறது. எஸ்.ஏ. சாலை (கிழக்கு-மேற்கு திசையில் நகரத்தின் மிக முக்கிய சாலைகளில் ஒன்று), \"வைட்டிலா-பெட்டா சாலை\", மற்றும் \"தம்மனம் சாலை\" ஆகியவை.\n\n\"வைட்டிலா\" என்ற பெயர் நெல் வயலின் முக்கிய பகுதி என்று பொருள்படும். \"வயல் தலா\" என்ற வார்த்தையிலிருந்து உருவானதாகக் கூறப்படுகிறது. ஒருமுறை எலாம்குளம் உள்ளிட்ட பகுதி நெல் வயல்களாகவும், நெல் சாகுபடி முக்கிய வருமான ஆதாரமாகவும் இருந்தது. எர்ணாகுளம், கிரிநகர், பனம்பிள்ளி நகர், காந்தி நகர், சவகர் நகர், குமாரனாசான் நகர் ஆகியவற்றில் நெல் வயல் இருந்தது மற்றும் கனியம்புழா மற்றும் பனம்குட்டி பாலம் வரை நீட்டிக்கப்பட்டிருந்தது. சிலர் கூறுகையில், ஒரு சில வழிப்பறிக் கொள்ளையர்கள் மற்றும் பயணிகளைக் கொன்று கொள்ளையடித்தவர்களை, 'வஜிதாலா' என்று அழைதனர். அதிலிருந்து இப்பெயர் உருவானது. ஒருமுறை சிலவென்னூர் ஏரியையும் செட்டிச்சிராவையும் இணைக்கும் புத்தன்பலம் பாலம் வயல்தலாவிலிருந்து எர்ணாகுளத்துடன் இணைக்கப்பட்ட ஒரே இணைப்பு ஆகும்\n\nவைட்டிலா மொபிலிட்டி ஹப்பை இது கொண்டுள்ளது, இது போக்குவரத்தின் பல்வேறு வழிகளை (அதாவது உள்ளூர் மற்றும் நீண்ட தூர பேருந்துகள், ரயில், மெட்ரோ ரயில் மற்றும் உள்நாட்டு நீர் போக்குவரத்து) நகரத்திற்கு ஒரே முனையில் இணைக்கிறது.\n\nவைட்டிலா மேலும் ,கொச்சி நகரத்தின், பெயர் பெற்ற பிராந்தியத்தில் உள்ள ஒரு பகுதியாக உள்ளது. 1967 வரை, வைட்டிலா ஒரு பஞ்சாயத்தாக இருந்தது. நவம்பர் 1967 கேரள சட்டமன்றத்தின் உத்தரவுபடி வைட்டிலாவை புதிதாக அமைக்கப்பட்ட கொச்சி நகராட்சியுடன் இணைக்கப்பட்டது.\n\nSection::::சாலிகாவட்டம்.\nசாலிகாவட்டம் வைட்டிலாவிலின் 1 கிலோ மீட்டர் தூரத்தில் உள்ளது.\n\nSection::::வைட்டிலா மொபிலிட்டி ஹப்.\n\"வைட்டிலா\" மொபிலிட்டி ஹப்பை கொண்டுள்ளது, இது பல்வேறு வகையான போக்குவரத்தை (அதாவது உள்ளூர் மற்றும் நீண்ட தூர பேருந்துகள், ரயில், மெட்ரோ ரயில் மற்றும் உள்நாட்டு நீர் போக்குவரத்து) கொச்சி நகரத்திற்கு ஒரே முனையில் இணைக்கிறது. திட்டத்தின் முதல் கட்டம் 13 பேருந்து நிலையங்களை கொண்டுள்ளது, ஒவ்வொன்றும் 5 பேருந்துகளை நிறுத்த முடியும். இவ்வாறு, முதல் கட்டம் முடிந்ததும், முனையத்தில் ஒரு நேரத்தில் 65 பேருந்துகளை கையாள முடியும். முன்மொழியப்பட்ட முதல் கட்டத்தின் ஒரு பகுதி பணிகள் 2011 பிப்ரவரி 26 அன்று தொடங்கப்பட்டது. இப் பணிகள் முடிவடைவதற்கு முன்பே, மார்ச் 1, 2011 அன்று எதிர்பார்க்கப்படும் மாநிலத் தேர்தலை அறிவிப்பதற்கு முன்பு முனையத்தைத் திறப்பதற்கான அரசியல் முடிவின் காரணமாக இது திடங்கப்பட்டது. இதுவரை திட்டமிடப்படடு முன்மொழியப்பட்ட 13 பேருந்து நிறுத்துமிடங்களில் நான்கு கட்டப்பட்டுள்ளது. மேலும் 3 பேருந்து நிறுத்துமிடங்கள் தற்போது கட்டுமானத்தில் உள்ளன. இயக்கம் மையமாக கனியம்புழா சாலை மற்றும் பூனித்துரா கிராம \nஅலுவலகம்' ஆகியவற்றுக்கிடையிலான பகுதியில், வட கிழக்கே அமைந்துள்ளது. \"வைட்டிலா\" என்பது நகரத்தின் முனை ஆகும், இது அண்டை மாவட்டங்களான திரிசூர், ஆலப்புழா, கோட்டயம் மற்றும் இடூக்கி ஆகியவற்றுடன் இணைக்கிறது.\n\n"}
{"id": "284811", "url": "https://ta.wikipedia.org/wiki?curid=284811", "title": "சப்ராலா காட்டுயிர் காப்பகம்", "text": "சப்ராலா காட்டுயிர் காப்பகம்\n\nசப்ராலா காட்டுயிர் காப்பகம் (ஆங்கிலம் : Chaprala Wildlife Sanctuary), இந்திய மாநிலமான மகராஷ்டிராவின் கட்சிரோலி மாவட்டத்தில் அமைந்துள்ளது. \n\nSection::::அமைவிடம்.\nஇது 139.44 சதுர கி.மீ பரப்பளவில் அமைந்துள்ளது. இதில் 118.33 சதுர கி.மீ பரப்பளவு காட்டுப் பகுதியாக அறிவிக்கப்பட்டுள்ளது. இதன் தெற்கில் பிரான்ஹிதா ஆறு பாய்கிறது. வடகிழக்கிலும், தெற்கிலும், மார்க்கண்டா, பெடிகுண்டம் மலைத் தொடர்கள் உள்ளன. நிலப்பரப்பின் பெரும்பகுதி அடர்ந்த காட்டுப் பகுதியாகவும், பசும்புல் படர்ந்த பகுதியாகவும் இருக்கின்றன. இது நாக்பூரில் இருந்து 235 கி.மீ தொலைவில் அமைந்துள்ளது. இந்த காப்பகத்துக்குள் ஆறு கிராமங்கள் உள்ளன.\n\nSection::::விலங்குகள்.\nஇங்கு கரடி, நாய், மான், காட்டுப்பூனை, மயில், நரி உள்ளிட்ட விலங்குகள் பாதுகாக்கப்படுகின்றனர். அரிய உயிரினமான இந்திய அணில் இங்குள்ளது. இது மகாராஷ்டிர மாநிலத்தின் விலங்காக அறிவிக்கப்பட்டுள்ளது. பறவைகளை கண்டு களிப்பதற்கென தனி பகுதியும் உண்டு.\n\nSection::::செடிகள்.\nஇங்கு 245 வகையான செடிகள் உள்ளன. காட்டுப் பகுதியில் தேக்கு மரங்கள் அதிகளவில் காணப்படுகின்றன.\n"}
{"id": "284812", "url": "https://ta.wikipedia.org/wiki?curid=284812", "title": "1663", "text": "1663\n\n1663 (MDCLXIII) கிரெகொரியின் நாட்காட்டியில் ஒரு திங்கட்கிழமையில் ஆரம்பமான சாதாரண (நெட்டாண்டு அன்று) ஆகும், அல்லது 10-நாட்கள் பின்தங்கிய பழைய யூலியன் நாட்காட்டியில் வியாழக்கிழமையில் ஆரம்பமான சாதாரண ஆண்டு ஆகும்.\n\n\n"}
{"id": "284813", "url": "https://ta.wikipedia.org/wiki?curid=284813", "title": "1664", "text": "1664\n\n1664 (MDCLXIV) கிரெகொரியின் நாட்காட்டியில் ஒரு செவ்வாய்க்கிழமையில் ஆரம்பமான நெட்டாண்டு ஆகும், அல்லது 10-நாட்கள் பின்தங்கிய பழைய யூலியன் நாட்காட்டியில் வெள்ளிக்கிழமையில் ஆரம்பமான நெட்டாண்டு ஆகும்.\n\n\n"}
{"id": "284815", "url": "https://ta.wikipedia.org/wiki?curid=284815", "title": "ஹரிசல்", "text": "ஹரிசல்\n\nஹரிசல் (हरिसल, Harisal), இந்திய மாநிலமான மகாராஷ்டிராவின் அமராவதி மாவட்டத்தில் உள்ள பழங்குடியின கிராமம். இது இந்தியாவிலேயே டிஜிட்டல் வசதி பெறும் முதல் கிராமம் என்பது குறிப்பிடத்தக்கது.\n\nSection::::மக்கள்.\nஇங்கு 406 குடும்பங்களைச் சேர்ந்த 2241 மக்கள் வாழ்கின்றனர். 71 சதவீத மக்கள் கல்வியறிவு பெற்றுள்ளனர்.\n\nSection::::வசதிகள்.\nஇங்கு மருத்துவ வசதியும், மின்வழிக் கற்றல் வசதியும் ஏற்படுத்தப்பட்டுள்ளது. இந்த ஊருக்கு வை-பை வசதியும் கிடைக்கவுள்ளது. அனைத்து குடும்பங்களும் சூரிய ஆற்றலினால் இயங்கக்கூடிய பம்புகளை பயன்படுத்துகின்றன. இங்கு நான்கு பள்ளிகளும் ஒரு வங்கிக் கிளையும் உள்ளன.\n"}
{"id": "284820", "url": "https://ta.wikipedia.org/wiki?curid=284820", "title": "திரிகோண ஆசனம்", "text": "திரிகோண ஆசனம்\n\nதிரிகோண ஆசனம் என்பது யோகக் கலையின் ஆசனங்களில் ஒன்று. \n\nSection::::செய்முறை.\nதிரிகோண ஆசனத்தை நின்று கொண்டு செய்ய வேண்டும். இரண்டு கால்களையும் அகட்டி சிறிது இடைவெளி விட்டு நிமிா்ந்து நிற்க வேண்டும். இரண்டு கைகளையும் இரண்டு பக்கத்தலும் மாா்புக்கு நேராக உயா்த்தி, கைகள் இறக்கைகள் போல நீண்டு இருக்க வேண்டும். பிறகு வலது கையை கீழ்நோக்கி எடுத்துச் சென்று இடது காலைத் தொடவேண்டும். மீண்டும் எழுந்து முன்போல நிற்க வேண்டும். இடது கையை வலது காலை நோக்கி எடுத்துச் சென்று அதைத் தொடவேண்டும். இவ்வாறு செய்யும் போது கால்கள் அசையக் கூடாது. உடல் மாத்திரம் வலது கைப்பக்கம் தாழும். பாா்வையும் உடலும் இடது பக்கம் இருக்க வேண்டும். அதேபோல இடதுகை வலது பக்கம் தாழும் போது உடலும் பாா்வையும் வலது பக்கமாக இருக்க வேண்டும். கையைத் தாழ எடுத்துச் செல்லும்போது மூச்சை உள்ளுக்கு இழுக்க வேண்டும். பிறகு பழைய நிலைக்கு வந்ததும் மூச்சை வெளி விடவேண்டும்.\n\nSection::::பயன்கள்.\nமேற்சொன்னவாறு ஒவ்வொரு வேளையும் சுமாா் பத்து முறையாவது செய்யுங்கள். இடுப்பு, கழுத்து, கைகள் வலிமையடைகின்றன.\n\n"}
{"id": "284823", "url": "https://ta.wikipedia.org/wiki?curid=284823", "title": "மோதிஹாரி", "text": "மோதிஹாரி\n\nமோதிஹாரி, இந்திய மாநிலமான பீகாரின் கிழக்கு சம்பாரண் மாவட்டத்தின் தலைநகரமாகும்.\n\nSection::::போக்குவரத்து.\nஇங்கிருந்து கொல்கத்தா, தில்லி, மும்பை, அம்ரித்சர், கான்பூர், குவகாத்தி, சம்மு (நகர்), அகமதாபாத், செய்ப்பூர், போர்பந்தர், இலக்னோ, குவகாத்தி, முசாபர்பூர், தர்பங்கா, பரேலி உள்ளிட்ட நகரங்களை தொடர்வண்டிகளில் பயணித்து சென்றடையலாம்.\n\n"}
{"id": "284825", "url": "https://ta.wikipedia.org/wiki?curid=284825", "title": "மோதி ஏரி", "text": "மோதி ஏரி\n\nமோதி ஏரி (Moti Lake, मोति झील), இந்திய மாநிலமான பீகாரின் கிழக்கு சம்பாரண் மாவட்டத்திலுள்ள மோதிஹாரியின் மையப் பகுதியில் அமைந்துள்ளது.\n\nஇங்கு மோதிஜீல் மகோத்சவம் என்ற விழா நடத்தப்படுகிறது. ஜீல் என்ற சொல்லுக்கு ஏரி என்று பொருள். இது சுற்றுலாத் தலமாக மாற்றப்பட்டு, ஏரியில் படகுப் போக்குவரத்து ஏற்படுத்தப்பட உள்ளது. இந்த ஏரியில் ஆகாயத் தாமரைகள் படர்ந்துள்ளன. ஏரியை தூய்மைப்படுத்தும் திட்டத்தை நகராட்சி செயல்படுத்துகிறது. மத்திய அரசின் அமிர்த யோஜனா திட்டத்தின் கீழ் மோதிஹாரியின் நீர்நிலைகள் சீராக்கப்படும்.\n"}
{"id": "284828", "url": "https://ta.wikipedia.org/wiki?curid=284828", "title": "லோனி, காசியாபாத் மாவட்டம்", "text": "லோனி, காசியாபாத் மாவட்டம்\n\nலோனி, இந்திய மாநிலமான உத்தரப் பிரதேசத்தின் காசியாபாத் மாவட்டத்தில் உள்ள நகரம்.\n\nSection::::அரசியல்.\nஇது லோனி சட்டமன்றத் தொகுதிக்கும், காசியாபாத் மக்களவைத் தொகுதிக்கும் உட்பட்டது..\n\nSection::::லோனி வாயுக்குழாய்கள்.\nகுஜராத்தின் ஜாம்நகரில் இருந்து லோனி வரை வாயுக் குழாய்கள் அமைக்கப்பட்டுள்ளன. \n"}
{"id": "284829", "url": "https://ta.wikipedia.org/wiki?curid=284829", "title": "சொர்ணாம்பிகை அகத்தீஸ்வரர்", "text": "சொர்ணாம்பிகை அகத்தீஸ்வரர்\n\nதிருச்சிராப்பள்ளி மாவட்டத்தில் துவரங்குறிச்சிக்கு அருகில் அமைந்துள்ள ஊர் பழையபாளையம், செவல்பட்டி, மேலூர். இவ்வூருக்கு செல்லும் வழியில் சிதிலமடைந்த இரண்டு சிவன் கோயில்கள் காணப்படுகின்றன. இவற்றுள் ஒரு கோயிலில் நாயக்கர் காலத்தைச் சார்ந்த மருங்காபுரி ஜமீன் கல்வெட்டுக்கள் உள்ளன. பிறிதொரு கோயில் முற்றிலும் சிதிலமடைந்துள்ளது. இருப்பினும் இதன் கட்டடக்கலை அமைப்பு இக்கோயிலும் பழமை வாய்ந்த கோயிலாக முன்பு விளங்கி இருத்தல் வேண்டும். \nஇவ்வூரின் வடக்கில் (மருங்கி)க்குளம் என்ற பெயரில் விளங்கும் ஏரியின் கரையில் கல்வெட்டுச் சிறப்புகளும் கோயில் கட்டடக் கலைச் சிறப்புக்களும் வாய்ந்த சிவன் கோயில் ஒன்று உள்ளது. இது இங்கு வாழ்கின்ற மக்களால் பனையடியான் கோயில் என்று அழைக்கப்படுகிறது. தற்பொழுது இக்கோயிலின் அருகில் ஊர் காணப்படவில்லை, எனினும் பாண்டியர் காலத்தில் இக்கோயிலின் அருகில் ஊர்கள் இருந்ததற்கான அடையாளங்கள் காணப்படுகின்றன. அவையாவும் கால வெள்ளத்தால் அழிக்கப்பட்டு இன்று வேளாண் நிலங்களாக மாற்றப்பட்டுள்ளது. \nகட்ட்டக்கலை :\nஇக்கோயில் கருவறை, அர்த்த மண்டபம், மகாமண்டபம், ஆகிய அங்கங்களைப்பெற்று விளங்குகிறது. தனியாக அம்மன் கோயில் வடக்கில் அமைந்துள்ளது. பிற்காலப் பாண்டியர் கட்ட்டக் கலை அமைப்புகளைப் பெற்று விளங்கும் இக்கோயிலின் நுழைவாயில் தென்பகுதியில் ஒரு முன் மண்டபத்துடன் அமைக்கப்பட்டு கட்டப்பட்டுள்ளது. தற்பொழுது கிழக்கு வாயில் ஒன்று காணப்படுகிறது. எனினும் இங்கு முன்பு கல்லால் செய்யப்பட்ட சாளரம் ஒன்று இருந்திருக்க வேண்டும். அதனை நீக்கிவிட்டு இப்பொழுது நுழைவாயில் ஒன்றை அமைத்துள்ளனர். இதன் எதிரில் நந்தி மண்டபமும் பலி பீடமும் காணப்படுகிறது. தரையில் பெயர்க்கப்பட்ட கல் சாளரம் இப்பொழுதும் காணப்படுகிறது. \nஇக்கோயிலின் விமானம் அதிட்டானம், சுவர், கபோதம் ஆகியவற்றைப் பெற்று விளங்குகிறது. விமானத் தளங்கள் அற்ற இக்கோயிலின் அதிட்டானம் மற்றும் சுவர் பகுதிகளில் பாண்டியர் காலக் கல்வெட்டுக்கள் பல காணப்படுகின்றன. இக்கோயில் பிற்காலப் பாண்டியர் காலத்தில் கட்டப்பட்டு சீரும், சிறப்பும் பெற்று விளங்கியுள்ளமையைக் கல்வெட்டுக்களின் மூலம் அறிய முடிகிறது. \nஇக்கோயிலின் மேற்கில் பிற்காலப் பாண்டியர் காலத்தைச் சார்ந்த திருமால், கொற்றவை (துர்க்கை) முருகன், மூத்த தேவி (ஜேஸ்டா) ஆகியோர் சிற்பங்கள் காணப்படுகின்றன. மாடக்குழிகளில் தெய்வங்கள் எவையும் காணப்படவில்லை. வடக்கில் சண்டிகேஸ்வரர் சிற்றாலயமும் கிழக்கு நோக்கிய நிலையில் அம்மன் கோயிலும் அமைக்கப்பட்டுள்ளது. அம்மன் கோயிலும் பிற்காலப் பாண்டியர் காலத்தவையாக இருக்கக் கூடும். கருவறையில் சிவன் லிங்க வடிவத்தில் காட்சி அளிக்கின்றார். மகாமண்டபத்தை பிற்காலப் பாண்டியர் தூண்கள் தாங்குகின்றன. \n\nகல்வெட்டுக்கள் :\nஇக்கோயிலில் பாண்டியப் பேரரசர்கள் விக்கிரம பாண்டியன் (1186+2) 1188 ஆம் ஆண்டு கல்வெட்டு, குலசேகர பாண்டியன் கல்வெட்டுக்கள், மாறவர்மன் சுந்தரபாண்டியன் கல்வெட்டுக்கள், சடையவர்மன் சுந்தரபாண்டியன் கல்வெட்டுக்கள், மாறவர்மன் முதலாம் குலசேகரன் கல்வெட்டுக்கள், சடையவர்மன் பராக்கிரம பாண்டியன் கல்வெட்டுக்கள், சடையவர்மன் வீரபாண்டியன் கல்வெட்டுக்கள் மற்றும் விஜய நகரப் பேரரசர் மல்லிகார்ஜுணதேவர் கல்வெட்டுக்கள் போன்றவை காணப்படுகின்றன. இக்கல்வெட்டுக்கள் மூலம் கி.பி.12 ஆம் நூற்றாண்டிலிருந்து ஏறக்குறைய 800 ஆண்டுகள் பழமை மிக்க கோயிலாக இக்கோயில் விளங்கியுள்ளமை புலப்படுகிறது. \n\nவிக்கிரம பாண்டியன் கல்வெட்டில் இப்பகுதியில் சிறப்பு பெற்று ஆட்சி புரிந்த துவராபதி வேளார் என்பார் இக்கோயிலுக்கு நிலங்கள் கொடையாக அளித்துள்ளார். இந்த நிலங்கள் அலவயல், காந்தகப்பாடி நிலம், தேவகச்சிப் பெருமங்கல நிலம் என மூன்று இடங்களில் இருந்துள்ளது. இந்த நிலங்களுக்கான வரிகள் நீக்கப்பட்ட செய்தியும் இக்கல்வெட்டில் குறிக்கப்பட்டுள்ளது. \n\nகுலசேகர பாண்டியர் காலத்தில் துவராபதி வேளார் முதலி செல்வன் அவனி நாராயண தேவரின் பெண்டுகள் (பெண்கள்) இக்கோயிலுக்கு விளக்கெரிக்க பதினைந்து ஆடுகளை கொடையாக அளிக்கின்றனர். இக்கோயில் கல்வெட்டுக்களில் அகத்தீஸ்வரர் கோயில் என குறிக்கப்பட்டுள்ளது. \n\nமேற்குறித்த கல்வெட்டுக்களில் இக்கோயில் இருந்த பகுதி மன்னுகுறிச்சி என்றும் மருங்கூர் என்றும் குறிக்கப்பட்டுள்ளது. செயங்கொண்ட சோழபுரம் என்றும் பிறிதொரு கல்வெட்டு இவ்வூரைக் குறிப்பிடுகின்றது. மருங்கூர் அக்காலத்தில் நாட்டின் தலைமையகமாகவும் செயல்பட்டுள்ளது. எனவே இக்கோயில் உள்ள பகுதி மருங்கூர் என்ற சிறந்த ஊர்ப்பகுதியாக இருந்து பிற்காலத்தில் அழிந்துள்ளமையை இக்கல்வெட்டுக்களின் மூலம் நம்மால் அறிய முடிகிறது. இன்றைய மருங்காபுரி ஜமீன்களின் பூர்வீக ஊராக இது விளங்கியிருக்க வேண்டும். இக்கோயிலில் பல்வேறு பூஜைகள், விழாக்கள் நடந்துள்ளன. குறிப்பாக சிவராத்திரி என்னும் பெருவிழா நடப்பதற்கு பல்வேறு கொடைகள் அளிக்கப்பட்டுள்ளமையை கல்வெட்டுக்கள் தெறிவிக்கின்றன. இக்கோயிலைச் சார்ந்த கோசாலை ஒன்றும், மடம் ஒன்றும் இருந்துள்ளமையை கல்வெட்டு ஒன்று குறிக்கின்றது. கோயிலின் செலவிணங்களுக்கு பல்வேறு கால கட்டங்களில் நிலங்கள் கொடையாக அளிக்கப்பட்டுள்ளன. \n"}
{"id": "284834", "url": "https://ta.wikipedia.org/wiki?curid=284834", "title": "காராசாய்-செர்கெஸ்ஸியா", "text": "காராசாய்-செர்கெஸ்ஸியா\n\nகாராசாய் செர்கெஸ்சியா குடியரசு (Karachay-Cherkessia ) உருசியக் கூட்டமைப்பின் தன்னாட்சி பெற்ற 14 உட்குடியரசுகளுள் ஒன்றாகும். இது தென் ஐரோப்பிய உரசியாவில் உள்ளது.\n\nகாராசாய்-செர்கெஸ்சியா சுற்றிலும் நிலத்தால் சூழப்பட்ட குடியரசு ஆகும், பெரும்பாலும் மலைப்பாங்கான பகுதிகளை உள்ளடக்கியது. குடியரசில் பல்வேறுபட்ட இனக் குழுக்கள் உள்ளன, இந்த அரசில் ஐந்து அதிகாரப்பூர்வ மொழிகள் அங்கீகரிக்கப்பட்டுள்ளது. 2010 இல் மக்கட்தொகை அரை மில்லியனுக்கும் குறைவு.\n\nSection::::நிலவியல்.\nகாராசாய்-செர்கெஸ்சியா சுற்றிலும் நிலத்தால் சூழப்பட்ட குடியரசு ஆகும், இக்குடியரசின் எல்லைகளாக வடக்கு மற்றும் வடமேற்கில் கிராஸ்னதார் பிரதேசம், வடகிழக்கில் இசுதாவ்ரபோல் நிலப்பரப்பு, மேற்கில் அப்காசியா, தென்கிழக்கில் கபர்தினோ-பல்கரீயா தெற்கில் சார்ஜியாவின் செமிகிரிலோ சிமோ ஸ்வானிட்டி பகுதியாகும். இது பெரும்பாலும் மலைப்பாங்கான பகுதிகளை உள்ளடக்கியது. இக்குடியரசு வடக்கில் இருந்து தெற்காக 140 கிலோமீட்டர் (87 மைல்) மற்றும் கிழக்கில் இருந்து மேற்கு 170 கிலோமீட்டர் (110 மைல்) என்று நீண்டுள்ளது. குடியரசின் பரப்பளவில் 80% மலைப்பகுதியாக உள்ளது. குடியரசின் மிக உயரமான மலை எல்பிரஸ் மலை ஆகும், இது 5.642 மீட்டர் (18,510 அடி) உயரம் கொண்டதாக உள்ளது. இம்மலை கபர்தினோ பல்கரீயா குடியரசின் எல்லைப்பகுதியில் உள்ளது. இக்குடியரசு நீராதாரங்கள் நிறைந்தது. மோத்தம் 172 ஆறுகள் குடியரசில் இருக்கிறது, தன் பகுதி மூலம் ஓடிக்கொண்டிருக்கிறது சுமார் 130 பனி உறைந்த ஏரிகள் மலைப்பகுதிகளில் காணப்படுகின்றன. மேலும் கனிம நீரூற்றுகள் மிகுதியாக உள்ளன. குடியரசின் காலநிலை குறுகிய குளிர் காலமும், நீண்ட, சூடான, ஈரப்பதமான கோடைக் காலம் என்று உள்ளது. சராசரி சனவரி வெப்பநிலை -3.2 டிகிரி செல்சியஸ் (26.2 °F), மற்றும் சராசரி சூலை மாத வெப்பநிலை +20.6 டிகிரி செல்சியஸ் (69.1 °F) ஆகும். சராசரி ஆண்டு மழை மலைகளில் 2,500 மில்லி மீட்டர் (98 அல்குளம்) சமவெளிகளில் 550 மில்லி மீட்டர் (22 அங்குளம்) என்று வேறுபடுகின்றது. இங்கு உள்ள இயற்கை வளங்கள் தங்கம், நிலக்கரி, களிமண் போன்றவை ஆகும்.\n\nSection::::வரலாறு.\nகராசே-செர்கீஸ் தன்னாட்சிப் பகுதி சோவியத் ஒன்றியத்தின் ஆரம்ப ஆண்டுகளில் அதாவது, 1922, சனவரி 12 அன்று உருவாக்கப்பட்டது. பின்னர் அதை பிரிந்தது கராசே தன்னாட்சிப் பகுதி மற்றும் செர்கீஸ் தேசிய பிராந்தியம் என 30 ஏப்ரல் 1928 அன்று உருவாக்கப்பட்டது. தன்னாட்சிப் பகுதியாக 26 ஏப்ரல் 1926 அன்று நிலை உயர்த்தப்பட்டது.\n\nSection::::இனக் குழுக்கள்.\n2010 கணக்கெடுப்பின்படி, குடியரசின் மக்கட்தொகையில் 41% வரை கராச்சிய மக்களும், 32% ரஷ்ய இனத்தினரும், செர்கீசியர்கள், மற்றும் அபாசின்கள் ஆகிய இனத்தினர் கூட்டாக 20% உள்ளனர்.\nSection::::மதம்.\n2012 ஆண்டைய அதிகாரப்பூர்வ கணக்கெடுப்புபடி, இப்பிராந்திய மக்கள் தொகையில் 48% மக்கள் முஸ்லீம்கள், 13.6% உருசிய மரபுவழித் திருச்சபை (கிருத்துவம்) , 12% ஒருவகை நாட்டுப்புற சமயத்தவர்கள், 2% பொதுவாக இருக்கும் கிருத்துவர், 1% கிழக்கு மரபுவழி திருச்சபை கிருத்துவர், 12% ஆண்மீக நாட்டம் அற்றவர்கள், 7% நாத்திகர் , மேலும் 4.4% உள்ள மக்கள் மற்ற மதத்தினராகவோ அல்லது கேள்விக்கு பதில் தராதவர்கள் ஆவர்.\n"}
{"id": "284839", "url": "https://ta.wikipedia.org/wiki?curid=284839", "title": "வனேடியம்(V) புளோரைடு", "text": "வனேடியம்(V) புளோரைடு\n\nவனேடியம்(V) புளோரைடு \"(Vanadium(V) fluoride)\" என்பது VF என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். வனேடியத்த்தின் அறியப்பட்டுள்ள ஒரேயொரு ஐந்தாலைடு இச்சேர்மம் மட்டுமேயாகும். ஒரு திண்மப் பொருளாக இது ஒரு முடிவற்ற பல்லுறுப்பியாக உருவாகிறதுஅறை வெப்பநிலை மற்றும் சாதாரண அழுத்தத்தில் இது துரிதமாக ஆவியாகும் திரவமாக இருக்கிறது. இதனுடைய வாயு ஐந்து ஒருங்கிணைப்புகள் கொண்ட ஒருமங்களைக் கொண்டுள்ளது. \n\nSection::::தயாரிப்பு.\nவனேடியம் உலோகத்தை புளோரினேற்றம் செய்வதன் மூலமாக வனேடியம்(V) புளோரைடைத் தொகுப்பு முறையில் தயாரிக்கலாம்:.\nவனேடியம் நான்குபுளோரைடை விகிதச்சமமாதலின்மை வினைக்கு உட்படுத்தினால் சம அளவு திண்ம முப்புளோரைடு மற்றும் துரிதமாக ஆவியாகும் ஐம்புளோரைடுகளாக பிரிகிறது:.\n\nஇம்மாற்றம் 650 ° செ வெப்பநிலையில் நிகழ்கிறது. \n\nSection::::பண்புகள்.\nமற்ற எலக்ட்ரான் கவர் உலோக ஆலைடுகள் போலவே இதுவும் முதலில் ஒரு ஆக்சி ஆலைடாக நீராற்பகுக்கப்படுகிறது.\nபின்னர் இரும ஆக்சைடாக மாறுகிறது.\nகாரத்தின் முன்னிலையில் இந்நீராற்பகுப்பு வினை முடுக்கப்படுகிறது. நீராற்பகுப்பு அடைகின்ற தன்மை பெற்றிருத போதிலும் இது ஆல்ககால்களில் கரைகிறது. \n\nஇது ஒரு இலூயிக் அமிலமாகும்.:\n\n"}
{"id": "284841", "url": "https://ta.wikipedia.org/wiki?curid=284841", "title": "1929 இம்பீரியல் எயார்வேசு டபிள்யூ 10 விபத்து", "text": "1929 இம்பீரியல் எயார்வேசு டபிள்யூ 10 விபத்து\n\nஇம்பீரியல் எயார்வேசு டபிள்யூ 10 (\"Imperial Airways Handley Page W.10\"; \"பதிவு:ஜி-இபிஎம்டி [G-EBMT]\") எனப்படும் வானூர்தி, 1929 ஆம் வருடம், சூன் 17-ம் திகதி, ஆங்கிலக் கால்வாய் நிலக்கூம்பு பகுதியில் இயந்திர செயலிழப்பு காரணமாக விபத்துக்குள்ளானதில் 7 பேர் கொல்லப்பட்டனர். இந்த வானூர்தி சம்பவத்தின்போது சர்வதேச திட்டமிடல்படி, ஐக்கிய இராச்சியம் கிராய்டன் விமான தளத்திலிருந்து, சுவிச்சர்லாந்து சூரிச் விமான தளம் நோக்கி பரந்ததாக அறியப்படுகிறது. இவ்விபத்தின்போது, 2 சிப்பந்திகளுடன் 11 பயணிகள் பயணித்ததாகவும், அதில் 7 பேர்கள் கொல்லப்பட்டு எஞ்சிய 6 பேர்கள் காயங்களோடு உயிர் தப்பியதாக மூலதகவல் உள்ளது.\n\nSection::::வானூர்தி விவரம்.\nவிபத்துக்குள்ளான \"ஒட்டோவா பெருநகர்\" (\"City of Ottawa\") என்ற பெயரிடப்பட்ட இந்த வானூர்தி, ஹான்ட்லே பேஜ் டபிள்யூ 10 (\"Handley Page W.10\") வகையைச் சேர்ந்ததாகும். 1925 ஆம் ஆண்டு திசம்பர் 25 இல் இம்பீரியல் எயார்வேசு நிறுவனம் வெளியிட்டு இயக்கிவந்த இவ் வானூர்தி, ஜி-இபிஎம்டி (G-EBMT) என்று பதியப் பெற்றது.\n\nSection::::பாதிக்கப்பட்டவர்கள்.\nஇறப்புக்கள் தேசியம் -\n"}
{"id": "284842", "url": "https://ta.wikipedia.org/wiki?curid=284842", "title": "ஆப்கானித்தானின் நகரங்கள் பட்டியல்", "text": "ஆப்கானித்தானின் நகரங்கள் பட்டியல்\n\nஆப்கானித்தானிலுள்ள 1 மில்லியன் மக்கள் தொகையைக் கொண்ட ஒரே நகரம் அதன் தலைநகரான காபூல் ஆகும். மிகுதிகள் சிறிய நகரங்கள் ஆகும். நடுவண் ஒற்று முகமைக்கு அமைய ஆப்கானித்தானில் வாழும் மொத்த மக்கள் தொகை 31,822,848 ஆகும். இவற்றில் 6 மில்லியன் மக்கள் நகரப் புறத்திலும் மற்றவர்கள் நாட்டுப்புறத்திலும் வாழ்கின்றனர்.\n\nSection::::பட்டியல்.\nகீழ் வரும் அட்டவணை ஆப்கானித்தானின் மக்கள் தொகை அடிப்படையில் 19 நகரங்களின் விபரம் பற்றிக் குறிக்கிறது.\n\n\n"}
{"id": "284844", "url": "https://ta.wikipedia.org/wiki?curid=284844", "title": "அகரத்தூர் ஊராட்சி", "text": "அகரத்தூர் ஊராட்சி\n\nஅகராத்தூர் ஊராட்சி (\"Agarathur Gram Panchayat\"), தமிழ்நாட்டின் தஞ்சாவூர் மாவட்டத்தில் உள்ள கும்பகோணம் வட்டாரத்தில் அமைந்துள்ளது. இந்த ஊராட்சி, கும்பகோணம் சட்டமன்றத் தொகுதிக்கும் மயிலாடுதுறை மக்களவைத் தொகுதிக்கும் உட்பட்டதாகும். இந்த ஊராட்சி, மொத்தம் 7 ஊராட்சி மன்றத் தொகுதிகளைக் கொண்டுள்ளது. இவற்றில் இருந்து 7 ஊராட்சி மன்ற உறுப்பினர்களைத் தேர்ந்தெடுக்கின்றனர். 2011ஆம் ஆண்டு இந்திய மக்கள் தொகை கணக்கெடுப்பின்படி, மொத்த மக்கள் தொகை 1354 ஆகும். இவர்களில் பெண்கள் 683 பேரும் ஆண்கள் 671 பேரும் உள்ளனர்.\n\nSection::::அடிப்படை வசதிகள்.\nதமிழ்நாடு ஊரக வளர்ச்சி மற்றும் ஊராட்சித் துறையின் 2015ஆம் ஆண்டுத் தரவின்படி கீழ்க்கண்ட தகவல் தொகுக்கப்பட்டுள்ளது.\nSection::::சிற்றூர்கள்.\nஇந்த ஊராட்சியில் அமைந்துள்ள சிற்றூர்களின் பட்டியல்:\n"}
{"id": "284845", "url": "https://ta.wikipedia.org/wiki?curid=284845", "title": "மசார் ஈ சரீப்", "text": "மசார் ஈ சரீப்\n\nமசார் ஈ சரீப் (Mazari-i Sharif, பாரசீகம்/பஷ்தூ: مزارِ شریف, ) என்பது ஆப்கானித்தானின் மூன்றாவது மிகப் பெரிய நகரம் ஆகும். 2015இன் மக்கள் தொகை அடிப்படையில் இந்நகரத்தில் 693,000 குடிகள் வசிக்கின்றனர். இந்நகரம் பால்க் மாகாணத்தின் தலைநகரமாகும். மசாரி ஐ சாரிப் கண்டுசு நகரத்தோடு கிழக்கிலும், காபூல் நகரத்தோடு தென்கிழக்கிலும், ஹெறாத் நகரத்தோடு மேற்காகவும், உஸ்பெகிஸ்தான் நகரத்தோடு வடக்காகவும் நெடுஞ்சாலைகளால் இணைக்கப்பட்டிருக்கிறது.\n\n"}
{"id": "284847", "url": "https://ta.wikipedia.org/wiki?curid=284847", "title": "குந்தூசு", "text": "குந்தூசு\n\nகுந்தூசு (Kunduz, ; ) என்பது வட ஆப்கானித்தானிலுள்ள ஒரு நகரமாகும். இது கண்டசு மாகாணத்தின் தலைநகரமும் ஆகும். இது ஆங்கிலத்தில் சில நேரங்களில் \"Kundûz, Qonduz, Qondûz, Konduz, Kondûz, Kondoz,\" அல்லது \"Qhunduz\" எனவும் அழைக்கப்படுகிறது.\n\n"}
{"id": "284850", "url": "https://ta.wikipedia.org/wiki?curid=284850", "title": "சின்கோசைட்டு", "text": "சின்கோசைட்டு\n\nசின்கோசைட்டு \"(Sincosite)\" என்பது CaV(PO)2O . 5HO என்ற வாய்ப்பாடு கொண்ட ஒரு கனிமமாகும். பச்சை நிறத்தில் உள்ள இக்கனிமம் 1922 ஆம் ஆண்டில் கண்டுபிடிக்கப்பட்டது. பெரு நாட்டில் டேனியல் ஆல்சைடெசு கேர்ரியன் மாகாணத்தில் உள்ள சின்காசு மாவட்டத்தில் கண்டறியப்பட்டதால் இக்கனிமத்திற்கு சின்கோசைட்டு என்ற பெயர் சூட்டப்பட்டது.\n"}
{"id": "284853", "url": "https://ta.wikipedia.org/wiki?curid=284853", "title": "தலோகுவான்", "text": "தலோகுவான்\n\nதலோகுவான் (Tāloqān, பாரசீக மொழி/பஷ்தூ மொழி: طالقان, also transcribed Tāleqān or Tāluqān) என்பது வடகிழக்கு ஆப்கானித்தானில் அமைந்துள்ள தாகார் மாகாணத்தின் தலைநகரமாகும். இது தலுகுவான் மாவட்டத்தில் அமைந்துள்ளது. 2006 ஆம் ஆண்டுன் மதிப்பீட்டின் படி இந்நகரத்தின் மக்கள் தொகை 196,400 ஆகும்.\n\n"}
{"id": "284854", "url": "https://ta.wikipedia.org/wiki?curid=284854", "title": "ஜலாலாபாத்", "text": "ஜலாலாபாத்\n\nஜலாலாபாத் (Jalalabad, பஷ்தூ மொழி/பாரசீக மொழி: جلال آباد ' அடினா பேர் என முன்னாள் அழைக்கப்பட்டது (Adina Pur,Pushto:آدينه پور)) என்பது கிழக்கு ஆப்கானித்தானில் அமைந்துள்ள ஒரு நகரமாகும். இது நாங்கர்கார் மாகாணத்தின் தலைநகரம் ஆகும்.\nஜலலபாத் நகரத்தின் 2015 மதிப்பீட்டின் மக்கள் தொகை 356,274 ஆகும். இது 12,796 ஏக்கர் நிலத்தையும் 6 மாவட்டங்களையும் கொண்டுள்ளது. இந்நகரத்தின் குடியிருப்புக்களின் மொத்த எண்ணிக்கை 39,586 ஆகும்.\n\n"}
{"id": "284860", "url": "https://ta.wikipedia.org/wiki?curid=284860", "title": "12 புளூசு", "text": "12 புளூசு\n\n12 புளூசு \"(12 Blues)\" என்பது மாலத்தீவின் தீவுக்கூட்டத்தில் 10 ஏக்கர் நிலப்பரப்பில் அமைந்துள்ள ஒரு தனியார் தீவாகும். மாலேவில் இருந்து 90 மைல் தொலைவில் இருக்கும் இத்தீவை பறக்குக் படகில் 35 நிமிடப் பயணத்தில் அடையலாம். 12 புளூசு தீவில் உணவு மற்றும் தங்கும் விடுதிகளைக் கட்டி, உலகில் முதன்முதலாக மாலத்தீவு அரசாங்கம் விற்பனைக்கு வழங்கியது. 2011 ஆம் ஆண்டு அக்டோபர் 11 இல் மாலத்தீவுக் குடியரசின் குடியரசுத் தலைவர் முகம்மது நசீத் 12 புளூசு கட்டுவதற்குத் தொடக்கமான பூமிபூசையில் கலந்து கொண்டார். இத்தீவில் வெளிநாட்டு முதலீடுகளுக்கு அரசாங்கம் ஆதரவளிக்கும் என்பதை உறுதிப்படுத்துவதாக இவ்வருகை அமைந்தது.\n\n"}
{"id": "284864", "url": "https://ta.wikipedia.org/wiki?curid=284864", "title": "யோசேப்பின் கல்லறை", "text": "யோசேப்பின் கல்லறை\n\nயோசேப்பின் கல்லறை (\"Joseph's Tomb\", , \"Qever Yosef\", , \"Qabr Yūsuf\") என்பது மேற்குக் கரையின் எல்லைப்புறத்திலுள்ள நப்லஸ் நகரிலுள்ள அடக்கம் செய்யப்பட்ட நினைவுச் சின்னமாகும். இப்பகுதி பின் வெண்கலக் காலத்தினதும் விவிலிய சிக்கேம் எனப்பட்ட பகுதியுமாகும். விவிலிய பாரம்பரியம் சிக்கேமின் பொதுப் பகுதி விவிலிய பெருந்தந்தை யோசேப்பு அடக்கம் செய்யப்பட்ட இடமாக அடையாளப்படுத்தப்படுகிறது.\n\n"}
{"id": "284872", "url": "https://ta.wikipedia.org/wiki?curid=284872", "title": "மிலேச்ச அரசமரபு", "text": "மிலேச்ச அரசமரபு\n\nமிலேச்ச அரசமரபு (Mlechchha dynasty) வர்மன் அரசமரபிற்குப் பின்னர், கி பி 650 முதல் 900 முடிய காமரூப பேரரசை, ஹடபேஷ்வர் நகரை (தற்கால தெஸ்பூர், அசாம் (Tezpur) தலைநகராகக் கொண்டு ஆண்டவர்கள். மிலேச்ச அரசமரபினர் நரகாசுரன் வழித்தோன்றல்கள் என்று கூறி கொள்கின்றனர். மிலேச்ச அரசமரபை மன்னர் சாலாஸ்தம்பா கி பி 650இல் நிறுவினார். இறுதி மிலேச்ச மன்னர் தியாக சிம்மன் கி பி 900 வரை ஆண்டார். மிலேச்ச அரசமரபிற்கு முன் காமரூப நாட்டை வர்மன் அரச குலத்தினர் கி பி 350 முதல் 650 முடிய ஆண்டனர்.\n\nமிலேச்ச அரசமரபிற்கு பின் காமரூப நாட்டை பால வம்சத்தினர் ஆண்டனர். \n\n\n\n"}
{"id": "284874", "url": "https://ta.wikipedia.org/wiki?curid=284874", "title": "கால் வீடு", "text": "கால் வீடு\n\nகால் வீடு (stilt house) என்பது, நிலம் அல்லது நீர் மட்டத்துக்கு மேல் கால்களில் உயர்த்திக்கட்டப்பட வீட்டைக் குறிக்கும். கால் வீடுகள் முக்கியமாக வெள்ளத்தில் இருந்து பாதுகாப்புக்காக இவ்வாறு கட்டப்படுகிறது. அது மட்டுமன்றி தீங்கு விளைவிக்கக்கூடிய பூச்சிகள் வீட்டுக்குள் வராமல் தடுக்கவும் உதவுகிறது. நிழலோடு கூடிய வீட்டுக்குக் கீழுள்ள இடம் வேலை செய்வதற்கான இடமாகவோ அல்லது பொருள்களைக் களஞ்சியப்படுத்தும் இடமாகவோ பயன்படும்.\n\nநிலத்தடி உறைபனி காணப்படும் ஆர்க்டிக்கில், வீடுகள் கால்கள் மீது கட்டப்படுகின்றது. இது அதன் கீழ் இருக்கக்கூடிய பனி உருகாமல் பாதுகாக்கிறது. னிலத்தடி உறைபனியில் 70% வரை நீர் இருக்கலாம். உறைந்து இருக்குப்போது இது உறுதியான அடிப்படையாக அமையும். ஆனால், வீட்டின் கீழ்புறத்தில் இருந்து கதிர்வீசும் வெப்பத்தால் பனி உருகினால், வீடு இறங்கத் தொடங்கும். வீட்டின் கீழ் நிலத்தடி உறைபனி உருகாமல் தடுப்பதற்கு வேறு விரிவான முறைகள் இருந்தாலும், வீட்டைக் கால்களில் உயர்த்திக் கட்டுவது மிகவும் திறன் வாய்ந்த முறைகளுள் ஒன்றாகும். \n\nSection::::வரலாறு.\nபுதிய கற்காலத்திலும், வெண்கலக் காலத்திலும், அல்பைன், பியநூரா படனா ஆகிய பகுதிகளில் கால்களில் உயர்த்திக் கட்டப்பட்ட வீடுகளைக் கொண்ட குடியேற்றங்கள் பொதுவாகக் காணப்பட்டன. எடுத்துக்காட்டாக, சிலோவேனியாவில் உள்ள லிசுபியானா சதுப்புநிலப் பகுதியிலும், மேல் ஆசுத்திரியாவில் உள்ள மொண்ட்சீ, அட்டர்சீ ஆகிய ஏரிப் பகுதிகளிலும் இவற்றின் எச்சங்கள் காணப்படுகின்றன. பர்டினன்ட் கெல்லர் போன்ற தொடக்ககாலத் தொல்லியலாளர்கள் அக்காலத்தில் ஏரிக்குள் செயற்கைத் தீவுகளில் இத்தகைய வீடுகள் கட்டப்பட்டதாக நம்பினர். தற்கால ஆய்வுகளின்படி, பெரும்பாலான குறியேற்றப் பகுதிகள் கரைகளிலேயே இருந்தன என்றும், பிற்காலத்திலேயே நீர் இப்பகுதிக்குள் சென்றது என்பதும் தெளிவாகியுள்ளது. மீட்டுருவாக்கம் செய்யப்பட்ட கால் வீடுகள், அன்டர்ருகிடிங்கென் (Unteruhldingen), சூரிச் ஆகிய இடங்களில் திறந்த வெளி அருங்காட்சியகங்களில் உள்ளன. யூன் 2011ல் ஆறு அல்பைன் மாநிலங்களில் உள்ள வரலாற்றுக்கு முந்திய கால் வீடுகள் யுனெசுக்கோ உலக மரபுரிமைக் களங்களாக அறிவிக்கப்பட்டன. அல்வாசுத்திரா கால் வீடு என அழைக்கப்படும் ஒரு தனி இசுக்கன்டினேவியக் கால் வீடு சுவீடனில் அகழ்வாய்வு ஒன்றில் கண்டுபிடிக்கப்பட்டது.\n\nதொல்லியல் சான்றுகளின்படி, கரோலின் தீவுகள், மைக்குரோனீசையா ஆகிய இடங்களில் கட்டிடக்கலை முறையாகக் கால் வீடுக் குடியேற்றங்கள் இருந்ததாகத் தெரிகிறது. அத்துடன், ஓசானியாவில் இன்றும் கால் வீடுகள் காணப்படுகின்றன. வடகிழக்கு நிக்கராகுவாவின் கொசுக் கடற்கரை, வடக்கு பிரேசில், தென்கிழக்காசியா, பப்புவா நியூகினியா, மேற்கு ஆப்பிரிக்கா ஆகியவற்றின் சில பகுதிகளில் இன்றும் கால் வீடுகள் பொதுவாகக் காணப்படுகின்றன. ஆல்ப்சில் ரக்கார்டுகள் எனப்படும் இது போன்ற கட்டிடங்கள் தானியக் களஞ்சியங்களாகப் பயன்படுகின்றன. இங்கிலாந்திலும் எலிகள் உள்ளே வருவதைத் தவிர்ப்பதற்காக கற்களின் மீது உயர்த்தப்பட்ட தானியக் களஞ்சியங்கள் பயன்பாட்டில் உள்ளன. கால்களில் உயர்த்தப்பட்ட தானியக் களஞ்சியங்கள் மேற்கு ஆப்பிரிக்காவிலும் உள்ளன. எடுத்துக்காட்டாக, கினியா, மாலி ஆகிய நாடுகளில் உள்ள மலிங்கே மொழிப் பகுதிகளைக் குறிப்பிடலாம்.\n\nSection::::அமெரிக்கா.\nகால் வீடுகள் அமெரிக்காக் கண்டத்திலும் சில பகுதிகளில் பொதுவாகக் காணப்படுகின்றன. இவை கொலம்பசுக்கு முந்தியகால அமெரிக்க இந்தியர்களின் சொந்த உருவாக்கங்களாகத் தெரிகின்றன. இவற்றை, தென்னமெரிக்காவின் வெப்பமண்டல ஆற்றுப் பள்ளத்தாக்குகளில், குறிப்பாக அமேசான், ஒரினோக்கோ ஆற்றுப் பகுதிகளில் பரவலாகக் காணமுடியும். மராக்கைபோ ஏரிக்கரையில் கால் வீடுகள் முக்கியமான அம்சங்களாக விளங்கியதே இப்பகுதி முழுவதற்கும் \"வெனிசுவேலா\" (சிறிய வெனிசு) எனப் பெயரிட அமெரிகோ வெசுப்புச்சியைத் தூண்டியது. அமெரிக்கக் குடாக் கரைகளை அண்டிய பகுதிகளில் புயல் சேதம் அதிகமாகி வருவதால், இப்பகுதியில் கூடுதலான வீடுகள் கால் வீடுகளாக அமைக்கப்படுகின்றன அல்லது திருத்தி அமைக்கப்படுகின்றன.\n\n"}
{"id": "284876", "url": "https://ta.wikipedia.org/wiki?curid=284876", "title": "வர்மன் அரசமரபு", "text": "வர்மன் அரசமரபு\n\nவர்மன் அரசமரபு (Varman dynasty) (ஆட்சிக் காலம்: 350-650), வரலாற்றில் முதன் முதலில் காமரூப பேரரசை ஆண்ட இந்து சமய மன்னர்கள். இவ்வரசமரபினர் சமுத்திரகுப்தர் மகத நாட்டை ஆட்சி செய்த காலத்தில், காமரூப இராச்சியத்தை ஆண்ட இந்து சமயத்தவர்கள் ஆவார். குப்தப் பேரரசுக்கு திறை செலுத்தி காமரூபத்தை ஆண்டவர்கள் வர்மன் அரச மரபினர். குப்தப் பேரரசு வீழ்ச்சி அடைந்து கொண்டிருந்த காலத்தில், மகேந்திரவர்மன் (470-494) இரண்டு அசுவமேத யாகங்களைச் செய்தார்.\n\n\n\n"}
{"id": "284881", "url": "https://ta.wikipedia.org/wiki?curid=284881", "title": "வனேடியம் நைட்ரைடு", "text": "வனேடியம் நைட்ரைடு\n\nவனேடியம் நைட்ரைடு \"(Vanadium nitride)\" என்பது VN என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். எஃகை நைட்ரைடேற்றம் செய்யும்போது வனேடியம் மற்றும் நைட்ரசன் சேர்ந்து இச்சேர்மம் உருவாகிறது. இதனால் எஃகின் தேய்மானத்தடை அதிகரிக்கிறது.\nV2N, என்ற மூலக்கூற்று வாய்ப்பாடு கொண்ட சேர்மமும் வனேடியம் நைட்ரைடு என்றே அழைக்கப்படுகிறது. நைட்ரைடேற்றம் நிகழும்போதே இச்சேர்மமும் உண்டாகிறது. வனேடியம் நைட்ரைடு கனசதுர பாறை உப்பு அமைப்பைக் கொண்டுள்ளது. V4 கொத்துகளைக் கொண்டுள்ள தாழ் வெப்பநிலை அமைப்பும் காணப்படுகிறது. உயர் வெப்பநிலை சோடியம் குளோரைடு அமைப்பின் அதிர்வு முறைகள் சுழிக்குக் கீழாகக் குறைக்கப்படும் போது தோன்றும் இயக்க நிலைப்புத்தன்மை இன்மையினால் தாழ் வெப்பநிலை நிலை உருவாகிறது\nஇச்சேர்மம் ஒரு வலிமையான இணைப்பு மீக்கடத்தியாகும். மீநுண்படிக வனேடியம் நைட்ரைடு மீமின் தேக்கிகளில் பயன்படுத்தப்படுகிறது.\n"}
{"id": "284895", "url": "https://ta.wikipedia.org/wiki?curid=284895", "title": "புலி கும்ரி", "text": "புலி கும்ரி\n\nபுலி கும்ரி (Puli Khumri, Persian:پل خمری) என்பது வட ஆப்கானித்தான் இல் உள்ள ஒரு நகரமாகும். இது பாக்லான் மாகாணத்தின் தலைநகரமும் ஆகும். 2002 இன் மதிப்பீட்டின் படி இந்நகரத்தின் மக்கள் தொகை 60,000 ஆகும். இந்நகரத்தில் முக்கியமாக பேசப்படும் மொழி பாரசீக மொழி ஆகும். மற்றும் தாஜிக்ஸே பெரும்பான்மை இனக்குழு ஆகும்.\n2015 இன் மதிப்பீட்டின்படி இந்நகரத்தின் மக்கள் தொகை 221,274 ஆகும். இது 6 மாவட்டங்களையும் மொத்த பரப்பளவாக 3,752 ஏக்கர் நிலத்தையும் கொண்டுள்ளது. இந்நகரத்தின் மொத்த The total number of dwellings in this city are 24,586.\n"}
{"id": "284898", "url": "https://ta.wikipedia.org/wiki?curid=284898", "title": "பாங் உக்", "text": "பாங் உக்\n\nபாங் உக் (சீனம்: 棚屋) என்பது, ஆங்காங்கின் லான்டாவுத் தீவில் தாய் ஓ என்னும் இடத்தில் காணப்படும் ஒரு வகைக் கால் வீடு. இவை நீரில் அல்லது சிறிய கடற்கரைகளில் கட்டப்படுகின்றன. ஏறத்தாழ 1000 ஆண்டுகளுக்கு முன் சீனத் தலை நிலத்தில் இருந்து ஆங்காங்கிற்குக் குடிபெயர்ந்த மீனவர்களான தான்காக்கள் இங்கு வாழ்கின்றனர். 2000 ஆவது ஆண்டில் ஏற்பட்ட தீ விபத்தில் இங்கிருந்த சில வீடுகள் அழிந்து விட்டன. இவற்றுட் சில மீண்டும் அமைக்கப்பட்டன.\n\nஇவ்வகை வீடுகள் ஒரு காலத்தில் நாட்டுப்புற ஆங்காங்கில் உள்ள பல மீன்பிடி நகரங்களிலும், ஊர்களிலும் காணப்பட்டன. ஆனாலும், தாய் ஓவில் மட்டுமே இது பெரிய அளவில் பாதுகாக்கப்பட்டுள்ளது. இது தவிர \"லெய் யூ முன்\" ஊரிலும், அங்கு உள்ள \"மா சான் சுவென்\" என்னும் சில வீடுகள் உள்ளன. பாங் உக், தான்காக்கள் அல்லது மீனவர்கள் நிலப்பகுதியில் வாழ்வதற்குப் போனபின்பு இவ்வீட்டு வகை அவர்களது படகு வீடுகளில் இருந்து உருவானது.\n\n\n"}
{"id": "284899", "url": "https://ta.wikipedia.org/wiki?curid=284899", "title": "காமரூப பால அரசமரபு", "text": "காமரூப பால அரசமரபு\n\nகாமரூப பால அரசமரபு (Pala dynasty of Kamarupa) காமரூப பேரரசை கி பி 900 முதல் 1100 முடிய ஆட்சி செய்த இந்து சமய மன்னர்கள் ஆவர். \"துர்ஜெயா\" என்ற (தற்கால வடக்கு குவஹாட்டி) நகரத்தை தலைநகராகக் கொண்டு காமரூபத்தை ஆட்சி செய்தவர்கள். பௌத்த சமயத்தை சார்ந்த பால அரசமரபினர் காமரூப பால அரசமரபினருக்கு சமகாலத்தவர்கள். \n\n\n"}
{"id": "284900", "url": "https://ta.wikipedia.org/wiki?curid=284900", "title": "சாரிகார்", "text": "சாரிகார்\n\nசாரிகார் (Charikar, , pronounced \"Chârikâr\") என்பது கொஹ்டமன் பள்ளத்தாக்கின் முக்கிய நகரமாகும். பார்வன் மாகாணத்தின் தலைநகரமான இது வாடா ஆப்காநித்தானில் அமைந்துள்ளது. பல்லின சமூகத்தினைக் கொண்ட இதன் மக்கள் தொகை 171,200 ஆகும்.\n"}
{"id": "284904", "url": "https://ta.wikipedia.org/wiki?curid=284904", "title": "போரஸ்", "text": "போரஸ்\n\nபோரஸ், பர்வதேசுவரர் அல்லது புருசோத்தமன் (Porus), பண்டைய இந்தியாவின் பஞ்சாப் பகுதிகளை ஆண்ட, யயாதியின் மகன் புருவின் வழித்தோன்றலான பௌரவ அரசமரபினன் ஆவார்.இவருக்கு பிறகு இவரது மகன் மலயகேது அரசரானார். \nஜீலம் ஆற்றாங்கரையில் ஹைடஸ்பேஸ் என்ற இடத்தில், யானைப்படையையே பார்த்திராத அலெக்ஸாண்டரின் படைகள் முதல் முறையாக போரஸின் யானைப்படையை பார்த்ததில் பிரமித்து பயந்து பின்னோக்கி அடியெடுத்து வைத்தனர். பின்னர் கி.மு.326-ல் நடந்த போரசுக்கு எதிரான போர்களில் வெற்றி கொண்ட அலெக்சாண்டர் போரஸ்சின் வீரத்தை கண்டு வியந்து போரஸிடம் நட்பு பாராட்டி, தான் வென்ற பகுதிகளுக்கு போரஸ் மன்னரையே சத்ரபதியாக நியமித்து கௌரவித்தார்.\n\nSection::::ஹைடஸ்பஸ் போர்.\nஅலெக்சாண்டர் கி மு 326இல் படகுப்பாலம் அமைத்து சிந்து ஆற்றை கடந்தார். அங்கு தக்சசீலா மன்னரும், போரசின் எதிரியுமான அம்பியை எதிர்கொண்டார். அப்போது ஜீலம் ஆற்றை கடந்து பஞ்சாபின் \"ஹைடஸ்பேஸ்\" என்ற இடத்தை அடைந்தார். இந்திய மன்னர் போரசின் யானைப்படைகளை எதிர்த்து யாராலும் எதிர்த்து போரிட இயலாது என அலெக்சாண்டரிடம் தெரிவித்தனர். ஆனால் அலெக்சாண்டர் அத்தனை தடைகளையும் மீறி தந்திரமாக மன்னர் போரஸ்சின் யானைப் படைகளை வென்றார்.\n\n\n"}
{"id": "284907", "url": "https://ta.wikipedia.org/wiki?curid=284907", "title": "கோனேரிப்பட்டி", "text": "கோனேரிப்பட்டி\n\nகோனேரிப்பட்டி, தமிழ்நாட்டில் சேலம் மாவட்டத்தில் ஆத்தூர் வட்டத்தில் கெங்கவல்லி தாலுக்காவில் உள்ளது. அட்சரேகை 11.44வ மற்றும் தீர்க்கரேகை78.50கில் அமைந்துள்ளது. ஊரின் வடக்கே மலைத்தொடர்களும் தெற்கே ஏரியும் அமைந்துள்ளது. ஊரின் வடக்கே மேற்கிலிருந்து கிழக்காக சுவேதா என்னும் நதி கடந்து செல்கிறது. இங்கு நூற்றாண்டு சிறப்பு வாய்ந்த தூய சலேத் அன்ணை ஆலயம் உள்ளது. வடக்கே லூர்து மாதா மலைக்கோவில் உள்ளது. இவ்வூரில் சுமார் 2000க்கும் மேற்பட்ட குடும்பங்கள் வசிக்கின்றன. இங்கு 99% மக்கள் கிருஸ்தவ மதத்தை சார்ந்தவர்கள். இங்கு முக்கிய தொழில் விவசாயம் ஆகும். இங்கு ஒரு நடுநிலைப்பள்ளியும் ஒரு மழலையர் பள்ளியும் சிறிய மருத்துவமனையும் உள்ளது. கபாடி மற்றும் கைப்பந்து விளையாட்டுகளில் இளைஞர்கள் மிகுந்த ஆர்வமும் வீரமும் மிக்கவர்களாக திகழ்கின்றன."}
{"id": "284908", "url": "https://ta.wikipedia.org/wiki?curid=284908", "title": "புரு (மன்னர்)", "text": "புரு (மன்னர்)\n\nமன்னர் புரு (King Puru) பண்டைய பரத கண்டத்தின் வடக்கில் அத்தினாபுரத்தை தலைநகராகக் கொண்ட குரு நாட்டை ஆண்ட புராண கால மன்னர்.\n\nயயாதி-தேவயானிக்கும் பிறந்த மூத்த மகன் யதுவின் வழித்தோன்றல்கள் யாதவர்கள் என்றும்; இரண்டாவது மகன் துர்வசுவின் வழித்தோன்றல்கள் யவனர்கள் என்றும்; யயாதி-சர்மித்தைக்கு பிறந்த மூன்றாவது மகன் திரஹ்யுவின் வழித்தோன்றல்கள் போஜர்கள் என்றும், நான்காவது மகன், அனுவின் வழித்தோன்றல்கள் மிலேச்சர்கள் என்றும், ஐந்தாவது மகன் புரு வின் வழித்தோன்றல்கள் பௌரவர்கள் என்றும் அழைக்கப்பட்டனர். \n\nபுருவின் பௌரவ குலத்தில் தோன்றியவர்களே பாண்டவர் மற்றும் கௌரவர் ஆவார்.\n\nமன்னர் புரு குறித்த செய்திகள் பாகவத புராணத்திலும், மகாபாரத்திலும் குறிக்கப்பட்டுள்ளது.\n\nபௌரவ அரச மரபில் தோன்றிய பஞ்சாப் பகுதியின் மன்னர் போரஸ், கி மு 326இல் நடந்த போரில் அலெக்சாண்டர் தோல்வி அடைந்தார். மன்னர் போரசின் போர் வீரத்தைப் பாராட்டி, அலெக்சாண்டர் தாம் வென்ற இந்தியப் பகுதிகளுக்கு, போரசையே தமது பிரதிநிதியாக நியமித்து கௌரவித்தார்.\n\n\n\n"}

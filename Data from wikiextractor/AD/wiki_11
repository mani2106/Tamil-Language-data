{"id": "262207", "url": "https://ta.wikipedia.org/wiki?curid=262207", "title": "வெண் கறுப்புச் சிறகன்", "text": "வெண் கறுப்புச் சிறகன்\n\nவெண் கறுப்புச் சிறகன் (\"Common Sailer\", \"Neptis hylas\") என்பது பொதுவாக தென்கிழக்கு ஆசியாவிலும் இந்திய துணைக்கண்டத்திலும் காணப்படும் பட்டாம்பூச்சியாகும். இது வரியன்கள் குடும்பத்தைச் சேர்ந்தது. இது ஆழமற்ற சிறகடிப்பினால் விறைப்பான சறுக்கும் பறப்பை பெறக்கூடியது. \n\nஈரமான பருவநிலையில் இதன் தோற்றத்தில் சிறிய வேறுபாடு காணப்படும். வெண் நிறப்பகுதி குறுகியும் மண் நிறத்தில் சற்று கருமையும் மேற்பக்கப் புள்ளியிலும் ஓரங்களிலும் அகலமான கருப்பு நிறம் காணப்படும்.\n"}
{"id": "262210", "url": "https://ta.wikipedia.org/wiki?curid=262210", "title": "சிவப்புடல் அழகி", "text": "சிவப்புடல் அழகி\n\nசிவப்புடல் அழகி (\"crimson rose\", \"Pachliopta hector\") என்பது அழகிகள் குடும்பத்தைச் சேர்ந்த பட்டாம்பூச்சியாகும். இது இந்தியாவிலும் இலங்கையிலும் மியன்மாரிலும் காணப்படுகிறது. இந்தியாவில் மேற்குத் தொடர்ச்சி மலைத்தொடர், தென்னிந்தியா, கிழக்கிந்தியா ஆகிய இடங்களில் காணப்படுகின்றன. அந்தமான் தீவுகளில் தனியாகவும் காணப்படுகின்றன.\n\n"}
{"id": "262215", "url": "https://ta.wikipedia.org/wiki?curid=262215", "title": "வடமேல் மாகாண சபையின் கொடி", "text": "வடமேல் மாகாண சபையின் கொடி\n\nவடமேல் மாகாண சபையின் கொடி என்பது, இலங்கையின் ஒன்பது மாகாண சபைகளுள் ஒன்றான வடமேல் மாகாண சபைக்கான கொடி ஆகும். இது 1987ம் ஆண்டு நவம்பர் மாதம் 14ம் தேதி ஏற்றுக்கொள்ளப்பட்டது.\n\nSection::::அமைப்பு.\nவடமேல் மாகாணக் கொடியில் மண்ணிறத்தில் எருமை, அதற்கு இருபக்கமும் மஞ்சள் நிறப் பின்னணியில் சந்திரன் சூரியனின் குறியீடுகளும் வெள்ளை நிறப் பின்னணியில் காணப்படுகின்றன. கொடிக்கு மண்ணிறத்தில் கரையும் உள்ளது.\n"}
{"id": "262216", "url": "https://ta.wikipedia.org/wiki?curid=262216", "title": "உரோசா அழகி", "text": "உரோசா அழகி\n\nஉரோசா அழகி (\"common rose\", \"Pachliopta aristolochiae\") என்பது அழகிகள் குடும்பத்தைச் சேர்ந்த பட்டாம்பூச்சியாகும். இது பொதுவாக தென்கிழக்காசியாவில் காணப்படுகிறது.\n\n"}
{"id": "262218", "url": "https://ta.wikipedia.org/wiki?curid=262218", "title": "தம்பிலுவில் கல்வெட்டு", "text": "தம்பிலுவில் கல்வெட்டு\n\nதம்பிலுவில் கல்வெட்டு என்பது, கிழக்கிலங்கையின் தம்பிலுவில் கிராமத்தில் கிடைத்த தூண் கல்வெட்டு ஆகும். இது, ஏழாம் விஜயபாகு மன்னனால் சிவஞான சங்கரர் கோவிலுக்கு \"வோவில்\" எனும் நீரேரி தானமாக வழங்கப்பட்டமையைக் குறிப்பிடுகின்றது.\n\nSection::::கண்டுபிடிப்பு.\nதம்பிலுவில் அம்மன் கோவிலில் கேட்பாரற்றுக் கிடந்த இக்கல்வெட்டை, 1800களின் பிற்பகுதியில், பிரித்தானிய இலங்கை அரசில் பணி புரிந்த \"கியூ நெவில்\" என்பவர் அடையாளங்கண்டுகொண்டார். கல்வெட்டில் மயில் பொறிக்கப்பட்டிருப்பதால்,இது திருக்கோவில் முருகன் கோவிலைக் குறிக்கும் என்று கருதி, கியூ நெவில், இக்கல்வெட்டை எடுத்துச் சென்று, அம்மன் கோவிலுக்கு சற்றுத் தள்ளியுள்ள திருக்கோவில் ஆலயத்தில் கொண்டுசென்று வைத்திருக்கிறார். இன்றும், அது அங்குள்ள ஏனைய கல்வெட்டுகளுடன் வைத்துப் பேணப்படுகின்றது.\nSection::::கல்வெட்டு.\nசுமார் ஐந்தடி உயரமான சற்சதுர வடிவான கற்றூணொன்றின்.ஒருபுறம் வேலும் சூலமும், மறுபுறம் மயிலும் பொறிக்கப்பட்டிருக்கின்றது. எஞ்சிய இருபுறங்களில் இதன் கல்வெட்டு வாசகம் காணப்படுகின்றது.\n\nSection::::வாசகம் பற்றிய கருத்து.\nவிசயபாகு எனும் மன்னன், \"வோவில்\" என்பதைத் தன் பத்தாம் ஆட்சியாண்டின் தை இருபதாம் நாளில், சிவஞான சங்கரர் கோவிலுக்குத் தானம் கொடுத்ததை இச்சாசனம் குறிப்பிடுகின்றது. கோட்டை இராச்சியத்தை பொ.பி 1509-1521 வரை ஆண்ட ஏழாம் விஜயபாகு மன்னனே இச்சாசனத்தை அமைத்ததாக, பல ஆய்வாளர்கள் கருதுகின்றனர். இக்கல்வெட்டு கிடைத்த தம்பிலுவில் கண்ணகி அம்மன் ஆலயம், முன்பு \"சிவஞானசங்கரர் கோவில்\" என்ற பெயரில் சிவன் கோவிலாக விளங்கியதா என்பதை உறுதிப்படுத்துவதற்குப் போதுமான சான்றுகள் கிடைக்கவில்லை.\n\nஇதிற் குறிக்கப்பட்டுள்ள \"வோவில்\" என்பது, மட்டக்களப்பின் அக்கரைப்பற்றுப் பகுதியில், தம்பிலுவில்லில்இருந்த மிகப்பெரிய நீரேரி எனும் குறிப்பு, ஒல்லாந்தர் கால இலங்கை வரைபடங்களில் காணப்படுகின்றது. மட்டக்களப்புப் பூர்வ சரித்திரம் நூலிலும், சங்கமன்கண்டியருகே மனுநேய கயவாகு மன்னனால், முப்பத்திரண்டு மதகுகளுடன் இருபத்தாறு ஏரிகளை இணைத்து பெரும் ஏரி அமைத்து விவசாயத்துக்கு வழங்கப்பட்ட குறிப்பொன்று காணப்படுகின்றது. இன்று உவர்நீரேரியாகக் காணப்படும் \"தாண்டியடிக் களப்பே\" இந்த \"வோவில்\" ஏரி ஆகலாம்.\n\nஇதை விசயபாகு மன்னன் மீண்டும் கோவிலொன்றுக்குத் தானம் செய்யவேண்டிய அவசியம் என்னவென்று புரியவில்லை. கோவிலுக்கு உரித்தான விவசாய நிலத்தையும், இவ்வேரியையும் வேறு யாரும் அடாத்தாகப் பிடித்திருக்கலாம்.அவர்களிடமிருந்து மன்னன் ஏரியைப் பறிமுதல் செய்து கோவிலுக்கு மீள ஒப்படைத்து, அறம் மீறினால் கங்கையோரம் பசுவைக் கொன்ற பாவம் பெறுவீர் எனத் தீச்சொல்லிட்டு இக்கல்வெட்டை மன்னன் அமைத்திருக்கலாம்.\n\n"}
{"id": "262227", "url": "https://ta.wikipedia.org/wiki?curid=262227", "title": "டோரதி ஸ்டிரெய்ட்", "text": "டோரதி ஸ்டிரெய்ட்\n\nடோரதி ஸ்டிரெய்ட் (\"Dorothy Straight\", பிறப்பு: 25 மே 1958 வாசிங்டன், டி. சி.) அமெரிக்காவில் புகழ்பெற்ற விட்னீ குடும்பத்தில் பிறந்தவர். இவர் ஆங்கில எழுத்தாளரும் சோவியத் ஒன்றிய உளவாளியுமான மைக்கேல் ஸ்டிரெய்ட்டின் மகள். 1962ல் அவருடைய நான்காம் வயதில் தன் பாட்டிக்கு \"ஹவ் த வேல்ட் பிகேன்\" (\"How the World Began\") என்ற கதையை எழுதினார். அந்தக்கதை கிறித்தவ நம்பிக்கைப்படியான உலக உருவாக்கத்தைக் குழந்தையின் புரிதலின்படி காடு, விலங்குகள், பறவைகள் முதலியவற்றைக் கொண்டு உருவானது.\n\nடோரதி ஸ்டிரெய்ட்டால் வரையப்பட்ட விளக்கப்படங்களைக் கொண்ட அந்தக்கதையைப் பென்தியான் புத்தகங்கள் எனும் நூல் வெளியீட்டாளர்கள் 1964ல் வெளியிட்டார்கள். அந்தப்புத்தகத்தை எழுதியதன் மூலம் டோரதி ஸ்டிரெய்ட் உலகின் மிக இளைய பெண் எழுத்தாளர் என்று அறியப்படுகின்றார்.\n"}
{"id": "262236", "url": "https://ta.wikipedia.org/wiki?curid=262236", "title": "அமிலநீக்கி", "text": "அமிலநீக்கி\n\nஅமிலநீக்கி \"( antacid)\" என்பது வயிற்றின் அமிலத்தன்மையை சமன்செய்யும் ஒரு பொருளாகும். மேலும் இப்பொருள் நெஞ்சு எரிச்சலையும் நீக்கி விடுவிக்கிறது.\n\nSection::::மருத்துவப் பயன்கள்.\nமருத்துவர்களின் பரிந்துரைக் கடிதம் இல்லாமலேயே கடைகளில் வாங்கிக் கொள்ள முடிகின்ற அமிலநீக்கிகள் வாய்வழியாக உட்கொள்ளப்படுகின்றன. அவ்வப்போது ஏற்படும் நெஞ்செரிவு , இரையக உண்குழலியப் பின்னோட்ட நோய் ஆகிய காரணங்களுக்காக இதை வாங்கிப் பயன்படுத்துகிறார்கள். அறிகுறிசார்ந்த சிகிச்சைகளுக்கு வேண்டுமானால் அமிலநீக்கியைப் பயன்படுத்தலாம் எனப் பரிந்துரைக்கிறார்கள்.\n\nஎச்2 ஏற்பி எதிர்ப்பிகள் அல்லது புரோட்டான் குழல் தடுப்பிகள் முதலான அமிலம் குறைக்கும் மருந்துகளில் இருந்து அமிலநீக்கிகள் வேறுபட்டவையாகும். இவை வயிற்றுப் புண்களுக்கு காரணமான எலிக்கோபேக்டர் பைலோரி பாக்டீரியாக்களைக் கொல்வதில்லை.\n\nSection::::பக்க விளைவுகள்.\nமக்னீசியம் வகை அமிலநீக்கிகளால் வயிற்றுப்போக்கு ஏற்படலாம், கால்சியம் அல்லது அலுமினியம் வகை அமிலநீக்கிகள் மலச்சிக்கலையும் , அரிதாக, நீண்ட கால பயன்பாட்டினால் சிறுநீரகத்தில் கற்களையும் ஏற்படுத்தலாம். அலுமினிய வகை அமிலநீக்கிகள் நீண்ட கால பயன்பாட்டில் உள்ளவர்களுக்கு ஆபத்தான எலும்புப்புரை நோயை உண்டாக்கிவிடலாம்.\n\nSection::::அமிலநீக்கியின் வினைவழிமுறை.\nஅமிலநீக்கிகளில் கார அயனிகளைக் கொண்டிருப்பதால் அவை வயிற்றிலுள்ள அமிலத்தை நேரடியாக நடுநிலையாக்கம் செய்கின்றன.\n\nSection::::நன்றாக அறியப்பட்ட சில அமிலநீக்கி வகைகள்.\nகார அயனிகளைக் கொண்ட வேதி உப்புகளே எதிரயனியாகின்ற அமிலநீக்கிகளாகும். பொதுவாக பைகார்பனேட்டுகள் கார அயனிகளாக பயன்படுத்தப்படும் ஆனால் ஐதராக்சைடுகளும் பயன்படுத்தப்படுகின்றன.\n"}
{"id": "262237", "url": "https://ta.wikipedia.org/wiki?curid=262237", "title": "மேல் மாகாண சபையின் கொடி", "text": "மேல் மாகாண சபையின் கொடி\n\nமேல் மாகாண சபையின் கொடி என்பது, இலங்கையின் ஒன்பது மாகாண சபைகளுள் ஒன்றான மேல் மாகாண சபைக்கான கொடி ஆகும். இது 1987ம் ஆண்டு ஏற்றுக்கொள்ளப்பட்டது.\n\nSection::::அமைப்பு.\nமேல் மாகாணக் கொடி ஒன்றினுள் ஒன்றாக அடுக்கப்பட்ட மூன்று செவ்வக வடிவங்களைக் கொண்டது. வெளிச் செவ்வகம் பச்சை நிறத்தினான கரைபோல் அமைந்துள்ளது. அதற்குள் அடுத்ததாக அமைந்திருப்பது வெள்ளைப் பின்னணியில் பச்சை, மஞ்சள், சிவப்பு ஆகிய நிறங்களாலான அலங்கார வடிவங்களைக் கொண்ட ஒரு பட்டையாகும். நடுவில் அமைந்திருப்பது கடும் சிவப்பு நிறம்கொண்ட செவ்வகம் ஆகும். இதன் நான்கு மூலைகளிலும் வெண்ணிற அரசிலைச் சின்னங்கள் உள்ளன. மேற்படி செவ்வகத்தின் நடுவில் கிடையாக வரிசையாக அமைந்த மூன்று வெள்ளை நிறத்தில் கோட்டுருவங்களாக வரையப்பட்ட வட்டங்கள் காணப்படுகின்றன. இவற்றின் நடுவில் கடுஞ் சிவப்புப் பின்னணியில், பொன்னிறத்திலான சின்னங்கள் வரையப்பட்டுள்ளன. இடப்பக்க வட்டம் மூன்று தலை நாகத்தையும், நடு வட்டம் வாளேந்திய சிங்கத்தையும், வலப்பக்க வட்டம் அன்னப்பறவையையும் கொண்டுள்ளன.\n"}
{"id": "262240", "url": "https://ta.wikipedia.org/wiki?curid=262240", "title": "தென் மாகாண சபையின் கொடி", "text": "தென் மாகாண சபையின் கொடி\n\nதென் மாகாண சபையின் கொடி என்பது, இலங்கையின் ஒன்பது மாகாண சபைகளுள் ஒன்றான தென் மாகாண சபைக்கான கொடி ஆகும். இது 1987ம் ஆண்டு ஏற்றுக்கொள்ளப்பட்டது.\n\nSection::::வரலாறு.\n1987 ஆம் ஆண்டில் இலங்கை சனநாயக சோசலிசக் குடியரசின் அரசியலமைப்புக்கான 13 ஆவது திருத்தச் சட்டம், மாகாண சபைகள் சட்டம் இல. 42, 1987 ஆகியவற்றின் கீழ் தென் மாகாண சபை உருவாக்கப்பட்ட போது அதற்கான கொடியொன்றின் வடிவமைப்பில் ஆலோசனை வழங்கும் பொருட்டு வல்லுனர் குழுவொன்று அமைக்கப்பட்டது. மாகாணத்தின் வரலாறு, பண்பாடு, சமூகப் பின்னணி போன்ற விடயங்களைக் கருத்தில் கொண்டு கொடிக்கான ஆலோசனைகள் வழங்கப்பட்டன.\n\nSection::::அமைப்பு.\nதென் மாகாணக் கொடி அரக்கு சிவப்பு நிறப் பின்னணியும், மஞ்சள் நிறக் கரையும் கொண்டது. இரத்தச் சிவப்பு நிறச் செவ்வகத்தின் நான்கு மூலைகளிலும் அரசிலைகள் காணப்படுகின்றன. நடுவில் கையில் சிறிய வாளோடு ஓடும் மஞ்சள் நிறத்தாலான சிங்கம் உள்ளது. சிங்கத்தின் இரு புறமும் மேற்புற மூலைகளை அண்டி சூரிய சந்திரர்களின் குறியீடுகள் காணப்படுகின்றன. இக்கொடி பல்வேறு கொடிகள் கலந்த ஒரு வடிவமைப்பு.\n\nசிறிய வாளொன்றை முன் காலொன்றில் பிடித்தபடி ஓடும் சிங்கம் பொறித்த கொடி உருகுணைப் பிரதேசத்தின் கொடியாகக் கருதப்படுகிறது. மேலும், துட்டகைமுணு, அனுராதபுரத்தை ஆண்ட தமிழ் மன்னன் எல்லாளன் மீது படையெடுத்துச் சென்றபோது, கொண்டுசென்ற கொடியும் இரத்தச் சிவப்புப் பின்னணியில் ஓடும் மஞ்சள் சிங்கம் பொறிக்கப்பட்டது ஆகும். அத்துடன், தெவிநுவர தேவாலயத்தின் கொடியிலும், அம்பாந்தோட்டை மாவட்டக் கொடியிலும் சூரியனும், சந்திரனும் உள்ளன.\n"}
{"id": "262244", "url": "https://ta.wikipedia.org/wiki?curid=262244", "title": "பாயும் புலி (2015 திரைப்படம்)", "text": "பாயும் புலி (2015 திரைப்படம்)\n\nபாயும் புலி (\"Paayum Puli\") என்பது 2015இல் வெளிவந்த ஒரு தமிழ்த் திரைப்படம் ஆகும். சுசீந்திரன் இத்திரைப்படத்தை எழுதி, இயக்கியுள்ளார். இத்திரைப்படத்தில் விசால், காசல் அகர்வால் ஆகியோர் முதன்மைக் கதைமாந்தர்களாக நடித்துள்ளனர். திரைப்படத்திற்கான இசையைத் தி. இமான் வழங்கியுள்ளார். 2015 செட்டம்பர் 4ஆம் நாள் பாயும் புலி வெளிவந்தது. அதே நாளிலேயே, செயசூர்யா (\"Jayasurya\") என்ற பெயரில் இத்திரைப்படம் தெலுங்கிலும் மொழியாக்கம் செய்யப்பட்டு வெளியிடப்பட்டது.\n\nSection::::பாடல்கள்.\nதி. இமான் இத்திரைப்படத்திற்கு இசையமைத்துள்ளார். 2015 ஆகத்து 2ஆம் நாள் திரைப்படத்தின் இசைத்தொகுப்பை வி மியூசிக்கு வெளியிட்டது. பிகைண்டுவுட்சு இவ்விசைத்தொகுப்புக்கு ஐந்தில் 2.75 விண்மீன்களை வழங்கித் தரப்படுத்தியிருந்தது.\n\nSection::::சச்சரவு.\nபாயும் புலி இசை வெளியீடும் புலி இசை வெளியீடும் ஒரே நாளில் இடம்பெற்றது. தனது கீச்சில் \"வெறும் புலி இல்லடா பாயும் புலி ஆடியோ இரிலீசு டா. இது 'நட்சு' எடுக்காத புலி டா\" என்று ஆர்யா குறிப்பிட்டது விசயின் சுவடர்களிடம் சலசலப்பை உருவாக்கியது.\n\n"}
{"id": "262245", "url": "https://ta.wikipedia.org/wiki?curid=262245", "title": "இலங்கை அழகி", "text": "இலங்கை அழகி\n\nஇலங்கை அழகி (\"Sri Lankan Birdwing\", \"Troides darsius\") என்பது \"அழகி\" இனத்தைச் சேர்ந்த இலங்கையில் காணப்படும் பட்டாம்பூச்சியாகும்.\n\nஇலங்கைத் தீவில் இதுவே பெரிய பட்டாம்பூச்சியாகவும் தீவு முழுவதிலும் பரந்து காணப்படுகிறது. இதனை இலங்கையில் மட்டுமே காணலாம். இது பயிர்களை சேதப்படுத்துவதோ அல்லது நோய்க்காவியாகவோ காணப்படுவதில்லை. இப்பண்புகளை இது கொண்டுள்ளதால் இதனை \"இலங்கையின் தேசிய பட்டாம்பூச்சி\" என சூற்றடல் அமைச்சினால் அறிவிக்கப்பட்டது.\n\n"}
{"id": "262247", "url": "https://ta.wikipedia.org/wiki?curid=262247", "title": "சுற்று (வடிவவியல்)", "text": "சுற்று (வடிவவியல்)\n\nசுற்று (\"turn\") என்பது கோணத்தின் அளவைக் குறிக்கப் பயன்படும் ஒரு அலகு. ஒரு சுற்றின் அளவு 2 ரேடியன்கள், 360° அல்லது 400 கிரேடியன். இது \"சுழற்சி\", \"முழுச்சுற்று\", \"முழுவட்டம்\" என்ற சொற்களாலும் குறிக்கப்படுகிறது. அரைச்சுற்று, காற்சுற்று, செண்டிச்சுற்று, மில்லிச்சுற்று, இரும கோணம், புள்ளி என, பல்வேறு சிறு அலகுகளாக ஒரு சுற்றானது பிரிக்கப்பட்டுள்ளது.\n\nஒரு சுற்றுக் கோண அளவை 100 சமபாகங்களாகப் பிரித்தால், அந்நூறு சமபிரிவுகளில் ஒன்றின் அளவு ஒரு செண்டிச்சுற்று (centiturn) எனப்படும்.\n\nSection::::உட்பிரிவுகள்.\nஅதாவது,\n\n1 செண்டிச்சுற்று = 1/100 சுற்று\n100 செண்டிச்சுற்றுகள் = 1 சுற்று.\n\nசெண்டிச்சுற்றுகளாப் பிரிக்கப்பட்ட பாகைமானியானது சதவீதப் பாகைமானியென அழைக்கப்படும். 1922 ஆம் ஆண்டிலிருந்து இவ்வகையான பாகைமானிகள் பயன்பாட்டில் இருந்து வந்தாலும், பின்வரும் காலத்தில்தான் பிரட் ஹோயிலால் (Fred Hoyle) செண்டிச்சுற்றுகள், மில்லிச்சுற்றுகள் என்ற பெயர்கள் அறிமுகப்படுத்தப்பட்டன.\n\n\nஒரு சுற்றுக் கோண அளவை 1000 சமபாகங்களாகப் பிரித்தால், அந்த ஆயிரம் சமபிரிவுகளில் ஒன்றின் அளவு ஒரு மில்லிச்சுற்று (milliturn) எனப்படும்.\n\nஅதாவது,\n\n1 மில்லிச்சுற்று = 1/1000 சுற்று\n1000 மில்லிச்சுற்றுகள் = 1 சுற்று.\n\nஒரு மில்லிச்சுற்றானது பாகைகளில் 0.36° அல்லது 21'36\" அளவுக்குச் சமம்.\n\n\n180° (formula_1 ரேடியன்)அளவு சுழற்சி அரைச்சுற்று ஆகும்.,\n\nஇரு பரிமாணத்தில் ஒரு புள்ளியைப் பொறுத்த எதிரொளிப்பும் அரைச்சுற்றும் சமமான விளவுகளைக் கொண்டிருக்கும்.\n\n\n90° (formula_2 ரேடியன்) அளவு சுழற்சி காற்சுற்று ஆகும்.\n\n\nSection::::கணித மாறிலிகள்.\nஒரு சுற்றின் அளவானது (≈6.283185307179586) ரேடியன்களுக்குச் சமம்.\n\nSection::::formula_3முன்மொழிவு.\nformula_1 க்குப் பதில் ஒரு சுற்றுக்குச் சமமான formula_5 ரேடியனை அடிப்படை வட்ட மாறிலியாகக் கொள்ளலாம் என்ற கருத்தை 2001 ஆம் ஆண்டு கணிதவியலாளர் இராபர்ட் பலாலிசு (Robert Palais) முன்வைத்தார். மேலும் formula_6 குறியீட்டையும் (formula_1 இன் வடிவில் மூன்று கால்கள் கொண்ட வடிவம்) அதற்கானதாகப் பரிந்துரைத்தார்.\n\n2010 இல் கணிதவியலாளர் மைக்கேல் கார்ட்டில் (Michael Hartl), கிரேக்க எழுத்தான formula_8 ஐப் பயன்படுத்தலாம் என்ற கருத்தை முன்வைத்தார். இதற்காக அவர் அளித்த காரணங்கள் இரண்டு:\n\nமுதலாவதாக, ஒரு சுற்றுக்குச் சமமான formula_5 ரேடியனை formula_8 எனக் கொள்ளும்போது ஒரு சுற்றின் பின்னங்களை எளிதாகக் குறிக்க முடியும்.\n\nஒரு சுற்றின் formula_11 பங்கை, அதாவது formula_12 ஐ formula_13 எனக் குறிக்கலாம்.\n\nஇரண்டாவதாக formula_8 இன் தோற்றம் இன் தோற்றத்தை ஒத்துள்ளது. கார்ட்டிலின் முன்மொழிவில் formula_1 க்குப் பதிலாக formula_8 பயன்படுத்துவதால் எளிமையடையும் வாய்ப்பாடுகளையும் எடுத்துக்காட்டுகளாகத் தந்துள்ளார்.\n\n"}
{"id": "262249", "url": "https://ta.wikipedia.org/wiki?curid=262249", "title": "இலங்கை வரியன்", "text": "இலங்கை வரியன்\n\nஇலங்கை வரியன் (\"Ceylon tiger\", \"Parantica taprobana\") என்பது வரியன்கள் குடும்பத்தைச் சேர்ந்த பட்டாம்பூச்சியாகும். இது இலங்கையின் அகணிய உயிரி உயிரியாகும்.\n\nஇதனை இலங்கை மத்திய மாகாணத்தின் பட்டாம்பூச்சி என சூற்றடல், புத்தாக்க சக்தி அமைச்சினால் அறிவிக்கப்பட்டுள்ளது.\n\n"}
{"id": "262254", "url": "https://ta.wikipedia.org/wiki?curid=262254", "title": "ஐரோப்பிய மயில்", "text": "ஐரோப்பிய மயில்\n\nஐரோப்பிய மயில் (\"European Peacock\", \"Aglais io\"), என்பது ஐரோப்பாவிலும் மிதமாக ஆசியாவிலும் குறிப்பாக யப்பானிலும் காணப்படும் வண்ணமயமான பட்டாம்பூச்சியாகும்.\n\nஐரோப்பிய மயில் தன் எல்லையை விரிவுபடுத்திக் கொள்வதுடன், அது அச்சுறுத்தலுக்கு உள்ளான இனமாகவும் உள்ளது.\n\n"}
{"id": "262255", "url": "https://ta.wikipedia.org/wiki?curid=262255", "title": "கண்ணாடிச் சிறகி", "text": "கண்ணாடிச் சிறகி\n\nகண்ணாடிச் சிறகி (\"Glasswinged butterfly\", \"Greta oto\") என்பது வரியன்கள் குடும்பத்தைச் சேர்ந்த\nபட்டாம்பூச்சியாகும். வளர்ந்த பூச்சிகள் சுவாரசியமான நடத்தைகளை வெளிப்படுத்துகின்றன. இவற்றில் நீண்ட தூர வலசை போதல், ஆண் பூச்சிகள் இனப்பெருக்க காலத்தில் தத்தமது திறனைக் காட்டப் போட்டியிடல் ஆகியன அடங்கும். இப்பட்டாம்பூச்சிகள் மெக்சிகோ, பனாமா, கொலம்பியா போன்ற நாடுகளில் பரவலாகக் காணப்படுகின்றன.\n\nSection::::தோற்றம்.\nஇவ்வகைப்பட்டாம்பூச்சிகள் ஒளி ஊடுருவக்கூடிய சிறகுகளைக் கொண்டவை. இப்பூச்சிகளின் சிறகுகள் 5.6 செ.மீ தொடக்கம் 6.1 செ.மீ வரை வளரும் தன்மையுடையவை. \n\n"}
{"id": "262256", "url": "https://ta.wikipedia.org/wiki?curid=262256", "title": "கோயம்புத்தூர் மாவட்டத்திலுள்ள கல்வி நிலையங்கள்", "text": "கோயம்புத்தூர் மாவட்டத்திலுள்ள கல்வி நிலையங்கள்\n\n\n\n\n\n\n\n\n\n"}
{"id": "262257", "url": "https://ta.wikipedia.org/wiki?curid=262257", "title": "கி. சிவநேசன்", "text": "கி. சிவநேசன்\n\nகிட்டிணன் சிவனேசன் (சனவரி 21, 1957 - மார்ச் 6, 2008) இலங்கைத் தமிழ் அரசியல்வாதியும், முன்னாள் நாடாளுமன்ற உறுப்பினரும் ஆவார். இவர் 2008 மார்ச் 6 இல் இலங்கை படைத்துறையின் ஆழ ஊடுருவித்தாக்கும் படையணியினால் மேற்கொள்ளப்பட்ட கண்ணிவெடித் தாக்குதல் ஒன்றில் கொல்லப்பட்டார்.\n\nSection::::ஆரம்ப வாழ்க்கை.\n1957 ஆம் ஆண்டில் பிறந்த சிவனேசன் யாழ்ப்பாண மாவட்டம், கரவெட்டியைச் சேர்ந்தவர். நெல்லியடி மத்திய மகா வித்தியாலயத்தில் கல்வி கற்றர். யாழ் குடாநாட்டில் பனை, மற்றும் தென்னை அபிவிருத்திச் சபைகள் பலவற்றைத் தோற்றுவித்தார். ஏ9 நெடுஞ்சாலை மூடப்பட்ட போது மல்லாவிகு இடம்பெயர்ந்தார். 1996 முதல் 2004 ஆம் ஆண்டு வரை வட பிராந்திய தென்னை அபிவிருத்துக் கூட்டுறவுச் சபையின் பொது முகாமையாளராகப் பணியாற்றினார்.\n\nSection::::அரசியலில்.\n2004 நாடாளுமன்றத் தேர்தலில் சிவனேசன் தமிழ்த் தேசியக் கூட்டமைப்பு வேட்பாளராக யாழ்ப்பாண மாவட்டத்தில் போட்டியிட்டு 43,730 விருப்பு வாக்குகள் பெற்று நாடாளுமன்றம் சென்றார்.\n\nSection::::படுகொலை.\n2008 மார்ச் 6 அன்று, சிவனேசன் கொழும்பில் நாடாளுமன்றத்தில் இருந்து ஏ9 நெடுஞ்சாலை வழியாக மல்லாவி நோக்கிப் பயணம் செய்தார். வவுனியா மாவட்டம் ஓமந்தையில் உள்ள விடுதலைப் புலிகளின் சோதனைச் சாவடியைக் கடந்து சென்று 30 நிமிடங்களின் பின்னர், பிற்பகல் 1:20 மணியளவில், சிவனேசன் சென்ற வாகனம் ஓஒமந்தை சாவடியில் இருந்து 35 கிமீ தொலைவில் மாங்குளம் அருகே சென்று கொண்டிருந்தது. அப்போது கிளைமோர் கண்ணிவெடிகள் ஒரே நேரத்தில் வெடித்தன. சிவனேசனின் வாகன ஓட்டுனர் பெரியண்ணன் மகேசுவரராசா அதே இடத்தில் உயிரிழந்தார். சிவனேசன் மாங்குளம் மருத்துவமனைக்குக் கொண்டு செல்லப்பட்டு அங்கு உயிரிழந்தார்.\n\nஇத்தாக்குதலை இலங்கைப் படைத்துறை மேற்கொண்டதாக மீது தமிழ்த் தேசியக் கூட்டமைப்பு குற்றஞ்சாட்டியது. படையினரின் ஆழ ஊடுருவித்தாக்கும் படையணியினரே காரணம் என அவர்கள் கூறினர். சிவனேசன் இலங்கை இராணுவத்தினரால் தான் அச்சுறுத்தப்படுவதாக முன்னர் தெரிவித்திருந்தார். இவரது வாகனம் 2007 ஆம் ஆண்டிலும் கிளைமோர் தாக்குதலுக்கு உள்ளானது. இக்குற்றச்சாட்டுகளை இராணுவம் மறுத்தது.\n\n2008 மார்ச் 7 இல் விடுதலைப் புலிகள் சிவனேசனுக்கு மாமனிதர் விருது வழங்கிக் கௌரவித்தது.\n"}
{"id": "262259", "url": "https://ta.wikipedia.org/wiki?curid=262259", "title": "ந. சிறீகாந்தா", "text": "ந. சிறீகாந்தா\n\nகந்தர் நல்லதம்பி சிறீகாந்தா இலங்கைத் தமிழ் அரசியல்வாதியும், முன்னாள் நாடாளுமன்ற உறுப்பினரும் குற்றவியல் சட்டத்தரணியும் ஆவார்.\n\nSection::::அரசியலில்.\n2004 நாடாளுமன்றத் தேர்தலில் சிறீகாந்தா யாழ்ப்பாண மாவட்டத்தில் டெலோ இயக்கத்தின் சார்பில் தமிழ்த் தேசியக் கூட்டமைப்பு வேட்பாளராகப் போட்டியிட்டு 33,210 விருப்பு வாக்குகளைப் பெற்றார். ஆனாலும், நாடாளுமன்றத்திற்குத் தெரிவு செய்யப்படவில்லை. பின்னர், 2006 நவம்பரில் நடராஜா ரவிராஜ் படுகொலை செய்யப்பட்டதைத் தொடர்ந்து அவரது இடத்திற்கு சிறீகாந்தா நியமிக்கப்பட்டு நாடாளுமன்றம் சென்றார்.\n\n2010 இல் சிறீகாந்தா டெலோ இயக்கத்தை விட்டும் தமிழ்த் தேசியக் கூட்டமைப்பை விட்டும் வெளியேறினார். தமிழ்த் தேசிய விடுதலைக் கூட்டமைப்பு என்ற பெயரில் புதிய கட்சியை ஆரம்பித்தார். 2010 தேர்தலில் இக்கட்சியின் சார்பில் யாழ்ப்பாண மாவடத்தில் போட்டியிட்டார். இவரது கட்சியின் எந்த உறுப்பினரும் நாடாளுமன்றத்திற்குத் தெரிவாகவில்லை. 2011 சூனில் சிறீகாந்தா தனது புதிய கட்சியைக் கலைத்து விட்டு மீண்டும் டெலோவில் சேர்ந்தார்.\n\nசிறீகாந்தா 2015 தேர்தலில் யாழ்ப்பாணம் தேர்தல் மாவட்டத்தில் டெலோ சார்பில் தமிழ்த் தேசியக் கூட்டமைப்பு வேட்பாளராகப் போட்டியிட்டார். ஆனாலும், நாடாளுமன்றத்திற்குத் தெரிவாகவில்லை.\n"}
{"id": "262266", "url": "https://ta.wikipedia.org/wiki?curid=262266", "title": "கியூபிட்", "text": "கியூபிட்\n\nகியூபிட் (Cupid) என்பவர் உரோமத் தொன்மவியலில் காணப்படும் ஒரு கடவுள் ஆவார். இவர் உரோமக் காதற் கடவுளான வீனசின் மகன் ஆவார். கிரேக்கத் தொன்மவியலில் இவருக்கு ஒப்பானவர் எரோஸ் ஆவார். இவர் உரோமத் தொன்மவியலுக்கு அமைவாக ஆசை, சிற்றின்பக் காதல், ஈர்ப்பு மற்றும் பாசத்திற்கான கடவுள் ஆவார். இவருடைய பெற்றோர்கள் மார்ஸ் மற்றும் வீனஸ் ஆவர். இவரைப் பிரதிநிதித்துவப்படுத்தும் அடையாளங்கள் வில்லும் அம்பும் ஆகும்.\n\n"}
{"id": "262267", "url": "https://ta.wikipedia.org/wiki?curid=262267", "title": "இந்திய அரசியலமைப்புச் சட்டம் (நூல்)", "text": "இந்திய அரசியலமைப்புச் சட்டம் (நூல்)\n\nஇந்திய அரசியலமைப்புச் சட்டம், புலமை வேங்கடாசலம் எழுதிய, இந்திய அரசியலமைப்புச் சட்டத்தைப் பற்றிய பல்வேறு \nவிவரங்ளைக் கொண்டுள்ள நூலாகும்.\n\nSection::::அமைப்பு.\nஇந்நூல் 22 பகுதிகளைக் கொண்டு அமைந்துள்ளது. ஒன்றியமும் அதன் நிலவரையும், குடியுரிமை, அடிப்படை உரிமைகள், அடிப்படைக் கடமைகள், ஒன்றியம், மாநிலங்கள், ஒன்றிய மண்டலங்கள், ஊராட்சிகள், பட்டியல் மற்றும் பழங்குடியினர் பகுதிகள், நிர்வாகம், தேர்தல்கள், அலுவல் மொழி,அரசியலமைப்புச் சட்டத்திருத்தம் உள்ளிட்ட பல தலைப்புகளில் விரிவாக சட்டத்தின் பல்வேறு வகையிலான கூறுகள் விவாதிக்கப்படுகின்றன.\n"}
{"id": "262269", "url": "https://ta.wikipedia.org/wiki?curid=262269", "title": "நியமீயா பார்த்தா", "text": "நியமீயா பார்த்தா\n\nநியமீயா பார்த்தா, அசாமிய மொழியில் வெளியாகுள் நாளேடாகும். இதன் தலைமையகம் குவஹாட்டியில் உள்ளது. குவகாத்தி, திப்ருகர், கோவால்பாரா ஆகிய பகுதிகளில் வெளியாகிறது.\n\n"}
{"id": "262273", "url": "https://ta.wikipedia.org/wiki?curid=262273", "title": "ரோத்தாஸ் மாவட்டம்", "text": "ரோத்தாஸ் மாவட்டம்\n\nரோத்தாஸ் மாவட்டம், இந்திய மாநிலமான பீகாரின் மாவட்டங்களில் ஒன்று.. இதன் தலைமையகம் சாசாராமில் உள்ளது.\n\n\n"}
{"id": "262276", "url": "https://ta.wikipedia.org/wiki?curid=262276", "title": "ஜகானாபாத் மாவட்டம்", "text": "ஜகானாபாத் மாவட்டம்\n\nஜகானாபாத் மாவட்டம், இந்திய மாநிலமான பிகாரின் மாவட்டங்களில் ஒன்று.. இது முற்கால மகத நாட்டின் பகுதியாக இருந்தது.\n\nSection::::புவியமைப்பு.\nஇந்த மாவட்டம் பரப்பளவைக் கொண்டது.\n\nSection::::பொருளாதாரம்.\nஇது இந்திய அளவில் பொருளாதார நிலையில் பின்தங்கியுள்ள மாவட்டங்களின் பட்டியலில் இடம்பெற்றுள்ளது. எனவே, மத்திய அரசின் சிறப்பு நிதியைப் பெறுகிறது.\n\n"}
{"id": "262277", "url": "https://ta.wikipedia.org/wiki?curid=262277", "title": "வரிக்குதிரை அழகி", "text": "வரிக்குதிரை அழகி\n\nவரிக்குதிரை அழகி (\"Zebra Swallowtail\", \"Protographium marcellus\") என்பது அழகிகள் குடும்பத்தைச் சேர்ந்த, கிழக்கு அமெரிக்காவையும் தென்கிழக்கு கனடாவையும் தாயகமாகக் கொண்ட பட்டாம்பூச்சியாகும். இதன் தனித்துவமான நீண்ட வால் போன்ற அமைப்பும், வரிக்குதிரையை நினைவூட்டும் கறுப்பு-வெள்ளைக் கோடுகளின் வடிவமும் இதனை இலகுவாக அடையாளங்கான உதவுகிறது.\n\n"}
{"id": "262282", "url": "https://ta.wikipedia.org/wiki?curid=262282", "title": "கால்சியம் சல்பைடு", "text": "கால்சியம் சல்பைடு\n\nகால்சியம் சல்பைடு \"( Calcium sulfide)\" என்பது CaS. என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். வெண்மை நிறத்தில் உள்ள இச்சேர்மம் கனசதுர வடிவ பாறை உப்பாக படிகமாகிறது. வெப்பக் காற்றில் கந்தகம் நீக்கும் செயல் முறையின் விளைபொருளான கிப்சத்தின் மறுசுழற்சியின் பகுதிப்பொருளாக கால்சியம் சல்பைடு ஆராயப்படுகிறது. சல்பைடு அயனிகளைக் கொண்டிருக்கும் மற்ற உப்புகள் போலவே கால்சியம் சல்பைடும் ஐதரசன் சல்பைடு வாயுவின் நெடியைக் கொண்டிருக்கிறது. கால்சியம் சல்பைடு நீராற்பகுப்பு அடைவதால் சிறிதளவு ஐதரசன் சல்பைடு வாயு உருவாவது இதற்குக் காரணமாகும்.\n\nஅணு அமைப்பின் அடிப்படையில் சோடியம் குளோரைடின் நோக்குருவில் கால்சியம் சல்பைடும் படிகமாகிறது. இப்படிகத்தில் உள்ள பிணைப்புகள் யாவும் அயனிப்பிணைப்பில் காணப்படுகின்றன. அதிகமான உருகுநிலையும் இதனுடைய அயனிப்பிணைப்பை உறுதி செய்கிறது. படிகத்தில் ஒவ்வொரு S2− அயனியும் ஆறு Ca2+ அயனி எண்முகங்களால் சூழப்பட்டுள்ளன. இதற்கு எதிராக ஒவ்வொரு Ca2+ அயனியும் ஆறு S2− அயனிகளால் சூழப்பட்டுள்ளன.\n\nSection::::தயாரிப்பு.\nகால்சியம் சல்பேட்டின் மீவெப்பக் கார்பனொடுக்க வினையின் மூலமாக கால்சியம் சல்பைடு தயாரிக்கப்படுகிறது. கார்பனை, கார்பன் டை ஆக்சைடாக மாற்றுவதன் மூலமாக கால்சியம் சல்பைடு உருவாகிறது.\nஎஞ்சியுள்ள CaSO4 வினையை மேலும் தொடர்கிறது. \nஇரண்டாவது வினையில் +6 ஆக்சிசனேற்ற நிலையில் உள்ள சல்பேட்டு -2 ஆக்சிசனேற்ற நிலையில் உள்ள சல்பைடை +4 ஆக்சிசனேற்ற நிலையில் இருக்கும் கந்தக ஈராக்சைடாக ஆக்சிசனேற்றம் செய்கிறது. அதே வேளையில் +6 ஆக்சிசனேற்ற நிலையில் உள்ள சல்பேட்டு தானும் +4 ஆக்சிசனேற்ற நிலையில் இருக்கும் கந்தக ஈராக்சைடாக மாறுகிறது. \nலெப்லாங்கு செயல்முறையில் கால்சியம் சல்பைடு ஓர் உடன் விளைபொருளாகவும் விளைகிறது.\n\nSection::::வினைகள் மற்றும் பயன்கள்.\nநீருடன் தொடர்பு ஏற்படுகையில், அது காற்றில் உள்ள ஈரப்பதமாக இருந்தாலும் சரி கால்சியம் சல்பைடு சிதைவடைந்து Ca(SH)2, Ca(OH)2, மற்றும் Ca(SH)(OH) கலவையைக் கொடுக்கிறது.\nசுண்ணாம்புப் பால், Ca(OH)2, தனிமநிலை கந்தகத்துடன் வினைபுரிந்து கந்தகச்சுண்ணாம்பைத் தருகிறது. இது ஒரு பூச்சிக் கொல்லியாகப் பயன்படுகிறது. இப்பூச்சிக் கொல்லியில் உள்ள செயல் திறன்மிக்க பகுதிப்பொருள் பல்சல்பைடு ஆகும். இச்சல்பைடு கால்சியம் சல்பைடு அல்ல என்பது கவனிக்கத்தக்கது ஆகும்.\n\nகால்சியம் சல்பைடு ஐதரோகுளோரிக் அமிலம் போன்ற அமிலங்களுடன் வினைபுரிந்து நச்சு மிகுந்த ஐதரசன் சல்பைடு வாயுவை வெளியிடுகிறது.\nSection::::இயற்கைத் தோற்றம்.\nஒல்டாமைட்டு என்ற கனிமமே கால்சியம் சல்பைடின் கனிமவடிவமாகும். சில எரிகற்களின் அரிய பகுதிப்பொருளாகவும் கால்சியம் சல்பைடு காணப்படுகிறது. சூரிய விண்முகில் ஆராய்ச்சியில் கால்சியம் சல்பைடு மிகுந்த அறிவியல் முக்கியத்துவம் வாய்ந்த சேர்மமாக விளங்குகிறது. தேவையற்ற கரிக்குவியலை எரிக்கும் போதும் இச்சேர்மம் உருவாகிறது.\n"}
{"id": "262283", "url": "https://ta.wikipedia.org/wiki?curid=262283", "title": "பூட்டான் புகழ்", "text": "பூட்டான் புகழ்\n\nபூட்டான் புகழ் (\"Bhutan Glory\", \"Bhutanitis lidderdalii\") என்பது அழகிகள் குடும்பத்தைச் சேர்ந்த, பூட்டானிலும் வடகிழக்கு இந்தியாவிலும் தென்கிழக்கு ஆசியாவிலும் காணப்படும் பட்டாம்பூச்சியாகும்.\n\nஇது பட்டாம்பூச்சி சேகரிப்பாளர்னளால் அதனுடைய நிற அமைப்பினால் அதிகம் வாங்கப்படுகிறது. இது 12 செ.மீ இறக்கைஅகலத்தைக் கொண்டது.\n\n"}
{"id": "262284", "url": "https://ta.wikipedia.org/wiki?curid=262284", "title": "சீர் பெசன்ட்", "text": "சீர் பெசன்ட்\n\nசீர் பெசன்ட் (cheer pheasant) என்பது ஒரு பறவை ஆகும். இது சிலபகுதிகளில் வேட்டையாடப்படுவதால் இவற்றின் எண்ணிக்கை குறைந்துபோய் அழிவாய்ப்பு இனம் என்று செம்பட்டியலில் வகைப்படுத்தப்பட்டுள்ளது. இப்றவைகள் இந்தியா, பாக்கித்தான், நேபாளம் ஆகிய நாடுகளின் இமயமலைப் பகுதிகளில் காணப்படுகின்றது.\nSection::::விளக்கம்.\nஇந்த பறவைகள் நீண்டவாலோடு, குறிகிய கரும்பழுப்பு நிற பின்நோக்கி வளைந்த கொண்டையோடு இருக்கும். இதன் இறகுகள் மங்கிய மஞ்சள் சாம்பல் நிறத்தில் கறுப்புக் கோடுகளுடன் காணப்படும். பெண்பறவை உருவத்தில் ஆண்பறவையைவிட சிறியது. ஆனால் தோற்றத்தில் ஒன்று போலவே காணப்படும்.\n"}
{"id": "262288", "url": "https://ta.wikipedia.org/wiki?curid=262288", "title": "வரிக்குதிரை நீள்சிறகி", "text": "வரிக்குதிரை நீள்சிறகி\n\nவரிக்குதிரை நீள்சிறகி (\"Heliconius charithonia\", \"zebra longwing\") என்பது வரியன்கள் குடும்பத்தையும் \"கெலிகோய்னே\" துணைக்குடும்பத்தையும் சேர்ந்த பட்டாம்பூச்சியாகும். இதன் தடிப்பான கறுப்பு-வெள்ளைக் கோடு எச்சரிக்கும் நிறத் தோற்றம் கொன்றுண்ணிகளை எச்சரிக்கிறது.\n\n"}
{"id": "262290", "url": "https://ta.wikipedia.org/wiki?curid=262290", "title": "சப்பிரகமுவா மாகாண சபையின் கொடி", "text": "சப்பிரகமுவா மாகாண சபையின் கொடி\n\nசப்பிரகமுவா மாகாண சபையின் கொடி என்பது, இலங்கையின் ஒன்பது மாகாண சபைகளுள் ஒன்றான சப்பிரகமுவா மாகாண சபைக்கான கொடி ஆகும். இது 1987ம் ஆண்டு ஏற்றுக்கொள்ளப்பட்டது.\n\nSection::::வரலாறு.\n1987 ஆம் ஆண்டில் இலங்கை சனநாயக சோசலிசக் குடியரசின் அரசியலமைப்புக்கான 13 ஆவது திருத்தச் சட்டம், மாகாண சபைகள் சட்டம் இல. 42, 1987 ஆகியவற்றின் கீழ் சப்பிரகமுவா மாகாண சபை உருவாக்கப்பட்ட போது அதற்கான கொடியொன்று வடிவமைக்கப்பட்டது. \n\nSection::::அமைப்பு.\nசப்பிரகமுவா மாகாண சபையின் கொடி மஞ்சள் நிறக் கரையுடன் கூடிய கடுஞ் சிவப்பு நிறம் கொண்டது. இலங்கையின் தேசியக் கொடியில் உள்ளதுபோல் கொடியின் நான்கு மூலைகளிலும் அரசிலைகள் காணப்படுகின்றன. நடுவில் சவுக்கு போன்ற ஒரு பொருளை ஏந்திய மஞ்சள் நிறச் சிங்கம் உள்ளது. சிங்கத்தின் இரு புறமும் மேற்பகுதியை அண்டி சூரிய சந்திரர்களைக் குறிக்கும் சின்னங்கள் உள்ளன.\n"}
{"id": "262291", "url": "https://ta.wikipedia.org/wiki?curid=262291", "title": "ஜுகாடு (இந்திச்சொல்)", "text": "ஜுகாடு (இந்திச்சொல்)\n\nஜுகாடு (\"Jugaad\" அல்லது \"Juggaar\") , விதிமுறைகளை தவிர்த்திடும் ஓர் எளிய மாற்று அமைப்பையோ, சாதுரியமான திருத்தத்தையோ அல்லது குறைந்த வளங்களைக் கொண்டு சிக்கலைத் தீர்ப்பதையோ குறிக்கும் இந்தி சொல் ஆகும். இருக்கும் கருவிகளைக் கொண்டு புதிய கருவிகளைப் படைப்பதும் இதனில் அடங்கும். இச்சொல் பரவலாக இந்தியாவில் பிறமொழிகளிலும் பயன்படுத்தப்படுகின்றது. தமிழில் இதனை \"மாற்றி யோசி\" எனலாம். \n\nஜுகாடு தத்துவம் மேற்கத்திய உலகின் \"ஹேக்\" அல்லது \"இக்ளட்ஜ்\" சொற்களுக்கு இணையானது. ஜுகாடு பிழைப்பிற்காக உருவாக்கப்பட்ட வழிமுறை எனக் கொள்ளலாம். ஏற்படும் சிக்கலுக்கு மரபார்ந்த வழிகளைப் பற்றிக் கவலைப்படாது தீர்வு காணும் முறை என்றும் கருதலாம். \n\nஅண்மைக்காலங்களில் ஜுகாடு ஓர் மேலாண்மை நெறியாக ஏற்கப்படுகின்றது. அனைத்துலகிலும் இந்தியாவின் சிக்கனமான பொறியியல் முறையாக இது ஏற்றுக்கொள்ளப்பட்டுள்ளது. இந்திய நிறுவனங்கள் தங்களின் ஆய்வும் விருத்தியும் செலவினங்களைக் குறைத்திட ஜுகாடு வழிமுறைகளை நாடுகின்றனர். இது நிறுவனத்தின் வளங்களையும் பங்கேற்பாளர்களின் வளங்களையும் உயர்த்துகின்ற வாழ்வியல் \"மாத்தி யோசி\" கருத்தியலாக ஏற்கப்படுகின்றது. \nதென்னிந்தியாவில் தமிழ்நாட்டில் புழங்கும் \"மீன் பாடி வண்டி\" இத்தகைய மாற்றி யோசி வண்டிதான். இது உள்ளூர் மீனவர்களால் உருவாக்கப்பட்டதால் இப்பெயர் ஏற்பட்டது. மூன்று சக்கரங்களுடைய இவ்வூர்தி சைக்கிள் ரிக்‌ஷாவை மாற்றியமைத்து கூடுதல் பளுதாங்கும் அடித்தாங்கியையும் விசையுந்து பொறியையும்—பொதுவாக யெசுதி அல்லது இரோயல் என்பீல்டு புல்லட் பொறி— இணைத்து உருவாக்கப்பட்டதாகும். இறந்த மீன்களை ஏற்றிச் செல்லும் வாகனங்கள் மற்ற பயன்பாடுகளுக்கு தூய்மையற்றதாகக் கருதப்பட்டதால் இந்த வண்டியை உருவாக்க வேண்டியத் தேவை ஏற்பட்டது. இத்தகைய வண்டிகளை தெற்கு ஆசியாவின் பல பகுதிகளிலும் காணலாம்.\n"}
{"id": "262295", "url": "https://ta.wikipedia.org/wiki?curid=262295", "title": "பொன்னழகி (பட்டாம்பூச்சி)", "text": "பொன்னழகி (பட்டாம்பூச்சி)\n\nபொன்னழகி (\"Golden Birdwing\", \"Troides aeacus\") என்பது அழகிகள் குடும்பத்தைச் சேர்ந்த பெரிய பட்டாம்பூச்சியாகும்.\n\nஇது வட இந்தியா, நேபாளம், பர்மா, சீனா, தாய்லாந்து, லாவோஸ், வியட்நாம், கம்போடியா, மலேசியா தீபகற்பம், இந்தோனேசியா ஆகிய இடங்களில் காணப்படுகிறது. இது பொதுவானதும், அபாயத்திற்கு உள்ளானாலும் அச்சுறுத்தலுக்கு உள்ளாகவில்லை. மலேசியா தீபகற்பத்தில் இது பாதுகாக்கப்பட வேண்டியுள்ளது.\n\n"}
{"id": "262298", "url": "https://ta.wikipedia.org/wiki?curid=262298", "title": "ஊவா மாகாண சபையின் கொடி", "text": "ஊவா மாகாண சபையின் கொடி\n\nஊவா மாகாண சபையின் கொடி என்பது, இலங்கையின் ஒன்பது மாகாண சபைகளுள் ஒன்றான ஊவா மாகாண சபைக்கான கொடி ஆகும். இது 1987ம் ஆண்டு ஏற்றுக்கொள்ளப்பட்டது.\n\nSection::::வரலாறு.\n1987 ஆம் ஆண்டில் இலங்கை சனநாயக சோசலிசக் குடியரசின் அரசியலமைப்புக்கான 13 ஆவது திருத்தச் சட்டம், மாகாண சபைகள் சட்டம் இல. 42, 1987 ஆகியவற்றின் கீழ் ஊவா மாகாண சபை உருவாக்கப்பட்ட போது அதற்கான கொடியொன்று வடிவமைக்கப்பட்டது. \n\nSection::::அமைப்பு.\nஊவா மாகாண சபையின் கொடி மஞ்சள் நிறப் பின்னணியில் சிவப்பு நிறத்தில் அலங்காரங்களையும் சின்னங்களையும் கொண்ட ஒரு கொடியாகும். இக்கொடியில் ஒன்றுக்குள் ஒன்றாக இரண்டு செவ்வகங்கள் சிவப்பு நிறக் கோடுகளாக வரையப்பட்டுள்ளன. இவ்விரு கோடுகளுக்கும் இடைப்பட்ட பகுதியில் கொடி போன்ற அலங்காரங்கள் உள்ளன. மூலைகளில் தாமரைச் சின்னங்கள் காணப்படுகின்றன. உட்செவ்வகத்தின் நடுவில் கொடிகளை அலகில் ஏந்திய அன்னப் பறவையின் உருவம் உள்ளது. இவ்வன்னப் பறவை கோட்டுருவமாகவே வரையப்பட்டுள்ளது. \n\nசிங்கள மன்னர்களின் காலத்தில் இலங்கை 12 மாகாணங்களாகப் பிரிக்கப்பட்டிருந்ததாகவும், இவை ஒவ்வொன்றுக்கும் தனித்தனிக் கொடிகள் இருந்ததாகவும் சொல்லப்படுகிறது. இம்மாகாணங்களுள் ஒன்றான ஊவா மாகாணத்துக்கு அன்னக்கொடி ஒதுக்கப்பட்டது. அன்னப்பறவை, அழகு, அகிம்சை, உயர்வு, அரசருக்குரிய தன்மை போன்றவற்றைக் குறிப்பதாகச் சொல்லப்படுகிறது. கண்டியை ஆண்ட சிறீ விக்கிரமராஜசிங்கன் காலத்தில் ஊவா மாகாணத்துக்கு வழங்கப்பட்ட கொடி இப்போதும் தேசிய அருங்காட்சியகத்தில் உள்ளது.\n"}
{"id": "262305", "url": "https://ta.wikipedia.org/wiki?curid=262305", "title": "சிவநாதன் கிசோர்", "text": "சிவநாதன் கிசோர்\n\nசிவநாதன் கிசோர் (\"Sivanathan Kisshor\", பிறப்பு: 12 மே 1962) இலங்கைத் தமிழ் அரசியல்வாதியும், முன்னாள் நாடாளுமன்ற உறுப்பினருமாவார்.\n\n2004 ஆம் ஆண்டில் கிசோர் தமிழ்த் தேசியக் கூட்டமைப்பின் நாடாளுமன்ற வேட்பாளராக விடுதலைப் புலிகளால் தேர்ந்தெடுக்கப்பட்டார். ஏப்ரல் 2004 தேர்தலில் கிசோர் வன்னி மாவட்டத்தில் போட்டியிட்டு 17,653 வாக்குகள் பெற்று நாடாளுமன்றம் சென்றார். 2010 தேர்தலில் ததேகூ கிசோரைத் தனது வேட்பாளர் பட்டியலில் தெரிவு செய்யவில்லை. அதன் பின்னர் கிசோர் ஆளும் ஐக்கிய மக்கள் சுதந்திரக் கூட்டணியில் இணைந்து 2010 தேர்தலில் போட்டியிட்டு 1,262 வாக்குகள் பெற்றுத் தோல்வியடைந்தார். 2015 தேர்தலில் தமிழர் விடுதலைக் கூட்டணியின் வேட்பாளராகப் போட்டியிட்டுத் தோல்வியடைந்தார்.\n"}
{"id": "262306", "url": "https://ta.wikipedia.org/wiki?curid=262306", "title": "பன்னாட்டு மொழிபெயர்ப்பு நாள்", "text": "பன்னாட்டு மொழிபெயர்ப்பு நாள்\n\nபன்னாட்டு மொழிபெயர்ப்பு நாள் (\"International Translation Day\") ஆண்டுதோறும் விவிலிய மொழிபெயர்ப்பாளர் புனித ஜெரோமின் (கிபி 347-420) நினைவு நாளான செப்டம்பர் 30ஆம் நாள் கொண்டாடப்படும் ஒர் சிறப்பு நாளாகும். ஜெரோம் மொழிபெயர்ப்புகளின் பாதுகாவலர் என அழைக்கப்படுகிறார்.\n\n1953ஆம் ஆண்டில் நிறுவப்பட்ட 'பன்னாட்டு மொழிபெயர்ப்பாளர்களின் கூட்டமைப்பினால்' இந்த சிறப்புத்தினம் ஆண்டுதோறும் கொண்டாடப்பட்டு வருகிறது. 1991 ஆம் ஆண்டில் இவ்வமைப்பு பல்வேறு நாடுகளிலும் மொழிபெயர்ப்புத் துறையில் ஈடுபட்டுள்ளோர் தம் ஒருமைப்பாட்டைக் காட்டும் முகமாக இந்நாளைப் பன்னாட்டு ரீதியில் கொண்டாட அழைப்பு விடுத்தது.\n\nSection::::தமிழகத்தின் பங்கு.\nதமிழகத்தில் எவ்வாறு எங்கெங்கே, யார்யாரால் பன்னாட்டு மொழிபெயர்ப்பு தினம் கொண்டாடப்பட்டது என்ற மூலங்கள் இல்லை. தமிழ்நாட்டில் மொழிபெயர்ப்புக்கென்று அரசு சார்பில் சில தனிப்பட்ட துறைகள் இயங்குவது அறியப்படுகிறது. பல்கலைக்கழங்களில், குறிப்பாக தமிழ் பல்கலைக்கழகத்தில் மொழிபெயர்ப்புக்கென்று தனித்துறை உள்ளது. 1980களில் தமிழ்நாடு பாடநூல் கழகம் பல நூல்களை தமிழ் வழி பாடதிட்டத்திற்கேன்று மொழிபெயர்த்து வெளியிட்டன, அவற்றுள் பல நேரடி மொழிபெயர்ப்பு நூல்களாகும்.\nபல மொழிபெயர்ப்பு நூல்கள் வழக்கமான, வறட்சியான பாடத்திட்ட நூல்கள்களாக இருப்பினும், சில நூல்கள் அபூர்வமாகவும், அருமையாகவும் இடம்பெற்றிருந்ததன. இருப்பினும் அந்த நூல்கள் பயன்பாடற்று குப்பைகளாயின. அனைத்து பொது நூலகங்களுக்கும், பள்ளிகள் மற்றும் கல்லூரிகளுக்கும் அவைகள் இலவசமாக அளிக்கப்பட்டு கேட்பாரற்று கிடந்ததன.\n\n1990களில் சில இலக்கிய மொழிபெயர்ப்பு நூல்களை தமிழக அரசு வெளியிட்டது. அதில் கலீல் கிப்ரான் எழுதிய தீர்க்கதரிசி, ஆலிவர் கோல்ட்ஸ்மித் எழுதிய வேக்பீல்டு பாதிரியார் போன்ற சில ஆங்கில மொழிபெயர்ப்பு நூல்கள் குறிப்பிடத்தக்கது.\n\n"}
{"id": "262317", "url": "https://ta.wikipedia.org/wiki?curid=262317", "title": "மகாமக அந்தாதிக் கும்மி", "text": "மகாமக அந்தாதிக் கும்மி\n\nமகாமக அந்தாதிக் கும்மி தஞ்சாவூர் மாவட்டம் கும்பகோணத்தில்12 ஆண்டுகளுக்கொரு முறை நடைபெறுகின்ற மகாமகத் திருவிழாவுடன் தொடர்புடைய அந்தாதிக் கும்மியாகும்.\n\nSection::::சிறப்பு.\nமகாமகத்திருவிழாவின் சிறப்பைப் பற்றி படைக்கப்பட்ட இலக்கியங்களில் ஒன்று மகாமக அந்தாதிக் கும்மி ஆகும். \n\nSection::::இயற்றியவர்.\nமகாமகத் தொடக்கத்தையும் அதன் சிறப்பைப் பற்றியும் பற்றிக்கூறும் இப்பாடலை இயற்றியவர் யார் என்று தெரியவில்லை. \n\nSection::::நிகழ்த்தும் காலம்.\nஇத்திருவிழா நிகழ்த்தப்படும் காலம் பற்றி கீழ்க்கண்ட பாடலில் இடம் பெற்றுள்ளது.\n"}
{"id": "262319", "url": "https://ta.wikipedia.org/wiki?curid=262319", "title": "அண்டார்க்டிசைட்டு", "text": "அண்டார்க்டிசைட்டு\n\nஅண்டார்க்டிசைட்டு \"(Antarcticite)\" என்பது CaCl•6HO.என்ற மூலக்கூற்று வாய்ப்பாடு கொண்ட அசாதாரணமான கால்சியம் குளோரைடு அறுநீரேற்று கனிமம் ஆகும். நிறமற்ற ஊசி போன்ற முக்கோணப் படிகங்களாக இது உருவாகிறது. நீர் உறிஞ்சும் திறன் கொண்ட இக்கனிமம் குறைவான நீர் ஒப்படர்த்தி 1.715 மதிப்பைக் கொண்டுள்ளது.\nபெயரில் உள்ளபடி இக்கனிமம் 1965 ஆம் ஆண்டில் அண்டார்டிக்காவில் கண்டறியப்பட்டது. விக்டோரியா நிலப்பகுதியில் உள்ள ரைட் பள்ளத்தாக்கின் மேற்கு எல்லையில் தோன் யூவான் குளம் என்று பெயரிடப்பட்டுள்ள ஒர் ஏரியில் படிக வீழ்படிவாக இக்கனிமம் காணப்பட்டது. டெட்சுயா டொரில் மற்றும் சோயோ ஒசாக்கா என்ற யப்பானைச் சேர்ந்த புவிவேதியியல் அறிஞர்கள் இருவர் இக்கண்டுபிடிப்பை நிகழ்த்தினர். கலிபோர்னியாவில் உள்ள பிரிசுடோல் உலர் ஏரியின்]] உப்புநீரிலும், பகாமாசுவில் உள்ள வடக்கு ஆண்ட்ரோசு தீவின் நீலக் குழியின் உப்புநீர் அடுக்கிலும் காணப்பட்டதாகப் பின்னர் தெரிவிக்கப்பட்டுள்ளது. தென் ஆப்பிரிக்காவில் உள்ள பசுவெல்ட் தீப்பாறை வளாகத்தில் காணப்பட்ட பெக்மாடைட்டு வகை படிகப்பொருளில் குவார்ட்சு பாய்மத்திலும் காணப்பட்டதாக அறியப்படுகிறது.\nகலிபோர்னியா உலர் ஏரியில் கிடைத்த அண்டார்க்டிசைட்டு கனிமத்துடன் ஆலைட்டு, கிப்சம், செலசுடைன் ஆகிய கனிமங்களும் இணைந்து காணப்பட்டன. இதைப்போலவே கால்சியம் குளோரைடின் இருநீரேற்று வடிவ சின்யாரைட்டு கனிமமும் நாற்கோணத் தொகுதியாகப் படிகமாகிறது. ஐதரோபைலைட்டு என்ற மற்றொரு கால்சியம் குளோரைடின் கனிமம் அண்டார்க்டிசைட்டு, சின்யாரைட்டு ஆகிய கனிமங்களில் இருந்து மாறுபட்டு இருக்கிறது.\n"}
{"id": "262323", "url": "https://ta.wikipedia.org/wiki?curid=262323", "title": "1705", "text": "1705\n\n1705 (MDCCV) ஒரு வியாழக்கிழமையில் துவங்கிய ஒரு கிரிகோரியன் சாதாரண (நெட்டாண்டு அன்று) ஆகும். 11 நாட்கள் பின்தங்கிய பழைய ஜூலியன் நாட்காட்டியில் இது திங்கட்கிழமையில் ஆரம்பமானது.\n\n\n\n"}
{"id": "262326", "url": "https://ta.wikipedia.org/wiki?curid=262326", "title": "வட்டத்தைச் சதுரமாக்கல்", "text": "வட்டத்தைச் சதுரமாக்கல்\n\nவட்டத்தைச் சதுரமாக்கல் (\"squaring the circle\") என்பது பண்டைய கணிதவியலாளர்கள்]] முன்மொழிந்த ஒரு கணிதச் சிக்கல் ஆகும். இது குறிப்பிட்ட படிநிலைகளில் கவராயத்தையும் நேர்விளிம்பையும் பயன்படுத்தி, வட்டத்தின் பரப்புக்குச் சமமான பரப்புடைய சதுரத்தை வரையும் அறைகூவலாகும். இதை மேலும் நுண்ணிலையாகவும் மேலும் துல்லியமாகவும் கூறவேண்டுமென்றால், கோடுகள், வட்டங்கள் நிலவல் சார்ந்த குறிப்பிட்ட யூக்ளீடிய அடிக்கோள்களால் இத்தகு சதுரம் நிலவலை உறுதிப்படுத்தமுடியுமா என வினவலுக்குச் சமமாகும்.\n\nஇது இயலாதென 1882இல் இலிண்டேமன்–வியெர்சுடிராசு தேற்றம் வாயிலாக நிறுவப்பட்டது. பை (கணித மாறிலி) () ஒரு இயற்கணித விகிதமுறா எண் என்பதைவிட அது ஒரு கடந்தநிலை எண் என இத்தேற்றம் கூறுகிறது. அதாவது, இது விகிதமுறு எண் கெழுக்களால் அமைந்த பல்லுறுப்புக்கோவைச் சார்பொன்றின் மூலமாக (Root) அமையமுடியாது என்கிறது. \nஏற்கெனவே 1882இற்கு முன் பல பத்தாண்டுகளாகவே Pi ஒரு கடந்தநிலை எண்ணாக இருந்தால் வட்டத்தைச் சதுரமாக்கல் இயலாதெனக் கூறப்பட்டும் நம்பப்பட்டும் வந்தது. மதிப்புக்கு அருகில் பகு எண்கள் உள்ளமையால், மாறாக, முழுநிறைவற்ற துல்லிய மதிப்புடைய தோராயச் சதுரமாக்கல் இயல்வதே.\n\nவட்டத்தைச் சதுரமாக்கல் எனும் கோவை இயலாததைச் செய்யமுனையும் செயலுக்கு உருவகமாகவும் சிலவேளைகளில் பயன்படுத்தப்படுகிறது.\n\nவட்டத்தைச் சதுரமாக்கல் எனும் பொருளில் சிலவேளைகளில் \"வட்டத்தின் இருபடியாக்கல்\" எனும் கோவை பயன்படுத்தப்படுகிறது. ஆனால் இதுவும் வட்டப் பரப்பைக் கண்டறிவதற்கான தோராயமான எண்ணியல் முறைகளையே குறிக்கும்.\n\n"}
{"id": "262328", "url": "https://ta.wikipedia.org/wiki?curid=262328", "title": "விக்டோரியா நிலப்பகுதி", "text": "விக்டோரியா நிலப்பகுதி\n\nவிக்டோரியா நிலப்பகுதி \"(Victoria Land )\" என்பது அண்டார்டிகாவில் உள்ள ஒரு பகுதியாகும். கிழக்கில் இராசு பனித்தட்டு மற்றும் இராசு கடலும் மேற்கில் ஓட்சு நிலப்பகுதி மற்றும் வில்கெசு நிலப்பகுதியும் விக்டோரியா நிலப்பகுதிக்கு எல்லைகளாக சூழ்ந்துள்ளன. 1841 ஆம் ஆண்டில் கேப்டன் யேம்சு கிளார்க் இராசு என்பவரால் விக்டோரியா நிலப்பகுதி கண்டறியப்பட்டு இங்கிலாந்து இராணி விக்டோரியாவின் நினைவாக இந்நிலப்பகுதிக்கு விக்டோரியா நிலப்பகுதி எனப் பெயரிடப்பட்டது. விக்டோரியா நிலப்பகுதியின் தென்கோடிப் புள்ளியாக பாறை முந்தலான மின்னா தட்டை முகப்பு கருதப்படுகிறது. தெற்கில் இராசு கடலோரப் பகுதியைச் சார்ந்த இல்லாரி கடற்கரையையும் வடக்கில் உள்ள சிகாட்டு கடற்கரையையும் விக்டோரியா நிலப்பகுதி பிரிக்கிறது.\nஅண்டார்டிக் மலைகளின் மறுபக்கம் மற்றும் மெக்மர்டோ வறண்ட பள்ளத்தாக்குகள் (வடக்கு மலையடிவாரத்தில் உள்ள மவுண்ட் அப்போட்டில் இருக்கும் மிக உயர்ந்த புள்ளி), லேபிரிந்து சமவெளி ஆகிய பகுதிகளும் விக்டோரியா நிலப்பகுதியில் அடங்கும். விக்டோரியா நிலப்பகுதியின் முந்தைய கண்டுபிடிப்பாளர் யேம்சு கிளார்க் இராசுடன் டக்ளசு மவுசன் என்பவரும் சேர்க்கப்படுகிறார்.\n"}
{"id": "262331", "url": "https://ta.wikipedia.org/wiki?curid=262331", "title": "கருப்புக் கழுத்துக் கொக்கு", "text": "கருப்புக் கழுத்துக் கொக்கு\n\nகருப்புக் கழுத்துக் கொக்கு (black-necked crane) என்பது ஒரு நடுத்தர அளவு கொக்கு ஆகும். இவை ஆசியாவின் திபெத் பீடபூமியில் இனச்சேர்க்கைகாக ஆண்டின் சில மாதங்களில் வந்து சேர்கின்றன. இந்தியா, பூட்டான் போன்ற நாடுகளுக்கு வலசை வருகின்றன. இது சம்மு காசுமீர் மாநிலப் பறவை ஆகும். இவை 139 செ.மீ. (55 அங்குளம்) நீளமாகவும், இறக்கை விரிந்த நிலையில் 235 செ.மீ (7.8 அடி) இருக்கும். 5.5 கிலோ (12 பவுண்ட்) எடையுள்ளதாக இருக்கும். \nஇது பழுப்புக் கலந்த கருமையான நீண்ட கால்களும், கரிய கழுத்தும், மங்கிய சாம்பல் நிற உடலும், வாலில் தொங்கிய நிலையில் கருமையான இறகுகளும் கொண்டிருக்கும். இவை சிறுவிலங்குகள், வேர்கள், கிழங்குகள் தானியங்கள, பூச்சிகள் ஆகியவற்றை உணவாக உட்கொள்ளும்.\n"}
{"id": "262336", "url": "https://ta.wikipedia.org/wiki?curid=262336", "title": "மீனவர் வாழ்வியல் (நூல்)", "text": "மீனவர் வாழ்வியல் (நூல்)\n\nமீனவர் வாழ்வியல் அனந்தபுரம் கிருட்டினமூர்த்தி எழுதிய நூலாகும். \n\nSection::::அமைப்பு.\nமீனவர்களின் தொன்மை நிலை, தாய்மைச்சடங்கு, பிள்ளைப்பேறு, குழந்தைச்சடங்குகள், கடலும் மீனவர் குடிலும், மீனவர் பேச்சும் மொழியும், மீனவர் தெய்வமும் வழிபாடும், தொழில்கள், நம்பிக்கைகள், பழக்கவழக்கங்கள் என்ற தலைப்புகள் உள்ளிட்ட 23 தலைப்புகளில் மீனவர்களின் வாழ்வியல் விவாதிக்கப்படுகிறது.\n\nSection::::உசாத்துணை.\n'மீனவர் வாழ்வியல்', நூல், (முதற்பதிப்பு, 2002; திருக்குறள் பதிப்பகம், 66/1பெரியார் தெரு, எம்.ஜி.ஆர்.நகர், சென்னை)\n\nSection::::மேற்கோள்கள்.\n<references>\n"}
{"id": "262342", "url": "https://ta.wikipedia.org/wiki?curid=262342", "title": "அபுரைட்டு", "text": "அபுரைட்டு\n\nஅபுரைட்டு \"(Abhurite)\" என்பது SnO(OH)Cl என்ற மூலக்கூற்று வாய்ப்பாடு கொண்ட வெள்ளீயம், ஆக்சிசன், ஐதரசன், குளோரின் ஆகிய தனிமங்களின் கனிமம் ஆகும். செங்கடல் கடற்கரையோரம் உள்ள ஜித்தா நகருக்கு அருகிலுள்ள சிறுகுடாவான சாரம் அபூரில் தரைதட்டிய கப்பலோரத்தில் வெள்ளீய பாளம் கண்டறியப்பட்டதால் இக்கனிமத்திற்கு அபுரைட்டு எனப்பெயரிடப்பட்டது. தனிமங்களின் கடினத்தன்மையை அளக்க உதவும் மோவின் அளவுகோலில் அபுரைட்டின் கடின எண் 2 ஆகும்.\n\n"}
{"id": "262347", "url": "https://ta.wikipedia.org/wiki?curid=262347", "title": "வெண் டிராகன் வால்", "text": "வெண் டிராகன் வால்\n\nவெண் டிராகன் வால் (\"White Dragontail\", \"Lamproptera curius\") என்பது அழகிகள் குடும்பத்தைச் சேர்ந்த, தென்னாசியா, தென்கிழக்கு ஆசியா பகுதிகளைத் தாயகமாகக் கொண்ட பட்டாம்பூச்சியாகும்.\n\nஇது பல இடங்களில் அச்சுறுத்தலுக்கு உள்ளானதாக அறியப்படவில்லை. எனினும் ஆபத்தை எதிர் கொள்வதாகவும் மலேசிய தீபகற்பத்தில் பாதுகாப்பு தேவைப்படுவதாகவும் கருதப்படுகிறது.\n"}
{"id": "262350", "url": "https://ta.wikipedia.org/wiki?curid=262350", "title": "ஓவியனின் கதை (நூல்)", "text": "ஓவியனின் கதை (நூல்)\n\nஓவியனின் கதை, ப. தங்கம் எழுதிய, தன் வரலாற்று நூலாகும். \n\nSection::::அமைப்பு.\nஇந்நூலில் தன் வாழ்விலும், பணி நிலையிலும் எதிர்கொண்ட நிகழ்வுகளைத் தந்துள்ளார் நூலாசிரியர். கும்பகோணத்தில் பிறந்து ஓவியனாகப் பரிணமித்ததையும், அப்போதைய சூழல்களையும் அவர் பகிர்ந்துள்ளார்.\n\nSection::::உசாத்துணை.\n'ஓவியனின் கதை', நூல், (2010; தங்கப்பதுமை பதிப்பகம், ஞானம் நகர், 6ஆவது தெரு மேற்கு, மாரியம்மன் கோயில், தஞ்சாவூர்)\n"}
{"id": "262351", "url": "https://ta.wikipedia.org/wiki?curid=262351", "title": "கயின்ஸ் அழகி", "text": "கயின்ஸ் அழகி\n\nகயின்ஸ் அழகி (\"Cairns Birdwing\", \"Ornithoptera euphorion\") என்பது அழகி குடும்பத்தைச் சேர்ந்த, வடகிழக்கு ஆத்திரேலியாவை தாயகமாகக் கொண்ட பட்டாம்பூச்சியாகும். ஆத்திரேலியாவில் இதுவே அப்பகுதிக்குரிய பெரிய பட்டாம்பூச்சி இனமாகும். ஆத்திரேலியாவில் இது \"குக்டவுன் அழகி\", \"தென் அழகி\" ஆகிய பொருள்படவும் அழைக்கப்படுகிறது. ஆத்திரேலிய நகர்களில் ஒன்றாக கரின்ஸ் உள்ளது. அப்பகுதியில் இவை காணப்படுகிறன.\n\n\n"}
{"id": "262352", "url": "https://ta.wikipedia.org/wiki?curid=262352", "title": "சாரா நீள்சிறகி", "text": "சாரா நீள்சிறகி\n\nசாரா நீள்சிறகி (\"Sara Longwing\", \"Heliconius sara\") என்பது மெக்கிக்கோ முதல் அமேசான் படுகை, தென் பிரேசில் வரையான இடங்களில் காணப்படும் பட்டாம்பூச்சியாகும். இது வரியன்கள் குடும்பத்தைச் சேர்ந்த பட்டாம்பூச்சியாகும். இதன் சிறகு அகலம் 55-60 மிமி ஆகும். பொதுவாக நீள்சிறகி பட்டாம்பூச்சிகளின் சுவையை ஊனுண்ணிகள் விரும்புவதில்லை.\n\n"}
{"id": "262354", "url": "https://ta.wikipedia.org/wiki?curid=262354", "title": "சபோ நீள்சிறகி", "text": "சபோ நீள்சிறகி\n\nசபோ நீள்சிறகி (\"Heliconius sapho\", \"Sapho Longwing\") என்பது வரியன்கள் குடும்பத்தைச் சேர்ந்த பட்டாம்பூச்சியாகும். இது \"ரு ருரி\" என்பவரால் 1782 இல் விபரிக்கப்பட்டது. இது மெக்சிக்கோ முதல் ஈக்குவடோர் தென் பகுதி வரை காணப்படுகிறது.\n\nஇதன் பெயர் பற்றி ருரி எக்குறிப்பையும் தரவில்லை. ஆயினும் தொன்மவியல் அரசியான \"சபோ\" என்பவரின் பெயரால் இப்பட்டாம்பூச்சிகள் அழைக்கப்படுகிறன.\n"}
{"id": "262357", "url": "https://ta.wikipedia.org/wiki?curid=262357", "title": "இலங்கை இளஞ்சிவப்பு அழகி", "text": "இலங்கை இளஞ்சிவப்பு அழகி\n\nஇலங்கை இளஞ்சிவப்பு அழகி அல்லது சிலோன் இளஞ்சிவப்பு அழகி (\"Ceylon Rose\", \"Sri Lankan Rose\", \"Pachliopta jophon\") என்பது அழகிகள் குடும்பத்தைச் சேர்ந்த பட்டாம்பூச்சியாகும். இலங்கையில் காணப்படும் இது, அந்நாட்டுக்குரிய இனமாகும். இது அங்குள்ள மழைக் காடுகளிலும் தென்மேற்கு மத்திய மலைநாட்டிலும் காணப்படுகிறது. இது முன்னர் சிவப்புடல் அழகியின் துணையினமாக வகுக்கப்பட்டிருந்தது.\n\n"}
{"id": "262359", "url": "https://ta.wikipedia.org/wiki?curid=262359", "title": "பொது உரிமையியல் சட்டம்", "text": "பொது உரிமையியல் சட்டம்\n\nபொது உரிமையியல் சட்டம் அல்லது பொது சிவில் சட்டம் (\"Uniform civil code\") என்பது ஒரு நாட்டின் அனைத்து சமயம், மொழி, இனம் மற்றும் குறிப்பிட்ட நிலப்பகுதியில் வாழும் மக்களுக்கான பொதுவான உரிமையியல் மற்றும் தண்டனைச் சட்டங்களைக் குறிக்கிறது.\nஉலகில் பெரும்பான்மை நாடுகளில் அனைத்து சமயத்திற்கான பொது உரிமையில் சட்டம் மற்றும் தண்டனைச் சட்டம் நடைமுறையில் உள்ளது. ஆனால் சில நாடுகளில், குறிப்பாக இசுலாமியப் பெரும்பாண்மை கொண்ட நாடுகளான சௌதி அரேபியா, ஏமன், இரான், ஜோர்டான், சிரியா, லெபனான், பாகிஸ்தான் போன்ற நாடுகளில் மட்டுமே உரிமையியல் மற்றும் தண்டனைச் சட்டங்களில், ஷரியத் சட்டம் முழுமையாக நடைமுறையில் உள்ளது. சில நாடுகளில் இசுலாமியர்கள் அதிகம் வாழும் பகுதிகளில் மட்டுமே ஷரியத் சட்டம் கடைபிடிக்கப்படுகிறது.\nஇந்தியாவில் இசுலாமியர்களுக்கான உரிமையியல் சட்டத்தைப் பொருத்தவரை, ஷரியத் சட்டமே மூலமாக அமைந்துள்ளது.\n\nSection::::இந்தியாவில் பொது சிவில் சட்டம்.\nஇந்தியாவில் கோவா மட்டுமே பொது உரிமையியல் சட்டத்தை பின்பற்றி வருகிறது.\nசமய சார்பற்ற நாடான இந்தியாவில், வாழும் பல்வேறு சமய மக்களுக்கான தனிநபர் சட்டத்தினை (Personal Law) நீக்கி, அதற்கு பதிலாக நாட்டின் அனைத்து தரப்பு சமய மக்கள் கடைப்பிடிக்க வசதியாக பொது உரிமையியல் சட்டத்தை நடைமுறைப்படுத்த, 1949 ஆம் ஆண்டில் இயற்றப்பட்ட இந்திய அரசியல் அமைப்பு சட்டத்தின் சரத்து 44-இல் பரிந்துரை செய்தது. ஆனால் இது வரை இந்திய அரசு பொது உரிமையியல் சட்டத்தை இயற்றி நடைமுறைப்படுத்தவில்லை. உச்ச நீதிமன்றமும் பொது உரிமையியல் சட்டத்தினை இயற்ற இந்திய அரசுக்கு கருத்து தெரிவித்துள்ளது. முன்னாள் இந்தியக் குடியரசுத் தலைவர் அப்துல் கலாம் இந்தியாவில் பொது சிவில் சட்டம் கொண்டு வருவதை வரவேற்றார்.\nஆனால் இந்தியாவில் பொது சிவில் சட்டம் கொண்டுவர இசுலாமியர்கள் கடும் எதிர்ப்பு காட்டி வருகின்றனர்.\n\n\n\nSection::::பழங்குடி அமைப்புகளின் எதிர்ப்பு.\nசர்வதர்மா என்ற இந்திய பழங்குடிகள் அமைப்பு பொது சிவில் சட்டத்திற்கு எதிர்ப்பு தெரிவித்து செயல்பட்டு வருகிறது. \n\nஇந்திய அரசின் மத்திய கலாச்சார துறையின் கீழ் வரும் ஆந்த்ரோபாலஜிகல் சர்வே ஆப் இந்தியா எனும் அமைப்பு 6748 இந்திய பழங்குடிகளை இனங்கண்டு 4635 பழங்குடிகள் பற்றி 120 நூல்களாக பீப்பிள் ஆப் இந்தியா என்று வெளியிட்டுள்ளது. பொது சிவில் சட்டம் பன்னெடுங்காலமாக வழக்கில் இருந்து வரும் இவ்வனைத்து இந்திய பழங்குடிகளின் வாழ்க்கை முறைகளை அடியோடு ஒழித்து விடும் என்பதே சர்வதர்மா அமைப்பின் நிலைப்பாடு. \n\nஅமேரிக்காவில் பழங்குடிகளுக்கு அவர்களுக்கென்று தனி ஒழுங்குகள் முறையாக ஏற்கப்பட்டுள்ளன. ஏற்கனவே இந்தியாவில் பார்சிகளுக்கு தனி சிவில் சட்டம் வழக்கில் இருக்கிறது. சீக்கியர்கள் 2012 ஆம் ஆண்டு தங்களுக்கென தனி திருமணச் சட்டத்தைப் பெற்றனர். இதற்கு பாரதிய ஜனதா கட்சியும், காங்கிரஸ் கட்சியும் ஆதரவு தெரிவித்தன. இத்தகைய உரிமைகளை அனைத்து இந்திய பழங்குடிக்களும் பெற வேண்டும் என்பதே இவர்கள் நிலைப்பாடு. \n\nSection::::பாஜக, ஆர் எஸ் எஸ் அமைப்புகளின் நிலைமாற்றம்.\nஜன சங்கம் இந்துக்களின் வாழ்க்கை முறைகளில் குறுக்கிடுவதாக இந்துக்கள் மீது இந்து கோட் பில் கொண்டு வரப்பட்ட போது எதிர்த்தது. பொது சிவில் சட்டம் என்பதை இதனை அனைவருக்கும் விரிவாக்குவது தான். 1958 இல் ஆர். எஸ். எஸ் அமைப்பின் அப்போதைய தலைவர் கோல்வால்கர், நேரு தலைமையிலான அரசு இந்து கோட் பில் கொண்டு வந்துவிடப் பாரக்கிறது. எனவே இந்துக்கள் அதனை விடாத வண்ணம் எச்சரிக்கையோடு இருக்க வேண்டும் என்று அறைகூவல் விடுத்தார். தொடர்ந்து 1972 இலும் இந்து கோட் பில் தொடர்பாகவும் பொது சிவில் சட்டம் தொடர்பாகவும் அவை அவசியமே இல்லை என்றே தெரிவித்தார். இந்துக்களின் ஒற்றுமைக்கு ஒருரூபத்தன்மை அவசியமில்லை என்று வலியுறுத்தினார். \n\n"}
{"id": "262364", "url": "https://ta.wikipedia.org/wiki?curid=262364", "title": "நிர்மலா மகளிர் கல்லூரி", "text": "நிர்மலா மகளிர் கல்லூரி\n\nநிர்மலா மகளிர் கல்லூரி இந்தியாவின் தமிழ்நாட்டில் கோயம்புத்தூர் நகரில் இயங்கிவரும் தன்னாட்சி தகுதி கொண்ட மகளிர் கலை அறிவியல் கல்லூரியாகும். இக்கல்லூரி, தேசிய மதிப்பீடு மற்றும் தரச்சான்று அவையால் (NAAC) \"ஏ\" தரச்சான்று அளிக்கப்பட்டுள்ளது. இது, கலை அறிவியல் மற்றும் வணிகவியல் பிரிவுகளில் இளநிலைப் பட்டம் மற்றும் முதுகலைப் பட்டங்களையும் வழங்கி வருகிறது. 1981ஆம் ஆண்டுவரை சென்னை பல்கலைக்கழகத்தின் இணைப்பு கல்லூரியாக விளங்கியது. தற்போது கோயம்புத்தூர் பாரதியார் பல்கலைக்கழகத்தின் இணைப்பு கல்லூரியாக விளங்கி வருகிறது.\n"}
{"id": "262367", "url": "https://ta.wikipedia.org/wiki?curid=262367", "title": "கால்சியம் லாக்டேட்டு", "text": "கால்சியம் லாக்டேட்டு\n\nகால்சியம் லாக்டேட்டு \"(Calcium lactate)\" என்பது C6H10CaO6 என்ற மூலக்கூற்று வாய்ப்பாடு கொண்ட ஒரு வேதியியல் சேர்மமாகும். கால்சியம் கார்பனேட்டுடன் லாக்டிக் அமிலம் வினைபுரிவதால் கருப்பு அல்லது வெண்மை நிறத்தில் படிக உப்பாக இது உருவாகிறது. உணவுப் பொருட்களில் கால்சியம் லாக்டேட்டு பகுதிப்பொருளாகச் சேர்க்கப்பட்டு மருந்துப் பொருளாக வழங்கப்படுகிறது. சமையல் சோடாவின் ஒரு பகுதிப்பொருளான கால்சியம் லாக்டேட்டின் ஐ எண் 327 ஆகும். லாக்டிக் அமிலத்துடன் கால்சியம் ஐதராக்சைடு சேர்த்தும் இதைத் தயாரிக்க முடியும்.\n\nபாலாடைக்கட்டி , கால்சியம் லாக்டேட்டால் ஆனது. அதிலும் குறிப்பாக வெளிப்புறத்தில் கிடைக்கும் இளைய பாலாடைக் கட்டி மற்றும் செட்டார் வகைப் பாலாடைக் கட்டிகளில் கால்சியம் லாக்டேட்டு நிறைந்துள்ளது\n\nகால்சியம் குறைபாட்டை நீக்குகின்ற மருந்தாகவும் அமிலநீக்கியாகவும் மருத்துவத்தில் கால்சியம் லாக்டேட்டு பயன்படுத்தப்படுகிறது. மேலும் கால்சியம் லாக்டேட்டு பல்வேறு வகையான கார அமிலத்தன்மை நிலைகளிலும் உட்கொள்ளப்படுகிறது. எனவே இதை உணவுடன் சேர்த்து உட்கொண்டால்தான், அது உடம்புக்குள் உட்கொள்ளப்படும் என்று கருதவேண்டியதில்லை. \n"}
{"id": "262369", "url": "https://ta.wikipedia.org/wiki?curid=262369", "title": "தென் தோரணம்", "text": "தென் தோரணம்\n\nதென் தோரணம் (\"Southern Festoon\", \"Zerynthia polyxena\") என்பது அழகிகள் குடும்பத்தைச் சேர்ந்த பட்டாம்பூச்சியாகும். \n\nஇப்பட்டாம்பூச்சிகள் சூடான, வெயிலுள்ள திறந்த வெளிகளான ஆற்றுக் கரைகள், பயிர்ச் செய்யும் இடங்கள், புற்கள் உள்ள இடங்கள் போன்ற பகுதிகளில் காணப்படும். பொதுவாக இவை கடல் மட்டத்திலிருந்து 1,700 மீ உயரத்தில், குறிப்பாக 900 மீற்றருக்கு குறைவாக இடத்தில் காணப்படும்.\n\n"}
{"id": "262373", "url": "https://ta.wikipedia.org/wiki?curid=262373", "title": "கரிமச் செயல்முறை ஆராய்ச்சி மற்றும் மேம்பாடு", "text": "கரிமச் செயல்முறை ஆராய்ச்சி மற்றும் மேம்பாடு\n\nகரிமச் செயல்முறை ஆராய்ச்சி மற்றும் மேம்பாடு \"(Organic Process Research & Development )\" என்பது 1997 முதல் அமெரிக்க வேதியியல் கழகத்தால் வெளியிடப்படும் சமநிலை மறுபார்வை அறிவியல் இதழாகும். இருமாதங்களுக்கு ஒருமுறையாக வெளிவந்த இவ்விதழ் 2012 முதல் மாதமொரு முறையாக வெளியிடப்படுகிறது. வேதியியல் சுருக்கச் சேவை, சிகோபசு, எப்சுகோ தகவல் சேவை, பிரிட்டன் நூலகம் மற்றும் அறிவியல் வலை ஆகிய அமைப்புகள் இவ்விதழை அங்கீகரித்து ஏற்றுக்கொண்டுள்ளன. கரிமச் செயல்முறை ஆராய்ச்சி மற்றும் மேம்பாடு அறிவியல் இதழின் தற்போதைய ஆசிரியர் டிரெவர் லயர்டு ஆவார்\n"}
{"id": "262375", "url": "https://ta.wikipedia.org/wiki?curid=262375", "title": "கேள்விக் குறியன்", "text": "கேள்விக் குறியன்\n\nகேள்விக் குறியன் (\"Question Mark\", \"Polygonia interrogationis\") தென் அமெரிக்க பட்டாம்பூச்சியாகும். இது மரங்கள் நிறைந்த பகுதியிலும் நகரப் பூங்காக்களிலும், குறிப்பாக மரங்களும் வெற்றிடமும் உள்ள இடங்களில் வாழும். இதனுடைய சிறகுத் தோற்ற அமைப்பினால் உருமறைப்புச் செய்து பழுத்து விழுந்த இலை போல் தோற்றமளிக்கும்.\n\nவளர்ந்த பட்டபம்பூச்சியின் சிறகு அகலம் ஆகக் காணப்படும். இதனுடைய பறப்புக் காலம் மே முதல் செப்டம்பபு ஆகும். இதன் சிறகில் உள்ள வெள்ளி நிறக் குறி இரண்டு பகுதிகளாக; வளைந்த கோடு, புள்ளி எனக் காணப்படுகிறது. இது ? வடிவத்தை உருவாக்கி இதன் பெயர்க் காரணமாகிவிட்டது\n\n"}
{"id": "262386", "url": "https://ta.wikipedia.org/wiki?curid=262386", "title": "வ உ சிதம்பரனார் பூங்கா மைதானம்", "text": "வ உ சிதம்பரனார் பூங்கா மைதானம்\n\nவ. உ. சிதம்பரனார் பூங்கா விளையாட்டரங்கம், ஒரு கால்பந்தாட்டத் திடலாகும். தமிழ்நாட்டிலுள்ள ஈரோட்டில் அமைந்துள்ள வ உ சி பூங்கா வளாகத்தில் இது அமைந்துள்ளது. வ உ சிதம்பரம்பிள்ளையின் நினைவாக இப்பெயர் வழங்கப்பட்டு வருகிறது.\n\nதமிழகத்தின் விளையாட்டு வளர்ச்சித்துறையால் நிர்வாகிக்கப்படும் இவ்வளாகம், ஈரோடு மாநகராட்சியின் கட்டுப்பாட்டில் உள்ளது. இந்த வளாகத்தில் கால்பந்து, கைப்பந்து, கூடைப்பந்து, பேட்மின்டன் உள்ளிட்ட விளையாட்டுகளை நடத்துவதற்கு ஏற்பாடுகள் செய்யப்பட்டுள்ளது.\n\nSection::::நாடுதழுவிய குத்துச்சண்டை போட்டிகள்.\nமே 2010-இல், நாடுதழுவிய இளையோர், மிக இளையோருக்கான குத்துச்சண்டை போட்டிகள் இவ்வளாகத்தில் நடைபெற்றன.\n"}
{"id": "262388", "url": "https://ta.wikipedia.org/wiki?curid=262388", "title": "சே. ஜெயானந்தமூர்த்தி", "text": "சே. ஜெயானந்தமூர்த்தி\n\nசேனாதிராஜா ஜெயானந்தமூர்த்தி (பிறப்பு: 16 செப்டம்பர் 1965) இலங்கைத் தமிழ் அரசியல்வாதியும், முன்னாள் நாடாளுமன்ற உறுப்பினரும் ஆவார்.\n\nSection::::வாழ்க்கைக் குறிப்பு.\nஜெயானந்தமூர்த்தி வீரகேசரி, தமிழ்நெட் ஆகியவற்றின் செய்தியாளராகப் பணியாற்றியவர்.\n\nஜெயானந்தமூர்த்தி 2004 நாடாளுமன்றத் தேர்தலில் விடுதலைப் புலிகளால் பரிந்துரைக்கப்பட்டு தமிழ்த் தேசியக் கூட்டமைப்பு வேட்பாளராக மட்டக்களப்பு மாவட்டத்தில் போட்டியிட்டார். 44,457 விருப்பு வாக்குகள் பெற்று நாடாளுமன்றத்திற்குத் தெரிவானார்.\n\nஜெயானந்தமூர்த்தியும், அவரது குடும்பத்தினரும் தமிழ் மக்கள் விடுதலைப் புலிகள் என்ற துணை இராணுவக் குழுவினரால் அடிக்கடி அச்சுறுத்தல்களுக்கு உள்ளாகி வந்தனர்.. இதனை அடுத்து இவர் ஐக்கிய இராச்சியத்திற்கு புலம் பெயர்ந்தார்.\n\n2010 மே மாதத்தில் இவர் நாடு கடந்த தமிழீழ அரசு உறுப்பினராகத் தேர்ந்தெடுக்கப்பட்டார்..\n"}
{"id": "262392", "url": "https://ta.wikipedia.org/wiki?curid=262392", "title": "இம்ரான் மகரூப்", "text": "இம்ரான் மகரூப்\n\nஇம்ரான் மகரூப் (\"Imran Maharoof\", பிறப்பு: 1 செப்டம்பர் 1983) இலங்கை அரசியல்வாதியும், நாடாளுமன்ற உறுப்பினரும் ஆவார்.\n\nSection::::ஆரம்ப வாழ்க்கை.\nதிருகோணமலை மாவட்டம், கிண்ணியாவைப் பிறப்பிடமாகக் கொண்ட இம்ரான் மகரூப் முன்னாள் அமைச்சர் எம். ஈ. எச். மகரூப்பின் மகனும், நாடாளுமன்ற உறுப்பினர் எம். ஏ. எம். மகரூப்பின் உறவினரும் ஆவார். கொழும்பு றோயல் கல்லூரியில் கல்வி பயின்ற இம்ரான் கொழும்புப் பல்கலைக்கழகத்தில் முகாமைத்துவம், மற்றும் வங்கியியலில் கற்கை நெறிப் பட்டத்தையும் பெற்றவர். தனியார் வங்கி ஒன்றில் 2004 முதல் 2010 வரை பணியாற்றினார்.\n\nSection::::அரசியலில்.\nமகரூப் 2010 நாடாளுமன்றத் தேர்தலில் ஐக்கிய தேசிய முன்னணியின் வேட்பாளர்களில் ஒருவராக திருகோணமலை மாவட்டத்தில் போட்டியிட்டார். 19,665 விருப்பு வாக்குகள் பெற்று நாடாளுமன்றத்திற்குத் தெரிவு செய்யப்படவில்லை. பின்னர் அவர் 2012 மாகாணசபைத் தேர்தலில் போட்டியிட்டு கிழக்கு மாகாண சபை உறுப்பினராகத் தெரிவு செய்யப்பட்டார்.\n\nமகரூப் நல்லாட்சிக்கான ஐக்கிய தேசிய முன்னணியின் வேட்பாளராக 2015 நாடாளுமன்றத் தேர்தலில் போட்டியிட்டு 32,582 விருப்பு வாக்குகள் பெற்று நாடாளுமன்றம் சென்றார்.\n"}
{"id": "262394", "url": "https://ta.wikipedia.org/wiki?curid=262394", "title": "செலீனியம் இருசல்பைடு", "text": "செலீனியம் இருசல்பைடு\n\nசெலீனியம் இருசல்பைடு (\"Selenium disulfide\") என்பது SeS என்ற மூலக்கூற்று வாய்ப்பாடு கொண்ட ஒரு கனிம வேதிச் சேர்மமாகும். கந்தகம், செலீனியம் இரண்டு தனிமங்களும் சங்கிலி மற்றும் வளையமாதலில் பெரிதும் பங்கேற்கின்றன. இதனால் இவ்விரண்டு தனிமங்கள் இணைந்து உருவாகும் பல்வேறு கலப்புலோகங்கள் அறியப்படுகின்றன. செலீனியம் இருசல்பைடு, கந்தக ஈராக்சைடிற்கு ஒத்தவரிசைச் சேர்மம் அல்ல.\n\nSection::::மருத்துவத்தில் செலீனியம் இருசல்பைடு.\nமுடிக்கழுவிகளில் பூஞ்சையெதிர்ப்பியாக செலீனியம் இருசல்பைடு சேர்க்கப்பட்டு வணிக ரீதியாக விற்பனை செய்யப்படுகிறது. உச்சந்தலையில் பொடுகு மற்றும் தோலுமியாக்கி பூஞ்சையுடன் ஊறல் தோலழற்சி போன்றவற்றுக்கான சிகிச்சையில் செலினியம் இருசல்பைடு பயன்படுகிறது. அமெரிக்காவில் 1% செறிவு மற்றும் 2.5% செறிவுகளில் செலீனியம் இருசல்பைடு கடைகளில் விற்பனைக்குக் கிடைக்கிறது. மருத்துவர்களின் பரிந்துரைக்கு மட்டும் விற்கப்படும் 2.5% செலினியம் இருசல்பைடு உடலில் காணப்படும் ஒரு வகை பூஞ்சை நோயான தோல்படைக்கு சிகிச்சையாகப் பயன்படுத்தப்படுகிறது.\n\nSection::::வேதியியல் உள்ளமைப்பு.\nசெலீனியம் இருசல்பைடு தோராயமான SeS2 அமைப்பைக் கொண்டிருப்பதால் இது சில நேரங்களில் செலீனியம் சல்பைடு என்றும் அழைக்கப்படுகிறது. ஒரு முழுமையான வேதிச் சேர்மம் என்ற பகுப்புக்கு உட்படாததால் இதை விற்பனைக்காத் தயாரிக்கப்படும் மருந்துப் பொருளாகப் பயன்படுத்துகிறார்கள். 1:2. விகிதத்தில் செலீனியம் மற்றும் கந்தகம் தனிமங்கள் இணைந்து சங்கிலிவளையக் கலவைகள் உருவாகின்றன. இவ்வளையக் கலவைகளில் செலீனியமும் கந்தகமும் SenS8−n. என்ற பொது வாய்ப்பாட்டின் அடிப்படையில் வளையங்களில் இடம்பெறுகின்றன. முடியின் நிறம் மாற்றவும் முடிச்சாயங்களின் நிறத்தை மாற்றவும் செலீனியம் இருசல்பைடு பெரிதும் உதவுகிறது. உலோக அணிகலன்கள் தொழிலிலும் நிறம் மாற்றும் செயல்களுக்கு இதைப் பயன்படுத்துகிறார்கள்.\n\nSection::::பிற செலீனியம சல்பைடுகள்.\nபல செலீனியம் சல்பைடுகள் அறியப்படுகின்றன. அணுக்கருக் காந்த ஒத்ததிர்வு நிறமாலையியல் (NMR) சோதனைகளில் Se பயன்படுத்தப்படுகிறது. சால்கோசென்களின் வளைய உள்ளிடை மாற்றத்திலும் இவை பயன்படுகின்றன.. செலீனியம் ஒருசல்பைடு (SeS) மட்டுமே விலங்குகளில் புற்றுநோய் உண்டாக்கும் ஊக்கியாகச் செயல்படும் செலீனியம் சேர்மம் என அறியப்படுகிறது. கடந்த காலத்தில் செலீனியம் ஒருசல்பைடுடன் தனிமநிலை செலீனியம் மற்றும் கந்தகம் பயன்படுத்தப்பட்டு மருந்துகள் தயாரிக்கப்பட்டதால் மருந்துகளின் சரியான உட்பொதிவு வடிவம் அறிதலில் குழப்பமே நிலவுகிறது. \n\n"}
{"id": "262396", "url": "https://ta.wikipedia.org/wiki?curid=262396", "title": "செலீனயில் புளோரைடு", "text": "செலீனயில் புளோரைடு\n\nசெலீனயில் புளோரைடு, செலீனைல் இருபுளோரைடு, செலீனியம் ஆக்சிபுளோரைடு அல்லது செலீனியம் ஈராக்சி இருபுளோரைடு \"(Selenoyl fluoride, selenoyl difluoride, selenium oxyfluoride, or selenium dioxydifluoride)\" என்பது SeOF என்ற மூலக்கூற்று வாய்ப்பாடு கொண்ட ஒரு வேதிச் சேர்மம் ஆகும்.\n\nSection::::அமைப்பு.\nவடிவஞ்சிதைந்த நான்முகி அமைப்பில் செலீனயில் புளோரைடு காணப்படுகிறது. இவ்வமைப்பில் உள்ள O-Se-O பிணைப்புகளின் பிணைப்புக் கோணம் 126.2° , O-Se-F பிணைப்புகளின் பிணைப்புக் கோணம் 108.0° மற்றும் F-Se-F பிணைப்புகளின் பிணைப்புக் கோணம் 94.1° என்ற கோண அளவுகளில் காணப்படுகிறது. மேலும், செலீனியம் புளோரின் இடையிலான பிணைப்பு நீளம் 1.685 Å மற்றும் செலீனியம் ஆக்சிசன் இடையிலான பிணைப்பு நீளம் 1.575 Å என்ற இடைவெளிகளையும் கொண்டிருக்கிறது.\n\nSection::::தயாரிப்பு.\nபுளோரோசல்போனிக் அமிலத்தை பேரியம் செலீனேட்டுடன் அல்லது செலீனிக் அமிலத்துடன் சேர்த்து இலேசாக சூடுபடுத்தினால் செலீனயில் புளோரைடு வாயு உண்டாகிறது.\n\nSection::::வினைகள்.\nஓத்த சல்பியூரைல் புளோரைடை விட செலீனயில் புளோரைடு அதிக வினைத்திறன் கொண்டிருக்கிறது. நீராற்பகுக்கவும், ஒடுக்குதல் வினைக்கும் எளிதாக உட்படுகிறது. அமோனியாவுடன் தீவிரமாக வினைபுரிகிறது.\n\nசெனான் இருபுளோரைடுடன் செலீனயில் புளோரைடு வினைபுரிந்து FXeOSeF5. சேர்மத்தைக் கொடுக்கிறது.\n"}
{"id": "262401", "url": "https://ta.wikipedia.org/wiki?curid=262401", "title": "மா. மங்களம்மாள்", "text": "மா. மங்களம்மாள்\n\nமாசிலாமணிப்பிள்ளை மங்களம்மாள் (மார்ச் 10, 1884 - 1971) யாழ்ப்பாணத்தைச் சேர்ந்த காந்தியவாதியும், சமூக சீர்திருத்தவாதியும், பெண்கள் முன்னேற்றத்துக்காக உழைத்த ஒருவரும் ஆவார். யாழ்ப்பாணம் வண்ணார்பண்ணையில் கல்வியில் முன்னணியில் திகழ்ந்த, வசதி படைத்த குடும்பம் ஒன்றில் பிறந்த இவர், இலங்கையிலும், இந்தியாவிலும் பல்வேறு சமூக, அரசியல் பணிகளில் ஈடுபட்டுள்ளார்.\n\nSection::::வாழ்க்கை வரலாறு.\nSection::::குடும்பப் பின்னணி.\nமங்களம்மாளின் தாய்வழிப் பாட்டனார் வண்ணார்பண்ணையைச் சேர்ந்த கதிரவேலுப்பிள்ளை என்பார். 19ம் நூற்றாண்டில் வாழ்ந்தவர். இவர் ஒரு வழக்கறிஞர். அக்காலத்தில் பி. ஏ பட்டம் பெறுவது யாழ்ப்பாணத்தில் மிக அரிதாக இருந்ததால், பி. ஏ. பட்டதாரியான இவரை மக்கள் பி. ஏ. தம்பி என்றே அழைத்துவந்தனர். இன்றும் யாழ்ப்பாணத்தில் அவர் வாழ்ந்த வீட்டுக்கு அருகில் உள்ள ஒழுங்கை பி. ஏ. தம்பி ஒழுங்கை என அழைக்கப்படுகிறது. பி. ஏ. தம்பியின் ஆண் மக்களான செல்லப்பாபிள்ளை, பொன்னம்பலபிள்ளை, சின்னப்பாபிள்ளை ஆகியோர் இந்தியாவின் திருவிதாங்கூரில் உயர் பதவிகளை வகித்துவந்துடன், இந்தியாவின் சுதந்திர இயக்கத்திலும் பங்குகொண்டிருந்தனர். பி. ஏ. தம்பியின் மகளுக்குப் பிறந்தவரே மங்களம்பாள்.\n\nSection::::இளமைக்காலம்.\n1884ம் ஆண்டு பங்குனி மாதம் 10ம் நாள் இவர் குடும்பத்தில் கடைசிப் பிள்ளையாகப் பிறந்தார். இவர் பள்ளிக்குச் சென்று கல்வி கற்றது குறித்துத் தகவல் இல்லை. யாழ்ப்பாணத்தில் அக்கால உயர்குடி இந்துக்களின் வழக்கப்படி பெண்ணான இவருக்கு வீட்டிலேயே கல்வி அளிக்கப்பட்டிருக்கக்கூடும். மாமனாரான பொன்னம்பலபிள்ளையின் ஒரே மகனான மாசிலாமணிப்பிள்ளையை மங்களம்மாள் திருமணம் செய்துகொண்டார். மாசிலாமணிப்பிள்ளை யாழ்ப்பாணத்தில் இருந்து வெளிவந்த \"தேசாபிமானி\" பத்திரிகையின் ஆசிரியராக இருந்ததுடன், இந்தியாவிலும், இலங்கையிலும் பல்வேறு பொதுப்பணிகளில் ஈடுபட்டவர்.\n\nSection::::திருமணத்துக்குப் பின்.\nமாசிலாமணிப்பிள்ளை அக்காலத்தில் இந்தியாவில் வாழ்ந்துவந்ததால் மங்களம்மாளும் இந்தியாவுக்குச் சென்றார். கணவரின் தூண்டுதலினால் மங்களம்மாள் காங்கிரசில் இணைந்து தீவிரமாக உழைத்தார். 1924ல் கோயில்பட்டியில் இடம்பெற்ற காங்கிரஸ் மாநாட்டில் பெண்கள் அரங்குக்கு இவரே தலைமை தாங்கினார். 1927ல் மகாத்மா காந்தியின் முன்னிலையில் சென்னையில் நடந்த அகில இந்திய காங்கிரசு மாநாட்டிற்கான வரவேற்புக்குழுவில் இவரும் இருந்ததுடன், பெண்கள் அரங்கத்தில் வரவேற்புரையையும் நிகழ்த்தினார். இந்தியாவில், 1926க்கு முன்னர் பெண்கள் அரசாங்கத்தில் அங்கம் வகிக்கக்கூடாது என்ற தடை இருந்தது. இது நீக்கப்பட்டபின்னர் சென்னை மாநகரசபைக்கு இடம்பெற்ற தேர்தலில் நீதிக் கட்சித் தலைவரான நாயுடுவை எதிர்த்து, எழும்பூரில் மங்களம்மாளைக் காங்கிரசுக் கட்சி நிறுத்தியது. அத்தேர்தலில் மங்களம்மாள் வெற்றி பெறாவிட்டாலும், யாழ்ப்பாணத்துப் பெண்ணொருத்தி தமிழ்நாட்டு அரசியலில் இந்த நிலையை அடைந்தது முக்கியத்துவம் வாய்ந்தது ஆகும்.\n\nமங்களம்மாள் இந்தியாவில் இருந்த காலத்தில் 1923ல் பெண்களுக்கான \"தமிழ் மகள்\" என்னும் மாத இதழ் ஒன்றைத் தொடங்கி நடத்திவந்தார். இவர் மீண்டும் யாழ்ப்பாணம் வந்த பின்னரும் தொடர்ந்து இந்த இதழ் 40 ஆண்டுகாலம் ஒழுங்காக வெளிவந்தது. இதன் பின்னர், பல்வேறு காரணங்களினால், காலாண்டு, அரையாண்டு இடைவெளிகளிலேயே வெளியிட முடிந்தாலும் 1971ம் ஆண்டு 85 வயதில் அவர் இறக்கும்வரை இவ்விதழை அவர் வெளியிட்டு வந்தார். கடைசி இதழ் முற்றுப்பெறுமுன்னரே அவர் இறந்து விட்டாலும், அவ்விதழ் அட்டையில் அவரது படத்தையும், அவர் பற்றிய இரண்டு கட்டுரைகளையும் உள்ளடக்கி அவரது நினைவாக வெளியானது.\n\nSection::::குடும்பம்.\nமங்களம்மாள் மாசிலாமணிப்பிள்ளையின் மூத்த மகள் மகேசுவரிதேவி கலைப்புலவர் க. நவரத்தினத்தை மணந்தவர். A First Book of Indian Music, Veena Tutor ஆகிய நூல்களை எழுதியவர்.\n\n"}
{"id": "262406", "url": "https://ta.wikipedia.org/wiki?curid=262406", "title": "சிவப்பு நீலன்", "text": "சிவப்பு நீலன்\n\nசிவப்பு நீலன் அல்லது சிவப்பு விகடன் (\"red Pierrot\", \"Talicada nyseus\") என்பது இந்திய தீபகற்பத்திலும் தென் கிழக்கு ஆசியாவிலும் காணப்படும் சிறிய பட்டாம்பூச்சியாகும். இது நீலன்கள் குடும்பத்தைச் சேர்ந்தது. இது 3 – 3.5 செ.மீ சிறகு அகலத்தைக் கொண்டதும், மேற் சிறகு கருப்பாகவும் கீழ்ச்சிறகு அடிப்பபுதியில் செம்மஞ்சளும் காணப்படும்.|Charles Thomas Bingham, 1907\n\n"}
{"id": "262407", "url": "https://ta.wikipedia.org/wiki?curid=262407", "title": "எண்பத்தெட்டு அழகி", "text": "எண்பத்தெட்டு அழகி\n\nஎண்பத்தெட்டு அழகி (\"Godart's Numberwing\", \"Pygas Eighty-eight\", \"Callicore pygas\") அழகிகள் குடும்பப் பட்டாம்பூச்சி ஆகும். இது வெனிசுலா, கயானா, ஈக்குவடோர், பெரு, பொலிவியா, பரகுவே, பிரேசிலின் மேல் அமேசோனியப் பகுதிகளில் காணப்படுகின்றன.\n\nஇதன் சிறகு அகலம் கிட்டத்தட்ட 45 மிமி ஆகும். 88 போன்ற வடிவம் காணப்படுவதால் இதற்கு அப்பெயர் உருவானது.\n"}
{"id": "262409", "url": "https://ta.wikipedia.org/wiki?curid=262409", "title": "அப்போலோ (பட்டாம்பூச்சி)", "text": "அப்போலோ (பட்டாம்பூச்சி)\n\nஅப்போலோ (\"Apollo\", \"Parnassius apollo\") அழகிகள் என்பது குடும்பப் பட்டாம்பூச்சி ஆகும்.\n\nவளர்ந்த பட்டாம்பூச்சிகள் நடு கோடைகாலத்தில் பூக்களில் மலர்த்தேன் அருந்துவதைக் காணலாம். பெண்கள் குளிர்கால இறுதியில் முட்டையிட்டு, வசந்த காலத்தில் பொரிக்கின்றன.\n\n"}
{"id": "262413", "url": "https://ta.wikipedia.org/wiki?curid=262413", "title": "நள்ளிரவில் சுதந்திரம் (நூல்)", "text": "நள்ளிரவில் சுதந்திரம் (நூல்)\n\nநள்ளிரவில் சுதந்திரம், டொமினிக் லேப்பியரும் லேரி காலின்ஸ்சும் எழுதி, வி.என்.ராகவனும் மயிலை பாலுவும் தமிழில் மொழிபெயர்த்த, இந்தியா விடுதலை பெற்ற வரலாற்றினைக் கூறும் நூலாகும். \n\nSection::::அமைப்பு.\nஇந்நூல் ஆளவும் அடிமைப்படுத்தவும் விதிக்கப்பட்ட ஓர் இனம், இந்தியாவைக் கடவுளிடம் விடுங்கள், வரலாற்றில் பெரும் சிக்கலான பிரிவு, உலகம் உறங்கிய வேளையில், சுதந்திரத்தின் அழகிய விடியல் என்ற தலைப்புகள் உள்ளிட்ட 20 தலைப்புகளைக் கொண்டமைந்துள்ள நூலாகும். நூலின் இறுதியில் நூல் பட்டியல், குறிப்புகள், பெயர் முதற் குறிப்பகராதி ஆகியன தரப்பட்டுள்ளன.\n\nSection::::உசாத்துணை.\n'நள்ளிரவில் சுதந்திரம்', நூல், (1997; அலைகள் வெளியீட்டகம், சென்னை)\n\n"}
{"id": "262415", "url": "https://ta.wikipedia.org/wiki?curid=262415", "title": "இந்தியா 2020 (நூல்)", "text": "இந்தியா 2020 (நூல்)\n\nஇந்தியா 2020, ஏ.பி.ஜெ.அப்துல் கலாம் மற்றும் ய.சு.ராஜன் எழுதிய, நெல்லை சு. முத்து தமிழில் மொழிபெயர்த்த, இந்தியா புத்தாயிரம் ஆண்டுகளுக்கான தொலைநோக்கினை முன்வைத்துள்ள நூலாகும். இந்நூல் மாணவர் பதிப்பாகவும் வெளிவந்துள்ளது.\n\nSection::::அமைப்பு.\nஇந்நூல் இந்தியா ஒரு வளர்ந்த நாடாக முடியுமா? தொழில்நுட்பத் தொலைநோக்கு 2020 பரிணாம வளர்ச்சி, வருங்காலத்திற்கான தயாரிப்பு நுட்பம், அனைவர்க்கும் உடல்நலப் பராமரிப்பு, உறுதுணை நல்கும் உள்கட்டமைப்பு என்ற தலைப்புகள் உள்ளிட்ட 12 தலைப்புகளைக் கொண்டு அமைந்துள்ள நூலாகும். நூலின் இறுதியில் பிற்சேர்க்கை, மேற்கோள்களும் மேற்கொண்டு படிக்க வேண்டியனவும், தமிழ்க்கலைச் சொற்கள் ஆகியன தரப்பட்டுள்ளன.\n\nSection::::உசாத்துணை.\n'இந்தியா 2020', நூல், (2002; நியூ செஞ்சுரி புக் ஹவுஸ் (பி) லிட், 41பி, சிட்கோ இன்டஸ்டிரியல் எஸ்டேட், அம்பத்தூர், சென்னை)\n\n"}
{"id": "262424", "url": "https://ta.wikipedia.org/wiki?curid=262424", "title": "நூறு (துடுப்பாட்டம்)", "text": "நூறு (துடுப்பாட்டம்)\n\nதுடுப்பாட்டத்தில், நூறு அல்லது சதம் (\"Century\") என்பது மட்டையாளர் ஒருவரால் ஒரு நுழைவில் 100 அல்லது அதற்கு மேற்பட்ட ஓட்டங்களை அடைதலைக் குறிக்கும். இரண்டு மட்டையாளர்கள் இணைப்பாட்டமாக 100 ஓட்டங்களை அடைந்தால், அது நூற்று இணைப்பாட்டம் என அழைக்கப்படும். பொதுவாக, துடுப்பாட்ட வீரர்களின் புள்ளிவிபரங்களில் நூறுகளின் எண்ணிக்கை குறிப்பிடப்படும். 200 அல்லது அதற்கு மேற்பட்ட ஓட்டங்களும் புள்ளிவிவரங்களில் நூறுகளாகவே கணக்கெடுக்கப்படுகின்றன.\n\nமட்டையாளர் ஒருவர், ஒரு நுழைவில் 50 ஓட்டங்களை அடைதல், ஐம்பது அல்லது அரைச்சதம் (Half-century) எனப்படும். இதன் பின்னர், அவர் 100 ஓட்டங்களை அடைவாராயின், புள்ளிவிவரங்களில் அது ஐம்பதாகக் கணக்கெடுக்கப்படமாட்டாது.\n\nSection::::நூறுகள் தொடர்வான பதிவுகள்.\nSection::::முதல் தரத் துடுப்பாட்டம்.\nமுதல் தரத் துடுப்பாட்டத்தில் முதன்முதலில் 100 நூறுகளை அடித்தவர் டபிள்யூ. ஜி. கிரேஸ் ஆவார். இவர் 1895இல் இவ்விலக்கை அடைந்தார். முதல் தரத் துடுப்பாட்டத்தில் அதிக எண்ணிக்கையிலான நூறுகளை அடித்தவர் ஜாக் ஹாப்ஸ் ஆவார். இவர் முதல் தரத் துடுப்பாட்டத்தில் 199 நூறுகளை அடித்துள்ளார்.\n\nSection::::தேர்வுத் துடுப்பாட்டம்.\nதேர்வுத் துடுப்பாட்டத்தில் முதலாவது நூறானது, துடுப்பாட்ட வரலாற்றில் முதலாவது தேர்வுத் துடுப்பாட்டப் போட்டியிலேயே, ஆஸ்திரேலியத் துடுப்பாட்ட வீரரான சார்லஸ் பானர்மேனால் இங்கிலாந்துக்கு எதிராக அடிக்கப்பட்டது. தேர்வுத் துடுப்பாட்டத்தில் அதிக எண்ணிக்கையிலான நூறுகளை அடித்தவர் சச்சின் தெண்டுல்கர் ஆவார். இவர் தேர்வுத் துடுப்பாட்டத்தில் 51 நூறுகளை அடித்துள்ளார்.\n\nSection::::ஒருநாள் பன்னாட்டுத் துடுப்பாட்டம்.\nஒருநாள் பன்னாட்டுத் துடுப்பாட்டத்தில் அதிக எண்ணிக்கையிலான நூறுகளை அடித்தவர் சச்சின் தெண்டுல்கர் ஆவார். இவர் ஒருநாள் பன்னாட்டுத் துடுப்பாட்டத்தில் 49 நூறுகளை அடித்துள்ளார்.\n\n"}
{"id": "262425", "url": "https://ta.wikipedia.org/wiki?curid=262425", "title": "காந்தலூர்", "text": "காந்தலூர்\n\nகாந்தலூர் (കാന്തല്ലൂർ; Kanthalloor) இந்திய நாட்டின் கேரள மாநிலத்தில் இடுக்கி மாவட்டத்தில், தேவிகுளம் வட்டத்தில் காந்தலூர் ஊராட்சியில் அமைந்துள்ள ஒரு வருவாய் ஊர் ஆகும். மலையாள மொழி சட்டத்தின் படி இந்த ஊர் தமிழ் மொழி பேசும் சிறுபான்மையினர் வாழும் பகுதியாகும்.\n\nSection::::ஜனத்தொகை கணக்கெடுப்பு 2011.\nமொத்த ஜனத்தொகை 6758\nமொத்த ஆண்கள் 3339\nமொத்த பெண்கள் 3419\nபட்டியல் ஜாதியினர் 2291\nபட்டியல் பழங்குடியினர் 887\nகல்வியறிவு உள்ளோர் 4681\n\nSection::::நிலப்பரப்பு.\nமேற்கு தொடர்ச்சி மலையின் கிழக்கு சரிவில் கீழந்தூர், மறையூர், கொட்டாகொம்பூர், வட்டவடை மற்றும் கண்ணன் தேவன் மலைக்குன்றுகளை எல்லையாக உள்ள இந்த ஊர் 4842 ஹெக்டர் பரப்பளவை கொண்டுள்ளது.\nSection::::முக்கிய தொழில்.\nஇந்த ஊரின் முக்கிய தொழில் வேளாண்மை ஆகும். இங்கு குளிர்கால காய்கறிகள் பழங்கள் அதிகமாக உற்பத்தி செய்யப்படுகிறது. முக்கிய காய்கறிகள் பீன்ஸ், முட்டகோஸ், காலிஃப்லவர், காரட், உருளைக்கிழங்கு, வெள்ளப்பூடு ஆகியனவும் பழங்கள் ஆப்பிள், ஆரஞ்சு, மாதுளம், ப்லம், பேறிக்காய், கொய்யா, தாட்டுபுட்டான் ஆகியவையும் ஆகும்.\nSection::::முக்கிய மொழிகள்.\n90 சதவீத மக்களின் தாய்மொழியாக தமிழ் உள்ளது, மீதமுள்ளவர்கள் மலையாளம் மற்றும் தெலுங்கு மொழிகளை தாய் மொழியாக கொண்டவர்களாவர். இப்பகுதியில் வாழும் மக்கள் தமிழ் மொழியை அனைத்து தேவைக்கும் பயன்படுத்தலாம். இப்பகுதி மக்கள் கேரள மாநிலத்தின் அனைத்து அரசு துறைகளிலும் விண்ணப்பங்கள் தமிழில் கொடுக்கலாம், அதற்கான பதிலும் தமிழிலேயே இருக்க வேண்டும் என மலையாள மொழி சட்டம் 2015 கூறுகிறது.\n\nSection::::முக்கிய பண்டிகைகள் மற்றும் விழாக்கள்.\nகார்த்திகை தீபம், தீபாவளி, தமிழ் புத்தாண்டு ஆகியன முக்கிய பண்டிகைகளும், ஆவணி நோன்பு, சித்திரை திருவிழா, சிவராத்திரி, சித்திர குப்த்தன் பொங்கல் ஆகியன முக்கிய விழாக்களுமாகும். \nSection::::சமயங்கள் மற்றும் ஆலயங்கள்.\nபெரும்பான்மையான மக்கள் இந்து சமயத்தைச் சார்ந்தவர்களாவர், மீதமுள்ளவர்கள் கிருத்தவ மதத்தை பின்பற்றுபவர்கள் ஆவர். ஒரேஒரு முஸ்லிம் குடும்பமும் உள்ளது.\nபெருமலை மலையாள பகவதியம்மன் ஆலயம், இராமர் குகைக்கோவில், காந்தலூர் உடையபெருமாள் ஆலயம், புத்தூர் பிடாரியம்மன் ஆலயம், வெட்டகாரன் கோவில், சிறுமலர் ரோமன் கத்தோலிக்கன் தேவாலயம், வேளாங்கண்ணி மாதா சுரியன் கத்தோலிக்கன் தேவாலயம் ஆகியவை முக்கிய வழிபாட்டு தளங்கலாகும்.\nSection::::கல்விச்சாலைகள்.\nஅரசு உதவிப் பெரும் ஆரம்ப் பள்ளி(Aided Primary School, Kanthalloor) தமிழ் மற்றும் மலையாள வழி கல்வி, மவுன்ட் கார்மல் ஆரம்ப பள்ளி தமிழ் வழி கல்வி மற்றும் திரு இருதய உயர்நிலை பள்ளி தமிழ் மற்றும் மலையாள வழி கல்வி ஆகியன முக்கிய கல்வி சாலைகளாகும்.\nSection::::சுற்றுலா தளங்கள்.\nமன்னவன் சோலை (ஆணைமுடி சோலை தேசிய பூங்கா), பட்டிச்சேறி அணை, ஆப்பிள் தோட்டம், குழச்சிவயல் சூட்டிங் பாறை, இராமர் குகைக்கோவில், சர்க்கரை ஆலைகள்(மறையூர் சர்க்கரை).\n\n"}
{"id": "262427", "url": "https://ta.wikipedia.org/wiki?curid=262427", "title": "மைக்ரோசாப்ட் ஆபிஸ் 2016", "text": "மைக்ரோசாப்ட் ஆபிஸ் 2016\n\nமைக்ரோசாப்ட் ஆபிஸ் 2016 (Microsoft Office 2016) என்பது மைக்ரோசாப்ட் ஆபிஸ் 2013 எனும் பதிப்பினை அடுத்து வெளிவந்த மைக்ரோசாப்ட் ஆபிஸ் பதிப்பாகும். இப்பதிப்பு 22 செப்டம்பர், 2015 அன்று வெளியிடப்பட்டது.. அப்பிள் நிறுவனத்தின் ஒஎஸ் எக்ஸ் இயங்குதளத்தில் பயன்படுத்தப்படும் மைக்ரோசாப்ட் ஆபிஸ் 365இன் சந்தாதாரர்களுக்கான (Subscribers) புதிய பதிப்பாக இப்பதிப்பு 9 ஜூலை, 2015 அன்று வெளியிடப்பட்டது.\n\nSection::::புதிய அம்சங்கள்.\nSection::::வின்டோஸ்.\nவின்டோஸ் கணனிகளில் உருவாக்கும், தொகுக்கும், சேமிக்கும் ஆபிஸ் கோப்புகள் நேரடியாகவே இணையத்திலும் சேமிக்கப்படுகின்றன. மைக்ரோசாப்ட் வேர்டு, மைக்ரோசாப்ட் எக்செல், மைக்ரோசாப்ட் பவர்பொயின்ட் போன்றவற்றில் \"டெல் மி\" (Tell Me) எனப்படும் தேடுதல் வசதி உள்ளடங்கியுள்ளது. இப்பதிப்பிலுள்ள கோப்புக்களிலும் ஆவணங்களிலும் ஒரே நேரத்திலேயே பலர் திருத்தங்களைச் செய்யமுடியும்.\n"}
{"id": "262431", "url": "https://ta.wikipedia.org/wiki?curid=262431", "title": "அதலை, மதுரை மாவட்டம்", "text": "அதலை, மதுரை மாவட்டம்\n\nஅதலை என்பது மதுரை மாவட்டத்தில், மதுரை வடக்கு வருவாய் வட்டத்தில் உள்ள ஒரு ஊராகும். 2011ஆம் ஆண்டு கணக்கெடுப்பின்படி இவ்வூரில் ஆண்கள் 719 பேர், பெண்கள் 715 பேர் ஆக மொத்தம் 1,434 பேர் வசிக்கின்றனர்.\n\nஅதலை ஊராட்சி மதுரை மேற்கு ஊராட்சி ஒன்றியத்துக்கு உட்பட்டதாகும். இவ்வூராட்சியின் உட்கடை கிராமங்கள்/ வசிப்பிடங்களாக பட்டக்குறிச்சி, கோயில் குருந்தங்குளம் ஆகிய ஊர்கள் உள்ளன.\n\nSection::::அதலையில் கிடைத்த ஓலைச்சுவடிகள்.\nஅதலையில் 1800ஆம் ஆண்டளவில் எழுதப்பட்ட பல ஓலை முறிகள் கிடைத்துள்ளன. தலங்காவல் உரிமை, நில விலை, ஒத்தி, கால்வாய் நீர்ப்பங்கீடு முதலியன சார்ந்த இவ்வோலை ஆவணங்கள் அன்று நிலவிய சாதிக் கட்டுப்பாடுகள், அடிமை முறை போன்ற சமூக பொருளாதார வாழ்நிலைகளைக் காட்டுவனவாக உள்ளன. கணவனை இழந்த பெண்ணும், மனைவியை இழந்த ஆணும் களவு உறவில் ஈடுபட்டதை அறிந்த உறவினர் அவர்களைச் சேர்ந்துவாழ அனுமதிக்கும் அதே நேரத்தில் தண்டத்தொகையும் விதிக்க, அத்தொகையைச் செலுத்த இயலாமல் அவ்விணை ஒரு நிலவுடைமையாளருக்கு அடிமை வேலை செய்யத் தம்மை ஒத்திவைத்துக்கொள்வதைக் காட்டும் ஓலைச்சுவடி அவற்றுள் ஒன்று.\n"}
{"id": "262432", "url": "https://ta.wikipedia.org/wiki?curid=262432", "title": "வானூர்தி அறிவியல்", "text": "வானூர்தி அறிவியல்\n\nவானூர்தி அறிவியல் \"(Aeronautics)\" என்பது வளிமண்டலத்திற்குள் காற்றில் பறக்கும் திறன் வாய்ந்த இயந்திரங்களை வடிவமைத்தல், உற்பத்தி செய்தல் மற்றும் வளிமண்டலத்துக்குள் வானூர்திகள், மற்றும் ஏவூர்திகளை இயக்கும் தொழில்நுட்பங்கள் தொடர்பான ஆய்வுகள் மேற்கொள்ளுதல் முதலியனவற்றை அறிய உதவும் அறிவியல் துறை அல்லது கலை ஆகும். வானூர்திக் கலை, அறிவியல் மற்றும் பொறியியல் குறித்தும் வானூர்தியியல் தொழில்துறையின் அம்சங்கள் குறித்தும் ஐக்கிய இராச்சியத்தின் அரச வானூர்தியியல் சங்கம் (Royal Aeronautical Society) அடையாளப்படுத்தியுள்ளது.\n\nகாற்றில் பயணம் என்ற செயலை அடிப்படையாக வைத்துதான் வானில் பறந்து செல்லும் இயந்திரம் வானூர்தி என்ற சொல்லாகியுள்ளது. காற்றில் இயந்திரத்தை இயக்குவது என்ற பொருளுடன் தொழில் நுட்பம் , வானூர்தி வணிகம் மற்றும் வானூர்தி சார்ந்த அனைத்தையும் வானூர்தி அறிவியல் உள்ளடக்கியுள்ளது . வான் பயணம் என்பது வானூர்தி அறிவியல் மட்டுமின்றி காற்றைவிட இலேசான விமானத்தில் பயணம் செய்வது என்ற பொருளிலும் பொருள் கொள்ளப்படுகிறது.\n\nகுறிப்பிட்டுச் சொல்வதெனில், வானூர்தி அறிவியலின் முக்கியமான பிரிவு இயக்க விசையியலின் ஓர் அங்கமான காற்றியக்கவியல் துறையாகும். இத்துறை காற்றின் இயக்கம் மற்றும் இயக்கத்தில் உள்ள வானூர்தி போன்ற பொருட்களுடன் அதன் எதிர்வினைகள் ஆகியவற்றை ஆய்வு செய்கிறது.\n\nSection::::வரலாறு.\nSection::::பண்டைய முயற்சிகள்.\nமுந்தைய காலங்களில் வானூர்தியியல் குறித்த புரிதல்கள் எதுவும் இல்லாமலேயே வானில் பறப்பதற்கான முயற்சிகள் மேற்கொள்ளப்பட்டுள்ளன. பொதுவாக இறக்கைகள் கட்டிக் கொண்டு ஒரு கோபுரத்தின் உச்சியில் இருந்து குதித்து அப்படியே மேலே பறக்கலாம் என்ற எண்ணத்தில் மரணம் , கைகால் முடக்கம் போன்ற நிகழ்வுகள் நேர்ந்திருக்கின்றன. \n\nபுத்திசாலித்தனமான சில ஆய்வறிஞர்கள் பறவைகளின் பறத்தல் செயலை ஆராய்வதன் மூலம் பறத்தல் குறித்த புரிதல்களைக் காண முயன்றனர். இத்தகைய முறைமையிலான ஆய்வுகளை இடைக்கால இசுலாமிய விஞ்ஞானிகள் மேற்கொண்டிருக்கின்றனர். நவீன வானியலாளர்களான லியொனார்டோ டா வின்சி மற்றும் 1799ஆம் ஆண்டுவாக்கில் கெய்லி போன்றோர் பறவைகளின் பறத்தலை ஆய்வுசெய்தல் மூலமே அவர்களது பறத்தலுக்கான ஆராய்ச்சிகளைத் துவக்கினர்.\n\nமனிதரைத்-தூக்கிச்-செல்லும் பட்டங்கள் பண்டைய சீனாவில் பெருமளவில் பயன்படுத்தப்பட்டதாக நம்பப்படுகிறது. 1282 இல் ஐரோப்பிய யாத்திரிகர் மார்கோ போலோ, அப்போதைக்கு நடைமுறையில் இருந்த சீனர்களின் பல்வேறு பறக்கும் திட்டங்கள் குறித்து விவரித்துள்ளார். மேலும், சிறிய வெப்பக் காற்று ஊதுபைகள், அல்லது கூடு விளக்குகள், சுழல்-இறக்கை பொம்மைகளை போன்றவற்றையும் சீனர்கள் அக்காலத்தில் தயாரித்துப் பயன்படுத்தியிருக்கின்றனர்.\n\nஐரோப்பாவில் பறத்தல் குறித்து அறிவியல் பூர்வமான விவாதங்களை ஆரம்பித்தவர் \"ரோஜர் பேக்கன்\" என்பவர் ஆவார். அவர், பிற்காலத்தில் செயல்படுத்தப்படும் என்று அவர் நம்பிய இறக்கைகள்-அடித்துப்-பறக்கும் \"ஆர்னிதோப்டர்\" வானூர்தி மற்றும் காற்றைவிட-இலேசான ஊதுபை பறத்தல் போன்றவற்றின் செயல்பாடுகளை அறிவியல் முறையில் விளக்க முனைந்தார். அவரது ஊதுபை பறத்தலுக்கு, ஈதர் எனும் பொருள் மூலம் வளிமண்டலத்தில் ஏற்றம் பெறலாம் என்ற கருதுகோளை முன்வைத்தார், ஆனால், ஈதர் என்பதன் கூறுகளை அவர் அறிந்திருக்கவில்லை.\n\nபதினைந்தாம் நூற்றாண்டின் இறுதிப் பகுதியில் லியானொர்டோ டா வின்சி பறவைகளின் பறத்தல்களை ஆய்வு செய்ததுடன், முன்மாதிரியான பறக்கும் இயந்திரங்களின் வடிவமைப்புகளையும் செய்தார். இறக்கைகள்-அடித்துப்-பறக்கும் \"ஆர்னிதோப்டர்\" வானூர்தி மற்றும் சுழலும்-இறக்கைகள் கொண்ட உலங்கு வானூர்தி ஆகியவற்றின் வடிவமைப்புகளின் வரைபடங்களை உருவாக்கினார். அவரது வடிவமைப்புகள் பகுத்தறிந்த ஆய்வாளருடையதாக இருந்தாலும், அடிப்படையில் சிறந்த அறிவியலைக் கொண்டிருக்கவில்லை. அவரது வடிவமைப்புகளில் பெருத்த குறைபாடுகள் உண்டெனினும், அவர் பறக்கும் இயந்திரத்துக்கு காற்று எந்த அளவுக்கு தடையை உண்டுபண்ணுகிறதோ அதே அளவுக்கு அவ்வியந்திரமும் காற்றுக்கு எதிர்வினை ஆற்றும் என்பதை உணர்ந்திருந்தார். (நியூட்டன் தனது மூன்றாவது இயக்க விதியை 1687ஆம் ஆண்டுவரை வெளியிடவில்லை என்பது குறிப்பிடத்தகுந்தது.) அவரது ஆராய்ச்சிகள் மூலம் மனித-ஆற்றலால் மட்டுமே தொடர்ச்சியான பறத்தலை செயல்படுத்த இயலாது என்பதை உணர்ந்தார்; அவரது பிற்கால வடிவமைப்புகளில் சுருள்வில் போன்ற பலவித இயந்திரவியல் ஆற்றல் மூலங்களைப் பயன்படுத்தியிருந்தார். பிற்காலத்தில் பறத்தல் துறையில் ஜார்ஜ் கேலியின் ஆராய்ச்சிகள் முன்னேற்றங்களை ஏற்படுத்த ஆரம்பிக்கும் வரை டாவின்சியின் ஆராய்ச்சிகளும் அவரது மறைவுக்குப் பின்னர் மறக்கப்பட்டன.\n\nSection::::ஊதுபை பறத்தல்.\n17ஆம் நூற்றாண்டில் காற்றுக்கும் எடை உண்டு என்று நிரூபித்த கலீலியோ கலிலியின் ஆய்வுகளிலிருந்து நவீனயுக காற்றை-விட-இலேசான பறத்தல் ஆய்வுகள் ஆரம்பித்தது எனலாம். 1650 ஆண்டுவாக்கில் \"சைரனொ தெ பெர்கராச்\" தனது புதினங்களில் காற்றைவிட இலேசான ஒரு பொருள் மூலம் வளிமண்டலத்தில் உயர்வது போலவும் கட்டுப்படுத்தப்பட்ட பொருள் வெளியேற்றத்தின் மூலம் கீழிறங்குவதாகவும் விவரித்தார். \"பிரான்செஸ்கோ லானா தா தெர்சி\" (Francesco Lana de Terzi) கடல்மட்டத்தில் காற்றழுத்தத்தை அளந்ததுடன், 1670-ஆம் ஆண்டில் முதன்முதலில் அறிவியல்பூர்வமாக செயல்படக்கூடும் பறத்தல் தத்துவத்தை முன்வைத்தார். அவர் உள்ளிருக்கும் காற்று முழுவதும் வெளியேற்றப்பட்ட உலோகக் கோளங்களை தனது கருதுகோளில் பயன்படுத்தினார்; அவரது கருத்தின்படி அத்தகைய, காற்றுவெளியேற்றப்பட்ட, உலோகக் கோளங்கள் வான்கப்பல்களை காற்றில் தக்கவைக்கும் என்பதாகும். அவர் முன்வைத்த கருதுகோள்கள் இன்றளவும் பயன்பாட்டில் உள்ளன. அதாவது, மேலும் உயரே செல்ல எடைப்பாரங்களை வெளியேற்றுவது மற்றும் உயரத்தைக் குறைக்க ஏற்றம் தரும் கொள்கலனிலிருந்து காற்றை வெளியேற்றுவது. ஆனால் நடைமுறையில், தெ தெர்சியின் கோளங்கள் புறக்காற்றின் அழுத்தத்தில் குலைந்திருக்கும். நடைமுறையில் பயன்படுத்தப்படக்கூடிய ஏற்றம் தரும் பறத்தலுக்கான இயந்திரங்களை செயல்படுத்த அறிவியல் / பொறியியல் முன்னேற்றங்கள் நிகழவேண்டியிருந்தது.\n18-ஆம் நூற்றாண்டின் மத்தியில் ஃபிரான்சின் \"மான்ட்கொல்ஃபியர் சகோதரர்கள்\" (Montgolfier brothers) ஊதுபை பறத்தல்களில் ஆய்வுகளை மேற்கொண்டனர். அவர்களது ஊதுபைகள் காகிதத்தால் செய்யப்பட்டவையாயிருந்தன. நீராவியை ஏற்றம்-தரும்-வாயுவாகப் பயன்படுத்திய அவர்களது ஆரம்பகால ஆய்வுகள் பெரும் தோல்வியில் முடிந்தன. புகையை நீராவியின் ஒரு வகை என்று தவறாகக் கருதிய இவர்கள், சூடான புகையை தமது ஊதுபைககளில் நிரப்பி பறத்தலில் சில வெற்றிகள் கண்டனர். 1783-ஆம் ஆண்டில் \"பிரெஞ்சு அறிவியல் கழகத்தில்\" (French Academie des Sciences) செயல்விளக்கம்தர அழைக்கப்பட்டனர்.\n\nஐதரசன் கண்டுபிடிப்பிற்குப் பின்னர், 1780-ஆம் ஆண்டுவாக்கில் \"ஜோசப் பிளாக்\" (Joseph Black) எனும் அறிவியலாளர் ஐதரசனை ஏற்றம்-தரும்-வாயுவாகப் பயன்படுத்தும் கருத்தினை முன்வைத்தார்; ஆயினும், செயல்பாட்டில் இத்திட்டத்தினைக் கொண்டுவர ஐதரசன் வாயு வெளியாக வண்ணம் அடைத்துவைக்கக்கூடியதாகவும் இலகுவாகவும் இருக்கும் பொருட்கள் மேம்படுத்தப்படும் வரை காத்திருக்க வேண்டியதாயிற்று. பிரெஞ்சு அறிவியல் கழகத்தில் மான்ட்கொல்ஃபியர் சகோதரர்களின் ஊதுபை பறத்தல் செயல்விளக்கத்திற்குப் பின்னர், அக்கழகத்தின் உறுப்பினர்களுள் ஒருவரான ஜாக் சார்லசு (Jacques Charles) என்பவர் ஐதரசன் வாயுவைப் பயன்படுத்திப் பறத்தலை செயல்படுத்திக்காட்டத் தயாரானார். சார்லசும் உதவியாளர்களான இராபர்ட் சகோதரர்களும் ஐதரசன் வாயு வெளியாகாவண்ணம் தாங்கக்கூடிய மீள்ம-பட்டுறையை உருவாக்கினர். வேதிவினைமூலம் ஐதரசனை உருவாக்கி உறையில் வாயுவை நிரப்பும் நேரத்தில் பயன்படுத்தத் திட்டமிட்டனர்.\n\nமான்ட்கொல்ஃபியர் ஊதுபைகளுக்கு சில குறைபாடுகள் இருந்தன; முக்கியமாக, அவற்றால் வெயில் / காய்ந்த வானிலையில் மட்டுமே பறக்க இயலும், மேலும் எரிதலிலிருந்து வெளிப்படும் சிறு பொறிகளால்கூட காகிதத்தாலான ஊதுபைகள் தீப்பற்றிக்கொள்ளக்கூடும். ஆட்கள் செல்லுமாறு பின்னர் வடிவமைக்கப்பட்ட ஊதுபைகளில், அடிப்பாகத்தில் இருக்கும் கூடைகள் ஆட்களைச் சுமக்குமாறு கூடுதலாக கீழிறக்கி வடிவமைக்கப்பட்டிருந்தன. இதன்மூலம் ஊதுபைகள் தீப்பற்றும் அபாயம் சற்றே குறைந்தாலும், அவற்றில் பறந்த தெ ரொசியெர் மற்றும் தெ அர்லாண்டெசு ஆகியோர் தீப்பற்றுதலைத் தவிர்க்கவும் தீப்பற்றினால் அணைக்கவும் இரு கூடைகளில் நீரும் துடைக்க நுரைப்பஞ்சும் எடுத்துச் சென்றனர். மறுமுனையில், மான்ட்கொல்ஃபியரின் ஊதுபைகளுடன் ஒப்பிடும்போது சார்லசின் ஆள்சுமக்கும் ஊதுபைகள் நவீனமானவை. இத்தகைய செயல்பாடு / வேறுபாடுகளால், சுடுகாற்று-ஊதுபைகள் \"மான்ட்கொல்ஃபியர் வகை\" (Montgolfière type) எனவும் ஐதரசன்-ஊதுபைகள் \"சார்லசு வகை\" (Charlière) எனவும் அழைக்கப்பட்டன.\n\nசார்லசு மற்றும் ராபர்ட் சகோதரர்களின் அடுத்த ஊதுபையும் \"சார்லியர் வகை\"யினதாகும், அதற்கு \"லா கரொலின்\" (La Caroline) எனப் பெயரிடப்பட்டது. அது ழான் பாப்டிஸ்ட் மியூஸ்னியரின் (Jean Baptiste Meusnier) செலுத்தப்படக்கூடிய மற்றும் நீட்டக்கூடிய ஊதுபை கருதுகோளை ஒட்டி தயாரிக்கப்பட்டிருந்தது. அதில் வெளிப்புறத்தில் ஒரு பெரிய ஊதுபையும் அதையொட்டியவாறே உள்புறமாக வாயுவைக் கொண்டிருக்கும் மற்றொரு ஊதுபை இருக்குமாறு அமைக்கப்பட்டிருக்கும். செப்டம்பர் 19, 1784 அன்று பாரீசுக்கும் பியூவ்ரி நகருக்கும் இடைப்பட்ட 100 கி.மீ.க்கும் மேலான தூரத்தை இந்த ஊதுபை பறத்தலில் கடந்தனர்.\n\nSection::::ஜார்ஜ் கேலியும் நவீன வானூர்தியியலின் அடித்தளமும்.\nசர் ஜார்ஜ் கேலி (1773-1857) என்பவரே பொதுவாக நவீன வானூர்தியியலின் தந்தை என்று அறியப்படுகிறார். 1846-ஆம் ஆண்டுவாக்கில் முதன்முதலில் \"வானூர்தியின் தந்தை\" என்றழைக்கப்பட்டார். ஹென்சன் என்பவர் கேலியை \"வான்வழி பயணத்தின் தந்தை\" என்றழைத்தார். முதன்முதலில் பறத்தல் குறித்து அறிவியல் முறையில் ஆராய்ந்து அதற்கு அடிப்படையான தத்துவங்களையும் பறத்தலில் ஏற்படும் விசைகளையும் குறித்து ஆராய்ச்சிக் கட்டுரைகளை எழுதியவர் சர் ஜார்ஜ் கேலி ஆவார்.\n\n1809-ஆம் ஆண்டில் \"வான் பயணம்\" (1809-1810) குறித்த தனது மூன்று பகுதி ஆராய்ச்சிக் கட்டுரையின் முதல் கட்டுரையினை வெளியிட்டார். அதில் பறத்தல் குறித்த மிகமுக்கியமான அறிவியல் கருத்தினை தெளிவாக முன்வைத்தார். அதாவது, \"திறன் அளித்தலின் மூலம் காற்றின் எதிர்ப்பைத் தாண்டி ஒரு குறிப்பிட்ட எடையினைத் தாங்கும் வண்ணம் ஒரு பரப்பை (இறக்கையை) உருவாக்குவதே, இப்பிரச்சினையின் மூல வடிவம்.\" பறத்தலின் நான்கு திசையன் விசைகளையும் தெளிவாக வரையறுத்தார்: உந்துவிசை (Thrust), ஏற்றம் (Lift), இழுவை (Drag) மற்றும் எடை (Weight). மேலும் பறத்தலின்போது வானூர்தியின் நிலைப்பாடு மற்றும் கட்டுப்பாட்டினை (Stability and Control) தனது வடிவமைப்புக் கருதுகோட்களில் தெளிவாக எடுத்துரைத்தார்.\n\nநவீன வானூர்திகளின் வடிவமைப்பான நிலைத்த இறக்கையுடன், நிலைப்படுத்தும் வால்பகுதியோடு (கிடைநிலை மற்றும் செங்குத்து) கூடிய வடிவமைப்பை முதன்முதலில் கொண்டுவந்தார். அவ்வடிவமைப்பில் ஆளற்ற மற்றும் ஆளிருந்த மிதவை வானூர்திகளை பறக்கச் செய்தார். \n\nஅவர் \"சுழலும் கை\" (Whirling Arm) அமைப்பினை காற்றியக்கவியலின் விசைகளை அறியவும் அளவிடவும் பயன்படுத்தினார். மேலும் அதனைப் பயன்படுத்தி நேரான காற்றிதழ்களை விட விற்சாய்வுடை காற்றிதழ்களின் (Cambered Aerofoil) சிறப்பான பயன்பாட்டினைக் கண்டறிந்தார். இவற்றைத் தவிர்த்து இழுவை குறைப்பின் அவசியம், இறக்கைகளை சற்றே மேல்நோக்கிய கோணத்தில் வானூர்தியின் உடற்பகுதியுடன் இணைப்பது, ஆர்னித்தோப்டர் மற்றும் வான்குடைகள் குறித்த புரிதல் மற்றும் வடிவமைப்பு ஆகிய நிலைகளில் இத்துறையில் பங்களித்திருக்கிறார். \n\nதனது மிதவை வானூர்திகளின் தரையிறக்க சக்கரங்களின் உறுதியை அதிகப்படுத்துவதுடன் எடையையும் குறைக்க, விரைப்பு-ஆர சக்கரங்களைப் (Tension-spoked wheel) பயன்படுத்தியது இவரது மற்றொரு முக்கிய கண்டுபிடிப்பு ஆகும்.\n\nSection::::19-ஆம் நூற்றாண்டு.\nதொடர்ந்த பத்தொன்பதான் நூற்றாண்டில் சர் ஜார்ஜ் கேலியின் கருதுகோட்கள் மேம்படுத்தப்பட்டு, உறுதிபடுத்தப்பட்டு, விரிவாக்கப்பட்டன. இக்காலகட்டத்தின் முக்கிய ஆய்வாளர்கள் செருமனியின் ஓட்டொ லிலியென்தால் (Otto Lilienthal) மற்றும் ஐக்கிய இராச்சியத்தின் \"ஒரேசியோ பிரடெரிக் பிலிப்ஸ்\" (Horatio Frederick Philips) ஆகியோர் ஆவர்.\n\nSection::::பிரிவுகள்.\nபொதுவாக, வானூர்தியியலை பறப்பியல் (Aviation), வானூர்தி அறிவியல் (Aeronautical Science) மற்றும் \"வானூர்தி பொறியியல்\" (Aeronautical Engineering) என மூன்றாகப் பகுக்கலாம்.\n\nSection::::பறப்பியல்.\nபறப்பியல் என்பதை வானூர்தியியலைப் பயன்படுத்தும் கலை எனலாம். வழமையாக, பறப்பியல் என்பது காற்றை-விடக்-கனமான வானூர்திகளின் பறத்தலையே குறித்தது. ஆனால், தற்காலத்தில் காற்றை-விட-லேசான ஊதுபை பறத்தல் மற்றும் வான்கப்பல்களில் பறத்தல்களும் இதில் சேர்த்தே குறிக்கப்படுகின்றன.\n\nSection::::வானூர்தி அறிவியல்.\nவானூர்தியியல் மற்றும் பறப்பியலின் அடிப்படை அறிவியல் கோட்பாடுகளை விவரிப்பது \"வானூர்தி அறிவியல்\" ஆகும். இதில் வானூர்திகளின் இயக்கம், செலுத்தும் வழிமுறை, பாதுகாப்பு மற்றும் மனிதர்களின் ஈடுபாடு ஆகியவையும் அடங்கும்.\n\nஒரு பயிற்சி விமானிக்கு வானூர்தி அறிவியலின் அடிப்படைகளின் தெளிவான புரிதல்கள் அவசியம், ஆகையால் பயிற்சிக்காலத்தில் இதுகுறித்த பாடங்கள் நடத்தப்பெறும்.\n\nSection::::வானூர்திப் பொறியியல்.\nவானூர்திகளின் வடிவமைப்பு மற்றும் கட்டுமானம், அவற்றின் ஆற்றல் மூலம், பாதுகாப்பான பயணத்திற்கு அவற்றை செலுத்தும் முறை மற்றும் கட்டுப்பாடு ஆகியவற்றை உள்ளடக்கியது வானூர்திப் பொறியியல் ஆகும்.\n\nவானூர்திப் பொறியியலின் மிக முக்கியமான பகுதி காற்றியக்கவியல் ஆகும், இது காற்றில் வானூர்திகளின் போக்கைப் பற்றிய பிரிவாகும்.\n\nதற்காலத்தில் வளிமண்டலத்தில் வானூர்திகள் மற்றும் விண்ணூர்திகளின் அதிகரித்திருக்கும் செயல்பாடுகளால் அவ்விரண்டையும் ஒன்றிணைத்து \"விண்ணூர்திப் பொறியியல்\" என்றும் வழங்கப்படுகிறது.\n\nSection::::காற்றியக்கவியல்.\n\"காற்றியக்கவியல்\" (\"Aerodynamics\") என்பது காற்றின் போக்கைப் பற்றியும், இயக்கத்தைப் பற்றியும் விவரிக்கும் அறிவியலாகும். இது இயக்கவியலின் ஒரு பகுதியாகும். குறிப்பாக, ஒரு நகரும் பொருளுடன் காற்று தொடர்பு கொள்வதை மையமாகக் கொண்டதாகும். \n\nஇதைக் கீழ்க்காணும் மூன்று முக்கிய பிரிவுகளாகப் பிரிக்கலாம்:\n\n\n\n"}
{"id": "262434", "url": "https://ta.wikipedia.org/wiki?curid=262434", "title": "சிறீ ராமகிருஷ்ணா மகளிர் கலை அறிவியல் கல்லூரி", "text": "சிறீ ராமகிருஷ்ணா மகளிர் கலை அறிவியல் கல்லூரி\n\nசிறீ ராமகிருஷ்ணா மகளிர் கலை அறிவியல் கல்லூரி இந்தியாவின் தமிழ்நாட்டில் கோயம்புத்தூரில் இயங்கிவரும் மகளிர் கலை அறிவியல் கல்லூரியாகும். கலை மற்றும் அறிவியல் பாடங்களில், பிஎஸ்சி, பிசிஏ, எம்சிஏ, பி.காம் உள்ளிட்ட பட்டப்படிப்புகளை வழங்கி வருகிறது. இக்கல்லூரி பாரதியார் பல்கலைக்கழகத்தின் இணைப்பு கல்லூரியாக விளங்கி வருகிறது.\n\nஇக்கல்லூரியானது 1991இல் எஸ். எ.் ஆர் அறக்கட்டளையால் துவக்கப்பட்டது. இங்கு 13 இளங்கலைப் படிப்புகளும், 4 முதுகலைப் படிப்புகளும், கலை அறிவியல் துறைசார்ந்த 4 ஆய்வியல் நிறைஞர், முனைவர் ஆய்வுப் படிப்புகளும் உள்ளன. \n"}
{"id": "262436", "url": "https://ta.wikipedia.org/wiki?curid=262436", "title": "1703", "text": "1703\n\n1703 (MDCCIII) ஒரு திங்கட்கிழமையில் துவங்கிய ஒரு கிரிகோரியன் சாதாரண (நெட்டாண்டு அன்று) ஆகும். 11 நாட்கள் பின்தங்கிய பழைய ஜூலியன் நாட்காட்டியில் இது வெள்ளிக்கிழமையில் ஆரம்பமானது.\n\n\n"}
{"id": "262439", "url": "https://ta.wikipedia.org/wiki?curid=262439", "title": "இரண்டாம் விமலதர்மசூரியன்", "text": "இரண்டாம் விமலதர்மசூரியன்\n\nஇரண்டாம் விமலதர்மசூரியன் (\"Vimaladharmasurya II\", ஆட்சியில்: 1687–1707) கண்டி இராச்சியத்தின் அரசனாக இருந்தவர். இவரது தந்தை இரண்டாம் இராஜசிங்கனுக்குப் பின்னர் ஆட்சிக்கு வந்தவர். யோசப் வாசு அடிகளை கண்டி இராச்சியத்தில் தங்கியிருக்கவும், கிறித்தவ வழிபாடுகளை நடத்தவும் அனுமதி அளித்தவர்.\n\nசிறு வயது முதலே ஒரு பௌத்தத் துறவியாக நீண்ட காலம் வளர்க்கப்பட்டமையால் இவர் இயற்கையாகவே அமைதியைப் பேணுபவராக இருந்தார். பர்மாவில் இருந்து 33 பௌத்த துறவிகளை வரவழைத்து பௌத்த உயர் பீடம் ஒன்றை அமைத்தார்.\n\nஇவரத் பதவிக்காலத்தில் இலங்கையின் டச்சு ஆட்சியாளர் கண்டி அரசிக் கைப்பற்ற பல வழிகளிலும் முனைந்து தோற்றனர். ஆனாலும், கண்டி இராச்சியத்தின் வெளிநாட்டு வணிகத்தை டச்சு வணிகர்கள் தமது கட்டுப்பாட்டில் வைத்திருந்தனர்.\n\n1703 இல் கோரமண்டல் முகலாயத் தளபதி தாவுத் கான் பன்னி இலங்கையில் இருந்து 30 முதல் 50 யானைகள் வரை வாங்குவதற்கு 10,500 காசுகள் வரை செலவழித்தார். இந்தக் கொள்முதல்களை இரண்டாம் விமலதர்மசூரியன் அங்கீகரித்திருந்தார்.\n\n\n"}
{"id": "262444", "url": "https://ta.wikipedia.org/wiki?curid=262444", "title": "குண்டுத் திருகு", "text": "குண்டுத் திருகு\n\nகுண்டுத் திருகு (ஆங்கிலத்தில்: BALL SCREW) ஒரு நேரோட்ட இயக்க இயந்திரமாகும், இது சுழற்சி நகர்வை சிறிதளவு உராய்வுடன் நேரோட்ட நகர்வாக மாற்றுகின்றது. இது துல்லியமாகச் செயல்பட ஒரு திரிக்கப்பட்ட தண்டு அமைப்பானது 'பந்து தாங்கு'(Ball bearing) நகரும் வண்ணம் வட்டவடிவப் பாதையை அளிக்கிறது.\n\nSection::::பயன்பாடுகள்.\nகுண்டுத் திருகு அமைப்பானது, வானூர்தி, ஏவுகணை, வாகனங்களில் நகர்வு கட்டுப்பாட்டு அமைப்புகளிலும், மேலும் இயந்திர கருவிக்கள், ரோபோக்கள் மற்றும் துல்லியமான நகர்வுகள் தேவைப்படும் உபகரணங்களான குறைக்கடத்தி உற்பத்தி இயந்திரங்களில் ஸ்டெப்பர் மோட்டார்களில் 'அதிதுல்லிய குண்டுத் திருகுகள்' பயன்படுத்தப்படுகின்றன.\n\nSection::::நன்மைகள்.\nகுண்டுத் திருகுகள் 90% துல்லியமானது. திருகுக்கும், நட்டுக்கும் இடையே சிறிதளவே உராய்வுகள் ஏற்படுவதால் குறைந்தளவே பராமரிப்பு மற்றும் உயவு எண்ணெய் தேவைப்படுகிறது, இதனால் இதன் வாழ்நாள் கூடுகின்றது. \n\nSection::::சமன்பாடு.\nformula_1\n\nT ஆனது முறுக்கு விசை\nF ஆனது நேரியல் விசை\nl ஆனது குண்டுத் திருகின் தண்டு\nv ஆனது குண்டுத் திருகின் திறன்\n"}
{"id": "262447", "url": "https://ta.wikipedia.org/wiki?curid=262447", "title": "வீர நரேந்திரசிங்கன்", "text": "வீர நரேந்திரசிங்கன்\n\nவீர பராக்கிரம நரேந்திர சிங்கன் (\"Vira Parakrama Narendra Sinha\", 1690 - 1739) கண்டி இராச்சியத்தின் கடைசி சிங்கள அரசன் ஆவார். தந்தை இரண்டாம் விமலதர்மசூரியனின் இறப்பிற்குப் பின்னர் தனது 17வது அகவையில் ஆட்சிக்கு வந்து 32 ஆண்டுகள் கண்டி இராச்சிய மன்னராக இருந்தார்.\n\nவீர நரேந்திர சிங்கன் தனது தந்தையைப் போன்றே சமயப் பற்று மிக்கவராக இருந்தார். இலங்கையின் டச்சு ஆட்சியாளர்களுடன் அமைதியைப் பேணி வந்தார். இலக்கியம், மற்றும் சமயத்தில் அதிக ஆர்வம் காட்டினார். தென்னிந்தியாவின் மதுரை நாயக்க குடும்பத்தில் இருந்து இரு பெண்களை மணந்து கொண்டார். இவர்களுக்குப் பிள்ளைகள் எவரும் பிறக்கவில்லை. அத்துடன் மாத்தளையைச் சேர்ந்த பிரபுக் குடும்பம் ஒன்றில் பிறந்த இன்னும் ஒரு பெண்ணையும் மணந்து கொண்டார். அவளுக்குப் பிறந்த குழந்தை சிறு வயதிலேயே இறந்து விட்டது. \n\nநரேந்திர சிங்கனுக்குப் பிள்ளைகள் எவரும் இல்லாததால் அவருக்குப் பின்னர் மனைவியின் சகோதரன் நாயக்க வம்சத்தைச் சேர்ந்த ஸ்ரீ விஜய ராஜசிங்கன் ஆட்சியேறினார். அதன் பின்னர் கண்டி இராச்சியம் பிரித்தானியரால் 1815 இல் கைப்பற்றப்படும் வரை சிங்களவர்கள் எவரும் ஆட்சியேறவில்லை.\n\n\n"}
{"id": "262455", "url": "https://ta.wikipedia.org/wiki?curid=262455", "title": "1702", "text": "1702\n\n1702 (MDCCII) ஒரு ஞாயிற்றுக்கிழமையில் துவங்கிய ஒரு கிரிகோரியன் சாதாரண (நெட்டாண்டு அன்று) ஆகும். 11 நாட்கள் பின்தங்கிய பழைய ஜூலியன் நாட்காட்டியில் இது வியாழக்கிழமையில் ஆரம்பமானது.\n\n\n"}
{"id": "262461", "url": "https://ta.wikipedia.org/wiki?curid=262461", "title": "சதுப்புநில முதலை", "text": "சதுப்புநில முதலை\n\nசதுப்புநில முதலை (\"Crocodylus palustris\") என்பது ஒரு முதலை இனம் ஆகும். இவை இந்தியத் துணைக்கண்டம் முழுவதும் காணப்படுகின்றன. இந்தியாவை சுற்றியுள்ள பாக்கித்தான், இலங்கை போன்ற நாடுகளிலும் காணப்படுகிறன. இது பாக்கித்தானின் தேசிய ஊர்வனம் ஆகும். இது இந்தியாவில் காணக்கூடிய மூன்று முதலைகளில் ஒன்றாகும். ஏனைய இரண்டு இன முதலைகள் சொம்புமூக்கு முதலை, உவர்நீர் முதலை ஆகியனவாகும். இது பெரும்பாலும் நன்னீர் பகுதியில் குடியிருக்கிற ஒரு நடுத்தர அளவு முதலை ஆகும். இது ஏரிகள், குளங்கள், ஆறுகள் , சதுப்பு நிலப்பகுதிகளில் வாழக்கூடியது. \n\nஆண் முதலைகள் 4 - 5 மீ (13-16 அடி) வரை வளரும் என்று கூறப்படுகிறது. பெண் முதலைகள் ஆண் முதலைகளைவிட சிறியதாக இருக்கும். இந்த முதலைகள் குறுகிய அகன்ற நீள்மூக்கு கொண்டிருக்கும். வளர்ந்த முதலையானது இடலை நிறத்தில் இருக்கும். இதன் உடல் முழுவதும் எலும்புடைய பாதுகாப்புத் தகடு கொண்டிருக்கும். இது மீன்கள், தவளைகள், பறவைகள், சிறிய பாலூட்டிகள் போன்றவற்றை உண்டு வாழும். வெள்ளம் வறட்சி, உறைவிட அழிப்பு, தோலுக்காக வேட்டையாடுதல், முட்டைகளை உட்கொள்ளுதல் போன்றவற்றால் இவற்றிற்கு அச்சுறுத்தல் ஏற்பட்டுள்ளது. தற்போது இது அழிவாய்ப்புள்ள இனங்கள் பட்டியலில் உள்ளது.\n"}
{"id": "262462", "url": "https://ta.wikipedia.org/wiki?curid=262462", "title": "தேசிய நீதித்துறை தகவல் கட்டமைப்பு", "text": "தேசிய நீதித்துறை தகவல் கட்டமைப்பு\n\nதேசிய நீதித்துறை தகவல் கட்டமைப்பு, இந்தியா முழுவதும் உள்ள மாவட்ட நீதிமன்றங்கள், உயர்நீதிமன்றங்கள் மற்றும் உச்ச நீதிமன்றத்தில் நிலுவையில் உள்ள வழக்குகளின் விவரங்கள் குறித்து அனைவரும் அறிய தேசிய நீதித்துறை தகவல் கட்டமைப்பு என்ற இணையதளம் உதவுகிறது. இந்த இணையதளத்தில் வழக்குகள் குறித்த புள்ளிவிவரங்கள் நாள்தோறும் பதிவேற்றப்படும். இவ்வசதியை 19 செப்டம்பர் 2015 அன்று உச்ச நீதிமன்ற நீதியரசர் புதுதில்லியில் துவக்கியுள்ளார்.\n"}
{"id": "262464", "url": "https://ta.wikipedia.org/wiki?curid=262464", "title": "இந்திய உடும்பு", "text": "இந்திய உடும்பு\n"}
{"id": "262469", "url": "https://ta.wikipedia.org/wiki?curid=262469", "title": "கயா மாவட்டம்", "text": "கயா மாவட்டம்\n\nகயா மாவட்டம், இந்திய மாநிலமான பீகாரின் மாவட்டங்களில் ஒன்று. ஆகும். இதன் தலைமையகம் கயாவில் உள்ளது.\n\nSection::::அரசியல்.\nஇந்த மாவட்டம் கயா மக்களவைத் தொகுதிக்கு உட்பட்டது. இந்த மாவட்டத்தின் பகுதிகள் வசீர்கஞ்சு சட்டமன்றத் தொகுதி, ஆத்ரி சட்டமன்றத் தொகுதி, பேலாகஞ்சு சட்டமன்றத் தொகுதி, திகாரி சட்டமன்றத் தொகுதி, கயா நகரம் சட்டமன்றத் தொகுதி, போத்கயா சட்டமன்றத் தொகுதி, பரச்சட்டி சட்டமன்றத் தொகுதி, இமாம்கஞ்சு சட்டமன்றத் தொகுதி, ஷேர்காட்டி சட்டமன்றத் தொகுதி, குருவா சட்டமன்றத் தொகுதி ஆகிய சட்டமன்றத் தொகுதிகளில் உள்ளன.\n\n\n"}
{"id": "262472", "url": "https://ta.wikipedia.org/wiki?curid=262472", "title": "சிபிஎம் கலை அறிவியல் கல்லூரி, கோயம்புத்தூர்", "text": "சிபிஎம் கலை அறிவியல் கல்லூரி, கோயம்புத்தூர்\n\nசிபிஎம் கலை அறிவியல் கல்லூரி இந்தியாவின் தமிழ்நாட்டில் கோவையில் கோவைப் புதூரில் இயங்கிவரும் கலை அறிவியல் கல்லூரியாகும். பாரதியார் பல்கலைக்கழகத்தின் இணைப்பு கல்லூரியாக விளங்கி வருகிறது.\n\nSection::::பாடப் பிரிவுகள்.\nஇளநிலைப் பட்டப் படிப்புகளையும் முதுகலைப் பட்டப் படிப்புகளையும் வழங்கி வருகிறது. இக்கல்லூரியில் அரசு உதவிபெறும் வகுப்புகளும், சுயநிதி வகுப்புகளும் உள்ளன.\n\n"}
{"id": "262473", "url": "https://ta.wikipedia.org/wiki?curid=262473", "title": "வங்காளதேச அரசு", "text": "வங்காளதேச அரசு\n\nவங்காளதேச அரசு (), வங்காளதேச நாட்டை ஆளும் அமைப்பாகும். இதன் தலைவராக வங்காளதேசப் பிரதமர் இருப்பார். இவர் ஏனைய அமைச்சர்களை தேர்ந்தெடுப்பார். அரசின் உயர்மட்ட ஆலோசக அமைப்பான கேபினெட்டில் அனைத்து அமைச்சர்களும் இருப்பர். தற்போதைய வங்காளதேசப் பிரதமராக சேக் அசீனா உள்ளார். இவர் அவாமி லீக் கட்சியின் தலைவர். இவரது கட்சிக் கூட்டணி 299 இடங்களில் 230 பாராளுமன்றத் தொகுதிகளில் வென்று ஆட்சியைப் பிடித்தது.\n\nநாட்டின் தலைவராக குடியரசுத் தலைவர் இருப்பார். இந்த பதவி அலங்காரப் பதவியாகவே இருக்கும். பிரதமருக்கு அதிக அதிகாரங்கள் இருக்கும். குடியரசுத் தலைவர் ஐந்தாண்டுகளுக்கு ஒரு முறை தேர்ந்தெடுக்கப்படுவார். ஆட்சி முடியும் தருவாயில் தேர்தல் ஆணையரிடம் அதிகாரங்கள் வழங்கப்படும். தேர்தல் முடிந்த பின், தேர்ந்தெடுக்கப்பட்டோரிடம் ஆட்சி அதிகாரம் வழங்கப்படும்.\n\nSection::::சட்டமன்றம்.\n300 உறுப்பினர்களைக் கொண்டது சட்டமன்றம். அனைவரும் பொது வாக்குரிமை அடிப்படையில் தேர்ந்தெடுக்கப்படுவர். 18 வயது நிரம்பிய யாவரும் வாக்களிக்கும் உரிமையைப் பெறுவர்.\n\nSection::::நீதித்துறை.\nவங்காளதேசத்தின் நீதித்துறையில் உயர்மட்ட அதிகாரம் கொண்டது உச்ச நீதிமன்றம் ஆகும்.\n\nSection::::ஆட்சித் துறை.\nஆட்சி முறைக்காக உள்ளூர் அளவில், வங்காளதேசம் மாவட்டங்களாகவும், வட்டங்களாகவும், ஊராட்சிகளாகவும் பிரிக்கப்பட்டுள்ளது. இவை அனைத்துக்கும் மக்களின் வாக்கு அடிப்படையில் தேர்ந்தெடுக்கப்பட்டோர் பதவியேற்பர்.\n"}
{"id": "262484", "url": "https://ta.wikipedia.org/wiki?curid=262484", "title": "தானுந்தி", "text": "தானுந்தி\n\nதானுந்தி (ஆங்கிலத்தில்: servomotor) சுழலும் அல்லது நேரியல் இயக்கியாகும்('actuator'), இது இயக்கியின் கோண மற்றும் நேரியல் இருப்பிடம், வேகம் மற்றும் முடுக்கம் ஆகியவற்றினை துல்லியமான கட்டுப்படுத்துகிறது.. இந்த மோட்டாரானது உணரி('sensor') மற்றும் வேகக் கட்டுப்பாடு கருவியுடன் இணைந்து இயக்கியின்('Actuator') நகர்வினை துல்லியமாக கட்டுப்படுத்துகிறது. \n\nதானுந்தி மூடிய சுற்றுக் கட்டுப்பாடு ('closed loop control') யுக்தியின் அடிப்படையில், இயக்கியின் தற்போதைய இருப்பிடத்தினை உணரிகளால் அறிந்து அதன் இறுதி இலக்கு அல்லது நகர்வினை கட்டுப்படுத்துகிறது. \n\nதானுந்திகள் அதிக செயல்திறன் தேவைப்படும் இடங்களான ரோபாடிக்ஸ், சி.என்.சி இயந்திரங்கள் அல்லது தானியங்கு உற்பத்தி நிலையங்களில் பயன்படுத்தப்படுகின்றன. மற்ற இடங்களில் திறந்த சுற்றுக் கட்டுப்பாடு ('open loop control') யுக்தியின் அடிப்படையில் இயங்கும் படிநிலை இயக்கிகள் பயன்படுகின்றன. தானுந்திகள் செயற்படும்பொழுது மட்டுமே மின்சாரத்தினை உபயோகிக்கிறது மற்ற நேரங்களில் இது இயங்கா('off') நிலையில் உள்ளன. ஆனால் படிநிலை இயக்கிகளில் மின்சாரம் தொடர்ந்து பயன்பாட்டில் இருக்கும்.\n"}
{"id": "262492", "url": "https://ta.wikipedia.org/wiki?curid=262492", "title": "வ உ சி பூங்கா, ஈரோடு", "text": "வ உ சி பூங்கா, ஈரோடு\n\nவ உ சிதம்பரனார் பூங்கா அல்லது வ உ சி பூங்கா என்றழைக்கப்படும் பூங்காவானது, தமிழ்நாட்டிலுள்ள ஈரோட்டில் அமைந்துள்ளது. இப்பூங்கா வளாகத்தில் பூங்கா மட்டுமின்றி, விளையாட்டு மைதானம், உள்விளையாட்டரங்கம், காலியிடம், ஆஞ்சநேயர் கோவில், அரசு அருங்காட்சியகம், சிறுவர் விளையாட்டரங்கம் உள்ளிட்டவை அமைந்துள்ளன. பத்திருபது ஆண்டுகளுக்கு முன் இங்கு வனவிலங்கு காட்சி சாலையும், சிறுவர்கள் பயணிக்கக்கூடிய தொடர்வண்டியும் இருந்தது, தற்போது இவை இல்லை. ஆண்டுதோறும் ஈரோடு புத்தகத் திருவிழா, வட்டரங்கு, விடுதலை நாள் விழா உள்ளிட்டவை, வ உ சி பூங்கா மைதானத்தில் நடைபெறும்.\n\nSection::::பூங்கா.\nபத்திருபது ஆண்டுகளுக்கு முன் வனவிலங்கு காட்சி சாலை, சிறுவர்கள் பயணிக்கக்கூடிய தொடர்வண்டி என பல்வேறு கேளிக்கைகளைக் கொண்டிருந்த இப்பூங்கா தற்போது பொலிவிழந்து காணப்படுகிறது. வெறும் மரங்களும், செடிகளும் மட்டுமே உள்ள இப்பூங்காவிற்கு காணும் பொங்கலன்று பெண்கள், குழந்தைகள் வந்து பொழுதைக் கழிக்கின்றனர்.\n\nSection::::விளையாட்டு மைதானம்.\nவ உ சிதம்பரம்பிள்ளையின் நினைவாக இங்கு ஒரு கால்பந்தாட்ட மைதானம் உள்ளது. இவ்வளாகம், ஈரோடு மாநகராட்சியின் கட்டுப்பாட்டில் உள்ளது. தமிழகத்தின் விளையாட்டு வளர்ச்சித்துறையால் நிர்வாகிக்கப்படுகிறது.\n\nSection::::உள்விளையாட்டரங்கம்.\nஇங்கு கால்பந்து, கைப்பந்து, கூடைப்பந்து, பேட்மின்டன் உள்ளிட்ட விளையாட்டுகளை நடத்துவதற்கும் வசதிகள் உள்ளது.\n\nSection::::ஆஞ்சநேயர் கோவில்.\nஈரோடு மாருதி ஆஞ்சநேயர் கோவில் இப்பூங்காவில் அமைந்துள்ளது. சனிக்கிழமை தோறும் சிறப்பு பூசைகள் செய்யப்படுகிறது. \n\nSection::::அரசு அருங்காட்சியகம்.\nஈரோடு அரசு அருங்காட்சியகம் பூங்காவின் வாயிலில், விளையாட்டு மைதானத்திற்கு அடுத்துள்ளது. இங்கு பல்வேறு கல்வெட்டுகளும், மண்பாண்டங்களும், சில சிற்பங்களும் பாதுகாக்கப்பட்டு வருகிறது.\n\nSection::::சிறுவர் விளையாட்டரங்கம்.\nசிறுவர்களுக்கு எனத் தனியாக விளையாட்டரங்கம் உள்ளது. இது ஆஞ்சநேயர் கோவிலுக்கு எதிர்திசையில் அமைந்துள்ளது.\n\nSection::::நீச்சல் குளம்.\nநீச்சல் பயிற்சி மற்றும் பொதுமக்கள் கட்டணம் செலுத்தி நீச்சல் செய்வதற்காகவும், நீச்சல்குளமும் இங்கு உள்ளது.\n\n"}
{"id": "262493", "url": "https://ta.wikipedia.org/wiki?curid=262493", "title": "செலீனியம் ஆக்சி இருகுளோரைடு", "text": "செலீனியம் ஆக்சி இருகுளோரைடு\n\nசெலீனியம் ஆக்சி இருகுளோரைடு \"(Selenium oxydichloride)\" என்பது SeOCl. என்ற மூலக்கூற்று வாய்ப்பாடு கொண்ட ஒரு வேதிச் சேர்மம் ஆகும். நீர்மமாகக் காணப்படும் இச்சேர்மத்தின் மின்கடவாப்பொருள் மாறிலி மதிப்பு 55 மற்றும் உயர் மின்கடத்துகை எண்மதிப்பும் கொண்டுள்ளது. இக்காரணங்களால் இச்சேர்மம் ஒரு கரைப்பானாக கவனத்தை ஈர்க்கிறது. அமைப்பின் அடிப்படையில் இது தையோனைல் குளோரைடை ஒத்திருக்கிறது மற்றும் இருமெத்தில் சல்பாக்சைடு இதற்கான வழங்கு கரைப்பானாக உள்ளது.\n\nSection::::தயாரிப்பு மற்றும் வினைகள்.\nசெலீனியம் ஈராக்சைடை இருகுளோரோ செலீனியசமிலத்துடன் சேர்த்து தொடர்ந்து நீர்நீக்கம்: செய்வதன் மூலமாக செலீனியம் ஆக்சி இருகுளோரைடைத் தயாரிக்கலாம். இம்முறை தவிர செலீனியம் ஆக்சி இருகுளோரைடை பல்வேறு முறைகளில் தயாரிக்க முடியும்.\nசெலீனியம் ஈராக்சைடும் செலீனியம் நாற்குளோரைடும் சேர்ந்து மறுபகிர்வு வினையின் மூலம் தயாரிக்கும் தொகுப்பு முறையே அசலான தயாரிப்பு முறையாகும். இச்சேர்மம் உடனடியாக நீராற்பகுப்பு அடைகிறது.\n\n"}
{"id": "262500", "url": "https://ta.wikipedia.org/wiki?curid=262500", "title": "ஆத்திரேலிய நிற அழகி", "text": "ஆத்திரேலிய நிற அழகி\n\nஆத்திரேலிய நிற அழகி (\"Australian painted lady\", \"Vanessa kershawi\") என்பது ஆத்திரேலியாவில் அதிகம் காணப்படும் பட்டாம்பூச்சி ஆகும்.\n\nஇது வரியன்கள் குடும்பத்தையும், வலசை போகும் 22 இனங்களைக் கொண்ட \"வனேசா\" இனத்தையும் சார்ந்தது. \n\n"}
{"id": "262507", "url": "https://ta.wikipedia.org/wiki?curid=262507", "title": "குடியேற்றவாதக் காலத்துக்கு முந்திய யாழ்ப்பாணச் சிற்பங்கள்", "text": "குடியேற்றவாதக் காலத்துக்கு முந்திய யாழ்ப்பாணச் சிற்பங்கள்\n\nகுடியேற்றவாதக் காலத்துக்கு முந்திய யாழ்ப்பாணச் சிற்பங்கள் என்பன, போர்த்துக்கேயர் யாழ்ப்பாணத்தைக் கைப்பற்றுவதற்கு முந்திய காலத்தைச் சேர்ந்தவையும், யாழ்ப்பாணக் குடாநாட்டைச் சேர்ந்த கோயில்களில் பயன்பாட்டில் இருந்தவையுமான இந்துக் கடவுட் சிற்பங்களைக் குறிக்கும். யாழ்ப்பாணத்தில் இருந்த நூற்றுக்கணக்கான இந்துக் கோயில்கள் 17ம் நூற்றாண்டுத் தொடக்கத்தில் போர்த்துக்கேயரால் முற்றாக அழிக்கப்பட்டதுடன், அதன் பின்னர் ஏறத்தாழ 175 ஆண்டுகள் இந்து சமயம் குடியேற்றவாத அரசுகளால் ஒடுக்கப்பட்டிருந்ததது. தற்காலத்தில் இருக்கும் யாழ்ப்பாணத்து இந்துக் கோயில்கள் அனைத்தும் 1790களுக்குப் பிற்பட்டவையே. இதனால், தற்காலத்து இந்துக் கோயில்களில் குடியேற்றவாதக் காலத்துக்கு முந்திய கடவுட் சிலைகள் கிடையா. அக்காலத்துச் சிலைகளாகத் தற்போது அடையாளம் காணப்பட்டவை அண்மைக் காலங்களில் தற்செயலாகக் குளங்களில் இருந்தும், நிலத்தின் கீழிருந்தும் கண்டுபிடிக்கப்பட்டவை. இவையும் எண்ணிக்கையில் மிகக் குறைவானவையே. இவற்றுட் பெரும்பாலானவை தற்போது யாழ்ப்பாண அருங்காட்சியகத்தில் வைக்கப்பட்டுள்ளன.\n\nSection::::பின்னணி.\n1620க்குப் பின்னர் போர்த்துக்கேய ஆட்சியாளர் யாழ்ப்பாணக் குடாநாட்டில் இருந்த இந்துக்கோயில்களை இடிக்கத்தொடங்கினர். கோயில்களில் இருந்த கடவுட் சிலைகளைக் காப்பாற்ற எண்ணிய மக்கள் அவற்றைப் போர்த்துக்கேயரின் கண்ணில் படாமலிருக்க அவற்றை மறைத்துவைக்கத் தலைப்பட்டனர். சிலர் அவற்றைக் கிணறு, குளம் முதலியவற்றில் போட்டு மறைத்தனர். சிலர் அவற்றைக் குழிதோண்டிப் புதைத்தனர். சாதகமான நிலைமை ஏற்பட்டதும் அவற்றை எடுத்து மீண்டும் கோயில்களில் நிலைப்படுத்தவேண்டும் என்பதே அவர்களது நோக்கமாக இருந்திருக்கும். ஆனால், இவ்வாறான நிலை விரைவில் ஏற்படாததால் மறைத்து வைத்தவர்கள் இறந்துபோக இச்சிலைகள் மறைக்கப்பட்ட இடங்கள் மறக்கப்பட்டுவிட்டன. \n\nSection::::கண்டுபிடிப்புக்கள்.\n20 ஆம் நூற்றாண்டின் பிற்பகுதித் தொடக்கத்தில், 1957ல் முதல் தொகுதிச் சிலைகள் நல்லூரிலுள்ள பூதராயர் குளத்தை ஆழமாக்கியபோது கிடைத்தன. 1979ல் யாழ்ப்பாணம் முசுலிம் வட்டாரத்தில் உள்ள கமால் வீதியில் வீடுகட்ட அத்திவாரம் வெட்டியபோது இரண்டு சிலைகள் கிடைத்தன. இதுபோல, வரலாற்று முக்கியத்துவம் கொண்ட யமுனா ஏரி அல்லது யமுனாரி எனப்படும் கேணியை ஆழமாக்கியபோது மரத்தாலான சிலையொன்று கிடைத்தது.\n\n\n"}
{"id": "262511", "url": "https://ta.wikipedia.org/wiki?curid=262511", "title": "பொட்டாசியம் அசைடு", "text": "பொட்டாசியம் அசைடு\n\nபொட்டாசியம் அசைடு \"(Potassium azide)\" என்பது KN என்ற மூலக்கூற்று வாய்ப்பாடு கொண்ட ஒரு கனிம வேதியல் சேர்மம் ஆகும். வெண்மை நிறத்தில் காணப்படும் இச்சேர்மம் தண்ணீரில் கரைகிறது. ஆய்வுக்கூடங்களில் வினைப்பொருளாகப் பயன்படுத்தப்படுகிறது. மண்ணில் நைட்ரசன் ஏற்றத்தை தடுக்கும் வேதிப்பொருளாக விளங்குகிறது.\n\nSection::::அமைப்பு.\nKN, RbN, CsN, மற்றும் TlN ஆகிய சேர்மங்கள் யாவும் ஒரே வகையான நாற்கோண மூலக்கூற்று அமைப்பிலேயே படிகமாகின்றன. அசைடானது நேரெதிரான மறைக்கப்பட்ட திசையமைவுகளில் எட்டு நேர்அயனிகளுடன் பிணைக்கப்பட்டுள்ளது. இந்நேர் அயனிகள் விளிம்புநிலை எட்டு நைட்ரசன் மையங்களுடன் பிணைக்கப்பட்டுள்ளன.\n\nSection::::தயாரிப்பு மற்றும் வினைகள்.\nபொட்டாசியம் கார்பனேட்டை அவ்விடத்தில் உருவான ஐதரசோயிக் அமிலத்துடன் சேர்த்து வினைப்படுத்துவதால் பொட்டாசியம் அசைடு தயாரிக்கலாம். மாறாக இதனையொத்த சோடியம் அசைடோ விசுலைசெனசு செயல்முறையில் சோடியம் அசைடையும் நைட்ரசு ஆக்சைடையும் சேர்த்து தயாரிக்கப்படுகிறது .\n\nசூடுபடுத்தும் போது அல்லது புற ஊதாக்கதிர் கதிர்வீச்சுக்கு உட்படுத்தும் போது பொட்டாசியம் உலோகமாகவும் நைட்ரசன் வாயுவாகவும் சிதைவடைகிறது . கார உலோக அசைடுகள் சிதைவடையும் வெப்ப அளவுகள் வருமாறு: NaN3 (275 °செ), KN3 (355 °செ), RbN3 (395 °செ), CsN3 (390 °செ).\n\nSection::::தீங்குகள்.\nசோடியம் அசைடு போலவே பொட்டாசியம் அசைடும் நச்சுத்தன்மை மிக்கது ஆகும். இதனுடன் தொடர்புடைய சோடியம் அசைடின் அதிகபட்ச அடர்த்தி ஏற்பு மதிப்பு மில்லியன் பகுதிகளுக்கு 0.07 பகுதிகளாகும். அசைடுகளின் நச்சுத்தன்மை அவற்றின் சைட்டோகுரோம் ஆக்சிடேசு எதிர்ப்பில் இருந்து தோன்றுகின்றன.\n"}
{"id": "262514", "url": "https://ta.wikipedia.org/wiki?curid=262514", "title": "சண்டேசுவரர் சிற்பம் (கமால் வீதி)", "text": "சண்டேசுவரர் சிற்பம் (கமால் வீதி)\n\nசண்டேசுவரர் சிற்பம் (கமால் வீதி), யாழ்ப்பாணம் முசுலிம் வட்டாரத்தில் உள்ள கமால் வீதியை அண்டியுள்ள நிலமொன்றில் வீடொன்றைக் கட்ட அத்திவாரம் வெட்டியபோது கண்டெடுக்கப்பட்ட சிற்பம் ஆகும். இது 10-12ம் நூற்றாண்டுக் காலப் பகுதியைச் சேர்ந்த சோழர் கலைப்பாணியில் அமைந்த சிற்பமாக அடையாளம் காணப்பட்டுள்ளது. யாழ்ப்பாணத்தைச் சேர்ந்த ஏதோவொரு கோயிலில் இருந்த இச்சிலையைப் போர்த்துக்கேயரிடம் இருந்து பாதுகாப்பதற்காக இவ்விடத்தில் புதைத்திருக்கலாம் எனக் கருதப்படுகிறது. இது இப்போது யாழ்ப்பாண அருங்காட்சியகத்தில் உள்ளது.\n\n"}
{"id": "262519", "url": "https://ta.wikipedia.org/wiki?curid=262519", "title": "நீல வசீகரன்", "text": "நீல வசீகரன்\n\nநீல வசீகரன் (\"Junonia orithya\") என்பது ஆப்பிரிக்கா முதல் தென், தென் கிழக்கு ஆசியா, ஆத்திரேலியா வரை காணப்படும் பல துணையினங்களுடன் காணபப்டும் வரியன்கள் குடும்ப பட்டாம்பூச்சி ஆகும்.\n\nஇந்தியாவில் நீல வசீகரன் எனும் பொருள் கொண்ட \"blue pansy\" எனவும், தென் ஆப்பிரிக்காவில் விழி வசீகரன் எனும் பொருள் கொண்ட \"eyed pansy\" எனவும் (அங்கு கருநீல வசீகரன் என்பது நீல வசீகரன் ஆகும்) அழைக்கப்படுகிறது. ஆத்திரேலியாவில் ஆயிரம் விழி வசீகரன் எனும் பொருள் கொண்ட \"blue argus\" என அழைக்கப்படுகிறது.\n"}
{"id": "262520", "url": "https://ta.wikipedia.org/wiki?curid=262520", "title": "தீச்சுடர் வரியன்", "text": "தீச்சுடர் வரியன்\n\nதீச்சுடர் வரியன் (\"Dryas iulia\", (\"பிழையாக \"julia\" என அழைக்கப்படுவதுண்டு\") பொதுவான ஆங்கிலப் பெயர்கள்: \"Julia Butterfly\", \"Julia Heliconian\", \"The Flame\", \"Flambeau\") என்பது வரியன்கள் குடும்ப பட்டாம்பூச்சியாகும். \"ரையாஸ்\" பேரினத்தை தனியாக பிரதிநிதித்துவப்படுத்தும் இது பிரேசில் முதல் தென் டெக்சஸ், புளோரிடா வரையான இடங்களுக்குரியது. ஆயினும் கோடையில் இதனை சிலவேளைகளில் வட, கிழக்கு நெப்ராஸ்கா பகுதிகளிலும் காணலாம். 15 இற்கு மேற்பட்ட துணையினங்கள் விபரிக்கப்பட்டுள்ளன.\n\n"}
{"id": "262523", "url": "https://ta.wikipedia.org/wiki?curid=262523", "title": "நீர் உடும்பு", "text": "நீர் உடும்பு\n\nநீர் உடும்பு (water monitor) என்பது ஒரு பெரிய உடும்பு இனமாகும். இது தென் மற்றும் தென்கிழக்கு ஆசியா.பகுதிகளில் இலங்கை, இந்தியா முதல் இந்தோசீனா , மலாய் தீபகற்பற்பம், இந்தோனேசியாவின் பல்வேறு தீவுகளில் நீர் சார்ந்த பகுதிகளில் வாழுகின்றது.\n\nஇவை ஒரு அனைத்துண்ணி, குளிர் இரத்தப்பிராணி ஆகும். இவ்வினங்கள் மலேய நீர் உடும்பு, ஆசிய நீர் உடும்பு, சாதாரண நீர் உடும்பு, இரு பட்டை நீர் உடும்பு, அரிசி பல்லி, மோதிரப் பல்லி, வெற்று பல்லி, குறியில்லா பல்லி என பலவாறு பெயர்களால் அழைக்கப்பட்டாலும், நீர் உடும்பு என பொதுவாக அழைக்கப்படுகிறது.\n\nSection::::விளக்கம்.\nஇது கூரான தலையும், மெல்லிய கழுத்தும், கொண்டது. \n40 செமீ (16 அங்குளம்) நீளமும், 1 கி.கி எடையும் கொண்டவை.பெண் உடும்புகள் 50 செமீ (20 அங்குளம்) நீளம் கொண்டவை. எவ்வாறாயினும் இவை தம்வாழ்நாளில் அதிகமாக வளர்கின்றன. ஆண் உடும்புகள் பெண் உடும்புகளைவிட பெரியதாக வளர்கின்றன. சில உடும்புகள் அரிதாக 1.5–2 மீட்டர் (4.9–6.6 அடி) நீளம்வரை காணப்படுகின்றன. இலங்கையில் ஒரு பதிவின்படி 3.21 மீட்டர் (10.5 அடி) நீள நீர் உடும்பு காணப்பட்டது. சாதாரணமாக இவற்றின் எடை 19.5 கி.கி வரை இருக்கும்.\n"}
{"id": "262548", "url": "https://ta.wikipedia.org/wiki?curid=262548", "title": "1701", "text": "1701\n\n1701 (MDCCI) ஒரு சனிக்கிழமையில் துவங்கிய ஒரு கிரிகோரியன் சாதாரண (நெட்டாண்டு அன்று) ஆகும். 11 நாட்கள் பின்தங்கிய பழைய ஜூலியன் நாட்காட்டியில் இது புதன்கிழமையில் ஆரம்பமானது. இது 18-ஆம் நூற்றாண்டின் முதலாவது ஆண்டாகும்..\n\n\n"}
{"id": "262558", "url": "https://ta.wikipedia.org/wiki?curid=262558", "title": "மைக்ரோசாப்ட் பவர்பொயின்ட்", "text": "மைக்ரோசாப்ட் பவர்பொயின்ட்\n\nமைக்ரோசாப்ட் பவர்பொயின்ட் (Microsoft PowerPoint) என்பது ஓர் இலத்திரனியல் நிகழ்த்துகை மென்பொருள் ஆகும். இதனை உருவாக்கியது மைக்ரோசாப்ட் நிறுவனமாகும். மே 22 ,1990 அன்று மைக்ரோசாப்ட் ஆபிஸின் ஒரு பகுதியாக மைக்ரோசாப்ட் பவர்பொயின்ட் தொடங்கப்பட்டது. இம்மென்பொருள் பல்லூடக நிகழ்த்துகைக்கு மிகவும் பயனுள்ளதாக இருப்பதுடன் தற்காலத்தில் அதிகமாகப் பயன்படுத்தப்படும் இலத்திரனியல் நிகழ்த்துகை மென்பொருள் ஆகும்.\n\n"}
{"id": "262560", "url": "https://ta.wikipedia.org/wiki?curid=262560", "title": "அரியநாயகம் சந்திரநேரு", "text": "அரியநாயகம் சந்திரநேரு\n\nஅரியநாயகம் சந்திரநேரு (15 அக்டோபர் 1944 - பெப்ரவரி 8, 2005) இலங்கைத் தமிழ் அரசியல்வாதியும், முன்னாள் நாடாளுமன்ற உறுப்பினரும், தொழிலதிபரும் ஆவார். மனித உரிமைகளுக்கான வடகிழக்கு செயலகத்தின் நிறுவன உறுப்பினராக இருந்தவர். 2005 பெப்ரவரி 7 இல் இடம்பெற்ற தாக்குதல் ஒன்றில் படுகாயம் அடைந்து பெப்ரவரி 8 இல் உயிரிழந்தார்.\n\nSection::::வாழ்க்கைக் குறிப்பு.\nஅரியநாயகம் சந்திரநேரு அம்பாறை மாவட்டம், திருக்கோவிலைச் சேர்ந்தவர். இவரது தந்தை \"அறப்போர்\" கே. ஏ. டபிள்யூ. அரியநாயகம் இலங்கைத் தமிழரசுக் கட்சியின் தீவிர ஆதரவாளர். புரட்டஸ்தாந்துக் கிறித்தவர்.\n\nசந்திரநேரு ஆரம்பத்தில் கல்பிட்டி மீன்பிடிக் கூட்டுத்தாபனத்தில் பணியாற்றினார். பின்னர் அரச சேவையில் இருந்து விலகி மாலைதீவுக் கப்பல் ஒன்றில் இரண்டாம் அதிகாரியாகப் பணியில் சேர்ந்தார். ஆறு ஆண்டுகளில் கப்பல் காப்டனாக பதவி உயர்வு பெற்றார். பல ஆண்டுகள் மாலைதீவுக் கப்பலில் பணியாற்றினார். இக்காலத்தில் சிங்களப் பெண் ஒருவரைத் திருமணம் புரிந்தார். எண்பதுகளின் நடுப்பகுதியில் விடுமுறையில் நாடு திரும்பிய போது பயங்கரவாதத் தடைச் சட்டத்தின் கீழ் பூசா தடுப்பு முகாமில் ஓராண்டுக்கும் மேலாகத் தடுத்து வைக்கப்பட்டார். சிறை வாழ்க்கை அவரை தமிழ்த் தேசியத்தின் பால் ஈர்த்தது. ஆயுதப் போராட்டத்திற்கு ஆதரவளிக்க ஆரம்பித்தார்.\n\n1990களில் இறுதியில் பணியில் இருந்து ஓய்வு பெற்று திருக்கோவில் திரும்பினார். அங்கு அவர் பல கடைகளைக் கொல்வனவு செய்து தொழிலதிபரானார்.\n\nSection::::அரசியலில்.\n2001 நாடாளுமன்றத் தேர்தலில் சந்திரநேரு அம்பாறை மாவட்டத்தில், தமிழ்த் தேசியக் கூட்டமைப்பு வேட்பாளராகப் போட்டியிட்டு 26,282 விருப்பு வாக்குகள் பெற்று வெற்றி பெற்று நாடாளுமன்றம் சென்றார். 2004 தேர்தலில் போட்டியிட்டு 25,572 விருப்பு வாக்குகள் பெற்றுத் தோல்வியடைந்தார்.\n\nSection::::படுகொலை.\nவிடுதலைப் புலிகளுக்கும், இலங்கை அரசுக்கும் இடையே அமைதி ஒப்பந்தம் நடைமுறையில் இருந்த காலகட்டத்தில், 2005 பெப்ரவரி 7 அன்று தமிழீழ விடுதலைப் புலிகள் அமைப்பின் மட்டக்களப்பு-அம்பாறை அரசியல் பொறுப்பாளர் இ. கௌசல்யனுடன் சந்திரநேரு பயணம் செய்த போது இவர்கள் சென்ற வாகனம் பொலன்னறுவை மாவட்டத்தில் தாக்குதலுக்குள்ளானதில் கௌசல்யன், மற்றும் மேஜர் புகழன் (சிவலிங்கம் சுரேஷ்), மேஜர் செந்தமிழன் (தம்பிராசா கந்தசாமி), 2ம் லெப்.விதிமாறன் (சிவபாதம் மதன்) ஆகிய மூன்று விடுதலைப் புலிகள், ஊர்தி ஓட்டுனர் விவேகானந்தமூர்த்தி ஆகியோர் கொல்லப்பட்டனர். படுகாயமடைந்து பொலன்னறுவை மருத்துவமனையில் அனுமதிக்கப்பட்ட சந்திரநேரு அடுத்த நாள் பெப்ரவரி 8 காலையில் உயிரிழந்தார். இத்தாக்குதலை அரசத் துணை இராணுவக் குழுவைச் சேர்ந்த கருணா நடத்தியதாக விடுதலைப் புலிகள் குற்றம் சாட்டினர்.}} விடுதலைப் புலிகள் அமைப்பு சந்திரநேருவிற்கு \"நாட்டுப்பற்றாளர் விருது\", மற்றும் \"மாமனிதர்\" விருதுகளை வழங்கிக் கௌரவித்தது.\n\nSection::::குடும்பம்.\nசந்திரநேருவிற்கு ஏழு பிள்ளைகள். இவர்களில் ஒருவர் முன்னாள் நாடாளுமன்ற உறுப்பினர் சந்திரநேரு சந்திரகாந்தன் ஆவார். சந்திரநேருவின் சகோதரர் ரூபன் மெதடித்த திருச்சபை மதகுருவாகப் பணியாற்றுகிறார்.\n"}
{"id": "262562", "url": "https://ta.wikipedia.org/wiki?curid=262562", "title": "ஏரிசு (தொன்மவியல்)", "text": "ஏரிசு (தொன்மவியல்)\n\nஏரிசு (Eris) என்பவர் கிரேக்கத் தொன்மவியலில் காணப்படும் ஒரு பெண் கடவுள் ஆவார். உரோமத் தொன்மவியலில் இவருக்கு ஒப்பானவர் டிசுகார்டியா ஆவார். இவர் கிரேக்கத் தொன்மவியலுக்கு அமைவாக குழப்பம், பூசல், பேதம் ஆகியவற்றுக்கான கடவுள் ஆவார். இவரைப் பிரதிநிதித்துவப்படுத்தும் அடையாளம் தங்க அப்பிள் ஆகும்.\n\n"}
{"id": "262567", "url": "https://ta.wikipedia.org/wiki?curid=262567", "title": "மஞ்சள் உடும்பு", "text": "மஞ்சள் உடும்பு\n\nமஞ்சள் உடும்பு அல்லது தங்க உடும்பு என்பது ஒரு உடும்பு ஆகும். இவை ஆசியாவில் காணப்படுகின்றன. \nSection::::விளக்கம்.\nமஞ்சள் உடும்பு செந்நிறம் கலந்த பழுப்பு நிறத்தில் காணப்படும். இதன் மூக்கு குறுகியும், வால் நீண்டும் இருக்கும். இவை நன்கு நீந்தக்கூடியவை. இவை நன்னீர் நண்டுகளையும், மீன்களையும் உணவாக உட்கொள்ளக்கூடியவை. \nநடுத்தர அளவிலான இந்த உடும்புகள் மூக்கில் இருந்து உடல் நீளம் 50 செ.மீ (1 அடி 8) ஆகும். வாலோடு மொத்தமாக 100 செ.மீ நீளம் கொண்டது.\nSection::::பரவல்.\nசிந்து, கங்கை, பிரம்மபுத்திரா ஆறுகள் பாய்கின்ற இந்தியா, பாக்கித்தான், நேபாளம், வங்காளம் ஆகிய பகுதிகளில் உள்ள ஆற்றுச் சமவெளிகளில் இவை காணப்படுகின்றன.\n"}
{"id": "262572", "url": "https://ta.wikipedia.org/wiki?curid=262572", "title": "மகிசாசுரமர்த்தனி சிற்பம் (கமால் வீதி)", "text": "மகிசாசுரமர்த்தனி சிற்பம் (கமால் வீதி)\n\nமகிசாசுரமர்த்தனி சிற்பம் (கமால் வீதி), யாழ்ப்பாணம் முசுலிம் வட்டாரத்தில் உள்ள கமால் வீதியை அண்டியுள்ள நிலமொன்றில் வீடொன்றைக் கட்ட அத்திவாரம் வெட்டியபோது கண்டெடுக்கப்பட்ட சிற்பம் ஆகும். செப்பினால் செய்யப்பட்ட இச்சிலை 14-16ம் நூற்றாண்டுக் காலப் பகுதியைச் சேர்ந்த சிற்பமாக அடையாளம் காணப்பட்டுள்ளது. யாழ்ப்பாணத்தைச் சேர்ந்த ஏதோவொரு கோயிலில் இருந்த இச்சிலையைப் போர்த்துக்கேயரிடம் இருந்து பாதுகாப்பதற்காக இவ்விடத்தில் புதைத்திருக்கலாம் எனக் கருதப்படுகிறது. இது இப்போது யாழ்ப்பாண அருங்காட்சியகத்தில் உள்ளது.\n\n1979ம் ஆண்டில் இச்சிலை கண்டுபிடிக்கப்பட்டபோது இதுபற்றிக் கட்டுரை எழுதிய பேராசிரியர் இந்திரபாலா, இது மகிசாசுரமர்த்தனியாக இருக்காது என்றும் நந்தா எனப்படும் தெய்வமாக இருக்கலாம் என்றும் கருத்து வெளியிட்டிருந்தார். எனினும் இதுபற்றி மேலும் ஆராயவேண்டும் என்பதே அவரது கருத்தாக இருந்தது.\n\nSection::::அமைப்பு.\nமேற்புறம் அகன்று கீழ்ப்புறம் ஒடுங்கிய முட்டைவடிவ அமைப்பிலான திருவாசியையும் சதுரவடிவப் பீடத்தில் அமைந்த வட்டமான தாமரையின்மேல் பெண் தெய்வச் சிலை நிற்கும் நிலையில் காணப்படுகிறது. பீடத்தின் முன்பகுதியில் புடைப்புச் சிற்பமாக எருமை வடிவம் புடைப்புச் சிற்பமாக அமைந்துள்ளது.\n\n"}
{"id": "262575", "url": "https://ta.wikipedia.org/wiki?curid=262575", "title": "இராஜபக்சே ஒரு போர்க்குற்றவாளி (நூல்)", "text": "இராஜபக்சே ஒரு போர்க்குற்றவாளி (நூல்)\n\nஇராஜபக்சே ஒரு போர்க்குற்றவாளி (டப்ளின் தீர்ப்பு) என்னும் நூல் பூங்குழலி என்பவரால் தமிழில் மொழியாக்கம் செய்யப்பட்ட நூல் ஆகும்.\n\nSection::::நூல் அறிமுகம்.\nஇந்த நூல் ஈழப் போர் குறித்து டப்ளின் தீர்ப்பாயத்தீர்ப்பின் முழுவிவரம் ஆகும். இந்த நூலுக்கு கண குறிஞ்சி நூலறிமுகம் செய்துள்ளார். இந்த நூல் 2010, பிப்ரவரி இல் வெளியான தலித்முரசில் முழுவதுமாக வெளியிடப்பட்டதாக கண குறிஞ்சி குறிப்பிட்டு, இத்தீர்ப்பினை பட்டிதொட்டி எல்லாம் எடுத்துச்செல்ல வேண்டியது நமது கடமை எனக் கூறுகின்றார்.\n\nSection::::நூல் பதிப்பு விவரங்கள்.\nஇந்த நூலில் நிரந்தர மக்கள் தீர்ப்பாயம் ஓர் அறிமுகம், குற்றச்சாட்டுகள், போர் நிறுத்தமும் அமைதிப் பேச்சு வார்த்தைகளின் முறிவும், போரின் இறுதி வாரங்களில் நடைபெற்ற அட்டூழியங்கள், ஆவணங்களின் திறனாய்வு, பரிந்துரைகள், இறுதிக்குறிப்புகள், நிகழ்ச்சி நிரல், அநீதியின் வரலாற்றுக்கு முற்றுப்புள்ளி வைப்போம், பன்னாட்டுச் சட்டங்களின்படி ஈழத்தமிழர்களின் உரிமைகள் என்னும் தலைப்புகளில் விளக்கப்பட்டுள்ளது.\n\n"}
{"id": "262576", "url": "https://ta.wikipedia.org/wiki?curid=262576", "title": "சிண்டி கோமசு", "text": "சிண்டி கோமசு\n\nசிண்டி கோமசு (\"Cindy Gomez\") என்பவர் பாடகர், பாடலாசிரியர், நடிகர், உருமாதிரிக் கலைஞர் ஆவார். இவர் ஆங்கிலம், இத்தாலியம், இந்தி, இலத்தீன், எசுப்பானியம், கண்டோனீயம், பிரான்சியம், மண்டரின் ஆகிய எட்டு மொழிகளில் பாடக்கூடியவர்.\n\nSection::::வாழ்க்கை.\nசிண்டி கோமசு எட்டாவது அகவையிலிருந்தே பாடத் தொடங்கி விட்டார். இவர் கனடாவில் இடம்பெற்ற இலத்தீன் அமெரிக்க அழகிப் போட்டியிலும் பட்டம் வென்றார். இதன் பின்னர் கனேடியத் தேசியக் கண்காட்சி, கனடாவின் உவொண்டலாந்து போன்ற இடங்களில் இடம்பெற்ற நிகழ்ச்சிகளில் கலந்து கொண்டார்.\n\n2002இல், தெலுத்து இரெக்கோட்சு (Stealth Records) வெளியிட்ட, உரோசர் சாஞ்செசின் இரிலீசு இயுவர்செல்பு-இபிசா 2002 என்ற இசைத்தொகுப்பில் பவுண்டிங்கு இயுவர் சோல் (Pounding Your Soul) என்ற மின்னணுவியல் நடனப் பாடலைச் சிண்டி கோமசு பாடினார். அதே ஆண்டில், இலெபிட்டு பிகைண்டு II: திரிபுலேசன் போர்சு என்ற திரைப்படத்திலும் நடித்தார். இது இவர் நடித்த முதலாவது திரைப்படம் ஆகும்.\n\n2003இல், துவட்டு சற்றுவூட்டின் இசையில், பிறின்சு ஒவ்வு பேர்சியா: தெ சாண்டுசு ஒவ்வு தைம் என்ற ஆட்டத்திற்காக, தைம் ஒனிலி நோசு (Time Only Knows) என்ற பாடலை இவர் பாடினார். நிகழ்பட ஆட்டங்களில் இடம்பெற்ற ஒரு சிறந்த பாடலாக இது கருதப்படுகின்றது.\n\n"}
{"id": "262583", "url": "https://ta.wikipedia.org/wiki?curid=262583", "title": "சவுக்கடி படுகொலைகள்", "text": "சவுக்கடி படுகொலைகள்\n\nசவுக்கடி படுகொலைகள் என்பது இலங்கையின் கிழக்கே உள்ள மட்டக்களப்பு மாவட்டத்திலுள்ள சவுக்கடி என்ற கடலோர மீனவக் கிராமத்தில் உள்ள பெண்கள், குழந்தைகள் உட்பட 31 தமிழர்கள், 20 செப்டம்பர் 1990 அன்று காலையில் சீருடை அணிந்த குழுவினரால், துப்பாக்கி மற்றும் கூரிய ஆயுதங்களால் படுகொலை செய்யப்பட்டு, சவங்களை குழிக்குள் தள்ளி தீயிட்டு எரிக்கப்பட்ட கொடுமையான நிகழ்வாகும். சவுக்கடி கிராமம், ஏறாவூர் எனும் முஸ்லிம்கள் அதிகம் வாழும் நகரத்தின் அருகில் அமைந்துள்ளதால், இந்தப் படுகொலையுடன் முஸ்லிம்களும் தொடர்புபட்டிருப்பதாக தமிழர்கள் ஐயம் கொண்டனர். மேலும் படுகொலை புரிந்தவர்கள் தமிழிலும், சிங்களத்திலும் பேசியதாக உள்ளூர் மக்கள் தெரிவித்தனர். இதுவரை இப்படுகொலை செய்தவர்களை கண்டுபிடிக்க காவல் துறையால் இயலவில்லை. \n"}
{"id": "262586", "url": "https://ta.wikipedia.org/wiki?curid=262586", "title": "கிரேடியன்", "text": "கிரேடியன்\n\nகோண் அல்லது கிரேடியன் (\"gon\" , \"gradian\") என்பது தளத்திலமையும் கோணங்களின் அளவுகளைக் குறிக்கப் பயன்படுத்தப்படும் அலகுகளுள் ஒரு வகை. ஒரு கிரேடியனின் அளவு, ஒரு சுற்றின் அளவில் பங்காகவும், ஒரு பாகையின் அளவில் பங்காகவும், ஒரு ரேடியனில் பங்காகவும் உள்ளது.\n\nகிரேட், கிரேடு (\"grad\", \"grade\" ) என்பன கிரேடியனுக்கான மாற்றுப் பெயர்கள். \"gon\"-என்பது கோணத்தைக் குறிக்கும் கிரேக்கச் சொல்லான \"γωνία\"/\"gōnía\" இலிருந்து உருவான சொல்.\n\nஐரோப்பிய நாடுகளில் ஒரு கிரேடின் நூற்றில் ஒரு பங்கைக் குறிப்பதற்கு செண்டிகிரேடு (\"centigrade\"), ஆயிரத்தில் ஒரு பங்கைக் குறிக்க மிரியோகிரேடு (\"myriograde\") என்ற பெயர்கள் பயன்பாட்டில் இருந்தன. செண்டிகிரேடு என்பது கோணத்தின் அலகாக இருந்ததால் குழப்பம் ஏற்படாதிருக்கும் பொருட்டு, வெப்ப அலகான செண்டிகிரேடுக்கு செல்சியசு என மாற்றுப்பெயர் தரப்பட்டது.\n\nSection::::பயன்கள்.\nஒவ்வொரு காற்பகுதியும் 100 கிரேடுகளாக எடுத்துக்கொள்ளப்படுகிறது.\nகிரேடியனை அலகாகப் பயன்படுத்தும்போது, ஒரு கோணத்தில் அடங்கிய செங்கோணங்களை எளிதாகக் கணக்கிடலாம். ஆனால் இவ்வலகு முறையில் 30° , 60° போன்ற கோணங்களைப் பின்னங்களாகத்தான் குறிக்க முடியும்:\n\nஒரு மணி நேரத்தில் ( நாள்) பூமி சுழலும் கோணவளவு 15° = 16 கிரேடு.\n\nசிக்கலெண் தளத்தில் திசைகன்களை எடுத்துக்கொள்ளும் போதும் கிரேடியன் பயனுள்ளதாக இருக்கும். சிக்கலெண் தளத்தில் உள்ள ஒரு திசையனின் கற்பனை அலகின் அடுக்கு, நேர் x-அச்சிலிருந்து அத்திசையனின் கோணத்திற்குச் (கோணவீச்சு) சமமாக ஹெக்டாகிரேடியனில் (100 கிரேடு) அமைந்திருக்கும்: :formula_1 இன் கோணவீச்சு formula_2 கிரேடு\n\nSection::::அளக்கையியலில் பயன்பாடு.\nஉலகின் பலபாகங்களிலும் அளக்கையியலில் (surveying) கோணத்தின் இயல்பான அலகாகக் கிரேடியன் பயன்படுத்தப்படுகிறது. அளக்கையியலில்\n\nகிரேடியனின் உட்பிரிவு அலகுகள்:\n\n"}
{"id": "262590", "url": "https://ta.wikipedia.org/wiki?curid=262590", "title": "பொட்டாசியம் நையோபேட்டு", "text": "பொட்டாசியம் நையோபேட்டு\n\nபொட்டாசியம் நையோபேட்டு \"(Potassium niobate)\" என்பது KNbO என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். பெரோவ்சிகைட்டு அயமின் படிகமான இது நேரியல்சாரா ஒளியியல் குணகப் பண்புகளைப் பெற்றுள்ளது. பொட்டாசியம் நையோபேட்டால் ஆன நானோ கம்பிகள் இசைவிப்பு ஒரியல்பு ஒளியை உருவாக்கப் பயன்படுத்தப்படுகின்றன. எலிகளுக்கு வாய்வழி கொடுக்கும் போது இதன் உயிர் போக்கும் LD50 அளவு 3000 மி.கி/கி.கி ஆகும்.\n\nSection::::பயன்கள்.\nபொருள் அறிவியல் ஆய்வுகளில் பொட்டாசியம் நையோபேட்டு சீரொளி அல்லது லேசர், \nதுளிமம் தொலைப்பெயர்ச்சி, போன்ற பல்வேறு பிரிவுகளிலும் பயன்படுகிறது. மேலும் துகள்ம இணைபொருட்களின் ஒளியியல் பண்புகளை ஆய்வு செய்யவும் பொட்டாசியம் நையோபேட்டு பயன்படுகிறது\n\nமின்னணு நினைவு தேக்கக பயன்பாட்டுடன் கூடுதலாக ஒத்ததிர் இரட்டிப்பு தொழில்நுட்பத்திலும் பொட்டாசியம் நையோபேட்டு பயன்படுத்தப்படுகிறது. இத்தொழில்நுட்பம் {[ஐ.பி.எம். அல்மாடென் ஆய்வு மையம்|ஐ.பி.எம். அல்மாடென் ஆய்வு மையத்தால்]] உருவாக்கப்பட்டதாகும். இதன்மூலம் சிறிய அகச்சிவப்பு லேசர்களை நீலநிற ஒளியாக வெளியிட முடியும். பொட்டாசியம் நையோபேட்டைச் சார்ந்துள்ள, நீலநிற லேசர்களை உற்பத்தி செய்வதற்கான இத்திட்டம் இக்கட்டான தொழில்நுட்ப திட்டமாகக் கருதப்படுகிறது. \n"}
{"id": "262593", "url": "https://ta.wikipedia.org/wiki?curid=262593", "title": "பொட்டாசியம் பெராக்சைடு", "text": "பொட்டாசியம் பெராக்சைடு\n\nபொட்டாசியம் பெராக்சைடு \"(Potassium peroxide)\" என்பது KO. என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். பொட்டாசியம் ஆக்சிசனுடன் காற்றில் எரியும்போது பொட்டாசியம் பெராக்சைடு (KO) பொட்டாசியம் ஆக்சைடு (KO) பொட்டாசியம் மேலாக்சைடு (KO) ஆகியன உருவாகின்றன.\n\nபொட்டாசியம் பெராக்சைடு தண்ணீருடன் வினைபுரிந்து பொட்டாசியம் ஐதராக்சைடையும் ஆக்சிசனையும் கொடுக்கிறது.\n"}
{"id": "262594", "url": "https://ta.wikipedia.org/wiki?curid=262594", "title": "இந்துஸ்தான் கலை அறிவியல் கல்லூரி", "text": "இந்துஸ்தான் கலை அறிவியல் கல்லூரி\n\nஇந்துஸ்தான் கலை அறிவியல் கல்லூரி இந்தியாவின் கோவையில் இயங்கிவரும் கலை அறிவியல் கல்லூரியாகும். இது இந்துஸ்தான் கல்வி நிறுவனத்திற்கு சொந்தமான கல்லூரியாகும். இக்கல்லூரி பாரதியார் பல்கலைக்கழகத்தின் இணைப்புக் கல்லூரியாக விளங்கி வருகிறது. இக்கல்லூரியில், கலை அறிவியல் பாடங்களில் இளநிலைப் பட்டம், மற்றும் முதுநிலை பட்டப் படிப்புகள் வழங்கப்படுகின்றன.\n\nகோவை அவினாசி சாலையில், நவ இந்தியாவில் அமைந்துள்ள இக்கல்லூரியானது கோயம்புத்தூர் மாவட்டத்திலுள்ள முக்கியமான கலைக்கல்லூரிகளில் ஒன்றாக விளங்குகிறது. 2018 ஆண்டு காலகட்டத்தில் இங்கு 10000க்கும் மேற்பட்ட மாணவர்கள் பயில்கின்றனர். இக்கல்லூரி 2016இல் தன்னாட்சிக் கல்லூரியானது.\n\nSection::::வழங்கப்படும் படிப்புகள்.\nஇங்கு 25 இளங்கலைப் பாடப் பிரிவு துறைகளும், 19 முதுகலைப் பாடப் பிரிவு துறைகளும், 11 ஆராய்ச்சிப் படிப்புகளும் உள்ளன. \n"}
{"id": "262597", "url": "https://ta.wikipedia.org/wiki?curid=262597", "title": "சிறுதானியம்", "text": "சிறுதானியம்\n\nசிறுதானியம் (\"Millet\") என்பது வரகு, சாமை, தினை, குதிரைவாலி, கம்பு, கேழ்வரகு, சோளம் ஆகிய உருவில் சிறியதாக உள்ள தானிய வகைகளைக் குறிக்கும்.\n\nசிறுதானியங்கள் பழந்தமிழர் உணவில் பெரும் பங்கு வகித்தது என்பதை பல்வேறு சங்க இலக்கியங்கள் வாயிலாக அறியமுடிகிறது. மேலும் திருக்குறளில் பல்வேறு பாக்களில் பனை என்பதற்கு எதிர்பதமாய் தினை பயன்படுத்தப்பட்டுள்ளது. மேலும் வள்ளியை முருகன் தினைக்களத்தில் சந்தித்ததை வள்ளி திருமண கதைப் போக்கில் அறிகிறோம். இவ்வகைத் தகவல்கள் வாயிலாக சிறுதானியம் என்பது பாரம்பரிய உணவு என நிறுவயியலும்.\n\nபாரம்பரிய உணவு வகைகளில் உடலுக்குத் தேவையான ஊட்டச்சத்தினை சிறுதானியங்கள் அளிக்கின்றன என்று உணவியல் நிபுணர்கள் கூறுகின்றனர். மேலும் இன்றைய காலச்சுழலான குறைவான மழைப் பொழிவு, குன்றிய மண்வளம், தேவைக்கதிகமான உரப்பயன் பாடு அது ஏற்படுத்தும் சூழல் கேடுகள், வேளாண் இடுபொருள் விலை ஏற்றம் போன்றவை சிறுதானியமே வருங்கால உணவு என கருத வழிவகுக்கிறது.\n\nSection::::மேற்கோள்கள்.\n3. சிறுதானியங்களை ஏன் பயன்படுத்த வேண்டும்?\n"}
{"id": "262600", "url": "https://ta.wikipedia.org/wiki?curid=262600", "title": "பொட்டாசியம் பெர்சல்பேட்டு", "text": "பொட்டாசியம் பெர்சல்பேட்டு\n\nபொட்டாசியம் பெர்சல்பேட்டு \"(Potassium persulfate)\" என்பது KSO என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். பொட்டாசியம் பெராக்சி இருசல்பேட்டு என்றும் அழைக்கப்படும் இச்சேர்மம் வெண்மை நிறத் திண்மமாகவும் தண்ணீரில் நன்றாகக் கரையக்கூடியதாகவும் உள்ளது. வலிமையான ஆக்சிசனேற்றியாகச் செயல்படும் இவ்வுப்பு பலபடியாதல் வினைகளை தொடங்கி வைக்கும் சேர்மமாக விளங்குகிறது.\n\nSection::::தயாரிப்பு.\nகந்தக அமிலத்தில் இட்ட பொட்டாசியம் பைசல்பேட்டின் குளிர்ந்த கரைசலை அதிக மின்னடர்த்தியில் மின்னாற்பகுப்பு செய்து பொட்டாசியம் பெர்சல்பேட்டைத் தயாரிக்கலாம் \n\nபொட்டாசியம் பைசல்பேட்டுடன் (KHSO4) அதிக கரைதிறன் கொண்ட உப்பான அமோனியம் பெராக்சி இருசல்பேட்டு (NH4)2S2O8. கரைசலைச் சேர்த்து வினைபுரியச் செய்தும் பொட்டாசியம் பெர்சல்பேட்டைத் தயாரிக்கலாம். பொதுவாக பொட்டாசியத்தின் சல்பேட்டு உப்பை புளோரினைப் பயன்படுத்தி ஆக்சிசனேற்றம் செய்வதன் மூலம் பொட்டாசியம் பெர்சல்பேட்டைத் தயாரிப்பது உரிய வழிமுறையாகும்.\n\nSection::::பயன்கள்.\nஇவ்வுப்பு பல ஆல்கீன்களின் சிடைரின்-பியூட்டாடையீன் ரப்பர், பல்நாற்புளோரோ எத்திலீன் போன்ற பலபடியாக்கல் வினைகளையும் அவற்றைச் சார்ந்த பொருட்கள் தயாரிப்பதற்கான வினையையும் தொடங்கி வைக்கிறது. கரைசலாக இருக்கும்போது இவ்விரு எதிர் அயனிச் சேர்மம் பிரிகையடைந்து தனி உறுப்புகளாக மாறுகிறது:.\n\nபீனால்களின் எல்ப்சு பெர்சல்பேட்டு ஆக்சிசனேற்ற வினையில் இது ஆக்சிசனேற்றியாகச் செயல்படுவது போல கரிம வேதியியல்|கரிம வேதியியலில்]] ஆக்சிசனேற்றியாகப் பயன்படுத்தப்படுகிறது.\n\nஒரு வலுவான வெளுக்கும் முகவராக இது ஐதரசன் பெராக்சைடுடன் சேர்க்கப்பட்டு தலைமுடி சாயங்களை வெளுக்கும் பொருளாகப் பயன்படுத்தப்படுகிறது.\n\nசுற்றுச்சூழல் மாதிரிகளுக்கு குறிப்பாக நீர்க்கரைசல்களுடன் ஒரு ஆக்சிசனேற்றியாகச் செயல்பட்டு நைட்ரசன் அடங்கிய சேர்மங்களை உறுதிப்படுத்த இச்சேர்மம் உதவுகிறது.\n\nSection::::முன்னெச்சரிக்கை.\nவலுவான ஆக்சிசனேற்றியாக இருப்பதால் கரிமச் சேர்மங்களுடன் பொருந்தாமல் முரண்பட்டு காணப்படுகிறது.\n"}
{"id": "262606", "url": "https://ta.wikipedia.org/wiki?curid=262606", "title": "சுவேலோ புரூக்", "text": "சுவேலோ புரூக்\n\nசுவேலோ புரூக் என்பது அமெரிக்க ஐக்கிய நாட்டின் நியூ செர்சி மாகாணத்திலுள்ள டெவில்சு புரூக் ஆற்றின் துணை ஆறாகும். சுவேலோ புரூக்கானது டெவில்சு புரூக் ஆற்றிற்கு இணையாக ஓடுகிறது. இந்த ஆறும், மிடில்செக்சு, மெர்சர் கவுண்டிகளுக்கு பாய்கிறது.\n\nSection::::மார்க்கம்.\nசுவேலோ புரூக்கின் மூலம் , பகுதியில் ரோசுமூர் குடியிருப்பு பகுதிக்கு அருகாமையில் உள்ளது. இது டெவில்சு புரூக்கின் அருகில் . வரை பாய்கிறது.\n\nSection::::அணுகுமுறை.\nசாலை நெடுவிலும், டெவில்சு புரூக் அருகிலும் சுவேலோ புரூக்கானது அணுகுவதற்கு ஏற்றவாறு அமைந்துள்ளது.\n\n"}
{"id": "262639", "url": "https://ta.wikipedia.org/wiki?curid=262639", "title": "சனீசுவரன் சிற்பம் (பூதவராயர் குளம்)", "text": "சனீசுவரன் சிற்பம் (பூதவராயர் குளம்)\n\nசனீசுவரன் சிற்பம் (பூதராயர் குளம்), நல்லூரில், தற்போது சட்டநாதர் சிவன் கோயில் அமைந்திருக்கும் இடத்துக்கு அண்மையில் உள்ள பூதராயர் குளத்தை ஆழமாக்கும் முயற்சியின்போது 1957ம் ஆண்டில் கண்டெடுக்கப்பட்ட பல கருங்கற் சிலைகளுள் ஒன்று. இது 10-12ம் நூற்றாண்டுக் காலப் பகுதியைச் சேர்ந்த சோழர் கலைப்பாணியில் அமைந்த சிற்பமாக அடையாளம் காணப்பட்டுள்ளது. யாழ்ப்பாணத்தைச் சேர்ந்த ஏதோவொரு கோயிலில் இருந்த இச்சிலையைப் போர்த்துக்கேயரிடம் இருந்து பாதுகாப்பதற்காக இவ்விடத்தில் புதைத்திருக்கலாம் எனக் கருதப்படுகிறது. இது இப்போது யாழ்ப்பாண அருங்காட்சியகத்தில் உள்ளது.\n\nSection::::அமைப்பு.\nஇச்சிற்பத்தில் சனீசுவரன் வலதுகாலை மடித்தும் இடதுகாலைத் தொங்கவிட்டபடியும் அவரது வாகனமாகக் கருதப்படும் காகத்தின்மீது அமர்ந்திருப்பதாக வடிவமைக்கப்பட்டுள்ளது. சமபங்க நிலையில் அமைக்கப்பட்டுள்ள் இச்சிற்பத்தில் சனீசுவரனுக்கு நான்கு கைகள் உள்ளன. வலது பக்கக் கைகளில் மேற்கை உடைந்து காணப்படுகிறது. கீழ்க்கை அபயம் வழங்கும் நிலையில் உள்ளது. இடது மேற்கையில் பாசத்தை வைத்துள்ள சனீசுவரனின் இடது கீழ்க்கை வரதஹஸ்தம் எனப்படும் நிலையில் உள்ளது.\n\n"}
{"id": "262640", "url": "https://ta.wikipedia.org/wiki?curid=262640", "title": "பொட்டாசியம் ஐதரைடு", "text": "பொட்டாசியம் ஐதரைடு\n\nபொட்டாசியம் ஐதரைடு \"(Potassium hydride)\" என்பது KH என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். பொட்டாசியம் மற்றும் ஐதரசன் சேர்ந்து உருவாகும் இச்சேர்மம் வெண்மை நிறத் திண்மமாகவும் வணிக மாதிரிகள் சாம்பல் நிறத்திலும் காணப்படுகின்றன. வலிமையான காரமாகிய பொட்டாசியம் ஐதரைடு தீவிரமாகவும் அபாயகரமாகவும் வினைபுரியும் தன்மையைக் கொண்டுள்ளது. கரிமத் தொகுப்பு வினைகளில் மிகவும் பயனுள்ளதாக விளங்கும் இதை கனிம எண்ணெயின் நீர்மக் குழம்பு (~35%) அல்லது சிலசமயங்களில் பாரஃபின் மெழுகு என்ற வணிகப் பெயர்களில் விற்பனை செய்கிறார்கள்.\n\nSection::::தயாரிப்பு.\nபொட்டாசியம் மற்றும் ஐதரசன் இரண்டும் நேரடியாக வினைபுரிந்து பொட்டாசியம் ஐதரைடு உருவாகிறது.\n\n1807 ஆம் ஆண்டில் அம்பரி டேவி பொட்டாசியத்தைக் கண்டறிந்த பின்னர் சிலநாட்களிலேயே இவ்வினையைக் கண்டறிந்தார். ஐதரசன் சூழலில் கொதிநிலைக்குச் சற்று குறைவாக பொட்டாசியத்தைச் சூடாக்கும் போது இவ்வினை நிகழ்வதை அவர் கண்டறிந்தார்.\n\nபொட்டாசியம் ஐதரைடு கரிமக் கரைப்பான்களில் கரைவதில்லை, ஆனால் உருகிய சோடியம் ஐதராக்சைடு போன்ற உருகிய ஐதராக்சைடு மற்றும் உப்புக் கலவைகளில் கரைகிறது.\n\nSection::::பயன்கள்.\nபொட்டாசியம் ஐதரைடு தண்ணீருடன் வினைபுரிந்து பொட்டாசியம் ஐதராக்சைடு மற்றும் ஐதரசன் வாயுவைக் கொடுக்கிறது.\n\nசோடியம் ஐதரைடை விட பொட்டாசியம் ஐதரைடு வலிமையான காரமாக இருக்கிறது. குறிப்பிட்ட வகை கார்பனயில் சேர்மங்கள் மற்றும் அமீன்களில் புரோட்டான் நீக்கம் செய்து ஈனோலேட்டுகள் மற்றும் அமைடுகள் உருவாக்குவதில் பொட்டாசியம் ஐதரைடு பயன்படுத்தப்படுகிறது. \n\nSection::::பாதுகாப்பு.\nபொட்டாசியம் ஐதரைடு காற்றில் தீப்பற்றும் இயல்புடையது. அமிலங்களுடன் தீவிரமாக வினைபுரியக்கூடியது. ஆக்சிசன் உட்பட ஆக்சிசனேற்றிகளுடன் தொடர்பு கொள்ள நேர்ந்தாலேயே தீப்பற்றும் தன்மை கொண்டது.\n"}
{"id": "262641", "url": "https://ta.wikipedia.org/wiki?curid=262641", "title": "தட்சிணாமூர்த்தி சிற்பம் (பூதவராயர் குளம்)", "text": "தட்சிணாமூர்த்தி சிற்பம் (பூதவராயர் குளம்)\n\nதட்சிணாமூர்த்தி சிற்பம் (பூதராயர் குளம்), நல்லூரில், தற்போது சட்டநாதர் சிவன் கோயில் அமைந்திருக்கும் இடத்துக்கு அண்மையில் உள்ள பூதராயர் குளத்தை ஆழமாக்கும் முயற்சியின்போது 1957ம் ஆண்டில் கண்டெடுக்கப்பட்ட பல சிலைகளுள் ஒன்று. இது 10-12ம் நூற்றாண்டுக் காலப் பகுதியைச் சேர்ந்த சோழர் கலைப்பாணியில் அமைந்த சிற்பமாக அடையாளம் காணப்பட்டுள்ளது. யாழ்ப்பாணத்தைச் சேர்ந்த ஏதோவொரு கோயிலில் இருந்த இச்சிலையைப் போர்த்துக்கேயரிடம் இருந்து பாதுகாப்பதற்காக இவ்விடத்தில் புதைத்திருக்கலாம் எனக் கருதப்படுகிறது. இது இப்போது யாழ்ப்பாண அருங்காட்சியகத்தில் உள்ளது.\n\n"}
{"id": "262644", "url": "https://ta.wikipedia.org/wiki?curid=262644", "title": "பொட்டாசியம் செலீனேட்டு", "text": "பொட்டாசியம் செலீனேட்டு\n\nபொட்டாசியம் செலீனேட்டு \"(Potassium selenate )\" என்பது , என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். செலீனிக் அமிலத்தின் பொட்டாசியம் உப்பான இச்சேர்மம் வெண்மை நிறத் திண்மமாக நெடியற்று காணப்படுகிறது. ஒளிப்படவியல் துறையில் பொட்டாசியம் செலீனேட்டு பயன்படுத்தப்படுகிறது.\n\nSection::::தயாரிப்பு.\nசெலீனியம் ஆக்சைடுடன் பொட்டாசியம் ஐதராக்சைடு சேர்ந்து பொட்டாசியம் செலினேட்டு தயாரிக்கப்படுகிறது.\n"}
{"id": "262646", "url": "https://ta.wikipedia.org/wiki?curid=262646", "title": "ஆகஸ்ட் 2015", "text": "ஆகஸ்ட் 2015\n\nஆகத்து 2015 (\"August 2015\"), 2015 ஆம் ஆண்டின் எட்டாவது மாதமாகும்.\n\n\n"}
{"id": "262647", "url": "https://ta.wikipedia.org/wiki?curid=262647", "title": "பொட்டாசியம் சல்பைடு", "text": "பொட்டாசியம் சல்பைடு\n\nபொட்டாசியம் சல்பைடு \"(Potassium sulfide)\" என்பது KS. என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். நிறமற்ற இத்திண்மம் அரிதாக கிடைக்கிறது. தண்ணீருடன் பொட்டாசியம் சல்பைடு வினைபுரிந்து பொட்டாசியம் ஐதரோசல்பைடு மற்றும் பொட்டாசியம் ஐதராக்சைடுகளை உருவாக்குகிறது. பொதுவாக பொட்டாசியம் சல்பைடு என்று அழைக்கப்பட்டாலும் இது ஒரு நீரற்ற திண்மம் அல்ல மேற்கண்ட இரண்டு சேர்மங்களின் கலவை ஆகும்.\n\nSection::::அமைப்பு.\nபுளோரைட்டின் எதிர் அமைப்பை பொட்டாசியம் சல்பைடு பெற்றுள்ளது. அதாவது புளோரைட்டில் உள்ள நான்முக (F) தளங்களில் சிறிய பொட்டாசியம் (K) அயனிகள் ஆக்ரமித்துள்ளன. பெரிய (S) மையங்கள் எட்டு ஒருங்கிணைவுத் தளங்களில் ஆக்ரமித்துள்ளன. LiS, NaS, மற்றும் RbS போன்ற சேர்மங்கள் பொட்டாசியம் சல்பைடு போலவே படிகமாகின்றன.\n\nSection::::தயாரிப்பு மற்றும் வினைகள்.\nK2SO4 உடன் கல்கரியைச் சேர்த்து சூடாக்குவதன் மூலமாக பொட்டாசியம் சல்பைடைத் தயாரிக்கலாம்.:\n\nநீரற்ற அமோனியாவில் பொட்டாசியத்துடன் கந்தகத்தைச் சேர்த்து வினைபுரியச் செய்வதன் மூலம் ஆய்வகங்களில் பொட்டாசியம் சல்பைடு தயாரிக்கப்படுகிறது.\nசல்பைடு ஒர் உயர் காரமாகும். ஆதலால் பொட்டாசியம் சல்பைடு முழுமையாகவும் திரும்ப மீட்சியடையாமலும் நீராற்பகுப்பு அடைகிறது.\n\nபல செயல்முறைகளுக்கு இவ்வினை முரணாகவும் தொடர்ச்சியற்றும் காணப்படுகிறது. SH− மற்றும் OH− அயனிகளின் கலவை S2− அயனிகளின் மூலமாகச் செயல்படுகிறது. மற்ற கார உலோகங்களின் சல்பைடுகளும் இவ்வாறே செயல்படுகின்றன என்பது கவனிக்கத்தக்கது ஆகும்.\n\nSection::::வானவெடிகளில் பயன்.\nதாழ்தர வெடிபொருள்கள் வெடிக்கும் பொழுது பொட்டாசியம் சல்பைடு உருவாகிறது. இவ்விடைநிலை சேர்மம் பட்டாசுத் தொழிலில் பல பயன்களை அளிக்கின்றது.\n"}
{"id": "262652", "url": "https://ta.wikipedia.org/wiki?curid=262652", "title": "மத்தியச் சந்தை இலகுத் தொடருந்து நிலையம்", "text": "மத்தியச் சந்தை இலகுத் தொடருந்து நிலையம்\n\nபசார் செனி எல்ஆர்டி நிலையம் (\"Pasar Seni station\") அல்லது மத்தியச் சந்தை இலகுத் தொடருந்து நிலையம் கோலாலம்பூரில் கெலனா ஜெயா தடத்தில் அமைந்துள்ள ஓர் இலகுத் தொடருந்து நிலையமாகும். மத்திய சந்தை மலாய் மொழியில் பசார் செனி என அழைக்கப்படுவதால் இந்த தொடருந்து நிலையத்திற்கும் அப்பெயரே சூட்டப்பட்டுள்ளது. \n\nகெலனா ஜெயா தடம் செப்டம்பர் 1, 1998இல் சுபாங் டெபோவிற்கும் பசார் செனி நிலையத்திற்கும் இடையே துவங்கப்பட்டது. இரண்டாம் கட்டமாக 1999இல் பசார் செனி நிலையத்திலிருந்து புத்ரா முனையத்திற்கு விரிவாக்கப்பட்டது. புத்ரா முனையம் தற்போது கோம்பாக் நிலையம் என அறியப்படுகின்றது. \n\nஇந்த தொடருந்து நிலையத்திலிருந்து கோலாலம்பூர் தொடருந்து நிலையம் 400 மீட்டர் தொலைவில் நடைத்தொலைவில் அமைந்துள்ளது. இந்த நிலையத்தைச் சுற்றியுள்ள சாலைகளில் முதன்மையான பேருந்து முனையங்கள் அமைந்துள்ளன.\n"}
{"id": "262655", "url": "https://ta.wikipedia.org/wiki?curid=262655", "title": "மீரான்குளம்", "text": "மீரான்குளம்\n\nமீரான்குளம் இந்தியாவின் தென் மாநிலமான தமிழகத்திலுள்ள தூத்துக்குடி மாவட்டத்திலுள்ள சாத்தான்குளம் வட்டத்தைச் சேர்ந்த கிராமமாகும். இது தூத்துக்குடியிலிருந்து 52 கி.மீ தொலைவில் உள்ளது.\n"}
{"id": "262658", "url": "https://ta.wikipedia.org/wiki?curid=262658", "title": "வுட்க்ளிப் லேக், நியூ செர்சி", "text": "வுட்க்ளிப் லேக், நியூ செர்சி\n\nவுட்க்ளிப் லேக், ஐக்கிய அமெரிக்க நாட்டின் நியூ செர்சியிலுள்ள பெர்கன் கவுண்ட்டியிலுள்ள பெருநகரமாகும். 2010-ம் ஆண்டின் மக்கட்தொகை கணக்கெடுப்பின்படி 5,730, மக்கள் இந்நகரத்தில் உள்ளனர். இது 2000-ம் ஆண்டின் கணக்கெடுப்பின்படி 5,745 மக்களும், சுமார் (-0.3%) வேறுபாடும், 1990-ம் ஆண்டின் படி 5,303 மக்களும் சுமார் (+8.3%) வேறுபாடு உள்ளது. நியூ செர்சியிலுள்ள பெருநகரத்தில் குறைந்தபட்சம் ஒவ்வொரு தனிக்குடும்பத்திற்கும் என ஒதுக்கப்பட்டுள்ளது.\n\nவுட்கிளிப் லேக் என்றழைக்கப்படும் இந்த ஏரி முக்கிய நீர்த்தேக்கமாக இது கருதப்படுகிறது. இல்சுடேலில் சில பகுதிக்கும் இந்த ஏரி நீர் பயன்படுகிறது \n\nSection::::வரலாறு.\n1894-ம் ஆண்டு ஆகத்து 31-முதல் வுட்கிளிப் பெருநகரம், ஊர்வில் குடியிருப்பு, வாசிங்க்டன் குடியிருப்பு பகுதிகளில் ஒருங்கிணைத்து உருவாக்கப்பட்டது. 1894-ம் ஆண்டு பெர்கன் கவுண்ட்டி ஆரம்பிக்கும் பொழுது, 26 பெருநகரங்களில் ஒன்றாக இதுவும் உருவாக்கப்பட்டது.\n\nமார்ச்சு 1, 1910-ம் நாள் நீர்த்தேக்கத்தின் பெயரிணைக்கப்பட்டு, இப்பெருநகரத்தினை வுட்கிளிப் லேக் என அஞ்சலகப்பெயருக்கு ஏற்றவாறு பெயர்மாற்றம் செய்யப்பட்டது. சிப் குறியீடு உருவாக்குவதற்கு முன் ஒரே மாகாணத்தில் இருவேறு பகுதிகளுக்கு ஒரே பெயர் இருப்பதினை ஐக்கிய அமெரிக்க நாடுகளின் அஞ்சலக சேவை அனுமதிக்கவில்லை. ஏற்கனவே அட்சன் கவுண்ட்டியில் வுட்கிளிப் என்ற பெயரிருந்ததால், \"வுட்கிளிப்\" பெயரை அனுமதிக்கவில்லை. சனவரி 1, 1956, அன்றும் சூலை 1, 1958, அன்றும் பார்க் ரிட்சு, நியூ செர்சி பகுதியுடன் சில பகுதிகளை பரிமாறிக்கொள்ளப்பட்டது. அக்டோபர் 13, 1960, சில பகுதிகளை இல்சுடேலுடன் பகிர்ந்துகொண்டது.\n\nSection::::புவியியல்.\nஇப்பெருநகரானது சுமார் 3.405 சதுர மைல்கள் நிலப்பரப்பும், 0.201 சதுர மைல்கள் நீராலும் மொத்தம் 3.606 சதுர மைல்களில் அமைந்துள்ளது.\n\nஇப்பெருநகரானது மான்ட்வாலே பார்க் ரிட்சு, இல்சுடேல், சேடில் ரிவர், மேல் சேடில் ஆற்றின் சில பகுதிகள் என பல்வேறு பகுதிகளால் சூழப்பட்டுள்ளது. இது மன்ஹாட்டனிலிருந்து சுமார் தொலைவில் வடமேற்காக அமைந்துள்ளது.\n\nSection::::பொருளாதாரம்.\n2004 வரையிலும் \"இங்கர் சோல் ராண்ட்\" என்ற நிறுவனத்தின் தலைமையிடமாக இப்பெருநகரம் விளங்கியது. அந்நிறுவனத்தை பி.எம்.டபிள்யூ வாங்கியபிறகு தலைமையகமும் மாறிற்று. பெரிலோ டூர்சு என்ற நிறுவனத்தின் தலைமையகமும் இங்கிருந்தது, ரிச்சர்ட் நிக்சன் தன்னுடைய அலுவலகத்தினை அங்குசிலகாலம் வைத்திருந்தார்.\n\nSection::::பூங்காக்களும் ஓய்வுவிடுதிகளும்.\nவுட் டேலே கவுண்ட்டி பூங்கா, சுமார் பரப்பளவில் அமைந்துள்ளது. இங்கு விளையாட்டு மைதானம், நாய்களுக்கான பூங்கா, நடைபாதை, டென்னிசு அரங்கம், ஓடுவதறகான தளம், ஓய்வெடுப்பதற்கான இடங்கள், மீன்பிடித்தலுக்கும், படகு சவாரி செய்வதற்கும் ஏரி உள்ளிட்டவை இங்குள்ளன.\n\nஓல்டு மில் பூல் என்னும் பொது மக்களுக்கான நீச்சல்குளம், நீர் சவாரி, விளையாட்டு மைதான்ம் உள்ளிட்டவைகளைக் கொண்டுள்ளது.\n\n\n\n"}
{"id": "262659", "url": "https://ta.wikipedia.org/wiki?curid=262659", "title": "பெடாலிங் ஜெயா", "text": "பெடாலிங் ஜெயா\n\nபெடாலிங் ஜெயா (\"Petaling Jaya\", பொதுவாக \"PJ\") முதன்மையான மலேசிய நகரங்களில் ஒன்றாகும். இது துவக்கத்தில் கோலாலம்பூரின் துணை நகராக உருவாக்கப்பட்டது. இது சிலாங்கூர் மாநிலத்தில் பெடலிங் மாவட்டத்தில் அமைந்துள்ளது. ஏறத்தாழ பரப்பளவில் அமைந்துள்ள இந்நகரின் மக்கள்தொகை 2010இல் 638,516ஆக இருந்தது. 20 சூன் 2006இல் இதற்கு தனிநகரத் தகுதி வழங்கப்பட்டது. \n\nபெடாலிங் ஜெயாவின் கிழக்கே கோலாலம்பூரும் வடக்கே கோம்பாக் மாவட்டமும் மேற்கில் சிலாங்கூரின் தலைநகரம் ஷா ஆலாமும் தெற்கில் சுபாங் ஜெயா நகரமும் உள்ளன.\n"}
{"id": "262660", "url": "https://ta.wikipedia.org/wiki?curid=262660", "title": "1699", "text": "1699\n\n1699 (MDCXCIX) ஒரு வியாழக்கிழமையில் துவங்கிய ஒரு கிரிகோரியன் சாதாரண (நெட்டாண்டு அன்று) ஆகும். 10 நாட்கள் பின்தங்கிய பழைய ஜூலியன் நாட்காட்டியில் இது ஞாயிற்றுக்கிழமையில் ஆரம்பமானது. \n\n"}
{"id": "262662", "url": "https://ta.wikipedia.org/wiki?curid=262662", "title": "தங்கம் உற்பத்தி செய்யும் நாடுகளின் பட்டியல்", "text": "தங்கம் உற்பத்தி செய்யும் நாடுகளின் பட்டியல்\n\nதங்கம் உற்பத்தி செய்யும் நாடுகளின் பட்டியல் \"(List of countries by gold production )\" என்ற இப்பட்டியலில் 2014 ஆம் ஆண்டில் உற்பத்தி செய்யப்பட்ட தங்கத்தின் அடிப்படையில் நாடுகள் வரிசைப்படுத்தப்பட்டுள்ளன.\n\n2006 ஆம் ஆண்டு வரையில் பல ஆண்டுகளாக தென் ஆப்பிரிக்காதான் தங்கம் உற்பத்தியில் முதல் இடத்தைப் பிடித்து ஆதிக்கம் செலுத்தி வந்தது. ஆனால், சமீபகாலமாக சீனா, உருசியா, அமெரிக்கா, பெரு மற்றும் ஆத்திரேலியா முதலான பிறநாடுகள் இடத்தாலும் அளவாலும் தென் ஆப்பிரிக்காவை பின்னுக்குத் தள்ளி அப்பெருமையை பெற்றுள்ளன. இங்கு கொடுக்கபட்டுள்ள அளவுகள் யாவும் 2010 – 2014 ஆம் ஆண்டுகளில் மேற்கொள்ளப்பட்ட முதன்மை உற்பத்தி மற்றும் பயன்பாட்டை அடிப்படையாக கொண்டு அளிக்கப்பட்டுள்ளது.\n\n"}
{"id": "262665", "url": "https://ta.wikipedia.org/wiki?curid=262665", "title": "சுப்பிரமணிய சுவாமி திருக்கோவில், மருங்கூர்", "text": "சுப்பிரமணிய சுவாமி திருக்கோவில், மருங்கூர்\n\nமருங்கூர் சுப்பிரமணிய சுவாமி திருக்கோவில் தமிழகத்தின் குமரி மாவட்டத்தில் மருங்கூர் எனும் ஊரில் ஒரு மலையின் மீது அமைந்துள்ளது. இக்கோவிலில் சுப்பிரமணிய சுவாமி (முருகன்) மூலக்கடவுளாக கிழக்கு திசைநோக்கி அமைக்கப்பட்டுள்ளது.\n\nSection::::தல வரலாறு.\nசுசீந்திரம் தாணூமாலையன் அருளால் இந்திரன் தூய்மை அடைந்த பின் அவரது வெள்ளைக் குதிரையாகிய \"உச்சைச் சிரவம்\" தனக்கும் சாப விமோசனம் அருளுமாறு இறைவனைக் கோரியது. இறைவனும் அதை ஏற்று சுசீந்திரத்தின் மருங்கே வடகிழக்கேயுள்ள பிரம்ம கேந்திரமான சுப்பிரமணிய சுவாமியைக் கண்டு வணங்கி நற்கதி பெறுமாறு அருள் பாலித்தார். தன்னால் சுப்பிரமணிய சுவாமியை அர்சிக்க இயலாது எனக் கருதிய குதிரை வருந்தியது. எனவே தாணுமாலையன் 'சுனந்தனை'யும் உடன் அழைத்துச் செல்லுமாறு அறிவுரை சொல்கிறார். அதன்படி குதிரை சுப்பிரமணியரை வணங்கி சாப விமோசனம் அடைகிறது.\n\nSection::::திருமலையின் சிறப்புகள்.\nசுப்பிரமணிய சுவாமி கோயில் அமைந்துள்ள இம்மலை மேற்குத் தொடர்ச்சி மலைத்தொடரின் ஓரு பகுதியாகும். இது 82 அடி உயரமுடையது. மேற்குப் புறம் உயர்ந்தும், கிழக்குப் புறம் நீண்டும் காணப்படுகிறது.\n"}
{"id": "262677", "url": "https://ta.wikipedia.org/wiki?curid=262677", "title": "தெளிவான கனவு", "text": "தெளிவான கனவு\n\nதெளிவான கனவு (LUCID DREAM) உறக்கநிலையில் ஒருவர் கனவு காணும்போது, தான் காண்பது கனவுதான் என்ற விழிப்புணர்வை கனவு காண்பவரிடம் ஏற்படுத்தும். \n\nகனவுகள் பல வகைப்படும். பொதுவாக ஒருவர் கனவுகளில் ஆழ்ந்து இருக்கும் சமயத்தில் அவரால் கனவுகளைத் தனது கட்டுப்பாட்டிற்குள் கொண்டு வருவது அவ்வளவு எளிதான காரியம் அல்ல. ஆனால் இந்த தெளிவான கனவுகள் நமது உறக்க நிலையையும் தாண்டி நமது ஆழ்மனது விழிப்புணர்வுடன் இருக்கும் பொழுது ஏற்படுவதே ஆகும்.\n\nSection::::சாதாரண கனவுகள்.\nஇன்னும் எளிதாக புரிந்து கொள்ள வேண்டும் எனில்,நாம் உறங்கும் பொது நமக்கு வரும் ஒரு கனவில் நமக்கு எதிரே ஒரு புத்தகம் இருப்பதாக நினைத்து கொள்ளுங்கள். சாதாரண கனவுகள் மூலம் இந்த எடுத்துக்காட்டை கூற விளைந்தால், அடுத்து என்ன நாம் செய்வோம் என்பதை நமது ஆழ்மனது தான் நிர்ணயிக்கும் அந்த நொடிபொழுதில் நாமே நினைத்தாலும் நமது எண்ண ஆற்றலால் அந்த புத்தகத்தின் மீதோ அந்த கனவுலகின் பொருட்களின் மீதோ நம்மால் எந்த ஒரு தாக்கத்தையும் ஏற்படுத்தி விட முடியாது இன்னும் கூற விளைந்தால் அந்த கனவு முடிந்து நாம் எழுந்த பின்பு தான் இப்படிப்பட்ட கனவை நாம் கண்டிருக்கிறோம் என்பதே தெரிய வரும்.\n\nSection::::தெளிவான கனவுகள்.\nஆனால், இந்த தெளிவான கனவுகள் வகையை சார்ந்து நாம் காணும் கனவுகளின் உள்ளே நம்மால் பிரயாணிக்க இயலும் , மேலும் நம்மால் நமது உடல் சார்ந்தோ இயக்க நிலையை சார்ந்தோ எந்த ஒரு எளிதான காரியங்களையும் செய்ய இயலும் ,ஏன் நாம் உறங்கும் போதே நம்மால் ஒரு இமாலய மலையின் மேல் நடந்து செல்வதை போன்ற உணர்வை கொண்டு வர இயலும் . நாம் மேற்கூறிய எடுத்துகாட்டை வைத்து பார்த்தோமேயானால் , நம்மால் நமது உறக்க நிலையில் இருந்து கொண்டே நாம் புத்தகம் சார்ந்த கனவை காண்கிறோம் என்பதை உணர்ந்து கொள்ள இயலும் , மேலும் அதே உறக்க நிலையில் இருந்து கொண்டே நம்மால் அந்த புத்தகத்தை திறந்து படிக்கச் நினைத்தால் அதுவும் சாத்தியமாகும் இந்த வகையான தெளிவான கனவில்.\n\n"}
{"id": "262683", "url": "https://ta.wikipedia.org/wiki?curid=262683", "title": "ஆர்டுயீனோ", "text": "ஆர்டுயீனோ\n\nஆர்டுயீனோ (\"Arduino\") என்பது ஒரு கட்டற்ற மூல அச்சுத் தயாரிப்பு மேடை ஆகும். இதை வன்பொருள் மற்றும் மென்பொருளுடன் எளிதாக உபயோகப்படுத்தலாம். இந்த தயாரிப்பு மேடையானது, ஒரு சிறிய, கைக்கடக்கமான கருவியாக கிடைக்கிறது. இந்த கருவியானது, அனைத்து வகையான உணரிகளிடமிருந்து உள்ளீடுகளை பெறக்கூடியது. இதன் வெளியீடுகள், பல்வேறு இயக்கிகளை இயக்கவல்லது. இந்த கருவியில், நமது விருப்பத்திற்கேற்ப மென்பொருள் வடிவமைக்க வசதியும், கட்டற்ற மென்பொருளும் உள்ளது.\n"}
{"id": "262688", "url": "https://ta.wikipedia.org/wiki?curid=262688", "title": "சங்க கால வேளாண் மகளிர்", "text": "சங்க கால வேளாண் மகளிர்\n\nசங்க காலத்தில் மருத நிலத்து வேளாண் மகளிர் உழத்தியர் என்ற பொதுச்சொல்லால் அழைக்கப்பட்டனர். வேளாண்மைத் தொழில் செய்யும் மாந்தர் உழவர் எனப்பட்டமை போல் வேளாண் தொழிலுக்குத் துணைபுரிந்த உழவரின் மனைவியர் உழத்தியர் எனப்பட்டனர். மருதநில மக்களின் செயல்பாடுகள் சங்க இலக்கியங்களில் பரவலாகச் சொல்லப்பட்டுள்ளன.\nஉழவர்கள் மாடுகள் பூட்டிய ஏர்களைக் கொண்டு நிலத்தை உழுவர். மகளிர் நெல் நாற்றுக்களை நடும்முன் தம் கால்களால் சேற்றை மிதிப்பர். பின் நெல் நாற்றுக்களை நடுவர்.\nகளைகளைப் பறிப்பர். அறுவடை செய்து தலையில் சுமந்து வந்து களத்தில் சேர்ப்பர். நெல்லடித்த பின்பு முறத்தைக் கொண்டு காற்றிலே நெல்லைத் தூற்றி எடுப்பர். \n\nதானியங்களைக் குதிர்களில் சேமித்து, தானும் உண்டு பிறருக்கும் கொடுத்து வாழ்வார்கள்.\n"}
{"id": "262712", "url": "https://ta.wikipedia.org/wiki?curid=262712", "title": "இணைய உலகம்", "text": "இணைய உலகம்\n\nஇணைய உலகம் அல்லது பொருட்களின் இணையம் (\"Internet of Things\", IoT) இயற்பொருட்களின் பிணைப்பாகும் அல்லது \"things\" மின்னணுவியல், மென்பொருள், உணரிகள் மற்றும் இணைய அணுக்கம் பதிக்கப்பட்ட \"இயற்பொருட்களின்\" இணையமாகும். இணைய உலகம் என்பது ஒரு கருத்தாக்கம். இந்த கருத்தாக்கத்தில், உலகிலுள்ள அனைத்து வகையான இயற்பொருட்கள் இணையத்துடன் இணைக்கப்பட்டிருக்கிறது. இந்த இணைய உலகத்தில், அனைத்து வகையான இயற்பொருட்கள், மனிதர்களிடையே தகவல் பரிமாரிக் கொள்ளப்படுகிறது .இவற்றின் மூலமாக தரவுகளைச் சேகரிக்கவும் பரிமாறிக் கொள்ளவும் இயலும். இணைய உலகம் வழியே பொருட்களை ஏற்கெனவே உள்ள இணையப் பிணைப்புகள் மூலம் தொலைவிலிருந்து உணரவும் கட்டுப்படுத்தவும் இயலும். இதனூடாக இயல் உலகிற்கும் கணிமய அமைப்புகளுக்கும் இடையே நேரடி ஒருங்கிணைத்தலை ஏற்படுத்தும் வாய்ப்பு கிட்டியுள்ளது. இது திறன் மேம்பாட்டிற்கும் துல்லியத்திற்கும் பொருளியல் ஆதாரத்திற்கும் வழிவகுக்கும். ஒவ்வொரு பொருளையும் தனிப்பட்டு அடையாளப்படுத்தக் கூடியவகையில் பதிக்கப்படும் மின்னணுவமைப்பு இருக்கும்; இவை தற்போது செயற்பாட்டிலுள்ள இணையக் கட்டமைப்புடன் ஒழுங்குபடுத்தப்படும். 2020 ஆண்டுவாக்கில் 50 பில்லியன் பொருட்கள் இணைய உலகில் பங்கேற்கும் என அறிஞர்கள் மதிப்பிடுகின்றனர். சந்தையின் மதிப்பு 80 பில்லியன் டாலர்கள் என மதிப்பிடப்படுகிறது.\n"}
{"id": "262733", "url": "https://ta.wikipedia.org/wiki?curid=262733", "title": "மருந்து பரிந்துரைத்தல்", "text": "மருந்து பரிந்துரைத்தல்\n\nமருந்து பரிந்துரைத்தல் (\"prescription\", ) என்பது மருத்துவரால் மருந்தாளுநர்களுக்கு நோயாளிகளுக்குரிய தேவையான மருந்துகளை பரிந்துரைக்கும் சீட்டு ஆகும். என்ற குறியீடு கிரேக்கத்தில் நோய்களை குணப்படுத்தும் கடவுளான சூசுவைக் குறிப்பதாகும். இதன் மூல விளக்கம் எடுத்துக்கொள்க என்பதாகும்.\n\nSection::::பரிந்துரைத்தலில் இடம்பெற வேண்டியவை.\nநோயாளியின் பெயர், வயது, பாலினம், முகவரி, தொழில், மருத்துவரின் பெயர், பதிவு எண், படிப்பு, தேதி, சாசனம், நோய்க்குரிய மருந்துகளின் தன்மை, மருந்துகளின் அளவு, எத்தனை முறை, சாப்பிடுதற்கு முன், பின், எவ்வளவு நாட்கள் முதலியன இடம் பெற வேண்டும்.\n\nஅறிவுரை, மருந்து ஒவ்வாமை உள்ளதா?, நோயின் தன்மைக்குரிய அறிவுரைகள், மருந்தின் தன்மைக்குரிய அறிவுரைகள், மறுஆலோசனைக்குவர வேண்டிய நாள், மருத்துவரின் கையொப்பம்\n"}
{"id": "262746", "url": "https://ta.wikipedia.org/wiki?curid=262746", "title": "எடையூர்", "text": "எடையூர்\n\nஎடையூர் தமிழ்நாட்டில் திருவாரூர் மாவட்டம், திருத்துறைப்பூண்டி வட்டத்தைச் சேர்ந்த கிராமம். மேலும் முத்துப்பேட்டை ஊராட்சி ஒன்றியத்துக்குட்பட்ட ஊராட்சியுமாகும். திருத்துறைப்பூண்டி - முத்துப்பேட்டைச் சாலை நடுவே அமைந்துள்ளது.\nஎடையூரிலிருந்து 13 கி.மீ. தொலைவில் முத்துப்பேட்டையும், 40 கி.மீ. தொலைவில் வேளாங்கண்ணியும், 54 கி.மீ. தொலைவில் திருவாரூரும் அமைந்துள்ளன. அம்மளூர், சிவராமன் நகர், சோத்திரியம், குமாரபுரம் போன்ற சிறு கிராமங்களை உள்ளடக்கிய பெரிய கிராமம்.\n\nஇக்கிராமத்தில் ஐந்தாயிரத்துக்கும் மேற்பட்ட மக்கள் வசித்து வருகின்றனர். 1,500-க்கும் மேற்பட்ட குடும்பங்களைக் கொண்டது. இங்கு, 2,000 பேர் தினந்தோறும் வேலைக்குச் செல்பவர்களாக இருக்கிறார்கள். இந்தக் கிராமத்தின் எழுத்தறிவு 82.30 சதவீதம்.\n\nSection::::தொழில்.\nஇங்குள்ள மக்கள் உழவுத் தொழிலை மேற்கொள்கின்றனர். கால்நடை வளர்த்தல், மட்பாண்டம் செய்தல், தச்சுத்தொழில் போன்ற தொழில்களை செய்வோரும் உள்ளனர்.\n\nSection::::கோயில்கள்-மருத்துவமனைகள்.\nதொடக்கப்பள்ளி முதல் மேல்நிலைப் பள்ளி வரை இங்கு உள்ளது. இந்தக் கிராமத்தில் அருள்மிகு பொன்னவரத்தம்மன், வெங்கடாஜலபதி, விநாயகர் போன்ற கோயில்கள் உள்ளன. இந்தக் கிராமத்தில் அரசு ஆரம்ப சுகாதார நிலையம் உள்ளது. 24 மணி நேரமும் இயங்கும் மகப்பேறு மருத்துவமனை உள்ளது.\n\nSection::::சுற்றுலா.\nஇந்தக் கிராமத்திலிருந்து 4 கி.மீ. தொலைவில் உதயமார்த்தாண்டபுரம் பறவைகள் சரணாலயம் அமைந்துள்ளது.\n\n"}
{"id": "262757", "url": "https://ta.wikipedia.org/wiki?curid=262757", "title": "படிநிலை இயக்கி", "text": "படிநிலை இயக்கி\n\nபடிநிலை இயக்கி அல்லது படிநிலை மின்னோடி (\"stepper motor\", \"step motor\", அல்லது \"stepping motor\", \"ஸ்டெப்பர் மோட்டார்\") என்பது துரியற்ற நேரோட்ட மின்சார இயக்கி ஆகும், இது இயக்கியின் ஒரு முழு சுழற்சியை பல சமநிலை படிகளாகப் பிரிக்கிறது. இயக்கியானது பயன்பாட்டின் தேவைக்கேற்ற வேகம், முடுக்கம் ஆகியவற்றை கருத்தில் கொண்டு தேர்வுசெய்யும்பொழுது எவ்வித பின்னூட்ட உணரி எதுவுமின்றி (திறந்த சுற்றுக் கட்டுப்பாடு) நகர்த்த கட்டளையிடப்படுகிறது.\n\nபடிநிலை இயக்கி, நெகிழ் வட்டு, குறு வட்டு (cd), வரைவி (plotter), ஒளிப்படக்கருவி வில்லை, கணினி அச்சுப்பொறி, படிம வருடி, எண்சார் கட்டுபடுத்தி (cnc) ஆகியவற்றில் பயன்படுகின்றது.\n\n\n"}
{"id": "262760", "url": "https://ta.wikipedia.org/wiki?curid=262760", "title": "சத்தியேந்திர துபே", "text": "சத்தியேந்திர துபே\n\nசத்தியேந்திர துபே (Satyendra Dubey 27 நவம்பர் 1973–27 நவம்பர் 2003) என்பவர் இந்தியத் தேசிய நெடுஞ்சாலைத் துறையில் பணி செய்த பொறியாளர் ஆவார். ஊழலுக்கு எதிராக இடித்துரைத்ததால் இவர் கொல்லப்பட்டார்.\n\nSection::::பிறப்பும் படிப்பும்.\nபிகாரில் ஓர் எளிய குடும்பத்தில் பிறந்த சத்தியேந்திர குமார் துபே கான்பூர் ஐ. ஐ. டி. என்னும் இந்தியத் தொழில் நுட்பக் \nகழகத்தில் பயின்று பொறியாளர் பட்டம் பெற்றார். தேசிய நெடுஞ்சாலைத் துறையில் இந்தியப் பிரதமரின் தங்க நாற்கரச் சாலை அமைப்புப் பணியில் அமர்த்தப்பட்டார்.\n\nSection::::ஊழல் எதிர்ப்பு.\nஜார்க்கண்ட் மாநிலத்தில் கொடர்மாவில் நெடுஞ்சாலைத் துறையில் பணி செய்த காலத்தில் தாம் நேரில் கண்ட முறைகேடுகளையும் ஊழல்களையும் சுட்டிக்காட்டி இந்திய பிரதமர் அலுவலகத்துக்கு நேரடியாக மடல் எழுதினார் துபே. தம் பெயரை வெளிப்படுத்த வேண்டாம் என்றும் கமுக்கமாக வைத்திருக்க வேண்டியும், ஊழல்களைத் தடுக்க வேண்டும் என்றும் எழுதினார். ஆனால் ஊழலை எடுத்துக் காட்டியவர் இவர்தான் என்று ஊழல் வாதிகளுக்குத் தெரிய வந்தது. அதன் காரணமாக பிகார் மாநிலம் கயா என்னும் ஊரில் வைத்து சத்தியேந்திர துபே கொல்லப் பட்டார். இச்செய்தி இந்தியா முழுக்க அதிர்வலைகளை ஏற்படுத்தியது இந்தியாவிலும் வெளிநாட்டிலும் பரபரப்பாகப் பேசப்பட்டது. இக்கொலை வழக்கை இந்திய புலனாய்வுத் துறை ஆய்வு செய்து உசாவல் நடத்தியது. ஆறு ஆண்டுகள் கழித்து குற்றவாளிகளுக்குச் சிறைத் தண்டனை வழங்கப் பட்டது.\n\n\n"}
{"id": "262762", "url": "https://ta.wikipedia.org/wiki?curid=262762", "title": "முள்ளிவாய்க்கால் படுகொலைகள்", "text": "முள்ளிவாய்க்கால் படுகொலைகள்\n\nமுள்ளிவாய்க்கால் படுகொலை என்பது இலங்கை நாட்டின், வட மாகாணத்தில் உள்ள முல்லைத்தீவு மாவட்டத்தின் கிழக்கே அமைந்த முள்ளிவாய்க்கால் என்ற கடற்கரை கிராமத்தில், ஈழப் போரின் இறுதிக் கட்டம் 2009ஆம் ஆண்டில் நிறைவுற்றது. இறுதிப் போரின் போது ஒன்றுமறியாத நாற்பதாயிரம் தமிழர்கள், சிங்கள இராணுவத்தால் படுகொலை செய்யப்பட்டனர்.\nஇப்படுகொலை குறித்து ஐக்கிய நாடுளின் சபை தலைமையில் பன்னாட்டு விசாரணை நடத்த உள்ளது.\n\n"}
{"id": "262763", "url": "https://ta.wikipedia.org/wiki?curid=262763", "title": "இராச மலைப்பாம்பு", "text": "இராச மலைப்பாம்பு\n\nஇராச மலைப்பாம்பு என்பது ஒரு மலைப்பாம்பு இனம் ஆகும், இது தென்கிழக்கு ஆசியாவில் காணப்படுகிறது. இவையே உலகின் மிக நீளமான பாம்பு மற்றும் நீண்ட ஊர்வன இனம் ஆகும். இதனால் மனிதர்களுக்கு ஆபத்து எனக் கருத முடியாது. இவற்றில் பெரிய பாம்புகள் வயதுவந்த மனிதனைக் கொல்ல போதுமான சக்தி வாய்ந்தது என்றாலும், எப்போதாவது மனிதனைத் தாக்கியதாக மட்டுமே செய்திவந்துள்ளது.\n\nSection::::விளக்கம்.\nநன்கு நீந்தக்கூடியது இந்தப் பாம்புகள். இவற்றின் உடலின் மேற்புறத்தில் மஞ்சள் பழுப்பும் கருமையும் கலந்து காணப்படும். பெரிய உருண்டை வடிவ புள்ளிகள் வரிசையாகக் காணப்படும். இப்புள்ளிகளின் ஒரத்தில் கருமையும், மஞ்சளும் தெரியும். இப்பாம்பு கோழிகள், வாத்துகள், பூனைகள், நாய்கள், பன்றிகள் போன்ற விலங்குகளை விழுங்கிவிடும். \nஆசியாவைச் சேர்ந்த இந்தப் பாம்புகளே பெரிய பாம்புகள் ஆகும். ஆயிரத்திற்கும் மேற்பட்ட இராச மலைப்பாம்புகளை தெற்கு சுமத்ராவில் ஆய்வு செய்ததில் இவற்றின் நீளம் 1.5 முதல் 6.5 மீ (4.9 21.3 அடி) உள்ளதாகவும், எடை 1 முதல் 75 கிலோ எடை உள்ளதாக மதிப்பிடப்பட்டது. அரிதான 6 மீட்டர் (19.7 அடி) நீள மலைப்பாம்பு கின்னஸ் உலக சாதனைகள் புத்தகத்தில் இடம்பெற்றுள்ளது. \n"}
{"id": "262773", "url": "https://ta.wikipedia.org/wiki?curid=262773", "title": "இந்திய முட்டைதின்னிப் பாம்பு", "text": "இந்திய முட்டைதின்னிப் பாம்பு\n\nஇந்திய முட்டைதின்னிப் பாம்பு என்பது இந்தியத் துணைக் கண்டத்தில் காணப்படும் அரிய பாம்பு ஆகும்.\nSection::::புவியியல் வரம்பு.\nஇந்திய முட்டைதின்னிப் பாம்பு வங்கதேசம், நேபாளம் ஆகிய நாடுகளில் காணப்படுகின்றது. இந்தியாவில் அண்மையில் இந்த இனப்பாம்பு மகாராஷ்டிரா, குஜராத் மாநிலங்களில் இருப்பது கண்டறியப்பட்டது. இந்த இனப்பாம்புகள் 1969 இல் அழிந்துவிட்டதாகக் கருதப்பட்டுவந்த நிலையில் செம்பட்டியலில் இடம்பெற்றது. இருப்பினும், 2005 ஆம் ஆண்டு மகாராஷ்டிரா மாநிலத்திலுள்ள வார்தா என்னுமிடத்தில் மீண்டும் கண்டுபிடிக்கப்பட்டன.\nSection::::விளக்கம்.\nஇந்த வகை பாம்புகள் நிறம் பொதுவாக கரும் பழுப்பு நிறத்தில் இருக்கும்.மஞ்சள் கோடுகள் தலையின் மேற்பகுதியில் இருந்து கழுத்துவரையிலும், கண்களின் மேற்பகுதிவரையிலும் நீண்டிருக்கும். வளர்ந்த பா்ம்புகளின் வால்11 செமீ (4¼ அங்குளம்) நீளமும் மொத்த நீளம் 78 செமீ (31 அங்குளம்) கொண்டவை \nSection::::உணவு.\nஇந்த பாம்புகளின் முதன்மை உணவு பறவைகளின் முட்டைகளும், ஊர்வனவுமே ஆகும். இதன் வாயமைப்பு முட்டைகளை உண்பதற்கேற்றவாறு அமைந்துள்ளது. இதன் தொண்டை விரிவடையக்கூடிய வகையில் இருப்பதால் தனது உடல் அளவைவிட மூன்று நான்கு அளவு பெரியதான முட்டைகளை விழுங்கிவிடும். கழுத்துப் பகுதில் உள்ள எலும்புகள் சற்றே நீளமாகி உணவுக்குழாய்க்குள் சென்றுவிடுகின்றன, இதனால் விழுங்கப்பட்ட முட்டைகள் உணவுக் குழாய்க்குள் உள்ள முள்போன்ற எலும்புகளால் உடைக்கப் படுகிறது. \n"}
{"id": "262774", "url": "https://ta.wikipedia.org/wiki?curid=262774", "title": "சங்கரா அறிவியல் மற்றும் வணிகவியல் கல்லூரி", "text": "சங்கரா அறிவியல் மற்றும் வணிகவியல் கல்லூரி\n\nசங்கரா அறிவியல் மற்றும் வணிகவியல் கல்லூரி இந்தியாவின் தமிழ்நாட்டில் கோவை மாவட்டத்தின் சரவணம்பட்டியில் அமைந்துள்ள கல்லூரியாகும். இக்கல்லூரி கோவை பன்னாட்டு வானூர்தி நிலையத்தில் இருந்து 13 கிலோ மீட்டர் தொலைவில் அமைந்துள்ளது. இது, அகில இந்திய தொழில்நுட்பக் கல்விக் குழுவின் (AICTE) அனுமதியுடன் கோயம்புத்தூரில் உள்ள பாரதியார் பல்கலைக்கழகத்தின் இணைப்பு கல்லூரியாக விளங்கி வருகிறது.\n\nSection::::வரலாறு.\nசங்கரா கல்வி நிறுவனமானது, கோயம்புத்தூர் கல்வி மற்றும் பண்பாட்டு மைய அறக்கட்டளைக்கு சொந்தமானதாகும். இந்த அறக்கட்டளை டி. கே. பட்டாபிராமன் அவர்களால் 1982ஆம் ஆண்டில் நிறுவப்பட்டது. \n\nSection::::அமைவிடம்.\nஇக்கல்லூரி, கோவை சரவணம்பட்டி அருகே அசோகபுரத்தில் அமைந்துள்ளது. குமரகுரு பொறியியல் கல்லூரி, கேசிடி தொழில்நுட்ப பூங்கா ஆகிய கல்வி நிறுவனங்கள் இக்கல்லூரியின் அருகிலேயே அமைந்துள்ளன.\n"}
{"id": "262780", "url": "https://ta.wikipedia.org/wiki?curid=262780", "title": "துணிக்கட்டு", "text": "துணிக்கட்டு\n\nதுணிக்கட்டு அல்லது துணி முடிச்சு (Sheet bend) என்பது ஒரு வகை முடிச்சாகும். ஒரே பருமனில் உள்ள அல்லது வேறுபட்ட பருமனில் காணப்படும் கயிறுகளை இணைக்க இக்கட்டு உதவுகின்றது. இக்கட்டு வளையக்கட்டுடன் ஒத்ததாகும். இக்கட்டினை விரைவாகவும் இறுக்கமாகவும் கட்டலாம். இக்கட்டு \"நெசவாளியின் கட்டு\" எனவும் அழைக்கப்படுகின்றது. முற்காலத்தில் நெசவாளிகள் தமது நெசவுப்பேட்டையில் அதிகமாக இக்கட்டைப் பயன்படுத்தியதால் இவ்வாறு இக்கட்டு அழைக்கப்படுகின்றது. பாய் மரக் கயிறுகளைக் கட்டுவதற்காகவும் இக்கட்டு பயன்படுத்தப்படுகின்றது. இதனால் \"பெக்கட் கட்டு\" எனவும் இக்கட்டு அழைக்கப்படுகின்றது.\n\n"}
{"id": "262782", "url": "https://ta.wikipedia.org/wiki?curid=262782", "title": "மக்னீசியம் உற்பத்தி செய்யும் நாடுகளின் பட்டியல்", "text": "மக்னீசியம் உற்பத்தி செய்யும் நாடுகளின் பட்டியல்\n\nமக்னீசியம் உற்பத்தி செய்யும் நாடுகளின் பட்டியல் \"(List of countries by magnesium production')\" என்ற இக்கட்டுரையில் அமெரிக்க புவியியல் அளவை அமைப்பின் தரவுகளின் படி 2013 ஆம் ஆண்டில் உற்பத்தி செய்யப்பட்ட மக்னீசியத்தின் அளவுகளின் அடிப்படையில் பட்டியல் தயாரிக்கப்பட்டுள்ளது..\n"}
{"id": "262786", "url": "https://ta.wikipedia.org/wiki?curid=262786", "title": "சிலிக்கான் உற்பத்தி செய்யும் நாடுகளின் பட்டியல்", "text": "சிலிக்கான் உற்பத்தி செய்யும் நாடுகளின் பட்டியல்\n\nசிலிக்கான் உற்பத்தி செய்யும் நாடுகளின் பட்டியல் \"(List of countries by silicon production)\" என்ற இப்பட்டியலில் அமெரிக்க புவியியல் அளவை அமைப்பின் தரவுகளின்படி 2011 ஆம் ஆண்டில் உற்பத்தி செய்யப்பட்ட சிலிக்கான் உற்பத்தியின் அடிப்படையில் இப்பட்டியல் தயாரிக்கப்பட்டுள்ளது.\n"}
{"id": "262790", "url": "https://ta.wikipedia.org/wiki?curid=262790", "title": "புளோரைட்டு உற்பத்தி செய்யும் நாடுகளின் பட்டியல்", "text": "புளோரைட்டு உற்பத்தி செய்யும் நாடுகளின் பட்டியல்\n\nபுளோரைட்டு உற்பத்தி செய்யும் நாடுகளின் பட்டியல் \"(List of countries by flourite production)\" என்ற இப்பட்டியலில் பிரிட்டன் புவியியல் அளவை அமைப்பின் தரவுகளின்படி 2008 ஆம் ஆண்டில் உற்பத்தி செய்யப்பட்ட புளோரைட்டு உற்பத்தியின் அடிப்படையில் இப்பட்டியல் தயாரிக்கப்பட்டுள்ளது.\n\n"}
{"id": "262797", "url": "https://ta.wikipedia.org/wiki?curid=262797", "title": "கனிச்சிறகன்", "text": "கனிச்சிறகன்\n\nகனிச்சிறகன் (\"Euthalia aconthea\") வரியன் குடும்பத்தைச்சேர்ந்த நடுத்தரமான அளவிலான பட்டாம்பூச்சி. இது இந்தியாவிலும் தென்கிழக்காசியாவிலும் இருக்கிறது. பறக்கையில் இறக்கைகளை இறுக்கமாக அசைக்கும். சிலவேளை அப்படியே இறக்கையை அடிக்காமல் மிதந்து செல்லும்.\n\nSection::::தோற்றம்.\nஆண் பூச்சிகள் பழுப்பாகவும் கரும்பழுப்பு நிறத்திலும் காணப்படும். முன்னிறகின் அடியில் இரு குறுக்குவெட்டுக் கோடுகள் கருப்பு நிறத்தில் இருக்கும். நடுவில் ஒரு கருப்பு வளையமும், இன்னொன்று வெளியிலும் இருக்கும். அதனையடுத்து ஒரு தட்டைவடிவ வளையமும் அவற்றினருகே மாலை போல 5 வெள்ளைப்புள்ளிகளும் காணப்படும்.\nபெண்பூச்சி இதையொத்து இருந்தாலும் சற்று பச்சைமிகுந்தும் அடர்த்தியில்லாத பழுப்பு நிறத்திலும் இருக்கும். பென்பூச்சிகளின் இறக்கைகளின் கீழ்ப்புறத்தில் வெண்ணிற அடையாளக்குறிகல் மங்கலாகத்தெரியும். \n\nநெஞ்சுப்பகுதி திடமாகவும் விரிந்தும் இருக்கும். நீர்மமுறிஞ்சும் குழாய் வெளிர்பச்சையில் இருக்கும். இறக்கைகளின் விரிநிலையில் 68-70 மிமீ வரை இருக்கும்.\n\nSection::::நடத்தை.\nவேகமாகவும் தரையை ஒட்டியும் பறக்கும். இறக்கையை அதிகமாக அடிக்காமல் மிதந்து செல்லும். ஆண்டு முழுவதும் காணப்படும். சிறகைவிரித்து வெயில்காயும். கம்பளிப்புழுக்கள் மாந்தோப்புகளில் காணப்படும். மலர்த்தேனைக் காட்டிலும் அழுகிய பழஙச்சாறை விரும்புவதால் இப்பெயர்பெற்றது.\n\nSection::::வாழிடம்.\nதென்னிந்தியா முழுக்கவும், பாலை, இமயமலையின் உயரப்பகுதிகள் நீங்கலாக பிற பகுதிகளிலும், தொடர்ந்து மியன்மர், சுமாத்திரா வரை காணப்படுகின்றன.\n\nSection::::வாழ்க்கைப்பருவங்கள்.\nகூட்டுப்புழு பச்சையாகவும் நாற்கோணவடிவாகவும் இருக்கும். பெரும்பாலும் மாவிலைகளில் இருக்கும்.\n\nSection::::கம்பளிப்புழு உணவு.\nகம்பளிப்புழுக்கள் முந்திரி, மா, பிராய மரங்களில் (\"Streblus asper\") வாழும்.\n\n\n"}
{"id": "262801", "url": "https://ta.wikipedia.org/wiki?curid=262801", "title": "வானியல் செயற்கைக்கோள்", "text": "வானியல் செயற்கைக்கோள்\n\nவானியல் செயற்கைக்கோள் அல்லது அசுட்ரோசாட் (ASTROSAT) என்பது இந்தியாவின் இந்திய விண்வெளி ஆய்வு மையத்தால் (ஐ.எஸ்.ஆர்.ஓ) 28 செப்டம்பர் 2015 அன்று செலுத்தப்பட்ட வானியல் செயற்கைக்கோளாகும். இச்செயற்கைக்கோள் முனைய துணைக்கோள் ஏவுகலம் (பி.எஸ்.எல்.வி) ஏவூர்தி மூலம் செலுத்தப்பட்டது.\n\nSection::::திட்ட நோக்கம்.\nஇத்திட்டத்தின் முக்கிய நோக்கங்கள்,\n\nSection::::தற்போதைய நிலை.\nஸ்ரீஹரிகோட்டாவிலுள்ள சதீஷ் தவான் விண்வெளி மையத்திலிருந்து முனைய துணைக்கோள் ஏவுகலம் (பி.எஸ்.எல்.வி-சி30) ஏவுகலம் மூலம் இந்தச் செயற்கைக்கோள் செப்டம்பர் 28 2015 அன்று காலை 10 மணிக்கு ஏவப்பட்டது. ஏவுகலம் ஏவப்பட்ட 25 நிமிடங்களில் அசுட்ரோசாட் உள்ளிட்ட 7 செயற்கைக்கோள்களும் திட்டமிட்ட பாதைகளில் விடப்பட்டன.\n"}
{"id": "262804", "url": "https://ta.wikipedia.org/wiki?curid=262804", "title": "பெண் மெய்யியலாளர்கள் பட்டியல்", "text": "பெண் மெய்யியலாளர்கள் பட்டியல்\n\nஇது காலவகை, அகரநிரல்படியான பெண் மெய்யியலாளர்களின் பட்டியலாகும்:\n\n\n\nSection::::காலவகைப்பட்டியல்.\nSection::::இடைக்கால மெய்யியல்.\nகி.பி 5ஆம் நூற்றாண்டில் உரோமப் பேரரசு வீழ்ச்சியில் இருந்து 16ஆம் நூற்றாண்டு மறுமலர்ச்சிக் காலம் வரை இடைக்காலமாக்க் கொள்ளப்படுகிறது.\n\n\n\nSection::::புத்தியல் மெய்யியல்.\nபுத்திய முறைமை மெய்யியலின் காலம் 17ஆம் நூற்றாண்டில் இருந்து 20ஆம் நூற்றாண்டு தொடக்கக் காலம் வரை அமைகிறது.\n\n\nSection::::நிகழ்கால மெய்யியல்.\nஇது பெண் மெட்டியலாளர்களின் முழு அகரநிரல் பட்டியலாகும்.\n"}
{"id": "262808", "url": "https://ta.wikipedia.org/wiki?curid=262808", "title": "B", "text": "B\n\nB (பீ) என்பது புதிய ஆங்கில நெடுங்கணக்கிலும் சீர்தரத்துக்கான அனைத்துலக நிறுவன அடிப்படை இலத்தீன் நெடுங்கணக்கிலும் இரண்டாவது எழுத்து ஆகும். \n\nSection::::கணிதத்திலும் அறிவியலிலும்.\nவடிவவியலில், கோட்டுத்துண்டங்கள், கோடுகள் முதலியவற்றைக் குறிப்பதற்கு A, B, C முதலிய ஆங்கிலப் பேரெழுத்துகள் பயன்படுத்தப்படும். வழமையான குறிப்பீட்டில், ABC என்ற ஒரு முக்கோணியின் ஒரு கோணம் B பேரெழுத்தாலும் அதற்கெதிரான பக்கம் b சிற்றெழுத்தாலும் குறிக்கப்படும்.\n\nவேதியியலில், போரனின் குறியீடு B ஆகும்.\n"}
{"id": "262813", "url": "https://ta.wikipedia.org/wiki?curid=262813", "title": "கரும்பாறை பாலைவனம்", "text": "கரும்பாறை பாலைவனம்\n\nகரும்பாறை பாலைவனம் (\"Black Rock Desert\") ஐக்கிய அமெரிக்காவின் நெவாடா மாநிலத்தின் வடபகுதியில் கிரேட் பேசின் பகுதியில் அமைந்துள்ள மிதவறட்சி நிலப்பகுதியாகும். இது எரிமலைக் குழம்பு மற்றும் வற்றும் பகுதிகளாலும் அடர்வனப் பகுதிகளையும் உள்ளடக்கியது. இங்கு பெய்யும் ஆண்டு சராசரி மழை ஏறத்தாழ ஆகும். நீர் வெளியேறாது அங்கேயே தங்கியிருப்பதால் \"தி கிரேட் பேசின் (\"பெருங்கிண்ணம்) என்று அறியப்படும் இப்பகுதியில் நூற்றுக்கணக்கான மலைகள் காற்றாலும் சூரிய வெப்பத்தாலும் கூறு போடப்பட்டுள்ளன. அருமையான இயற்கை காட்சிகளும் வான்பரப்பையும் இங்கு காணவியலும். தொல் நிலப்பொதியியல் கூறுகளைக் காண இது மிகவும் விரும்பப்படுகின்றது. தவிரவும் இங்குதான் 19வது நூற்றாண்டில் கலிபோர்னியாவிற்கு குடிபெயர்ந்தவர்கள் சென்ற தடத்தைக் (\"California Trail\") காணலாம். ஏவூர்திகளைச் செலுத்தும் ஆய்வுக்களமாகவும் தரைப்பரப்பில் மிக உயரிய வேக விரைவு ஊர்திகளை செலுத்தும் தடமாகவும் இது பயன்படுத்தப்படுகின்றது. இங்கு 1997இல் மிக அதிக வேகமாக மாக் 1.02 எட்டப்பட்டுள்ளது. இங்குதான் ஆண்டுதோறும் எரியும் மனிதன் விழா நடைபெறுகின்றது.\n"}
{"id": "262815", "url": "https://ta.wikipedia.org/wiki?curid=262815", "title": "கங்கை செயல் திட்டம்", "text": "கங்கை செயல் திட்டம்\n\nகங்கை செயல்திட்டம் (\"Ganga Action Plan GAP\") என்பது கங்கை ஆற்றினைத் சுத்தப்படுத்துவதற்காக 1986 இல் அன்றைய பிரதமர் ராஜீவ் காந்தியால் கொண்டுவரப்பட்ட திட்டம். இத்திட்டத்தின்கீழ் 9017 மில்லியன் ரூபாய் செலவு செய்த பின்னரும்கூட கங்கையை மாசற்றதாக்க எடுத்துக்கொள்ளப்பட்ட முயற்கள் வெற்றியடையவில்லை. அதனால் மார்ச் 31, 2000 இல் இத்திட்டம் கைவிடப்பட்டது.\n\nகங்கை நதி நீரினைத் தூய்மைப்படுத்தும் திட்டமாகப் பல கோடி ரூபாய் மதிப்பீட்டில் ஐநாவின் யு.என்.இ.பி துணையுடன் உருவானதாகும். \n\nமாசுச் சுமையைக் குறைத்து, சுயபராமரிப்பின் கீழ் சாக்கடை நீர் சுத்திகரிப்பு நிலையங்களைத் தோற்றுவித்துக் கங்கை நீரின் தரத்தை மேம்படுத்துவதே இத்திட்டத்தின் முக்கிய நோக்கமாகும்.\n\nSection::::செயற்திட்டம்.\nகங்கை செயல்திட்டம் இரண்டு கட்டங்களாக நிறைவேற்றப்பட்டன.\n\nSection::::முதல் கட்டம்.\nமுதற்கட்டமாக கீழுள்ள எண்வகைப்பணிகள் மேற்கொள்ளப்பட்டன:\n\nSection::::இரண்டாவது கட்டம்.\nஇரண்டாவது கட்டம் நால்வகை செயல்பாடுகள் கொண்டது.\n\nSection::::ஒதுக்கீடு செய்யப்பட்ட தொகை.\nமுதல் கட்டத்தினைச் செயற்படுத்துவதற்கு ரூ 342.49 கோடி ஒதுக்கீடு செய்யப்பட்டது. திட்டமிடப்பட்ட 261 திட்டங்களில் 237 மட்டுமே முழுமை செய்யப்பட்டன. எனினும் இத்திட்டம் தோல்வி தழுவியது. \n\nஇத்திட்டத்தினால் கங்கை நதித் தூய்மையோ சாக்கடைக் கலப்புக் குறைப்போ நிகழவில்லை. செலவழித்ததும் பலன் இல்லை என்பதால் இரண்டாம் கட்டத்திற்கு ஒதுக்கீடு செய்யப்பட்ட ரூ 421 கோடியை வழங்க உச்ச நீதிமன்றத்தால் தடை விதிக்கப்பட்டது. \n\nதோல்விக்கு காரணம்: நேர்மையற்ற அதிகாரிகள், மாநில அரசுகளின் பொறுப்பற்ற தன்மை, மின் சக்தி விநியோகத்தில் ஒழுங்கற்ற தன்மை, நாளும் பெருகும் சாக்கடை நீர் வரத்து முதலிய காரணங்களால் இத்திட்டம் தோல்வியடைந்தது.\n\n"}
{"id": "262818", "url": "https://ta.wikipedia.org/wiki?curid=262818", "title": "சிப்கோ இயக்கம்", "text": "சிப்கோ இயக்கம்\n\nசிப்கோ இயக்கம் (\"Chipko movement\") சூழல் காப்பிற்கு ஆதரமாக காடுகளைக் காக்கும் இயக்கம். மரங்களை வெட்ட வருவோரைத் தடுத்து மரங்களைக் கட்டித் தழுவியபடி காக்கும் முயற்சியில் மக்கள் ஈடுபட்டதனால், இதற்கு சிப்கோ அந்தோலன் (CHIPKO ANDOLAN) என்று பெயர்.\n\nSection::::தொடக்கம்.\nஇவ்வியக்கத்தை தோற்றுவித்தவர் ஜாம்போஜி என்னும் ராஜபுத்திரர் ஆவார். ராஜஸ்தான் மாநிலத்தில், நாகார் மாவட்டத்தில் உள்ள பிப்பசார் கிராமத்தில் வாழ்ந்த வசதிமிக்க செல்வந்தர் ஜாம்போஜி. திருமணம் செய்து கொள்ளாது வாழ்ந்த இவர் உயிரினங்கள் அனைத்தின் மீதும் அன்பும் கருணையும் காட்டி வாழ்ந்தவர். ஜாம்போஜிக்கு 25 வயதான போது மழைவளம் குன்றி அவர் கிராமம் பஞ்சத்தால் பாதிக்கப்பட்டது. மக்கள் கெஜ்ரி மரங்களை விறகுக்காக வெட்டி விற்று பிழைத்தனர். இறைச்சிக்காக சின்காரா என்னும் பாலைவன மான், வெளிமான் போன்ற மான்களை வேட்டையாடினர். இதனை கண்டு வருந்திய ஜாம்போஜி அதற்கு மாற்றுக் காண முயன்றார். இயற்கையை அழிக்காமல், இயற்கையோடு இணைந்து வாழும் வாழ்க்கைக்கு மக்களை தயார்ப்படுத்தினார்.\n\nSection::::தோற்றம்.\nகி.பி. 1524ல் அவர் பிஷ்னாய் அமைப்பைத் தோற்றுவித்தார். அதற்கான 29கோட்பாடுகளை வகுத்தளித்தார். பிஷ்னாய் என்றால் கோட்பாடுகளைபின் பற்றுபவர்கள் என்று பொருள். இதற்காக தன் செல்வங்களை முழுமையாக செலவளித்தார். அனைவரும் அவரது கட்டளைக்கு இணங்கி செயல்பட்டனர்.\n\nSection::::கோட்பாடுகள்.\n29 கோட்பாடுகளில் 8 கோட்பாடுகள் உயிரியப் பன்மையைப் (diversity) பாதுகாப்பதற்கும், பண்ணைகளில் வளர்க்கும் விலங்குகளைக் காப்பதற்கும் முக்கியத்துவம் அளித்தன. இதனால் மரங்கள் வெட்டப்படாது காக்கப்பட்டன. விலங்குகள் பேணப்பட்டன. உணவுக்கென காய்கறிகளை விளைத்து கொண்ட மக்கள் குடிப்பழக்கத்தையும் , புகைப்பிடித்தலையும் தவிர்த்தனர்.\n\nஇறந்த பிறகு சடலங்களை எரிப்பது சூழலுக்கு தீங்களிப்பது என்பதால் புதைக்கும் போக்கும் அவர்களிடத்தில் நிலவின. சடலங்களை புதைப்பதால் மரங்கள் வெட்டப்படுவதும் தவிர்க்கப்பட்டது.\n\nSection::::பிஷ்னாய் மக்கள் வாழும் பகுதிகள்.\nகாலப்போக்கில் பிஷ்னாய்ப் பிரிவினர் இந்தியாவின் பலபகுதிகளில் பரவினர். ராஜஸ்தானின் மேற்கு பகுதியிலும், பஞ்சாப், ஹரியானா, உத்ராஞ்ஜல் பகுதியிலும் தற்போது வாழ்ந்து வருகின்றனர்.\n\n"}
{"id": "262823", "url": "https://ta.wikipedia.org/wiki?curid=262823", "title": "மெத்தில் அசைடு", "text": "மெத்தில் அசைடு\n\nமெத்தில் அசைடு \"(Methyl azide)\" என்பது CHN என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். சகப்பிணைப்பு மூலக்கூறான இச்சேர்மம் ஐதரசோயிக் அமிலம் மற்றும் பிற ஆல்கைல் அசைடுகளுடன் தொடர்புடையது ஆகும்.\nசோடியம் அசைடை மெத்திலேற்றம் செய்து மெத்தில் அசைடு தயாரிக்கப்படுகிறது. முதன்முதலில் 1905 ஆம் ஆண்டில் தொகுப்பு முறையில் இது தயாரிக்கப்பட்டது. இச்சேர்மம் முதல்நிலை வினைவகையில் சிதைவடைகிறது.:\n\nஅண்டம் சார்ந்த அண்டக்கதிர்கள் மற்றும் ஒளியன்கள் மூலம், விண்மீனிடை பனிப்படலத்தில் சமநிலையற்ற தொகுப்பு வினைகள் நிகழ மெத்தில் அசைடு முன்னோடியாக இருந்திருக்கலாம். இவ்வினைகள் வழியாகவே வாழ்வுக்கு முன்னான மூலக்கூறுகள் தோன்றியிருக்கலாம் என்று கருதப்படுகிறது.\nSection::::பாதுகாப்பு.\nசுற்றுப்புற வெப்பநிலையில் மெத்தில் அசைடு நிலைப்புத் தன்மையுடன் இயல்பாக உள்ளது ஆனால் வெப்பப்படுத்தும் போது இது வெடிக்கும் இயல்புடையது. பாதரசம் இதனுடன் இணைந்திருக்க நேரிட்டால் சிறு அதிர்ச்சி மற்றும் தீப்பொறிக்கு உணர்திறன் அதிகரித்து வெடித்துவிடும் அபாயம் அதிகரிக்கிறது. ( இருமெத்தில் மலோனேட்டு + சோடியம் மெத்திலேட்டு), பாதரசம், மெத்தனால், சோடியம் அசைடு, இருமெத்தில் சல்பேட்டு, சோடியம் ஐதராக்சைடு, ஐதரசன் அசைடு ஆகியனவற்றுடன் ஒவ்வாத்தன்மையைக் கொண்டிருக்கிறது. சிதைவடைவதற்காக சூடுபடுத்தும் போது NOx நச்சுப் புகையாக சிதைகிறது.\n\n"}
{"id": "262826", "url": "https://ta.wikipedia.org/wiki?curid=262826", "title": "குளோரின் அசைடு", "text": "குளோரின் அசைடு\n\nகுளோரின் அசைடு \"(Chlorine azide)\" என்பது ClN என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். 1908 ஆம் ஆண்டில் பிரைடெரிக் ராசுசிக் என்ற செருமன் நாட்டைச் சேர்ந்த வேதியியலாளர் இதனைக் கண்டறிந்தார். நிலைப்புத் தன்மையற்ற சேர்மம் என்பதற்கு பெயர்போன சேர்மம் அடர்த்தியான குளோரின் அசைடு ஆகும். எந்த வெப்பநிலையிலும் தன்னிச்சையாக வெடிக்கும் தன்மை இதற்கு உண்டு.\n\nSection::::தயாரிப்பு.\nவெள்ளி அசைடின் மீது குளோரின் வாயுவைச் செலுத்துவதால் அல்லது சோடியம் ஐப்போகுளோரைட்டு மற்றும் சோடியம் அசைடு கலந்த கரைசலில் அசிட்டிக் அமிலத்தைச் சேர்த்து குளோரின் அசைடு தயாரிக்கப்படுகிறது.\n\nஅமோனியாவுடன் சேர்க்கப்படும் பொழுது ஒன்று அல்லது பல வாய்ப்புள்ள மூன்று அசைனமீன்களில், NHN, NH(N), மற்றும் N(N) ஒன்றாக உருவாகலாம என்று கருதப்படுகிறது. \nSection::::வெடிக்கும் தன்மை.\nகுளோரின் அசைடு அதிக உணர்திறன் மிக்கச் சேர்மம் ஆகும். எனவே இது எளிமையாக வெடிக்கும் தன்மை கொண்டுள்ளது. சிலசமயங்களில் ஏற்ற தூண்டுதல் ஏதுமின்றியும் வெடிக்க நேரிடலாம். எனவே இதை வணிகரீதியாக உபயோகப்படுத்துவதில் சிக்கல் ஏற்படுவதால் முதலில் கரைசலாக நீர்த்துப் போகச் செய்த பின்னரே பயன்படுத்த இயலும். 1,3- பியூட்டா டையீன், ஈத்தேன், எத்தீன், மீத்தேன், புரொப்பேன், பாசுபரசு, வெள்ளி அசைடு, சோடியம் முதலியனவற்றுடன் வினைபுரியும் போது குளோரின் அசைடு வெடிக்கும் இயல்புடனேயே வினைப்படுகிறது. அமிலங்களுடன் வினைபுரிய நேர்ந்தால் குளோரின் அசைடு சிதைவடைந்து நச்சு மற்றும் அரிக்கும் தன்மையுள்ள வாயுவான ஐதரசன் குளோரைடு வாயுவை வெளியிடுகிறது.\nSection::::இடப்பெயர்ச்சி முறைப்படுத்தல்.\nகுளோரின் அசைடை கப்பல் போக்குவரத்து மூலம் கொண்டு செல்வதை அமெரிக்க போக்குவரத்துத் துறை கட்டுப்படுத்துகிறது.\n"}
{"id": "262828", "url": "https://ta.wikipedia.org/wiki?curid=262828", "title": "விநாயகர் சிற்பம் (பூதவராயர் குளம்)", "text": "விநாயகர் சிற்பம் (பூதவராயர் குளம்)\n\nவிநாயகர் சிற்பம் (பூதராயர் குளம்), நல்லூரில், தற்போது சட்டநாதர் சிவன் கோயில் அமைந்திருக்கும் இடத்துக்கு அண்மையில் உள்ள பூதவராயர் குளத்தை ஆழமாக்கும் முயற்சியின்போது 1957ம் ஆண்டில் கண்டெடுக்கப்பட்ட பல கருங்கற் சிலைகளுள் ஒன்று. இது 14ம் நூற்றாண்டுக் காலப் பகுதியைச் சேர்ந்த பிற்காலப் பாண்டியர் கலைப்பாணியில் அமைந்த சிற்பமாக அடையாளம் காணப்பட்டுள்ளது. யாழ்ப்பாணத்தைச் சேர்ந்த ஏதோவொரு கோயிலில் இருந்த இச்சிலையைப் போர்த்துக்கேயரிடம் இருந்து பாதுகாப்பதற்காக இவ்விடத்தில் புதைத்திருக்கலாம் எனக் கருதப்படுகிறது. இது இப்போது யாழ்ப்பாண அருங்காட்சியகத்தில் உள்ளது.\n\nSection::::அமைப்பு.\nவலதுகாலை நிலைக்குத்தாகவும், இடதுகாலைக் குறுக்காகவும் மடித்தபடி இருக்கும் நிலையில் இச்சிற்பம் உள்ளது. நான்கு கைகளைக்கொண்ட இவ்வுருவத்தில் வலது முன்கையில் உடைத்தெடுக்கப்பட்ட ஒருபக்கத் தந்தத்தையும், இடது முன்கை மோத்கத்தையும் தாங்கியபடி காணப்படுகின்றன. பின்புற வலது கையில் பரிசும், இடது கையில் பாசமும் உள்ளன. இவ்விநாயகரின் முடியமைப்பும், அணிந்திருக்கும் அணிகலன்களும், இச்சிற்பம் பிற்காலப் பாண்டியர்காலப் பாணியில் இருப்பதாக கிருஷ்ணராஜா கூறுகிறார்.\n\n"}
{"id": "262829", "url": "https://ta.wikipedia.org/wiki?curid=262829", "title": "இமயமலை நியூட்", "text": "இமயமலை நியூட்\n\nஇமயமலை நியூட் (Himalayan newt ) என்பது இந்தியாவில் தென்படும் ஒரே வகை சாலமாண்டர் ஆகும். இவை இந்தியத் துணைக்கண்டம் மற்றும் தென்கிழக்கு ஆசியாவில் காணப்படுகின்றன.\nSection::::விளக்கம்.\nஇவை பழுப்பு நிறத்தில் காணப்படுகின்றன. 20 செமீ நீளம்வரை வளரக்கூடியவை. இதன் நாக்கு சிறியது இதன் பற்கள் சாய்ந்த வரிசையில் அமைந்து வாயின் முன்பக்கமாக சந்திக்கும் வகையில் அமைந்துள்ளது. இதன் மண்டை ஓடு தடித்த எலும்புகளால் ஆனவை.இவற்றிற்கு கால்களில் ஐந்து விரல்கள் கொண்டுள்ளன.இதன் தட்டையான வால் இவை நன்கு நீந்த உதவுகின்றன.\nSection::::உணவு.\nஇவை சிலந்தி, புழுக்கள், தேள், மெல்லுடலிகள் போன்ற பூச்சிகளை உண்டு வாழ்கின்றன.\nSection::::நில எல்லை.\nஇவை சீனாவின் யுன்னான் மலைகள், சிக்கிம், மணிப்பூர், வடக்கு பர்மா வடக்கு மற்றும் கிழக்கு வடக்கு தாய்லாந்து. இந்தியவின் டார்ஜிலிங் ஆகிய இடங்களில் காணப்படுகின்றது. இது வியட்நாமில் அழிந்து இருக்கலாம் என கருநப்படுகிறது.\n"}
{"id": "262833", "url": "https://ta.wikipedia.org/wiki?curid=262833", "title": "அம்மன் சிலை (யமுனாரி)", "text": "அம்மன் சிலை (யமுனாரி)\n\nஅம்மன் சிலை (யமுனாரி), நல்லூரில், சங்கிலித்தோப்புப் பகுதியில் உள்ள வரலாற்று முக்கியத்துவம் கொண்ட யமுனாரிக் குளத்தை ஆழமாக்கும் முயற்சியின்போது கண்டெடுக்கப்பட்ட மரத்தாலான சிலை ஆகும். இது பிற்பட்ட காலத்தைச் சேர்ந்ததாகக் கருதப்படுகிறது. யாழ்ப்பாணத்தைச் சேர்ந்த ஏதோவொரு கோயிலில் இருந்த இச்சிலையைப் போர்த்துக்கேயரிடம் இருந்து பாதுகாப்பதற்காக இக்குளத்தில் போட்டு மறைத்திருக்கலாம் அல்லது சேதமுற்றதால் வழிபாட்டுக்கு எற்றதல்ல என்னும் காரணத்தால் இக்குளத்தில் போட்டிருக்கலாம் எனக் கருதப்படுகிறது. இது இப்போது யாழ்ப்பாண அருங்காட்சியகத்தில் உள்ளது.\n\nSection::::அமைப்பு.\nஇலுப்பை மரத்தில் செய்யப்பட்டுள்ள இச்சிலை, மரப் பீடத்தில் நிற்கும் நிலையில் காணப்படுகிறது. நான்கு கைகளைக் கொண்ட இவ்வம்மன் சிலையின் பின்புறத்து வலது கையில் பாசம் அல்லது உருத்திராக்கமும், இடது கையில் தாமரை மொட்டும் காணப்படுகின்றன. முன் வலது கை அபயம் அளிக்கும் நிலையிலும் இடது கை வரத ஹஸ்தமாகவும் உள்ளன.\n\n"}
{"id": "262859", "url": "https://ta.wikipedia.org/wiki?curid=262859", "title": "1601", "text": "1601\n\n1601 (MDCI) ஒரு திங்கட்கிழமையில் ஆரம்பமான ஒரு கிரிகோரியன் சாதாரண ஆண்டாகும், அல்லது 10-நாட்கள் பின்தங்கிய பழைய ஜூலியன் நாட்காட்டியில் வியாழக்கிழமையில் ஆரம்பமான ஒரு சாதாரண ஆண்டாகும். இவ்வாண்டு 17-ஆம் நூற்றாண்டின் முதலாம் ஆண்டாகும்.\n\n\n\n"}
{"id": "262860", "url": "https://ta.wikipedia.org/wiki?curid=262860", "title": "ஷாநவாஸ்", "text": "ஷாநவாஸ்\n\nஷாநவாஸ் என்றழைக்கப்படும் முகம்மது காசிம் ஷாநவாஸ் இராமநாதபுரம் மாவட்டம், நத்தம் (அபிராமம்) என்ற ஊரில் 1959 ல் பிறந்தவர். தற்போது சிங்கப்பூரில் வசித்து வருகிறார். உணவகத்தின் உரிமையாளர், கதையாசிரியர், பத்தி எழுத்தாளர், கட்டுரையாளர் என்ற பன்முகத்தன்மையுடன் சிங்கப்பூர் இலக்கிய வெளியில் செயல்படும் இவர் இந்திய, சீன, மலாய் உணவுக் கலாச்சாரம் சார்ந்த கட்டுரைகளைத் தொடர்ந்து எழுதி வருவதோடு சிங்கப்பூர் வாசகர் வட்டத்தின் ஒருங்கிணைப்பாளராகவும் இருந்து வருகிறார்.\nSection::::கல்வி.\nதிருச்சி ஜமால் முகமது கல்லூரியில் வேதியியல் பிரிவில் இளங்கலைப் பட்டமும், மதுரை காமராஜர் பல்கலைக்கழகத்தில் அரசியல் மற்றும் பொது நிர்வாகத்துறையில் முதுகலைப்பட்டமும் பெற்றவர்.\n\nSection::::எழுத்துப்பணி.\nமத்திய அரசுத்துறையில் பணியாற்றிய போது கலை இலக்கியப் பணிமன்றம் மூலம் ஆரம்பித்த எழுத்துப் பணியைத் தொடர்ந்து வருகிறார். உயிரோசை, சிங்கப்பூர் கிளிஷே ஆகியவைகளில் பத்திக் கட்டுரைகள் எழுதி இருக்கிறார். வாதினி மாத இதழ், தங்கமீன் இணைய இதழ், சிங்கப்பூரிலிருந்து வெளிவரும் தமிழ்முரசு நாளிதழ், ஆஸ்திரேலியாவிலிருந்து வெளிவரும் தமிழ்முரசு வார இதழ் ஆகியவைகளில் இவரின் படைப்புகள் வெளிவந்துள்ளன. சிங்கப்பூரைக் களமாகக் கொண்டு வெளிவரும் தி சிராங்கூன் டைம்ஸ் மாத இதழின் முதன்மை ஆசிரியர்.\n\nஇவர் உயிரோசை இணைய இதழில் தொடராக எழுதிய “அயல்பசி” பத்தி எழுத்துகளை 2012 ம் ஆண்டுக்கான சிறந்த பண்பாட்டுக் கட்டுரையாக எஸ். ராமகிருஷ்ணன் தேர்வு செய்தார்.\n\n\n"}
{"id": "262863", "url": "https://ta.wikipedia.org/wiki?curid=262863", "title": "ஞா. கிருஷ்ணபிள்ளை", "text": "ஞா. கிருஷ்ணபிள்ளை\n\nஞானமுத்து கிருஷ்ணபிள்ளை (\"Gnanamuttu Krishnapillai\" (வெள்ளிமலை) இலங்கைத் தமிழ் அரசியல்வாதியும், மாகாண சபை உறுப்பினரும், முன்னாள் நாடாளுமன்ற உறுப்பினரும் ஆவார்.\n\nகிருஷ்ணபிள்ளை 2001 நாடாளுமன்றத் தேர்தலில் தமிழ்த் தேசியக் கூட்டமைப்பு வேட்பாளராக மட்டக்களப்பு மாவட்டத்தில் போட்டியிட்டு 20,675 விருப்பு வாக்குகள் பெற்று நாடாளுமன்றத்திற்குத் தெரிவு செய்யப்பட்டார். 2004, 2010 தேர்தல்களில் இவர் போட்டியிடவில்லை. 2012 மாகானசபைத் தேர்தலில் ததேகூ வேட்பாளராக மட்டக்களப்பு மாவட்டத்தில் போட்டியிட்டு கிழக்கு மாகாண சபை உறுப்பினராகத் தெரிவு செய்யப்பட்டார். சில நாட்களின் பின்னர் கிருஷ்ணபிள்ளை உட்படக் கூட்டமைப்பின் சில உறுப்பினர்கள் அச்சுறுத்தப்பட்டு ஐக்கிய மக்கள் சுதந்திரக் கூட்டணியில் சேர வற்புறுத்தப்பட்டார்கள். ஆனாலும், எவரும் சேரவில்லை. கிருஷ்ணபிள்ளை 2012 செப்டம்பர் 28 இல் கூட்டமைப்பின் தலைவர் இரா. சம்பந்தன் முன்னிலையில் பதவியேற்றுக் கொண்டனர்.\n"}
{"id": "262865", "url": "https://ta.wikipedia.org/wiki?curid=262865", "title": "வளையக்கட்டு", "text": "வளையக்கட்டு\n\nவளையக்கட்டு (Bowline) என்பது  ஒரு வகை முடிச்சாகும். இம்முடிச்சு நழுவாத ஒரு வளையத்தினைக் கொண்டதாக அமைகின்றது.\nஇம்முடிச்சினை இலகுவாக இறுக்கவும் தளர்த்தவும் முடியும். இம்முடிச்சு மிகவும் பயனுள்ளதாக அமைவதனால் முடிச்சுக்களின் அரசனாக \nவர்ணிக்கப்படுகின்றது. கடல் வழிகளில் பயன்படுத்தப்படும் முளைத்தும்புக் குழைச்சு, படி முடிச்சு போன்றவற்றிற்கு இம்முடிச்சே அடிப்படையாக அமைகின்றது.\n\n"}
{"id": "262873", "url": "https://ta.wikipedia.org/wiki?curid=262873", "title": "மலபார் மரத்தேரை", "text": "மலபார் மரத்தேரை\n\nமலபார் மரத்தேரை (Malabar tree toad) என்பது ஒரு தேரை ஆகும். இது இந்தியாவின் கோவா மாநிலத்துக்கு தெற்கில் உள்ள மேற்குத் தொடர்ச்சி மலையில் உள்ள காடுகளில், ஈரமான மரப் பொந்துகள், நீர்நிலைகளுக்கு அருகில் உள்ள செடிகளின் இலைகளில் காணப்படுகிறது.\nSection::::விளக்கம்.\nஇந்த நடுத்தர அளவிலான தேரையாகும். இதற்கு கரு நிற கணுக்கணுவான உடலும், தோலிழை கொண்ட விரல்களும் கொண்டிருக்கும்.பொதுவாக, பெண் தேரைகள் ஆண் தேரைகளைவிட பெரியதாக இருக்கும். வளர்ந்த தேரைகள் 3.6-3.85 செ நீளம்வரை வளரும்.\nSection::::பழக்கவழக்கம்.\nஇந்த வகை இனங்கள் மரத்தை வாழ்விடங்களாக கொண்ட வாழ்வதாக அறியப்படுகிறது, பெரியவை இலைக் குப்பைகளில் காணப்படும். ஆனால் இரவில் மரங்களில் ஏறும். இவை மேற்கு தொடர்ச்சி மலையின் காடுகளில் 250 - 1000 மீட்டர் உயரத்தில் நீரோடைகள் உள்ள இடங்களில் காணப்படும். \n"}
{"id": "262878", "url": "https://ta.wikipedia.org/wiki?curid=262878", "title": "எரியும் மனிதன்", "text": "எரியும் மனிதன்\n\nஎரியும் மனிதன் (\"Burning Man\") எனப்படும் விழா ஒவ்வொரு ஆண்டும் ஐக்கிய அமெரிக்காவின் நெவாடாவில் கரும்பாறை பாலைவனத்தில் இதற்காக உருவாக்கப்படும் தற்காலிக குடியிருப்பில் கொண்டாடப்படுகின்றது. இந்த விழா குமுகாயம் மற்றும் கலைக்கான பரிசோதனையாக விவரிக்கப்படுகின்றது; \"மாற்றாளர் ஏற்பு\", குமுகாய ஒத்துழைப்பு, \"மாற்றுக்கருத்தியல் வெளிப்பாடு\", \"பகுத்தறி தன்னம்பிக்கை\", கொடையளித்தல், பண்டமாக்கலுக்கு எதிர்ப்பு, மற்றும் எந்தவொரு தடயமுமின்றி விட்டுச் செல்லுதல் என்பன போன்ற 10 முதன்மைக் கொள்கைகளை அடிப்படையாகக் கொண்டுள்ளது. இது முதன்முதலில் 1986இல் சான் பிரான்சிஸ்கோவிலுள்ள \"பேக்கர் கடற்கரை\"யில் சிறு விழாவாக இலேர்ரி ஆர்வி என்பவராலும் அவரது நண்பர் குழாமாலும் துவங்கப்பட்டது. தொடர்ந்து ஒவ்வொரு ஆண்டும் ஆகத்து மாதத்தின் கடைசி திங்கட்கிழமையிலிருந்து செப்டம்பர் முதல் நிங்கட்கிழமை (அமெரிக்கத் தொழிலாளர் நாள்) வரை நடத்தப்படுகின்றது. \n\nஇந்த விழாவின்போது வருகையாளர்களாலும் பிறராலும் பல்வேறு கலைத்திறன்கள் வெளிப்படுத்தப்படுகின்றன; ஒருங்கிணைப்பாளர்களால் அந்த ஆண்டு தேர்ந்தெடுக்கப்பட்ட கருத்தை ஒட்டி சோதனையோட்டமாக அல்லது எதிர்வினை ஆற்றும் வகையான காட்சிகள், நிகழ்ச்சிகள், கலை உந்திகள் உருவாக்கப்படுகின்றன. இடையில்வரும் சனிக்கிழமையன்று சடங்காக எரிக்கப்படும் பெரிய மர உருவபொம்மையை ஒட்டி இவ்விழா \"எரியும் மனிதன்\" என அழைக்கப்படுகின்றது.\n\nஇந்த விழாவிற்குப் பலர் செல்கின்றனர்; 2012ஆம் ஆண்டுக் கொண்டாட்டத்திற்கு 55,000 மக்கள் குழுமினர். கரும்பாறை பாலைவனம் மற்ற நகரங்களிலிருந்தும் ஊர்களிலிருந்தும் தொலைவில் இருப்பதால் இவ்விழாவிற்குச் செல்பவர்கள் தங்களுக்கான தேவைகளை, குடிநீர், உணவு, தங்கும் கொட்டகை ஆகியவற்றை, எடுத்துச் செல்ல வேண்டும்.\n\n"}
{"id": "262879", "url": "https://ta.wikipedia.org/wiki?curid=262879", "title": "நெட்டிலி அழகி", "text": "நெட்டிலி அழகி\n\nநெட்டிலி அழகி (\"Graphium sarpedon\") என்பது தெற்காசியா, தென்கிழக்காசியா, கிழக்கு ஆத்திரேலிய பகுதிகளில் காணப்படும் அழகிகள் குடும்பத்தைச் சேர்ந்த பட்டாம்பூச்சி ஆகும். வெவ்வேறு பகுதிகளில் வாழும் 16 உள்ளினங்கள் கண்டறிப்பட்டுள்ளன.\n\nSection::::தோற்றம்.\nஇப்பட்டாம்பூச்சி 80 மி.மீ. முதல் 90 மி.மீ. அகலம்வரை இருக்கும். உடலும் இறக்கைகளும் கறுப்புநிறத்தில் இருக்கும். இறக்கைகளின் மேற்புறத்தின் நடுவில் நீலப்பச்சை நிறத்தில் திட்டுகள் உண்டு. பின்னிறக்கைகள் நீண்டிருக்கும். பெண்ணின் இறக்கைகள் அகலமாக இருக்கும். ஆண்பூச்சிக்கு வயிற்றில் மடிப்பொன்று இருக்கும். அதைச்சுற்றி வெண்ணிற மயிர்க்கொத்து இருக்கும்.\n\nSection::::வாழிடம்.\nஇது பெரும்பாலும் 5000 அடி உயரத்துக்குக்குக்கீழே அமைந்துள்ள பசுங்காடுகளில் காணப்படும். அங்கு மர உச்சிக்கு மேலே பறக்கும். இவை நகர்ப்புறப்பூங்காக்களிலும் இலவங்கப்பட்டை மரத்தோட்டங்களிலும் காணப்படும். கிழக்கு ஆத்திரேலியாவில் மழைகுறைந்த பகுதிகளுக்கும் இவை பழகியுள்ளன.\n\nSection::::பரம்பல்.\nஇவற்றின் உள்ளினப்பரம்பல்:\n\n\nSection::::நடத்தை.\nமிக விரைவாக நில்லாமல் பறக்கும். பூந்தேன் உறிஞ்சுகையில் படபடவென அடித்துக்கொள்ளும். திறந்த வெளிகளில் வெயில்காயும். ஆண் பூச்சிகள் நீரோடை ஓரத்திலும், விலங்குகளின் சாணம், பறவைகளின் எச்சம் ஆகியவற்றிலும் கூட்டமாக அமர்ந்து நீர் எடுக்கும்.\n\nSection::::உணவு.\nவளர்ந்த வண்ணாத்திப்பூச்சிகள் பலவகையான பூக்களில் தேனுறிஞ்சும். கம்பளிப்புழுக்கள் இலவங்கப்பட்டை, சாம்பிரானிப்பட்டை (\"Litsea glutinosa\"), கொத்துகளா (\"Miliusa tomentosa\"), நெட்டிலிங்கம் ஆகிய மரங்களின் இலைகளைத் தின்னும். \n\nஆத்திரேலியாவில் இலவங்கப்பட்டை, சாம்பிரானிப்பட்டை மரங்கள் சார்ந்த பேரினத்துக்குட்பட்ட கற்பூரப்பட்டை போன்ற பிற மரங்கள் உணவாகின்றன.\n\nSection::::வாழ்க்கைப்பருவங்கள்.\nSection::::முட்டை.\nஇவ்வண்ணத்துப்பூச்சிகள் மஞ்சள்நிற முட்டைகளை உணவுச்செடிகளின் இலைகளில் ஒற்றை வரிசையில் இடுகின்றன.\n\nSection::::கம்பளிப்புழு.\nதொடக்கநாள்களில் கம்பளிப்புழுக்கள் கறுப்பாகவோ, அடர்பச்சைநிறத்திலோ இருக்கும். நிறைய முட்களுடன் காணப்படும். பின்னர் பச்சைநிறத்தில் கழுத்திலும் பின்புறத்திலும் மட்டும் சிறிய முட்களுடன் இருக்கும். நான்காவது அடுக்கில் மஞ்சள் நிறத்தில் ஒரு குறுக்குக்கோடு இருக்கும். இவை இலைகளின் மேற்புறத்தில் நடுவில் இருக்கின்றன. மெதுவாக நகர்கின்றன.\n\nSection::::கூட்டுப்புழு.\nகூட்டுப்புழு பச்சைநிறத்தில் இருக்கும். கழுத்துப்பகுதியில் சிறு கூரான நீட்டம் காணப்படும். இறக்கைக்கூட்டுப்பகுதி மஞ்சளாக பட்டை பட்டையாகக் காணப்படும்.\n\n\n\n"}
{"id": "262883", "url": "https://ta.wikipedia.org/wiki?curid=262883", "title": "பாலகொண்டராயன் மலை", "text": "பாலகொண்டராயன் மலை\n\nபாலகொண்டராயன் மலை அல்லது பாலகொண்டராய துர்கம் என்பது தமிழ்நாட்டில், கிருட்டிணகிரிமாவட்டத்தில் உள்ள ஒரு சிறப்பு வாய்ந்த மலையாகும். இம்மலையின் தோற்றம் பார்ப்பதற்கு அரங்கநாதர் பள்ளிகொண்டது போன்று காணப்படுவதாக கூறுவர். இம்மலைக்குச் செல்ல வேப்பனப்பள்ளி ஒன்றியம் பீமாண்டப்பள்ளி கிராமம் வழியாகவும், கிருட்டிணகிரி - ஒசூர் தேசிய நெடுஞ்சாலை எண் 7 இல் உள்ள சூளகிரி ஓன்றியம் மேலுமலை கிராமம் வழியாகவும் செல்ல பாதை உள்ளது. இவ்விரு வழிகளும் மலையில் ஒன்றாக கூடுகின்றன.\nSection::::கோட்டை.\nஇம்மலையில் பழங்காலக் கோட்டை உள்ளது. இது காட்டரண் மிக்கக் கோட்டையாகும். இக்கோட்டை தற்போது மிகவும் சிதைந்து உள்ளது. இங்கு எக்காலத்திலும் வற்றாத கஜாகுளம், விசுவேசுவர சுனை, நெய் சுனை ஆகியன உள்ளன.\nSection::::பாலகொண்டராயசுவாமி கோயில்.\nஇந்த மலை உச்சியில் பாலகொண்டராய சுவாமி என்ற பெயரில் ஒரு பெருமாள் கோயில் உள்ளது. இந்த கோயில் ஒரு பழங்கால கோயிலாகும். இக்கோயில் சுமார் 70 ஆண்டுகளுக்கு முன்பு பழுதடைந்துவிட்டது. இதன் பிறகு இக் கோயிலைப் புதுப்பித்து 6.பெப்ரவரி 2009இல் குடமுழுக்கு நடத்தப்பட்டது. இந்த மலையில் ஆறு ஏக்கர் பரப்பளவில் உள்ள சமதளம் தேர் மைதானம் என அழைக்கப்படுகிறது. பழங்காலத்தில் இங்கு தேர் திருவிழா நடந்திருக்கிறது என்பது செவிவழி செய்தியாகும்.\n"}
{"id": "262889", "url": "https://ta.wikipedia.org/wiki?curid=262889", "title": "எத்தில் அசைடு", "text": "எத்தில் அசைடு\n\nஎத்தில் அசைடு \"(Ethyl azide)\" என்பது CHN என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். வெடிக்கும் இயல்புடைய இச்சேர்மம் வேகமாகச் சூடுபடுத்தும் போதும் அதிர்ச்சி அல்லது தாக்குதலின் போதும் உணர்திறன் மிகுந்து உடன் வெடித்து விடும் தன்மை கொண்டுள்ளது. சாதாரணமாக அறை வெப்பநிலைக்கு சூடாக்கினால் எத்தில் அசைடு வெடிக்கும். சிதைவு அடையும் வகையில் எத்தில் அசைடைச் சூடாக்கினால் NOx வகை நச்சுப் புகையை வெளியிடுகிறது. இவ்வகை புகை கண்கள், தோல் மற்றும் சுவாசக் குழாய் போன்றவற்றில் எரிச்சலை உண்டாக்கும்.\n\nSection::::பயன்.\nஎத்தில் அசைடு கரிமத் தொகுப்பு வினைகளில் பயன்படுத்தப்படுகிறது.\n"}
{"id": "262893", "url": "https://ta.wikipedia.org/wiki?curid=262893", "title": "நைட்ரோசிலசைடு", "text": "நைட்ரோசிலசைடு\n\nநைட்ரோசிலசைடு \"(Nitrosylazide)\" என்பது NO, என்ற மூலக்கூற்று வாய்ப்பாடு கொண்ட ஒரு வேதிச் சேர்மம் ஆகும். இது சிறிதும் நிலைப்புத் தன்மையற்ற நைட்ரசன் ஆக்சைடு வகைச் சேர்மமாகும். தாழ் வெப்பநிலையில் சோடியம் அசைடையும் நைட்ரோசில் குளோரைடையும் சேர்த்து சூடாக்கும் தொகுப்பு வினை மூலமாக நைட்ரோசிலசைடு தயாரிக்க முடியும்.\n\n−50 0செ வெப்பநிலைக்குக் கீழ் நைட்ரோசிலசைடு வெளிர் மஞ்சள் நிறத் திண்மமாக உருவாகிறது. வெப்பநிலை இதைவிட அதிகரிக்கும் போது மூலக்கூறு நைட்ரசன் மற்றும் நைட்ரசாக்சைடாகச் சிதைவடைகிறது. \n\n"}
{"id": "262900", "url": "https://ta.wikipedia.org/wiki?curid=262900", "title": "மும்மெத்தில்சிலில் அசைடு", "text": "மும்மெத்தில்சிலில் அசைடு\n\nமும்மெத்தில்சிலில் அசைடு \"(Trimethylsilyl azide)\" என்பது (CH)SiN) என்ற மூலக்கூற்று வாய்ப்பாடு கொண்ட வேதிச் சேர்மம் ஆகும். கரிம வேதியியலில் இது ஒரு வினைப்பொருளாகப் பயன்படுத்தப்படுகிறது.\n\nSection::::தயாரிப்பு.\nவணிகரீதியாகவும் மும்மெத்தில்சிலில் அசைடு விற்பனைக்குக் கிடைக்கிறது. மும்மெத்தில்சிலில் குளோரைடுடன் சோடியம் அசைடு சேர்த்து வினைப்படுத்துவதால் இதைத் தயாரிக்கலாம்.:\n\nSection::::பயன்கள்.\nஐதரசோயிக் அமிலத்திற்கு மாற்றாக மும்மெத்தில்சிலில் அசைடு பலவினைகளில் பயன்படுத்தப்படுகிறது. சுற்றுப்புறத்தில் உள்ள ஈரப்பதத்தில் நீராற்பகுத்தலுக்கு உட்பட்டு ஐதரசோயிக் அமிலமாக மாறிவிடுகிறது என்பதால் மும்மெத்தில்சிலில் அசைடை ஈரம்படாமல் சேமித்து வைக்கவேண்டும். ஆசெல்தம்வீர் மொத்தத் தொகுப்புவினையில் இதைப் பயன்படுத்துகிறார்கள்.\n\nSection::::பாதுகாப்பு.\nஈரப்பதம், வலிமையான ஆக்சிசனேற்றிகள், வலிமையான அமிலங்கள் ஆகியனவற்றுடன் மும்மெத்தில்சிலில் அசைடு ஒவ்வாமைத் தன்மையுடன் காணப்படுகிறது என்பதைக் கவனத்தில் கொள்ள வேண்டும்.\n"}
{"id": "262904", "url": "https://ta.wikipedia.org/wiki?curid=262904", "title": "D", "text": "D\n\nD (தீ) என்பது புதிய ஆங்கில நெடுங்கணக்கிலும் சீர்தரத்துக்கான அனைத்துலக நிறுவன அடிப்படை இலத்தீன் நெடுங்கணக்கிலும் நான்காவது எழுத்து ஆகும். \n\nSection::::கணிதத்திலும் அறிவியலிலும்.\nஇயற்பியலில், அடர்த்தியானது dஆல் குறிக்கப்படுவதுண்டு.\n"}
{"id": "262906", "url": "https://ta.wikipedia.org/wiki?curid=262906", "title": "மாயா (திரைப்படம்)", "text": "மாயா (திரைப்படம்)\n\nமாயா 2015ல் வெளிவந்த ஒரு தமிழ் திகில் திரைப்படம். இதனை எழுதி, இயக்கியவர் அஸ்வின் சரவணன். இப்படத்தில் நயன்தாரா முக்கிய கதாபாத்திரத்திலும், ஆரி, அம்சத் கான், லட்சுமி பிரியா சந்திரமௌலி ஆகியோர் துணைக் கதாபாத்திரங்களிலும் நடித்துள்ளனர். இப்படம் தெலுங்கில் மயூரி என மொழி மாற்றம் செய்யப்பட்டுள்ளது.   \n"}
{"id": "262909", "url": "https://ta.wikipedia.org/wiki?curid=262909", "title": "ஏப்பி பர்த்டே டூ யூ", "text": "ஏப்பி பர்த்டே டூ யூ\n\nஏப்பி பர்த்டே டூ யூ, கப்பி பேர்த்டே டு யூ அல்லது ஏப்பி பர்த்டே (\"Happy Birthday to You\") என்பது பிறந்தநாளன்று பாடப்படுகின்ற ஒரு நாடோடிப் பாடலாகும். 1998-ம் ஆண்டு கின்னசு உலக சாதனைகளின் கூற்றுப்படி, \"ஏப்பி பர்த்டே டூ யூ\" என்ற இந்த பாடல் ஆங்கில மொழியில் அதிக அளவில் அறியப்பட்ட பாடலாக உள்ளது.\n\"குட்மார்னிங் டூ ஆல்\" என்ற பாடலின் அடிப்படையில் ஏப்பி பர்த்டே டூ யூ பாடலும் அமைந்துள்ளது, 1893-ம் ஆண்டு அமெரிக்க சகோதரர்களான பாட்டி இல்லும், மில்ட்ரெட் செ. இல்லும் உருவாக்கியதாகவும், அதற்கான வேறு இசை மெட்டுகளை போட்டதாகவும் கூறுகின்றனர்.\n\nSection::::காப்புரிமை.\nSection::::வரலாறு.\nசெப்டம்பர் 22, 2015, அன்று அமெரிக்க நீதிமன்றம் இப்பாடலை பொது உரிமையின் கீழ் வெளியிட உத்தரவிட்டது.\n\n1935-ம் ஆண்டு முதல் வார்னர்/சேப்பல் காப்புரிமை கொண்டு ஆண்டொன்றிற்கு சுமார் $2 மில்லியன் தொகை பெற்றுள்ளனர். இனிமேல் இக்கட்டணத்தை செலுத்தத் தேவையில்லை.\n\n"}
{"id": "262911", "url": "https://ta.wikipedia.org/wiki?curid=262911", "title": "முப்பீனைல்மெத்தில் குளோரைடு", "text": "முப்பீனைல்மெத்தில் குளோரைடு\n\nமுப்பீனைல்மெத்தில் குளோரைடு அல்லது முத்தைல் குளோரைடு\"(Triphenylmethyl chloride or trityl chloride)\" என்பது CHCl என்ற மூலக்கூற்று வாய்ப்பாடு கொண்டிருக்கும் ஒரு கரிமச் சேர்மம் ஆகும். வெண்மைநிறத் திண்மமான இவ்வால்கைல் ஆலைடை ஆங்கிலத்தில் TrCl என்று சுருக்கக் குறியிட்டு அழைப்பார்கள். சில சமயங்களில் முத்தைல் பாதுகாப்பு குழுவை ஒரு சேர்மத்தில் புகுத்துவதற்காகவும் இதைப் பயன்படுத்துவார்கள்.\n\nSection::::தயாரிப்பு.\nவணிகரீதியாகவும் முப்பீனைல்மெத்தில் குளோரைடு விற்பனைக்குக் கிடைக்கிறது. முப்பீனைல்மெத்தனாலுடன் அசிட்டைல் குளோரைடு சேர்த்து வினைபுரியச் செய்து. அல்லது பென்சீனுடன் கார்பன் நாற்குளோரைடைச் சேர்த்து முத்தைல் குளோரைடு – அலுமினியம் குளோரைடு கூட்டுவிளைபொருளை முதலில் உருவாக்கி பின்னர் அதை நீராற்பகுக்கும் பிரைடல் கிராப்ட் ஆல்கைலேற்ற வினையின் மூலமாக முப்பீனைல்மெத்தில் குளோரைடு தயாரிக்கப்படுகிறது.\n\nSection::::வினைகள்.\nபுரோட்டான் தராக் கரைப்பான் ஒன்றில் கரைக்கப்பட்ட முப்பீனைல்மெத்தில் குளோரைடு மற்றும் சோடியத்தில் இருந்து முப்பீனைல்மெத்தில்சோடியத்தைத் தயாரிக்கமுடியும்:\n\nவெள்ளி அறுபுளோரோபாசுப்பேட்டுடன், முப்பீனைல்மெத்தில் குளோரைடு வினைபுரிந்து முப்பீனைல்மெத்தில் அறுபுளோரோபாசுப்பேட்டைக் கொடுக்கிறது. \n\n"}
{"id": "262914", "url": "https://ta.wikipedia.org/wiki?curid=262914", "title": "கோழி கூவுது (1982 திரைப்படம்)", "text": "கோழி கூவுது (1982 திரைப்படம்)\n\nகோழி கூவுது 1982ஆம் ஆண்டில் கங்கை அமரன் இயக்கத்தில் வெளியான ஒரு இந்தியத் தமிழ்த் திரைப்படமாகும். பி. எஸ். நிவாஸ் ஒளிப்பதிவும், பி. லெனின் படத் தொகுப்பும் செய்த இத்திரைப்படத்திற்கு இளையராஜா இசையமைத்திருந்தார். இப்படத்தில் பிரபு, சுரேஷ், சில்க் ஸ்மிதா, விஜி ஆகியோர் முக்கிய கதாபாத்திரங்களில் நடித்திருந்தனர். இத்திரைப்படம், \"வீரபத்ருடு\" என தெலுங்கில் மறுஆக்கம் செய்யப்பட்டது.\n"}
{"id": "262920", "url": "https://ta.wikipedia.org/wiki?curid=262920", "title": "சௌனகர்", "text": "சௌனகர்\n\nசௌனகர் () அதர்வண வேத கால முனிவர். சமசுகிருத இலக்கண ஆசிரியர்களில் ஒருவர். நால்வகை ஆசிரமங்களை அறிமுகப்படுத்தியவர். இவர் ரிஷி கூட்டங்களின் தலைவர் என்பதால் குலபதி என்றும் அழைக்கப்படுகிறார்.\n\nSection::::மகாபாரதத்தில்.\nநைமிசாரண்ய காட்டில், குலபதி சௌனகர் தலைமையிலான முனிவர்களுக்கு, கதை சொல்லியான உக்கிரசிரவஸ் என்ற சௌதி (சூதர்) மகாபாரதத்தை எடுத்துரைத்தார். \n\nகௌரவர்களிடம் சூதாட்டத்தில் நாட்டை இழந்த பாண்டவர்கள் காடுறை வாழ்வின் போது, சௌனகர், பாண்டவர்ளைத் தேற்ற அறம் மற்றும் சுய விடுதலையில் முனைப்புடன் இருக்கும் ஞானமுள்ளோர் கையாளும் வழிகள் குறித்து அறிவுரை வழங்கினார். \n"}
{"id": "262922", "url": "https://ta.wikipedia.org/wiki?curid=262922", "title": "தௌமியர்", "text": "தௌமியர்\n\nதௌமியர், பாண்டவர்களின் புரோகிதர் ஆவார். 12 ஆண்டுகள் காடுறை வாழ்வின் போது பாண்டவர்களுடன் தங்கினார். சூரிய பகவானிடமிருந்து அட்சய பாத்திரம் பெற தருமனுக்கு மந்திரங்களை உபதேசித்தவர். \n\nவிராட பருவத்தில் ஒரு ஆண்டு தலைமறைவு வாழ்க்கையை விராடனின் அரண்மனையில் கழிக்கும் போது எவ்வாறு நடந்து கொள்ளவேண்டும் என பாண்டவர்களுக்கு அறிவுரை வழங்கி, பின் துருபதன் நாடான பாஞ்சாலத்தில் சென்று தங்கினார். \n\nஉத்தியோகப் பருவத்தில், சூதாட்ட விதிப்படி 12 ஆண்டு வன வாழ்வும், ஒராண்டு தலைமறைவு வாழ்வும் முடித்த பாண்டவர்களுகளுக்கு உரிய நாடு கோரி, அத்தினாபுரம் சென்று திருதராஷ்டிரனை சந்திக்க தூது சென்றவர்.\n"}
{"id": "262924", "url": "https://ta.wikipedia.org/wiki?curid=262924", "title": "உலூகன்", "text": "உலூகன்\n\nஉலூகன் () Uluka), காந்தார நாட்டுச் சகுனியின் மகன். உத்யோகப் பருவத்தில், பாண்டவர்களை அவமானப்படுத்தும் நோக்கில், துரியோதனனால் தூதனாக அனுப்பப்பட்டான். குருச்சேத்திரப் போரின் எட்டாம் நாளன்று உலூகன், சகாதேவனால் கொல்லப்பட்டான்.\n"}
{"id": "262929", "url": "https://ta.wikipedia.org/wiki?curid=262929", "title": "விக்கிப்பீடியா ரிவியூ", "text": "விக்கிப்பீடியா ரிவியூ\n\nவிக்கிப்பீடியா ரிவியூ (ஆங்கிலத்தில்: Wikipedia Review) ஒரு இணைய மன்றமும், வலைப்பதிவும் இணைக்கப்பட்டு விக்கிமீடியா நிறுவனத்தின் திட்டங்களைப் பற்றி கருத்துகளையும் குறிப்பாக விக்கிப்பீடியா குறித்த சர்ச்சைகளை பகிரக்கூடிய ஒரு இணையதளம் ஆகும். இன்பர்மேசன்வீக்கின் கூற்றுப்படி, விக்கிப்பீடியா ரிவியூவானது விக்கிப்பீடியா தளத்தினை கவனிக்கும் பல்வேறு இணையதளங்களில் இதுவும் ஒன்றெனவும், விக்கிப்பீடியாவில் உள்ள நிறைகுறைகளை அலசி ஆராயும் தளமாக விளங்குவதாகவும் தெரிவிக்கப்பட்டுள்ளது. விக்கிப்பீடியா பங்களிப்பாளர்கள் தங்களுடைய கருத்துகளை தெரிவிக்க இணைய மன்றம் வழிசெய்கின்றது. அம்மன்றத்தில் சில புதிய பயனர்கள், பழைய பயனர்கள், தொகுப்புகளே செய்யாத பயனர்கள் என பலதரப்பட்ட மக்கள் உள்ளனர்.\n\nSection::::பின்புலம்.\nநவம்பர் 2005-இல், ப்ரோபோர்டு என்ற நிறுவனத்தின் உதவியுடன் \"ஐகர் அலெக்சான்டர்\" என்பவரால் துவங்கப்பட்டது இத்தளம். 19 பிப்ரவரி 2006-ம் நாள் தனது சொந்த உரலியுடன் வெளியானது. ஒரே பயனர் பல கணக்குகளை வைக்க வேண்டாம் என்றறிவுறுத்தும் இத்தளம் பயனர்களின் மின்னஞ்சலை பதிவு செய்தபின் இடுகையிட வழிவகை செய்கிறது.\n\nபராக் நிறுவனத்தின் விக்கி-தொகுத்தல் குறித்த விவாதங்களுக்கு விக்கிப்பீடியா ரிவியூ, உதவிசெய்பவதாகவும், அக்கருவியை அலசுவதற்காகவும் \n"}
{"id": "262936", "url": "https://ta.wikipedia.org/wiki?curid=262936", "title": "மல்லச்சந்திரம் கற்திட்டைகள்", "text": "மல்லச்சந்திரம் கற்திட்டைகள்\n\nமல்லச்சந்திரம் கற்திட்டைகள் என்பது கிருஷ்ணகிரி மாவட்டத்திலுள்ள, மல்லசந்திரம் கிராமத்தில் உள்ள மோரல்பாறை என்ற சிறு குன்றின்மீது நூறுக்கும் மேற்பட்ட பெருங்கற்கால கற்திட்டைகள் (dolmenoid cist) ஆகும். இவை மனிதன் தன்னுடைய அன்றாட வாழ்க்கைக்கு பயன்படுத்தியதா அல்லது இவை ஈமச்சின்னக்களா என்றவற்றிலும் இதன் காலம் போன்றவற்றையும் கணிப்பதில் ஆராய்ச்சியாளர்களிடையே மாறுபட்ட கருத்துகள் நிலவுகிறது. இவை, மோரல் பாறை குன்றில் நூற்றுக்கணக்காகக் காணப்படுகின்றன. இவை கி.மு. 500க்கு முற்பட்டவையாகக் கருதப்படுகின்றன. இவற்றில் பெரும்பாலானவை சிதைக்கப்பட்டு உள்ளன. ஒன்றிரண்டுதான் அதன் வடிவம் தெரியும் விதத்தில் உள்ளன. இவை நான்கு புறமும் கற்பலகையைச் சுவர் போல வைத்து மேலே ஒருகற்பலகையைக் கூரையாக வைத்துள்ளனர். இந்தக் கற்திட்டைகளின் கிழக்குப்பக்கமாக வட்டவடிவிலான சிறிய துளை ஒன்று இருக்கின்றது. இதைச் சுற்றி அரை வட்டவடிவ உச்சியைக்கொண்ட உயரமான கற்பலகைகளை அமைத்துள்ளனர். இதைச்சுற்றி சுவர் போன்று கற்களால் வட்ட வடிவில் அமைத்துள்ளனர். இதைப்போன்ற கற்திட்டைகள் சென்னசந்திரம், பீமண்டபள்ளி, கங்கலேரி போன்ற இடங்களில் உள்ளன.\n\nSection::::அமைப்பு மற்றும் அளவுகள்.\nஇயற்கையாக அமைந்த விரிந்த கற்பாறையின் மேல் நான்கு பக்கங்களிலும் நான்கு பெரிய கற்பலகைகளை ஒன்றுடன் ஒன்று தாங்கி நிற்கின்ற அமைப்பில் கல்லறைகள் அமைக்கப்பட்டுள்ளன. நான்கு கற்பலகைகளும் கிட்டத்தட்ட 2.00*1.70, 010 மீட்டர் அளவுகளில் உள்ளன. இதற்கு மேலுள்ள மூடுகல் 2.10, 3.10, 0.15 அளவில் உள்ளது. இக்கற்திட்டைகளில் பெரியவை பத்து சதுர அடிகளில் நான்கு கற்களைக் கொண்டு சுவர்கள் வைத்து அதன் மேல் 12 சதுர அடிகளில் உள்ள கருங்கற்பலகை கொண்டு மூடப்பட்டுளன. இதிலுள்ள நான்கு சுவர்களில் கிழக்குப்பகுதியிலுள்ள கற்பலகையில் வட்ட வடிவில் இடு துளை ஒன்றும் 40 செ. மீ முதல் 50. செ.மீ விட்டத்தில் காணப்படுகிறது. மைய அறையிலிருந்து 70. செ.மீ தூரத்தில் பக்கத்திற்கு ஒன்று வீதம் உயரமான கற்பலகைகள் நான்கு பக்கங்களிலும் நிறுத்தி வைக்கப்பட்டுள்ளன. இந்தக் கற்பலகையின் அடிப்பகுதி சமமாகவும் மேல்பகுதி அரைவட்ட வடிவிலும் காணப்படுகின்றன. இவை நன்கு செதுக்கப்பட்டவை போன்றும் ஒரே மாதிரியான அமைப்பிலும் காணப்படுகின்றன இக்கற்பலகைகள் 3.25 மீ உயரமும், 2.15 மீ முதல் 2 மீ வரை அகலமும் கொண்டுள்ளன. இந்த அரைவட்டவடிவ கற்பலகைகளிடையே செவ்வக வடிவ கற்பலகைகள் நிறுத்தப்பட்டுள்ளன. இவை அரைவட்டப்பலகைகளை விட சற்று உயரம் குறைந்தவை.\n\nSection::::ஓவியங்கள்.\nஇங்குள்ள பத்துக்கும் மேற்பட்ட கல்திட்டைகளில் வெள்ளைவண்ண ஓவியங்கள் காணப்படுகின்றன. கோடுகளால் ஆன முக்கோண அமைப்புடைய மனித உருவங்கள், மலைகள், மரங்கள், விலங்குகளின் மேல் அமர்ந்த நிலையிலுள்ள மனித உருவங்கள், அம்பை வில்லில் வைத்து எய்தும் நிலையிலுள்ள மனித உருவங்கள் ஆகியன கண்டுபிடிக்கப்பட்டுள்ளன. இதனால் வில் அம்பு போன்றவற்றை பெருங்கற்கால மக்கள் பயன்படுத்தினர் என அறியலாம்.\n\nSection::::காலம்.\nSection::::கி.மு. முதலாம் ஆயிரவாண்டு.\nஇதை பெருங்கற்காலம் அல்லது இரும்புக்காலத்தைச் சேர்ந்தது என்று கருதுபவர்கள் இத்திட்டைகளை கி.மு. ஆயிரவாண்டு பழமை வரை கொண்டு செல்கின்றனர். அதன் காரணம் இதில் காணப்படும் இடுதுளை இரும்புக்கருவிகளால் துளைக்கப்பட்டிருக்கலாம் என்பதே ஆகும். தமிழகத்தின் இரும்புக்காலம் பெரும்பாலும் கி.மு. முதலாம் ஆயிரவாண்டு பிறகே கணிக்கப்படுகிறது.\n"}
{"id": "262942", "url": "https://ta.wikipedia.org/wiki?curid=262942", "title": "அசைடு", "text": "அசைடு\n\nஅசைடு \"(Azide)\" என்பது N என்ற வாய்ப்பாட்டால் குறிப்பிடப்படும் ஒர் எதிர்மின் அயனியாகும். ஐதரசோயிக் அமிலத்தினுடைய இணை காரமாக (HN) இவ்வயனி கருதப்படுகிறது. நேர்கோட்டு அமைப்பு அயனியான இது CO மற்றும் NO ஆகியனவற்றை ஒத்த எலக்ட்ரான் எண்ணிக்கை கொண்டிருக்கிறது. பல்வேறு வகையான ஒத்திசைவு கட்டமைப்புகளை அசைடு பெற்றிருப்பதாக இணைதிறன் பிணைப்புக் கொள்கை விவரிக்கிறது. இக்கட்டமைப்புகளுள் முக்கியமானது. N=N=N.என்ற கட்டமைப்பாகும். கரிம வேதியியலில் ஒரு வேதி வினைக்குழுவாகவும் அசைடு RN கருதப்படுகிறது . காற்றுப் பைகளில் உந்து பொருளாகப் பயன்படுவது அசைடுகளின் ஓங்கியப் பயனாகும்.\n\nSection::::தயாரிப்பு.\nSection::::கனிம வேதியியல் அசைடுகள்.\nதொழிற்சாலைகளில் நைட்ரசு ஆக்சைடுடன் (N2O) திரவ அமோனியாவில் கரைந்த சோடியம் அமைடைச் சேர்த்து வினைபுரியச் செய்து சோடியம் அசைடு தயாரிக்கிறார்கள்:\nபல்வேறு கனிம வேதியியல் அசைடுகளையும் சோடியம் அசைடை நேரிடையாகவோ அல்லது மறைமுகமாகவோ பயன்படுத்தி தயாரிக்க முடியும். உதாரணமாக ஈய அசைடு, தூண்டு வெடியாகப் பயன்படும் இதை ஈய நைட்ரேட்டு மற்றும் சோடியம் அசைடைப் பயன்படுத்தி இடம்பெயர்தல் வினையின் மூலமாகத் தயாரிக்கலாம். திரவ அமோனியாவில் கரைந்த வெள்ளி அசைடுடன் நேரடியாக ஈயத்தை வினைபுரியச் செய்து மாற்று வழியிலும் ஈய அசைடைத் தயாரிக்கலாம். சிலவகை அசைடுகளை ஐதரசோயிக் அமிலத்துடன் கார்பனேட்டு உப்புகளை வினைபுரியச் செய்து தயாரிக்கிறார்கள்.\nSection::::கரிம வேதியியல் அசைடுகள்.\nஅசைடு தயாரிப்பின் முதன்மையான மூலாதாரமாக சோடியம் அசைடு விளங்குகிறது. போலி உப்பீனிச் சேர்மமான சோடியம் அசைடு பொதுவாக விடுபடும் குழுக்களை இடப்பெயர்ச்சி ( உதாரணம்; Br, I) செய்து அசைடோ சேர்மங்களைக் கொடுக்கிறது. இதேபோல அரைல் அசைடுகளும் பொருத்தமான ஈரசோனியம் உப்புகளை சோடியம் அசைடு அல்லது மும்மெத்தில்சிலில் அசைடுடன் இடப்பெயர்ச்சி செய்து தயாரிக்கப்படுகின்றன. குளோரைடு அயனிகளுடன் அரோமாட்டிக் அணுக்கரு விருப்ப பதிலீட்டுவினை மூலமாக அசைடு தயாரிக்கப்படும் சாத்தியங்களும் உள்ளன. அனிலீன்கள் மற்றும் அரோமாட்டிக் ஐதரசீன்கள், ஈரசோனிய ஆக்கம் வினையில் ஈடுபட்டு ஆல்கைல் அமீன்களும் ஐதரசீன்களும் செய்த பணியை இவை மேற்கொள்கின்றன\n\nபொருத்தமாகச் செயல்படக்கூடிய அலிஃபாட்டிக் சேர்மங்கள் அணுக்கரு விருப்பப் பதிலீட்டு வினைகளில் சோடியம் அசைடுடன் பங்கேற்கின்றன. அலிஃபாட்டிக் ஆல்ககால்கள் மிட்சனோபு வினையில் ஐதரசோயிக் அமிலத்தைப் பயன்படுத்துவதன் வழியாக அசைடுகளைக் கொடுக்கின்றன. சோடியம் நைட்ரைட்டுடன் ஐதரசீன்கள் வினைபுரிவதாலும் அசைடுகள் உருவாகின்றன:\n\nஆல்கைல் அல்லது அரைல் அசைல் குளோரைடுகள் நீர்க் கரைசலில் உள்ள சோடியம் அசைடுடன் வினைபுரிந்து அசைல் அசைடுகளைத் தருகின்றன. இவை கர்டியசு மறுசீராக்கல் வினையின் வழியாக சமசயனேட்டுகளைக் கொடுக்கின்றன.\nமுப்புளோரோமீத்தேன்சல்பனைல் அசைடு மற்றும் இமிடசோல் -1- சல்பனைல் அசைடு போன்ற அசோ மாற்றச் சேர்மங்களையும் சோடியம் அசைடில் இருந்தே தயாரிக்க முடியும். அவை அமீன்களுடன் வினைபுரிந்து பொருத்தமான அசைடுகளைக் கொடுக்கின்றன.\nSection::::தத் – வோர்மால் வினை.\nஅசைடுகள் தயாரிப்பதற்கான ஒரு உன்னதமான முறையாக தத் - வோர்மால் வினை கருதப்படுகிறது. இவ்வினையில் ஈரசோனியம் உப்புகள் முதலில் சல்போனமைடுடன் வினைபுரிந்து ஈரசோவமினோசல்பைனேட்டைக் கொடுக்கின்றன. பின்னர் இவை நீராற்பகுப்பின் மூலம் அசைடு மற்றும் ஒரு சல்பைனிக் அமிலத்தைத் தருகின்றன.\n\nSection::::வினைகள்.\nSection::::கனிம வேதியல் அசைடுகள்.\nஅசைடு உப்புகள் வெப்பப்படுத்தும் போது சிதைவடைந்து நைட்ரசன் வாயுவை வெளியிடுகின்றன. கார உலோக அசைடுகளின் சிதைவடைதல் வெப்பம் இங்குத் தரப்படுகிறது: NaN (275 °செ), KN(355 °செ), RbN (395 °செ),மற்றும் CsN (390 °செ) இம்முறையைப் பயன்படுத்தி மீத்தூய கார உலோகங்கள் தயாரிக்கப்படுகின்றன \nஅசைடு உப்புகளை வலிமையான அமிலங்கள் முன்னிலையில் புரோட்டானேற்றம் செய்யும் போது அவை நச்சுத்தன்மையுள்ள ஐதரசோயிக் அமிலத்தைத் தருகின்றன.\n\nகன உலோகங்கள் அல்லது கன உலோகச் சேர்மங்களுடன் அசைடு உப்புகள் வினைபுரிந்து அவற்றுடன் தொடர்புடைய பொருத்தமான அசைடுகளைத் தருகின்றன. இவை சோடியம் அசைடுகளைவிட அதிர்ச்சிக்கு உணர்திறன் மிக்கவைகளாக உள்ளன. அவை அமிலமாதலுக்கு உட்பட்ட சோடியம் நைட்ரைட்டுடன் சேர்ந்து சிதைவடைகின்றன. எஞ்சியிருக்கும் அசைடுகளை வெளியேற்றுவதற்கு முன்னர் அவற்றை அழிக்க இம்முறையை மேற்கொள்ள வேண்டும்.\nகுளோரின், புரோமின் மற்றும் அயோடின் போன்ற பல கனிம சகபிணைப்பு அசைடுகள் அறியப்படுகின்றன.\n\nஅசைடு எதிர்மின் அயனி ஒரு மின்னணு மிகு பொருளாகச் செயல்படுகிறது. அலிஃபாட்டிக் மற்றும் அரோமாட்டிக் நிலைகள் இரண்டிலும் இவை அணுக்கரு விருப்ப பதிலீட்டு வினைகளில் பங்கேற்கின்றன. ஈபாக்சைடுகளுடன் வினைபுரிந்து புதிய வளையங்களைத் திறக்கின்றன. 1,4 நிறைவுறா கார்பனைல்களுடன் இணைக்கூடல் வினையிலும் இவை பங்கேற்கின்றன.\n\nஉலோக நைட்ரிடோ கூட்டுச் சேர்மங்கள் தயாரிப்பிலும் அசைடுகள் முன்னோடிகளாகத் திகழ்கின்றன. இவ்வாறு தயாரிக்கப்பட்ட கூட்டுச்சேர்மங்கள் வழக்கத்திற்கு மாறான ஆக்சிசனேற்ற நிலைகளில் உலோகக் கூட்டுச் சேர்மங்களை உருவாக்கி நைட்ரசன் வாயுவை வெளிவிடுகின்றன.\n\nSection::::கரிம வேதியியல் அசைடுகள்.\nகரிம வேதியியல் அசைடுகள் உபயோகமுள்ள பல்வேறு கரிம வினைகளில் பங்கேற்கின்றன. விளிம்புநிலை நைட்ரசன் பகுதியாக மின்னணு மிகுபொருளாகச் செயல்படுகிறது. ஈரணு நைட்ரசன்களை அசைடுகள் எளிதாக வெளித்தள்ளுகின்றன. சிடாடிங்கர் வினை அல்லது கர்டியசு மறுசீராக்கல் வினை அல்லது γ- இமினோ-β-இனாமினோ எசுத்தர்கள் தொகுப்பு வினை போன்ற வினைகளில் அசைடுகளின் நைட்ரசனை வெளித்தள்ளும் போக்கு வெளிப்படுகிறது.\n\nசிடாடிங்கர் வினையில் அசைடுகள் ஐதரசன் நீக்க வினையினால் அல்லது முப்பீனைல்பாசுப்பைன் போன்ற பாசுப்பைன்களால் அமீன்களாக ஒடுக்கப்படுகின்றன. இவ்வினை 1,1,1- மூன்று (அமினோமெத்தில்) ஈத்தேன் தொகுப்பு வினைக்கான மூலமாக விவரிக்கப்படுகிறது.\nஅசைடு-ஆல்கைன் இயூசிகென் வளையக்கூட்டு வினையில் கரிம அசைடுகள் 1,3 இருமுனைவுகளில். ஆல்கைன்களுடன் வினைபுரிந்து 1,2,3 மூவசோல்களைக் கொடுக்கின்றன. இவ்வினை வேதித் தொகுப்பின் சொடுக்கு சொடுக்கு வேதியியலில் மிகவும் பிரபல்யமானது ஆகும்.\n\nடோசில் அசைடு என்பது மற்றொரு வழக்கமான அசைடு ஆகும். இங்கு இவ்வினையில் நார்போர்னாடையீனுடன் டோசில் அசைடு நைட்ரசன் உட்புகுத்தும் வினையில் பங்கேற்கிறது.:\n\nSection::::பயன்கள்.\nசுமார் 250 டன்கள் அளவுள்ள அசைடு சேர்மங்கள் ஆண்டுதோறும் உற்பத்தி செய்யப்படுகின்றன. இதில் சோடியம் அசைடு ஒரு மிகமுக்கியமான உற்பத்திப் பொருளாகும்.\n\nSection::::தூண்டு வெடி மற்றும் உந்துபொருள்.\nதானுந்து காற்றுப் பைகளில் உந்து பொருளாக சோடியம் அசைடு பயன்படுகிறது. சூடுபடுத்தும்போது இது சிதைவடைந்து நைட்ரசன் வாயுவைக் கொடுக்கிறது. இவ்வாயு காற்றுப்பைகளை விரிவடையச் செய்கிறது.:\nஈய அசைடு, Pb(N3)2 போன்ற கனவுலோக உப்புகள் அதிர்ச்சி உணர்திறன் மிக்க தூண்டு வெடிகளாக உள்ளன. இவை சிதைவடைந்து தொடர்புடைய தனிமமாகவும் நைட்ரசனாகவும் சிதைவடைகின்றன. உதாரணம்::\nஇவ்வாறே வெள்ளி மற்றும் பேரியம் உப்புகள் பயன்படுத்தப்படுகின்றன. சில கரிம அசைடுகள், 2-இருமெத்திலமினோ எத்திலசைடு போன்றவை ராக்கெட்டுகளில் உந்துபொருளாகப் பயன்படுகின்றன.\nSection::::பிற பயன்கள்.\nஅசைடுகளுடன் இணைந்துள்ள தீங்கு விளைவுகளின் காரணமாக சில அசைடுகள் மட்டுமே வணிக முக்கியத்துவம் கொண்டுள்ளன. மேலும் சில அசைடுகள் ஆய்வாளர்களின் ஆய்வுக்குப் பயன்படுகின்றன. குறிப்பாக குறைந்த மூலக்கூறு எடையுள்ள அசைடுகள் தவிர்க்கப்படுகின்றன. ஆய்வகங்களில் அமீன்கள் தயாரிப்பதற்கு முன்னோடிகளாகவும் இவை விளங்குகின்றன. சிடாடிங்கர் வினை அல்லது கர்டியசு மறுசீராக்கல் வினை மற்றும் சொடுக்கு வேதியியல் பிரிவுகளில் அசைடுகள் முக்கியத்துவம் பெற்று சேர்மான வேதியலுக்கு நம்பத்தகுந்த பங்களிப்பை அளிக்கின்றன.\nநுண்ணுயிரி எதிர்ப்பு சிடோவுடின் மருந்தில் அசைடோ தொகுதி இடம்பெற்றுள்ளது. உயிர் செங்குத்து இரசாயண அறிவிப்பாளராக சில அசைடுகள் பயன்தருகின்றன.\n\n\n"}
{"id": "262944", "url": "https://ta.wikipedia.org/wiki?curid=262944", "title": "ஆசியச் சிங்கம்", "text": "ஆசியச் சிங்கம்\n\nஆசிய சிங்கம் (Panthera leo persica) அல்லது இந்திய சிங்கம் அல்லது பாரசீக சிங்கம் என அழைக்கப்படுவது சிங்கங்களில் ஒரு கிளையினம் ஆகும். இவைதற்போது இந்தியாவின் குஜராத் மாநிலத்தின் கிர் தேசியப் பூங்காவில் உள்ளன. இதன் எண்ணிக்கை குறைந்துவிட்டதால் இதை அருகிய இனம் என்று பன்னாட்டு இயற்கை பாதுகாப்புச் சங்கம் பட்டியலிடப்பட்டுள்ளது. 2010 முதல் இந்த சிங்கங்களின் எண்ணிக்கை கிர் தேசியப் பூங்காவில் படிப்படியாக அதிகரித்து வருகிறது. இது குசராத் மாநில விலங்காகும்.\n\nமே 2015 இல், 14 வது ஆசியச் சிங்கக் கணக்கெடுப்பு சுமார் 20,000 கிமீ 2 (7,700 சதுர மைல்) பரப்பளவில் நடத்தப்பட்டது, இந்த பகுதியில் சிங்கங்களின் எண்ணிக்கை 523 ஆக உள்ளதாக தெரியவந்தது. இதில் 109 ஆண் சிங்கங்களும், 201 பெண்கள் சிங்கங்களும், 213 குட்டிகள் உள்ளதாக மதிப்பிடப்பட்டுள்ளது. இந்த எண்ணிக்கையானது 2018 ஆம் ஆண்டு 600 ஆக அதிகரித்துள்ளது.\n\nஆசிய சிங்கங்கள் என்பவை இந்தியாவில் காணப்படும் பெரும் பூனை இனங்களில் ஒன்றாகும். பிற பெரும் பூனை இனங்கள் வங்காளப் புலி , இந்தியச் சிறுத்தை , பனிச்சிறுத்தை, படைச்சிறுத்தை ஆகியவை ஆகும். \n\nஆப்பிரிக்க சிங்கங்களின் துணைக் குடும்பமாகக் கருதப்படும் ஆசிய சிங்க இனமானது, ஒரு லட்சம் ஆண்டுகளுக்கு முன்பு ஆசியப் பகுதிக்கு இடம்பெயர்ந்திருக்கலாம் என்று கருதப்படுகிறது. முற்காலத்தில் இவை பாரசீகம், இஸ்ரேல் , மெசபடோமியா , பலுசிஸ்தானில் இருந்து, மேற்கில் சிந்து கிழக்கில் வங்காளம்வரையிலும் தெற்கில் நருமதை ஆறுவரையிலும் காணப்பட்டன. ஆப்பிரிக்க சிங்கத்துடன் ஒப்பிட்டால் இதற்கு பிடரி மயிர் சற்றுக்குறைவாக இருக்கும். பெண் சிங்கத்துக்கு பிடரி மயிர் இருக்காது. உடலில் கோடுகளோ அல்லது புள்ளிகளோ காணப்படா. ஆனால் சிங்கக் குட்டிகள் உடலில் புள்ளிகள் ,கோடுகள் காணப்படும்.\nSection::::நோய் அச்சுறுத்தல்.\nஇந்தச் சிங்கங்களின் எண்ணிக்கைத் தொடர்ந்து அதிகரித்துவருவதாக புள்ளிவிவரங்கள் தெரிவித்தாலும், 2016 ஆம் ஆண்டில் 104 சிங்கங்களும் 2017இல் 80 சிங்கங்களும் இறந்துள்ளன. 2018 ஆம் ஆண்டு காலகட்டத்தில் 23 சிங்கங்கள் 20 நாட்களில் அடுத்தடுத்து உயிரிழந்தது, சுற்றுச்சூழல் செயல்பாட்டாளர்களையும் வனவிலங்கு ஆர்வலர்களையும் அதிர்ச்சிக்கு ஆளாக்கியிருக்கிறது. 2011ஆம் ஆண்டிலேயே ஒரு சிங்கத்தின் மரணத்துக்கு ஆடுகளைத் தாக்கும் பி.பி.ஆர்.எஸ். என்ற வைரசே காரணம் என்று விலங்கின நோய்கள் ஆராய்ச்சி மற்றும் நோயறிதலுக்கான மையம் (சி.ஏ.டி.ஆர்.ஏ.டி), இந்திய கால்நடை ஆராய்ச்சி நிறுவனம் (ஐ.வி.ஆர்.ஐ) ஆகியவை எச்சரித்தன. இந்த வைரசின் ஆபத்தில் இருந்து ஆசிய சிங்கங்களைக் காக்க மிகப் பெரிய ஒரு செயல்திட்டத்தை உடனடியாக மேற்கொண்டால்தான் இந்த அரிய வகை சிங்கங்களைப் பாதுகாக்க முடியும் என வனவிலங்கு ஆர்வலர்கள் கூறுகின்றனர்.\n"}
{"id": "262947", "url": "https://ta.wikipedia.org/wiki?curid=262947", "title": "கபாலி", "text": "கபாலி\n\nகபாலி (\"Kabali\") 2016 ஆம் ஆண்டு வெளிவந்த ஓர் இந்தியத் தமிழ்த் திரைப்படம் ஆகும். இத்திரைப்படத்தை பா. இரஞ்சித் இயக்கினார். இத்திரைப்படத்தில் ரஜினிகாந்த் முதன்மைக் கதாப்பாத்திரமாக நடித்தார். இவருடன் ராதிகா ஆப்தே, கிசோர் குமார், தாய்வான் நடிகர் வின்சுடன் சாவோ, ராதிகா ஆப்தே, தன்சிகா, அட்டகத்தி தினேஷ், கலையரசன், ஜான் விஜய் மற்றும் பலர் நடித்தனர். 21 ஆகத்து 2015 இல் சென்னையில் அமைந்துள்ள ஏவிஎம் கலையகத்தில் படப்பிடிப்பு தொடங்கியது. மேலும் இத்திரைப்படத்தின் படப்பிடிப்பு மலேசியா, ஹொங் கொங் போன்ற நாடுகளிலும் பாங்கொக் நகரிலும் நடைபெற்றது. கபாலி இந்தியாவில் மட்டும் 3200 திரையரங்குகளில் 2016 சூலை 22 அன்று வெளியிடப்பட்டது. இவற்றில் தென்னிந்தியாவில் 2200 அரங்குகளில் திரையிடப்பட்டது. உலக அளவில் அதிக வசூலான இந்தியத் திரைப்படம் என்ற சாதனையைப் பெற்றது.\n\n\nSection::::கதைக்களம்.\nஇப்படத்தின் கதைக்களம் மலேசியாவில் உள்ள ஒரு தாதாவின் கதையாக அமைந்துள்ளது. தன்சிகா தாய்லாந்தில் உள்ள ஒரு தாதாவாகவும் ரசினிகாந்தின் மகளாகவும் நடித்துள்ளார். ராதிகா ஆப்தே தோட்டத் தொழிலாளி குமுதவல்லியாக நடித்துள்ளார். இவர்தான் கபாலியின் மனைவி.\n\nSection::::இசை.\nஇசை: சந்தோஷ் நாரயணன். இசை வெளியீடு ஜூன் 12, 2016 என்று திட்டமிடப்பட்டது. ஆனால் அதற்கு முந்தைய நாள் (ஜூன் 11,2016) இணையதளத்தில் வெளியிடப்பட்டதால், அன்று மாலையே அதிகாரப்பூர்வமாக இசை வெளியீடப்பட்டது.\n\nமாய நதி, வீர துறந்தரா பாடல்களை உமாதேவி எழுதியுள்ளார்.\n"}
{"id": "262958", "url": "https://ta.wikipedia.org/wiki?curid=262958", "title": "எஸ். டி. பர்மன்", "text": "எஸ். டி. பர்மன்\n\nஎஸ். டி. பர்மன் அல்லது சச்சின் தேவ் பர்மன் (\"Sachin Dev Burman\") என்பவர் இந்தி திரையுலகப் பின்னணி இசையில் தனிப்பெரும் ஆளுமை கொண்டவர் ஆவார். ரசிகர்களால் \"தாதா\" என அன்புடன் அழைக்கப்பட்ட சச்சின் தேவ் பர்மன், திரிபுரா மன்னரின் நேரடி வாரிசு ஆவார். \n\nஇவர், இந்தியிலும் வங்காளத்திலும் நூற்றுக்கும் மேலான திரைப்படங்களுக்கு இசை அமைத்துள்ளார். லதா மங்க்கேசுகர், முகமது ரபி, கிஷோர் குமார், ஆசா போசுலே, கீதா தத்து போன்ற பாடகர்கள் பர்மனின் இசை அமைப்பில் பாடியுள்ளார்கள். எஸ். டி. பர்மன், 14 இந்தி திரைப்படங்களிலும் 13 வங்காள மொழித் திரைப்படங்களிலும் பாடல்கள் தாமே பாடியுள்ளார். இவரது மகன் ராகுல் தேவ் பர்மன் பாலிவுட் திரைப்படங்களின் பின்னணி இசையமைப்பாளர் ஆவார்.\n\nSection::::வாழ்க்கைக் குறிப்பு.\nஅக்டோபர் 1, 1906 அன்று, அன்றைய பிரித்தானிய இந்தியாவின் வங்காளத்தில் (தற்போது பங்களாதேஷ்), கோமில்லா என்னும் இடத்தில் பர்மன் பிறந்தார். எஸ். டி. பர்மனின் தந்தையார், திரிபுராவின் ராச குடும்பத்தைச் சார்ந்த நபாட்விப்சந்திர தேவ் பர்மன் மற்றும் தாயார் மணிப்பூர் மன்னர் குடும்பத்தைச் சார்ந்த நிருபமாதேவி ஆவர். அவர்களின் 9 குழந்தைகளில் 5 ஆண்பிள்ளைகளுள் கடைசியாகப் பிறந்தவர் சச்சின் தேவ் பர்மன் ஆவார். இவரது இரண்டாவது அகவையில் தாயார் காலமானார்.\n\nSection::::கல்வி.\nஎஸ். டி. பர்மன், கோமில்லா விக்டோரியா கல்லூயில் இளங்கலைபட்டமும், கொல்கத்தா பல்கலைக்கழகத்தில் முதுகலைப்பட்டத்தையும் முடித்துள்ளார்.. அதோடு, 1925 முதல் 1930 ஆம் ஆண்டு வரை இசைக்கலைஞர் கே.சி டேவிடம் முறையான இசைப்பயிற்சி பெற்றார். அதன் பின்னர் 1932 ஆம் ஆண்டு, பீசமதேவ் சட்டோபதயா என்பவரின் அறிவுறுத்தலின்படி கைஃபா பாதால் கான் (சாரங்கி கலைஞர்), அகர்தலாவில் உள்ள உஸ்தாத் அல்லாவுதீன் கான், உஸ்தாத் பாதல் கான் ஆகியோரின் கீழும் பயிற்சிகள் மேற்கொண்டார்.\n\n\n\n\nSection::::மறைவு.\n1975ஆம் வருடம் அக்டோபர் மாதம் 31 ஆம் நாள், இந்தியாவின் மகாராட்டிர மாநிலம், மும்பையில் தனது 69 வது அகவையில் காலமானார்.\n\n"}
{"id": "262960", "url": "https://ta.wikipedia.org/wiki?curid=262960", "title": "பிளாட்டினம் உற்பத்தி செய்யும் நாடுகளின் பட்டியல்", "text": "பிளாட்டினம் உற்பத்தி செய்யும் நாடுகளின் பட்டியல்\n\nபிளாட்டினம் உற்பத்தி செய்யும் நாடுகளின் பட்டியல் \"(List of countries by platinum production)\" என்ற இப்பட்டியலில் அமெரிக்க புவியியல் அளவைத் துறையின் 2014 ஆம் ஆண்டுத் தரவுகளின் அடிப்படையில் தயாரிக்கப்பட்ட பட்டியல் ஆகும்.\n\n"}
{"id": "262965", "url": "https://ta.wikipedia.org/wiki?curid=262965", "title": "மதராசு பணம்", "text": "மதராசு பணம்\n\n1815க்கு முன்னதாக சென்னை மாகாணத்தில் பயன்படுத்தப்பட்டு வந்த நாணயம் பணம் (\"fanam\") ஆகும். இது இந்திய ரூபாயுடன் புழக்கத்தில் இருந்தது. பணம் சிறு வெள்ளி நாணயமாக இருந்தது; இது 80 செப்புக் \"காசு\"களாக பிரிக்கப்பட்டிருந்தது. 42 பணம் மதிப்பிற்கு தங்க \"பகோடா\" நாணயமும் இருந்தது. இந்திய ரூபாயின் மதிப்பு 12 பணமாக இருந்தது. 1815க்குப் பிறகு ரூபாயின் நாணயங்களே பதிப்பிக்கப்பட்டன. \n\nSection::::மாற்றுகை பட்டியல்.\nதிருவிதாங்கூர் சமத்தானத்திலும் பணம் வெளியிடப்பட்டது. இது திரிவிதாங்கூர் ரூபாய்க்கு 1/7 மதிப்புடையதாக இருந்தது. டானிசிய இந்தியாவிலும் \"பனோ\" எனப்பட்ட நாணயம் வழக்கிலிருந்தது;இதன் மதிப்பு டானிய இந்திய ரூபாயின் 1/8 ஆக இருந்தது. பிரெஞ்சு இந்தியாவில் \"பனோன்\" எனப்பட்ட நாணயம் பிரெஞ்சு இந்திய ரூபாயின் 1/8 மதிப்பாக இருந்தது. \n"}
{"id": "262966", "url": "https://ta.wikipedia.org/wiki?curid=262966", "title": "2015 ஹஜ் கூட்ட நெரிசல் விபத்து", "text": "2015 ஹஜ் கூட்ட நெரிசல் விபத்து\n\n2015 ஹஜ் கூட்ட நெரிசல் விபத்து (\"2015 Hajj stampede\") என்பது சவூதி அரேபியாவின் மெக்கா நகருக்கு அருகே மினா எனுமிடத்தில் நடந்த \"கூட்ட நெரிசல் விபத்தினைக்\" குறிக்கும். தியாகத் திருநாள் கடைப்பிடிக்கப்பட்ட 2015 செப்டம்பர் 24 வியாழக்கிழமை அன்று நடந்த இந்த விபத்தில் குறைந்தது 769 பேர் உயிரிழந்தனர்; குறைந்தது 1000 பேர் காயமடைந்தனர்.\n\nSection::::விபத்து விவரம்.\n\"சவூதி பொதுமக்கள் பாதுகாப்பு இயக்ககம்\" வெளியிட்ட தகவலின்படி, உள்ளூர் நேரம் 9 மணியளவில் (06:00 UTC) 203, 204 எனும் தெருக்கள் சந்திக்கும் சந்திப்பில் இந்த விபத்து நடந்தது. தூண்களை நோக்கிச் சென்ற புனிதப் பயணிகளின் எண்ணிக்கை திடீரென அதிகரித்ததன் காரணமாக பெருமளவில் கூட்ட நெரிசல் ஏற்பட்டது \n"}
{"id": "262967", "url": "https://ta.wikipedia.org/wiki?curid=262967", "title": "பந்தியாய் சிரே", "text": "பந்தியாய் சிரே\n\nபந்தியாய் சிரே () என்பது, கம்போடியாவில் அமைந்துள்ள, பத்தாம் நூற்றாண்டில் அமைக்கப்பட்ட சிவாலயம் ஆகும். கம்போடியாவின் பண்டைய தலைநகர்களான யசோதரபுரம் மற்றும் அங்கோர் தாம் என்பவற்றின் அருகே, புகழ்பெற்ற அங்கோர் வாட்டிற்கு சற்று அப்பால் அமைந்து விளங்குகின்றது. உயர்தரமான சிற்பங்களும், கலைவனப்பும் நிறைந்த இக்கோயில், இன்றும் சுற்றுலாப்பயணிகளைப் பெருமளவில் கவர்வதுடன், \"கெமெர் கலையின் மாணிக்கம்\" என்று புகழப்படுகின்றது.\n\nSection::::வரலாறு.\nSection::::தோற்றம்.\nகம்போடிய மன்னர்களால் கட்டப்படாத மாபெரும் ஆலயமாகக் கொள்ளப்படும் பந்தியாய் சிரே, பொ.பி 22 ஏப்ரல் 967 அன்று, மன்னன் இராசேந்திர வருமனின் அரசவை அறிஞர்களான விஷ்ணுகுமாரன் மற்றும் மன்னன் ஹர்ஷவருமனின் பேரனும் ஏழை - எளியோர்க்குப் பேருதவிகள் புரிந்தவனும் ஆன யஞ்னவராகன் ஆகியோரால் கட்டப்பட்டது. பந்தியாய் சிரே ஆலயம் அமைந்திருந்த நகர் முன்பு \"ஈசுவரபுரம்\" என்றே அறியப்பட்டதுடன், இக்கோயில் \"திரிபுவனமகேசுவரம்\" என்றே அழைக்கப்பட்டிருக்கின்றது.\n'பந்தியாய் சிரே\" எனும்ம் கெமெர் மொழிச் சொல்லுக்கு \"அணங்குக் கோட்டம்\" என்று பொருள். இவ்வாலயம் முழுவதும் நிறைந்து காணப்படும் கந்தருவக்கன்னிகளின் சிற்பங்களும், ஆலயம் முழுவதும் அமைந்திருந்த சொல்லொணாப் பேரழகும். இப்பெயரை ஆலயம் தரித்துக்கொள்ளக் காரணமாய் அமைந்திருக்கின்றது. \n\nஇவ்வாலயத்தின் தோற்றத்துக்கு, கெமெர் அரசின், சோழநாட்டுடனா தொடர்பும் சுட்டிக்காட்டப்படுகின்றது. அங்கோர் வாட்டிலிருந்து முப்பது கி.மீ தொலைவில் அமைந்திருந்த பழைய சிவாலயமொன்று, சோழர் படையால் திருப்பணிகள் செய்யப்பட்டு, இராசேந்திர சோழனின் தாய் திரிபுவன மகாதேவியின் நினைவாக, \"\"திரிபுவனமாகேசுவரம்\" எனப் பெயர் சூட்டப்பட்டதாகவும் சொல்லப்படுகின்றது. தமிழ் மரபில் கூறப்படுவது போல், இக்கோவிலின் இரண்டாம் சுற்றுக் கோபுரத்திலுள்ள ஆடல் வல்லான் சிற்பத்தின் கீழே காரைக்கால் அம்மையார் அமர்ந்திருந்து முழவிசைக்கும் காட்சி, இதற்கான ஐயந்திரிபற்ற சான்றாகும்.\n\nSection::::விரிவாக்கம்.\nபதினோராம் நூற்றாண்டில், இக்கோவிலில் மீள்திருப்பணிகள் இடம்பெற்றிருக்கின்றன என்றும், 1119 யூலை மாதம் \"திவாகரபண்டிதர்\" எனும் பூசகர் வசம் ஒப்படைக்கப்பட்டமையும் 1303 ஆகஸ்டு 8 வரை, இக்கோயில் தொடர்ந்து பயன்பாட்டில் இருந்து வந்தமையும் கல்வெட்டுக்களில் பொறிக்கப்ப்பட்டிருக்கின்றது.\n\nSection::::சமகாலக் கண்டுபிடிப்பு.\n1914இல் காட்டுள் மறைந்திருந்த ஆலயம் வெளிக்கொணரப்பட்டதுடன், 1923இல் இடம்பெற்ற ஒரு சிலைத்திருட்டுச் சம்பவத்துடன், உலகின் கவனத்துக்கு வரலாயிற்று. சிதைந்துகிடந்த ஆலயத்தை மீளமைக்கப் பல முயற்சிகள் மேற்கொள்ளப்பட்டாலும் காழ்ப்புணர்வாலும், சிலைக்கொள்ளைகளாலும் அடிக்கடி பாதிக்கப்பட்டது. பாதுகாப்புக் கருதி, பந்தியாய் சிரேயிலிருந்து கம்போடிய தேசிய அருங்காட்சியகத்துக்கு மாற்றப்பட்ட உமாமகேசன் சிற்பமொன்று கூட அங்குவைத்தே உடைக்கப்பட்டிருக்கின்றது.\n\nSection::::ஆலய அமைப்பு.\nமரத்தைச் செதுக்குவது போல், செதுக்கக்கூடிய மணற்கற்களால் அமைக்கப்பட்டிருப்பதால், இக்கோவிலுக்கே தனிச்சிறப்பான வசீகரம் ஒன்றுண்டு. சுண்ணமும் செங்கல்லும், சில தாங்குதளங்கள் அமைக்க மட்டுமே பயன்படுத்தப்பட்டிருக்கின்றது. காலத்தைக் குறிக்கும் காலன், கோயில் துவாரபாலகர், அரமகளிர் முதலானவை, இகோயிலின் சிற்பக்கலையழகுக்கான சிறப்பான எடுத்துக்காட்டுகள். \n\nகிழக்கு நோக்கிய மூன்று செவ்வக வடிவ வளாகங்கள், மூன்று திருச்சுற்றுக்களால் சூழப்பட்டதாக, ஒரு இராசகோபுரத்தின் வாயிலாக இணையும் வண்ணம் அமைக்கப்பட்டிருக்கின்றன. உள்ச்சுற்றில் கருவறையும், மூன்று விமானங்களும் அமைந்துள்ளன. இருபுறமுள்ள இருவிமான அறைகள், கம்போடிய மரபின் படி, நூலகங்களாகச் சொல்லப்படுகின்றன.\n\nSection::::வெளி இராச கோபுரம்.\nஐநூறு சதுர மீ. பரப்பளவில் இருந்த \"ஈசுவரபுரம்\" எனும் நகருக்கு வாயிலாக இருந்த பெருங்கோபுரம் இது. ஐராவதம் மீது இந்திரன் அமர்ந்திருக்கும் சிற்பத்தை முகப்பில் கொண்ட இக்கோபுரத்திலிருந்து செல்லும் 67 மீ நீளமான இராசபாதை, உட்சுற்றுடன் இணைகின்றது.\n\nSection::::வெளிச்சுற்று.\nகிழக்கும் மேற்கும், இரு கோபுரவாயில்களைக் கொண்ட சுண்ணச் சுவரால் மூன்றாம் சுற்று சூழப்பட்டிருக்கின்றது.அசுரச் சகோதரர்கள் சுண்டனும் உபசுண்டனும், திலோத்தமையை அடையத் தமக்குள் போரிடும் காட்சியைச் சித்தரிக்கும் தன் மேற்்கு வாயில் அலங்காரம், தற்போது பாரிஸ் அருங்காட்சியகமொன்றில் வைக்கப்பட்டிருக்கின்றது. கிழக்கு வாயில் அலங்காரம், சீதையை இராவணன் கவரும் காட்சியுடன், தரையில் சிதைந்து கிடக்கின்றது. கிழக்கும் மேற்கும் இரு பாலங்களால் இணைக்கப்பட்டு, இம்மூன்றாம் சுற்று, பெரும்பாலும் அகழியால் சூழப்பட்டதாகக் காணப்படுகின்றது.\n\nSection::::நடுச்சுற்று.\nஇரண்டாம் சுற்றானது, கிழக்கும் மேற்கும் இரு கோபுரங்களுடன், வெளிப்புறமாக ஒரு சுண்ணச்சுவராலும், உட்புறமாக ஒரு செங்கற்சுவராலும் சூழப்பட்டிருக்கின்றது. இதன் மேலைக்கோபுரத்தில், வாலியும் சுக்ரீவனும் மோதும் காட்சி அமைக்கப்பட்டுள்ளது. கீழைக்கோபுரத்திலேயே, ஆடல்வல்லான் சிற்பமும், அதனருகே காரைக்காலம்மை சிற்பமும் அமைக்கப்பட்டுள்ளது. சிதைந்துள்ள இதன் உள் - வெளிச் சுவர்க்கோட்டங்களில் ஒன்றில், நரசிங்கர் இரணியனைக் கொல்லும் சிற்பம் இடம்பெற்றிருக்கின்றது. \n\nSection::::உட்சுற்று.\nகோபுரங்களுக்கிடையே சிதைந்த உட்சுவருக்குள் உள்ள முதலாம் சுற்றின் தென்கிழக்கு மற்றும் வடகிழக்கு மூலைகளில், இரு நூலகங்கள் அமைந்துள்ளன. தென்புற நூலகத்தின் கீழைவாயிற்சிற்பமாக ஈசனின் கயிலைக் காட்சியும், இராவணன் கயிலையைப் பெயர்க்கும் காட்சியும் இணைந்த அழகிய சிற்பம் ஒன்றுள்ளது. மேலைவாயிற்சிற்பத்தில் காமதகனச் சிற்பம் அமைந்துள்ளது.\n\nவடபுற நூலகத்தின் கீழைவாயிற் சிற்பத்தில், காண்டவவன தகனம் காட்டப்பட்டிருக்கின்றது. அதே நூலகததின் மேற்கு வாயிலில் கம்சவதம் இடம்பெறுகின்றது.. மத்தியில், பந்தியா சிரேயின் பேரெ்ழிற் சிற்பங்கள் நிறைந்த ஈசனின் கருவறை அமைந்து விளங்குகின்றது. எனினும், இடிபாடுகளின் காரணமாக, இதன் உட்பகுதிக்குச் செல்ல அனுமதியில்லை. \n\n\n\n"}
{"id": "262969", "url": "https://ta.wikipedia.org/wiki?curid=262969", "title": "நரேந்திர மோதி பிரதமராக மேற்கொண்ட வெளிநாட்டுப் பயணங்கள்", "text": "நரேந்திர மோதி பிரதமராக மேற்கொண்ட வெளிநாட்டுப் பயணங்கள்\n\nநரேந்திர மோதி, பிரதமராக மேற்கொண்ட வெளிநாட்டுப் பயணங்கள் குறித்த தகவல்கள் இங்கு தொகுக்கப்பட்டுள்ளன.\n\nSection::::விவரம்.\nசெப்டம்பர் 2015வரை, அவர் இருபத்து ஏழு வெளிநாட்டு பயணங்கள் மேற்கொண்டார்.\n\n"}
{"id": "262971", "url": "https://ta.wikipedia.org/wiki?curid=262971", "title": "இந்திய மாநில மரங்களின் பட்டியல்", "text": "இந்திய மாநில மரங்களின் பட்டியல்\n\nஇந்திய மாநில மரங்களின் பட்டியல்\n\n\n"}
{"id": "262972", "url": "https://ta.wikipedia.org/wiki?curid=262972", "title": "யோர்ச் சோரா", "text": "யோர்ச் சோரா\n\nயோர்ச்-பியர் சோரா (Georges-Pierre Seurat) (2 டிசம்பர் 1859 – 29 மார்ச் 1891), ஒரு பிரெஞ்சு பின்-உணர்வுப்பதிவுவாத ஓவியரும் ஒரு வரைஞரும் ஆவார்.\n\nஇவர் வரைபட ஊடகத்தைப் புதுமையாகக் கையாள்வதில் வல்லவர். பிரிப்பியம், புள்ளியியம் என்னும் இரு ஓவிய நுட்பங்களை உருவாக்கியவர் இவரே. \"லா கிரான்டே ஜாட் தீவில் ஒரு ஞாயிற்றுக்கிழமை பின்னேரம்\" என்னும் தலைப்பிட்ட இவரது பெரிய அளவு ஓவியம், புது உணர்வுப்பதிவுவாதம் என்னும் பாணியை உருவாக்கியதன் மூலம் நவீன ஓவியத்தின் திசையையே மாற்றியதுடன், 19 ஆம் நூற்றாண்டின் ஓவியத்துக்கான ஒரு சின்னமாகவும் விளங்கியது.\n"}
{"id": "262990", "url": "https://ta.wikipedia.org/wiki?curid=262990", "title": "1602", "text": "1602\n\n1602 (MDCII) ஒரு செவ்வாய்க்கிழமையில் ஆரம்பமான ஒரு கிரிகோரியன் சாதாரண ஆண்டாகும், அல்லது 10-நாட்கள் பின்தங்கிய பழைய ஜூலியன் நாட்காட்டியில் வெள்ளிக்கிழமையில் ஆரம்பமான ஒரு சாதாரண ஆண்டாகும்.\n\n\n"}
{"id": "262992", "url": "https://ta.wikipedia.org/wiki?curid=262992", "title": "புரி ஜோத்பூர் விரைவு ரயில்", "text": "புரி ஜோத்பூர் விரைவு ரயில்\n\nபுரி ஜோத்பூர் விரைவு ரயில்சேவை இந்திய ரயில்வேயின், கிழக்குக் கடற்கரை ரயில்வே பிரிவிற்கு உட்பட்ட ரயில்சேவை ஆகும். இது 18473, 18474 ஆகிய வண்டி எண்களுடன் செயல்படுகிறது. இது இந்தியாவிலுள்ள புரி நகரத்துக்கும், ஜோத்பூர் சந்திப்பிற்கும் இடையே இயக்கப்படுகிறது. \n\nSection::::வண்டி எண்.\n18473 என்ற வண்டி எண்ணுடன் புரி முதல் ஜோத்பூர் சந்திப்பு வரையிலும், 18474 என்ற வண்டி எண்ணுடன் ஜோத்பூர் சந்திப்பு முதல் புரி வரையிலும் செயல்படுகிறது. இதன் மூலம் ஒடிசா, சத்தீஸ்கர், மகாராஷ்டிரா, மத்திய பிரதேசம் மற்றும் ராஜஸ்தான் போன்ற மாநிலங்களுக்கு தனது ரயில்சேவையினை புரிகிறது.\n\nSection::::வண்டி எண் 18473.\nஇது புரி பகுதியில் இருந்து, ஜோத்பூர் சந்திப்பு வரை செயல்படுகிறது. மணிக்கு சராசரியாக 52 கிலோ மீட்டர் வேகத்தில் சுமார் 2437 கிலோ மீட்டர் தொலைவினை 46 மணி நேரம் மற்றும் 30 நிமிடங்களில் கடக்கிறது. இது புரி மற்றும் ஜோத்பூர் சந்திப்பு ஆகியவற்றிற்கு இடைப்பட்ட 323 ரயில் நிறுத்தங்களில் 41 நிறுத்தங்களை மட்டுமே கொண்டிருக்கிறது. புறப்படும் நேரத்தில் கிட்டத்தட்ட 2 நிமிடங்கள் தாமதத்தினையும், சென்றடையும் நேரத்தில் 43 நிமிடங்கள் தாமதத்தினையும் கொண்டுள்ளது. \n\nSection::::வண்டி எண் 18474.\nஇது ஜோத்பூர் சந்திப்பில் இருந்து புரி பகுதி வரை செயல்படுகிறது. மணிக்கு சராசரியாக 52 கிலோ மீட்டர் வேகத்தில் சுமார் 2437 கிலோ மீட்டர் தொலைவினை 46 மணி நேரம் 5 நிமிடங்களில் கடக்கிறது. ஜோத்பூர் சந்திப்பு மற்றும் புரி பகுதிகளுக்கு இடைப்பட்ட 323 ரயில் நிறுத்தங்களில் 39 நிறுத்தங்களை மட்டுமே கொண்டிருக்கிறது. புறப்படும் நேரத்தில் கிட்டத்தட்ட சரியான நேரத்திலும், சென்றடையும் நேரத்தில் சராசரியாக ஒரு மணி 27 நிமிடங்கள் தாமதத்தினையும் கொண்டுள்ளது. \n"}
{"id": "262996", "url": "https://ta.wikipedia.org/wiki?curid=262996", "title": "ஆழ்கடல் குன்றுகள்", "text": "ஆழ்கடல் குன்றுகள்\n\nஆழ்கடல் குன்றுகள் \"(Abyssal hill )\" என்பவை கடலடிச் சமவெளியின் தரைப்பகுதியில் இருந்து மேலெழுந்து உருவான சிறிய குன்றுகளைக் குறிக்கும். பூமியின் மீது மிக ஏராளமாகக் காணப்படுகின்ற புவிப்புறக் கட்டமைப்புகள் இவைகளேயாகும். ஏறத்தாழ கடல்படுகைகளின் 30 சதவீதப் பரப்பில் ஆழ்கடல் குன்றுகள் நிறைந்துள்ளன. ஓப்பீட்டளவில் ஒரு சில நூறு மீட்டர் உயரத்திற்கு விளிம்புகள் உயர்ந்துள்ள குன்றுகள் ஆழ்கடல் குன்றுகள் என வரையறுக்கப்படுகின்றன. சில நூறு மீட்டர் தொடங்கி சில கிலோமீட்டர்கள் வரைகூட இவற்றின் அகலம் விரிந்திருக்கின்றது. இத்தகைய ஆழ்கடல் குன்றுகள் நிறைந்துள்ள கடலடிச் சமவெளிப் பகுதிகள் ஆழ்கடல் குன்று பிரதேசங்கள் என அழைக்கப்படுகின்றன. எனினும் இப்பிரதேசங்களில் ஆழ்கடல் குன்று தனித்தோ சிறு குழுக்களாகவோ காணப்படலாம்.\nபசிபிக் பெருங்கடலின் கடலடிச் சமவெளியில் அதிக அளவிளான ஆழ்கடல் குன்றுகள் காணப்படுகின்றன . இக்குன்றுகள் 50 மீட்டர் முதல் 300 மீட்டர் வரை உயரம், 2 முதல் 5 கிலோமீட்டர் அகலம் மற்றும் 10 முதல் 20 கிலோ மீட்டர் நீளம் வரையிலான அளவிற்கு பரந்து விரிந்துள்ளன. கிழக்குபசிபிக்கின் பக்கவாட்டில் இவைகள் பிளவிடை மேடுகளாகவும் பிளவிடை பள்ளங்களாகவும் உருவாகி காலப்போக்கில் ஆழ்கடல் குன்றுகளாக உருவாகியிருக்கலாம். அதிகப்படியாக உருவான மாக்மா குழம்பு நாளடைவில் பெருங்கடலின் புறவெளியாக மாறி முகடுகளாகவும் உயர்ந்திருக்கலாம்.\n"}
{"id": "263009", "url": "https://ta.wikipedia.org/wiki?curid=263009", "title": "குறியறி ஒழுகல்", "text": "குறியறி ஒழுகல்\n\nகுறியறி ஒழுகல் அல்லது தூண்டிக்குறிவழி இசைவு (\"Stigmergy\") என்பது நேரடியாக அல்லாமல் நிகழும் ஓர் ஒத்துழைப்புமுறை ஆகும். ஆங்காங்கே விடப்படும் குறிப்புகளினால் தூண்டப்படும் உயிர்களோ உயிரற்று இயங்குபவைகளோ ஒத்திசைவாக பணிபுரிந்து முன்கூட்டியே திட்டமிடாதவற்றை எட்டுவது இம்முறை. இதில் பணியின் ஒரு பகுதி முடிந்ததும் சுற்றுப்புறத்தில் விடப்படும் குறிப்புகளால் உந்தப்பட்டு அதே இயங்கியோ வேறோர் இயங்கியோ அடுத்தகட்டப்பணியைத் தானாக மேற்கொள்ளும். இவற்றுக்கிடையே வேறு எந்த தொடர்பாடலும் இருக்க வேண்டியதில்லை. மேலிருந்து கட்டளைகளோ குறிக்கீடுகளோ வழிகாட்டல்களோ இருக்காது.\n\nஇது ஒருவகையான தன்னாட்சிமுறை எனலாம். இதன்வழியாக எவ் இயங்கிக்கும் முழு பார்வை இல்லாதவிடத்திலும், யாரும் நெறிப்படுத்த வேண்டிய தேவையில்லாமல் பலக்கிய பணிகள் நிறைவடையக்கூடும். சிலவேளைகளில் பங்காற்றும் உயிரினங்களும் வேறு நிரல்சார் இயங்கியோ மிக அடிப்படையான அளவு அறிவும், குறைவான நினைவாற்றலும் மட்டுமே கொண்டிருந்தாலும் ஒரு பலக்கிய சிந்தனை ஆற்றலுடைய இயங்கியின் செயற்பாட்டையொத்த பயனை விளைவிக்கலாம்.\n\nSection::::வரலாறு.\nமுதன்முதலாக 1959-ஆம் ஆண்டு பிரான்சிய உயிரியலாளர் பியரி பால் கிராசே என்பார் கறையான்கள் புற்று கட்டுவதிலிருந்து பல பணிகளை திட்டமிடாமல் மேற்கொள்வதைக் குறிப்பதற்காக \"stigmergy\" எனும் சொல்லை உருவாக்கினார். ஏற்கனவே நிறைவுற்ற பணிகளினால் உந்தப்பட்டு அடுத்தகட்ட பணிகளை தானாக மேற்கொளல் என அச்சொல்லுக்கு வரையறை வகுத்தார். ஓர் இயங்கியின் செயல்பாடு தக்க குறியீடுகளை விட்டுவிடுவதையொட்டி அதே இயங்கியோ மற்றோர் இயங்கியோ அடுத்தகட்ட பணிகளை மேற்கொள்வதைக் குறிக்கவே அச்சொல் பயன்பட்டது. இம்முறை மந்தையறிவு போன்றவற்றில் முக்கிய பங்காற்றுகிறது.\n\nSection::::உயிரினங்கள்.\nஎறும்புகள் உணவைத்தேடி அலையும்போது சில மணமிகளை இட்டுக்கொண்டே செல்கின்றன. தொடர்ந்து உணவு கிடைக்கும் தடங்களில் அதிகமான எறும்புகள் ஊர்ந்து செல்வதால் சில தடங்கள் வலுப்பெறுகின்றன. எந்தவொரு தனி எறும்பும் திட்டமிடாமலேயே அவ் எறும்புக்கூட்டத்துக்குத் தேவையான வழித்தடங்கள் இவ்வாறு அமைந்துவிடுகின்றன. இதைப்போலவே கறையான்களும் தாம் சுமந்துவரும் களிமண் உருண்டைகளில் சில மணமிகளை இட்டுவிடுகின்றன. அவற்றால் ஈர்க்கப்படும் பிற கறையாண்கள் அவற்றின்மீது தொடர்ந்து களிமண்ணைக் கொட்டுகின்றன. ஆங்காங்கே தொடங்கும் இப்பணி தொடர்ந்து தூண்கள், வளைவுகள், புழைகள், அறைகள் என பெரிய கட்டுமானமுள்ள புற்றாக நிறைவடைகிறது.\n\nதூண்டிக்குறிகள் வழியமைந்த ஒத்திசைவு பாக்டீரியாக்களிலும் காணப்படுகிறது. சில வேளைகளில் தனித்தனி பாக்சீரியாக்கள் இடத்துக்கும் நேரத்துக்கும் ஏற்றாற்போல உருமாறி தகவமைப்புப் பெறுவது இவ்விளைவினால் நடக்கிறது. ஒட்டுண்ணிகளாக வாழும் சிலவகை அணுச்சுவர் பாக்டீரியாக்கள் கூட்டம் கூட்டமாகச் செல்வதன் வாயிலாக தாம் சார்ந்திருக்கும் ஓம்புயிர் அணுக்களின் உறுப்புக்களைக் கரைக்கும் சுரப்பிகளைப் பெருக்குகின்றன. உணவுப்பற்றாக்குறை ஏற்படும்போது பழம்போல அமைப்பை உருவாக்கி உள்ளுக்குள் தமது அணுக்களை பிற்பாடு ஏவுவதற்காக பாதுகாக்கின்றன.\n\nSection::::சமூகம்.\nவிக்கிப்பீடியா போன்ற பல தன்னார்வத்திட்டங்களில் சிறுசிறு திருத்தங்கள், விரிவாக்கங்கள், சான்று சேர்த்தல், படங்களைச் சேர்த்தல் என பங்களிப்பாளர்கள் எந்தவொரு நடுவமும் தேவைப்படாமல் நிறைவடையாத பணிகளின் அடையாளமான கட்டுரைகளைச் சுற்றி பணியாற்றி வளர்ப்பது இவ்விசைவுமுறைக்கு ஓர் எடுத்துக்காட்டாகும். இதையொட்டிய தன்னாட்சி முறைகளும் முன்வைக்கப்படுகின்றன.\n\nSection::::தானிகள்.\nதானியங்கிகள் தனித்தனியாகச் செயல்பட்டாலும் பணிகளைக் கூட்டாக மேற்கொள்வதற்காக அவ்வறை இந்தமுறையில் ஒத்துழைக்கும்படி வடிவமைப்பதுண்டு. எறும்புகள் தம் கூட்டிலிருந்து உணவு இருக்குமிடங்களுக்கு ஏற்படுத்தும் வலைத்தடத்தைப் போன்று வழிதேடும் நிரல்களையும் வடிவமைக்கலாம் எனக் காட்டப்பட்டுள்ளது.\n\n\n"}
{"id": "263010", "url": "https://ta.wikipedia.org/wiki?curid=263010", "title": "பாண்டியர் நாணயவியல்", "text": "பாண்டியர் நாணயவியல்\n\nதுவக்க கால பாண்டியர் நாணயங்கள் செப்புச் சதுரங்களாக இருந்தன; அச்சு வார்ப்புக்களாக இருந்தன. ஒருபக்கத்தில் ஐந்து தனிப்பட்ட படிமங்கள் பதிக்கப்பட்டிருந்தன. பெரும்பாலும் யானையின் படிமமும் அழகூட்டப்பட்ட மீனும் இருந்தன. இத்தகைய நாணயங்கள் அவர்களது தலைநகராக விளங்கிய கொற்கையிலும் வடக்கு இலங்கையிலும் கண்டெடுக்கப்பட்டுள்ளன. இச்செவ்வக நாணயங்களில் நந்தியும் சக்கரமும் இடம் பெற்றிருந்தன. இந்தச் ”சக்கரத்தில்” இரு கோடுகள் குறுகிய கோணத்தில் இருந்தன; முனை மேலாக இருந்தது. இரண்டு குறுக்குக் கோடுகள் கோணத்தின் பக்கவாட்டில் இடப்பட்டிருந்தன. அனைத்து கோடுகளும் சின்னத்தின் கடைசியில் இணைந்தன. இத்தகைய சின்னங்களை அனுராதபுரத்தில் கால்நடைகளை அடையாளப்படுத்தப் பட்டன. வெளி கோடுகள் ஓர் வளையமாக முடிந்துள்ள சின்னங்களை இலங்கையின் வடக்கு மாகாணங்களில் காணலாம். இந்த நாணயங்களில் காணப்படும் சின்னம் பாண்டியர்களது மீன் சின்னமாக இருந்தது.\n\n7வது-10வது நூற்றாண்டில் பாண்டிய இராச்சியம் மீண்டெழுந்தபோது ஒன்று அல்லது இரண்டு மீன்கள் கொண்ட சின்னமும் பாண்டிய எருதும் முதன்மையாக இருந்தன. சில காலங்களில் \"சோழர் நிற்கும் படிமமோ\" அல்லது \"சாளுக்கியர் பன்றி\"யோ உடனிருந்தன. வெள்ளி, தங்க நாணயங்களில் சமசுகிருதத்திலும் பெரும்பாலான செப்பு நாணயங்களில் தமிழிலும் பதிக்கப்பட்டிருந்தன.\nபாண்டியர் நாணயங்கள் துவக்க கால வடக்கு இலங்கையின் நாணயங்களுக்கு முன்னோடியாக இருந்தன. சங்க கால பாண்டியர் நாட்டு நாணயங்கள் கந்தரோடையிலும் அனுராதபுரத்திலும் கண்டெடுக்கப்பட்டுள்ளன.\n"}
{"id": "263018", "url": "https://ta.wikipedia.org/wiki?curid=263018", "title": "வடுக மகாராசா", "text": "வடுக மகாராசா\n\nசிறீ வடுக மகாராசா அல்லது சங் ரது செய தேவதா என்றும், பொதுவாக சிலிவாங்ஙி என்றும் அறியப்படுபவன், மேற்கு சாவகத்திலிருந்த சுண்டா அரசை, 1482 முதல் 1521 வரை ஆண்ட மன்னன் ஆவான். இவன் காலத்திலேயே, சுண்டா அரசு பெரும்புகழ் வாய்க்கப்பெற்றது.\n\nSection::::பெயர்.\nSection::::வடுக மகாராசா.\n\"சிறி வடுக மகாராசா ரது கயி டி பகவான் பயயாரன் சிறி சங் ரது தேவதா\" என்ற வடுகராசனின் முழுப்பெயர், \"தேவரும் போற்றும் பகவான் பயயாரன் மகாராச மன்னன்\" எனப் பொருள்கொள்ளக் கூடியது. சிலர் இவனைக் குறிக்கும் சரியான பெயர் \"பாதுகா மகாராசா\" என்பதே என்றும், சாமானியர்கள் மன்னன் பெயர்சொல்லி அழைக்கும் வழக்கம் இருந்ததில்லை என்பதால், அவன் காலணிகளை (பாதுகை) வைத்தே மரியாதையுடன் அழைக்கப்பட்டான் என்பர். இவர்கள், இவனது உண்மையான பெயர் என்று \"சங் ரது செய தேவதா\" எனும் பெயரைச் சுட்டிக்காட்டுகின்றனர்.\n\nSection::::சிலிவாங்ஙி.\nபெரும்பாலும் வடுகராசன், சிலிவாங்ஙி என்ற பெயரிலேயே அறியப்படுகின்றான். இது \"வாங்ஙியின் வழித்தோன்றல்\" எனப் பொருளுறும் சுண்டா மொழிச் சொல்லாகும். \"கிடுங் சுண்டா\", \"சரிதா பரகியங்ஙான்\" எனும் நூல்கள், மயாபாகித்தில் புபாத் படுகொலையில் மரித்த \"பிரபு மகாராச லிங்காபுவன\" மன்னனே வாங்ஙி என அடையாளம் காட்டுகின்றன. நாட்டின் தன்மானத்தை விட்டுக்கொடுக்காது, மயாபாகித்தில் மரித்த இலிங்கபுவனன் \"வாங்ஙி\" (மணங்கமழ்நன்) என்று சுண்டா மக்களால் போற்றப்பட்டதுடன், அவனது வழித்தோன்றல்களும் \"சிலிவாங்ஙி\" என்ற சிறப்புப்பெயரால் குறிப்பிடப்பட்டனர்.\n\nSection::::வரலாறு.\nபதுதுலிசுக் கல்வெட்டில், \"சிறி வடுக மகாராசா ரது கயி டி பகவான் பயயாரன் சிறி சங் ரது தேவதா\" என்ற பெயரில், அவனது ஆட்சிக்குறிப்பைக் காணமுடிகின்றது. வடுக மகாராசா மறைந்தபின், அவனது நினைவேந்தலின் போது, அவனை அடுத்து ஆண்ட அவன் மகன் சூரவிசேசனால், இக்கல்வெட்டு 1553இல் அமைக்கப்பட்டது. ராகியாங் நிசுகலனின் மகன் என்றும், ராகியாங் நிசுகால வாஸ்து காஞ்சனாவின் பேரன் என்றும் சுட்டப்படும், வடுகன், சுண்டனிய மக்களின் தலைசிறந்த வீரனாகச் சித்தரிக்கப்படுவதுடன், \"பந்நுன் சுண்டா\" முதலான வாய்மொழிக் கதைகளிலும், பல சுண்டா நாட்டுப்புறக் கதைகளிலும் வீரதீரக் கதை புரியும் நாயகனாக வலம் வருகின்றான்.\n\nஒரு கதையின் படி, பிரபு அங்காளரங்கனின் மகனான ரது செயதேவதா, கலு அரசின் இளவரசன். இளவயதில் நிகரற்ற பேரழகனாக விளங்கிய அவன் \"ராடென் பாமனா ராசா\" (காதற்கணை தொடுப்போன்) என்றே செல்லமாக அழைக்கப்பட்டான். வில், வாள், நடனம், இசை முதலிய ஆயகலைகளிலெல்லாம், வடுகராசன் சிறந்துவிளங்கியதை மரபுரைகள் சொல்கின்றன.\n\nஅங்காளரங்கனைக் கொன்று, வஞ்சகமாக நாட்டைப் பிடித்துக் கொண்ட கலகக்காரன் ஒருவன், இளவரசன் செயதேவதாவிற்கும் நஞ்சூட்டி, மாந்திரீகம் மூலம் அவனைப் புத்தி பேதலிக்கச் செய்தான். பிரக்ஞையிழந்தவனாய் ஊரூராய்ச் சுற்றி வாடிய செயதேவதா, சிண்டாங்காசி நகரின் தலைவர் மகள், நியாய் அம்பேற்காசியின் அன்புக்குப் பாத்திரமாகி, மெல்ல மெல்லக் குணமடைகின்றான். பின் அவளையே மணந்துகொள்ளும் செயதேவதா, அவ்வூர் மக்களின் துணையைப் பெற்று, தனக்குரிய மணிமகுடத்தை மீண்டும் வென்றுகொள்கின்றான். \n\nSection::::ஆட்சி.\nசுண்டா மற்றும் கலு அரசுகள் இணைந்த பெருநிலப்பரப்புக்கு, சிலிவாங்ஙி மன்னனாகின்றான். \"கவாலி கலு\"விலிருந்த தலைநகரையும், \"பகவான் பயயாரன்\" நகருக்கு மாற்றிக் கொள்கின்றான். விவசாயம், காடுகளின் பராமரிப்பு, சுவர் மற்றும் அகழி பராமரிப்பு, அரங்குகள், அணைகள் கட்டியமை முதலான இவனது பல பொதுச்சேவைகள், பதுதுலிசுக் கல்வெட்டிலும், பல கிராமிய இலக்கியங்களிலும் புகழப்படுகின்றன. இவனால் அமைக்கப்பட்ட \"சங்யாங் தளகா ரேனா மகாவிசயா\" எனும் நீரேரி, நீர்ப்பாசனத்துக்கும், அவனது தலைநகரின் பேரழகுக்கும் காரணகர்த்தாவாக இலங்கிவந்தது. தன் அரண்மனைக்கு \"புந்தா பீம சிறி நாராயண சூராதிபதி மதுரா\" எனப் பெயர் சூட்டியிருந்த மன்னன், தன் ஆட்சிக்காலத்தில் நீதிதவறா ஆட்சி புரிந்து வந்தான்.\n\nSection::::குடும்பம்.\nஅம்பேற்காசி தவிர, \"முவாரா யாதி\" (இன்றைய சிரேபொன்) நகரின் துறைமுகத் தலைவர் \"கீ கெடெங் தபா\"வின் மகளான நியாய் சுபாங்கி லராங்கி, கலு வம்சத்து இளவரசி நியாய் சந்திரிங்கி மாணிக்கமயாங்கி, சீன இசுலாமிய செல்வந்த வணிகரான \"கீ டம்பு அவாங்கின்\" மகள் நியாய் அசிபுத்தி முதலான பல தேவியரைக் கொண்டிருந்தான் சிலிவாங்ஙி.\n\nஅரசி அம்பேற்காசிக்குக் குழந்தை பிறக்கவில்லை. நியாய் சந்திரிங்ஙி மாணிக்கமயாங்ஙியின் மகனான \"பிரபு சூரவிசேச ஜயபெருங்கோசன்\" அல்லது, ரது சங்யாங்\" என்பவனே முடிக்குரிய இளவரசன் ஆனான். சிலிவாங்ஙியின் அரசியரில் ஒருத்தியான நியாய் சுபாங்கி லராங்ஙி இசுலாமியப் பெண்மணியாகவே விளங்கியதுடன், இளவரசன் வலங்சுங்சங், இளவரசி ராரா சந்தாங்கி, இளவரசன் கியான் சந்தாங்கன் ஆகியோரைப் பெற்றெடுத்தாள். வலங்சுங்சங், \"சக்கரபுவனன்\" என்ற பெயரில், பின்னாளில் சிரேபொன் சுல்தானகத்தை நிறுவினான். இளவரசி ராரா சந்தாங்கி, எகிப்திய முசுலிம் இளாவரசரொருவனை மணந்துகொண்டதுடன், 'சயாரிஃபா முடெய்ம்\" என்று தன் பெயரையும் மாற்றிக்கொண்டாள். கியான் சந்தாங்கன், மேற்கு சாவகத்தின் புகழ்பெற்ற உலமாக்களில் ஒருவனாக பின்னாளில் வளர்ந்தான். அரச வமிசத்தவர் இசுலாமைத் தழுவிக்கொண்டமை, சுண்டா அரசும், மெல்ல மெல்லத் தன் பாரம்பரிய இந்து மரபை விடுத்து, இசுலாமிய மரபுக்கு வரவேற்பளித்ததற்குச் சான்றாகின்றது.\n\nSection::::சிலிவாங்ஙியின் செவிவழிக் கதைகள்.\nசுண்டா நாட்டுப்புறக் கதைகளில் வருகின்ற சிலிவாங்ஙி, வடுக மகாராசனின் பௌராணிக உருவகமே எனக் கருதப்படுகின்றான். அவன் இசுலாமைத் தழுவ மறுத்ததும், இசுலாமியப் படையெடுப்புகளை எதிர்க்கத் தயங்கியதும் அக்கதைகளில் சொல்லப்படுகின்றது சிரேபொன் சுல்தானகத்தை ஆண்ட சக்கரபுவனன் அவனது சொந்தக்குருதி என்பதும் இதற்கோர் காரணமாகலாம். தன் மக்களில், மரபுகளைக் கைவிட மறுத்தோரை மட்டும் அழைத்துக்கொண்டு, சலாக் மலைச்சாரலுக்கு மன்னன் இடம்பெயர்ந்ததாகவும், அங்கு அவன், சுண்டனியரின் புனித மிருகமான தொன்மப்புலியாக மாறி மறைந்ததாகவும் அவை மேலும் கூறுகின்றன. போகோரில் உள்ள பாலி இந்து ஆலயமான \"பராக்கியங்ஙன் அகுங் யகத்கர்த்தா\"வில் அவனுக்கோர் சன்னதி அமைத்து, பாலி மக்கள் வழிபட்டு வருகின்றார்கள்.\n\n\n"}
{"id": "263019", "url": "https://ta.wikipedia.org/wiki?curid=263019", "title": "கோழி கூவுது (2012 திரைப்படம்)", "text": "கோழி கூவுது (2012 திரைப்படம்)\n\nகோழி கூவுது 2012ஆம் ஆண்டில் கே. ரஞ்சித் இயக்கத்தில் வெளியான ஒரு இந்தியத் தமிழ்த் திரைப்படமாகும். அசோக், சிஜா ரோஸ், போஸ் வெங்கட், ரோகிணி ஆகியோர் முக்கிய கதாபாத்திரங்களில் நடித்திருந்தனர். இப்படத்திற்கு ஈ. எஸ். ராம்ராஜ் இசையமைத்திருந்தார். இத்திரைப்படம் 2012 திசம்பர் 28 அன்று வெளியானது.\n\n"}
{"id": "263020", "url": "https://ta.wikipedia.org/wiki?curid=263020", "title": "F", "text": "F\n\nF (எவ்வு) என்பது புதிய ஆங்கில நெடுங்கணக்கிலும் சீர்தரத்துக்கான அனைத்துலக நிறுவன அடிப்படை இலத்தீன் நெடுங்கணக்கிலும் ஆறாவது எழுத்து ஆகும். பதினறும எண் முறைமையில் F என்பது 15ஐக் குறிக்கும்.\n\nSection::::கணிதத்திலும் அறிவியலிலும்.\nஇயற்கணிதத்தில், சார்பைக் குறிக்க f பயன்படுத்தப்படுகின்றது.\n\nஇயற்பியலில், விசையைக் குறிக்க F பயன்படுத்தப்படுகின்றது. கொள்ளளவத்தின் அலகான பரட்டின் குறியீடும் F ஆகும். வெப்பநிலையின் அலகான பரனைற்றின் குறியீடு °F ஆகும். \n\nவேதியியலில், புளோரினின் வேதிக் குறியீடு F ஆகும்.\n\n"}
{"id": "263023", "url": "https://ta.wikipedia.org/wiki?curid=263023", "title": "திரிப்டேன்", "text": "திரிப்டேன்\n\nதிரிப்டேன் \"(Triptane)\" என்பது CH என்ற மூலக்கூறு வாய்ப்பாடு கொண்ட ஒரு கரிம வேதியியல் சேர்மமாகும். இது 2,2,3 மும்மெத்தில்பியூட்டேன் (2,2,3-trimethylbutane) என்றும் அழைக்கப்படுகிறது. திரிப்டேனின் மூலக்கூறு அமைப்பு (HC-)C-C(-CH)H. என்று அமைந்திருப்பதால் இதை ஒரு ஆல்க்கேன் எனலாம். குறிப்பாக மிகுந்த நெருக்கமான எப்டேன் ஒத்தபடிகள் அதிகக் கிளைகளாகவும் பியூட்டேனுடன் முதுகெலும்பாக ஒரே ஒரு கிளையும் இணைந்திருக்கும் ஆல்கேனாகும்.\nபொதுவாக விண்பயண எரிபொருட்களில் இடிப்பு எதிர்ப்பு கூட்டுப்பொருளாக திரிப்டேன் பயன்படுதப்படுகிறது. \n"}
{"id": "263026", "url": "https://ta.wikipedia.org/wiki?curid=263026", "title": "பிகாஜி காமா", "text": "பிகாஜி காமா\n\nபிகாஜி ருஸ்தம் காமா (Bhikaiji Rusto Cama) (24 செப்டம்பர் 1861 - 13 ஆகத்து 1936), மும்பை மாகானத்தில் செல்வாக்கு மிக்க பார்சி குடும்பத்தில் பிறந்த இந்திய விடுதலைப் போராட்ட வீராங்கனை ஆவார். பிறர்க்கென உழைக்கும் கோட்பாட்டினை உடையவர். இந்திய விடுதலை போராட்டதற்கு உதவியாக ஜெர்மனி, பிரான்சு போன்ற நாடுகளுக்கு சென்று ஆதரவு திரட்டியவர். மேடம் பிகாஜி 3 ஆகத்து 1885ல், வழக்கறிஞர் ருஸ்தம் கே. ஆர். காமாவை மணந்தார். உடல்நிலையை சீர்படுத்த 1902இல் இலண்டனுக்கு சென்றார். இலண்டனில் பல இந்திய தலைவர்களை சந்தித்தார். அங்கிருந்தபடியே இந்திய விடுதலைப் புரட்சியாளர்களுக்கு உதவினார் .\n\nஇந்திய கோடியை வெளிநாட்டு மண்ணில் முதல் முதலில், 22ஆம் நாள் அகஸ்டு 1907ல் ஜெர்மனியில் ஏற்றினார்.\n\nSection::::இந்தியாவிற்கு புதிய கொடியை அறிமுகம் செய்தல்.\nவிடுதலை அடையப் போகும் இந்தியாவிற்கென்று புதிய கொடியை உருவாக்கினார் மேடம் காமா. மேலே, பச்சை வண்ணப் பட்டையில், இந்திய மாநிலங்களை குறிக்கும் வகையில் எட்டு மலர்ந்த தாமரைகள் பொறிக்கப்பட்டிருந்தன. நடுவில் மஞ்சள் நிற பட்டையில், வந்தே மாதரம் என, தேவநாகரி வரி வடிவில், எழுதப்பட்டிருந்தது. அடியில், சிவப்பு நிறப் பட்டையில், இந்து - முஸ்லிம் ஒற்றுமையை வலியுறுத்தும், பிறை சந்திரனும், சூரியனும் இடம் பெற்றிருந்தன. இக்கொடி இன்றும் பூனாவில் உள்ள மராத்தா பொது நூலகத்தில் பொதுமக்கள் பார்வைக்கு வைக்கப்பட்டுள்ளது. மேடம் காமா, இந்திய மண்ணில் 13 ஆகத்து 1936இல் உயிர்நீத்தார்.\n\nபிகாஜி ருஸ்தம் காமாவின் நினைவை பாராட்டு விதமாக இந்திய அரசின் அஞ்சல் துறை அவரது உருவம் தாங்கிய அஞ்சல் தலையை 26 சனவரி 1962இல் வெளியிட்டது.\n\n"}
{"id": "263033", "url": "https://ta.wikipedia.org/wiki?curid=263033", "title": "மினூ மசானி", "text": "மினூ மசானி\n\nமினூ மசானி அல்லது மினோசர் ருஸ்தம் மசானி அல்லது எம். ஆர். மசானி (Minocher Rustom or Minoo Masani) (20 நவம்பர் 1905 – 27 மே 1998) இந்தியாவின் மும்பை மாகாணத்தில் பிறந்த பார்சி சமூக இந்திய அரசியல்வாதியும், இராசகோபாலாச்சாரி மற்றும் என். ஜி. ரங்காவால்\nதுவக்கப்பட்ட சுதந்திரா கட்சியின் தலைவர்களில் ஒருவரும் ஆவார். எம். ஆர். மசானி ராஜ்கோட் நாடாளுமன்ற தொகுதியிலிருந்து, மூன்று முறை இந்திய நாடாளுமன்ற மக்களவைக்குத் தேர்ந்தெடுக்கப்பட்டவர்.\n\nஇலண்டனில் சட்டப்படிப்பு முடித்தவர். இந்திய விடுதலை இயக்கங்களில் பங்கு கொண்டவர். மினூ மசானியின் பொது வாழ்க்கை, மும்பை மாநகர் மன்ற மேயராக 1943இல் தேர்வு செய்ததன் மூலம் துவங்கியது. அதே ஆண்டில் மும்பை மாகான சட்டமன்ற உறுப்பினராக தேர்வு செய்யப்பட்டார். 1960ஆம் ஆண்டில் சுதந்திரா கட்சியில் இணைந்து \nஇந்திய தேசிய காங்கிரசு கட்சிக்கு எதிராக நாடாளுமன்றத்தில் முழங்கியவர்.\n\nமினூ மசானி 92வது அகவையில் மும்பையில் உயிர் நீத்தார்.\n\nSection::::எழுதிய நூல்கள்.\nஎம். ஆர். மசானி எழுதிய முதல் ஆங்கில நூலான \"Our India\" என்ற நூலை, இந்திய விடுதலைக்கு முன்னர் கல்லூரிகளில் பாட நூலாக வைக்கப்பட்டு இருந்தது.. எழுதிய பிற ஆங்கில நூல்கள்;\n\n"}
{"id": "263042", "url": "https://ta.wikipedia.org/wiki?curid=263042", "title": "வெள்ளி உற்பத்தி செய்யும் நாடுகளின் பட்டியல்", "text": "வெள்ளி உற்பத்தி செய்யும் நாடுகளின் பட்டியல்\n\nவெள்ளி உற்பத்தி செய்யும் நாடுகளின் பட்டியல் \"(List of countries by Silver production)\" என்ற இப்பட்டியலில் அமெரிக்க புவியியல் அளவைத் துறையின் 2013 ஆம் ஆண்டின் தரவுகள் அடிப்படையாக எடுத்துக் கொள்ளப்பட்டுள்ளன.\n"}
{"id": "263043", "url": "https://ta.wikipedia.org/wiki?curid=263043", "title": "துத்தநாகம் உற்பத்தி செய்யும் நாடுகளின் பட்டியல்", "text": "துத்தநாகம் உற்பத்தி செய்யும் நாடுகளின் பட்டியல்\n\nதுத்தநாகம் உற்பத்தி செய்யும் நாடுகளின் பட்டியல் (List of countries by zinc production) என்ற இப்பட்டியலில் அமெரிக்க புவியியல் அளவைத் துறையின் 2009 ஆம் ஆண்டின் தரவுகள் அடிப்படையாக எடுத்துக் கொள்ளப்பட்டுள்ளன.\n"}
{"id": "263044", "url": "https://ta.wikipedia.org/wiki?curid=263044", "title": "லா கிரான்டே ஜாட் தீவில் ஒரு ஞாயிற்றுக்கிழமை பின்னேரம்", "text": "லா கிரான்டே ஜாட் தீவில் ஒரு ஞாயிற்றுக்கிழமை பின்னேரம்\n\nலா கிரான்டே ஜாட் தீவில் ஒரு ஞாயிற்றுக்கிழமை பின்னேரம் (பிரெஞ்சு: Un dimanche après-midi à l'Île de la Grande Jatte) என்பது, யோர்ச் சோரா என்னும் பிரான்சிய ஓவியரால் வரையப்பட்ட ஒரு புகழ் பெற்ற ஓவியம். இது புள்ளியியம் (pointillism) என்னும் ஓவியப் பாணியின் எடுத்துக்காட்டும் ஆகும்.\n\nSection::::பின்னணி.\n1879ல் யோர்ச் சோரா பிரெஞ்சுப் படையில் ஒரு படைவீரராக இணைந்தார். 1880ல் அங்கிருந்து திரும்பிவிட்டார். பின்னர் பாரிசில் ஒரு சிறிய ஓவிய வேலைத்தலம் ஒன்றைத் தொடங்கினார். 1883ல் தனது ஆக்கங்களை முதன் முதலாக மக்கள் பார்வைக்கு வைத்தார். அடுத்த ஆண்டு \"லா கிரான்டே ஜாட் தீவில் ஒரு ஞாயிற்றுக்கிழமை பின்னேரம்\" என்னும் ஓவியத்தை வரையத் தொடங்கினார். 1886ல், உணர்வுப்பதிவுவாதிகளுடன் சேர்ந்து இந்த ஓவியமும் காட்சிக்கு வைக்கப்பட்டது. இந்த ஓவியத்துடன், சோரா, உணர்வுப்பதிவுவாதத்தின் புதிய வடிவமான புது-உணர்வுப்பதிவுவாதத்தின் முன்னோடியாக ஏற்றுக்கொள்ளப்பட்டார்.\n"}
{"id": "263058", "url": "https://ta.wikipedia.org/wiki?curid=263058", "title": "தைட்டானியம் உற்பத்தி செய்யும் நாடுகளின் பட்டியல்", "text": "தைட்டானியம் உற்பத்தி செய்யும் நாடுகளின் பட்டியல்\n\nதைட்டானியம் உற்பத்தி செய்யும் நாடுகளின் பட்டியல் \"(List of countries by titanium production)\" என்ற இப்பட்டியலில் 2010 – 2013 ஆண்டுகளில் உற்பத்தி செய்யப்பட்ட நுரைம தைட்டானியத்தின் அளவுகளின் அடிப்படையில் நாடுகள் தரம் பிரிக்கப்பட்டுள்ளது. மெட்ரிக் டன்களில் உள்ள தரவுகள் அமெரிக்க புவியியல் அளவைத் துறையின் அளவீடுகளாகும்.\n"}
{"id": "263061", "url": "https://ta.wikipedia.org/wiki?curid=263061", "title": "கொடுங்கல்லூர் பகவதி கோவில்", "text": "கொடுங்கல்லூர் பகவதி கோவில்\n\nகொடுங்கல்லூர் பகவதி கோவில் கேரளாவின் திருச்சூர் மாவட்டத்தின் கொடுங்கல்லூர் பகுதியில் அமைந்துள்ள பகவதி அம்மன் கோவில் ஆகும். இங்கு வீற்றிருக்கும் எட்டுக்கரங்கள் கொண்ட இக்கோவில் மூலவரான பத்திரகாளி \"கொடுங்கல்லூரம்மை\" என்றழைக்கப்படுவதுடன், கண்ணகியாகவும் வழிபடப்படுகின்றாள். \n\nSection::::வரலாறு.\nகேரளத் தொன்மத்தின் படி, ஆரம்பத்தில் சிவாலயமாக இருந்த இக்கோவிலில்,பரசுராமரால் பகவதி தேவிக்கு சன்னதி அமைக்கப்பட்டதாகச் சொல்லப்படுகின்றது. பரசுராமரையும், சேரநாட்டு மக்களையும் வருத்திய \"தாரகன்\" எனும் அசுரனை அழிப்பதற்காக, ஈசன் ஆணைப்படி இவ்வாலயம் அமைக்கப்பட்டு, பகவதி வழிபடப்பட்டு வந்ததாகவும், பின் தேவி பத்திரகாளி] வடிவெடுத்து, தாருகனை வதைத்ததாகவும், தலபுராணம் சொல்கின்றது. இன்னொரு கருத்தின்படி, மதுரையை எரித்தபின், சேர நாட்டுக்கு வந்த கண்ணகியே இங்கு கோயில் கொண்டிருக்கிறாள். ஆதிசங்கரரால் நிறுவப்பட்டதாக நம்பப்படும் ஆறு சிறிசக்கரங்களே, இத்தேவியின் வரமருள் திறத்துக்குக் காரணம்.\nநம்பூதிரிகளும், \"அதிகர்\" எனப்படும் மதுப்பிராமணர்களும் இங்கு தேவிக்குப் பூசனை புரிகின்றனர். ஆடு, கோழி முதலியன பலியிடப்பட்ட இக்கோவிலில் இன்று, அரச ஆணையால், உயிர்ப்பலி தடுக்கப்பட்டுள்ளது. செஞ்சாயமூட்டிய வேட்டிகளே இத்தேவிக்குரிய முக்கிய காணிக்கையாக இந்நாட்களில் விளங்குகின்றது. \n\nபண்டைய சேரநாட்டுத் தலைநகரான மகோதையபுரத்தின் தொடர்ச்சியான கொடுங்கல்லூர் அரச குடும்பத்தாரின் குலதெய்வமும் இவளே. அம்மையின் திருக்கதவம் திறக்கப்படும் போது, மன்னர் வருகை தந்து, பட்டுக்குடையை விரிப்பது இன்றும் அங்கு தொடரும் நம்பிக்கை. \"காவுதீண்டல்\" எனும் சடங்கு, அனைத்துக் குலத்தாரும் ஆலயத்துக்க்குள் அனுமதிக்கப்பட்டதை நினைவுகூரும் சடங்காக அமைகின்றது. இக்கோவிலின் மூலக்கோவில் என்று கருதப்படும் ஆதி குரும்பா பகவதி கோவில், கொடுங்கல்லூர் நகரின் தென்புறம் அமைந்திருக்கின்றது. குடும்பி குலத்து மக்கள், இக்கோவிலைப் பராமரித்து வருகின்றார்கள்.\n\nSection::::கோயில் அமைப்பு.\nஒருபுறமும் சிவனும் மறுபுறம் கணபதியும் ஏழ்கன்னியரும் அமர்ந்திருக்க, நடுவே தேவி நிறுவப்படவேண்டும் எனக்கூறும் \"ருருஜித் விதானம்\" எனப்படும் தாந்திரீக முறைப்படியே இக்கோயில் அமைக்கப்பட்டுள்ளது. வடக்குப் பார்த்த இக்கோவில் ஆல், அரசு மரங்கள் நிறைந்த பத்து ஏக்கர் பரப்பளவுள்ள நிலப்பரப்பில் அமைந்து விளங்குகின்றது. வெளிவீதியில் மேற்குப் பார்த்த நிலையில், பன்னிரண்டு அடி உயரத்தில் சேத்திரபாலரும், தென்மேற்கு மூலையில், வடக்குப் பார்த்தவளாக கூரையற்ற ஆலயத்தில் \"வைசூரிமாலை\"யும் வீற்றிருக்கின்றனர். அம்மை முதலான நோய்கள் தீர, வைசூரிமாலைக்கு மஞ்சள் பூசி வழிபடுவது இங்குள்ள வழக்கமாக இருக்கின்றது. சேத்திரபாலரும் வைசூரிமாலையும் தான் கோவலனும் கண்ணகியும் என்ற நம்பிக்கையும் உண்டு.\n\nநடுவிலுள்ள வடக்கு நோக்கிய கருவறையில், ஏழடி உயரத்தில், எட்டுக்கரங்களுடன், பலாமரத்தாலான சிற்பமாக அருள்பாலிக்கிறாள் கொடுங்கல்லூர் பகவதி. இங்கு எப்போதும் மூடப்பட்டே இருக்கும் சிற்றறை ஒன்றில், சிறிசக்கரமோ அல்லது வேறேதும் மறைகுறியோ வைக்கப்பட்டுள்ளதாக நம்பப்படுகின்றது. இதன் அருகே கிழக்கு நோக்கியவண்ணம், பழைமைவாய்ந்த ஈசனின் கருவறை அமைந்திருக்கின்றது. பகவதி சன்னதியின் மறுபுறம் பிள்ளையாரும் ஏழ்கன்னியரும் அமர்ந்திருக்கும் சன்னதி உள்ளது. கோயிலிலிருந்து ஐம்பது மீற்றர் தள்ளி, தீர்த்தக்குளமான \"புஷ்கரிணி\" விளங்குகின்றது.\n\nSection::::விழாக்கள்.\nSection::::பரணி.\nகும்பமாதத்து பரணி விண்மீன் தொடங்கி, மீனமாதத்துப் பரணி வரை நிகழும் பரணி விழா, கேரளத்தின் புகழ்பெற்ற விழாக்களில் ஒன்றாகும். \"கோழிக்கல்லுமூடல்\" எனும் உயிர்ப்பலியுடன் பரணி விழா ஆரம்பிக்கும். கொடுங்கல்லூர் மன்னரின் மேற்பார்வையில், இங்கு நிகழும் \"காவு தீண்டல்\" பரணி விழாவின் இன்னொரு முக்கியமான நிகழ்வு ஆகும். இதன்போது, கெட்ட வார்த்தைகளால் திட்டியபடியே, ஆலயத்தைச் சுற்றிப் பக்தர்கள் ஓடி வலம்வருவது காவுதீண்டலின் முக்கிய அம்சம். \"சந்தனப்பொடி சார்த்தல்\" எனும் இன்னொரு நிகழ்வும் இதன்போது இடம்பெறுவதுண்டு.\n\nSection::::தாலப்பொலி.\nமகர மாதத்தில் (யனவரி - பெப்பிரவரி) நான்குநாட்கள் இடம்பெறும் தாலப்பொலி, இன்னொரு முக்கியமான விழா. மகர சங்கிராந்தியன்று மாலை தொடங்கி, நான்கு நாட்கள் இடம்பெறும் தாலப்பொலியில், குடும்பி குலத்துப் பெண்டிரும், ஏனைய பக்தையரும், யானைகள் முன்செல்ல, பஞ்சவாத்தியம் முதலான வாத்தியங்கள் முழங்க, தேங்காய், அரிசி, தீபம் என்பன கொண்ட தாலத்தை (தட்டு) ஏந்தியவர்களாக ஊர்வலமாக ஆலயம் வருவர்.\n\n\nSection::::வெளி இணைப்புகள்.\nஅம்மா கண்ணகி பகவதி தி இந்து தமிழ் 2017 அக்டோபர் 26\n"}
{"id": "263062", "url": "https://ta.wikipedia.org/wiki?curid=263062", "title": "பெர்கன் கவுண்ட்டி, நியூ செர்சி", "text": "பெர்கன் கவுண்ட்டி, நியூ செர்சி\n\nபெர்கன் கவுண்ட்டி, நியூ செர்சி, ஐக்கிய அமெரிக்க நாட்டிலுள்ள நியூ செர்சி மாகாணத்தில் உள்ள, மிக அதிக மக்கட்தொகை கொண்ட கவுண்ட்டியாகும். 2014-ஆம் ஆண்டின் கணக்கெடுப்பின்படி, சுமார் 933,572, நபர்கள் இங்கு வசிக்கின்றனர். இது 2010-ஆம் ஆண்டின் மக்கட்தொகையான 905,116 -ஐ விட 3.1% அதிகமாகும். 2000-களில் 884,118-ஆக இருந்தது குறிப்பிடத்தக்கது.] நியூ செர்சி மாகாணத்தின் வடகிழக்கு மூலையில் அமைந்துள்ள இப்பகுதி, நியூயார்க் நகரத்தையொட்டி அமைந்துள்ளது. மன்ஹாட்டானிலிருந்து நேரே வாசிங்க்டன் பாலம் அருகிலும் உள்ளது.\n\nSection::::வானிலை.\nபெர்கன் கவுண்ட்டி, சனவரியில் மிகுந்த குளிர்ந்த பகுதியாகவும், 26.6 °F / -3 °C. இது கடற்கரையோரமாக அமைந்துள்ளதால் பிற நியூ செர்சி பகுதிகளை விட இங்கு சற்று வெப்பம் குறைந்தே காணப்படுகிறது. 2,400 முதல் 2,800 மணி நேரம் வரை வெயில் இங்கு வருகிறது.\n\nஅண்மைக்காலங்களில், பொதுவாக சனவரியில் குறைந்தபட்சமாக முதல் சூலையில் அதிகபட்சமாக வரையிலும் உள்ளது. மிகக்குறைந்த அளவாக 1934-ம் ஆண்டு பிப்ரவரியிலும், மிக அதிகமாக சூலை 1936-லும் பதிவானது. முதல் வரை அளவிலும் மழை பொழியும்.\n\nSection::::மக்கட்தொகை.\nகொரியா, இந்தியா, இத்தாலி, இரசியா, பாலிசு, சீனம், சப்பான், ஈரான், உள்ளிட்ட பல்வேறு நாடுகளில் இருந்தும் இசுலாமியர்கள், யூதர்கள், பல்கானியர்கள், இலத்தீனைச் சேர்ந்தவர்கள் என்ற பல்வேறு தரப்பட்ட மக்கள், பெர்கன் கவுண்ட்டியில் வாழ்ந்து வருகின்றனர்.\n\nSection::::ஒரே பாலின தம்பதிகள்.\nஅக்டோபர் 21, 2013-ம் ஆண்டில் முறையாக ஒரே பாலின தம்பதிகளுக்கு அனுமதி வழங்கு முன்பே\n2010-ம் ஆண்டின் கணக்கின்படி ஒரே பாலினத்தைச் சார்ந்த சுமார் 160 தம்பதிகள் இங்கு வசிக்கின்றனர்.\n"}
{"id": "263063", "url": "https://ta.wikipedia.org/wiki?curid=263063", "title": "செங்கன்னூர் மகாதேவர் கோயில்", "text": "செங்கன்னூர் மகாதேவர் கோயில்\n\nசெங்கன்னூர் மகாதேவர் கோயில் அல்லது செங்கன்னூர் பகவதி கோயில் என்பது, கேரளாவின் ஆலப்புழாவின் செங்கன்னூர் நகரில் அமைந்துள்ள சிவாலயம் ஆகும். இங்குள்ள பகவதியும்) புகழ்பெற்றவள் என்பதால், இது பகவதி கோயிலாகவும் கருதப்படுகின்றது. மானுடப் பெண்டிருக்கு ஏற்படும் மாதவிடாய் இங்குள்ள பகவதிக்கும் ஏற்படுகின்றது என்பது அதிசயம் ஆகும். ஆண்டின் வருடாந்திர விழா, டிசம்பர் - ஜனவரி மாதங்களில் இருபத்தெட்டு நாட்கள் இடம்பெறுகின்றது.\n\nSection::::தொன்மம்.\nஇங்கு வீற்றிருக்கும் பகவதியே கண்ணகியாக அவதரித்தாள். கண்ணகி விண்ணுலகுக்கு ஏகிய திருச்செங்குன்றம் இதுவே என்று சொல்லப்படுகின்றது. மானுடப்பெண்ணாக அவதரித்தவள் என்பதாலேயே இத்தேவிக்கும் மாதவிலக்கு ஏற்படுகின்றது ஐம்பொன்னாலான தேவியின் விக்கிரகம், \"பெருமாச்சுதன்\" என்பவரால் இக்கோயிலுக்குக் கொணரப்பட்டது.\n\nSection::::கட்டுமானம்.\nசிவாலயமான செங்கன்னூர் திருத்தலத்தில் ஈசன் கிழக்கு நோக்கி அருள்புரிய, அவர் சன்னதிக்குப் பின்னால் மேற்கு நோக்கியவளாக பகவதி வீற்றிருக்கின்றாள். திருச்சுற்றில், சாஸ்தா, பிள்ளையார், நீலக்கிரீவன் முதலானோர் வீற்றிருக்கின்றனர். கோயிற்சுவரை அண்டி \"சுட்டம்பலம்\" அரங்கும், கோயிற்பகுதியைச் சூழ \"நாளம்பலமு\"ம் அமைந்திருக்கின்றன. ஆலயக்கூரையிலும் சில தூண்களிலும், பாரத - இராமயணச் சிற்பங்கள் விளங்குகின்றன. \n\nSection::::விழாக்கள்.\nஈசனுக்கு மூன்று, தேவிக்கு இரண்டு என்று அன்றாடம் ஐந்து சரப்பலிகள் (பூசைகள்) இடம்பெறுகின்றன. \"திருப்பூத்து ஆராட்டு\" என்பது, இக்கோவிலுக்கு மட்டுமே சிறப்பான, தேவியின் மாதவிலக்கு வைபவம் ஆகும். அம்மூன்று நாட்களும் தேவியின் திருமுன் மூடப்படும். திருப்பூத்து சிந்திய தேவியின் வெண்ணிறாடை, புனிதமாகப் போற்றப்படுகின்றது.. மாதமொரு முறை நிகழ்ந்துவந்த திருப்பூத்து, அண்மைக்காலமாக, மூன்று அல்லது நான்கு மாதங்களுக்கு ஒருமுறை மட்டுமே நிகழ்வதாகச் சொல்லப்படுகின்றது. திருப்பூத்து நிகழ்ந்த நான்காம் நாள், தேவி திருக்குளத்தில் நீராட்டப்படுவதும், பின் மகளிர் தாலப்பொலி ஏந்தி வணங்குவதும் நிகழும். தனு மாதத்து திருவாதிரையில் நிகழும் கொடியேற்றத்துடன் ஆரம்பமாகும் வருடாந்திர உற்சவம், 28 நாட்கள் தொடர்ந்து, மகர மாதத்து திருவாதிரையில் நிகழும் \"ஆறாட்டுடன்\" (தீர்த்த உற்சவம்) முடிவுறுகின்றது.\n\n"}
{"id": "263068", "url": "https://ta.wikipedia.org/wiki?curid=263068", "title": "அங்கப்பா கலை அறிவியல் கல்லூரி", "text": "அங்கப்பா கலை அறிவியல் கல்லூரி\n\nஅங்கப்பா கலை அறிவியல் கல்லூரி இந்தியாவின் தமிழ்நாட்டில் கோயம்புத்தூர் மாவட்டத்தில் உள்ள தனியார் கலை அறிவியல் கல்லூரியாகும். 1997ஆம் ஆண்டில் டி. வி. அங்கப்பன் என்பவரால் தொடங்கப்பட்ட இக்கல்லூரி, பாரதியார் பல்கலைக்கழகத்தின் இணைப்புக் கல்லூரியாக விளங்கி வருகிறது. இக்கல்லூரி, கலை அறிவியல் பாடங்களில் இளநிலைப் பட்டங்களையும், முதுகலைப் பட்டங்களையும் வழங்கி வருகிறது.\nSection::::அமைவிடம்.\nஅங்கப்பா கலை அறிவியல் கல்லூரியானது, கோயம்புத்தூர் - பொள்ளாச்சி சாலையில் சீரபாளையத்தில் அமைந்துள்ளது.\n\n"}
{"id": "263072", "url": "https://ta.wikipedia.org/wiki?curid=263072", "title": "கேஜி கலை அறிவியல் கல்லூரி", "text": "கேஜி கலை அறிவியல் கல்லூரி\n\nகேஜி கலை அறிவியல் கல்லூரி (KG-CAS), 2005ஆம் ஆண்டில் இந்தியாவின் கோயம்புத்தூரில் தொடங்கப்பட்ட கலை அறிவியல் கல்லூரியாகும். இது பாரதியார் பல்கலைக்கழகத்தின் இணைப்பு கல்லூரியாக விளங்கி வருகிறது. இக்கல்லூரி, கேஜிஐஎஸ்எல் அறக்கட்டளைக்கு சொந்தமான கலை அறிவியல் கல்லூரியாகும். இளநிலைப் படிப்புகளையும், முதுகலைப் படிப்புகளையும் வழங்கி வருகிறது.\n\n\n"}
{"id": "263085", "url": "https://ta.wikipedia.org/wiki?curid=263085", "title": "2015 ரக்பி உலகக்கிண்ணம்", "text": "2015 ரக்பி உலகக்கிண்ணம்\n\n2015 ரக்பி உலகக்கிண்ணம் (2015 Rugby World Cup) 8வது ரக்பி உலகக்கிண்ணம் ஆகும். இது தற்போது இங்கிலாந்தில் நடைபெற்று வருகின்றது. இவ்வுலகக்கிண்ணப் போட்டிகள் 18 செப்டம்பர் 2015 அன்று ஆரம்பமாகியதுடன் 31 ஒக்டோபர் 2015 வரை நடைபெறவுள்ளது. ட்வுக்கிங்காம் அரங்கத்தில் இவ்வுலகக்கிண்ண இறுதிப்போட்டி இடம்பெறும். சூலை 2009 அன்று இவ்வுலகக்கிண்ணப் போட்டியை இங்கிலாந்தில் நடத்துவதற்கு முடிவு செய்யப்பட்டது. இவ்வுலகக்கிண்ணப் போட்டியில் இருபது நாடுகளைச்சேர்ந்த அணிகள் பங்குபற்றுகின்றன. அவற்றும் 12 அணிகள் 2011 ஆம் ஆண்டு நடைபெற்ற ரக்பி உலகக்கிண்ணப் போட்டியின் மூலம் தெரிவுசெய்யப்பட்டவை. ஏனைய 8 அணிகளும் பிரதேச சுற்றுப்போட்டிகள் மூலம் தெரிவுசெய்யப்பட்டன.\n"}
{"id": "263094", "url": "https://ta.wikipedia.org/wiki?curid=263094", "title": "மதுரை டேராடூன் எக்ஸ்பிரஸ்", "text": "மதுரை டேராடூன் எக்ஸ்பிரஸ்\n\nமதுரை டேராடூன் அதிவிரைவு ரயில்சேவை, இந்திய ரயில்வேயின் தெற்கு ரயில்வே பிரிவினால் இயக்கப்படும் ரயில்சேவை ஆகும். இது மதுரை சந்திப்பு மற்றும் டேராடூன் ஆகிய பகுதிகளுக்கு இடையே செயல்படுகிறது.\n\nSection::::வண்டி எண்.\n12687 என்ற வண்டி எண்ணுடன் மதுரை சந்திப்பில் இருந்து டேராடூனுக்கும், 12688 என்ற வண்டி எண்ணுடன் டேராடூனில் இருந்து மதுரை சந்திப்பிற்கும் இது செயல்படுகிறது. இந்த ரயில்சேவையின் மூலம், தமிழ்நாடு, ஆந்திர பிரதேசம், மகாராஷ்டிரா, மத்திய பிரதேசம், டெல்லி, உத்திர பிரதேசம் மற்றும் உத்ரகாண்ட் ஆகிய மாநிலங்களை இணைக்கிறது.\nஇதற்கு முன்னால் இந்த ரயில்சேவை சென்னை சென்ட்ரல் ரயில்நிலையம் வரை மட்டுமே செயல்பட்டது. தற்போதுதான் மதுரை சந்திப்பு வரை இதன் இலக்கு நீட்டிக்கப்பட்டுள்ளது.\n\nSection::::வண்டி எண் 12687.\nஇது மதுரை சந்திப்பில் இருந்து டேராடூன் வரை செயல்படுகிறது. மணிக்கு சராசரியாக 57 கிலோ மீட்டர் வேகத்தில் சுமார் 3086 கிலோ மீட்டர் தொலைவினை 53 மணி நேரம் மற்றும் 25 நிமிடங்களில் கடக்கிறது. இது மதுரை சந்திப்பு மற்றும் டேராடூன் ஆகியவற்றிற்கு இடைப்பட்ட 468 ரயில் நிறுத்தங்களில் 28 நிறுத்தங்களை மட்டுமே கொண்டிருக்கிறது. புறப்படும் நேரத்தில் கிட்டத்தட்ட 16 நிமிடங்கள் தாமதத்தினையும், சென்றடையும் நேரத்தில் ஒரு மணி நேரம் மற்றும் 27 நிமிடங்கள் தாமதத்தினையும் கொண்டுள்ளது.\n\nSection::::வண்டி எண் 12688.\nஇது டேராடூனில் இருந்து மதுரை சந்திப்பு வரை செயல்படுகிறது. மணிக்கு சராசரியாக 57 கிலோ மீட்டர் வேகத்தில் சுமார் 3086 கிலோ மீட்டர் தொலைவினை 54 மணி நேரத்தில் கடக்கிறது. இது டேராடூன் மற்றும் மதுரை சந்திப்பு ஆகியவற்றிற்கு இடைப்பட்ட 468 ரயில் நிறுத்தங்களில் 29 நிறுத்தங்களை மட்டுமே கொண்டிருக்கிறது. புறப்படும் நேரத்தில் கிட்டத்தட்ட சரியான நேரத்திலும், சென்றடையும் நேரத்தில் 59 நிமிடங்கள் தாமதத்தினையும் கொண்டுள்ளது.\n"}
{"id": "263098", "url": "https://ta.wikipedia.org/wiki?curid=263098", "title": "வலன்டைன் டானியல்", "text": "வலன்டைன் டானியல்\n\nபேராசிரியர் எரோல் வலன்டைன் டானியல் (\"Errol Valentine Daniel\") இலங்கைத் தமிழ் கல்விமானும், மானிடவியலாளரும் எழுத்தாளரும் ஆவார். தற்போது இவர் மானிடவியல் பேராசிரியராகவும், கொலம்பியா பல்கலைக்கழகத்தின் தெற்காசிய நிலையத்தின் பணிப்பாளராகவும் பணியாற்றுகிறார்.\n\nSection::::ஆரம்ப வாழ்க்கை.\nவலன்டைன் டானியல் இலங்கையின் மலையகத்தில் நாவலப்பிட்டி நகரில் பிறந்தவர். கம்பளை புனித அன்ட்றூஸ் கல்லூரியிலும், யாழ்ப்பாணக் கல்லூரியிலும் கல்வி கற்றார். பின்னர் மாசச்சூசெட்ஸ் ஆமெர்ஸ்டுக் கல்லூரியில் பயின்று இளங்கலைப் பட்டம் பெற்றார். பின்னர் சிக்காகோ பல்கலைக்கழகத்தில் முதுகலைப் பட்டமும், முனைவர் பட்டமும் பெற்றார்.\n\nSection::::பணி.\nவலன்டைன் டானியல் 1978 முதல்-1990 வரை வாசிங்டன் பல்கலைக்கழகத்திலும் பின்னர் மிச்சிகன் பல்கலைகழகத்திலும் (1990-97) விரிவுரையாளராகப் பணியாற்றினார். 1995 முதல் 1997 வரை சமூக உருமாற்றத்துக்கான ஒப்பீட்டு ஆய்வு நிலையத்தின் பணிப்பாளராகப் பணியாற்றினார். பின்னர் நியூயோர்க் கொலம்பியா பல்கலைக்கழகத்தில் இணைந்தார். அத்துடன் ஆம்ஸ்டர்டேம் பல்கலைக்கழகம், டெக்சாஸ் பல்கலைக்கழகம் (ஆஸ்டின்), ஐக்கிய நாடுகள் பல்கலைக்கழகம் ஆகியவற்றில் வருகைதரு பேராசிரியராகவும் பணியாற்றியுள்ளார்.\n\nடானியல் 1995 ஆம் ஆண்டுக்கான கூகனைம் ஆய்வுதவி பெற்றவர்களில் ஒருவராவர். இவர் தமிழ், சிங்களம், பிரெஞ்சு, மலையாளம் ஆகிய மொழிகளில் சிறந்த புலமை பெற்றுள்ளார்.\n\nSection::::நூல்கள்.\nவலன்டைன் டானியல் பல நூல்களை எழுதி வெளியிட்டுள்ளார்:\n"}
{"id": "263103", "url": "https://ta.wikipedia.org/wiki?curid=263103", "title": "சஹர்சா பாட்னா ராஜ்ய ராணி எக்ஸ்பிரஸ்", "text": "சஹர்சா பாட்னா ராஜ்ய ராணி எக்ஸ்பிரஸ்\n\nசஹர்சா பாட்னா ராஜ்ய ராணி எக்ஸ்பிரஸ் என்பது இந்திய ரயில்வேயின் கிழக்கு மத்திய ரயில்வே பிரிவின்கீழ் இயங்கும் ‘ராஜ்ய ராணி எக்ஸ்பிரஸ்’ ரயில் சேவையின் ஒரு பகுதியாக செயல்படும் விரைவுவண்டியாகும். இது 12567, 12568 ஆகிய வண்டி எண்களுடன் செயல்படுகிறது. இது சஹர்சா சந்திப்பில் இருந்து பாட்னா சந்திப்பு வரை செயல்படும் ரயில் சேவையாகும்.\n\nSection::::வண்டி எண்.\n12567 என்ற வண்டி எண்ணுடன் சஹர்சா சந்திப்பில் இருந்து பாட்னா சந்திப்பு வரையிலும், 12568 என்ற வண்டி எண்ணுடன் பாட்னா சந்திப்பில் இருந்து சஹர்சா சந்திப்பு வரையிலும் செயல்படுகிறது. இதன் மூலம் தனது ரயில்சேவையினை பீகார் மாநிலத்தில் செயல்படுத்துகிறது.இதன் வழித்தடம் முழுவதும் மின்சாரம் மூலம் சக்தி வழங்கப்படுகிறது, முகல்சாரை பகுதியினை அடிப்படையாகக் கொண்ட WDM 3A என்ற இஞ்சின் மூலம் இந்த ரயில்சேவை செயல்படுகிறது.\n\nSection::::வண்டி எண் 12567.\nஇது சஹர்சா சந்திப்பில் இருந்து, பாட்னா சந்திப்பு வரை செயல்படுகிறது. 4 மணி நேரம் இதன் மொத்த பயண நேரம் ஆகும். இந்த வழித்தடத்தினில் 6 நிறுத்தங்களைக் கொண்டு செயல்படுகிறது. மணிக்கு சராசரியாக 53 கிலோ மீட்டர் வேகத்தில் சுமார் 215 கிலோ மீட்டர் தொலைவினை 4 மணி நேரங்களில் கடக்கிறது. இது சஹர்சா சந்திப்புக்கும் பாட்னா சந்திப்புக்கும் இடைப்பட்ட 56 ரயில் நிறுத்தங்களில் 6 நிறுத்தங்களில் மட்டுமே நின்று செல்கிறது. புறப்படும் நேரத்தில் கிட்டத்தட்ட 2 நிமிடங்கள் தாமதத்தினையும், சென்றடையும் நேரத்தில் 40 நிமிடங்கள் தாமதத்தினையும் கொண்டுள்ளது. இதன் ரயில் பெட்டிகளின் அடுக்கு விவரங்கள் பின்வருமாறு. \n\nL – SLD – GN – GN – GN – GN – GN – GN – GN – GN – GN – GN – GN – GN – GN – GN – GN – GN – SLR\n\nSection::::வண்டி எண் 12568.\nஇது பாட்னா சந்திப்பில் இருந்து, சஹர்சா சந்திப்பு வரை செயல்படுகிறது. 4 மணி நேரம் இதன் மொத்த பயண நேரம் ஆகும். இந்த வழித்தடத்தினில் 6 நிறுத்தங்களைக் கொண்டு செயல்படுகிறது. மணிக்கு சராசரியாக 53 கிலோ மீட்டர் வேகத்தில் சுமார் 215 கிலோ மீட்டர் தொலைவினை 4 மணி நேரங்களில் கடக்கிறது. இது சஹர்சா சந்திப்பு மற்றும் பாட்னா சந்திப்பு ஆகியவற்றிற்கு இடைப்பட்ட 56 ரயில் நிறுத்தங்களில் 6 நிறுத்தங்களை மட்டுமே கொண்டிருக்கிறது. புறப்படும் நேரத்தில் கிட்டத்தட்ட 16 நிமிடங்கள் தாமதத்தினையும், சென்றடையும் நேரத்தில் 43 நிமிடங்கள் தாமதத்தினையும் கொண்டுள்ளது. இதன் ரயில் பெட்டிகளின் அடுக்கு விவரங்கள் பின்வருமாறு.\n\nSLD – GN – GN – GN – GN – GN – GN – GN – GN – GN – GN – GN – GN – GN – GN – GN – GN – SLR\n"}
{"id": "263105", "url": "https://ta.wikipedia.org/wiki?curid=263105", "title": "பல்லவர் நாணயவியல்", "text": "பல்லவர் நாணயவியல்\n\nபல்லவர்கள் கி.பி 600 முதல் 900 வரை தமிழ்நாட்டின் வடபகுதியில் \"தொண்டைநாட்டை\" ஆண்டு வந்தனர். இவர்கள் காலத்து நாணயங்களைக் குறித்து வால்ட்டர் எலியட் (1858), டி. தேசிகாச்சாரி (1933), சி. மீனாட்சி (1938) மற்றும் எஸ். இராமைய்யா (1967) ஆகியோர் ஆய்வு செய்துள்ளனர். \nபல்லவர் நாணயங்கள் ஈயம், செப்பு, வெண்கலத்தில் பதிப்பிக்கப்பட்டன. வெள்ளியிலும் தங்கத்திலும் பதிக்கப்பட்ட நாணயங்கள் இதுவரை கிட்டவில்லை; ஆனால் பல்லவர் கல்வெட்டுக்களில் தங்க நாணயங்களைக் குறித்துக் குறிப்பிடப்பட்டுள்ளன. பல்லவர் நாணயங்கள் பெரும்பாலும் வட்டமாக இருந்தன; மிகக் குறைவானவை சதுரமாக இருந்தன. இவற்றின் எடை 0.450 முதல் 9.8 கிராம் வரை இருந்தன; ஏறத்தாழ 1 செமீ முதல் 2.5 செமீ வரை அளவில் இருந்தன. இந்த நாணயங்களில் நந்தியும் சிங்கமும் சின்னங்களாக பொறிக்கப்பட்டிருந்தன. பல்லவர்களின் அரசச் சின்னமாக நந்தி இருந்தது. பல்லவர் நாணயங்களில் நந்தியும் சிங்கத்தையும் தவிர சுவசுத்திக்கா, சக்கரம், கொடி, இரு கொடிமரக் கப்பல், யானை, பிறை போன்ற சின்னங்களும் இருந்தன.\n"}
{"id": "263113", "url": "https://ta.wikipedia.org/wiki?curid=263113", "title": "விசயநகர காசு", "text": "விசயநகர காசு\n\nவிஜயநகரப் பேரரசின் நாணயங்கள் விஜயநகரப் பேரரசு 1336 முதல் 1646 வரை தென்னிந்தியாவில் ஆண்டுவந்த பேரரசாகும். இவர்களது நாணய முறை மிகவும் சிக்கலானதாக இருந்தாலும் பேரரசு மறைந்த பிறகும் இவை புழக்கத்தில் இருந்தன. \n\nவிஜயநகரப் பேரரசு பதிப்பித்த நாணயத்தின் அடிப்படை அலகாக தங்க பகோடா அல்லது வராகம் பொறித்த 3.4 கிராம் நாணயம் இருந்தது. கத்திவராகா, தொட்டவராகா, சுத்தவராகாஆகியன மற்ற மதிப்புகளுடைய நாணயங்களாகும். 1 தங்க வராகா = 2 பிரதாபாக்கள் = 4 கத்திகள் = 8 சின்ன = 4 ஹாகா = 2 பெலே. 1 பணா அல்லது வரணா 16 தாரா வெள்ளி நாணயத்திற்கு சமமாக இருந்தது. 1 தாரா 3 செப்பு ஜிடாலுக்கு சமமாக இருந்தது. ஒரு செப்பு துகானி இரண்டு செப்பு காணி அல்லது காகின்னுக்கும் 5 காசுக்கும் 10 அரை காசுக்கும் சமமாக இருந்தது. இவற்றைத் தவிர மற்ற மதிப்புள்ள வெள்ளி, செப்பு நாணயங்களும் புழக்கத்தில் இருந்தன.\n\n"}
{"id": "263114", "url": "https://ta.wikipedia.org/wiki?curid=263114", "title": "1603", "text": "1603\n\n1603 (MDCIII) ஒரு புதன்கிழமையில் ஆரம்பமான ஒரு கிரிகோரியன் சாதாரண ஆண்டாகும், அல்லது 10-நாட்கள் பின்தங்கிய பழைய ஜூலியன் நாட்காட்டியில் சனிக்கிழமையில் ஆரம்பமான ஒரு சாதாரண ஆண்டாகும்.\n\n\n\n"}
{"id": "263115", "url": "https://ta.wikipedia.org/wiki?curid=263115", "title": "பகோடா (நாணயம்)", "text": "பகோடா (நாணயம்)\n\nதங்கத்தாலோ அரைத் தங்கத்தாலோ உருவாக்கப்பட்ட பகோடா (\"Pagoda\") என்ற நாணயம் பல்வேறு இந்திய அரசாட்சிகளாலும் பிரித்தானிய, பிரெஞ்சு, டச்சு குடியேற்றவாத வணிக நிறுவனங்களாலும் பதிப்பிக்கப்பட்டன. கதம்பர் வம்சம், கோவாவின் கதம்பர்கள், விஜயநகரப் பேரரசு போன்ற தென்னிந்தியாவின் பல இடைக்கால பேரரசுகள் இந்த நாணயங்களை வெளியிட்டன. \nவெளிநாட்டு வணிக நிறுவனங்கள் இரு வகையான பகோடாக்களை வெளியிட்டன. முதலாவதாக சென்னையிலிருந்து பிரித்தானிய கிழக்கிந்திய நிறுவனம் வெளியிட்ட \"நட்சத்திரப் பகோடா\" (ஸ்டார் பகோடா) என்ற நாணயம் ஏறத்தாழ 8 சில்லிங்குகளுக்கு சமமாக இருந்தது. இரண்டாவது தூத்துக்குடி யிலிருந்து டச்சுக்காரர்கள் வெளியிடப்பட்ட போர்ட்டொ நோவோ பகோடா ஆகும். இதனை ஆற்காடு நவாபும் வெளியிட்டார். இதன் மதிப்பு நட்சத்திர பகோடாவைவிட 25% குறைவாக இருந்தது.\n\n"}
{"id": "263117", "url": "https://ta.wikipedia.org/wiki?curid=263117", "title": "ஏர் நமிபியா", "text": "ஏர் நமிபியா\n\nஏர் நமிபியா பிரைவேட் லிமிடெட் எனும் இந்த விமானச் சேவை வணிக ரீதியாக ஏர் நமிபியா எனவும் அழைக்கப்படுகிறது. இது நமிபியா நாட்டின் தேசிய விமானச் சேவையாகும். இது தனது தலைமையகத்தினை விண்டோக் எனும் பகுதியில் கொண்டு செயல்படுகிறது. கால அட்டவணைப்படி உள்நாட்டு பகுதிகளுக்கான இலக்குகள் மற்றும் சர்வதேச பயணிகளுக்கான இலக்குகள் மற்றும் சர்வதேச சரக்கு விமானங்களுக்கான இலக்குகள் ஆகியவற்றினை இவை கொண்டுள்ளன. இதன் சர்வதேச தலைமையகம் விண்டோக் ஹோசே குடகோ சர்வதேச விமான நிலையம் ஆகும். இதன் உள்நாட்டு தலைமையகம் சிறிய விண்டோக் ஈரோஸ் விமான நிலையம் ஆகும்.\nடிசம்பர் 2013 இன் படி, நமிபியா விமானச் சேவை முழுவதும் நமிபியா நாட்டு அரசிற்கு சொந்தமானது. சர்வதேச வான்வழிப் போக்குவரத்து குழுமம் மற்றும் ஆப்பிரிக்க விமானச் சேவைகளின் குழுமம் ஆகிய இரண்டிலும் ஏர் நமிபியா உறுப்பினர்களாக உள்ளது.\n\nSection::::இலக்குகள்.\nஅக்டோபர் 2013 இன் படி, ஆப்பிரிக்கா மற்றும் ஐரோப்பாவில் உள்ள எட்டு நாடுகளின் 16 இலக்குகள் மற்றும் 17 விமான நிலையங்களை இலக்குகளாகக் கொண்டு ஏர் நமிபியா விமானச் சேவை செயல்படுகிறது. இதில் எட்டு இலக்குகள் உள்நாட்டு இலக்குகள் ஆகும். ஆகஸ்ட் 2013 இன் படி, தனிப்பட்ட பகுதிகளுக்காக பெரிய வழித்தடத்தினில் அடிக்கடி பயணிப்பது இதுவே. ஏனெனில், ஏர் நமிபியாவின் அநேக விமானங்கள் விண்டோக் – ஜோஹன்ஸ்பெர்க் மற்றும் விண்டோக் – கேப் டவுன் ஆகிய தென்னாப்பிரிக்க பகுதிகளுக்கு தொடர்ச்சியாக விமானங்களைச் செயல்படுத்துகிறது.\n\nSection::::கோட்ஷேர் ஒப்பந்தங்கள்.\nஜூலை 2013 இன் படி, ஏர் நமிபியா விமானச் சேவை நிறுவனம், பின்வரும் விமானச் சேவை நிறுவனங்களுடன் தனது கோட்ஷேர் ஒப்பந்தங்களைப் பகிர்ந்துள்ளது. (அவற்றின் தற்போதைய வழித்தடங்களும் குறிப்பிடப்பட்டுள்ளன) \nகென்யா ஏர்வேஸ் (ஜோஹன்ஸ்பெர்க் – நைரோபி – ஜோஹன்ஸ்பெர்க், லுசாகா – நைரோபி - லுசாகா) \n\nSection::::உயர்தர வழித்தடங்கள்.\nஏர் நமிபியா விமானச் சேவை நிறுவனம் ஜோஹன்ஸ்பெர்க் – விண்டோக், விண்டோக் – ஜோஹன்ஸ்பெர்க், விண்டோக் – கேப் டவுன் மற்றும் நைரோபி – ஜோஹன்ஸ்பெர்க் ஆகிய வழித்தடங்களை உயர்தர வழித்தடங்களாகக் கொண்டுள்ளது. இந்த வழித்தடங்களுக்கு வாரத்திற்கு முறையே 21, 20, 14 மற்றும் 14 விமானங்களை இந்நிறுவனம் செயல்படுத்துகிறது. இவை தவிர குறிப்பிட்ட காரணங்களுக்காக செயல்படுத்தும் விமானச் சேவைகளாக லுடேரிட்ஸ் – ஆரஞ்சேமுண்ட் மற்றும் விக்டோரியா அருவி – மௌன் ஆகிய வழித்தடங்களைக் கொண்டுள்ளது.\n\nSection::::விமானக் குழு.\nஏப்ரல் 1999 இல் ஏர் நமிபியா விமானச் சேவை நிறுவனம் போயிங்க் 747-400 கோம்பி ரக விமானத்தினை புதிதாக வாங்கியது. இதற்கு அமெரிக்காவின் எக்ஸ்போர்ட் இம்போர்ட் வங்கி பொருளாதார ரீதியில் உதவியது. வெல்விட்சியா என்றழைக்கப்பட்ட இந்த விமானம் அதேயாண்டின் அக்டோபர் மாதம் உற்பத்தியாளர்களிடம் இருந்து ஒப்படைக்கப்பட்டது. இந்த புதிய விமானம் ஏசியான ஏர்லைன்ஸ் விமானச் சேவையினால் ஏற்கனவே வாங்கப்படுவதாக இருந்தது. பின்னர் அது இரத்து செய்யப்பட்டு, அதன் பின்னரே ஏர் நமிபியா இந்த விமானத்தினை வாங்கியது. இந்த விமானம் நிறுவனத்தில் நுழைந்தபோது அதுவரை இயங்கிக் கொண்டிருந்த போயிங்க் 747SP ரக விமானத்தினை வெளியேற்றியது. பின்னர் இது 2004 ஆம் ஆண்டில் ஓய்வு பெற்றது. அதே ஆண்டு ஏர் நமிபியா, மெக்டொனல் டௌகளஸ் – 11 ரக விமானத்தினை பயன்படுத்த ஆரம்பித்தது.\nசெப்டம்பர் 2013 இல், ஏர் நமிபியா நிறுவனம் தனது முதல் ஏர்பஸ் ஏ330-200 ரக விமானத்தினை டௌளௌஸிடம் இருந்து பெற்றது. \n\nSection::::தற்போதைய விமானக் குழு.\nஆகஸ்ட் 2014 இன் படி, ஏர் நமிபியா விமானச் சேவை நிறுவனம் பின்வரும் விமானங்களை தனது விமானக் குழுவில் கொண்டுள்ளது.\n\nSection::::ஓய்வு பெற்ற விமானக் குழு.\nஏர் நமிபியா விமானச் சேவை நிறுவனம் பின்வரும் விமானங்களை இதற்குமுன் பயன்படுத்தியுள்ளது.\n\n"}
{"id": "263123", "url": "https://ta.wikipedia.org/wiki?curid=263123", "title": "மணற்காட்டுத் தேவி கோவில்", "text": "மணற்காட்டுத் தேவி கோவில்\n\nமணற்காட்டுத் தேவி கோவில் கேரளாவின் ஆலப்புழா மாவட்டத்தில் ஹரிப்பாடின் அருகே அமைந்துள்ள பள்ளிப்பாடு ஊரிலுள்ள பகவதி ஆலயம் ஆகும். தெற்குமுறி, கோட்டைக்ககம், நடுவட்டம், தெற்கக்கரை கிழக்கு என்ற நான்கு பிரிவுகளாக ஆலயம் அமைந்துள்ளது.\n\nSection::::உப தேவதைகள்.\nஇங்குள்ள பல தெய்வங்களிற் சில:\n\n\nSection::::பறையெடுப்பு.\nமகர மாதப் பரணி விண்மீனன்று, மணற்காட்டுப் பகவதி, ஊர்வலமாகச் செல்லும், பறையெடுப்பு விழா புகழபெற்றது. செண்டை முதலான வாத்தியங்கள் இதன்போது இசைக்கப்படும்.\n\n"}
{"id": "263126", "url": "https://ta.wikipedia.org/wiki?curid=263126", "title": "இந்திய தேசிய காங்கிரஸ் கட்சி தலைவர்கள் பட்டியல்", "text": "இந்திய தேசிய காங்கிரஸ் கட்சி தலைவர்கள் பட்டியல்\n\nஇந்திய தேசிய காங்கிரஸ் கட்சி தலைவர்கள் பட்டியல், இந்திய விடுதலைக்காக, 1885ஆம் இந்திய தேசிய காங்கிரஸ் கட்சி தோற்றுவிக்கப்பட்டது. 1885 முதல் காங்கிரஸ் கட்சியின் தேசிய தலைவர்களின் பட்டியல்;\n\n\n"}
{"id": "263127", "url": "https://ta.wikipedia.org/wiki?curid=263127", "title": "திருவிதாங்கூர் ரூபாய்", "text": "திருவிதாங்கூர் ரூபாய்\n\n1901இல் 2 சக்கரங்கள், 4 சக்கரங்கள், 7 சக்கரங்கள் (1/4 ரூபாய்), 14 சக்கரம் (1/2 ரூபாய்) மதிப்புகளுக்கு வெள்ளி நாணயங்கள்வெளியிடப்பட்டன. 1 காசு, 4 காசு, 8 காசு, 1 சக்கரம் (=16 காசு) மதிப்பிற்கு செப்புக் காசுகள் வெளியிடப்பட்டன. பிரித்தானிய இந்திய ரூபாய் ஒன்றிற்கு 28 சக்கரம், 8 காசாக நாணயமாற்று இருந்தது. 1 திருவிதாங்கூர் ரூபாய் 15 அணா, 8.63 பைசாவிற்கு இணையாக இருந்தது. \n"}
{"id": "263131", "url": "https://ta.wikipedia.org/wiki?curid=263131", "title": "விஷ்ணுபிரியா தற்கொலை வழக்கு", "text": "விஷ்ணுபிரியா தற்கொலை வழக்கு\n\nவிஷ்ணுபிரியா தற்கொலை வழக்கு என்பது தமிழ்நாடு மாநிலம், நாமக்கல் மாவட்டம், திருச்செங்கோட்டில் காவல் துணைக் கண்காணிப்பாளராக பணியாற்றிய விஷ்ணுபிரியா என்பவர் தற்கொலை செய்துகொண்டதன் பேரில் நடக்கும் வழக்கைப் பற்றியது. கோகுல்ராஜ் என்பவரின் கொலை வழக்கை விசாரித்து வந்தார். இவ்வழக்கு தொடர்பில் காவல்துறை உயர் அதிகாரிகளின் நெருக்கடியால் மன அழுத்தம் ஏற்பட்டு தற்கொலை செய்து கொண்டதாக குற்றம் சாட்டப்படுகிறது. திமுக, காங்கிரஸ், விடுதலைச் சிறுத்தைகள் கட்சியினர் இவ்வழக்கை சிபிஐ விசாரிக்க போராட்டங்களை நடத்திவருகின்றனர். எனினும் சிபிஐ விசாரிக்கத் தேவையில்லை, சிபிசிஐடி விசாரிக்கும் என்று தமிழக முதலமைச்சர் ஜெ. ஜெயலலிதா சட்டப்பேரவையில் அறிவித்தார்.\n\nSection::::பின்னணி.\n\"விஸ்ணுபிரியா\" திருச்செங்கோடு சரக துணைகண்காணிப்பாளராக பதவியேற்றவுடன் அப்பகுதியில் நடந்த பொறியியல் கல்லூரி மாணவன் கோகுல்ராசின் கொலைவழக்கின் தலைமை அதிகாரியாக நியமிக்கப்பட்டார். இந்த வழக்கில் அவருக்கு பல நெருக்கடிகள் வந்ததாக அவர் அவரின் தோழியும், கீழக்கரை துணைக்கண்காணிப்பாளருமான மகேஸ்வரியிடம் தெரிவித்துள்ளார். இந்த நெருக்கடியின் காரணமாகவே இவர் இறந்துள்ளார் என்றும் இதற்கு காரணமான மேலதிகாரிகள் தண்டிக்கப்பட வேண்டும் என்றும் பத்திரிக்கையாளர்களிடம் அவர் தெரிவித்தார். இந்த வழக்கை தற்சமயம் சிபிசிஐடி காவல் துறையினர் விசாரித்துவருகிறார்கள். கோகுல்ராசின் கொலைவழக்கில் தேடப்பட்டு வரும் \"யுவராஜ்\" என்பவர் இவரை தொலைபேசியில் மிரட்டியதாலும், இந்த வழக்கில் சம்பந்தப்படாத இரண்டு நபர்களை கண்காணிப்பாளார் குண்டர் சட்டத்தில் சிறையில் அடைக்கச் சொன்னதாகவும் இதன் காரணமாகவும் இவர் தற்கொலை செய்து கொண்டிருக்கலாம் என்றும் கருதப்படுகிறது.\n\nSection::::அரசியல்வாதிகளின் கருத்து.\nஇந்திய பொதுவுடமைக் கட்சியின் பொதுச் செயலாளர் சீத்தாராம் யெச்சூரி கடலூரில் நடந்த பொதுக்கூட்டத்தில் பேசும்போது இந்த வழக்கை தமிழக காவல்துறை சார்ந்து உள்ள அமைப்பு விசாரித்தால் உண்மைவெளிவராது ஆகையினால் சிபிஐ விசாரிக்க வேண்டும் என்று கேட்டுக்கொண்டார்.﻿\n\nSection::::மாளவியா.\nமதுரை வழக்கறிஞர் மாளவியா என்பவரிடம் சிபிசிஐடி காவலர்கள் 28 செப்டம்பர் 2015 அன்று விசாரணை செய்தனர். அதன்பின்னர் விஷ்ணுபிரியாவின் தோழி மகேஷ்வரியிடம் விசாரணை செய்யப்படும் என்று தெரிவித்துள்ளனர். மாளவியாவை காவலர்கள் விசாரணை செய்த பின்பு 2015 நவம்பர் மாதம் 25 ஆம் திகதி அன்று விஷம் குடித்து தற்கொலைக்கு முயன்றுள்ளார். பின்னர் காப்பாற்றப்பட்டு மருத்துவமனையில் சேர்க்கப்பட்டுள்ளார். ﻿\n\nSection::::மகேஸ்வரி.\nவிஷ்ணுபிரியாவின் காவல்துறைத் தோழியும் கீழக்கரை காவல் துணைக் கண்காணிப்பாளரான மகேஷ்வரி, \"நேர்மையானவர்களை உயர் அதிகாரிகள் தரக்குறைவாகவே நடத்துகின்றனர். போலீஸ் நினைத்தால் என்ன வேண்டுமானாலும் செய்யலாம்; என்ன வேண்டுமானாலும் நடக்கும்\" (செப்டம்பர் 20,2015 - தமிழ் தி இந்து) என்று கூறியுள்ளார். கோகுல்ராஜ் கொலைவழக்கில் உயர்அதிகாரிகள் விஷ்ணுபிரியாவிற்கு நெருக்கடி கொடுத்ததாகவும், தொடர்பில்லாதவர்களை கைது செய்து குண்டர் தடுப்புச் சட்டத்தில் கைது செய்ய அவருக்கு நெருக்கடி கொடுத்ததாகவும் தெரிவித்துள்ளார்.\n"}
{"id": "263132", "url": "https://ta.wikipedia.org/wiki?curid=263132", "title": "ஐதராபாத் இராச்சியம்", "text": "ஐதராபாத் இராச்சியம்\n\nஐதராபாத்து இராச்சியம் இந்தியாவின் தென்மத்திய பகுதியில் அமைந்திருந்த இராச்சியம் ஆகும். 1798 முதல் 1948 வரை நிசாம் சந்ததியினரால் ஆளப்பட்டு வந்தது. இதன் தலைநகரம் ஐதராபாத்தாக இருந்தது.\n\nதற்கால உசுபெக்கிசுத்தானின் சமர்கந்து பகுதியிலிருந்து 17 ஆவது நூற்றாண்டில் இந்தியாவிற்கு குடிபெயர்ந்த துருக்கியர்கள் அசாஃப் ஜாஹி வம்சத்தினர். இவர்கள் முகலாயப் பேரரசில் பணிக்குச் சேர்ந்தனர். 1680களில் இப்பகுதி முகலாயர் வசப்பட்டது. 18ஆவது நூற்றாண்டில் முகலாயப் பேரரசு நலிவடையத் தொடங்கிய நிலையில், பேரரசின் தென்னிந்தியப் பகுதிகளை கைப்பற்ற முனைந்த முகலாய ஆளுநரை ஐதராபாத் நிசாம் தோல்வியடையச் செய்து 1724இல் தம்மை ஐதராபாத்தின் நிசாம்-அல்-முல்க் என அறிவித்துக் கொண்டார். மராட்டியர்களின் தாக்குதல்களை எதிர்ப்பதில் முனைந்திருந்த முகலாய பேரரசரால் இதனைத் தடுக்க முடியவில்லை. \n\nமுகலாய பேரரசு நலிவுற்று மராட்டியப் பேரரசு வலிவடைந்து வந்தது. நிசாம் மராட்டியர்களின் தாக்குதல்களை எதிர்கொள்ள வேண்டியதாயிற்று. இவற்றில் முக்கியமானவை இராக்‌ஷஸ்புவன் சண்டை, பால்கெட் சண்டை மற்றும் கர்தா சண்டை ஆகியனவாகும். இவை அனைத்திலும் மராட்டியர்கள் வெற்றி கண்டனர். நிசாம் மராட்டியர்களின் தலைமையை ஏற்று கப்பம் கட்டி வந்தார்.\n\n1798இல் ஐதராபாத்து பிரித்தானிய கிழக்கிந்திய நிறுவனத்தின் கீழான மன்னராட்சியானது. அந்நிறுவனத்திடம் துணைப்படைத் திட்டம் மூலமாக தனது வெளியுறவுகளை தீர்மானிக்கும் அதிகாரத்தை ஒப்படைத்தது. 1903இல் நாட்டின் பீரார் மாகாணப் பகுதியை இழந்தது; அந்த மாகாணம் பிரித்தானிய இந்தியாவின் மத்திய மாகாணங்களில் இணைக்கப்பட்டது. \n\n1947இல் இந்தியப் பிரிவினையின்போது இந்திய மன்னராட்சிகளிலேயே அப்போது ஐதராபாத்து மன்னராட்சி தான் மிகப் பெரியதாக இருந்தது. அதன் பரப்பளவு ஆக இருந்தது. 16.34 மில்லியன் மக்கள் (1941 கணக்கெடுப்பு) வாழ்ந்து வந்தனர். இவர்களில் பெரும்பாலோர் (85%) இந்துக்கள். ஐதராபாத்து மன்னராட்சிக்கு தனி படைத்துறை, வான்வழிச்சேவை, தொலைத்தொடர்பு அமைப்பு, தொடருந்து அமைப்பு, அஞ்சல்துறை, நாணயவியல் மற்றும் வானொலி சேவை அமைப்புக்கள் இருந்தன. \n\nஇந்தியப் பிரிவினையின்போது நாட்டின் பல்வேறு மன்னராட்சிகளுக்கும் இந்தியாவுடனோ பாக்கித்தானுடனோ சேரும் வாய்ப்பை பிரித்தானிய அரசு வழங்கியது. நிசாம் ஐதராபாத்தை தனிநாடாக வைத்திருக்க விரும்பினார். ஆனால் இந்திய ஒன்றியத் தலைவர்கள் தங்கள் நாட்டுப் பகுதியின் மத்தியில் தனி நாடொன்று - அதிலும் தங்களுக்கு எதிரான - இருப்பதை விரும்பவில்லை. மற்ற 565 மன்னராட்சிகளில் பெரும்பாலானவை இந்தியாவுடனோ பாக்கித்தானுடனோ இணைந்திருக்க விருப்பம் தெரிவித்தன. எனவே இந்திய அரசு ஐதராபாத்து பகுதியை தங்களுடன் இணைத்துக் கொள்ள, தேவையானால் கட்டாயமாக, விரும்பியது. \n\nசெப்டம்பர் 1948இல் அப்போதைய துணைப் பிரதமரும் உள்துறை அமைச்சருமான சர்தார் வல்லபாய் படேல் தலைமையில் \"போலோ நடவடிக்கை\" என்ற இராணுவ நடவடிக்கை மேற்கொள்ளப்பட்டது. இந்தியப் பாதுகாப்புப் படைகள் இராச்சியத்தினுள் நுழைந்து நிசாம் ஆட்சியை கைப்பற்றின.\n\nஇந்தியப் படைகளால் கைப்பற்றப்படும்வரை ஏழு நிசாம்கள் ஐதராபாத்தை இரு நூற்றாண்டுகளுக்கு ஆண்டுள்ளனர். அசாஃப் ஜாஹி மன்னர்கள் இலக்கியம், கலை, கட்டிடக்கலை, பண்பாடு, நகைகள் வடிவமைப்பு , உணவுக்கலை ஆகியவற்றை வளர்த்துள்ளனர். ஐதராபாத்து முசுலீம்களின் அடையாளமாக விளங்கும் பாரசீகக் கலை, பாரசீகக் கட்டிடக்கலை, மற்றும் பாரசீகப் பண்பாட்டை நிசாம்கள் அறிமுகப்படுத்தி வளர்த்தெடுத்தனர். தங்கள் ஆட்சியில் மின்சாரத்தை அறிமுகப்படுத்தினர்; தொடருந்து சேவைகளை கொணர்ந்தனர்; சாலைகளை மேம்படுத்தினர். தொலைத்தொடர்பு, பாசன வசதிகள், ஏரிகள் ஆகிய கட்டமைப்புக்களை உருவாக்கினர். கடைசி நிசாம் அவரது பெரும் செல்வத்திற்காகவும் நகை சேமிப்புக்காகாவும் அறியப்படுகின்றார்; உலகின் மிகப் பெரும் செல்வந்தராக தனது ஆட்சியின் முடிவின்போது அவர் விளங்கினார். ஐதராபாத்திலுள்ள முதன்மையான பொதுக் கட்டிடங்களில் பல அவரது ஆட்சிக்காலத்தில் கட்டப்பட்டவையே. கல்வி, அறிவியலை பரப்புமுகமாக உசுமானியா பல்கலைக்கழகத்தையும் நிறுவினார்.\n\n\n"}
{"id": "263134", "url": "https://ta.wikipedia.org/wiki?curid=263134", "title": "பெரிலியம் நைட்ரைடு", "text": "பெரிலியம் நைட்ரைடு\n\nபெரிலியம் நைட்ரைடு \"(Beryllium nitride)\" என்பது BeN,என்ற மூலக்கூறு வாய்ப்பாடு கொண்ட பெரிலியம் தனிமத்தின் நைட்ரைடு உப்பு ஆகும். பகுதிப்பொருள்களாக உள்ள பெரிலியம் மற்றும் நைட்ரசன் தனிமங்களில் இருந்து உயர் வெப்பநிலையில் (1100 முதல் 1500 செ) பெரிலியம் நைட்ரைடு தயாரிக்க முடியும். பெரிலியம் அசைடு போலில்லாமல் பெரிலியம் நைட்ரைடு வெற்றிடத்திலேயே சிதைவடைந்து பெரிலியம் மற்றும் நைட்ரசனைக் கொடுக்கிறது. மேலும் இது விரைவாக நீராற்பகுப்பு அடைந்து பெரிலியம் ஐதராக்சைடு மற்றும் அமோனியாவைக் கொடுக்கிறது. கனசதுர α-BeN வடிவுடன் சிதைவுற்ற புளோரைட்டு எதிர் அமைப்பு மற்றும் அறுகோண β-BeN ஆகிய பல்லுருத் தோற்றங்களில் பெரிலியம் நைட்ரைடு காணப்படுகிறது. 1800 முதல் 1900 செல்சியசு வெப்பநிலையில், அமோனியா வாயுப் பாய்ச்சலில் சிலிக்கான் நைட்ரைடுடன் (SiN ) வினைபுரிந்து BeSiN சேர்மத்தைத் தருகிறது.\n\nSection::::தயாரிப்பு.\n700 முதல் 1400 செல்சியசு வெப்பநிலையில் பெரிலியம் உலோகத் தூளை ஆக்சிசனற்ற சூழலில் உலர் நைட்ரசனுடன் வினைபுரியச் செய்வதன் மூலம் பெரிலியம் நைட்ரைடைத் தயாரிக்கலாம்.\n\nSection::::பயன்கள்.\nவெப்பந்தாங்கும் பீங்கான் தயாரிப்பில், அணுக்கரு உலைகளில், மற்றும் கதிரியக்கக் கார்பன் – 14 உற்பத்தியில் பெரிலியம் நைட்ரைடு பெரிதும் பயன்படுகிறது.\n\nSection::::வினைகள்.\nகனிம அமிலங்களுடன் பெரிலியம் நைட்ரைடு வினை புரிந்து அமோனியாவையும் அமிலத்துடன் தொடர்புடைய உப்புகளையும் உருவாக்குகிறது. \n\nகாரக் கரைசல்களுடன் வினைபுரியும் போது ஒரு பெரிலேட்டை உருவாக்கி அமோனியாவை வெளியேற்றுகிறது.\n\nஅமிலங்கள் மற்றும் காரங்களுடன் வினைபுரியும் போது தீவிரத்துடனும் வேகத்துடனும் நடைபெறும் வினைகள் தண்ணீருடன் வினைபுரியும் போது மெதுவாக நிகழ்கிறது. \n\nஆக்சிசனேற்றிகளுடன் வினைபுரியும் போது வேதிவினையானது அதிதீவிரமாக நடைபெறுகிறது. செல்சியசு வெப்பநிலையில் பெரிலியம் நைட்ரைடு காற்றில் ஆக்சிசனேற்றம் அடைகிறது. \n"}
{"id": "263137", "url": "https://ta.wikipedia.org/wiki?curid=263137", "title": "வானூர்திகளின் முதலாவது வான்வழிப் பயண நடுவிட மோதல்", "text": "வானூர்திகளின் முதலாவது வான்வழிப் பயண நடுவிட மோதல்\n\n1922 ஏப்ரல் 7ஆம் நாளன்று ஃபார்மேன் எஃப்.60 வகை வானூர்தியும்-டி ஹாவிலாண்ட் டிஎச்.18ஏ ரக வானூர்தியும் மோசமான வானிலை காரணமாக (கடுமையான பனிமூட்டம் 1,பலத்த காற்று 2,) (மூலங்கள் வேறுபடுகிறது) நேருக்குநேர் மோதி விபத்துக்குள்ளானதில் வானூர்தியின் ஊழியர்களோடு 7 பேர்கள் அதாவது அனைவருமே பலியானார்கள். இந்த விபத்து பிரான்சிலிருந்து வடக்கில் 70 மைல்கள் தொலைவில், பிக்கார்டி புனித அந்தோணி சாலை அருகில் நடந்ததாக அறியபடுகிறது.\n\nSection::::குறுந்தகவல்.\nஇந்த பயணத்தின்போது, அமெரிக்கவை சேர்ந்த புதுமணத் தம்பதிகளும்,பிரான்சுதேசிய ஒரு குடிமகனும் பயணித்துள்ளனர் துரதஷ்டவசமாக மூவரும் பலியானதோடு, 2 வானூர்தி உழியர்களும் இறந்து போயினர். \"விபத்தின்போது ஒரு இளம் விமானி, உயிரோடு காணப்பட்டு பிறகு இறந்ததாக அறியப்படுகிறது\".\n\nSection::::பின்னணி.\nஆரம்பத்தில் இராணுவ தேவைக்காக வானூர்திகளும், விமானிகளும் உருவாக்கப்பட்டது. உலக யுத்தத்தை தொடர்ந்து, மற்ற நாடுகளைபோலவே பிரான்சும், மற்றும் பிரிட்டனும் உள்நாட்டு நோக்கங்களுக்காக, இராணுவ வானூர்திகளை வணிக வானூர்திகளாக வடிவமைத்து பல்நோக்கு தேவைக்காக வானூர்தி தொழில் நிறுவதில் கவனம் செலுத்தியதாக தெரிகிறது, பிரான்சு நிறுவனம் ஒரு அதிவிரைவு வான்வழி வானூர்தியை \"(ஃபார்மன் கோலியாத் பதிவு, F-GEAD)\" லெ பௌர்கெட்லிருந்து கிரொய்டன் வரை (Le Bourget to Croydon), தினசரி சேவையாக இயக்கியதாக அறியப்படுகிறது.\n"}
{"id": "263138", "url": "https://ta.wikipedia.org/wiki?curid=263138", "title": "G", "text": "G\n\nG (சீ) என்பது புதிய ஆங்கில நெடுங்கணக்கிலும் சீர்தரத்துக்கான அனைத்துலக நிறுவன அடிப்படை இலத்தீன் நெடுங்கணக்கிலும் ஏழாவது எழுத்து ஆகும். \n\nSection::::கணிதத்திலும் அறிவியலிலும்.\nஇயற்பியலில், ஈர்ப்பு மாறிலியைக் குறிக்க G பயன்படுத்தப்படுகின்றது. ஈர்ப்பு ஆர்முடுகலைக் குறிக்க g பயன்படுத்தப்படுகின்றது. திணிவின் அலகான கிராத்தின் குறியீடும் g ஆகும்.\n"}
{"id": "263143", "url": "https://ta.wikipedia.org/wiki?curid=263143", "title": "கொட்டையூர் கோடீஸ்வரர் கோயில்", "text": "கொட்டையூர் கோடீஸ்வரர் கோயில்\n\nகொட்டையூர் கோடீஸ்வரர் கோயில் அப்பர் பாடல் பெற்ற சோழ நாடு காவிரி வடகரையில் அமைந்துள்ள சிவத்தலமாகும்.\n\nSection::::அமைவிடம்.\nதஞ்சாவூர் மாவட்டத்தில் கும்பகோணம் வட்டத்தில் அமைந்துள்ளது. \nதேவாரப் பாடல் பெற்ற தலங்களில் சோழ நாடு காவிரி வடகரைத் தலங்களில் அமைந்துள்ள 44வது தலம் ஆகும். ஆமணக்குக் கொட்டைச் செடியின் கீழ் லிங்கம் வெளிப்பட்ட தலமென்பது தொன்நம்பிக்கை (ஐதிகம்).\n\nSection::::கோயில் அமைப்பு.\nராஜகோபுரத்தைக் கடந்து உள்ளே செல்லும்போது கொடி மரம், பலிபீடம், நந்தியைக் காணமுடியும். முன் மண்டபத்தில் வலப்புறம் ஞானசம்பந்தர், நாவுக்கரசர், சுந்தரர், மாணிக்கவாசகர் உள்ளனர். இதே மண்டபத்தில் ஆத்ரேய மகரிஷி (ஹேரண்டர்) உள்ளார். இடப்புறம் நடராஜர் மண்டபமும் நவக்கிரக சன்னதியும் உள்ளன. கருவறையின் வெளிப்புறம் நர்த்தன விநாயகர், தட்சிணாமூர்த்தி, அடிமுடி காணா அண்ணல், பிரம்மா, துர்க்கை உள்ளனர். அருகே கோடி சண்டிகேஸ்வரர் சன்னதி உள்ளது. திருசசுற்றில் கோடி விநாயகர், வள்ளி தெய்வானையுடன் கூடிய கோடி சுப்பிரமணியர் மற்றும் கஜலட்சுமி சன்னதிகள் உள்ளன.\n\nSection::::தல வரலாறு.\nசோழவள நாட்டில் காவிரியின் வடகரையில் திருவருள் பாலித்திருக்கும் சிவன் தலங்களில் கொட்டையூர் அருள்மிகு கோடீஸ்வரசுவாமி கோயில் 44ஆவது தலமாகும். இக்கோயில் கும்பகோணத்திற்கு மேற்கே 4 கிமீ தொலைவில் கும்பகோணத்திற்கும் சுவாமிமலைக்கும் இடையே கொட்டையூரில் உள்ளது. மார்க்கண்டேயர் பூசித்த தலம். காவிரி வலஞ்சுழித்து, பிலத்துவாரத்தில் சென்றபோது, ஆத்ரேயமகரிஷி அத்துவாரத்தில் இறங்கி காவிரியை மேலே கொண்டுவந்த சிறப்புடையது. திருவலஞ்சுழியில் காவிரியில் இறங்கிய அவர் இங்கு வெளியே வந்ததாகக் கூறப்படுகிறது அவருடைய திருவுருவம் இக்கோயிலில் உள்ளது. ஒரு சமயம் இந்த ஊர் ஆமணக்கங்காடாக இருந்தது. இறைவன் ஆமணக்கன் கொட்டைச் செடியின்கீழ் இருந்ததால் இவ்வூர் கொட்டையூர் என்று பெயர் பெற்றது. மற்றொரு சமயம் சோழ மன்னன் ஒருவனுக்கு கோடி லிங்கமாக தரிசனம் கொடுத்ததால் இக்கோயிலுக்கு கோடிச்சுரம் என்ற பெயரும் வழங்கப்படுகிறது.\n\nSection::::இறைவன், இறைவி.\nஇக்கோயிலிலுள்ள இறைவன் கோடீஸ்வரர். இறைவி பந்தாடுநாயகி. இத்தல இறைவன் திருமேனியில் பலாக்காய் முள் போன்று கோடி லிங்கங்களை தன்னகத்தே கொண்டு சுயம்புமூர்த்தியாகவும், தன் சிரசிலிருந்து கங்கை நீர் இன்றளவும் அரும்பும் நிலையில் காட்சியளிப்பது சிறப்பு அம்சமாகும்.\n\nபத்ரயோகி முனிவர் தரிசனம் செய்ய வரும்போது இறைவி பந்தாடும் கோலத்தில் காட்சியளித்தமையால் பந்தர்டு நாயகி (கந்துகக்கிரீடாம்பிகை) எனப் பெயர் பெற்றார்.\n\nஇங்கு இறைவன் பரமசிவனின் திருபெயா் கோடிஸ்வரா் என்பதை போல மற்ற பாிவார தெய்வங்களுக்கு கோடி என்கிற பெயருடன் விநாயகர் கோடி விநாயகர் என்றும், சுப்ரமணியர் கோடி சுப்ரமணியர் என்றும், சண்டிகேஸ்வரர் கோடி சண்டிகேஸ்வரர். தட்சிணாமூா்த்தி கோடி ஞானதட்சிணாமூா்த்தி என்றும் அழைக்கப்படுகின்றனர்.\n\nSection::::பாடியோர்.\nசைவ சமயக்குரவர் திருநாவுக்கரசர் தேவாரத்திலும், அருணகிரிநாதர் திருப்புகழிலும் போற்றிப்பாடியுள்ளனர்.\n\nSection::::பேறு பெற்றோர்.\nஏரண்ட முனிவர், மார்க்கண்டேயர், பத்திரயோகி முனிவர் ஆகியோர் வழிபட்ட தலம்.\n\nSection::::கும்பகோணம் சப்தஸ்தானம்.\nகும்பகோணம் சப்தஸ்தானத்தில் இத்தலமும் ஒன்று. சப்தஸ்தானங்கள் என அழைக்கப்படும் கும்பகோணம் ஆதி கும்பேசுவரர் கோயில், திருக்கலயநல்லூர் அமிர்தகலசநாதர் கோயில், தாராசுரம் ஆத்மநாதசுவாமி கோயில், திருவலஞ்சுழி கபர்தீஸ்வரர் கோயில், கொட்டையூர் கோடீஸ்வரர் கோயில், மேலக்காவேரி கைலாசநாதர் கோயில் மற்றும் சுவாமிமலை சுந்தரேஸ்வரசுவாமி கோயில் ஆகிய ஏழு ஊர்களில் நடக்கும் ஏழூர்த் திருவிழாவில் கும்பகோணம் முதலிடத்தைப் பெறுகிறது. சப்தஸ்தானப் பல்லக்கின் வெள்ளோட்டம் 7 பிப்ரவரி 2016இல் நடைபெற்றது. 21 ஏப்ரல் 2016 மகாமகக்குளத்தில் தீர்த்தவாரி நிகழ்ச்சியைத் தொடர்ந்து 23 ஏப்ரல் 2016 அன்று ஏழூர்ப் பல்லக்குத் திருவிழா என்னும் விழா நடைபெற்றது. விழா நாளில் பல்லக்கு இக்கோயிலுக்கு வந்து சென்றது.\n\nSection::::குடமுழுக்கு.\nமகாமகத்தை முன்னிட்டு கும்பகோணத்தில் பெரும்பாலான கோயில்களில் குடமுழுக்கு நடைபெறும் நிலையில் இக்கோயிலில் அக்டோபர் 26, 2015இல் குடமுழுக்கு நடைபெற்றது.\n"}
{"id": "263146", "url": "https://ta.wikipedia.org/wiki?curid=263146", "title": "அட்டவீரட்டானக் கோயில்கள்", "text": "அட்டவீரட்டானக் கோயில்கள்\n\nஅட்டவீரட்டானம் என்பது இறைவனின் வீரத் திருவிளையாடல்கள் இடம்பெற்ற எட்டுத் தலங்களைக் குறிப்பிடப் பயன்படும் சொல்லாடலாகும். சிவபிரானுடைய வீரச்செயல்கள் விளங்கிய இடங்களிலுள்ள திருத்தலங்களை வீரட்டானத் தலங்கள் என்று போற்றுவர். பகைவர்களின் வீரத்தை அட்டு ஆன இடம் என்ற வகையிலும், தன் வீரத்தால் அட்டு ஆன இடம் என்ற வகையிலும் வீரட்டானம் என்னும் சொல் அமைந்தது. இவை எட்டுத் தலங்களாதலால் அட்ட வீரட்டானம் என்று அழைக்கப்படுகிறது. \n\nSection::::வீரட்டானங்களின் பெருமைகளும்,அவற்றின் இருப்பிடமும்.\nபிரமன், இயமன், அந்தகன், கயமுகன், தக்கன், சலந்தரன் மன்மதன், திரிபுர அசுரர்கள் ஆகிய எண்மரின் ஆணவத்தை அழித்த தலங்களாக, இவை எட்டும், தமிழ் மரபில் சொல்லப்படுகின்றன.\n\nSection::::திருக்கண்டியூர்.\nஈசன், படைப்பின் முதல்வன் தானே என்று அகந்தையுற்றிருந்த பிரமனின் தலையைத் துண்டித்த திருத்தலம் இங்குள்ள திருக்கண்டியூர் பிரமசிரக்கண்டீசுவரர் கோயில் ஆகும். தஞ்சாவூரிலிருந்து திருவையாறு செல்லும் சாலையில் திருவையாறுக்கு மிக அருகில் அமைந்திருக்கிறது.இதன் வேறு பெயர் ஆதிவில்வாரண்யம் ஆகும்.\nமூலவரின் பெயர்:பிரமசிர கண்டீஸ்வரர்.இந்த தலத்துக்கு ஸ்ரீகாலபைரவரை தரிசிக்க வேண்டுமென்ற வேட்கையோடு சென்று வழிபட்டால் மறுபிறவியில்லை;\n\nSection::::திருக்கோவலூர்.\nஉலகுயிரையெல்லாம் துன்புறுத்தி வந்த அந்தகன் எனும் அசுரனை, சக்கராயுதத்தால், ஈசன் அழித்த தலம் திருக்கோவலூர் வீரட்டானேசுவரர் கோவில் ஆகும். திருக்கோவிலூர் கோவல்நகர் வீரட்டம், தென்பெண்ணை நதிக்கரையோரத்தில் அமைந்திருக்கிறது. திரு அண்ணாமலைக்கு அருகில் உள்ளது.\nகருத்துறை அந்தகன் தன் போல் அசுரன்\nமூலவரின் பெயர்:அந்தகாசுர சம்ஹார மூர்த்தி,மூலவளின் பெயர்:சிவானந்த வல்லி என்ற பெரிய நாயகி!\n\nSection::::திருவதிகை.\nஈசன் முப்புரம் அழித்த திருத்தலம். பண்ருட்டிக்கும் சீர்காழிக்கும் இடையே அமைந்திருக்கிறது. \nமூலவர்:வீரட்டானேஸ்வரர்\n\nSection::::திருப்பறியலூர்.\nதக்கன் சிரங்கிள்ளி அவன் அகந்தை அடக்கிய தலம் திருப்பறியலூர் ஆகும். மாயவரம் என்ற மயிலாடுதுறையிலிருந்து திருக்கடையூர் செல்லும் சாலையில் செம்பொன்னார் கோயில் என்ற ஊருக்கு வர வேண்டும். அங்கிருந்து பரசலூருக்கு எப்படிச் செல்ல வேண்டும் என்று விசாரிக்க வேண்டும். திருப்பறியலூரின் உள்ளூர் பெயரே பரசலூர் ஆகும்.\nமூலவரின் பெயர்: வீரட்டேஸ்வரர்;\nமூலவளின்பெயர்: இளங்கொம்பனையாள்\n\nSection::::திருவிற்குடி.\nசலந்தரன் எனும் அசுரனை அழித்த தலம் திருவிற்குடி வீரட்டானேசுவரர் கோயில். திருவாரூரிலிருந்து நாகூர் செல்லும் சாலையில் ஒரு யூ வடிவ சாலை வளைவு வரும்;அந்த வளைவைக் கடந்த உடனே விற்குடி என்ற சாலையோர வழிகாட்டி தெரியும்.அந்த வழிகாட்டியின் படி பயணித்தால் ஒரு சிறிய பாலம் தென்படும்;அந்த பாலத்தைக் கடந்ததும்,விற்குடி என்னும் கிராமம் வரும்;அந்த கிராமத்தின் மையத்தில் இந்த வீரட்டானம் அமைந்திருக்கிறது.\nமூலவர்:ஸ்ரீஜலந்தராசுரவத மூர்த்தி\n\nSection::::வழுவூர்.\nகயமுகாசுரனைக் கொன்டு அவன் யானைத் தோலைப் போர்த்த திருத்தலம், வழுவூர் ஆகும். மயிலாடுதுறையிலிருந்து திருவாரூர் செல்லும் வழியில் எட்டாவது கி. மீ. தூரத்தில் வழுவூர் பேருந்து நிறுத்தம் அமைந்திருக்கிறது. இந்த நிறுத்தத்தில் இறங்கி, சுமார் ஒரு கி.மீ.தூரத்துக்கு உள்ளே பயணித்தால் மிகப்பிரம்மாண்டமான ஆலயத்தைக் காணலாம். சபரிமலையில் அமர்ந்திருக்கும் பந்தளராஜா பிறந்த ஊர் இதுதான். ஐயப்பன் பிறந்த ஸ்தலமே இந்த வழுவூர்.\n\nSection::::திருக்குறுக்கை.\nகாமதகனத் திருவிளையாடலை ஈசன் புரிந்த தலம், திருக்குறுக்கை.\nமயிலாடுதுறை எனப்படும் மாயவரத்திலிருந்து சுமார் எட்டுகி.மீ.தூரம் பயணித்து,அங்கிருந்து மணல்மேடு செல்லும் சாலையில் சுமார் மூன்று கி.மீ.தூரம் சென்றால் உள்ளடங்கிய கிராமமான கொறுக்கைக்குள் அமைந்திருக்கிறது.\nமூலவர்: வீரட்டேஸ்வரர் \nமூலவள்: ஞானாம்பிகை\n\nSection::::திருக்கடவூர்.\nமார்க்கண்டேயனுக்காக இயமனை அழித்த தலம், திருக்கடையூர்.\nஇந்தக் கோவிலின் புராதனப்பெயர் வில்வாரண்யம்.\nமூலவர்: அமிர்தகடேஸ்வரர் மூலவள்:அபிராமி\n\nSection::::பிற தகவல்கள்.\nஇந்த எட்டுத் தலங்களையும் ஒருதனிப்பாடலானது வருமாறு பாடுகின்றது.\n"}
{"id": "263148", "url": "https://ta.wikipedia.org/wiki?curid=263148", "title": "வேட்டை நாய்", "text": "வேட்டை நாய்\n\nவேட்டை நாய் என்பது வேட்டைக்காரர்களால், கண்ணில் தென்படும் இரையை வேட்டையாடுவதற்காகவே வளர்க்கப்படுகின்றன. அந்த நாய்களுக்கு, தாங்கள் எதைத் தாக்குகிறோம், எதற்காக தாக்குகிறோம் என்பது போன்ற புரிதல்கள் இருப்பதில்லை. தமிழ்நாட்டில் வேட்டைக்காரர்களால் விரும்பு வளர்க்கப்படும் வேட்டை நாய் வகைகளில் சில;\n\n\n\n"}
{"id": "263150", "url": "https://ta.wikipedia.org/wiki?curid=263150", "title": "மிளகாய்", "text": "மிளகாய்\n\nமிளகாய் (\"Capsicum\") என்பது காய்கறிகளில் ஒன்றாகும். இது மொளகாய், முளகாய் எனப் பல்வேறாக அழைக்கப்படுகிறது. பச்சை மிளகாய், மிளகாய் இனத்தைச் சேர்ந்தது. இது சோலன்கே (Solanaceae) குடும்பத்தைச் சேர்ந்த தாவரம் ஆகும். இவ்வகையான மிளகாய் காரத்தை அதிகரிக்க உணவிலும் மருந்துகளிலும் பயன்படுத்தப்படுகிறது. இவை 6000 வருடங்களுக்கு முன்பே உணவில் பயன்படுத்தப்பட்டதாக ஆராய்ச்சியாளர்கள் தெரிவித்துள்ளனர். பச்சை மிளகாயின் உற்பத்தி, ஏற்றுமதி மற்றும் இறக்குமதியில் இந்தியாவின் பங்கு முக்கியமானது.\n\nSection::::கார அளவுகள்.\nஉலகெங்கிலும் மிளகாய்களை வகைப்படுத்த சுகோவில் அளவு (Scoville Units) எனப்படும் முறையே பிரபலமாக பயன்படுத்தப்படுகிறது.\n\nSection::::இனிப்பு மிளகாய்.\nஇனிப்பு வகை மிளகாய்களின் காரத் தன்மை 0 முதல் 1000 சுகோவில் அளவு வரை இருக்கும். குடை மிளகாய், பிமென்டோ, இனிப்பு பனானா, மெக்ஸி குடை மிளகாய் மற்றும் செர்ரி மிளகாய் ஆகியவை இனிப்பு வகையை சார்ந்தவை.\n\nSection::::மிதமான கார மிளகாய்.\nமிதமான கார வகை மிளகாய்களின் காரத் தன்மை 1000 முதல் 3000 சுகோவில் அளவு வரை இருக்கும். ஆன்சோ, பசில்லா, எஸ்பனோலா, சண்டியா மற்றும் கஸ்காபெல் ஆகியவை மிதமான கார வகையை சார்ந்தவை.\n\nSection::::இடைப்பட்ட கார மிளகாய்.\nஇடைப்பட்ட கார வகை மிளகாய்களின் காரத் தன்மை 3000 முதல் 6000 சுகோவில் அளவு வரை இருக்கும். அலபீனோ மற்றும் மியாசால் ஆகியவை இடைப்பட்ட கார வகையை சார்ந்தவை.\n\nSection::::கார மிளகாய்.\nகார வகை மிளகாய்களின் காரத் தன்மை 5000 முதல் 100,000 சுகோவில் அளவு வரை இருக்கும். செர்ரானோ, கயேன், டபாஸ்கோ, பிக்வின் மற்றும் தாய்லாந்து மிளகாய் ஆகியவை கார வகையை சார்ந்தவை.\n\nSection::::அதீத கார மிளகாய்.\nஅதீத கார வகை மிளகாய்களின் காரத் தன்மை 80,000 முதல் 300,000 சுகோவில் அளவு வ்ரை இருக்கும். ஆபெர்னரோ மற்றும் ஸ்காட்ச் பானெட்டு ஆகியவை அதீத கார வகையை சார்ந்தவை.\n\nSection::::ஊட்டச்சத்து விவரம்.\nசிகப்பு நிறத்தில் இருக்கும் மிளகாயில் வைட்டமின் சியும் சிறிய அளவிளான கரோடீன் (carotene – provitamin A) பொருளும் உள்ளது. மஞ்சள் மற்றும் பச்சை நிறத்தில் உள்ள மிளகாயில் இரண்டுமே குறைந்த அளவில் உள்ளது.\n\nSection::::படத்தொகுப்பு.\nபல வேறுபட்ட மிளகாய் வகைகள் உள்ளன. மிளகாய்த் தாவரத்தின் காய்களே பயன்படுபவை. அந்தக் காய்கள் நீளமானவை, குறிகியவை, அகன்றவை, ஒடுங்கியவை, வட்டமனவை என பல்வேறு வடிவங்களில் இருப்பதுடன், காரத் தன்மையிலும் வேறுபடுகின்றன.\n\n\n"}
{"id": "263152", "url": "https://ta.wikipedia.org/wiki?curid=263152", "title": "மயில்", "text": "மயில்\n\nமயில், பசியானிடே குடும்பத்தின், பேவோ (Pavo) பேரினத்திலுள்ள இரண்டு இனங்களையும் (தெற்காசியாவில் தென்படும் இந்திய மயில் / நீல மயில், மற்றும் பச்சை மயில்), Afropavo எனும் பேரினத்தைச் சேர்ந்த, ஆப்பிரிக்காவில் தென்படும் காங்கோ மயிலையும் குறிக்கும். மயில்கள் ஆண்மயிலின் ஆடம்பரமான தோகைக்காகப் பெயர் பெற்றது. ஆண்மயில் பெண் மயிலைக் கவர்வதற்காக தோகையை விரித்து ஆடும். ஆண் மயில்கள் அழகிய, பளபளப்பான, நீலம் கலந்த பச்சை நிறமுடையவை. இதன் தோகையில் வரிசையாகக் 'கண்' வடிவங்கள் உள்ளன. தோகையை விரிக்கும் போது இவை மிகவும் அழகாகத் தோற்றமளிக்கின்றன. பெண் மயில்களின் உடல் மங்கலான பச்சையும், பளபளப்புக் கொண்ட நீலமும், பச்சை கலந்த சாம்பல் நிறமும் கலந்தது. நீண்ட தோகை பெண் மயில்களுக்குக் கிடையாது. நீண்டதூரம் பறக்க இயலாத மயில்கள் உயரமான மரங்கள் போன்றவற்றில் ஏறி அமர்ந்துக் கொள்ளும்.\n\nபன்னாட்டு இயற்கைப் பாதுகாப்புச் சங்கத்தினால் உருவாக்கப்படும் செம்பட்டியலின் குறிப்பின்படி, காங்கோ மயில் இனமானது அழிவாய்ப்பு இனமாகவும், பச்சை மயில் அருகிய இனமாகவும், இந்திய மயில் தீவாய்ப்புக் கவலை குறைந்த இனமாகவும் அறிவிக்கப்பட்டுள்ளது..\n\nSection::::மயிலின் வகைகள்.\nSection::::இந்திய மயில்.\nஇந்திய மயில் (\"பேவோ கிறிஸ்ட்டாட்டஸ் - Pavo cristatus\") இந்திய துணைக்கண்டத்தை பூர்வீகமாகக் கொண்ட பறவையினமாகும். இவை இந்தியாவிலும், இலங்கையிலும் அதிகமாக இருக்கின்றன. ஆயினும் உலகின் வேறு பல நாடுகளிலும் இவை அறிமுகப்படுத்தப்பட்டு இருக்கின்றன. பல்வேறு கிராமங்களில் வீடுகளில் மயில் வளர்க்கப்படுகிறது.\n\nஇவற்றில் ஆண்மயில்கள் தலை, கழுத்து மற்றும் நெஞ்சுப் பகுதிகளில் பிரகாசமான நீல நிறத்தைக் கொண்டிருப்பதுடன், வால்ப் பகுதியில் நீலமும், பச்சையும் கலந்த மிக நீண்ட சிறகுகளையும், கண் போன்ற அமைப்புக்களையும் கொண்ட தோகையையும் கொண்டிருக்கும். தோகையானது அண்ணளவாக உடலின் நீளத்தில் மூன்றில் இரண்டு பகுதியை உள்ளடக்கியதாக இருக்கும்.\n\nSection::::பச்சை மயில்.\nபச்சை மயில் (\"பேவோ மியூட்டிக்கஸ் - Pavo muticus\"), மியன்மார் கிழக்கு தொடக்கம் ஜாவா வரையுள்ள பகுதியில் வாழ்கின்றன. தென்கிழக்காசிய நாடுகளிலுள்ள வெப்பவலயம்|வெப்பவலயக்]] காடுகளில் இந்த இனம் காணப்படுகின்றது. ஜாவா, இந்தோனேசியாவில் காணப்படும் குறிப்பிட்ட துணையினமானது ஜாவா மயில் எனவும் அழைக்கப்படுகிறது. பச்சை மயில் இனமானது இந்திய மயில் இனத்துடன், மிக நெருங்கிய தொடர்புடையதாக இருக்கிறது.\nபன்னாட்டு இயற்கைப் பாதுகாப்புச் சங்கம், பச்சை மயில்களை, அழியும் அபாயமுள்ளவையாகப் பட்டியலிட்டுள்ளது. வேட்டையாடுவதாலும், உகந்த வாழிடங்கள் குறைந்து வருவதாலும் இவ்வபாயம் உள்ளது.\n\nபச்சை மயில்களில் ஆண்மயில்களின் கழுத்துப் பகுதி பச்சை நிறத்தில் இருப்பதனால், இவை இந்திய மயில்களிலிருந்து வேறுபடுகின்றன.\n\nSection::::காங்கோ மயில்.\nகாங்கோ மயில் (அப்ரோபேவோ - Afropavo congensis) காங்கோ ஆற்றை அடிப்படையாக வைத்து உருவான காங்கோ வடிநிலத்தைப் பூர்வீகமாகக் கொண்ட ஒரு பறவையினமாகும். இவை நில்லமயில், பச்சை மயில் போன்று மிக நீண்ட தோகையைக் கொண்டிருப்பதில்லை.\n\nSection::::மயிலிறகு.\nஆண் மயில்களில், வால்ப் பகுதியின் மேலாகக் காணப்படும் நீண்ட வண்ணமயமான இறகுகளின் தொகுப்பு \"மயிற்பீலி\", \"மயில் தோகை\", \"மயிலிறகு\" என்று வெவ்வேறு பெயர்கொண்டு அழைக்கப்படுகிறது.\n\nSection::::விளக்கம்.\nஇந்த அழகிய மயிலிறகு பல வண்ணங்களைக் கொண்டிருக்கும். பச்சை, மஞ்சள், நீலம், கருநீலம் போன்ற பல வண்ணம் கொண்ட அழகிய இயற்கை ஓவியம் போல காணப்படும்.\n\nSection::::நம்பிக்கைகள்.\nஇந்து கடவுள்கள் பலரை மயிலிறகு அலங்கரிக்கும். இதன் மூலம் கிருஷ்ணர், முருகன், லட்சுமி போன்ற கடவுள்கள் அலங்கரிப்பர். அதனால்,தெய்வீகத் தன்மை பொருந்தியதாக பார்க்கப்படுகிறது. சீனாவில் அதிர்ஷ்டத்தின் சின்னமாக கருதப்படுகிறது. இது நேர்மறையான எண்ண அலைகளை ஈர்க்கும் என்று சொல்கிறார்கள்.\n\nSection::::பயன்பாடு.\nமயில் சிறகுகளை விரித்து வானில் பறக்கும்.\n\n"}
{"id": "263154", "url": "https://ta.wikipedia.org/wiki?curid=263154", "title": "தச மகா வித்யா", "text": "தச மகா வித்யா\n\nஇந்து சமயத்தில் தச மகா வித்யா (Dasha-Mahavidya) என்பது ஆதிசக்தி (பார்வதி) தேவியின் பத்து உருவங்களை குறிக்கும். மகாவித்யா அல்லது தசமகாவித்யைகள் (பதின்பெருவித்தையர்) என்போர், பத்துத் தேவியரின் குழுமம் ஆகும். அளவற்ற கருணையும் எல்லையில்லாக் குரூரமும் கொண்டவர்களாக, பெண்மையின் பெருந்தெய்வமாகிய பார்வதியின் அம்சங்களாக இவர்கள் விளங்குகின்றனர். \n\nதச என்றால் பத்து வித்யா என்றால் அறிவு எனப் பொருள். இந்தப் பத்து தேவிகளும் பெண்மையின் சக்தியை தாய்மை முதல் கோபம் வரை அனைத்து வடிவிலும் காட்டுபவர்கள். தசமகா வித்யா தேவிகளின் வருகை சாக்த மார்க்கத்தில் பக்தி என்ற வழியை காட்டியது. உருவாவதும் பெண்ணால், அழிவதும் பெண்ணால் என நம்பும் சாக்தர்கள், இந்த பத்து தேவிகளையும் உளமார வழிபட்டனர். \"தேவி பாகவத\" புராணத்தின் கடைசி ஒன்பது அதிகாரங்களில் ஏழாவதான \"சண்டி\" சாக்தர்களின் \"தேவி கீதை\" ஆனது. இந்த பத்து தேவிகளில் சில தேவியர் தாந்திரிகர்களால் மட்டும் ஆராதனை செய்யப்படுவர்.\n\nசாக்தத்தின் வரலாற்றில், பெருவித்தையரின் தோற்றமும் வளர்ச்சியும், கி.பி 17ஆம் நூற்றாண்டில் உச்சம் பெற்ற சாக்த பக்தி இயக்கத்தின் முக்கியமான மைல்கற்களாகும். கி.பி ஆறாம் நூற்றாண்டளவில் புராண காலத்தில் தோன்றிய இவ்வழிபாடு, முழுமுதற்கடவுளை, பெண்ணாகப் போற்றியதுடன், தேவி பாகவத புராணம் முதலான நூல்களில், முக்கியமான வழிபாடுகளில் ஒன்றாகக் குறிப்பிடப்பட்டிருக்கிறது. சாக்தத்தின் மையநூலாக மாறிய \"தேவி கீதை\", இதே நூலின் ஏழாம் காண்டத்தின் இறுதி ஒன்பது அத்தியாயங்களே (31 முதல் 40 வரை) என்பது குறிப்பிடத்தக்கது. \n\nSection::::பெயர்க் காரணம்.\nமகாவித்தை என்பது, சங்கதச் சொற்களான \"மகா\" (பெரும்), \"வித்யா\" (பெருந்தோற்றம், பேரறிவு, ஞானம்) ஆகியவற்றின் சேர்க்கையால் உருவானதாகும்.\n\nSection::::பெயர்கள்.\n\"ஒருபெரும் உண்மையே, பத்து திருவடிவங்களில் விளங்குகின்றது. பேரன்னை ஒருத்தியே பத்து பேராளுமைகளாக - பதின்பெருவித்தைகளாகப் போற்றப்படுகிறாள்\" என்பது சாக்தரின் நம்பிக்கை.\n\nதச மகா வித்யா தேவிகளின் பெயர்கள்:\n\n1\"காளி\" – பரம்பொருளின் இறுதி வடிவம். காலத்தின் தேவியானவள் காலத்திற்கும், மாறுதல்களுக்கும் தேவியாகக் கருதப்படுகிறார். காளி என்பதற்கு 'காலம்' மற்றும் 'கருப்பு' என்று பொருள். காளனின் (ஈசன்) துணைவி தான் காளி. இவரே ஆதி பராசக்தி என்றும் அழைக்கப்படுகிறார். இவரைப் பற்றிய செய்திகள் அதர்வண வேதங்களிலும், தேவி மகாத்மியதிலும் விரிவாக வழங்கபட்டுள்ளது. இவரை வழிபடும் முறைகள் பல தந்திரங்களிலும் கூறப்பட்டுள்ளது. காளி தேவி காலங்களை கட்டுபடுத்தக்கூடியவர் என்பது இந்துக்களின் நம்பிக்கை.\n2\"தாரா\" – தாரா, காளி போல கருப்பாக அன்றி, நீலமாகக் காட்சி தருவள். தாராவின் இடையில், புலித்தோலாடையும் கழுத்தில் மண்டையோட்டு மாலையும் காணப்படும். குருதி வடியும் செவ்விதழும் தொங்கிய நாக்கும் தாராவுக்கும் காளிக்குமிடையிலான இன்னோர் ஒற்றுமை. இருவரும் ஒன்றுபோலவே இருந்தாலும், தாந்திரீக நூல்கள், இருவரையும் வேறுபடுத்திக் காட்டுவதுடன், தாரா தாய்மை நிறைந்தவள் என்றும் கூறுகின்றன. எனினும், வங்காளப் பகுதியில் காளியே அதிகளவில் வழிபடப்படுகின்றாள்.வழிகாட்டியாய் பாதுகாவலியாகவும் விளங்கும் தெய்வம். மோட்சத்தைத் தரும் பேரறிவை வழங்கும் \"\"நீல சரசுவதி\" எனும் பெருந்தெய்வமும் இவளே.\n\n3\"திரிபுரசுந்தரி\" (\"ஷோடசி\") – திரிபுரசுந்தரி சக்தி வழிபாட்டு முறையின் முதன்மைக் கடவுள். இலலிதை, இராசராசேசுவரி முதலான பெயர்களிலும் அழைக்கப்படுபவள், பத்து மகாவித்யாக்களில் ஒருத்தியாவாள். ஸ்ரீவித்யா என்றழைக்கப்படும் இவளது முடிந்த முடிவே ஏனைய மகாவித்யாக்கள் ஆகும். ஆதிசக்தியின் மிகவுயர் அம்சமான லலிதையே பார்வதியாகத் திகழ்கின்றாள். தாய் குழந்தையுடன் விளையாடுவது போல, லலிதை தன் அடியவர்களுடன் விளையாடுகின்றாள். மாயையின் வடிவமானதால், அவளே, மகாமாயையும் ஆகின்றாள் பேரழகி! தாந்திரீக நெறியின் பார்வதி. \"மோட்சமுக்தி\" என்றெல்லாம் போற்றப்படுபவள்.\n\n4\"புவனேசுவரி\" – பிரபஞ்ச வடிவாய்த் திகழும் அன்னை வடிவம். புவனேசுவரி இந்து சமய நம்பிக்கைகளில் மகாவித்யா சக்தியின் பத்து அம்சங்களில் நான்காவது சொரூபமாக விளங்குகின்றாள். பௌதீக உலகின் தோற்றத்திற்கு காரணமான மகா சக்தியாக வர்ணிக்கப்படுகின்றாள். மேலும், உலகின் தீயவற்றை அழிப்பவளாகவும், நல்லவற்றை உருவாக்குபவளாகவும் போற்றப்படுகின்றாள். இவளே சரஸ்வதி, இலக்குமி, காளி மற்றும் காயத்ரி முதலான தெய்வங்களின் தாய்த் தெய்வம் என்பர். \n\n5\"பைரவி\" – பைரவி என்பவர் ஒரு கொடூரமான மற்றும் திகிலூட்டும் இந்து தெய்வமும் தச மகாவித்யாக்களுள் ஒருவரும் ஆவார். அவர் கால பைரவரின் துணைவியார். பார்வதி தேவியின் அம்சமான பைரவி இந்துக்களால் வணங்கப்படுகிறாள். அஞ்சத்தகும் அன்னையின் வடிவம்\n\n6\"சின்னமஸ்தா\" –சின்னமஸ்தா அல்லது அரிதலைச்சி, பத்து மகாவித்யா தேவதைகளில் ஒருத்தி. தன் தலையைத் தானே அரிந்து கையிலேந்தி, மறு கையில் கூன்வாள் ஏந்திக் காட்சி தரும் மிகக் குரூரமான வடிவம் இவளுடையது. \"பிரசண்ட சண்டிகை\" எனும் திருநாமமும் இவளுடையதே! தன் தலை தானே அரிந்த ﻿அன்னையின் தியாகத் திருவுருவம். \n\n7\"தூமாவதி\" –தூமாவதி என்பவள் பத்து மகாவித்யாக்களில் ஒருத்தி ஆவாள். \"புகைத்தேவதை\" எனப்பொருள் படும் பெயர்கொண்ட இவள், அன்னைத் தெய்வத்தின் குரூரமான வடிவங்களில் ஒன்றைத் தாங்கியவள். அசிங்கமான- வயதான விதவையாக இவள் சித்தரிக்கப்படுகிறாள். அமங்கலகரமான சந்தர்ப்பங்கள், தீய சகுனங்களுக்குரிய பறவையான காகம், பீடமாதங்கள் முதலியவை இவளுக்குரியவையாகச் சொல்லப்படுகின்றன. இறப்பின் தெய்வம், விதவையாய்க் காட்சியருள்பவள். \n\n8\"பகளாமுகி\" – பகளாமுகி பத்து மகாவித்யா தேவியரில் ஒருவர். தன் கையிலுள்ள தண்டத்தின் மூலம், பகளா, தன் அடியவர்களின் தீய எண்ணங்களையும் அவர்களது எதிரிகளையும் அழித்தொழிப்பதாகச் சொல்லப்படுகிறது. வடநாட்டில் \"பீதாம்பரி அம்மை\" என்ற பெயரில் இவள் வழிபடப்பட்டு வருகிறாள்.எதிரிகளை அடக்கியாளும் தேவதை. பகளம் என்றால் கடிவாளம் எதிரிகளுக்கு கடிவாமிடுபவள். \n\n9\"மாதங்கி\" – லலிதாம்பிகையின் தலைமை மந்திரிணி அம்பிகை, மதங்கரின் மகளாக பிறந்தமையால் மாதங்கி என அழைக்கப்படுகிறார். இவருக்கு ராஜ மாதங்கி, ராஜ சியாமளா என்றும் வேறு பெயர்கள் உள்ளன. இந்தியாவின் வடபகுதியில் சியாமளா தேவி என்று அறியப்படுகிறார். இதற்கு நீலம் கலந்த பச்சை நிறம் என்று பொருளாகும். இந்த தேவி சாக்த வழிபாட்டில் சப்தமாதாக்களில் ஒருவராகவும், தசமகா வித்தியாக்களில் ஒருவராகவும் அறியப்படுகிறார். இவள் தாந்திரீக நெறியின் கலைமகள். \n\n10\"கமலாத்மிகா\" – கமலாத்மிகா என்பவர் இந்து சமயத்தில் வணங்கப்படும் பெண் கடவுளாவார். இவர் தசமஹாவித்யாக்களுள் ஒருவர் ஆவர். செல்வத்தை வழங்கும் கடவுளாகவும் விஷ்ணுவின் துணைவியான லட்சுமியாக கருதப்படுகிறார். விஷ்ணுவின் அவதாரங்களின் துணையாக இவரும் சீதை, உருக்மணி, பத்மாவதி போன்று அவதாரம் எடுப்பதாக கூறுவதுண்டு தாமரையை விரும்புகின்றவள். தாந்திரீக நெறியின் திருமகள்.\n\nமகாபாகவதபுராணமும் பிரம்மாண்ட புராணமும், \"ஷோடசி\" என்பதைத் திரிபுர சுந்தரிக்கு(லலிதாம்பிகை) பதிலாகக் கூறுகின்றன. குஹ்யாதிகுஹ்ய தந்திரம் நூல், பதின்பெருவித்தைகளை, திருமாலின் பத்தவதாரங்களுடன் இணைப்பதுடன், அவர்களிலிருந்தே, மால் பத்து அவதாரங்களைக் கொண்டதாக வர்ணிக்கின்றது. ஸ்ரீசக்கரத்தில் இவர்கள் ஆராதிக்கப்படுவதுடன், திரிபுரசுந்தரியை ஆதிபராசக்தியாகப் போற்றுவது சாக்தர் வழக்கு.\n"}
{"id": "263156", "url": "https://ta.wikipedia.org/wiki?curid=263156", "title": "தாள இசைக்கருவி", "text": "தாள இசைக்கருவி\n\nதாள இசைக்கருவி என்பது சீரான கால இடைவெளியுடனோ, மாறுபடும் கால இடைவெளியுடனோ தட்டி ஒலி எழுப்பும் இசைக்கருவிகளை குறிக்கும். இவற்றை கைகளாலோ அல்லது குச்சிகளை கொண்டோ அடிப்பதன் மூலம் ஒலி எழுப்பலாம். இவைகளை தட்டும்போது அசையும் தளத்தின் அருகிலுள்ள காற்றிலுள்ள அணுக்கள் அதிரத் தொடங்குகின்றன. இதனால் ஒலி எழும்புகிறது.\n\nSection::::தோற்கருவி.\nதாள இசைக்கருவிகளுள் ஒன்றான தோற்கருவி (drum), அடித்து இசையெழுப்பும் இசைக்கருவி வகையைச் சார்ந்தது. தோற்கருவிகள், மரத்தால் அல்லது உலோகத்தால் செய்யப்பட்டனவும், உள்ளீடற்ற உருளை வடிமானதுமான உடலின் திறந்த வாய்ப் பகுதியில் இழுத்துக் கட்டப்பட்ட ஒரு தோலையோ அல்லது இரண்டு தோல்களையோ கொண்டிருக்கும். இத்தோலின் அல்லது தோல்களின் மீது அடிப்பவரின் கையினால் அல்லது கம்பினால் அடித்து இசை எழுப்புவர்.\n"}
{"id": "263158", "url": "https://ta.wikipedia.org/wiki?curid=263158", "title": "கிழக்கிலங்கைத் தமிழர்", "text": "கிழக்கிலங்கைத் தமிழர்\n\nதிருகோணமலை, மட்டக்களப்பு, அம்பாறை ஆகிய மாவட்டங்களை உள்ளடக்கிய கிழக்கு மாகாணத்தில் வசிக்கும் இலங்கைத் தமிழர்கள் கிழக்கிலங்கைத் தமிழர்கள் எனப்படுவர். கிழக்கிலங்கைத் தமிழர் வரலாறு, அரசியல், சமூக அமைப்பு, பண்பாடு ஆகிய நோக்குகளில் தனித்துவமான அம்சங்களைக் கொண்டிருக்கின்றார்கள். இவர்களின் பொருளாதார கல்விச் சூழலும் நிலைகளும் கூட வேறுபட்டவை எனலாம்.\nகிழக்கிலங்கை தமிழர் என்ற அடையாளப்படுத்தலை யாழ்ப்பாணத் தமிழர், வன்னித் தமிழர், தீவகத் தமிழர் என்ற கருத்துருக்களுடன் ஒப்பிட்டு வரையறை செய்யலாம். இவ்வேறுபாடுகள் அல்லது தனித்துவ பண்புகள் இருப்பினும் இலங்கைத் தமிழர்களுக்கிடையான ஒற்றுமை அம்சங்களும் இயல்புகளுமே மிகுதியாகும் என்ற கூற்றை இங்கு குறிப்பது முக்கியமாகும்.\n\nSection::::வரலாறு.\nகிழக்கிலங்கைத் தமிழர் நடுவில் காணப்படும் தாய்வழி சமூக அமைப்பை வைத்து நோக்குகையில் கிழக்கிலங்கையில் குடியமர்ந்தோர் சேர நாட்டில் இருந்து வந்தவர்கள் என வரலாற்று அறிஞர்கள் கருதுகின்றார்கள்.\n\nகிழக்கிலங்கை யாழ்ப்பாண இராசதானிக்கு உள் வரமால் கண்டி இராசதானியின் ஆட்சிக்கு உட்பட்டு இருந்தது.\n\nஒல்லாந்தர் ஆட்சிக்கு வந்தபின் மட்டக்களப்பு வழக்கங்களை முன்வைத்து முக்குவர் சட்டம் இயற்றப்பட்டது.\n\nSection::::சமூக அமைப்பு.\n\"ஈழத்திலும் தாய் வழிச் சமுதாய மரபு கிழக்கிலங்கையில் நிலைத்து வருவதாயிற்று. இடைக்காலத்தில் சிங்கள மக்களுடன் இணைந்து சமத்துவமாகச் சகோதர மனப்பான்மையுடன் வாழ்ந்து வந்திருக்கின்றனர். இதனால் பல்வேறு வழிகளிலும் இரு இனத்தவர்களிடேயும் பண்பாட்டுக் கலப்பு ஏற்படுவதாயிற்று. இதே போன்று யாழ்ப்பாணப் பிரதேச மக்களும் காலத்துக்குக் காலம் மட்டக்களப்புப் பிரதேசத்தில் வந்து குடியேறி வாழலாயினர்.\" \n\nSection::::கிழக்கிலங்கை ஆளுமைகள்.\nஈழநாட்டின் நெற்களஞ்சியம் எனப் போற்றப்பட்ட மட்டக்களப்பில் பல பெரியார்களும், எழுத்தாளர்களும், கலைஞர்களும் தோன்றியுள்ளனர்.\n\n\n\n\n\n\n"}
{"id": "263170", "url": "https://ta.wikipedia.org/wiki?curid=263170", "title": "மும்பை எக்ஸ்பிரஸ் (திரைப்படம்)", "text": "மும்பை எக்ஸ்பிரஸ் (திரைப்படம்)\n\nமும்பை எக்ஸ்பிரஸ் 2005 ஆம் ஆண்டு வெளிவந்த தமிழ்த் திரைப்படமாகும். இதனை சங்கீதம் சீனிவாச ராவ் இயக்கியிருந்தார். கமல்ஹாசன் இப்படத்தினை தயாரித்து முக்கிய வேடத்தில் நடித்திருந்தார். கமல்ஹாசனுடன் மனிஷா கொய்ராலா, நாசர், பசுபதி, சந்தான பாரதி, கோவை சரளா ஆகியோர் நடித்திருந்தனர். இத்திரைப்படத்திற்கு இளையராசா இசையமைத்திருந்தார்.\nSection::::வகை.\nநகைச்சுவைப்படம்\n"}
{"id": "263172", "url": "https://ta.wikipedia.org/wiki?curid=263172", "title": "ஆங்கிலோ-அமெரிக்கப் பட்டியலாக்க விதிகள்", "text": "ஆங்கிலோ-அமெரிக்கப் பட்டியலாக்க விதிகள்\n\nஆங்கிலோ-அமெரிக்கப் பட்டியலாக்க விதிகள் (\"Anglo-American Cataloguing Rules\", AACR) என்பது ஐக்கிய அமெரிக்கா, பிரித்தானியா, கனடா மற்றும் ஐரோப்பிய நாடுகளில் பரவலாக பயன்படுத்தப்பட்டு வந்த பட்டியலாக்க சீர்தரம் ஆகும்.\n\nSection::::வரலாறு.\nஇந்தச் சீர்தரம் 1967 ஆம் ஆண்டு முதலில் வெளியிடப்பட்டது. 1978 ஆம் ஆண்டு இது International Standard Bibliographic Description ஒத்தாக AACR2 என இற்றைப்படுத்தப்பட்டது. 2010 அளவில், அமெரிக்க, கனடிய, ஐரோப்பிய நூலகங்களும் நிறுவனங்களும் வள விபரிப்பும் அணுக்கமும் சீர்தரத்தை அமுல்படுத்தத் தொடங்கி உள்ளன. இதனூடாக இந்தச் சீர்தரத்தின் பயன்பாடு குறைந்து வருகிறது.\n"}
{"id": "263173", "url": "https://ta.wikipedia.org/wiki?curid=263173", "title": "அனைத்துலக பட்டியலாக்க சீர்தர விபரிப்பு", "text": "அனைத்துலக பட்டியலாக்க சீர்தர விபரிப்பு\n\nஅனைத்துலக பட்டியலாக்க சீர்தர விபரிப்பு அல்லது சர்வதேச தகமைசார் நூல் விபரணம் (International Standard Bibliographic Description (ISBD)) என்பது அனைத்துலக நூல ஒன்றியங்கள் மற்றும் நிறுவனங்களின் கூட்டமைப்பால் (International Federation of Library Associations and Institutions) வெளியிடப்படும் பட்டியலாக்க சீர்தரம் ஆகும். இந்த சீர்தரம் மனிதர்கள் புரிந்துகொள்ளும் வகையில் பட்டியல்களை உருவாக்குவதற்கும், குறிப்பாக நூற்பட்டியல்களை உருவாக்குவதற்கு என உருவாக்கப்பட்டதாகும். இது முன்னோட்டமாக 2007 ஆம் ஆண்டிலும், முழுமையாகத் தொகுக்கப்பட்டு 2011 ஆம் ஆண்டில் வெளியிடப்பட்டது.\n\nஇந்தச் சீர்தரம் பல நாடுகளில் அமுல்படுத்தப்பட்டது. \n"}
{"id": "263175", "url": "https://ta.wikipedia.org/wiki?curid=263175", "title": "மார்க் சீர்தரங்கள்", "text": "மார்க் சீர்தரங்கள்\n\nமார்க் சீர்தரங்கள் (MAchine-Readable Cataloging Standards (MARC) என்பது கணினி புரிந்து கொள்ளக்கூடிய பட்டியலாக்க சீர்தரம் ஆகும். 1960 கள் உருவாக்கப்பட்ட இந்த முறைமை இன்றும் பரவலான பயன்பாட்டில் உள்ளது. இன்று பரவலாகப் பயன்படுத்தப்படுவது கனடிய அமெரிக்க மார்க் சீர்தரங்கள் இணைந்து உருவாக்கப்பட்ட MARC 21 சீர்தரங்கள் ஆகும். MARC 21 ஒருங்குறிப் பயன்பாட்டை ஏதுவாக்கின்றன.\n\nSection::::மார்க் எசு.எம்.எல் (MARCXML).\nபரவலான பயன்பாட்டில் இருக்கும் எக்சு.எம்.எல் இசுகீமா ஆதரிக்கும் வகையில் மார்க் எசு.எம்.எல் உருவாக்கப்பட்டுள்ளது. ஒரு மார்க் பதிவை மார்க் எசு.எம்.எல் தகவல் இழக்காமல் மாற்ற முடியும், மார்க் எசு.எம்.எல் பதிவை மார்க் பதிவாக தகவல் இழக்காமல் மாற்ற முடியும். \n\nSection::::எதிர்காலம்.\n1960 காலப் பகுதியில் உருவாக்கப்பட்ட சீர்தரம் தற்போதைய புதிய தொழிநுட்பங்களுக்கும் இணையாக இல்லை என்று பலர் கருதுகின்றனர். எ.கா மார்க் பதிவுகள் தட்டையானவை (MARC), மாற்றாக புதிய எக்சு.எம்.எல் அடிப்படையிலான சீர்தரங்கள் படிநிலை சீர்தரங்களுக்கு எளிமையாக ஆதரவு தருகின்றன. மார்க் உருவாக்கப்பட்ட போது இன்று போல் தொடர்புசால் தரவுதளங்கள், இணையத் தொழில்நுட்பங்கள் இருக்கவில்லை. இதனால் மார்க் சீர்தரத்தை மாற்றியமைப்பதற்கான முயற்சிகள் மேற்கொள்ளப்படுகிறன. இவற்றில் குறிப்பிடத்தக்கது காங்கிரசு நூலகத்தால் முன்னெடுக்கப்படும் Bibliographic Framework Initiative ஆகும்.\n"}
{"id": "263176", "url": "https://ta.wikipedia.org/wiki?curid=263176", "title": "லொக்சு", "text": "லொக்சு\n\nலொக்சு என்று ஆங்கிலச் சுருக்கப்பெயரால் (LOCKSS (Lots of Copies Keep Stuff Safe)) அறியப்படும் செயற்திட்டம் ஆனது இணையத்தில் வெளியிடப்படுவனவற்றை சேகரித்து, தொகுத்து பகிர்வதை ஏதுவாக்கும் ஒரு சகா-சகா கட்டற்ற மென்பொருள் ஆகும். இந்த மென்பொருள் இசுட்டான்போர்டு பல்கலைக்கழக ஆதரவில் விருத்தி செய்யப்படுகிறது. லொக்சு என்பது அதிக படிகள் பொருட்களை பாதுகாக்கும் என்ற பொருள் தரும். ஒவ்வொரு நூலகமும் அல்லது நிறுவனமும் ஒரு வளத்தின் ஒரு படியை வைத்திருந்து பயன்படுத்துவதை இது ஏதுவாக்கின்றது. இதனால் வளங்கள் இலகுவில் அழிக்கப்படுதல் அல்லது துலைந்து போதல் தவிர்க்கப்படுகிறது. பல்வேறு வகையான பயன்பாட்டை சாத்தியப்படுத்துகின்றது. ஆய்வு இதழ்களுக்காகவே இது முதலில் உருவாக்கப்பட்டது. but is now also used for a range of other materials. Examples include the SOLINET project to preserve theses and dissertations at eight universities,\n\n"}
{"id": "263184", "url": "https://ta.wikipedia.org/wiki?curid=263184", "title": "நவாதா மாவட்டம்", "text": "நவாதா மாவட்டம்\n\nநவாதா மாவட்டம், இந்திய மாநிலமான பீகாரின் மாவட்டங்களில் ஒன்று.. இதன் தலைமையகம் நவாதாவில் உள்ளது.\n\nSection::::பொருளாதாரம்.\n2006ஆம் ஆண்டில், ஒன்றிய அரசு ஒரு கணக்கெடுப்பை வெளியிட்டது. அதில் பொருளாதாரத்தில் பின்தங்கிய 250 மாவட்டங்கள் பட்டியலிடப்பட்டன. இந்த மாவட்டமும் அந்த பட்டியலில் இடம் பெற்றிருப்பதால், இதுவும் பொருளாதாரத்தில் பின்தங்கிய மாவட்டங்களுக்கான ஒன்றிய அரசின் நிதியைப் பெறுகிறது.\n"}
{"id": "263186", "url": "https://ta.wikipedia.org/wiki?curid=263186", "title": "முங்கேர் மாவட்டம்", "text": "முங்கேர் மாவட்டம்\n\nமுங்கேர் மாவட்டம், இந்திய மாநிலமான பீகாரின் மாவட்டங்களில் ஒன்று. இதன் தலைமையகம் முங்கேரில் உள்ளது..\n\n\nSection::::பொருளாதாரம்.\n2006ஆம் ஆண்டில், மத்திய அரசு ஒரு கணக்கெடுப்பை வெளியிட்டது. அதில் பொருளாதாரத்தில் பின்தங்கிய 250 மாவட்டங்கள் பட்டியலிடப்பட்டன. இந்த மாவட்டமும் அந்த பட்டியலில் இடம் பெற்றிருப்பதால், இதுவும் பொருளாதாரத்தில் பின்தங்கிய மாவட்டங்களுக்கான மத்திய அரசின் நிதியைப் பெறுகிறது\n\n"}
{"id": "263189", "url": "https://ta.wikipedia.org/wiki?curid=263189", "title": "ககரியா மாவட்டம்", "text": "ககரியா மாவட்டம்\n\nககரியா மாவட்டம், இந்திய மாநிலமான பீகாரின் மாவட்டங்களில் ஒன்று. இதன் தலைமையகம் ககரியாவில் உள்ளது..\n\nSection::::பொருளாதாரம்.\n2006ஆம் ஆண்டில், ஒன்றிய அரசு ஒரு கணக்கெடுப்பை வெளியிட்டது. அதில் பொருளாதாரத்தில் பின்தங்கிய 250 மாவட்டங்கள் பட்டியலிடப்பட்டன. இந்த மாவட்டமும் அந்த பட்டியலில் இடம் பெற்றிருப்பதால், இதுவும் பொருளாதாரத்தில் பின்தங்கிய மாவட்டங்களுக்கான ஒன்றிய அரசின் நிதியைப் பெறுகிறது.\n"}
{"id": "263194", "url": "https://ta.wikipedia.org/wiki?curid=263194", "title": "ஐசாக் தம்பையா", "text": "ஐசாக் தம்பையா\n\nதம்பிப்பிள்ளை ஐசாக் தம்பையா (\"Rev. Tambi Piḷḷai Isaac Tambyah\", 19 ஆகத்து 1869 - 1941) இலங்கைத் தமிழ்க் கல்விமானும், இறையியலாளரும், எழுத்தாளரும், வழக்கறிஞரும் ஆவார்.\n\nSection::::ஆரம்ப வாழ்க்கை.\nஐசாக் தம்பையா யாழ்ப்பாணம், மானிப்பாயைச் சேர்ந்த ஆறுமுகம் தம்பிப்பிள்ளை (இறப்பு: பெப்ரவரி 5, 1905) என்பவருக்கு 1869 ஆகத்து 19 இல் பிறந்தவர். தந்தை தம்பிப்பிள்ளை ஆசிரியரும், மானிப்பாய் செம்பா உடையார் என்பவரின் பேரனும் ஆவார்.\n\nஐசாக் தம்பையா தனது ஆரம்பக் கல்வியை யாழ்ப்பாணம் பரி யோவான் கல்லூரியிலும், பின்னர் கொழும்பு புனித தோமையர் கல்லூரியிலும் கற்றார். தோமையர் கல்லூரி இதழின் ஆசிரியராக இருந்திருக்கிறார். இளம் வயதிலேயே \"Garland of Ceylon verses\", \"By the Bridge\" ஆகிய இரண்டு கவிதை நூல்களை எழுதி வெளியிட்டார்.\n\nSection::::பணி.\nபள்ளிப் படிப்பை முடித்த பின்னர் கொழும்பு சட்டக்கல்லூரியில் சேர்ந்து சட்டம் பயின்றார். 1899 ஆம் ஆண்டில் சட்டவாளராக அங்கீகரிக்கப்பட்டு, 1901 வரை கொழும்பிலும், அதன் பின்னர் யாழ்ப்பாணத்திலும் வழக்கறிஞராகப் பணியாற்றி பின்னர் மீண்டும் 1908 ஆம் ஆண்டில் மீண்டும் கொழும்பு திரும்பி உச்சநீதிமன்ற வழக்கறிஞராகப் பணியாற்றினார்.\n\n\"Ceylon Law Review\" என்ற இதழின் ஆசிரியராகப் பணியாற்றினார். 1904 ஆம் ஆண்டில் \"The Christian Review\" என்ற பத்திரிகையை ஆரம்பித்து நடத்தினார்.\n\n1912 ஆம் ஆண்டில் இங்கிலாந்து சென்றார். அங்கு அவர் சட்டவாளர் கழகத்தில் (\"Gray's Inn\") உறுப்பினராக சேர்க்கப்பட்டார். இங்கிலாந்தின் எழுத்தாளர்களின் ஒருங்கிணைந்த கழகத்தின் (\"Incorporated society of authors\") உறுப்பினராகவும் சேர்ந்தார். இக்கழகத்தில் இணந்த முதலாவது இலங்கையர் இவரே. பின்னர் 1913 ஆம் ஆண்டில் அங்கிருந்து மலாயா சென்று பினாங்கு மாநிலத்தில்]] வழக்கறிஞராகப் பணியாற்றினார்.\n\nSection::::இறையியல்.\nஐசாக் தம்பையா மலாயாவில் இருந்த போது இறையியல் கல்வியைத் தொடர்ந்தார். அங்கு அவர் இறையியலில் பட்டம் பெற்று திருச்சபையில் குருவானவராகப் பணியாற்றினார். 1924 ஆம் ஆண்டில் இலங்கை திரும்பி தமது வழக்கறிஞர் தொழிலைக் கைவிட்டு முழு நேர இறையியலில் நாட்டம் செலுத்தினார். 1924 இல் உதவிக்குருவானவராகத் திருநிலைப்படுத்தப்பட்டார். அடுத்த இரண்டாண்டுகளில் குருவானவராகத் திருநிலைப்படுத்தப்பட்டு சுண்டிக்குளி பரி. யோவான் திருச்சபையில் பணியில் அமர்த்தப்பட்டார். அங்கு அவர் 1938 வரை பணியாற்றினார். பின்னர் பண்டாரவளையில் முதன்மைக் குருவாகப் பணியில் அமர்த்தப்பட்டார். 1940களின் ஆரம்பத்தில் கொழும்பு சான் செபஸ்டியன், புனித திரித்துவத் திருச்சபையில் பணியாற்றினார். கொழும்பு இறையியல் பாடசாலையில் துணை அதிபராகவும் பணியாற்றியிருந்தார்.\n\nSection::::சமூகப் பணிகள்.\n1934 சூன் 9 அன்று யாழ்ப்பாணப் பொது நூலகம் ஆரம்பிக்கும் நோக்கோடு நிறுவப்பட்ட குழுவின் துணைத் தலைவராக ஐசாக் தம்பையா இருந்துள்ளார்.\n\nSection::::குடும்பம்.\nஐசாக் தம்பையா தெல்லிப்பழையைச் சேர்ந்த ஜே. டபிள்யூ. பார் குமாரகுலசிங்க முதலியார் என்பவரின் இளைய மகளான மங்களநாயகம் என்பவரைத் திருமணம் புரிந்தார். மங்களநாயகம் \"நொறுங்குண்ட இருதயம்\" என்ற பெயரில் 1914 ஆம் ஆண்டிலும், \"அரியமலர்\" என்ற பெயரில் 1926 இலும் இரண்டு புதின நூல்களை எழுதினார். இவரது தந்தை குமாரகுலசிங்க முதலியார் யாழ்ப்பாணம் சிறுவர் நீதிமன்றத்தில் தலைமை எழுத்தராகவும், மொழிபெயர்ப்பாளராகவும் பணியாற்றினார்.\n\n"}
{"id": "263202", "url": "https://ta.wikipedia.org/wiki?curid=263202", "title": "குட்டான்", "text": "குட்டான்\n\nகுட்டான் அல்லது கொட்டான் என்பது பனையோலை, நாரால் செய்யப்படும் பெட்டியாகும். இது பனைவெல்லம், சில்லுக்கருப்பட்டி (பதநீர், சுக்கு, மிளகு சேர்த்துச் செய்யப்படும் இனிப்புப் பண்டம்), இதர இனிப்புகளை வைப்பதற்குப் பயன்படுகிறது. திருமணச் சீராகத் தரப்படும் பண்டங்களை கொட்டான்களில் வைத்தே தருகிற மரபு உண்டு. சுற்றுச்சூழலுக்கு இசைவான இத்தகைய ஓலைப்பெட்டிகளின் பயன்பாடு நெகிழிப் பைகள், அட்டைப் பெட்டிகள் போன்றவற்றின் மிகை நுகர்வு காரணமாக அருகி வருகிறது. கொட்டான்கள் உள்ளிட்ட பல்வேறு பனையோலைப் பொருட்களைச் செய்யும் தொழிலானது திருநெல்வேலி மாவட்டத்திலுள்ள அருணாப்பேரி போன்ற ஊர்களில் குடும்பத் தொழிலாக பாரம்பரியமாக மேற்கொள்ளப்பட்டு வருகிறது.\n"}
{"id": "263208", "url": "https://ta.wikipedia.org/wiki?curid=263208", "title": "புது-உணர்வுப்பதிவுவாதம்", "text": "புது-உணர்வுப்பதிவுவாதம்\n\nபுது-உணர்வுப்பதிவுவாதம் (Neo-Impressionism) என்பது, யோர்ச் சோராவினால் உருவாக்கப்பட்ட ஒரு கலை இயக்கம் ஆகும். சோராவின் புகழ்பெற்ற \"லா கிரான்டே ஜாட் தீவில் ஒரு ஞாயிற்றுக்கிழமை பின்னேரம்\" என்னும் ஓவியம், இவ்வியக்கத்தின் தொடக்கமாக அமைந்தது. இது முதன் முதலாகப் பாரிசில் இடம்பெற்ற கண்காட்சியொன்றில் காட்சிக்கு வைக்கப்பட்டிருந்தது. இக்காலப் பகுதியிலேயே பிரான்சில் நவீன காலத்தின் உச்ச கட்டம் உருவாகியிருந்தது. பல ஓவியர்கள் புது வழிமுறைகளைத் தேடத் தொடங்கியிருந்தனர். குறிப்பாக புது-உணர்வுப்பதிவுவாதத்தைப் பின்பற்றியவர்கள் நகரம், நிலத்தோற்றம், கடற்கரைகள் சார்ந்த நவீனக் காட்சிகளை வரைவதில் அக்கறை காட்டினர். கோடுகள், நிறங்கள் என்பவை தொடர்பான அறிவியல் அடிப்படையிலான விளக்கங்கள், புது-உணர்வுப்பதிவுவாதிகளின் சமகால ஓவியங்களின் பண்புருவாக்கத்தின்மீது செல்வாக்குச் செலுத்தின. இது தொடர்பில் புள்ளியிய, பிரிப்பிய நுட்பங்கள் குறிப்பிடப்படுகின்றன. ஏனெனில், புது-உணர்வுப்பதிவுவாத இயக்கத்தின் தொடக்ககாலத்தில் மேற்படி நுட்பங்களே முதன்மையான நுட்பங்களாக விளங்கின.\n\nபுது-உணர்வுப்பதிவுவாதமே ஓவியத்தில் முதல் உண்மையான புதிய அலையை உருவாக்கிய இயக்கம் எனச் சிலர் வாதிடுகின்றனர். 19 ஆம் நூற்றாண்டில் ஒரு இயக்கத்தை விரைவாக உருவாக்க புது-உணர்வுப்பதிவுவாதிகளால் முடிந்தது. பிந்திய கலை வெளிப்பாட்டுக்கு வழி சமைத்த அரசின்மையியத்துடன் இவ்வியக்கத்துக்கு இருந்த வலுவான தொடர்பு இதற்கு ஒரு காரணம். அக்கால அறிவியல், அரசின்மைக் கோட்பாடு, கல்விசார் ஓவியங்கள் குறித்த அக்கால வாதங்கள் என்பவற்றிடையே ஒரு இசைந்த நோக்கை ஏற்படுத்தும் முயற்சியே இந்த இயக்கமும், பாணியும் ஆகும்.\n\n\n"}
{"id": "263213", "url": "https://ta.wikipedia.org/wiki?curid=263213", "title": "அன்னா பொச்", "text": "அன்னா பொச்\n\nஅன்னா பொச் (Anna Boch) (10 பெப்ரவரி 1848 – 25 பெப்ரவரி 1936) ஒரு பெல்சிய ஓவியர் ஆவார். எனூவில் உள்ள சான் வா (Saint-Vaast, Hainaut) என்னும் இடத்தில் பிறந்த இவர் 1936ல் பெல்சியத்தில் உள்ள பிரசெல்சில் இக்செல் என்னும் இடத்தில் காலமானார்.\n\nஇவர் புது-உணர்வுப்பதிவுவாத இயக்கத்தில் பங்குபற்றியிருந்தார். இவரது தொடக்ககால ஆக்கங்களில் புள்ளியிய நுட்பத்தைப் பயன்படுதினார். ஆனாலும், அவர் ஓவியராக இருந்த காலத்தில் பெரும்பகுதியில் பயன்படுத்திய உணர்வுப்பதிவுவாதப் பாணிக்காகவே அவர் பெரிதும் அறியப்பட்டார். இசிடோர் வெர்கைடனின் (Isidore Verheyden) மாணவரான இவர், தியோ வான் ரிசெல்பர்க்கின் (Théo van Rysselberghe) செல்வாக்குக்கும் உட்பட்டிருந்தார்.\n\nSection::::சேகரிப்புகள்.\nதன்னுடைய சொந்த ஓவியங்களைத் தவிர, பிற ஓவியர்கள் வரைந்த உணர்வுப்பதிவுவாத ஓவியங்களின் முக்கியமான சேகரிப்பு இவரிடம் இருந்தது. இவரது சகோதரரின் நண்பரும் திறமையான ஓவியருமான வின்சென்ட் வான் கோ உடபடப் பல இளம் ஓவியர்களுக்கு இவர் ஊக்கம் அளித்தார். அன்னா பொச், வான் கோவிடம் இருந்து வாங்கிய சிவப்புத் திராட்சைத் தோட்டம் (The Vigne Rouge) என்னும் ஓவியமே வான் கோ தனது ஆயுட் காலத்தில் விற்பனை செய்த ஒரே ஓவியமாகக் கருதப்பட்டது. அன்னா பொச்சின் சேகரிப்புக்கள் அவரது இறப்பின் பின்னர் விற்கப்பட்டன. இதன் மூலம் கிடைத்த பணம், ஏழை ஓவிய நண்பர்களின் ஓய்வுக்கால வாழ்க்கைக்குப் பயன்பட வேண்டும் என எழுதி வைத்திருந்தார்.\n"}
{"id": "263221", "url": "https://ta.wikipedia.org/wiki?curid=263221", "title": "நெபுலா விருது", "text": "நெபுலா விருது\n\n\"நெபுலா விருதுகள்\" (Nebula Award), ஆண்டுதோறும் ஐக்கிய அமெரிக்காவில் பதிப்பிக்கப்பெறும் அறிவியல் புனைவு மற்றும் கனவுருப் புனைவுப் படைப்புகளில் மிகச்சிறந்த படைப்புகளுக்கு வழங்கப்படும் விருதாகும். இவ்விருதுகள், இலாபநோக்கற்ற தொழில்சார் அறிவியல் புனைவு மற்றும் கனவுருப்புனைவு எழுத்தாளர்களின் சங்கமான \"\"அமெரிக்க அறிவியல் புனைவு மற்றும் கனவுருப்புனைவு எழுத்தாளர் சங்கத்தால்\"\" அமைக்கப்பட்டு வழங்கப்படுகின்றன.  1966-ஆம் ஆண்டில் முதன்முதலில் இவ்விருதுகளுக்கென பிரத்யேகமாக அமைக்கப்பெற்ற விழாவில், படைப்பின் நீளத்தைப் பொறுத்து நான்கு பிரிவுகளில் விருதுகள் வழங்கப்பெற்றன.1974-78 மற்றும் 2000-09 காலப்பகுதிகளில் திரை மற்றும் தொலைக்காட்சி  தொடர்களின்  எழுத்தவடிவங்களுக்கும்  ஐந்தாவது பிரிவாக விருதுகள் வழங்கப்பெற்றன.  நெபுலா விருதுகள் வழங்குவதற்கான விதிமுறைகள் பலமுறை மாற்றப்பட்டிருக்கின்றன; 2010-ஆம்  ஆண்டில்  மிக  அண்மையான  விதிமுறைகள்  புனரமைப்பு நிகழ்ந்தது.\n\n\"அமெரிக்க அறிவியல் புனைவுப் படைப்புகளுக்கு வழங்கப்பெறும் மிக முக்கியமான விருதாக\" நெபுலா விருதுகள் கருதப்படுகின்றன. விருதுபெறும் படைப்புகளின்  பதிப்புகளில், நெபுலா விருது பெற்றமை முக்கியமாகக் குறிப்பிடப்படுகிறது.  ஒவ்வோராண்டும், அதற்கு முந்தைய ஆண்டில் வெளியிடப்பட்ட படைப்புகளுக்கு விருதுகள் வழங்கப்படுகின்றன.\n"}
{"id": "263222", "url": "https://ta.wikipedia.org/wiki?curid=263222", "title": "ஐதராபாதி ரூபாய்", "text": "ஐதராபாதி ரூபாய்\n\nஐதராபாத்து ரூபாய் 1918 முதல் 1959 வரை ஐதராபாத்து இராச்சியத்தில் புழங்கிய நாணயமாகும். 1950 முதல் இந்திய ரூபாயுடன் சேர்ந்து புழக்கத்தில் இருந்தது. இந்திய ரூபாய் போலவே 16 அணாக்கள் ஒரு ரூபாயாகவும் 12 பய்கள் ஒரு அணாவாகவும் இருந்தன. செப்பிலும் பின்னர் வெங்கலத்திலும் 1,2 பய் நாணயங்களும் ½ அணாவும் வெளியிடப்பட்டன; செப்பு-நிக்கல் (பின்னர் வெங்கலம்) மாழையில் 1 அணாவும் 2, 4, 8 அணா மற்றும் 1 ரூபாய் வெள்ளியிலும் வெளியிடப்பட்டன.\n\n1948இல் இந்திய ஒன்றியத்திலும் 1950இல் இந்தியாவிலும் இணைந்தபிறகும் தனது நாணயங்களை வெளியிட அனுமதிக்கப்பட்ட ஒரே இந்திய மன்னராட்சி ஐதராபாத்து இராச்சியமாகும்.\n"}
{"id": "263224", "url": "https://ta.wikipedia.org/wiki?curid=263224", "title": "1604", "text": "1604\n\n1604 (MDCIV) ஒரு வியாழக்கிழமையில் ஆரம்பமான ஒரு கிரிகோரியன் நெட்டாண்டு ஆகும், அல்லது 10-நாட்கள் பின்தங்கிய பழைய ஜூலியன் நாட்காட்டியில் ஞாயிற்றுக்கிழமையில் ஆரம்பமான ஒரு நெட்டாண்டாகும்.\n\n\n"}
{"id": "263225", "url": "https://ta.wikipedia.org/wiki?curid=263225", "title": "ஏர் டான்சானியா", "text": "ஏர் டான்சானியா\n\nஏர் டான்சானியா என்பது டான்சானியா நாட்டின் தேசிய விமானச் சேவையாகும். இது டார் எஸ் சலாம் எனும் பகுதியினை அடிப்படையாகக் கொண்டு செயல்படுகிறது. இதன் தலைமை மையம் ஜூலியஸ் நையிரேரே சர்வதேச விமான நிலையம் ஆகும். இந்நிறுவனம் 1977 ஆம் ஆண்டு, ஏர் டான்சானியா கார்பரேஷன் என்றுதான் முதலில் ஆரம்பிக்கப்பட்டது. 2002 ஆம் ஆண்டுவரை ஏர் டான்சானியா விமானச் சேவை நிறுவனம் முழுவதும் டான்சானியா நாட்டிற்குச் சொந்தமாக இருந்தது. நாட்டின் கட்டமைப்பு மற்றும் பொருளாதாரத்தினை உயர்த்தும்பொருட்டு இந்த விமானச் சேவையின் பாதிபகுதி தனியாருக்கு வழங்கப்பட்டது. இதனால் ஏர் டான்சானியா நிறுவனம் தனது பக்கம் 51 சதவீத பங்குகளை வைத்துக்கொண்டு, மீதமுள்ள பங்குகளைக் கொண்டு தென்னாப்பிரிக்க விமானச் சேவையான சௌத் ஆஃப்பிரிக்கன் ஏர்வேஸ் உடன் கூட்டுப் பங்காண்மை மேற்கொண்டது.\n\nஇந்த கூட்டுப் பங்காண்மை நான்கு ஆண்டுகளாக நீடித்தது. இதனால் சுமார் 24 பில்லியன் (19 மில்லியன் அமெரிக்க டாலர்கள்) நஷ்டம் ஏற்பட்டது. இதனால் 2006 ஆம் ஆண்டு, டான்சானியா அரசு தனது பங்குகளை மீண்டும் தனியாரிடமிருந்து வாங்கிக்கொண்டு ஏர் டான்சானியா மீது முழுமையான உரிமையினைப் பெற்றது. பல ஆண்டுகளாக ஏர் டான்சானியா விமானச் சேவை நிறுவனம் உள்நாடு, வெளிநாடு மற்றும் கண்டங்களுக்கு இடைப்பட்ட இலக்குகளில் செயல்பட்டு வருகிறது. இருப்பினும் சமீபகாலமாக இதன் பங்கு வர்த்தகம் மிகவும் குறைந்து வருகிறது. 2009 ஆம் ஆண்டில் 19.2 சதவீதமாக இருந்த இதன் பங்கு வர்த்தக மதிப்பு, 2011 ஆம் ஆண்டில் வெறும் 0.4 சதவீதமாக மாறியுள்ளது.\n\nSection::::இலக்குகள்.\nபிப்ரவரி 2015 இன் படி, ஏர் டான்சியா ஒரு சர்வதேச விமான இலக்கினையும், மூன்று உள்நாட்டு விமான இலக்குகளையும் கொண்டுள்ளது.\n\nஏர் டான்சானியா விமானச் சேவை, எந்தவித உயர்தர வழித்தடமுமின்றி செயல்படுகிறது.\n\nSection::::கோட்ஷேர் ஒப்பந்தங்கள்.\nஜூன் 2014 இன் படி, ஏர் டான்சானியா பின்வரும் நிறுவனங்களுடன் கோட்ஷேர் ஒப்பந்தங்களைப் பகிர்ந்துள்ளது.\n\n\nஅதற்கு முன்பு, என்டேப்பே – டார் எஸ் சலாம் வழிப்பாதையில் ஏர் உகாண்டா என்ற விமான நிறுவனத்துடன் ஒப்பந்தம் மேற்கொண்டிருந்தது.\n\n"}
{"id": "263227", "url": "https://ta.wikipedia.org/wiki?curid=263227", "title": "இலங்கை போர்க்குற்றங்கள் மற்றும் மனித உரிமை மீறல்கள் குறித்தான தீர்மானம்", "text": "இலங்கை போர்க்குற்றங்கள் மற்றும் மனித உரிமை மீறல்கள் குறித்தான தீர்மானம்\n\nஇலங்கை போர்க்குற்றங்கள் மற்றும் மனித உரிமை மீறல்கள் குறித்தான தீர்மானம், இலங்கையில் 2009 ஆம் ஆண்டு நடந்த இறுதி கட்ட ஈழப்போரின் இறுதி கட்டத்தில், பல்லாயிரக்கணக்கான தமிழர்கள் சிங்கள இராணுவத்தினரால் கொல்லப்பட்டனர். இலட்சக்கணக்கான தமிழர்கள் சிறை பிடிக்கப்பட்டு திறந்தவெளி முகாம்களில் அடைக்கப்பட்டனர். தமிழர்களை நிலை குலையச் செய்த இந்த போர்க்குற்றங்கள் பற்றி சர்வதேச அளவில் விசாரணை நடத்தி மகிந்த ராசபக்ச உள்ளிட்டவர்களை தண்டிக்க வேண்டும் என்று கோரிக்கை எழுந்தது. இது குறித்து விசாரணை நடத்திய மனித உரிமைகளுக்கான ஐக்கிய நாடுகள் மன்றமும், சர்வதேச விசாரணை நடத்தி வேண்டும் என்றது. இதற்கு மகிந்த ராசபக்ச தலைமையிலான இலங்கை அரசு எதிர்ப்பு தெரிவித்தது.\n\nஇலங்கை அரசின் போர் குற்றங்கள் மற்றும் மனித உரிமைகள் மீறல்கள் குறித்து விசாரணை செய்ய, ஐக்கிய இராச்சியம் ஆதரவுடன் ஐக்கிய அமெரிக்கா, ஜெனிவாவில் உள்ள 47 உறுப்பு நாடுகள் கொண்ட, மனித உரிமைகளுக்கான ஐக்கிய நாடுகள் மன்றத்தில் கொண்டு வந்த தீர்மானம் ஒரு மனதாக வாக்கெடுப்பின்றி 1 அக்டோபர் 2015 வியாழக்கிழமை அன்று நிறைவேற்றப்பட்டது. தீர்மானத்தின்படி மகிந்த ராஜபட்சே அரசின் போர்க்குற்றங்கள் மற்றும் மனித உரிமை மீறல்கள் தொடர்பாக நம்பத் தகுந்த நீதி விசாரணையை இலங்கையில் வைத்து, வெளிநாட்டு நீதிபதிகள் மற்றும் வழக்கறிஞர்ளைக் கொண்டு நடத்த வேண்டும் என முடிவு செய்துள்ளது.\n\n\n"}
{"id": "263230", "url": "https://ta.wikipedia.org/wiki?curid=263230", "title": "மனுநேய கயவாகு", "text": "மனுநேய கயவாகு\n\nமநுநேயகயவாகு என்பவன் இலங்கைத் தமிழ் வழக்கு மரபுரைகளில் விளங்கி வருகின்ற வரலாற்றுப் பாத்திரம் ஆவான். இவன் பற்றிய குறிப்புகள், கோணேசர் கல்வெட்டு, மட்டக்களப்புப் பூர்வ சரித்திரம் முதலான கிழக்கிலங்கை வரலாற்று நூல்களில் சொல்லப்படுகின்றன. எவ்வாறெனினும் இந்நூல்கள் கி.பி 15ஆம் நூற்றாண்டுக்குப் பிந்தியவை என்பதால், இம்மன்னனின் வரலாற்றை உறுதி செய்வது கடினமாகும்.\nSection::::கோணேசர் கல்வெட்டு.\nமநுநேயகயவாகு, உண்ணாசகிரியெனும் பட்டினத்தை ஆண்ட \"புவனேககயவாகு\" எனும் அரசனின் மகன். அவன் அனுராதபுரத்து கயவாகுவுக்கு சிலகாலம் முன்பு ஆண்டவன். அவன் கலிங்கநாட்டு அசோகசுந்தரனுக்கும் மனோன்மணிசுந்தரிக்கும் பிறந்த குழந்தை, பேழையில் கடலில் மிதந்துவர, அதையெடுத்து \"ஆடகசௌந்தரி\" எனப் பெயரிட்டு வளர்த்தான். அவள் பின்னாளில் குளக்கோட்டு மகாராசாவை மணந்து கொண்டாள்.\n\nSection::::மட்டக்களப்புப் பூர்வ சரித்திரம்.\nஉண்ணாசகிரி மன்னன் புவனேயகயவாகுவுக்கும் அவன் தேவி தம்பதி நல்லாளுக்கும் பிறந்த மேகவண்ணன், கலி. 3150இல் மநுநேயகயவாகு என்ற பெயரில் ஆட்சிக்கு வந்தான். உண்ணாசகிரிக்கு வடக்கே இருந்த மட்டக்களப்பு நாட்டை ஆண்டுவந்த தாசகனுடன் சினேகம் கொண்டாடி, நாகர்முனைச் சுப்பிரமணியர் கோவிலுக்குச் சோழநாட்டுச் சிற்பிகளை அழைப்பித்து திருப்பணிகள் செய்து, பிரமாண்டமாய்க் குடமுழுக்குக் கொண்டாடி, சங்கமன்கண்டி முதல் தாண்டகிரி வரை பெரும் ஏரியொன்று அமைத்து, கடலில் பேழையில் மிதந்துவந்த ஆடகசௌந்தரியைத் தன் மகளாய்த் தத்தெடுத்து, கலி.3180 இல் இறைவனடி சேர்ந்தான்.\n\nSection::::வரலாற்றுண்மை.\nகோணேசர் கல்வெட்டில், இவன் கோணேச்சரத்துடனும், மட்டக்களப்புப் பூர்வ சரித்திரத்தில், இவன் திருக்கோவிலுடனும்ம் தொடர்புறுத்தப்படுகின்றான். இன்னொரு கிழக்கிலங்கை மரபுரை ஒன்றில் இன்றைய திருக்கோவிலைக் கட்டிய மனுராசா இவனே என அடையாளம் காணப்படுகின்றான். ஏனைய எந்த நூல்களிலும், இம்மன்னன் பற்றிய குறிப்புக்களைக் காணமுடியவில்லை. \n\nமட்டக்களப்புக்குத் தெற்கே இருந்த உண்ணாசகிரி எனும் அரசை இவன் ஆண்டதாகவே இந்நூல்கள் சொல்கின்றன. மட்டக்களப்புப்ப் பூவ சரித்திரம், காலத்தால் மிகப்பிந்தியது என்பதால், மனுராசன் ஆண்டதாக அது கூறும் (பொ.பி 48 - பொ.பி 78 வரையான) காலக்கணக்கை ஏற்கமுடியாது. இருக்கின்ற குறிப்புக்களை வைத்துப் பார்க்கும் போது, இலங்கை மீதான சோழர் படையெடுப்புக்கு சற்று முன்பின்னான காலத்தில், கிழக்கிலங்கையை ஆண்ட குறுநில மன்னன் ஒருவனாக அல்லது வன்னிமை ஒருவனாக மனுநேயகயவாகு இருந்திருக்கலாம் என எண்ணத் தோன்றுகின்றது. \n\n\n"}
{"id": "263231", "url": "https://ta.wikipedia.org/wiki?curid=263231", "title": "21", "text": "21\n\n21 (XXI) ஜூலியன் நாட்காட்டியில் புதன்கிழமையில் தொடங்கிய ஒரு சாதாரண ஆகும். அக்காலத்தில் இவ்வாண்டு அகஸ்டசு மற்றும் சீசர் ஆளுநர்களின் ஆட்சி ஆண்டு (\"Year of the Consulship of Augustus and Caesar\") எனவும், பண்டைய உரோமன் அப் ஊர்பி கொண்டிட்டா நாட்காட்டியில் \"ஆண்டு 774\" எனவும் அழைக்கப்பட்டது. நடுக் காலப்பகுதி முதல் ஐரோப்பாவில் அனோ டொமினி ஆண்டுகள் அறிமுகப்படுத்தப்பட்ட பின்னரே இவ்வாண்டுக்கு 21 என அழைக்கும் முறை நடைமுறைக்கு வந்தது. கிறித்தவப் பொது ஆண்டு முறையில் இது இருபத்தோராம் ஆண்டாகும்.\n\nSection::::நிகழ்வுகள்.\n<onlyinclude>\n</onlyinclude>\n"}
{"id": "263234", "url": "https://ta.wikipedia.org/wiki?curid=263234", "title": "2015 பசிபிக் சூறாவளிப் பருவகாலம்", "text": "2015 பசிபிக் சூறாவளிப் பருவகாலம்\n\n2015 பசிபிக் சூறாவளிப் பருவகாலம் (\"2015 Pacific hurricane season\") என்பது வருடாந்த வெப்பமண்டல புயல் வளர்ச்சியில் (Tropical cyclogenesis) ஏற்படும் சூறாவளிப் பருவகாலம் ஆகும். இப்பருவக்காலத்தில் கிழக்குப் பசிபிக் பெருங்கடலில் வெப்ப மண்டலச் சூறாவளிகள் ஏற்படுகின்றன. இப்பருவகாலம் கிழக்குப் பசுபிக் சமுத்திரத்தில் 2015 ஆம் ஆண்டு அண்ணளவாக மே மாதம் 15 ஆம் திகதி ஆரம்பமாகியது. பின்னர் 2015 ஆம் ஆண்டு சூன் மாதம் 01 ஆம் திகதி மத்திய பசிபிக் பெருங்கடலில் ஆரம்பமாகியது. இப்பருவகாலம் 2015 ஆம் ஆண்டு நவம்பர் மாதம் 20 ஆம் திகதி அளவில் இவ்விரு பிரதேச பெருங்கடல்களிலும் முடிவடையும்.\n\n"}
{"id": "263237", "url": "https://ta.wikipedia.org/wiki?curid=263237", "title": "ஹியூகோ விருது", "text": "ஹியூகோ விருது\n\nஹியூகோ விருதுகள், ஒவ்வோராண்டும் அறிவியல் புனைவு மற்றும் கனவுருப்புனைவுப் படைப்புகளுக்கு வழங்கப்பெறும் விருதுகளாகும்; இவை விருது வழங்கப்படும் ஆண்டுக்கு முந்தைய ஆண்டில் வெளியிடப்பட்ட படைப்புகளுக்கு தரப்படுகின்றன. இவ்விருதுகள் \"ஹியூகோ கெர்ன்ஸ்பாக்\" என்பவரைப் பெயர் மூலமாகக் கொண்டு வழங்கப்படுகின்றன; இவர் \"அமேசிங் ஸ்டோரிஸ்\" எனப்படும் முன்னோடி அறிவியல் புனைவு பத்திரிகையின் தோற்றுவிப்பாளர் ஆவார். இவ்விருதுகள், 1992-ஆம் ஆண்டுவரை \"அறிவியல் புனைவு சாதனை விருதுகள்\" என்று அலுவல்பூர்வமாக அழைக்கப்பட்டு வந்தன. இவை உலக அறிவியல் புனைவு சமூகத்தால் அமைக்கப்பட்டு, \"உலக அறிவியல் புனைவு கூட்டரங்கத்தில்\" ஒவ்வோராண்டும் வழங்கப்பட்டு வருகின்றன. இவ்விருதுகள் முதன்முதலில் 1953-ஆம் ஆண்டு நடைபெற்ற 11-வது உலக அறிவியல் புனைவு கூட்டரங்கில் வழங்கப்பெற்றன. தற்போது இவ்விருதுகள் 12-க்கும் மேற்பட்ட பிரிவுகளில் வழங்கப்படுகின்றன; எழுத்து மற்றும் நாடக வடிவுகள் இதில் அடங்கும்.\n"}
{"id": "263241", "url": "https://ta.wikipedia.org/wiki?curid=263241", "title": "பிரோன்தியர் ஏர்லைன்ஸ்", "text": "பிரோன்தியர் ஏர்லைன்ஸ்\n\nபிரோன்தியர் ஏர்லைன்ஸ் என்பது அமெரிக்காவினைச் சேர்ந்த குறைந்த கட்டண விமானச் சேவையாகும். இதன் தலைமையகம் அமெரிக்காவின், கொலரடோவில் உள்ள டென்வெர் ஆகும். இந்த விமானச்சேவை பிப்ரவரி 8, 1994 இல் நிறுவப்பட்டு, ஜூலை 5, 1994 இல் தனது முதல் செயல்பாட்டினைத் தொடங்கியது. இந்த விமானச் சேவை கிளை விமானச் சேவையாகவும், இண்டிகோ மற்றும் எல்எல்சி’யின் வியாபாரக் குறியாகவும் செயல்படுகிறது. இதன் மூலம் அமெரிக்கா முழுவதும் 52 இலக்குகளையும், ஆறு சர்வதேச இலக்குகளையும் கொண்டுள்ளது. இது இண்டிகோ பார்ட்னர்ஸ் நிறுவனத்தினை தனது முன்னோடியாகக் கொண்டுள்ளது. இந்த விமானச் சேவை டென்வேர் சர்வதேச விமான நிலையத்தினை தலைமையகமாகக் கொண்டு பின்வரும் விமான நிலையங்கள் சம்பந்தப்பட்ட நகரங்களைக் கவனிக்கிறது. அவை:\n\nஜார்ஜியாவின், அட்லாண்டாவில் உள்ள அட்லாண்டா ஹார்ட்ஸ்ஃபீல்ட் –ஜாக்சன் சர்வதேச விமான நிலையம், ஃபுளோரிடாவின், மியாமியில் உள்ள மியாமி சர்வதேச விமான நிலையம், லினோயிஸில் உள்ள சிக்காகோ ஓ’ஹேர் சர்வதேச விமான நிலையம், ஒஹியோவின், கிளிவ்லேண்ட்டில் உள்ள கிளிவ்லேண்ட் – ஹோப்கின்ஸ் சர்வதேச விமான நிலையம், ஃபுளோரிடாவின், ஓர்லாண்டோவில் உள்ள ஓர்லாண்டோ சர்வதேச விமான நிலையம், நியூ ஜெர்சியின், ட்ரெண்டன் பகுதிக்கு அருகில் உள்ள ட்ரெண்டன் – மெர்செர் விமான நிலையம் மற்றும் வாஷிங்க்டன் பகுதியில் அமைந்துள்ள வாஷிங்க்டன் டல்லெஸ் சர்வதேச விமான நிலையம். இவை மட்டுமின்றி டென்வேர் தலைமையகத்தினைக் கொண்டு, ராக்கி மௌன்டைன் ஸ்டேட்ஸ் பகுதிகளின் பயணிகளை மற்ற விமானச் சேவைகளுடன் தொடர்புபடுத்தும் கிரேட் லேக்ஸ் ஏர்லைன்ஸ் விமானச் சேவை நிறுவனத்துடன் கோட்ஷேர் ஒப்பந்தத்தினையும் கொண்டுள்ளது.\n\nSection::::முந்தைய விமானச் சேவைகள்.\nSection::::ஃப்ராண்டையர் எக்ஸ்பிரஸ்.\nசௌடாஃக் ஏர்லைன்ஸ் எனும் விமானச்சேவை 12 எம்பெரர் 135 மற்றும் 145 ஜெட் ரக விமானங்களைக் கொண்டு செயல்பட்டது. 2011 ஆம் ஆண்டின் வசந்த காலத்தில் இந்த விமானச்சேவை நிறுவனம் ஃப்ராண்டையர் விமானச்சேவையாக மாற்றப்பட்டு செயல்பட ஆரம்பித்தது. மாற்றப்பட்டபோது தலைமையகமாக இருந்த மில்வௌகீ தலைமையகத்தினைத் தவிர்த்ததால், ஃப்ராண்டையர் எக்ஸ்பிரஸ் ERJ - 145 விமானத்தினால் மில்வௌகீ – ரினேலேண்டெர் வழித்தடத்தில் மட்டுமே செயல்பட முடிந்தது. இருப்பினும் ஃப்ராண்டையர் நிறுவனத்தின் ரினேலேண்டெர் பகுதிக்கான விமானச்சேவை ஜனவரி 3, 2013 ஆம் ஆண்டுடன் முடிவடைந்தது. அதன்பிறகு சௌடாஃக் ஏர்லைன்ஸ் நிறுவனம் தன்னிடம் இருந்த பிற விமானங்களை மற்ற பங்குதாரர்களிடம் அளித்தது.\n\nSection::::ஃப்ராண்டையர் ஜெட்எக்ஸ்பிரஸ்.\nபிப்ரவரி 2002 ஆம் ஆண்டில், தனது முதல் வியாபார நிறுவனமாக, ஃப்ராண்டையர் ஜெட்எக்ஸ்பிரஸ் விமானச் சேவையினை தொடங்கினர். இது மேஸா ஏர்லைன்ஸ் மூலம் CRJ-200 ஐப் பயன்படுத்தி செயல்படுத்தப்பட்டது. மற்ற எக்ஸ்பிரஸ் விமானச்சேவைகளைப் போலவே, ஃப்ராண்டையர் ஜெட்எக்ஸ்பிரஸ் நிறுவனமும் டென்வேர் பகுதியில் இருந்து புறப்படும் மற்றும் வந்தடையும் விமானச் சேவையினையும், அது சம்பந்தப்பட்ட சந்தைப் பகுதியினையும் குறிவைத்தது. ஆனால் அவற்றினால் போதுமான அளவிற்கு பயணிகளை அளிக்க முடியவில்லை. இதனால் ஃப்ராண்டையர் நிறுவனத்தின் ஏர்பஸ் ஏ-318 ஐக் கொண்ட சிறிய விமானக்குழுவினைக் கொண்டு செயல்படுத்த முடியவில்லை. இருப்பினும் சிறிய ஜெட் விமானங்கள் துணைகொண்டு தனது தொழிலை இலாபாகரமான வணிகமாக மாற்ற முடிந்தது.\n\nSection::::இலக்குகள்.\nபிரோன்தியர் ஏர்லைன்ஸ் தற்போது கோஸ்டா ரிகா, டொமினிசியன் குடியரசு, ஜமைக்கா, மெக்சிகோ மற்றும் அமெரிக்கா ஆகிய பகுதிகள் அனைத்திலும் சேர்த்து 59 விமான இலக்குகளைக் கொண்டுள்ளது. டிசம்பர் 2014 இன் படி, ஃப்ராண்டையர் விமானச்சேவை தனிப்பட்ட முன்பதிவின்கீழ் இயங்கும் விமானச்சேவையினை பல சர்வதேச இலக்குகளுக்கு செயல்படுத்துகிறது. இதனை ஆப்பிள் வேகஷன்ஸ் நிறுவனத்துடன் இணைந்து செயல்படுத்துகிறது.\n\nSection::::கோட்ஷேர் ஒப்பந்தங்கள்.\nபிரோன்தியர் ஏர்லைன்ஸ் கிரேட் லேக்ஸ் ஏர்லைன்ஸ் நிறுவனத்துடன் கோட்ஷேர் ஒப்பந்தத்தினைக் கொண்டுள்ளது. இதன் மூலம், டென்வேர் மற்றும் பொனிஃக்ஸ் விமான வழித்தடங்களை இணைக்கிறது. [6]\n\nSection::::விமானக் குழு.\nஜூலை 29, 2015 இன் படி பிரோன்தியர் ஏர்லைன்ஸ் நிறுவனத்தின் விமானக் குழு பின்வரும் விமானங்களைக் கொண்டுள்ளது.\n\nSection::::உயர்தர வழித்தடங்கள்.\nபிரோன்தியர் ஏர்லைன்ஸ் டென்வேர் – அட்லாண்டா, அட்லாண்டா – டென்வேர், டென்வேர் – லாஸ் வேஜாஸ் மற்றும் டென்வேர் – வாஷிங்க்டன் ஆகிய வழித்தடங்களை உயர்தர வழித்தடங்களாகக் கொண்டுள்ளது. இந்த வழித்தடங்களில் முறையே வாரத்திற்கு 56, 56, 34 மற்றும் 28 விமானங்களைச் செயல்படுத்துகிறது. இவை தவிர சில குறிப்பிட்ட காரணங்களுக்காக செயல்படுத்தப்படும் விமானங்களை புண்டா கானா – கிளிவ்லேண்ட் மற்றும் மோன்டேகோ பே – செயின்ட் லுயிஸ் வழித்தடங்களில் செயல்படுத்துகிறது.\n"}
{"id": "263244", "url": "https://ta.wikipedia.org/wiki?curid=263244", "title": "கலைவாணி தொழில்நுட்பக் கல்லூரி", "text": "கலைவாணி தொழில்நுட்பக் கல்லூரி\n\nகலைவாணி தொழில்நுட்பக் கல்லூரி (கேவிசிடி), இந்தியாவின் கோயம்புத்தூரில் இயங்கிவரும் தனியார் சுயநிதி பொறியியல் கல்லூரியாகும். இக்கல்லூரி அகில இந்திய தொழில்நுட்பக் கல்விக் குழுவின் (AICTE) அனுமதியுடன் 2009ஆம் ஆண்டு முதல் செயற்பட்டு வருகிறது. இக்கல்லூரி கோயம்புத்தூர் அண்ணா பல்கலைக்கழகத்தின் உறுப்புக் கல்லூரியாகும்.\n\nSection::::அமைவிடம்.\nஇக்கல்லூரி, கோயம்புத்தூர் மாவட்டத்தில் மதுக்கரைக்கு அருகே பாலத்துறையில் அமைந்துள்ளது.\n\n"}
{"id": "263248", "url": "https://ta.wikipedia.org/wiki?curid=263248", "title": "பாக்கித்தானிய ரூபாய்", "text": "பாக்கித்தானிய ரூபாய்\n\nபாக்கித்தானிய ரூபாய் ( மொழிபெயர்ப்பு: \"ரூபியா\"}}; ஐ.எசு.ஓ: PKR) பாக்கித்தானின் அலுவல்முறையான நாணயம் ஆகும். இதனை நாட்டின் நடுவண் வங்கியாக செயல்படும் பாக்கித்தானிய அரசு வங்கி வெளியிடுகின்றது. மிகவும் பெரும்பான்மையாக பயன்படுத்தப்படும் சின்னம் ரூ ஆகும்; சரக்குகளையும் சேவைகளையும் பாவிக்கும் போது வழங்கப்படும் இரசீதுகளில் இச்சின்னம் பயன்படுத்தப்படுகின்றது. பாக்கித்தானில் \"ரூபாய்கள்\", \"ருபாயா\" அல்லது \"ருபாயே\" என அறியப்படுகின்றது. பாக்கித்தானில் ரூபாயின் பெரும் மதிப்புகள் தென்னாசிய எண் முறையில் ஆயிரம், இலட்சம் (100 ஆயிரங்கள்), கோடி (10 மில்லியன்), 1 அரப் (1 பில்லியன்), 1 கரப் (1/10 டிரில்லியன்), 100 கரப் என எண்ணப்படுகின்றன.\n\nSection::::வரலாறு.\n\"ரூபியா\" என்ற சொல் \"ரூப்யா\" என்ற சமசுகிருத வேர்ச்சொல்லில் இருந்து பெறப்பட்டது; இச்சொல் \"வார்த்த வெள்ளி, வெள்ளி சிட்டை\", எனப் பொருள்படும். \"ருபாயா\" என்ற சொல்லை நாணயங்களைக் குறிக்க முதன்முதலில் 1540 முதல் 1545 வரையான தனது ஆட்சிக்காலத்தில் சேர் சா சூரி அறிமுகப்படுத்தினார். \n\n1947இல் பிரித்தானிய ஆட்சி கலைக்கப்பட்ட போது பாக்கித்தானிய ரூபாய் வழக்கத்திற்கு வந்தது. துவக்கத்தில் பிரித்தானிய இந்திய நாணயங்கள்/ ரூபாய்த்தாள்கள் மீது \"பாக்கித்தான்\" என முத்திரை பதித்து பயன்படுத்தப்பட்டன. புதிய நாணயங்களும் வங்கித்தாள்களும் 1948இல் வெளியிடப்பட்டன. இந்திய ரூபாய் போலவே பாக்கித்தானிய ரூபாயும் 16 \"அணாக்களாகவும்\", ஒவ்வொரு அணாவும் 4 \"பைசா\" அல்லது 12 \"பை\"யாகவும் பிரிக்கப்பட்டிருந்தன. சனவரி 1, 1961 முதல் பதின்மமுறைக்கு மாற்றப்பட்டது; ஒரு ரூபாய்க்கு 100 பைசாக்களாக இருக்கின்றது. இருப்பினும் 1994 முதல் பைசா மதிப்புள்ள நாணயங்கள் வெளியிடப்படவில்லை.\n\n"}
{"id": "263253", "url": "https://ta.wikipedia.org/wiki?curid=263253", "title": "சிவப்புத் திராட்சைத் தோட்டம்", "text": "சிவப்புத் திராட்சைத் தோட்டம்\n\nசிவப்புத் திராட்சைத் தோட்டம் (The Red Vineyard) என்பது, டச்சு ஓவியரான வின்சென்ட் வான் கோ வரைந்த ஒரு ஓவியம். இது நவம்பர் 1888ன் தொடக்கப்பகுதியில் வரையப்பட்டது. இந்த ஓவியர் உயிரோடு இருந்தபோது விற்கப்பட்ட அவரது ஒரே ஓவியம் இதுவெனச் சொல்லப்படுகிறது. \n\nபிரசெல்சில் இடம்பெற்ற லெஸ் XX 1890 ஆண்டுக் கண்காட்சியில் இந்த ஓவியம் முதன் முதலாகக் காட்சிப்படுத்தப்பட்டது. அப்போது, உணர்வுப்பதிவுவாத ஓவியரும், லெஸ் XX இன் உறுப்பினரும், ஓவியச் சேகரிப்பாளருமான அன்னா பொச் இவ்வோவியத்தை 400 பிராங்குகள் விலை கொடுத்து வாங்கினார். அன்னா இன்னொரு உணர்வுப்பதிவுவாத ஓவியரும், வின்சென்ட் வான் கோவின் நண்பருமான இயுசீன் பொச்சின் சகோதரி ஆவார்.\n\nபின்னர், பிரபல உருசியச் சேகரிப்பாளரான சேர்கீ இசுச்சூகின் இதை வாங்கியிருந்தார். உருசியப் புரட்சிக்குப் பின்னர் போல்செவிக்குகளால் இவருடைய சேகரிப்புக்கள் நாட்டுடைமை ஆக்கப்பட்டபோது இதுவும் நாட்டுடைமை ஆக்கப்பட்டுப் பின்னர், மாசுக்கோவிலுள்ள, கவின்கலைகளுக்கான புசுக்கின் அருங்காட்சியகத்துக்கு அனுப்பப்பட்டது. \n"}
{"id": "263258", "url": "https://ta.wikipedia.org/wiki?curid=263258", "title": "பாக்கித்தானிய அரசு வங்கி", "text": "பாக்கித்தானிய அரசு வங்கி\n\nபாக்கித்தானிய அரசு வங்கி அல்லது பாக்கித்தானிய ஸ்டேட் வங்கி (\"State Bank of Pakistan\", SBP; ) பாக்கித்தானின் நடுவண் வங்கி ஆகும். 1948இல் இந்த வங்கி உருவானபோது நிறுவப்பட்ட \"யாப்பு\" சனவரி 1, 1974 வரை மாற்றப்படவில்லை. அவ்வமயம் இவ்வங்கி தேசியமயமாக்கப்பட்டபோது இதன் செயற்பாட்டு வீச்சு பெரியளவில் விரிவாக்கப்பட்டது. பாக்கித்தானிய ஸ்டேட் வங்கி சட்டம் 1956, மற்றும் அதன் பிந்தைய திருத்தங்களை அடிப்படையாகக் கொண்டு இவ்வங்கி இயங்குகின்றது. இதன் தலைமையகம் பாக்கித்தானின் நிதித் தலைநகரமாக விளங்கும் கராச்சியிலும் இரண்டாம் தலைமையகம் நாட்டுத் தலைநகர், இஸ்லாமாபாத்திலும் அமைந்துள்ளன.\n\n"}
{"id": "263260", "url": "https://ta.wikipedia.org/wiki?curid=263260", "title": "புசுக்கின் அருங்காட்சியகம்", "text": "புசுக்கின் அருங்காட்சியகம்\n\nகவின்கலைகளுக்கான புசுக்கின் அரச அருங்காட்சியகம் (\"Pushkin State Museum of Fine Arts\", ) என்னும் முழுப் பெயர் கொண்ட புசுக்கின் அருங்காட்சியகம், மாசுக்கோவில் உள்ள ஐரோப்பியக் கலைகளுக்கான மிகப்பெரிய அருங்காட்சியகம் ஆகும். இது, மாசுக்கோவில், வொல்கோனா சாலையில் மீட்பர் யேசு பேராலயத்துக்கு எதிரில் அமைந்துள்ளது. 1981 இலிருந்து, \"இசுவ்யாடொசுலாவ் ரிக்டரின் டிசம்பர் நைட்சு\" எனப்படும் பன்னாட்டு இசை விழா இந்த அருங்காட்சியகத்தில் இடம்பெற்றுவருகிறது.\n\nஇந்த அருங்காட்சியகம் புசுக்கினின் பெயரில் இருந்தாலும், புகழ் பெற்ற உருசியக் கவிஞரான அலெக்சாண்டர் புசுக்கினுக்கும் இதற்கும் தொடர்பு இல்லை. ஆனாலும், அவரை நினைவு கூர்வதற்காக இப்பெயர் இடப்பட்டது. இந்த அருங்காட்சியகம் பெயர்பெற்ற கவிஞர் மரீனா திசுவட்டயேவாவின் தந்தையான பேராசிரியர் இவான் திசுவட்டயேவினால் நிறுவப்பட்டது. இவர், மாசுக்கோவுக்கு ஒரு கவின்கலைக்கான அருங்காட்சியகத்தின் தேவைகுறித்து கோடீசுவரரும், வள்ளலுமான யூரிய் நெக்கயேவ்-மால்ட்சோவ், கட்டிடக்கலைஞர் ரோமன் கிளீன் ஆகியோருக்கு விளக்கி அவர்கள் மூலம் இதை நிறுவினார். சோவியத் உகத்துக்கான மாறுநிலைக் காலகட்டத்திலும், தலைநகர் மாசுக்கோவுக்கு மாறிய காலகட்டத்திலும் பல்வேறு பெயர் மாற்றங்கள் இடம்பெற்றன. 1937ல் கவிஞர் அலெக்சாண்டர் புசுக்கினின் 100 ஆவது இறந்த தினத்தில் அவரது நினைவாகத் தற்போதைய பெயரை இது பெற்றது. \n\n"}
{"id": "263265", "url": "https://ta.wikipedia.org/wiki?curid=263265", "title": "ஆவி குமார் (திரைப்படம்)", "text": "ஆவி குமார் (திரைப்படம்)\n\nஆவி குமார் (\"Aavi Kumar\") என்பது 2015இல் வெளிவந்த ஒரு தமிழ்ப் பேய்ப்படம் ஆகும். கே. காண்டீபன் இத்திரைப்படத்தை இயக்கியுள்ளார். இத்திரைப்படத்தில் உதயா, கனிகா திவாரி ஆகியோர் முதன்மைக் கதைமாந்தர்களாக நடித்துள்ளனர். திரைப்படத்திற்கான இசையை விசய் ஆண்டனியும் சிறீகாந்து தேவாவும் வழங்கியுள்ளனர்.\n"}
{"id": "263266", "url": "https://ta.wikipedia.org/wiki?curid=263266", "title": "இரவுச் சிற்றுண்டியகம் (ஓவியம்)", "text": "இரவுச் சிற்றுண்டியகம் (ஓவியம்)\n\nஇரவுச் சிற்றுண்டியகம் ((பிரெஞ்சு: Le Café de nuit)) என்பது, டச்சு ஓவியரான வின்சென்ட் வான் கோவினால் செப்டெம்பர் 1888ல் ஆர்லே என்னும் இடத்தில் வரையப்பட்ட ஒரு நெய்யோவியம் ஆகும். இதன் தலைப்பு வலது கீழ் மூலையில் கையொப்பத்துக்குக் கீழே எழுதப்பட்டுள்ளது. இவ்வோவியம், யோசெப்-மிச்சேல் கினொக்சும், அவரது மனைவியும் நடத்திய சிற்றுண்டியகத்தின் உட்புறத்தைக் காட்டுகிறது. \n"}
{"id": "263277", "url": "https://ta.wikipedia.org/wiki?curid=263277", "title": "இன்பர்மேசன்வீக்", "text": "இன்பர்மேசன்வீக்\n\nஇன்பர்மேசன்வீக் ஒரு இணைய வழி மாதாந்திர நாளிதழ் ஆகும். இது நிகழ்வுகள், ஆராய்ச்சிகள் குறித்த தகவல்களை 1979-ம் ஆண்டு முதல் சிஎம்பி தொழில்நுடபம் வாயிலாக அளித்து வருகிறது.\n\n\nSection::::சந்தைகள்.\nமாதந்தோறும் சுமார் 2.24 மில்லியன் வாடிக்கையாளர்கள் இன்பர்மேசன்வீக் (InformationWeek.com) தளத்தினை பார்வையிடுகின்றனர். மாதந்தோறும் சுமார் 40,000-ற்கும் மேற்பட்ட நிகழ்வுகளையும், 2 மில்லியனுக்கும் மேற்பட்ட தொழில்நுட்பத்தினை வாங்குவோரும் இந்நாளிதழால் பயன்பெறுகின்றனர்.\n\n"}
{"id": "263278", "url": "https://ta.wikipedia.org/wiki?curid=263278", "title": "ஆதித்யா தொழில்நுட்ப நிறுவனம்", "text": "ஆதித்யா தொழில்நுட்ப நிறுவனம்\n\nஆதித்யா தொழில்நுட்ப நிறுவனம் இந்தியாவின் தமிழ்நாட்டில் கோயம்புத்தூரில் இயங்கிவரும் தனியார் சுயநிதி பொறியியல் கல்லூரியாகும். அகில இந்திய தொழில்நுட்பக் கல்விக் குழுவின் அனுமதியுடன், கோவை அண்ணா பல்கலைக்கழகத்தின் உறுப்புக் கல்லூரியாக செயற்பட்டு வருகிறது. இக்கல்லூரி 2008ஆம் ஆண்டில் தொடங்கப்பட்டது.\n\nSection::::அமைவிடம்.\nகோவையிலிருந்து சத்திய மங்கலம் செல்லும் சாலையில் குரும்ப பாளையத்தில் அமைந்துள்ளது. கோயம்புத்தூர் நகரிலிருந்து 12 கிலோ மீட்டர் தொலைவிலும், கோவை பன்னாட்டு வானூர்தி நிலையத்தில் இருந்து ஒன்பது கிலோ மீட்டர் தொலைவிலும் இக்கல்லூரி அமைந்துள்ளது.\n\n\n"}
{"id": "263285", "url": "https://ta.wikipedia.org/wiki?curid=263285", "title": "தும்பு", "text": "தும்பு\n\nதும்பு (Coir) என்பது தென்னை மரத்தின், தேங்காய் கதம்பையில் (தேங்காயின் மேல்மட்டை) இருந்து பிரித்தெடுக்கப்படுவதாகும். தும்பில் கயிறு, மிதியடி, தூரிகை போன்றவைகள் தயாரிக்கப்படுகின்றன.\n\nகன்னியாகுமரி மாவட்டத்தில் தேங்காய் கதம்பையில் இருந்து தும்பு தயாரித்து விற்பனை செய்யும் ஆலைகள் சுமார் 200 உள்ளன. குறிப்பாக ராசாக்கமங்கலம், மணக்குடி உள்ளிட்ட பகுதிகளில் இந்த ஆலைகள் அதிகம். ராஜாக்கமங்கலம் பகுதியில் உள்ள ஆலைகளில் கதம்பையில் இருந்து தும்புகள் பிரித்தெடுத்து பிரஷ் தயாரிக்க அனுப்புகின்றனர். மணக்குடி பகுதியில் இருக்கும் ஆலைகள், தும்புகளை பிரித்தெடுத்து மிதியடி, கயிறு தயாரிக்க அனுப்புகின்றனர்.\n\nதேனி மாவட்டத்தில் தென்னை நார் (தும்பு) கயிறு தொழிற்சாலைகள் அதிகம் உள்ளன. இவற்றிலிருந்து நார்க் கழிவுகள், அரபு நாடுகளில் தண்ணீர் பற்றாக்குறைக் காரணமாக, தென்னை மஞ்சுதும்பை மரங்களின் வேர்பகுதிகளில் பரப்பி தண்ணீர் பாய்ச்சுகின்றனர். நீரை உறிஞ்சிக்கொள்ளும் நார்த்தும்பு பல நாட்கள் ஈரத்தன்மையிலேயே இருக்கிறது.\n\nSection::::மஞ்சு தும்பு.\nமஞ்சு தும்பு (Cocopeat)தென்னை மர வகை கரி. இது தென்னை மட்டையிலிருந்து தயாரிக்கப்படுகின்ற ஒரு கழிவுப் பொருளாகும். இது தனது எடையை விட 6 மடங்கு தண்ணீரை தன்னுள் ஈர்த்துக்கொள்ளும் தன்மையுடையது. ஒருகாலத்தில் வேண்டாத பொருளாக இருந்த தென்னை நார் (தும்பு) கழிவுகள், தற்போது அரபு நாடுகளுக்கு அதிகளவில் ஏற்றுமதியாகின்றன.\n\n"}
{"id": "263287", "url": "https://ta.wikipedia.org/wiki?curid=263287", "title": "பேய் விரட்டி", "text": "பேய் விரட்டி\n\nபேய் விரட்டி (\"Anisomeles Malabarica\") என்பது ஒரு மருத்துவ தாவரம் ஆகும். தும்பை பேரினத்தைச் சேர்ந்த இத்தாவரம் பெருந்தும்பை என்ற பெயராலும், பேய்மிரட்டி என்னும் பெயராலும் அழைக்கப்படுகிறது, இதன் இலைகள் எதிர் அடுக்குகளில் அமைந்த, வெளிறிய வண்ணமும், வெகுட்டல் வாடையும் உடையது. மருத்துவ குணமுடைய இந்த தும்பைத்தாவரம் எல்லா இடங்களிலும் வளர்வதில்லை, புதராக இருக்குமிடங்களில் அரிதாக காணப்படும். 1810 ஆம் ஆண்டுவாக்கில் இது ஒரு மருத்துவ குடும்பத்தைச் சார்ந்த குட்டை தாவர பேரினம் என்று கண்டறியப்பட்டுள்ளது. இது பசுபிக், சீனா, இந்திய துணைக்கண்டம், தென்கிழக்கு ஆசியா, ஆஸ்திரேலியா, நியூ கினி, மடகாஸ்கர் மற்றும் இந்திய பெருங்கடல் பகுதிகளில் பெருமளவில் காணப்படுகிறது.\n\n\nSection::::சித்தர் பாடல்.\n பேய்மிரட்டி \n\n"}
{"id": "263290", "url": "https://ta.wikipedia.org/wiki?curid=263290", "title": "இலந்தனம்(III) குளோரைடு", "text": "இலந்தனம்(III) குளோரைடு\n\nஇலந்தனம் குளோரைடு \"(Lanthanum chloride)\" என்பது LaCl.என்ற மூலக்கூற்று வாய்ப்பாடு கொண்டுள்ள ஒரு கனிம வேதியியல் சேர்மாகும். இச்சேர்மம் பொதுவான ஒரு உப்பாகக் காணப்பட்டாலும் பிரதானமாக ஆய்வுக்காகவே பயன்படுத்தப்படுகிறது. வெண்மை நிறத்தில் இருக்கும் இலந்தனம் குளோரைடு தண்ணீர் மற்றும் ஆல்ககாலில் நன்றாகக் கரைகிறது.\nSection::::அமைப்பு.\nஇம்முக்குளோரைடில் La3+ மையங்கள் 9- ஒருங்கிணைப்புகளைக் கொண்டுள்ளன. யுரேனியம் முக்குளோரைடை ஒத்த மூலக்கூறு அமைப்பை லாந்தனம் குளோரைடும் பெற்றுள்ளது.\nSection::::தயாரிப்பு மற்றும் வினைகள்.\nதனிமங்கள் இணைந்த ஒரு குழுவாக இலந்தனம் குளோரைடு உருவாகிறது. ஆனால் பொதுவாக இலந்தனம்(III) ஆக்சைடு மற்றும் அமோனியம் குளோரைடு இரண்டும் 200 முதல் 250 0 செல்சியசு வெப்பநிலைக்குச் சூடு படுத்தும் போது இலந்தனம்(III) குளோரைடு உருவாகிறது.:\n\nமற்ற மூவாலைடுகளை இம்முக்குளோரைடில் இருந்து பரிமாற்ற வினையின் மூலம் தயாரித்துக் கொள்ள முடியும். பொட்டாசியத்துடன் லாந்தனம்(III) குளோரைடை ஒடுக்குதல் வினைக்கு உட்படுத்துதல் மூலம் தனிமநிலை லாந்தனத்தைப் பெறமுடியும்.\nSection::::பயன்கள்.\nஇலந்தனம் குளோரைடின் பயன்பாடுகள் மிகுதியாக அறியப்படவில்லை. கரைசல்களில் இருந்து பாசுபேட்டை வீழ்படிவாக்க உதவுதல் மட்டுமே இதனுடைய ஒரே சாத்தியமான பயன்பாடு ஆகும். நீச்சல் குளங்களில் பாசிகள் வளர்ச்சியைத் தடுக்கவும் வடிகட்ட உதவும் பொருளாகவும் மற்றும் பயனுள்ள வேதிப்பாளங்களாகவும் இது பயன்படுகிறது. உயிர்வேதியியல் ஆய்வுகளில் ஈரிணைதிறன் நேர்மின் அயனிகளின் செயல்பாட்டைக் குறிப்பாக கால்சியம் தடங்களைக் கட்டுப்படுத்துகிறது. சீரியம் உலோகத்துடன் கலப்பிட்டு இதையொரு மினுமினுக்கும் பொருளாகப் பயன்படுத்த முடியும்.\n\nகரிமத் தொகுப்பு வினைகளில் லாந்தனம் குளோரைடு ஒரு மிதமான இலூயிக் அமிலமாகச் செயல்பட்டு ஆல்டிகைடுகளை அசிட்டால்களாக மாற்றவும் உதவுகிறது.\nஐதரோகுளோரிக் அமிலமும் ஆக்சிசனும்\nபங்கேற்று மீத்தேனை குளோரோ மீத்தேனாக்கும் உயரழுத்த ஆக்கிசனேறும் குளோரினேற்ற வினையில் ஒரு வினையூக்கியாக இச்சேர்மம் பயன்படுகிறது.\n\nகனிமச் சேர்மங்களில் பயன்படும் மிகச்சிறிய உணர்த்துக் கருவியாக, காமா கதிர்களை கண்டு உணர்த்தும் பணிக்கு இது பயன்படுகிறது.\n"}
{"id": "263302", "url": "https://ta.wikipedia.org/wiki?curid=263302", "title": "தோமசு தங்கத்துரை வில்லியம்", "text": "தோமசு தங்கத்துரை வில்லியம்\n\nமரு. தோமசு தங்கத்துரை வில்லியம் (\"Dr Thomas Thangathurai William\", பிறப்பு: 13 பெப்ரவரி 1944) இலங்கைத் தமிழ் அரசியல்வாதியும், முன்னாள் நாடாளுமன்ற உறுப்பினரும் ஆவார்.\n\nஅம்பாறை மாவட்டம், பாண்டிருப்பைச் சேர்ந்த தோமசு தங்கத்துரை சமூக சேவையாளர் ஆவார். இவர் இலங்கையின் ஏப்ரல் 2004 நாடாளுமன்றத் தேர்தலில் அம்பாறை மாவட்டத்தில் தமிழ்த் தேசியக் கூட்டமைப்பு வேட்பாளராகப் போட்டியிட்டு 9,029 விருப்பு வாக்குகள் பெற்று ததேகூ வேட்பாளர்களில் மூன்றாவதாக வந்து தோல்வியடைந்தார். ஆனாலும் பின்னர் நாடாளுமன்ற உறுப்பினர் கனகசபை பத்மநாதன் 2009 மே மாதத்தில் இறந்தததை அடுத்து வெற்றிடமான பதவிக்கு கட்சிப் பட்டியலில் இருந்து (இரண்டாவதாக வந்த அரியநாயகம் சந்திரநேரு ஏற்கனெவே இறந்தததினால்) தோமசு வில்லியம் 2009 சூன் மாதத்தில் தேர்ந்தெடுக்கப்பட்டு நாடாளுமன்றத்துக்குச் சென்றார்.\n\n2010 தேர்தலில் இவர் போட்டியிட்டாராயினும், 8,256 விருப்பு வாக்குகள் பெற்று கூட்டமைப்பு வேட்பாளர்களில் மூன்றாவதாக வந்து தோல்வியடைந்தார்.\n"}
{"id": "263307", "url": "https://ta.wikipedia.org/wiki?curid=263307", "title": "க. பத்மநாதன்", "text": "க. பத்மநாதன்\n\nகனகசபை பத்மநாதன் (\"Kanagasabai Pathmanathan\", 30 மே 1948 - 21 மே 2009) இலங்கைத் தமிழ் அரசியல்வாதியும், முன்னாள் நாடாளுமன்ற உறுப்பினரும் ஆவார்.\n\nSection::::ஆரம்ப வாழ்க்கை.\nகனகசபை பத்மநாதன் அம்பாறை மாவட்டம், காரைதீவில் இளையதம்பி கனகசபை, சின்னத்தம்பி பத்மாவதி ஆகியோருக்குப் பிறந்தவர். தனது ஆரம்பக் கல்வியை காரைதீவு இராமகிருஷ்ண ஆண்கள் பாடசாலை, கல்முனை பாத்திமா கல்லூரி ஆகிய பாடசாலைகளில் கல்வி கற்றார். இலங்கைக் காவல்துறையில் பணியாற்றிய பின்னர் வவுனியா கட்டிடப்ப் பொருட்கள் திணைக்களத்தில் பணியாற்றினார். அரசியலுக்கு வரும் முன்னர் தேசிய வீடமைப்பு அதிகார சபையின் அம்பாறை மாவட்ட முகாமையாளராகப் பல ஆண்டுகள் பணியாற்றினார்.\n\nSection::::அரசியலில்.\nபத்மநாதன் 2004 நாடாளுமன்றத் தேர்தலில் தமிழ்த் தேசியக் கூட்டமைப்பு வேட்பாளர்களில் ஒருவராக அம்பாறை மாவட்டத்தில் போட்டியிட்டு 29,002 விருப்பு வாக்குகள் பெற்று ததேகூ வேட்பாளர்களில் முதலாவதாக வந்து வெற்றி பெற்று நாடாளுமன்றம் சென்றார்.\n\nபத்மநாதன் 2009 மே 21 அன்று சிறிது கால சுகவீனமற்ற நிலையில் மதுரையில் காலமானார்.\n"}
{"id": "263309", "url": "https://ta.wikipedia.org/wiki?curid=263309", "title": "லக்கிசராய் மாவட்டம்", "text": "லக்கிசராய் மாவட்டம்\n\nலக்கிசராய் மாவட்டம், இந்திய மாநிலமான பீகாரின் மாவட்டங்களில் ஒன்று.. இதன் தலைமையகம் லக்கிசராயில் உள்ளது.\n\nSection::::பொருளாதாரம்.\n2006ஆம் ஆண்டில், ஒன்றிய அரசு ஒரு கணக்கெடுப்பை வெளியிட்டது. அதில் பொருளாதாரத்தில் பின்தங்கிய 250 மாவட்டங்கள் பட்டியலிடப்பட்டன. இந்த மாவட்டமும் அந்த பட்டியலில் இடம் பெற்றிருப்பதால், இதுவும் பொருளாதாரத்தில் பின்தங்கிய மாவட்டங்களுக்கான ஒன்றிய அரசின் நிதியைப் பெறுகிறது\n\nSection::::அரசியல்.\nஇந்த மாவட்டம் முங்கேர் மக்களவைத் தொகுதிக்கு உட்பட்டது.\n"}
{"id": "263312", "url": "https://ta.wikipedia.org/wiki?curid=263312", "title": "ஷேக்புரா மாவட்டம்", "text": "ஷேக்புரா மாவட்டம்\n\nஷேக்புரா மாவட்டம், இந்திய மாநிலமான பீகாரின் மாவட்டங்களில் ஒன்று.. இதன் தலைமையகம் ஷேக்புராவில் உள்ளது.\n\nSection::::பொருளாதாரம்.\n2006ஆம் ஆண்டில், ஒன்றிய அரசு ஒரு கணக்கெடுப்பை வெளியிட்டது. அதில் பொருளாதாரத்தில் பின்தங்கிய 250 மாவட்டங்கள் பட்டியலிடப்பட்டன. இந்த மாவட்டமும் அந்த பட்டியலில் இடம் பெற்றிருப்பதால், இதுவும் பொருளாதாரத்தில் பின்தங்கிய மாவட்டங்களுக்கான ஒன்றியஅரசின் நிதியைப் பெறுகிறது\n\n"}
{"id": "263314", "url": "https://ta.wikipedia.org/wiki?curid=263314", "title": "ச. கனகரத்தினம்", "text": "ச. கனகரத்தினம்\n\nசதாசிவம் கனகரத்தினம் (\"Sathasivam Kanagaratnam\", பிறப்பு: 28 டிசம்பர் 1946) இலங்கைத் தமிழ் அரசியல்வாதியும், முன்னாள் நாடாளுமன்ற உறுப்பினரும் ஆவார்.\n\nSection::::ஆரம்ப வாழ்க்கையும் குடும்பமும்.\nகனகரத்தினம் யாழ்ப்பாணம் நல்லூரில் பிறந்தவர். செங்குந்தா இந்துக் கல்லூரியில் கல்வி கற்றார். இவரது சகோதரர் செல்வநாயகம் (செல்லக்கிளி) விடுதலைப் புலிகளின் ஆரம்பகால உறுப்பினர் ஆவார். செல்லக்கிளி 1983 திருநெல்வேலித் தாக்குதலில் கொல்லப்பட்டார். கனகரத்தினத்திற்கு இரண்டு ஆண் பிள்ளைகளும் ஒரு பெண் பிள்ளையும் உள்ளனர்.\n\nSection::::அரசியலில்.\nகனகரத்தினம் 2004 நாடாளுமன்றத் தேர்தலில் விடுதலைப் புலிகளால் பரிந்துரைக்கப்பட்டு தமிழ்த் தேசியக் கூட்டமைப்பு வேட்பாளராக வன்னி மாவட்டத்தில் போட்டியிட்டு, இவர் 30,390 விருப்பு வாக்குகள் பெற்று வெற்றி பெற்று நாடாளுமன்றம் சென்றார்.\n\nஈழப்போரின் நிறைவுக் கட்டத்தில் கனகரத்தினமும், அவரது குடும்பமும் முள்ளிவாய்க்கால் பகுதியில் 300,000 இற்கும் அதிகமான பொது மக்களுடன் சேர்ந்து இலங்கை இராணுவத்தினரின் \"பாதுகாப்பு வலயத்தினுள்\" சிக்கியிருந்தனர். 2009 மே மாதம் போர் முடிவர்டைந்ததை அடுத்து இவர் காணாமல் போனார். இவர் பின்னர் காவல் துறையினரால் அகதி முகாமில் இருக்கக் கண்டுபிடிக்கப்பட்டு, கொழும்புக்குக் கொண்டு செல்லப்பட்டார். இவர் பாதுகாப்பு செயலாளர் கோத்தாபய ராஜபக்ச உத்தரவின் பேரில் அவசரகாலச் சட்டத்தின் கீழ் விடுதலைப் புலிகளுக்கு உதவி செய்தமைக்காகத் தடுத்து வைக்கப்பட்டார். எட்டு மாதங்கள் தடுத்து வைக்கப்பட்டிருந்த பின்னர் 200 சனவரியில் 2010 அரசுத்தலைவர் தேர்தலில் மகிந்த ராசபக்சவிற்கு ஆதரவளிக்க வாக்குறுதி பெறப்பட்டு விடுதலை செய்யப்பட்டார். இவருக்கு வவுனியாவில் வடமாகான ஆளுனரின் வீட்டுத் திட்டத்தில் ஒரு வீடு ஒன்றில் தங்க வைக்கப்பட்டார்.\n\nகனகரத்தினம் தமிழ்த் தேசியக் கூட்டமைப்பில் இருந்து விலகி ராசபக்சவின் ஐக்கிய மக்கள் சுதந்திரக் கூட்டணியில் சேர்ந்தார். 2010 நாடாளுமன்ரத் தேர்தலில் ஐமசுகூ வேட்பாளராக வன்னி மாவட்டத்தில் போட்டியிட்டு 3,570 விருப்பு வாக்குகள் பெற்றுத் ஐமசுகூ வேட்பாளர்களில் ஆறாவதாக வந்து தோல்வியடைந்தார்.\n"}
{"id": "263318", "url": "https://ta.wikipedia.org/wiki?curid=263318", "title": "ரூபாயின் வரலாறு", "text": "ரூபாயின் வரலாறு\n\nரூபாயின் வரலாறு கி.மு ஆறாம் நூற்றாண்டில் தொடங்குகின்றது. உலகில் நாணயங்களை வெளியிடுவதில் தொன்மை இந்தியா முன்னணி வகிக்கின்றது. இந்தியாவைத் தவிர சீனர்களும் (வென்) லிடியர்களும் (இசுடேட்டர்) நாணயங்களை வெளியிட்ட முன்னணி நாடுகளாகும்.\n\n\"ரூபியா\" என்றச் சொல் சமசுகிருத சொல்லான \"ரூபா\" என்பதிலிருந்து வந்துள்ளது; இதற்கு \"வார்க்கப்பட்ட வெள்ளி, வெள்ளிக் காசு\", எனப் பொருள்படும். மேலும் \"ரூபம்\" என்ற பெயர்ச்சொல் \"வடிவம், படிமம்\" என்றும் பொருள் கொள்ளும். \"ரூபா\" என்ற இச்சொல் திராவிட மொழிகளிலிருந்து வந்ததாகவும் அறியப்படுகின்றது.\n\nமுதலாம் மௌரியப் பேரரசர் சந்திரகுப்த மௌரியரின் (கி.மு. 340–290) பிரதமர் சாணக்கியர் எழுதிய பொருளியல் நூல், \"அர்த்த சாத்திரத்தில்\" வெள்ளிக்காசுகள் \"ரூப்யரூபா\" எனப்படுகின்றன; தங்கக்காசுகள் சுவர்ணரூபா என்றும் செப்புக் காசுகள் தாமரரூபா எனவும் ஈயக் காசுகள் சீசரூபா எனவும் குறிக்கப்பட்டுள்ளன. இங்கு ரூபா என்பது வடிவம் என்ற பொருளில் பயன்படுத்தப்பட்டுள்ளது.\n1540 முதல் 1545 வரை ஆண்ட சேர் சா சூரி புதிய குடியியல், படைத்துறை நிர்வாக அமைப்புக்களை உருவாக்கினார்; இவர் 178 தானிய எடையுள்ள வெள்ளிக் காசுகளை தர நிர்ணயம் செய்தார். இவை \"ரூபையா\" எனப்பட்டன. இந்த வெள்ளிக்காசு முகலாயப் பேரரசு, மராட்டிய அரசாட்சியிலும் பிரித்தானிய இந்தியாவிலும் செலாவணியாக இருந்து வந்தது. முதன்முதல் தாள்வடிவ ரூபாயாக 1770 - 1832இல் புழக்கத்திலிருந்த \"பாங்க் ஆஃப் இந்தோசுத்தானையும்\" வாரன் ஹேஸ்டிங்ஸ் நிறுவிய 1773 முதல் 75 வரை இருந்த \"ஜெனரல் பாங்க் ஆஃப் பெங்கால் அன்ட் பீகாரையும்\" 1784 முதல் 1791 வரை இருந்த \"பெங்கால் பாங்க்\" வங்கித்தாள்களை குறிப்பிடலாம்.\n\n19ஆவது நூற்றாண்டின் பெரும்பகுதியிலும் இந்திய ரூபாய் வெள்ளியால் ஆனதாக இருந்தது. உலகப் பொருளாதாரம் தங்கத்தை அடிப்படையாகக் கொண்டிருந்தமையால் இது ரூபாயின் மதிப்பில் பெரும் ஏற்றத்தாழ்வுகளை உண்டாக்கியது. பிரித்தானியர் ஆட்சியிலும் பின்னர் விடுதலை இந்தியாவின் முதல் பத்தாண்டுகளிலும்இந்திய ரூபாய் 16 அணாக்களாகப் பிரிக்கப்பட்டது. ஒவ்வொரு அணாவும் 4 பைசாக்களாகவோ அல்லது 12 பைக்களாகவோ பிரிக்கப்பட்டது. எனவே ஒரு ரூபாய் 16 அணாக்களாகவும், 64 பைசாக்களாகவும் 192 பைக்களாகவும் இருந்தது. 1957இல், தசமமயமாக்கலை அடுத்து ரூபாய் 100 \"புதிய பைசா\"க்களாக (\"நயே பைசா\") பிரிக்கப்பட்டது. புழக்கத்திலிருந்த பைசாக்களிடமிருந்து வேறுபடுத்திக் காட்ட \"புதிய\" என்ற முன்னொட்டு வேண்டியிருந்தது. சில ஆண்டுகளுக்குப் பிறகு \"புதிய\" அல்லது \"நயே\" என்ற முன்னொட்டு விடப்பட்டது.\n\nஇருபதாம் நூற்றாண்டின் துவக்க மற்றும் மத்திய காலங்களில் பிரித்தானியர் இந்தியாவிலிருந்து ஆண்ட பல பகுதிகளில் இந்திய ரூபாய் அலுவல்முறை நாணயமாக இருந்தது; இவற்றில் கிழக்கு ஆபிரிக்கா, அராபியத் தீபகற்பம், பாரசீக வளைகுடா போன்றவை அடங்கும்.\nSection::::துவக்க காலம்.\nகி.மு ஆறாம் நூற்றாண்டிலேயே இந்தியாவில் நாணயங்கள் பயன்படுத்தப்பட்டுள்ளன. மௌரியர் பேரரசில் இது \"ரூப்யரூபா\" என அறியப்பட்டது.\n\nஇடைக்காலங்களில் ஓர் நிரந்தரமான நிதி முறைமை கடைபிடிக்கப்படவில்லை என \"டா டாங்கு சி யு ஜி' பதிந்துள்ளார்'.\n\n1540இல் ஆட்சிக்கு வந்த சேர் சா சூரியே வெள்ளிக் காசுகளை தரநிர்ணயம் செய்தவராக அறியப்படுகின்றார். இவர் வெளியிட்ட வெள்ளிக்காசுகளின் அடிப்படை முகலாயப் பேரரசு, மராட்டிய அரசாட்சியிலும் பிரித்தானிய இந்தியாவிலும் கடை பிடிக்கப்பட்டது.\nSection::::பிரித்தானியர் காலத்தில் நாணயவியல்.\nமேற்கு இந்தியா, தென்னிந்தியா, மற்றும் கிழக்கு மாகாணங்களில் (வங்காளம், கொல்கத்தா) குடியேறிய பிரித்தானியர் உள்ளூர் பண்பாடுகளுக்கேற்ப தனித்தனி நாணயங்களை தங்கள் வணிகத்திற்காக வெளியிட்டனர். \n\nகிழக்கிந்தியக் கம்பனியின் நாணயங்களில் ஒரு பக்கத்தில் இந்துக் கடவுளரைப் பதிப்பித்த கள்ள நாணயங்கள் நிறையக் கிடைக்கின்றன. உண்மையான நாணயங்களில் கிழக்கிந்தியக் கம்பனியின் மரபுச்சின்னங்கள் (coat of arms) மட்டுமே பதிக்கப்பட்டுள்ளன.\n\nவங்காளத்தில் முகலாயர் பாணியிலும் சென்னையில் தென்னிந்தியர் பாணியிலும் நாணயங்கள் உருவாக்கப்பட்டன. மேற்கு இந்தியாவில் முகலாயர் மற்றும் ஆங்கிலேயர் பாணி நாணயங்கள் வெளியாயின. 1717இல் தான் பேரரசர் பரூக்சியார் அனுமதி பெற்று ஆங்கிலேயர் மும்பை நாணயச்சாலையில் முகலாயர் நாணயங்களை பதப்பித்தனர். பிரித்தானிய தங்கக்காசுகள் கரோலினா எனவும் வெள்ளிக் காசுகள் அஞ்செலினா என்றும் செப்புக் காசுகள் கூப்பரூன் எனவும் வெள்ளீயக் காசுகள் டின்னி எனவும் அழைக்கப்பட்டன. 1830களில் ஆங்கிலேயர் இந்தியாவின் முதன்மை அதிகாரமாக விளங்கினர். 1835ஆம் ஆண்டு வெளியான நாணயவியல் சட்டம் இந்தியா முழுமைக்குமான சீரான நாணயவியலை கொணர்ந்தது. இந்தப் புதிய நாணயங்களில் வில்லியம் IV உருவப்பொம்மை ஒரு பக்கத்திலும் மறுபக்கத்தில் நாணயத்தின் மதிப்பு ஆங்கிலத்திலும் பெர்சிய மொழியிலும் பொறிக்கப்பட்டிருந்தன. 1840க்குப் பிறகு வெளியான நாணயங்களில் விக்டோரியா அரசியார் தலைப்படம் இருந்தது. பிரித்தானிய அரசின் முதல் நாணயம் 1862ஆம் ஆண்டில் வெளியானது.\n1911இல் சிம்மாசனம் ஏறிய ஜோர்ஜ் V காலத்து ரூபாய் \"பன்றி ரூபாய்\" என கிண்டலுக்கு உள்ளானது; இந்திய யானை பொறித்த அரசர் சின்னம் தரமற்ற பொறிப்பினால் பன்றி போல காட்சியளித்தமையே இதற்கு காரணம். முஸ்லிம் மக்கள் இதனால் மிகவும் கொதித்தெழுந்தமையால் விரைவாக இந்த நாணயத்தின் வடிவமைப்பை மாற்ற வேண்டியதாயிற்று.\n\nமுதலாம் உலகப்போரின் போது ஏற்பட்ட வெள்ளித் தட்டுப்பாட்டால் ஒரு ரூபாய், இரண்டு ரூபாய் மற்றும் அரை ரூபாய் தாளில் அச்சடிக்கப்பட்டன. சிறு மதிப்புள்ள மற்ற வெள்ளி நாணயங்கள் செப்பு-நிக்கல் கலவையில் பதிப்பிக்கப்பட்டன. இரண்டாம் உலகப்போரும் நாணயங்கள் பதிப்பித்தலில் பல சோதனை முயற்சிகளை ஊக்குவித்தது; சீர்தர ரூபாய்க்கு மாற்றாக \"நான்கிணைய வெள்ளி கலப்புலோகம்\" பயன்படுத்தப்பட்டன. இவை 1940இல் வெளியாயின. 1947இல் இவை தூய நிக்கல் நாணயங்களால் மாற்றப்பட்டன.\n\nவிடுதலைக்குப் பிறகு பிரித்தானிய நாணயங்கள் சிலகாலத்திற்கு புழக்கத்தில் இருந்தன. ஒரு ரூபாய்க்கு 64 பைசாகள் என்றும் 192 பைசாக்கள் என்றும் அதே நாணய முறை கடைபிடிக்கப்பட்டு வந்தது.\n\n15 ஆகத்து 1950இல் \"அணா தொடர்\" வெளியிடப்பட்டது; இதுவே இந்தியக் குடியரசின் முதல் நாணயங்களாகும். அரசரின் படத்திற்கு மாற்றாக அசோகரின் மூன்று சிங்கங்கள் உடைய நாட்டுச் சின்னம் பயன்படுத்தப்பட்டது. ஒரு ரூபாய் நாணயத்தில் தானியக் கதிர் இடம் பெற்றது. நாணயவியல் ரூபாய், அணா, பைசாவாக தொடர்ந்தது. 1955 இந்திய நாணயவியல் (சட்டத்திருத்தம்) சட்டம் இயற்றப்பட்டது. இது ஏப்ரல் 1, 1957இல் செயற்பாட்டிற்கு வந்தது. இது \"தசமமயமாக்கல் தொடர்\" எனப்பட்டது. ரூபாய் 100 பைசாக்களாகப் பிரிக்கப்பட்டது. ஏற்கெனவே பயன்படுத்தப்பட்டு வந்த பைசாவிலிருந்து வேறுபடுத்த இந்த புதிய பைசா \"நயே பைசா\" என அழைக்கப்பட்டது. 1, 2, 5, 10, 20 மற்றும் 50 நயேபைசாக்கள் மதிப்பில் நாணயங்கள் வெளியிடப்பட்டன. அணா தொடர் நாணயங்களும் நயேபைசா தொடர் நாணயங்களும் சில காலத்திற்கு ஒருசேர வழக்கத்தில் இருந்தன. 1968 முதல் புதிய நாணயங்கள் பைசா என்றே அழைக்கப்படலாயிற்று.\n\nஅறுபதுகளில் நிலவிய உயர்ந்த பணவீக்கத்தால் சிறு மதிப்புள்ள நாணயங்கள் அலுமினியத்தில் பதிக்கப்பட்டன; அதுவரை அவை வெங்கலம், நிக்கல்-பித்தளை, செப்பு-நிக்கல், அலுமினியம்-வெண்கலத்தில் பதிப்பிக்கப்பட்டு வந்தன. ஆறுமுகம் கொண்ட 3 பைசாவில் இந்த மாற்றம் முதலில் நிகழ்ந்தது. 1968இல் அறிமுகப்படுத்தப்பட்ட 20 பைசா நாணயம் பரவலாக பயன்படுத்தப்படவில்லை.\n\nபடிப்படியாக, உற்பத்தி செலவு கூடியதால் 1, 2 மற்றும் 3 பைசா நாணயங்கள் 1970களிலிருந்து வெளியிடாமல் போயின. எஃகாலான 10, 25 மற்றும் 50 பைசா நாணயங்கள் 1988இலும் ஒரு ரூபாய் நாணயம் 1992இலும் அறிமுகப்படுத்தப்பட்டன. 1990களில் ரூ 1, ரூ 2, ரூ 5 மதிப்புள்ளவை தாள்களுக்கு மாற்றாக நாணயங்களாக பதிப்பிக்கப்படலாயிற்று.\n\nSection::::மதிப்பின் வரலாறு.\nஇந்திய ரூபாய் 1926 முதல் 1966 வரை பிரித்தானிய இசுடெர்லிங் நாணயத்துடன், 1 GBP = 13.33 INR என்ற நிலையில் பிணைக்கப்பட்டிருந்தது. 1966இல் இது அமெரிக்க டாலருக்கு மாற்றப்பட்டது. அப்போது ஒரு அமெரிக்க டாலருக்கு 7.8 ரூபாய் இணையாக இருந்தது.\n\n"}
{"id": "263327", "url": "https://ta.wikipedia.org/wiki?curid=263327", "title": "பூவிழி வாசலிலே (தொலைக்காட்சித் தொடர்)", "text": "பூவிழி வாசலிலே (தொலைக்காட்சித் தொடர்)\n\nபூவிழி வாசலிலே திங்கள் முதல் சனி வரை இரவு 8:30 மணிக்கு ராஜ் தொலைக்காட்சியில் ஒளிபரப்பாகும் ஒரு தொடராகும். இது உடான் என்ற பெயரில் இந்தியில் ஒளிபரப்பாகும் தொடரின் தமிழ் மொழி மாற்றம் ஆகும். அடிமைத் தொழிலாளர்களை மையமாகக் கொண்டு இத்தொடர் எடுக்கப்பட்டுள்ளது.\n\nSection::::கதைச்சுருக்கம்.\nஆசாத்கஞ்ச் என்ற கிராமத்தில் உள்ள அனைவரும் பணக்கார நிலப்பிரபுவான அண்ணாச்சி கமல் நாராயணனுக்கு அடிமைத் தொழிலாளிகளாக வேலை செய்து வந்தனர். அவர்களின் கையில் அடிமை முத்திரை பதிக்கப்பட்டு இருந்தது. கஸ்தூரி என்ற பெண் கர்ப்பமாக இருந்த போது அவளது அப்பா இறந்துவிடுகிறார். இதனால் அவருக்கு இறுதிச்சடங்கு செய்ய மாதவன் அண்ணாச்சியிடம் பணம் கேட்கின்றனர். பணத்திற்கு பதிலாக கஸ்தூரி வயிற்றில் உள்ள குழந்தையை அடகு வைக்க வேண்டும் என்று அஸ்வினி கூறுகிறார். அவர்களும் அதற்கு ஒப்புக்கொண்டனர். கஸ்தூரிக்கு தேன்மொழி என்ற மகள் பிறந்தாள். \n\nஏழு வருடங்களுக்குப் பிறகு மாதவன் தேன்மொழியை அழைத்துச் சென்று அண்ணாச்சி வீட்டில் அடிமைத் தொழிலாளியாக ஒப்படைக்கிறார். அந்த வீட்டில் தேன்மொழிக்கு பல வீட்டு வேலைகள் கொடுத்து கொடுமைப்படுத்துகின்றனர். மனோகரின் மகன் விஷ்ணு தேன்மொழிக்கு நண்பனாக மாறினான். அவன் உதவியுடன் தேன்மொழி அந்த வீட்டில் இருந்து தப்பித்து விட்டாள். இதையறிந்து கோபமடைந்த அண்ணாச்சி மாதவனை கடத்தச் சொல்கிறார். இதனால் கவலையடைந்த கஸ்தூரி மீண்டும் தேன்மொழியை அண்ணாச்சி வீட்டிற்கு வந்து விட்டுச்செல்கிறார். \n\nஈஷ்வர் ராவத் என்ற ஒருவர் தேன்மொழி தன் அடிமை விலங்கை உடைத்து சிறகடித்துப் பறக்க உதவுகிறார். அவர் தேன்மொழியை தன் சொந்த மகள் போல தன் வீட்டில் தங்க வைத்தார். அவளை பள்ளிக்கும் அனுப்பினார். தேன்மொழி ஓடுவதில் சிறந்தவள் என்று அர்ஜுன் கண்ணா என்ற உடற்பயிற்சி ஆசிரியர் அறிகிறார். அவர் தேன்மொழிக்கு ஓட பயிற்சி கொடுக்கிறார். அதற்பிறகு தேன்மொழி ஓட்டப்பந்தயங்களில் கலந்துகொண்டு வெற்றிபெற்றாள்.\n\nகமல்-அஸ்வினி தம்பதிக்கு பாக்யா என்ற மகள் இருப்பதாகத் தெரியவருகிறது. அவளை கிராமத்து மக்கள் தெய்வமாக நினைத்தனர். இந்த மூடநம்பிக்கையை பயன்படுத்திக் கொண்டு கமல் நாராயண் பணம் சம்பாதித்தான். பிறகு அர்ஜுன்-பாக்யா இருவரும் காதலித்து மணந்து கொண்டனர். அண்ணாச்சியின் திட்டத்தால் ஈஷ்வர் ஒரு வெடிகுண்டு விபத்தில் இறந்துவிடுகிறார்.\n\nSection::::பத்து வருடங்களுக்குப் பிறகு.\nதேன்மொழி ஓட்டப்பந்தய வீராங்கனையாக வளர்ந்து இருந்தார். கண்மணி அண்ணாச்சியன் மகன் சூரஜை காதலித்தாள். தேன்மொழி விஷ்ணுவை காதலித்தாள். திருமண நாளன்று சூரஜ் வேண்டுமென்றே தேன்மொழியை திருமணம் செய்கிறார். விஷ்ணு கண்மணியை மணக்கிறார். இதனால் அனைவரும் அதிர்ச்சி அடைந்தனர். பிறகு காலங்கள் சென்றன. விஷ்ணு கண்மணியை காதலிக்க ஆரம்பித்தார். தேன்மொழி-சூரஜ் தம்பதியரும் காதலிக்க ஆரம்பித்தனர். தற்போது இவர்களின் காதல் கதையாக பூவிழி வாசலிலே தொடர் நகர்ந்து வருகிறது.\n\n\n"}
{"id": "263333", "url": "https://ta.wikipedia.org/wiki?curid=263333", "title": "ஏர்வாடா மத்திய சிறை", "text": "ஏர்வாடா மத்திய சிறை\n\nஏர்வாடா மத்திய சிறை என்னும் சிறைச்சாலை, இந்திய மாநிலமான மகாராஷ்டிராவிலுள்ள புனேயின் ஏர்வாடா பகுதியில் உள்ளது. இது எரவாடா மத்திய சிறை என்ற பெயராலும் அழைக்கப்படுகிறது. இது மகாராஷ்டிராவிலேயே பெரிய சிறையாகும். மோகன்தாசு கரம்சந்த் காந்தி, வினாயக் தாமோதர் சாவர்க்கர் ஆகிய்யோரும் இங்கு அடைக்கப்பட்டனர். \n\nசிறை வளாகம் 512 ஏக்கர் பரப்பளவில் அமைந்துள்ளது. இங்கு 3,600 கைதிகள் உள்ளனர்.\n\nஅண்ணா அசாரே, நடிகரான சஞ்சய் தத் ஆகியோரும் இங்கு அடைக்கப்பட்டிருந்தனர்.\nஇந்த சிறையில் அஜ்மல் கசாப்பிற்கு தூக்கு தண்டனை வழங்கப்பட்டது.\n"}
{"id": "263338", "url": "https://ta.wikipedia.org/wiki?curid=263338", "title": "1607", "text": "1607\n\n1607 (MDCVII) ஒரு திங்கட்கிழமையில் ஆரம்பமான ஒரு கிரிகோரியன் சாதாரண (நெட்டாண்டு அன்று) ஆகும், அல்லது 10-நாட்கள் பின்தங்கிய பழைய ஜூலியன் நாட்காட்டியில் வியாழக்கிழமையில் ஆரம்பமான ஒரு சாதாரண ஆண்டாகும்.\n\n\n"}
{"id": "263339", "url": "https://ta.wikipedia.org/wiki?curid=263339", "title": "வ. சுப்பையா", "text": "வ. சுப்பையா\n\nவ .சுப்பையா பிப்ரவரி மாதம் 7 ஆம் தேதி 1911 ஆம் ஆண்டு பிரெஞ்சிந்தியப் பகுதியான பாண்டிச்சேரியில் பிறந்தார் .இவர் கலவை கல்லூரி உயர்நிலை பள்ளியில் கல்வி கற்றவர் ஆவர்.ஆரம்பகால அரசியல் வாழ்வில் மகாத்மா காந்தியால் ஈர்க்கப்பட்டார் .1933 ஆம் ஆண்டு \"அரிஜன சேவா சங்கம்\" துவக்கினார் .இவர் \"சுதந்திரம்\" என்ற பத்திரிகை நடத்தி வந்தார். இவர் புதுவை ஒன்றிய பிரதேசத்தின் தொழிற்சங்க இயக்கம் உருவாக்கப்பட்டதின் முன்னோடி ஆவர் . இந்திய சுதந்திர போராட்டத்தில் பங்கு ஏற்று இந்திய விடுதலைக்கு பாடுபட்டதிற்காக தாமரை பட்டயம் பெற்ற 97 சுதந்திர போராட்ட வீரர்களில் இவரும் ஒருவர்.\n\nSection::::அரசியல் பணி.\n1935, 36 களில் புதுவைப் பஞ்சாலைகளில் நடைபெற்ற போராட்டங்கள் அனைத்திற்கும் வழிகாட்டியாகவும் உந்துசக்தியாகவும் இருந்து செயலாற்றியுள்ளார்.1936 இல் தொழிற்சங்க உரிமை கோரி மூன்று பஞ்சாலைத் தொழிலாளர்களும் இணைந்து நடத்திய போராட்டத்தை ஒடுக்க 1936 ஜூலை 30 அன்று பிரஞ்சு ஏகாதிபத்யம் ராணுவத்தின் துணையோடு அடக்குமுறையைக் கட்டவிழ்த்துவிட்டது. துப்பாக்கிச் சூட்டில் 12 தொழிலாளர்கள் உயிரிழந்தனர். நூற்றுக் கணக்கானோர் காயமடைந்தனர். இச்சம்பவம் இந்தியா மட்டுமில்லாமல் உலக நாடுகளின் கவனத்தைப் புதுச்சேரியின் பக்கம் திருப்பியது. இப்போராட்டத்தை முன்னின்று நடத்தியவர் வ.சுப்பையா அவர்களே. \nSection::::எட்டு மணி நேரவேலையும் தொழிற்சங்கம் அமைப்பதற்கு உரிமையும்.\nஇப்போராட்டத்தின் விளைவாக 1937 ஏப்ரல் 6 இல் பிரஞ்சு- இந்தியாவிற்கான தொழிற்சங்கச் சட்டம் ஒன்று இயற்றப்பட்டது. அதன்படி தொழிலாளர்களுக்கு நாள் ஒன்றுக்கு 8 மணிநேர வேலையும் தொழிற்சங்கம் அமைக்கும் உரிமையும் வழங்கப்பட்டன. ஆசிய நாடுகளிலேயே 8 மணிநேர வேலை என்பது புதுச்சேரியில்தான் முதன்முதலாக அமுலாக்கப்பட்டது. அத்துடன் தொழிலாளர்களுக்கான கூட்டு ஒப்பந்தம், ஓய்வுக்கால ஊதியம், பெண் ஊழியர்களுக்கும் அவர்கள் குழந்தைகளுக்கும் சமூகப்பயன் அளிக்கும் திட்டங்களும் வரையறுக்கப்பட்டன.\n\n"}
{"id": "263355", "url": "https://ta.wikipedia.org/wiki?curid=263355", "title": "லோகமானிய திலகர் முனையம்", "text": "லோகமானிய திலகர் முனையம்\n\nலோக்மானிய திலக் முனையம், இந்திய நகரமான மும்பையில் உள்ள தொடர்வண்டி முனையம் ஆகும். இது குர்லா என்னும் பகுதியில் அமைந்துள்ளதால், குர்லா முனையம் என்ற பெயராலும் அழைக்கப்படுகிறது. மராட்டியில் லோக்மான்ய டிளக் ட்ர்மினல் என்று அழைப்பர் இது மத்திய ரயில்வேயின் கட்டுப்பாட்டில் இயங்கும். சத்திரபதி சிவாசி தொடருந்து நிலையம், தாதர் தொடருந்து நிலையம், மும்பை சென்ட்ரல், பாந்திரா முனையம் ஆகியவற்றுடன் இதுவும் மும்பையில் உள்ள முனையங்களில் ஒன்றாக உள்ளது.\n\nSection::::தொடர்வண்டிகள்.\nஇங்கு நின்று செல்லும் தொடர்வண்டிகளில் சில\n"}
{"id": "263359", "url": "https://ta.wikipedia.org/wiki?curid=263359", "title": "மாசிபத்திரி", "text": "மாசிபத்திரி\n\nமாசிபத்திரி (மாசிப்பச்சை, \"Artemisia vulgaris\", \"mugwort / common wormwood\") இது ஒரு மூலிகை தாவரமாகும்.\n\nSection::::வளரியல்பு.\nஇது மிதவெப்பமண்டல ஐரோப்பா, ஆசியா, தென் ஆப்பிரிக்கா, அலாஸ்கா ஆகிய இடங்களை தாயகமாகக் கொண்டது.\n\n"}
{"id": "263365", "url": "https://ta.wikipedia.org/wiki?curid=263365", "title": "மும்மெத்தில்சல்போனியம்", "text": "மும்மெத்தில்சல்போனியம்\n\nமும்மெத்தில்சல்போனியம் \"(Trimethylsulfonium)\" என்பது (CH)S என்ற வேதி வாய்ப்பாடு கொண்ட எளிய சல்போனியம் சேர்மமாகும். இது மும்மெத்தில்சல்பானியம் என்றும் ஆக்சிசனேற்ற நிலை(1+) ஆகவுள்ள மும்மெத்தில்கந்தகம் என்றும் அழைக்கப்படுகிறது. இச்சேர்மத்தின் வேதிவாய்ப்பாட்டை (CHS ) என்றும் எழுதுகிறார்கள்.\n\nமும்மெத்தில்சல்போனியத்தின் பல உப்புகள் அறியப்படுகின்றன. \n\n\n"}
{"id": "263367", "url": "https://ta.wikipedia.org/wiki?curid=263367", "title": "பூட்டானின் இங்குல்ட்ரம்", "text": "பூட்டானின் இங்குல்ட்ரம்\n\nஇங்குல்ட்ரம் (\"ngultrum\", ஐ.எசு.ஓ 4217 குறியீடு \"BTN\") (திஃசொங்கா: ) 1974ஆம் ஆண்டு முதல் பூட்டானின் நாணயமாக உள்ளது. இது 100 செட்ரங்களாக பிரிக்கப்பட்டுள்ளது.\nSection::::வரலாறு.\n1974இல் அதுவரை நடப்பிலிருந்த ரூபாய்க்கு மாற்றாக இங்குல்ட்ரம் அறிமுகப்படுத்தப்பட்டது. இங்குல்ட்ரமின் மதிப்பு இந்திய ரூபாய்க்கு இணையாக வைக்கப்பட்டது.\n\nபூட்டான் அரசு தனது பொருளாதாரத்தை வளர்த்தெடுக்க 1960களில் இந்தியா பெரிதும் உதவியது. எனவே இந்திய ரூபாயுடன் பிணைக்கப்பட்டிருந்த நிலையை நீடித்தது. மற்ற நாட்டுப் பணச்சந்தைகளில் இங்குல்ட்ரம் தனியாக விற்கப்படுவதில்லை; இந்திய ரூபாயுடன் மாற்றத்தக்கதாக விளங்குகின்றது.\n\nSection::::காசுகள்.\n1974இல் அலுமினியம் 5, 10 செட்ரங்கள், அலுமினியம்-வெங்கல 20 செர்ட்ரங்கள், செப்பு-நிக்கல் 25 செட்ரங்கள் மற்றும் ஒரு இங்குல்ட்ரம் நாணயங்கள் அறிமுகமாயின. 5 செட்ரம் சதுரமாகவும் 10 செட்ரம் சோழி வடிவிலும் உள்ளன. 1979இல் புதிய 5,10, 25, 50 செட்ரம் நாணயங்களும் 1, 3 இங்குல்ட்ரம் நாணயங்களும் வெளியாயின. தற்போது 5, 10 செட்ரம் நாணயங்கள் வழக்கொழிந்து போயுள்ளன.\n\n"}
{"id": "263374", "url": "https://ta.wikipedia.org/wiki?curid=263374", "title": "தமிழ்த்தாய் கோயில், காஞ்சிபுரம்", "text": "தமிழ்த்தாய் கோயில், காஞ்சிபுரம்\n\nதமிழ்த்தாய் கோயில், காஞ்சிபுரத்தை அடுத்த கூரம் கிராமத்தில் உள்ளது. தமிழ்த்தாய் கோயிலின் கட்டுமான பணிகள் 27 மே 2011 அன்று தொடங்கப்பட்டது. 5 ஏப்ரல் 2014 அன்று திருக்கோயில் கட்டுமானப்பணி முற்றிலும் நிறைவடைந்த நிலையில், தமிழ்த்தாய் சிலை பீடத்தில் நிறுவப்பட்டது. பின்னர் 6 ஏப்ரல் 2014 அன்று குடமுழுக்கு விழா நடைபெற்றது. \n\n"}
{"id": "263375", "url": "https://ta.wikipedia.org/wiki?curid=263375", "title": "1608", "text": "1608\n\n1608 (MDCVIII) ஒரு செவ்வாய்க்கிழமையில் ஆரம்பமான ஒரு கிரிகோரியன் நெட்டாண்டு ஆகும், அல்லது 10-நாட்கள் பின்தங்கிய பழைய ஜூலியன் நாட்காட்டியில் வெள்ளிக்கிழமையில் ஆரம்பமான ஒரு நெட்டாண்டாகும்.\n\n\n"}
{"id": "263376", "url": "https://ta.wikipedia.org/wiki?curid=263376", "title": "அறுவடை நிலா", "text": "அறுவடை நிலா\n\nஅறுவடை நிலா அல்லது குருதி நிலா, பண்டையக் காலத்தில் இந்த முழு நிலா வெளிச்சத்தை நம்பியே விவசாயிகள் அறுவடையைத் தொடங்கினார்கள் என்பதால், இந்த முழு சந்திரனை அறுவடை நிலா என்றனர். செப்டம்பர் 2015 இறுதியில் பவுர்ணமி அன்று சந்திரன் பூமிக்கு அருகே மிக வெளிச்சத்துடன் தோன்றியது. சாதாரண நிலாவை விட அறுவடை நிலா 30% கூடுதல் வெளிச்சம் கொண்டிருக்கும். 27 செப்டம்பர் 2015 அன்று பவுர்ணமியாகும். அதே நேரத்தில் சந்திர கிரகணமும் ஏற்பட்டது. பூமிக்கு அருகே தெரியும் முழு நிலவு கிரகணத்துக்குட்படுவதால் அது குருதி நிறத்தில் சிவப்பாக தோன்றும். அதையே இரத்த நிலா என்பர். \n\nஇரத்த நிலா காட்சி 27 செப்டம்பர் 2015 இரவு தோன்றியது. இதனை அமெரிக்கா, ஆப்பிரிக்கா மற்றும் ஐரோப்பிய கண்டஙகளில் சாதாரணமாகப் பார்க்க முடிந்தது. இந்தியா, இலங்கை, சிங்கப்பூர், மலேசியா போன்ற நாட்டவர்கள், இந்திய நேரப்படி திங்கட் கிழமை அதிகாலை 5.40 மணி முதல் சூரியன் உதிக்கும்வரை இந்த நிகழ்வை நாசா இணையதளம் மூலம் காண முடிந்தது.\n\n"}
{"id": "263379", "url": "https://ta.wikipedia.org/wiki?curid=263379", "title": "ஜேம்சுடவுன், வர்ஜீனியா", "text": "ஜேம்சுடவுன், வர்ஜீனியா\n\nஜேம்சுடவுன் (\"Jamestown\") என்பது அமெரிக்காக்களில் இடம்பெற்ற ஆங்கிலேயர்களின் முதலாவது நிரந்தரமான குடியிருப்பு ஆகும். வில்லியம் கெல்சோவின் கூற்றுப்படி, ஜேம்சுடவுன் \"பிரித்தானியப் பேரரசு ஆரம்பமான இடம்... இதுவே பிரித்தானியப் பேரரசின் முதலாவது குடியேற்றம்.\" இலண்டன் வர்ஜீனியா கம்பனியினால் 'ஜேம்சு கோட்டை' (\"James Fort\") என்ற பெயரில் (பழைய நாட்காட்டியில்) 1607 மே 4 அன்று, (புதிய நாட்காட்டி, 1607 மே 14) நிறுவபட்டது.. இது நிரந்தரமான குடியேற்றமாக அறிவிக்கப்பட்டது. 1610 இல் சிறிது காலம் கைவிடப்பட்ட நிலையில் இருந்தது. ஜேம்சுடவுன் இக்குடியேற்ற நாட்டின் தலைநகராக 1616 முதல் 1699 வரை 83 ஆண்டுகள் வரை இருந்து வந்தது.\n\nஜேம்சுடவுனின் பழங்குடியினர் ஆரம்பத்தில் குடியேறிகளை வரவேற்று அவர்களுக்கு தேவையான உதவிகளை செய்தனர். ஆனாலும், மூன்று ஆண்டுகளுக்குள் இரு பகுதிகளுக்கும் இடையே கசப்புணர்வு ஏற்பட்டு, மோதல்கள் இடம்பெறலாயின. குறிப்பாக பசுப்பாகெக் மக்கள் 1611 ஆம் ஆண்டளவில் முற்றாகவே அழிக்கப்பட்டனர். அத்துடன், நோய், பஞ்சம் போன்றவற்றால் 80% குடியேறிகள் 1609-10 காலப்பகுதியில் இறந்தனர்.\n\n1608ஆம் ஆண்டில் வர்ஜீனியா கம்பனி இரண்டாவது தடவையாக கப்பல் ஒன்றை அனுப்பியது. இம்முறை போலந்து, மற்றும் செருமனியைச் சேர்ந்த எட்டுப் பேர் குடியேறிகளாக வந்தனர். இவர்களின் உதவியுடன் அங்கு ஒரு சிறிய கண்ணாடித் தொழிற்சாலை ஆரம்பிக்கப்பட்டது. ஆனாலும், செருமானியர்களும், வேறும் சிலரும் தமது ஆயுதங்களுடனும்ம் மற்றும் பொருட்களுடனும் பவுகாட்டன் என்ற உள்ளூர் இந்தியர்களுடன் இணைந்தனர். இந்த இரண்டாவது கப்பலில் முடற்தடவையாக இரண்டு ஐரோப்பியப் பெண்களும் வந்தனர். 1619 ஆம் ஆண்டில், ஆண்கள், பெண்கள் குழந்தைகள் என ஏறத்தாழ 50 ஆப்பிரிக்கர்கள் போர்த்துக்கீசக் கப்பல் ஒன்றில் அடிமைகளாக வந்தவர்கள் மேற்கிந்தியத் தீவுகளில் சிறைப்பிடிக்கப்பட்டு ஜேம்சுடவுனிற்குக் கொண்டு வரப்பட்டனர். ஆரம்பத்தில் இவர்கள் ஒப்பந்தக் கூலிகளாக புகையிலை வேளாண்மையில் ஈடுபடுத்தப்பட்டனர்.\n\nஇலண்டன் கம்பனியில் இரண்டாவது குடியேற்றத் திட்டமான பெர்முடா ஆங்கிலேயரின் புதிய உலகத்தின் மிகப் பழமையான \"நகரம்\" எனப் பெயர் பெற்றது. 1612 ஆம் ஆண்டில் பெர்முடாவின் சென் ஜோர்ஜசு நகரம் அதிகாரபூர்வமாக புதிய இலண்டன் என அழைக்கப்பட்டது. அதேவேளையில், வர்ஜீனியாவின் ஜேம்சு கோட்டை 1619 ஆம் ஆண்டிலேயே ஜேம்சுடவுனாகப் பெயர் மாற்றம் பெற்றது. 1676 ஆம் ஆண்டில் இடம்பெற்ற ஒகிளர்ச்சியின் போது இந்நகரம் தீயிட்டுக் கொளுத்தப்பட்டு, சிறிது காலத்திலேயே மீளப் புனரமைக்கப்பட்டது. 1699 இல் இதன் தலைநகரம் வர்ஜீனியாவின் இன்றைய வில்லியம்சுபர்க் நகருக்கு மாற்றப்பட்டது. இதனை அடுத்து ஜேம்சுடவுனின் குடியேற்றத்திட்டம் அழிக்கப்பட்டு, இன்று அப்பகுதி ஒரு தொல்பொருட்காட்சியகமாகப் பேணப்படுகிறது.\n\nSection::::மேற்கோள்கள்.\nஉரிப்பு:\n\n"}
{"id": "263385", "url": "https://ta.wikipedia.org/wiki?curid=263385", "title": "ஒசாமு தெசூகா", "text": "ஒசாமு தெசூகா\n"}
{"id": "263392", "url": "https://ta.wikipedia.org/wiki?curid=263392", "title": "முத்து எங்கள் சொத்து", "text": "முத்து எங்கள் சொத்து\n\nமுத்து எங்கள் சொத்து 1983ஆம் ஆண்டில் ஜி. ஆர். ரங்கராஜன் இயக்கத்தில் வெளியான ஒரு இந்தியத் தமிழ்த் திரைப்படமாகும். இப்படத்தில் பிரபு, ராதா ஆகியோர் முக்கிய கதாபாத்திரங்களில் நடித்திருந்தனர். இத்திரைப்படத்திற்கு இளையராஜா இசையமைத்திருந்தார்.\n\n"}
{"id": "263394", "url": "https://ta.wikipedia.org/wiki?curid=263394", "title": "நிறங்களின் பட்டியல்", "text": "நிறங்களின் பட்டியல்\n\nநிறங்களின் பட்டியல் (\"List of colours\") இங்கே தரப்படுகின்றது. இப்பட்டியலில் நிறங்களும் அவற்றின் பெயர்களும் தரப்பட்டுள்ளன.\n\nSection::::நிறங்களின் பட்டியல்.\n \n"}
{"id": "263400", "url": "https://ta.wikipedia.org/wiki?curid=263400", "title": "செப்டம்பர் 2015 சந்திர கிரகணம்", "text": "செப்டம்பர் 2015 சந்திர கிரகணம்\n\nசெப்டம்பர் 2015 நிலவு மறைப்பு என்பது 2015 ஆம் ஆண்டு செப்டம்பர் மாதத்தின் 27ஆம் 28ஆம் திகதிகளில் நடைபெற்ற நிலவு மறைப்பு ஆகும். இது வட மற்றும் தென் அமெரிக்கக் கண்டங்களில் செப்டம்பர் 27ஆம் நாள் ஞாயிற்றுக்கிழமை மாலை வானில் தென்பட்டது. ஐரோப்பா, ஆபிரிக்கா மற்றும்மத்திய கிழக்கு நாடுகளில் செப்டம்பர் 28 ஆம் நாள் அதிகாலை தென்பட்டது. 2014-2015 காலத்தின் நிலவு மறைப்பு நாற்தொடர்களில் இந்த நிலவு மறைப்பே இறுதியானது ஆகும்.\n\nபுவியிலிருந்து நெருக்கமான அணுக்கத்திற்கு மிக அருகில் இருந்தமையால், இக்கிரகணத்தின் மத்தியில் நிலவானது இயல்பான அளவைவிடப் பெரியதாகக் காணப்பட்டது. இது பெருமுழுநிலவு என அழைக்கப்படுகிறது. வடகிழக்கு பிரேசிலின் கரைக்குச் சற்றே அப்பால், தலைக்கு நேர்மேலாகக் காணப்பட்ட நிலவின் கோண விட்டம் 34' ஐவிடப் பெரியதாக இருந்தது.\nSection::::புலப்படுதன்மை.\nஇந்த நிலவு மறைப்பு வட அமெரிக்கா, தென் அமெரிக்கா, ஐரோப்பா, ஆபிரிக்கா மற்றும்மத்திய கிழக்கு நாடுகளில் புலப்பட்டது.\n"}
{"id": "263404", "url": "https://ta.wikipedia.org/wiki?curid=263404", "title": "வெள்ளை ரோஜா (திரைப்படம்)", "text": "வெள்ளை ரோஜா (திரைப்படம்)\n\nவெள்ளை ரோஜா ஏ. ஜெகந்நாதன் இயக்கத்தில் 1983ஆம் ஆண்டில் வெளியான ஒரு இந்தியத் தமிழ்த் திரைப்படமாகும். வி. விசுவநாதன் தயாரித்த இத்திரைப்படத்தில் சிவாஜி கணேசன், அம்பிகா, பிரபு, ராதா ஆகியோர் முக்கிய கதாபாத்திரங்களில் நடித்திருந்தனர். இப்படத்திற்கு இளையராஜா இசையமைத்திருந்தார். இத்திரைப்படம், 1982இல் மலையாளத்தில் வெளியான \"போஸ்ட்மார்டம்\" திரைப்படத்தின் மறுஆக்கமாகும்.\n"}
{"id": "263410", "url": "https://ta.wikipedia.org/wiki?curid=263410", "title": "அழும் பெண்", "text": "அழும் பெண்\n\nஅழும் பெண் (The Weeping Woman) என்பது, பெயர்பெற்ற ஓவியரான பாப்லோ பிக்காசோ வரைந்த ஒரு நெய்யோவியம் ஆகும். 60 X 49 சமீ (23 ⅝ х 19 ¼ அங்) அளவு கொண்ட இது பிரான்சில் 1937ம் ஆண்டு வரையப்பட்டது. இந்த விடயம் தொடர்பில் பிக்காசோ மிகுந்த ஆர்வம் கொண்டிருந்ததோடு அந்த ஆண்டில் இதே விடயத்தைப் பல தடவைகள் வரைந்தார். இத்தொகுதியில் இறுதியானதும், விரிவானதும் இந்த ஓவியம் ஆகும். இது 1987 இலிருந்து இலண்டனிலுள்ள டேட் நிறுவனத்தில் சேகரிப்பில் இருந்து வருகிறது. \n\nSection::::குவெர்னிக்காவின் தொடர்ச்சி.\nஅழும் பெண் தொடர் ஓவியங்கள் பிக்காசோவின் மிகவும் புகழ் பெற்ற ஓவியமான குவெர்னிக்காவில் காட்டப்பட்ட துன்பியலின் கருப்பொருட் தொடர்ச்சி ஆகும். அழும் பெண்ணின் உருவத்தில் கருத்தைச் செலுத்தியதன் மூலம், பிக்காசோ, எசுப்பானிய உள்நாட்டு யுத்தத்தின் விளைவுகளில் நேரடியாகக் கவனம் செலுத்தாமல், துன்பப்படுவதன் பொதுவான தோற்றத்தைக் கவனத்தில் எடுத்துள்ளார். \n\nஇவ்வோவியத் தொடருக்கான மாதிரியாக இருந்தவர் டோரா மார் என்பவர். பிக்காசோ இவரை 1936ல் சந்தித்தபோது இவர் தொழில்முறை ஒளிப்படப்பிடிப்பாளராக இருந்தார். 1937ல் பிக்காசோ குவெர்னிக்காவை வரைந்தபோது அதன் தொடர்ச்சியான கட்டங்களை ஒளிப்படம் எடுக்க இவர் மட்டுமே அனுமதிக்கப்பட்டார்.\n"}
{"id": "263430", "url": "https://ta.wikipedia.org/wiki?curid=263430", "title": "கிரேட் ஈஸ்டெர்ன் ஹோட்டல்", "text": "கிரேட் ஈஸ்டெர்ன் ஹோட்டல்\n\nகிரேட் ஈஸ்டெர்ன் ஹோட்டல், அலுவலக ரீதியில் லலித் கிரேட் ஈஸ்டெர்ன் ஹோட்டல் என்றும் அழைக்கப்படுவதுண்டு. கொல்கத்தாவில் அமைந்துள்ள இந்த கட்டிடம், (முன்பு கல்கத்தா) ஒரு சகாப்தம் போன்றது. இந்த ஹோட்டல் 1840 அல்லது 1841 ஆம் ஆண்டில் நிறுவப்பட்டது. அச்சமயம் இந்தியாவில் முக்கிய நகரமாக இருந்த, கொல்கத்தாவினைஆங்கிலேயர்கள் ஆட்சி செய்துகொண்டிருந்தனர். இந்தப் பகுதி முழுவதும் செழுமை மிகுந்து காணப்பட்ட காலத்தில், “கிழக்குப் பகுதியின் ஆபரணம்” எனவும் அழைக்கப்பட்டதுண்டு. முக்கிய பிரமுகர்கள் இந்த கிரேட் ஈஸ்டெர்ன் ஹோட்டலில் தங்கியதுண்டு. 1947 ஆம் ஆண்டில், இந்த ஹோட்டல் தனது வணிகச் சேவையினைத் தொடங்கினாலும், மேற்கு வங்கத்தில் இருந்த நக்சலைட் பிரச்சினைகளால் போதுமான அளவு வரவேற்பு கிடைக்கவில்லை. அதன்பின்னர் அந்த மாநில அரசு ஹோட்டலின் மேலாண்மையினை கையாளத் தொடங்கியது. 2005 ஆம் ஆண்டில், ஹோட்டல் ஒரு தனியார் நிறுவனத்திற்கு விற்கப்பட்டு, சீரமைப்பு செய்யப்பட்டு, நவம்பர் 2013 ஆம் ஆண்டில் ஹோட்டல் திறக்கப்பட்டது.\n\nSection::::வரலாறு.\nஆங்கிலேய அரசு கொல்கத்தாவிற்கு புதுமையான ஹோட்டலினைக் கொண்டுவந்தது. அதற்கு முன்பு அமைந்த பழமையான ஹோட்டல் ஜான் ஸ்பென்ஸெஸ் ஹோட்டலாகும். மக்களுக்காக 1830 ஆம் ஆண்டுதான் ஆசியாவிலேயே முதல் ஹோட்டலாக ஸ்பென்ஸெஸ் ஹோட்டல் திறக்கப்பட்டது. அதன் பின்னர் 1840 அல்லது 1841 ஆம் ஆண்டு டேவிட் வில்சன் என்பவரால் கிரேட் ஈஸ்டெர்ன் ஹோட்டல் நிறுவப்பட்டது. \n\nSection::::இருப்பிடம்.\nபழைய கோர்ட் இல்லத்தின் தெருவில் அமைந்துள்ள இந்த ஹோட்டல், எழுத்தாளர் கட்டிடத்திற்கும் (தோராயமாக 3 கிலோ மீட்டர்), சட்டமன்ற இல்லத்திற்கும் அருகாமையில் அமைந்துள்ளது. \n\nSection::::போக்குவரத்து வசதிகள்.\nகிரேட் ஈஸ்டெர்ன் ஹோட்டலில் இருந்து அருகில் அமைந்துள்ள போக்குவரத்து வசதிகள் பின்வருமாறு:\n\n\nSection::::சீரமைப்பு.\nஇந்த ஹோட்டல் பல ஆண்டுகளாக மூடியே இருந்தது. பின்னர் நீண்டகால சீரமைப்பு பணிகள் நடைபெற்று, நவம்பர் 19, 2013 இல் லலித் கிரேட் ஈஸ்டெர்ன் ஹோட்டல் என்ற பெயருடன் பாதியளவு திறக்கப்பட்டது. ஹோட்டலாக அமைந்த கட்டிடம் பாரம்பரியம் மிக்க கட்டிடங்களுள் ஒன்றாகக் கருதப்பட்டது. இதனால் அதன் சீரமைப்பு பணிகளில் முகப்புப் பகுதியின் தோற்றம் மற்றும் மாபெரும் மாடிப்படிக்கட்டு போன்றவற்றில் அதிகக் கவனம் செலுத்தப்பட்டது. ஹோட்டலின் பகுதிகளை ஹெரிடேஜ் - 1, ஹெரிடேஜ் - 2 மற்றும் புதிய கட்டிடம் என்று மூன்று முக்கிய பகுதிகளாக பிரித்தனர். \n\nSection::::கிரேட் ஈஸ்டெர்ன் ஹோட்டல் வசதிகள்.\nSection::::அடிப்படை வசதிகள்.\nகம்பியில்லா இணையச் சேவை, பார், 24 மணிநேர உள்நுழைதல், காஃபி, இணையம், நீச்சல் குளம், வணிக மையம், அறைச் சேவை, உடற்பயிற்சி செய்யுமிடம் போன்றவை இங்கு அளிக்கப்படும் அடிப்படை வசதிகள் ஆகும்.\n\nSection::::உணவு மற்றும் குடிபானங்கள்.\nகுளிரூட்டப்பட்ட அறை, உயர்தூக்கி, மாற்றுத் திறனாளிகளுக்கான வசதிகள், புகைப்பிடிக்கக் கூடாத அறைகள், தொடர்ச்சியாக சேர்க்கப்பட்ட அறைகள், கதவு திறந்துவிடுபவர், விரைவாக பதிவிடுதல் மற்றும் வெளியேறுதல், பெண்களுக்கான பயணி அறை, அறைச் சேவை, கட்டணத்துடன் கூடிய இணையச் சேவை, விருந்தளிக்கும் வசதி மற்றும் அழைக்கக்கூடிய வகையில் மருத்துவ வசதி போன்றவை இங்கு அளிக்கப்படும் வசதிகள் ஆகும்.\n\nSection::::வணிகச் சேவைகள்.\nகுளிரூட்டப்பட்ட அறை, உயர்தூக்கி, மாற்றுத் திறனாளிகளுக்கான வசதிகள், புகைப்பிடிக்கக் கூடாத அறைகள், தொடர்ச்சியாக சேர்க்கப்பட்ட அறைகள், கதவு திறந்துவிடுபவர், விரைவாக பதிவிடுதல் மற்றும் வெளியேறுதல், பெண்களுக்கான பயணி அறை, அறைச் சேவை, கட்டணத்துடன் கூடிய இணையச் சேவை, விருந்தளிக்கும் வசதி மற்றும் அழைக்கக்கூடிய வகையில் மருத்துவ வசதி போன்றவை இங்கு அளிக்கப்படும் வசதிகள் ஆகும்.\n\nSection::::மறு உருவாக்கம்.\nகுளிரூட்டப்பட்ட அறை, உயர்தூக்கி, மாற்றுத் திறனாளிகளுக்கான வசதிகள், புகைப்பிடிக்கக் கூடாத அறைகள், தொடர்ச்சியாக சேர்க்கப்பட்ட அறைகள், கதவு திறந்துவிடுபவர், விரைவாக பதிவிடுதல் மற்றும் வெளியேறுதல், பெண்களுக்கான பயணி அறை, அறைச் சேவை, கட்டணத்துடன் கூடிய இணையச் சேவை, விருந்தளிக்கும் வசதி மற்றும் அழைக்கக்கூடிய வகையில் மருத்துவ வசதி போன்றவை இங்கு அளிக்கப்படும் வசதிகள் ஆகும்.\n\nSection::::பயணச் சேவைகள்.\nகுளிரூட்டப்பட்ட அறை, உயர்தூக்கி, மாற்றுத் திறனாளிகளுக்கான வசதிகள், புகைப்பிடிக்கக் கூடாத அறைகள், தொடர்ச்சியாக சேர்க்கப்பட்ட அறைகள், கதவு திறந்துவிடுபவர், விரைவாக பதிவிடுதல் மற்றும் வெளியேறுதல், பெண்களுக்கான பயணி அறை, அறைச் சேவை, கட்டணத்துடன் கூடிய இணையச் சேவை, விருந்தளிக்கும் வசதி மற்றும் அழைக்கக்கூடிய வகையில் மருத்துவ வசதி போன்றவை இங்கு அளிக்கப்படும் வசதிகள் ஆகும்.\n\nSection::::தனிப்பட்ட சேவைகள்.\nகுளிரூட்டப்பட்ட அறை, உயர்தூக்கி, மாற்றுத் திறனாளிகளுக்கான வசதிகள், புகைப்பிடிக்கக் கூடாத அறைகள், தொடர்ச்சியாக சேர்க்கப்பட்ட அறைகள், கதவு திறந்துவிடுபவர், விரைவாக பதிவிடுதல் மற்றும் வெளியேறுதல், பெண்களுக்கான பயணி அறை, அறைச் சேவை, கட்டணத்துடன் கூடிய இணையச் சேவை, விருந்தளிக்கும் வசதி மற்றும் அழைக்கக்கூடிய வகையில் மருத்துவ வசதி போன்றவை இங்கு அளிக்கப்படும் வசதிகள் ஆகும்.\n\nSection::::இதர வசதிகள்.\nகுளிரூட்டப்பட்ட அறை, உயர்தூக்கி, மாற்றுத் திறனாளிகளுக்கான வசதிகள், புகைப்பிடிக்கக் கூடாத அறைகள், தொடர்ச்சியாக சேர்க்கப்பட்ட அறைகள், கதவு திறந்துவிடுபவர், விரைவாக பதிவிடுதல் மற்றும் வெளியேறுதல், பெண்களுக்கான பயணி அறை, அறைச் சேவை, கட்டணத்துடன் கூடிய இணையச் சேவை, விருந்தளிக்கும் வசதி மற்றும் அழைக்கக்கூடிய வகையில் மருத்துவ வசதி போன்றவை இங்கு அளிக்கப்படும் வசதிகள் ஆகும்.\n\nSection::::ஹோட்டல் வசதிகள்.\nகுளிரூட்டப்பட்ட அறை, உயர்தூக்கி, மாற்றுத் திறனாளிகளுக்கான வசதிகள், புகைப்பிடிக்கக் கூடாத அறைகள், தொடர்ச்சியாக சேர்க்கப்பட்ட அறைகள், கதவு திறந்துவிடுபவர், விரைவாக பதிவிடுதல் மற்றும் வெளியேறுதல், பெண்களுக்கான பயணி அறை, அறைச் சேவை, கட்டணத்துடன் கூடிய இணையச் சேவை, விருந்தளிக்கும் வசதி மற்றும் அழைக்கக்கூடிய வகையில் மருத்துவ வசதி போன்றவை இங்கு அளிக்கப்படும் வசதிகள் ஆகும்.\n"}
{"id": "263435", "url": "https://ta.wikipedia.org/wiki?curid=263435", "title": "நேபாள ரூபாய்", "text": "நேபாள ரூபாய்\n\nரூபாய் (\"rupee\",) நேபாள நாட்டின் அலுவல்முறை நாணயம் ஆகும். தற்போதைய ரூபாய்க்கு தரப்பட்டுள்ள ஐ.எசு.ஓ 4217 குறியீடு \"NPR\" ஆகும். இது பொதுவாக ₨எனக் குறிக்கப்படுகின்றது. இது 100 \"பைசா\"க்களாக பிரிக்கப்பட்டுள்ளது. இதனை நேபாள இராசுட்டிர வங்கி வெளியிடுகின்றது. நேபாள ரூபாய் இந்திய ரூபாயுடன் பிணைக்கப்பட்டுள்ளது.\nSection::::வரலாறு.\nநேபாள ரூபாய் 1932இல் அறிமுகப்படுத்தப்பட்டது. இதற்கு முன்னதாக வெள்ளியாலான மொகர் வழக்கத்தில் இருந்தது. இரண்டு மொகருக்கு ஒரு ரூபாய் என்ற மாற்றுவீதத்தில் புதிய ரூபாய் வெளியிடப்பட்டது. எனவே நேபாள மக்கள் ரூபாயை \"மொகுரு\" என நேபாளியில் குறிப்பிடுகின்றனர். இதன் மதிப்பு 1993இல் இந்திய ரூபாயுடன் ஒரு இந்திய ரூபாய்க்கு 1.6 நேபாள ரூபாய்கள் என்ற மாற்று விகிதத்தில் பிணைக்கப்பட்டது. \n\n"}
{"id": "263438", "url": "https://ta.wikipedia.org/wiki?curid=263438", "title": "எல்ஜின் ஹோட்டல்", "text": "எல்ஜின் ஹோட்டல்\n\nஎல்ஜின் ஹோட்டல், முன்பு புதிய எல்ஜின் என்றும் அழைக்கப்படுவதுண்டு. இந்த ஹோட்டல் 1887 ஆம் ஆண்டு காலகட்டத்தில் கட்டப்பட்டது. கட்டப்பட்ட ஆரம்பத்தில், கூச் பெஹர் பகுதியின் மகாராஜாவின் கோடைக்கால வசிப்பிடப் பகுதியாக இந்த ஹோட்டல் இருந்து வந்துள்ளது. இமயமலைப் பகுதியின் அருகில், டார்ஜிலிங்கில் அமைந்துள்ள இந்த ஹோட்டல் ஒரு பாரம்பரியமிக்க ஹோட்டலாக கருதப்படுகிறது.\n\nSection::::இருப்பிடம்.\nஎல்ஜின் ஹோட்டல் டார்ஜிலிங்க் நகரத்தில் எச். டி சாலையில் அமைந்துள்ளது. வங்காளத்தின் இயற்கை மற்றும் வரலாற்று அருங்காட்சியகம் (50 மீட்டர்), பத்மஜா நாயுடு இமாலயன் விலங்கியல் பூங்கா (4.5 கிலோ மீட்டர்), சித்தரஞ்சன் தாஸ் நினைவக டென்சிங்க் பாறை (3 கிலோ மீட்டர்), புத்துயிர் கலை அருங்காட்சியகம் (1.5 கிலோ மீட்டர்) மற்றும் புலி மலை (12.3 கிலோ மீட்டர்) போன்ற பார்த்து ரசிப்பதற்குரிய அநேக இடங்கள் எல்ஜின் ஹோட்டலில் இருந்து மிக அருகில் அமைந்துள்ளன.\n\nSection::::போக்குவரத்து வசதிகள்.\nஎல்ஜின் ஹோட்டலில் இருந்து அருகில் அமைந்துள்ள போக்குவரத்து வசதிகள் பின்வருமாறு:\n\n\nSection::::வரலாறு.\n1887 ஆம் ஆண்டு காலகட்டத்தில் கட்டப்பட்ட ஹோட்டல் என்பதால் அதனை புதுப்பித்து அதன் பழைய பெருமைகள் மங்காவண்ணம் உருவாக்கியுள்ளனர். பர்மா தேக்கினால் செய்யப்பட்ட மரப்பொருட்களும், கருவாலி மரத்தின் பொருட்களால் செய்யப்பட்ட தரைக்கான பலகைகளும் ஹோட்டலுக்கு மென்மேலும் அழகு சேர்க்கின்றன. ராயல் மேனர் ஹவுஸ் கட்டிடக் கலையின் அடிப்படையில் இந்த ஹோட்டல் கட்டப்பட்டது. பின்னர் கௌரே டௌக்ளஸ் அவர்களின் செதுக்கல்களால் ஹோட்டலின் பாரம்பரியம் மற்றும் பெருமைகள் மீளக்கொணரப்பட்டது. \n\nஇந்த ஹோட்டலில் தங்கிய பிரபலமானவர்கள் மற்றும் முக்கியப் பிரமுகர்கள் பின்வருமாறு: அமெரிக்க தூதர், பால்டன் தோன்டப் நாம்க்யால், சிக்கிம் முதல் டொமினிக் லிபியர்ரே வரையிலான இளவரசர் மற்றும் மார்க் டல்லி. இந்த ஹோட்டலின் வரலாற்றில், அதன் முதல் உரிமையாளரான கூச் பெஹரின் மகாராஜா மற்றும் 1950 ஆம் ஆண்டில் ஹோட்டலை வாங்கிய நான்சி ஓக்லே ஆகியோர் மிக முக்கியமானவர்கள் ஆவர். \n\nSection::::ஹோட்டலின் அம்சங்கள்.\nடார்ஜிலிங்க் பகுதிகள் அமைந்துள்ள பிரபலமான ஷாப்பிங்க் மால் மற்றும் ராஜ் பவன் (ஆளுநரின் இல்லம்) ஆகியவற்றிற்கு மிக அருகில் எல்ஜின் ஹோட்டல் அமைந்துள்ளது. நன்கு அமைக்கப்பட்ட நூலகம், விளையாட்டு அறை மற்றும் குழந்தைகள் செயல்பாட்டு மையம் ஆகியவை இங்குள்ள கூடுதல் சிறப்பம்சங்களாகும்.\n\nபிரகாசமான ஒளிக்கதிர்களுடன் கூடிய சாப்பாட்டு விருப்பங்கள், மாநாட்டு அறை, வணிக மையம் மற்றும் ஸ்பா போன்ற ஏராளமான வசதிகளை எல்ஜின் ஹோட்டல் கொண்டுள்ளது. பூங்காவில் அமைந்த கசேபோ, வித்தியாசமான அமைப்புகளைக் கொண்ட பல்வேறு உணவுகள் மற்றும் குளிர்பானங்களைக் கொண்ட உணவகம் இங்குள்ளது. மிகப்பெரிய உணவருந்தும் அறையில் ஐரோப்பிய மற்றும் ஆசிய உணவுகள் இடம்பெற்றுள்ளன. நாட்பொழுதில் எப்போது வேண்டுமானாலும் அழைக்கும் வசதி கொண்ட அறை உணவுச் சேவையின் மூலம், வரும் விருந்தினர்களை எப்போது வேண்டுமானாலும் உபசரிக்க இயலும். சிகிச்சையுடன் கூடிய ஸ்பா உடலுக்குப் புத்துணர்ச்சியினை அளிக்கும். மேல்நிலை புரொஜெக்டர், எல்சிடி புரொஜெக்டர், ஸ்லைடு புரொஜெக்டர், பானா பலகை, மேசை ஒலிப்பெருக்கி, இசை அமைப்பு, மடிக்கணினி மற்றும் கம்பியில்லா ஒலிபெருக்கி போன்றவை மாநாட்டு அறையில் கூடுதல் வசதிகளாக வழங்கப்படுகின்றன. குழந்தைகள் வேடிக்கைகளில் ஈடுபடுவதற்கான விளையாட்டு மையமும் இங்குள்ளது.\n\nSection::::எல்ஜின் ஹோட்டல் வசதிகள்.\nSection::::ஹோட்டல் வசதிகள்.\nகுளிரூட்டப்பட்ட அறை, உயர்தூக்கி, கதவு திறந்துவிடுபவர், துப்புரவாளர்கள், விருந்தளிக்கும் வசதி மற்றும் அழைக்கக்கூடிய வகையில் மருத்துவ வசதி போன்றவை இங்கு அளிக்கப்படும் வசதிகள் ஆகும்.\n\nSection::::விருதுகள்.\n“சிறப்புத்தன்மைக்கான சான்றிதழ் விருது 2012” டிரிப்அட்வைசர் நிறுவனத்தினால் வழங்கப்பட்டது.\n"}
{"id": "263440", "url": "https://ta.wikipedia.org/wiki?curid=263440", "title": "திருப்படைக் கோவில்", "text": "திருப்படைக் கோவில்\n\nதிருப்படைக் கோவில் என்பது, கிழக்கிலங்கையின் மட்டக்களப்புத் தேசத்தை ஆண்ட சிற்றரசர்களாலும் கண்டி மன்னர்களாலும் புரக்கப்பட்ட சைவக் கோவில்கள் ஆகும். பண்டைய மன்னர்களின் மானியமும் மதிப்பும் சீர்வரிசைகளும் பெற்ற, மட்டக்களப்பின் பழைமைவாய்ந்த ஆலயங்களே இப்பெயர் கொண்டு அழைக்கப்பட்டன. இவற்றின் எண்ணிக்கை மூன்று என்றும் ஆறு என்றும் ஏழு என்றும் பலவிதமாகச் சொல்லப்படுகின்றது. \nSection::::பெயர்க்காரணம்.\nபொதுவாகக் கூறப்படும் ஏழு திருப்படைக்கோவில்களில், தான்தோன்றீச்சரம் தவிர்ந்த ஆறும், முருகன் கோவில்களாகும். எனவே, இது தமிழக ஆறு படைவீடுகளை ஒத்த ஈழத்து வழக்காகக் கொள்ளப்படுகின்றது. இங்கு \"படை\"\nஎன்பது, படைவீட்டைக் குறிக்காமல், முருகனின் படையான (ஆயுதமான) \"வேலையே\" குறிக்கும் என்பர். திருப்படைக்கோவில்களில் பெரும்பாலானவை, மூலவராக, வேலையே கொண்டிருந்ததையும், அவற்றிற் பல, \"சித்திரவேலாயுத சுவாமி\" ஆலயங்களாகவே இனங்காணப்பட்டன என்பதும் குறிப்பிடத்தக்கது. \n\nSection::::தேசத்துக் கோவில்.\nதேசத்துக்கோவிலும் திருப்படைக்கோவிலும், கிழக்கிலங்கையில் ஒரே ஆலயத்தொகுதியையே குறிப்பதாகக்கொள்வதே வழமை. எனினும், இரண்டும் ஒன்றல்ல! திருப்படைக்கோவில் என்பது மன்னர்களின் மானியம் பெற்ற ஆலயங்களைக் குறிக்கப்பயன்பட, தேசத்துக்கோவில் என்பது, பூசனையிலும், நிருவாகத்திலும் முழு மட்டக்களப்புத் தேசமுமே உரிமை கொண்டாடிய ஆலயம் ஆகும். திருக்கோவில் சித்திரவேலாயுத சுவாமி ஆலயம் ஒன்றே, தேசத்துக்கோவிலாக விளங்கியிருக்கின்றது. சிலவேளைகளில், பல ஊர்களும் இணைந்து தேரோட்டம் நிகழ்த்தும் தான்தோன்றீச்சரத்தையும் தேசத்துக்கோவிலாகக் கொள்வதுண்டு.\n\nSection::::கோவிற் பட்டியல்.\nதிருப்படைக் கோவில்கள் என்று வகைப்படுத்தப்படும் ஏழு ஆலயங்களின் பட்டியல் வருமாறு:\n\n\nதிருக்கோவில் சித்திரவேலாயுத சுவாமி ஆலயம், மட்டக்களப்பின் முதற்பெரும் தேசத்துக் கோவில் ஆகும். இன்று அம்பாறை மாவட்டத்தின் திருக்கோவில் கிராமத்தில் அமைந்துள்ள இக்கோவிலுக்கு, மாகோன், குளக்கோட்டன், மனுராசா, விஜயபாகு VII, விமலதரும சூரியன் முதலான கண்டி. கோட்டை, மட்டக்களப்பு மன்னர்கள் பல திருப்பணிகள் செய்தமைக்கான செவிவழி மற்றும் வரலாற்றுச் சான்றுகள் கிடைக்கின்றன. \n\n\nதான்தோன்றீச்சரம் மட்டக்களப்புத் தேசத்தின் ஒரேயொரு பழம்பெருஞ் சிவாலயம் இது மாத்திரமே. இலங்கையில் சைவக்கோவில்கள் பலவற்றை அழித்த போர்த்துக்கேயர், இங்கிருந்த கல்நந்தி புல்லுண்ட சம்பவத்தால் இக்கோவிலை இடிக்காது திரும்பினர் என்பது மக்கள் நம்பிக்கை. இக்கோவிலும் திருக்கோவிலுக்குத் திருப்பணி செய்த பல மன்னர்கள் போற்றிய ஆலயமாகக் கொள்ளப்படுகின்றது.\n\nமட்டக்களப்பின் தென்புறமாக 31 கி.மீ தொலைவில் அமைந்துள்ள கோயிற்போரதீவு சித்திரவேலாயுத சுவாமி ஆலயம், மாகோன் வகுத்த வன்னிமைப் படி பூசை ஒழுகலாறுகள் நிகழ்ந்து வந்த ஆலயம் ஆகும்.\n\nமிகப்பழைமைவாய்ந்த வழிபாட்டு நடைமுறைகளைக் கைக்கொண்டுவரும் மண்டூர் கந்தசுவாமி கோயில், பாரம்பரிய மரபுகளை இன்றும் காத்துவரும் ஆலயம் ஆகும்.\n\nமட்டக்களப்பு மற்றும் திருக்கோணமலை மாவட்டங்களின் எல்லையான வெருகலாற்றின் கரையில் அமைந்துள்ளது வெருகலம்பதி சித்திரவேலாயுத சுவாமி ஆலயம்.\n\nசித்தாண்டி சித்திரவேலாயுத சுவாமி ஆலயம், மூலவராக வேலாயுதத்தைக் கொண்டதுடன், இதன் அருகில் அமைந்துள்ள குமாரத்தன் கோயில், இத்தலத்தின் பழைமைக்குச் சான்று கூறுகின்றது.\n\nஇன்றைய அம்பாறை மாவட்டத்தின் தென்னெல்லையில் அமைந்துள்ள உகந்தை முருகன் ஆலயம், திருப்படைக்கோவிலாக விளங்கியமைக்கான போதிய சான்றுகள் கிடைக்கவில்லை. எனினும், மட்டக்களப்புப் பூர்வ சரித்திரம் இக்கோவிலின் வரலாற்றைக் குறிபிடுவதாலும், கதிர்காமப் பாதயாத்திரிகரின் முக்கிய வழித்தடக் கோயிலாக இது விளங்குவதாலும், திரைமறைவில் வழிபடப்படும் வேலை மூலவராகக் கொண்டிருப்பதாலும் இது புராதனமான கோயிலாகக் கருதப்படுகின்றது. \nSection::::வேறுமங்கள்.\nமேற்கூறிய பட்டியலில் முதல் மூன்று ஆலயங்களுமே \"மாகோன் வகுத்த வன்னிமை\"ப் படி வழிபாட்டுநடைமுறைகளைக் கொண்டிருப்பதால், அவை மட்டுமே திருப்படைக் கோவில்கள் என்று ஒரு சாரார் கூறுகின்றனர். உகந்தை தவிர்ந்த ஏனைய ஆறும், பண்டிதர்.வீ.சீ.கந்தையாவால், திருப்படைக்கோவில்களாக வகைப்படுத்தப்படுகின்றன. \n\n"}
{"id": "263441", "url": "https://ta.wikipedia.org/wiki?curid=263441", "title": "வங்காளதேச இட்டாக்கா", "text": "வங்காளதேச இட்டாக்கா\n\nவங்காளதேச இட்டாக்கா (, குறி: அல்லது Tk, குறியீடு: BDT) வங்காளதேச மக்கள் குடியரசின் அலுவல்முறை நாணயம் ஆகும். 5க்கும் அதற்கு மேலும் மதிப்புள்ள வங்கித்தாள்களை வங்காளதேச வங்கி வெளியிடுகின்றது. 1, 2 வங்கித்தாள்களையும், நாணயங்களையும் வெளியிடுவது வங்காளதேச அரசின் நிதித்துறை அமைச்சரகத்தின் பொறுப்பில் உள்ளது. பெரும்பாலும் \"\" என்ற சின்னமும் கடை இரசீதுகளில் \"Tk\" என்ற குறியும் பயன்படுத்தப்படுகின்றது. 1 100 பைசாக்களாக (வங்காள உச்சரிப்பு:\"பொய்ஷா\") பிரிக்கப்பட்டுள்ளது.\n\nவங்காள மொழியில் \"இட்டாக்கா\" என்ற சொல் பணம்,நாணயம்,தாள்கள் ஆகியவற்றைக் குறிக்கும் பொதுப் பெயராகும். எனவே வங்காளமொழியில் பேசுமொருவர் எந்த நாணயத்தையும் இட்டாக்கா எனக் குறிப்பிடுவார். இந்திய மாநிலங்களான மேற்கு வங்காளம், திரிபுராவிலும் இந்தியாவின் அலுவல்முறையான இந்திய ரூபாய் \"இட்டாக்கா\" என பேச்சுவழக்கில் குறிப்பிடப்படுகின்றது.\n\n"}
{"id": "263443", "url": "https://ta.wikipedia.org/wiki?curid=263443", "title": "கோஹினூர் ஏசியானா ஹோட்டல்", "text": "கோஹினூர் ஏசியானா ஹோட்டல்\n\nகோஹினூர் ஏசியான ஹோட்டல் ஒரு ஐந்து நட்சத்திர மதிப்பு கொண்ட ஹோட்டல் ஆகும். இது இந்தியாவின், தமிழ்நாட்டின், செம்மென்சேரியில் உள்ள, பழைய மகாபலிபுரம் சாலையில் அமைந்துள்ளது.\n\nSection::::வரலாறு.\nஏசியானா ஹோட்டல்ஸ் பிரைவேட் லிமிடெட் எனும் தனியார் நிறுவனத்தினால் இந்த ஹோட்டல் கட்டப்பட்டது. இதன் மொத்த முதலீடு ஆயிரம் மில்லியன் ஆகும். இந்த ஹோட்டல் முதன்முதலாக 2007 ஆம் ஆண்டு அக்டோபர் மாதம் திறக்கப்பட்டது. ஆரம்பத்தில் 114 அறைகளை மட்டுமே கொண்டு இயங்கிவந்த இந்த ஹோட்டல், 2012 ஆம் ஆண்டில் அதிகப்படியான அறைகளை ஹோட்டலுடன் இணைத்தது. இதன் மூலம் அவ்வாண்டிலேயே 178 அறைகளைக் கொண்ட ஹோட்டலாக உருவானது.\n\nSection::::இருப்பிடம்.\nதகவல் தொழில்நுட்ப நிறுவனங்களின் இதயமாக அமைந்துள்ள செம்மென்சேரியில், பழைய மகாபலிபுரம் சாலையில் இந்த ஹோட்டல் அமைந்துள்ளது. முதலைப் பூங்கா, மாமல்லபுரம் (தோராயமாக 17 கிலோ மீட்டர்), மெரினா கடற்கரை (தோராயமாக 27 கிலோ மீட்டர்), கபாலீஸ்வரர் கோவில், மயிலாப்பூர் (தோராயமாக 25 கிலோ மீட்டர்) போன்றவை அருகிலுள்ள காண்பதற்குரிய இடங்கள் ஆகும். மேலும் பெரும் நிறுவனங்களான அசென்ட்சர் (தோராயமாக 6 கிலோ மீட்டர்), அசென்டாஸ் (தோராயமாக 15 கிலோ மீட்டர்) மற்றும் கோக்னிஸன்ட் (தோராயமாக 9 கிலோ மீட்டர்) போன்றவை இந்த ஹோட்டலுக்கு அருகில் அமைந்துள்ளன.\n\nகோஹினூர் ஏசியானா ஹோட்டலில் இருந்து விமான நிலையம் தோராயமாக 27 கிலோ மீட்டர் தொலைவிலும், மத்திய ரயில் நிலையம் தோராயமாக 30 கிலோ மீட்டர் தொலைவிலும் அமைந்துள்ளது.\n\nSection::::ஹோட்டல்.\nகோஹினூர் ஏசியானா ஹோட்டல் சுமார் 2.25 ஏக்கர் நிலப்பரப்பில் கட்டப்பட்டுள்ளது. ஹோட்டலில் உணவு மற்றும் குளிர்பானத்திற்காக ஐந்து இடங்கள் உள்ளன. இதில் 24 மணி நேர காஃபி வழங்கும் பைட்ஸ் எனப்படும் நிலையமும் அடங்கும். ஹோட்டலில் தாய் ஸ்பா மற்றும் உடற்பயிற்சி மையமும், செட்டிநாடு பாணியில் அமைந்த 14 மீட்டர் அளவுகொண்ட நீச்சல் குளமும் (1800 சதுர அடி பரப்பளவு) உள்ளது. ஒரே நேரத்தில் 2500 மக்களுக்கு இருப்பிடம் அளிக்கும் வகையில் 27,000 சதுர அடி பரப்பளவு கொண்ட மாநாட்டு மற்றும் விருந்தளிக்கும் அறை உள்ளது. இதில் நடனமாடும் அறையான பால்ரூம் (5,250 சதுர அடி பரப்பளவு) அடங்கும்.\n\nSection::::கோஹினூர் ஹோட்டல் வசதிகள்.\nSection::::அடிப்படை வசதிகள்.\nகம்பியில்லா இணையச் சேவை, குளிரூட்டப்பட்ட அறை, உணவகம், பார், காஃபி, அறைச் சேவை, இணையம், வணிக மையம், நீச்சல் குளம் மற்றும் உடற்பயிற்சி செய்யும் இடம் போன்றவை இங்கு அளிக்கப்படும் அடிப்படை வசதிகள் ஆகும்.\n\nSection::::அடிப்படை அறை வசதிகள்.\nகுளிரூட்டப்பட்ட அறை, உயர்தூக்கி, மாற்றுத் திறனாளிகளுக்கான வசதிகள், புகை பிடிக்கக் கூடாத அறைகள், விரைவாக உள்நுழைதல் மற்றும் விரைவாக வெளியேறுதல், துப்புரவாளர்கள், விருந்தளிக்கும் வசதி மற்றும் அழைக்கக்கூடிய வகையில் மருத்துவ வசதி போன்றவை இங்கு அளிக்கப்படும் வசதிகள் ஆகும்.\n\nSection::::உணவு மற்றும் குடிபானங்கள்.\nகுளிரூட்டப்பட்ட அறை, உயர்தூக்கி, மாற்றுத் திறனாளிகளுக்கான வசதிகள், புகை பிடிக்கக் கூடாத அறைகள், விரைவாக உள்நுழைதல் மற்றும் விரைவாக வெளியேறுதல், துப்புரவாளர்கள், விருந்தளிக்கும் வசதி மற்றும் அழைக்கக்கூடிய வகையில் மருத்துவ வசதி போன்றவை இங்கு அளிக்கப்படும் வசதிகள் ஆகும்.\n\nSection::::வணிகச் சேவைகள்.\nகுளிரூட்டப்பட்ட அறை, உயர்தூக்கி, மாற்றுத் திறனாளிகளுக்கான வசதிகள், புகை பிடிக்கக் கூடாத அறைகள், விரைவாக உள்நுழைதல் மற்றும் விரைவாக வெளியேறுதல், துப்புரவாளர்கள், விருந்தளிக்கும் வசதி மற்றும் அழைக்கக்கூடிய வகையில் மருத்துவ வசதி போன்றவை இங்கு அளிக்கப்படும் வசதிகள் ஆகும்.\n\nSection::::இதர வசதிகள்.\nகுளிரூட்டப்பட்ட அறை, உயர்தூக்கி, மாற்றுத் திறனாளிகளுக்கான வசதிகள், புகை பிடிக்கக் கூடாத அறைகள், விரைவாக உள்நுழைதல் மற்றும் விரைவாக வெளியேறுதல், துப்புரவாளர்கள், விருந்தளிக்கும் வசதி மற்றும் அழைக்கக்கூடிய வகையில் மருத்துவ வசதி போன்றவை இங்கு அளிக்கப்படும் வசதிகள் ஆகும்.\n\nSection::::மறு உருவாக்கம்.\nகுளிரூட்டப்பட்ட அறை, உயர்தூக்கி, மாற்றுத் திறனாளிகளுக்கான வசதிகள், புகை பிடிக்கக் கூடாத அறைகள், விரைவாக உள்நுழைதல் மற்றும் விரைவாக வெளியேறுதல், துப்புரவாளர்கள், விருந்தளிக்கும் வசதி மற்றும் அழைக்கக்கூடிய வகையில் மருத்துவ வசதி போன்றவை இங்கு அளிக்கப்படும் வசதிகள் ஆகும்.\n\nSection::::பயணச் சேவைகள்.\nகுளிரூட்டப்பட்ட அறை, உயர்தூக்கி, மாற்றுத் திறனாளிகளுக்கான வசதிகள், புகை பிடிக்கக் கூடாத அறைகள், விரைவாக உள்நுழைதல் மற்றும் விரைவாக வெளியேறுதல், துப்புரவாளர்கள், விருந்தளிக்கும் வசதி மற்றும் அழைக்கக்கூடிய வகையில் மருத்துவ வசதி போன்றவை இங்கு அளிக்கப்படும் வசதிகள் ஆகும்.\n\nSection::::தனிப்பட்ட சேவைகள்.\nகுளிரூட்டப்பட்ட அறை, உயர்தூக்கி, மாற்றுத் திறனாளிகளுக்கான வசதிகள், புகை பிடிக்கக் கூடாத அறைகள், விரைவாக உள்நுழைதல் மற்றும் விரைவாக வெளியேறுதல், துப்புரவாளர்கள், விருந்தளிக்கும் வசதி மற்றும் அழைக்கக்கூடிய வகையில் மருத்துவ வசதி போன்றவை இங்கு அளிக்கப்படும் வசதிகள் ஆகும்.\n\nSection::::ஹோட்டல் வசதிகள்.\nகுளிரூட்டப்பட்ட அறை, உயர்தூக்கி, மாற்றுத் திறனாளிகளுக்கான வசதிகள், புகை பிடிக்கக் கூடாத அறைகள், விரைவாக உள்நுழைதல் மற்றும் விரைவாக வெளியேறுதல், துப்புரவாளர்கள், விருந்தளிக்கும் வசதி மற்றும் அழைக்கக்கூடிய வகையில் மருத்துவ வசதி போன்றவை இங்கு அளிக்கப்படும் வசதிகள் ஆகும்.\n\nSection::::விருதுகள்.\nசெப்டம்பர் 2008 இல், சென்னையில் நடைபெற்ற ‘கல்லெனெரி சேலஞ்ச் அண்ட் எக்ஸிபிஷன் 2008’ நிகழ்ச்சியில் சிறந்த ஹோட்டலுக்கான விருதினை கோஹினூர் ஏசியானா ஹோட்டல் பெற்றது. இந்த விருது இந்திய சமையற் சங்கத்தின் கூட்டமைப்பினால் வழங்கப்பட்டது.\n"}
{"id": "263445", "url": "https://ta.wikipedia.org/wiki?curid=263445", "title": "மிருதங்க சக்கரவர்த்தி", "text": "மிருதங்க சக்கரவர்த்தி\n\nமிருதங்க சக்கரவர்த்தி 1983ஆம் ஆண்டில் கே. சங்கர் இயக்கத்தில் வெளியான ஒரு இந்தியத் தமிழ்த் திரைப்படமாகும். என். சகுந்தலா தயாரித்த இத்திரைப்படத்தில் சிவாஜி கணேசன், கே. ஆர். விஜயா, பிரபு, எம். என். நம்பியார் ஆகியோர் முக்கிய கதாபாத்திரங்களில் நடித்திருந்தனர். இப்படத்திற்கு எம். எஸ். விசுவநாதன் இசையமைத்திருந்தார்.\n\n\nSection::::பாடல்கள்.\nஇத்திரைப்படத்திற்கு எம். எஸ். விசுவநாதன் இசையமைத்திருந்தார்.\n\n"}
{"id": "263446", "url": "https://ta.wikipedia.org/wiki?curid=263446", "title": "இந்தியப் பை", "text": "இந்தியப் பை\n\nதம்பிடி அல்லது பை ( \"pie\" அல்லது சுருங்க Ps) 1947க்கு முன்னர் இந்தியா, மியான்மர், பாக்கித்தானில் புழங்கி வந்த நாணயம் ஆகும். இதுவே மிகவும் குறைந்த நாணய அலகாக இருந்தது. மூன்று பைக்கள் ஒரு பைசா வாகும்; 12 பைக்கள் ஓரணா ஆகும்; 192 தம்பிடிகள் ஒரு ரூபாய் ஆகும். பத்தொன்பதாம் நூற்றாண்டின் மத்தியில் ஒரு பை 12 சோழிகளாக இருந்தது. \n\nபைக்களை பதிப்பிப்பது 1942இல் கைவிடப்பட்டது. இருப்பினும் 1947 வரை அது புழக்கத்தில் இருந்தது. 1947இல் பணவீக்கம் காரணமாக பை நாணயம் வழக்கிலிருந்து விலக்கப்பட்டது.\n"}
{"id": "263450", "url": "https://ta.wikipedia.org/wiki?curid=263450", "title": "காசு (நாணயம்)", "text": "காசு (நாணயம்)\n\nபண்டைக்காலங்களில் ஆசியாவின் பல பகுதிகளில் வழங்கி வந்த நாணயங்கள் காசு (\"cash\") என்று அழைக்கப்பட்டன. சென்னை மாகாணத்திலிருந்த மன்னராட்சிகள், பிரித்தானிய இந்தியாவின் திருவிதாங்கூர், சீன மக்கள் குடியரசு, வியட்நாம் ஆகிய பகுதிகளில் இது வழக்கத்தில் இருந்தது. அரிதாக கொரிய \"முன்\" மற்றும் சப்பானிய \"மோன்\" பணத்தைக் குறிக்கவும் காசு பயன்படுத்தப்பட்டது. \n\nசிங்களத்தில் \"காசி\" என்பது வட்டையைக் குறிக்கும். துவக்க போர்த்துகேயர்கள் உள்ளூர் சொல்லை \"cas, casse, caxa,\" எனவும் பிரான்சியர்கள். \"cas\" எனவும் ஆங்கிலேயர்கள் \"cass\" எனவும் குறிப்பிட்டனர். தற்போதைய போர்த்துக்கேய மொழியில் \"caixa\" எனவும் ஆங்கிலத்தில் \"cash\" எனவும் குறிப்பிடப்படுகின்றது. \n\nSection::::மதராசு காசு.\nபிரித்தானியர் காலத்தில் சென்னை மாகாணத்தில் காசு நாணயமாக வழங்கி வந்தது. குறிப்பாக, இது பணம், ரூபாய், பகோடா நாணயங்களின் உட்பிரிவாக இருந்தது.\n\n\n20 காசுகள் மதிப்புடைய செப்பு நாணயங்கள் பைசா எனப்பட்டன. 10 காசுகள் டோடீ எனப்பட்டன, 5 காசுகள் அரை டோடீ எனப்பட்டன.\n\nSection::::திருவிதாங்கூர் காசு.\nதிருவிதாங்கூர் காசு மதராசு காசு போன்றதே. மதிப்பில் மட்டுமே சற்று வேறுபட்டிருந்தது. \n\n\nஎனவே, 1 ரூபாய் = 448 காசுகள்.\nSection::::சீனக் காசு.\nசீனாவில் நாணயம் காசு என அறியப்பட்டது. இங்கு செப்புக்காசுகளும் காசு எனப்படுவதால் நாணயத்தை குறிக்கும் காசிற்கும் செப்புவட்டைக்கும் குழப்பம் உண்டாவதுண்டு. சீனத்தில் \"வென்\" (文) என்பதற்கு இணையாக காசு என்ற சொல் பயன்படுத்தப்பட்டது. தாள் பணத்தை முதன்முதலாகப் பயன்படுத்திய சீனாவில் 1023இல் ஜியோசி என்ற தாள் ஊடக பணம் அறிமுகமானது. பட்டுப் பாதை வழியாக உலகளவில் நியாய வணிகம் நடத்த இதன் தேவை எழுந்தது. 1889இல் ஒருங்கிணைக்கப்பட்ட நாணவியல் கடைபிடிக்கப்பட்டபோது சீன யுவானின் உப பிரிவாக காசு இருந்தது. ஒரு யுவானுக்கு 1000 காசுகளாக இருந்தது. உலோக காசுகள் 1920கள்வரை தேசிய அளவிலும் வட்டார அளவிலும் புழக்கத்தில் இருந்தன.\n\nSection::::வியட்நாமில் காசு.\nகாசு (\"văn\") வியட்நாமில் செப்பு நாணயமாக இருந்து வந்தது. 1885இல் பிரான்சிய இந்தோசீன பியாஸ்த்ரே அறிமுகமானபோது காசு அதன் உப பிரிவாக இருந்தது. பொதுவாக இது \"சபெக்கெ\" எனப்பட்டது.\n"}
{"id": "263451", "url": "https://ta.wikipedia.org/wiki?curid=263451", "title": "தாம் (இந்தியக் காசு)", "text": "தாம் (இந்தியக் காசு)\n\nடாம் அல்லது தாம் (\"Dam\") என்பது இந்தியாவில் வழங்கிய மிகச்சிறிய மதிப்புள்ள செப்பு நாணயம். இதனை முதன்முதலில் சேர் சா சூரி தமது ஆட்சியில் (1540 - 1545) அறிமுகப்படுத்தினார். தங்க நாணயங்களை \"மொகர்\" என்றும் வெள்ளி நாணயங்களை \"ரூபாய்\" என்றும் செப்புக் காசுகளை \"டாம்\" என்றும் குறிப்பிட்டார். பிந்தைய முகலாய அரசர்கள் இவற்றை \"(ரூபாய்)\", \"(மொகர்)\" சீர்தரப்படுத்தி இந்தியாவில் முறையான நாணயவியலை நிலைநிறுத்தினர்.\nஆங்கில மொழியில் நிலவும் \"ஐ டோன்ட் கிவ் அ டாம்\" ( “I don't give a dam[n]″) என்ற சொல்லாடல் இந்த நாணயத்தின் குறைந்த மதிப்பையொட்டியே வந்திருக்கலாம் என சிலர் கருதுகின்றனர்.\n"}
{"id": "263457", "url": "https://ta.wikipedia.org/wiki?curid=263457", "title": "இருகுளோரின் ஓராக்சைடு", "text": "இருகுளோரின் ஓராக்சைடு\n\nஇருகுளோரின் ஓராக்சைடு \"(Dichlorine monoxide)\" ஓராக்சைடு என்பது ClO என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். இச்சேர்மம் முதன்முதலில் 1834 ஆம் ஆண்டில் அண்டோயின் செரோம் பலார்டு என்பவரால் தொகுப்பு முறையில் தயாரிக்கப்பட்டது.கேலூசக்குடன் இணைந்து இச்சேர்மத்தின் இயைபையும் இவர் உறுதி செய்தார். பண்டைக் காலத்தில் இச்சேர்மம் பெரும்பாலும் குளோரின் ஓராக்சைடு என்றே அழைக்கப்பட்டது.தற்காலத்தைய நடுநிலை வகையான ClO சேர்மமும் குளோரின் ஓராக்சைடு என்றே அழைக்கப்படுவதால் குழப்பத்தினை தவிர்க்க இருகுளோரின் ஓராக்சைடு என்று அழைக்கப்படுகிறது.\n\nஅறை வெப்பநிலையில் இருகுளோரின் ஓராக்சைடு பழுப்பும் மஞ்சளும் கலந்த நிறமுடைய வாயுவாகவும் ,தண்ணீர் மற்றும் கரிமக் கரைப்பான்களில் கரையக்கூடிய தன்மையுடனும் காணப்படுகிறது. வேதியியல் முறையில் இது குளோரின் ஆக்சைடு தொகுதிச் சேர்மங்களின் ஒரு உறுப்பினராகும். மேலும், ஐப்போகுளோரசு அமிலத்தின் நீரிலி உப்பாகவும் விளங்குகிறது. வலிமையான ஆக்சிசனேற்றியான இச்சேர்மம் ஒரு சிறந்த குளோரினேற்றியாகவும் செயல்படுகிறது.\n\nSection::::தயாரிப்பு.\nபாதரச(II) ஆக்சைடுடன் குளோரின் வாயுவை வினைபுரியச்செய்து முற்காலத்தில் இருகுளோரின் ஓராக்சைடு தயாரிக்கப்பட்டது. எனினும் இம்முறை மிகுந்த பொருட்செலவும், பாதரசநச்சின் காரணமாக மிகவும் அபாயகரமான முறையாகவும் இருக்கிறது.\n\nகுளோரின் வாயுவுடன் நீரேற்றம் செய்யப்பட்ட சோடியம் கார்பனேட்டை 20 முதல் 30 செல்சியசு வெப்பநிலையில் வினைபுரியச் செய்து தயாரிக்கும் முறையே மிகவும் பாதுகாப்பான முறையாகும்.\n\nஇவ்வினை தண்ணீரில்லாமல் ஆனால் 150 முதல் 250 செல்சியசு வெப்பநிலைக்கு சூடுபடுத்து போது நிகழ்கிறது. இவ்வெப்பநிலைக்கு மேல் இருகுளோரின் ஓராக்சைடு நிலைப்புத்தன்மையை இழந்து விடுவதால் வெப்பச்சிதைவைத் தடுக்க தொடர்ச்சியாக இச்சேர்மம் வினையில் இருந்து நீக்கப்பட வேண்டும்.\n\nகால்சியம் ஐப்போகுளோரைட்டை, கார்பன் டை ஆக்சைடுடன் சேர்த்து வினைப்படுத்துவதன் மூலமும் இருகுளோரின் ஓராக்சைடைத் தயாரிக்கலாம்.\n\nSection::::அமைப்பு.\nஇருகுளோரின் ஓராக்சைடானது தண்ணீர் மற்றும் ஐப்போகுளோரசு அமிலம் அகியனவற்றின் மூலக்கூறு அமைப்பை ஏற்றுள்ளது.இந்த வளைவு மூலக்கூற்று வடிவமைப்பிற்கு ஆக்சிசன் மீதான தனித்த எலக்ட்ரான் இரட்டைகளே காரணமாகும். இதனால்C மூலக்கூற்று வடிவம் விளைகிறது. பெரிய குளோரின் அணுக்களுக்கு இடையிலான கொள்ளிட எதிர்ப்பு காரணத்தால் மூலக்கூறுகளுக்கு இடையேயான பிணைப்புக் கோணம் வழக்கத்தை விட அதிகமான அளவுகளில் காணப்படுகிறது.\n\nதிண்ம நிலையில் இச்சேர்மம் நான்முக இடக்குழு I41/amd வகையில் படிகமாகிறது. இப்படிகம் தண்ணீரின் அதிக அழுத்த வடிவமான பனிக்கட்டி VIII இன் சமவடிவமைப்பை உருவாக்குகிறது\n\nSection::::வினைகள்.\nஇருகுளோரின் ஓராக்சைடு தண்ணீரில் மிகநன்றாக கரைகிறது. கரைசலில் இது HOCl உடன் சமநிலை கொண்டுள்ளது. தேவையான அளவுக்கு நீராற்பகுப்பு நேரவீதம் மெதுவாக இருப்பதால் CCl4 போன்ற கரிமக் கரைப்பான்களில் இருந்து இருகுளோரின் ஓராக்சைடை பிரித்தெடுப்பது இயல்கிறது.ஆனால் சமநிலை மாறிலியின் மதிப்பு ஐப்போகுளோரசு அமிலம் உருவாவதற்கான வாய்ப்பை அளிக்கிறது \n\nஇதைத் தவிர, ஒலிபீன் மற்றும் அரோமாட்டிக் சேர்மங்கள் HOCl உடன் புரியும் வினையிலும், குடிநீரின் குளோரினேற்ற வினையிலும் இருகுளோரின் ஓராக்சைடு தீவிரமாகச் செயல்படுமெனவும் பரிந்துரைக்கப்படுகிறது.\n\nSection::::கனிமச் சேர்மங்களுடன் வினை.\nஇருகுளோரின் ஓராக்சைடு உலோக ஆலைடுகளுடன் வினைபுரியும் போது Cl,மூலக்கூறை இழந்து வழக்கத்திற்கு மாறாக ஆக்சி ஆலைடுகளை உருவாக்குகிறது..\n\nசிலவகை கனிம ஆலைடுகளிலும் இத்தைகய வினைகள் காணப்படுகின்றன.\n\nSection::::கரிமச் சேர்மங்களுடன் வினை.\nஇருகுளோரின் ஓராக்சைடு ஒரு பயனுள்ள குளோரினேற்றம் செய்யும் முகவராகச் செயல்படுகிறது. செயலிழக்கம் செய்யப்பட்ட அரோமாட்டிக் தளப்பொருட்களில் பக்கச் சங்கிலியை உருவாக்க அல்லது வளைய குளோரினேற்றம் நிகழ்த்த இச்சேர்மம் பயன்படுத்தப்படுகிறது. பீனால் மற்றும் அரைல்-ஈதர்கள் போன்ற செயல் திறனூட்டிய அரோமாட்டிக் சேர்மங்களுடன் வினைபுரியும் போது முதலில் வளைய ஆலசனேற்றம் செய்யப்பட்ட பொருட்களைக் கொடுக்கிறது.\nSection::::ஒளி வேதியியல் வினை.\nஓளிமின்பிரிகை அடைந்து இருகுளோரின் ஒராக்சைடு ஆக்சிசன் மற்றும் குளோரினாக உருவாகிறது. இச்செயல் முறையானது, முதன்மையாக பளிச்சொளி ஒளிப்பகுப்புடன் கூடிய தனி உறுப்பை அடிப்படையாகக் கொண்டது. (ClO•) தனியுறுப்பு இச்செயல் முறையில் ஒரு முக்கியமான இடைநிலையாகத் தோன்றுகிறது.\n\nSection::::வெடிக்கும் பண்புகள்.\nநவீன ஆராய்ச்சிகள் எதுவும் மேற்கொள்ளப்படாவிட்டாலும் இருகுளோரின் ஓராக்சைடு ஒரு வெடிபொருளாக இருக்கிறது. அறை வெப்பநிலையில் ஆக்சிசனுடன் கலக்கப்பட்டாலும் குறைந்த பட்சமாக 23.5% Cl2O இல்லாவிட்டால் ClO. அந்தக் கலவை மின்பொறிகளால் வெடிப்பதில்லை. இதுவே அதிகபட்ச குறைந்த அளவு வெடிக்கும் எல்லை கொண்ட சேர்மமாகும். திடமான ஒளிக்கு காட்சிப்படுத்தும் போது இதன் வெடிக்கும் தன்மை குறித்து முரண்பாடான கருத்துகள் தெரிவிக்கப்படுகின்றன. 120 0 செல்சியசு வெப்பநிலைக்கு மேல் இருகுளோரின் ஓராக்சைடை சூடுபடுத்தினாலும் அல்லது தாழ்ந்த வெப்பநிலைகளில் விரைவான வீதத்துடன் சூடுபடுத்தினாலும் வெடிக்கும் நிகழ்வுகள் நடக்கின்றன.\n\nதிரவநிலை இருகுளோரின் ஓராக்சைடு அதிர்ச்சிகளுக்கு உணர்திறன் கொண்டிருப்பதாக அறிக்கைகள் தெரிவிக்கின்றன.\n"}
{"id": "263460", "url": "https://ta.wikipedia.org/wiki?curid=263460", "title": "ஜனாதிபதி செயலகம்", "text": "ஜனாதிபதி செயலகம்\n\nஜனாதிபதி செயலகம் (Presidential Secretariat) என்பது இலங்கை சனாதிபதியின் உத்தியோகபூர்வ அலுவலகம் ஆகும். இலங்கை அரசியலமைப்பிற்கமைய நிர்வாக மற்றும் நிறுவன கட்டமைப்புடன் கூடிய கடமைகள், பொறுப்புகளை இவ்வலுவலகம் மூலம் இலங்கையின் சனாதிபதி நிறைவேற்றமுடியும்.\n\nஜனாதிபதி செயலகத்தின் தலைவர் ஜனாதிபதியின் செயலாளர் ஆவார். ஜனாதிபதியின் செயலாளரே இலங்கை சிவில் நிர்வாக சேவையின் உயர் பதவியில் இருப்பவர் ஆவார். அத்துடன் இவரே இலங்கை நிர்வாக சேவையின் தலைவரும் ஆவார். தற்போதைய ஜனாதிபதியின் செயலாளர் பி. பி. அபயகோன் ஆவார். பழைய நாடாளுமன்றக் கட்டடமே தற்போதைய ஜனாதிபதி செயலகம் ஆகும்.\n"}
{"id": "263461", "url": "https://ta.wikipedia.org/wiki?curid=263461", "title": "வாழ்த்து", "text": "வாழ்த்து\n\nவயதில் முதியோர் இளையோரை நூறாண்டு காலம் வாழ்க என்று வாழ்த்துவது ஒரு மரபு. கல்வியில் பெரியோர் வளரும் மாணவர்களை வாழ்த்துவது உண்டு. பெற்றோர் தம் பிள்ளைகளை வாழ்த்துவது உண்டு. பல்லாண்டு, பல்லாண்டு, பல்லாயிரத்தாண்டு, பலகோடி நூறாயிரம் ஆண்டுகள் வாழ்க என்று வாழ்த்தும் இருவர். அவரால் வாழ்த்தப்படும் பேற்றுக்கு உரியவர் இருவர். பெரியாழ்வார் திருமாலையும், சேந்தனார் சிவனையும் வாழ்த்திய பாடல்கள், திருப்பல்லாண்டு என்று அழைக்கப்படுகின்றன.\n\n"}
{"id": "263465", "url": "https://ta.wikipedia.org/wiki?curid=263465", "title": "1611", "text": "1611\n\n1611 (MDCXI) ஒரு சனிக்கிழமையில் ஆரம்பமான ஒரு கிரிகோரியன் சாதாரண (நெட்டாண்டு அன்று) ஆகும், அல்லது 10-நாட்கள் பின்தங்கிய பழைய ஜூலியன் நாட்காட்டியில் செவ்வாய்க்கிழமையில் ஆரம்பமான ஒரு சாதரண ஆண்டாகும்.\n\n\n\n"}
{"id": "263472", "url": "https://ta.wikipedia.org/wiki?curid=263472", "title": "களவாய் மீன்", "text": "களவாய் மீன்\n\nகளவாய் மீன் (Epinephelus) என்பது ஒருவகை அரிய கடல் மீன் இனம் ஆகும். களவாய் மீன்களில் பல இரக மீன்கள் இருக்கின்றன. என்றாலும், தமிழ்நாட்டின பாம்பன் கடல் பகுதியில் தாழங்களவாய், புள்ளிக் களவாய், மரக்களவாய், சாம்பல்நிறக் களவாய், சிவப்புக் களவாய் ஆகிய வகை மீன்கள் காணப்படுகின்றன. இதில் சிவப்புக் களவாய் மீன் அந்தமான் கடல் பகுதியில் காணப்பக்கூடியவை. அரிதாக சிலசமயம் தமிழகக் கடல் பகுதியில் பிடிபடும். \n\nஇந்த களவாய் மீன்கள் ஆண், பெண் தன்மைகள் கலந்தே பிறக்கின்றன. இதில் சூழ்நிலைக்குத் தக்கவாறு ஆணாக விரும்பினால் ஆணாகவும், பெண்ணாக விரும்பினால் பெண்ணாகவும் மாறும் தன்மை இந்த மீன்களுக்கு உண்டு. ஆண் மற்றும் பெண் தன்மைகளோடு முதல் 4 ஆண்டுகள் இருக்கும். அதைத் தொடர்ந்து களவாய் மீன் 2 அடி நீளம் வளர்ச்சி அடைந்து பெண்ணாக இனமுதிர்ச்சி அடையும். மீண்டும் தன்னுடைய 15-வது வயதில் இவை ஆண் மீனாக மாறுகின்றன. களவாய் மீன்களின் எண்ணிக்கை குறைந்துவிட்டால், அதிக வயதான பெண் மீன்கள், ஆணாக மாறாமல் பெண்ணாகவே இருந்து தன்னுடைய இனத்தைப் பெருக்கும்.\n"}
{"id": "263474", "url": "https://ta.wikipedia.org/wiki?curid=263474", "title": "தென்னிந்திய நடிகர் சங்கம்", "text": "தென்னிந்திய நடிகர் சங்கம்\n\nதென்னிந்தியத் திரைப்படக் கலைஞர்கள் சங்கம்(, SIFAA) அல்லது பரவலாக தென்னிந்திய நடிகர்கள் சங்கம் தமிழ்நாட்டில் தமிழ்த் திரைப்படத்துறையில் பணியாற்றும் நடிகர்களையும் நடிகைகளையும் உறுப்பினராகக் கொண்ட சங்க அமைப்பாகும். இது 1952இல் நிறுவப்பட்டது. இந்த அமைப்பு திரைப்படத்துறை தொடர்புடைய பிரச்சினைகளுக்காக பல நிகழ்வுகளை நடத்தி உள்ளனர். அண்மையில் சமூகப் பிரச்சினைகளுக்காகவும் அறப்போராட்டங்கள் நடத்தி உள்ளனர். இச்சங்கத்தின் தற்போதைய தலைவராக நடிகர் நாசர் உள்ளார்.\n\n\n\n\n\n"}
{"id": "263475", "url": "https://ta.wikipedia.org/wiki?curid=263475", "title": "பாரத மாதா கோயில்", "text": "பாரத மாதா கோயில்\n\nபாரத மாதா கோயில், (Bharat Mata Mandir) (இந்தி: भारत माता मंदिर, Mother India Temple)உத்திரப்பிரதேசம் மாநிலம், வாரணாசி மாவட்டத்தில் உள்ள காசி வித்யாபீட வளாகத்தில் அமைந்துள்ளது. இக்கோயிலில் திருஉருவச்சிலைக்கு பதிலாக, அகண்ட பிளவு படாத விடுதலைக்கு முந்திய பாரத நாட்டின் வரைபடத்தை பளிங்கு கல்லால் செதுக்கப்பட்டு, அதனை பாரத மாதாவாக வணங்கப்படுகிறது.\n\nSection::::வரலாறு.\nஇந்திய விடுதலைப் போராட்ட வீரர் சிவபிரசாத் குப்தா என்பவரின் முயற்சியால் 1936ஆம் ஆண்டில் நிறுவப்பட்ட பாரத மாதா கோயிலை, மகாத்மா காந்தி திறந்து வைத்தார். \nSection::::அமைவிடம்.\nவாரணாசி தொடருந்து நிலையத்திலிருந்து 1.5 கி. மீ., தொலைவில், காசி வித்யாபீட வளாகத்தில் அமைந்துள்ளது.\n\n\n"}
{"id": "263484", "url": "https://ta.wikipedia.org/wiki?curid=263484", "title": "அருண் காந்தி", "text": "அருண் காந்தி\n\nஅருண் காந்தி (Arun Gandhi) (பிறப்பு:1934), மகாத்மா காந்தியின் ஐந்தாவதுபேரனும், மணிலால் காந்தி – சுசிலா இணையரின் இரண்டாம் மகனாகவும் பிறந்தவர். இந்திய – அமெரிக்க நட்புணர்வு சங்க ஆர்வலர்.\n\nSection::::கொள்கைகள்.\nஅருண் காந்தி இந்துவாக இருந்தபோதும் உலகவாதியாக செயல்பட்டார். அருண்காந்தி கிறித்தவ மத குருமார்களுடன் நெருங்கிபழகினார். பௌத்தசமய, இந்துசமய, இசுலாமிய தத்துவங்களால்கவரப்பட்டவர்.\nSection::::அகிம்சை வழி.\n1987ஆம்ஆண்டில் மனைவி சுனந்தாவுடன் ஐக்கிய அமெரிக்காவில் குடியேறி, மிசிசிப்பி பல்கலைக்கழகத்தில் ஆய்வுப் பணி மேற்கொண்டார். மகாத்மா காந்தியின் அகிம்சை கொள்கையை அமெரிக்காவில் பரப்பியவர்.\n\n"}
{"id": "263485", "url": "https://ta.wikipedia.org/wiki?curid=263485", "title": "சுப்பையா நல்லமுத்து", "text": "சுப்பையா நல்லமுத்து\n\nசுப்பையா நல்லமுத்து என்பவர் மேற்குத் தொடர்ச்சி மலையில் வாழும் அரிய வகை உயிரினங்களைப் பற்றி ஒரு டாக்குமெண்டரி படம் எடுத்து தேசிய விருது பெற்றவர். காட்டு விலங்குகளைப் படம் பிடித்து ஆவணப்படங்களை உருவாக்கி வருகிறார். மங்கள்யான் திட்ட இயக்குநர் சுப்பையா அருணன் என்பவரின் உடன்பிறந்தவர்.\n\nSection::::ஒளிப்பதிவாளராக.\nஒளிப்பதிவில் வல்லவரான சுப்பையா நல்லமுத்து வள்ளியூரைச் சேர்ந்தவர். 1986 இல் சென்னைத் திரைப்படக் கல்லூரியில் ஒளிப் பதிவுக் கலையைப் பயின்றார். இஸ்ரோ ராக்கட் ஏவுதளமான சிறீஅரிகோட்டாவில் ஒளிப் பதிவாளராகச் சேர்ந்தார். அங்கு ராக்கட்டுகளைப் படம் பிடிக்கும் பணியைச் செய்தார். சில திரைப் படங்களிலும் ஒளிப் பதிவாளராகப் பணி புரிந்தார்.\n\nSection::::தொலைகாட்சித் தொடர்கள்.\nவன விலங்குகள் பற்றிய டாக்குமென்டரித் தொடரை ’லிவிங் ஆன் தி எட்ஜ்’ என்னும் பெயரில் தூர்தர்சன் தொலைக் காட்சிக்குத் தயாரித்துக் கொடுத்தார். இதற்கு இலண்டனில் வழங்கப்படும் கிரீன் ஆஸ்கர் விருது இவருக்குக் கிடைத்தது. டிஸ்கவரி, அனிமல் பிளானட், நேசனல் ஜியாகிரபிக் போன்ற ஊடகங்களுக்காக அவர்கள் தேவைக்கான பணித் திட்டங்களைச் செய்து கொடுத்தார்.\n\nSection::::ஆவணப்படங்கள்.\nகிரே பிலிம்ஸ் என்னும் நிறுவனத்தை சொந்த முயற்சியில் தோற்றுவித்து டாக்குமெண்டரி படங்களை உருவாக்கினார்.\n’டைகர் டைனாஸ்டி’ என்னும் ஆவணப்பட உருவாக்கத்திற்காக இவருக்கு ஒரு விருது கிடைத்தது. எட்டு ஆண்டுகளாக ஒரு புலிக் குடும்பத்தைப் படம் பிடிப்பதில் தொடர்ந்து முயன்று வருகிறார்.\n\n"}
{"id": "263488", "url": "https://ta.wikipedia.org/wiki?curid=263488", "title": "கோல் கும்பாஸ் விரைவுவண்டி", "text": "கோல் கும்பாஸ் விரைவுவண்டி\n\n16535/16536 எண் கொண்ட கோல் கும்பாஸ் விரைவுவண்டி, இந்திய இரயில்வேயினால் இயக்கப்படுகிறது. இது சோலாப்பூர் முதல் மைசூர் வரை சென்று திரும்பும். மொத்தமாக 965 கிமீ தொலைவை 21 மணி 10 நிமிடங்களில் கடக்கிறது.\n\n\n"}
{"id": "263491", "url": "https://ta.wikipedia.org/wiki?curid=263491", "title": "நீல அறை (பிக்காசோ)", "text": "நீல அறை (பிக்காசோ)\n\nநீல அறை என்பது, 1901ல் பாப்லோ பிக்காசோவினால் வரையப்பட்ட ஓவியம் ஆகும். இது அவரது நீலக் காலத்தைச் சேர்ந்தது. \n\nSection::::ஓவியத்தின் தன்மைகள்.\nஇவ்வோவியத்தில், பிக்காசோவின் நீலக்காலப் பாணி முழுமையான வளர்ச்சியைப் பெற்றிருப்பதைக் காணலாம். நீல அறை ஓவியத்தில் பயன்படுத்தியுள்ள குளிர்ச்சியான சாயைகளும், இயற்கை ஒளியின் வலுவான பயன்பாடும் இவ்வோவியத்தில் குளித்துக்கொண்டிருக்கும் இளம் பெண்ணைப் பார்வையாளர்கள் பார்க்கத் தூண்டுகின்றன. இந்த ஓவியம் திட்டுத்திட்டாகவும், ஓரளவு தெளிவற்றதாகவும் காணப்பட்டாலும், எடுபொருளும், காட்சியும் அடையாளம் காணக்கூடியவையாக உள்ளன. பெண்ணின் உருவமும் பின்னணியும் பிக்காசோவின் நீலக்கால ஓவியங்களில் காணப்படும் வழமையான அம்சங்கள் ஆகும்.\n\nSection::::மறைந்திருக்கும் ஓவியம்.\nஎக்சுக் கதிர்த் தொழில்நுட்பத்தைப் பயன்படுத்தி இவ்வோவியத்தை ஆய்வு செய்த வரலாற்றாளர்களும், அறிவியலாளர்களும் சேர்ந்த குழுவொன்று இவ்வோவியத்தின் கீழ் இன்னொரு ஓவியம் இருப்பதைக் கண்டறிந்துள்ளனர். இவ்வாறு மறைந்துள்ள ஓவியத்தில் ஒரு வயதான மனிதன் தனது தலையைக் கையில் தாங்கியபடி இருக்கும் உருவம் உள்ளது. \n\nபிக்காசோ ஒரு ஓவியத்தின்மீது இன்னொரு ஓவியம் வரைந்ததற்கான காரணம் குறித்து ஆய்வாளர்கள் ஆராய்ந்துள்ளனர். நீலக் காலத்தில் பிக்காசோவின் வாழ்க்கையை ஆராய்ந்த இவர்கள், அக்காலத்தில், ஓவியம் வரைவதற்கான கன்வசு போன்றவற்றை வாங்குவதற்குப் பணம் இல்லாத நிலையில் பிக்காசோ இருந்தார் என்கின்றனர். தெருவில் செல்லும் சாதாரண மனிதர்களை இவர் வரைந்ததனால் அவற்றை வாங்குவதற்கு எவரும் முன்வரவில்லை. இதனால், ஏற்கெனவே வரைந்த ஓவியங்களின்மீதே புதிய ஓவியங்களை அவர் வரைந்ததாகக் கருதப்படுகிறது.\n"}
{"id": "263493", "url": "https://ta.wikipedia.org/wiki?curid=263493", "title": "கோரி கிரீக் கடல் எல்லைக் கோடு", "text": "கோரி கிரீக் கடல் எல்லைக் கோடு\n\nகோரி கிரீக் கடல் எல்லைக் கோடு (Kori Creek), குசராத்து மாநிலத்தின் கட்ச் வளைகுடாவில் அமைந்த இந்தியா – பாகிஸ்தான் நாட்டை பிரிக்கும் பன்னாட்டுக் கடல் எல்லைக் கோடாகும். இந்திய விடுதலைக்கு முன்னர், சிந்து பகுதி மற்றும் கட்ச் பகுதியினை ஆண்ட சுதேசி சமஸ்தான அரசர்களின் கோரிக்கையின்படி, சர் கிரீக் என்ற ஆங்கிலேயர் இவ்வெல்லைக் கோட்டை வகுத்தார். ஆனால் பாகிஸ்தான் இந்த கடல் எல்லைக் கோட்டை ஏற்றுக் கொள்ளாது இந்தியாவுடன் தொடர்ந்து சர்ச்சை புரிந்து வருகிறது.\n"}
{"id": "263511", "url": "https://ta.wikipedia.org/wiki?curid=263511", "title": "ரோமஹர்சணர்", "text": "ரோமஹர்சணர்\n\nரோமஹர்சணர் என்பது காரணப் பெயர். இவரின் உடல் முழுதும் ரோமங்கள் இருக்கும். அந்த ரோமங்கள் இவர் நடக்கும்பொழுது சிலிர்த்து குத்திட்டு நிற்கும். இதனால் \"ரோமம் ஹர்ஷணம்\" ஆகி நிற்பதால் ரோம ஹர்ஷணர் என அழைக்கப்பட்டார். ரோமஹர்சனர், வேத வியாசரின் சீடர் ஆவார்.\n\nஇவரது மகன் உக்கிரசிரவஸ் ஆவார். ரோமஹர்ஷணர், பிராமணத் தாய்க்கும் சத்திரியத் தந்தைக்கும் பிறந்தவர் என்பதால் சூதர் என்று அழைக்கப்பட்டவர். இவரே புராணங்களைச் சொல்லும் பௌராணிகராக இருந்தார். வேதம் கற்று பிராமணத்துவம் அடைந்திருந்தாலும் சூதர் என்ற பெயரே இருந்தது. \n\nநைமிசாரண்யத்தில் பல மகரிஷிகள் கூடியிருந்த அவைக்கு வந்த பலராமரை அனைவரும் தங்கள் இருக்கையிலிருந்து எழுந்து மரியாதை செய்த நேரத்தில், ரோமஹர்சனர் மட்டும் இருக்கையில் அமர்ந்த கொண்டே பலராமருக்கு மரியாதை தராத காரணத்தினால், பலராமரால் கொல்லப்பட்டார்.\n"}
{"id": "263515", "url": "https://ta.wikipedia.org/wiki?curid=263515", "title": "பொன்பரப்பி குடிக்காடு கிராமம்", "text": "பொன்பரப்பி குடிக்காடு கிராமம்\n\nபொன்பரப்பி குடிக்காடு கிராமம் தமிழ்நாட்டின் அரியலூர் மாவட்டத்திலுள்ள செந்துறை ஊராட்சி ஒன்றியத்துக்குட்பட்ட ஊராட்சியும் செந்துறை வட்டத்துக்குட்பட்ட வருவாய் கிராமமும் ஆகும்.\n\nSection::::பெயர்க்காரணம்.\nசோழர்கள் காலத்திற்கு பிறகு 18ம் நூற்றாண்டுகளில் இந்த ஊரில் 'பொன்பரப்பியனான வனகோபரன்'என்னும் சோழர்கள் பரம்பரையிலிருந்து வந்து ஆட்சி செய்து வந்த சிற்றரசன் நினைவாக 'பொன்பரப்பி' என்றும், 'சோழ மன்னர்களால் குடியமர்த்தப்பட்ட சோழப்பரம்பரையினர்கள் வாழும் பகுதி' என்ற பொருளில் குடிக்காடு என்றும் இவ்வூரின் பெயர் அமைந்துள்ளது.\n\nSection::::பள்ளிகள்.\nபொன்பரப்பி குடிக்காடு கிராத்தில் ஒரு மேல்நிலை பள்ளியும், இரண்டு தொடக்கநிலைப் பள்ளிகளும் அமைந்துள்ளன.\n\nSection::::கோவில்கள்.\nஇக்கிராமத்தில் 10க்கும் மேற்பட்ட கோவில்கள் உள்ளன. அவற்றில் மிகப்பழமையானது பொன்பரப்பி சொர்ண்புரீஸ்வரர் சிவாலயமாகும்.\nபொன்பரப்பி சொர்ண்புரீஸ்வரர் சிவாலயம் காலத்தால் மிகவும் தொன்மை வாய்ந்தது. இது இராஜேந்திர சோழன் காலத்தில் கட்டபட்டக் கோவில்.\n\nபொன்பரப்பி -குடிக்காடு கிராமத்திலிருந்து சேடகுடிக்காடு என்ற கிராமத்திற்கு செல்லும் வழியில் குட்டையபட்டி என்னுமிடத்தில் \"காத்தியாயி அல்லது காத்தாயி அம்மன் திருக்கோவில் உள்ளது. இக்கோவில் சோழர்கள் ஆட்சி காலத்தில் உள்ளூர் மக்களால் கட்டப்பட்டக் கோவில். கி.பி. 1535ம் ஆண்டு காத்தியாயி அம்மன் திருக்கோவில் பொன்பரப்பி குடிக்காடு கிராமத்தில் நிறுவபட்டு இன்று அக்கோவில் \"புதுபிக்கும் பணியில் தன்னை ஈடுபடுத்திகொண்டுள்ளது.\n"}
{"id": "263517", "url": "https://ta.wikipedia.org/wiki?curid=263517", "title": "அருணிமா சின்கா", "text": "அருணிமா சின்கா\n\nஅருணிமா சின்கா (Arunima Sinha, பிறப்பு-1988) என்பவர் இடது கால் துண்டிக்கப்பட்ட நிலையில் எவரெசுடு மலை முகட்டை ஏறித் தொட்ட முதல் பெண்மணியும் இந்தியரும் ஆவார். இவர் தொடக்கத்தில் கைப்பந்து விளையாட்டில் சிறந்தவராக இருந்தார்.\n\nSection::::வரலாறு.\nஉத்தரப் பிரதேசத்தில் அம்பேத்கர் நகரில் பிறந்த அருணிமா சின்கா கல்லூரியில் பட்ட மேற்படிப்பை முடித்துவிட்டு சட்டத்தையும் படித்தார். தேசிய அளவிலான கைப்பந்து ஆட்ட வீராங்கனையான அருணிமா 2011ஆம் ஆண்டில் தொடர்வண்டியில் பயணம் செய்தபோது கொள்ளையர்களால் தாக்கப்பட்டு ஓடும் தொடர்வண்டியிலிருந்து வெளியே தூக்கி எறியப் பட்டார். அதன் விளைவாக மருத்துவ மனையில் சேர்க்கப்பட்டு இவரின் இடது கால் துண்டிக்கப்பட்டது. 2012 ஆம் ஆண்டில் நடுவண் தொழில் பாதுகாப்புப் படையில் தலைமைக் காவலராகப் பணியில் சேர்ந்தார்.\n\nSection::::மலையேற்றம்.\nஇடது கால் துண்டிக்கப்பட்டு மருத்துவமனையில் இருந்தபோதே எவரெசுடு மலையில் ஏறவேண்டும் என்று விரும்பினார். அவ்வாறே 2013 ஆம் ஆண்டு மே மாத 21 ஆம் பக்கலில் எவரெசுடு மலையேறி உச்சியை எட்டினார். எவரெசுடு மலை மட்டும் அல்லாது\nஉலகில் உள்ள மற்ற மிக உயர்ந்த மலைகளிலும் ஏறவேண்டும் என்று அருணிமா ஆசைப்பட்டார். ஆதலால் ஆப்பிரிக்காவின் கிளிமஞ்சாரோ மலை ஐரோப்பாவின் எல்பராஸ் ஆத்திரேலியாவின் கொஸ்கியஸ்கோ ஆகிய மலைகளில் ஏறினார்.\nமேலும் மெக்கின்லே, வின்சன் மாசிப், அக்கோன்காகுவா என்னும் மலைகளில் ஏறி உலகச் சாதனை படைக்க விரும்புகிறார் அருணிமா.\n\nSection::::பிற சிறப்புகள்.\n2015 ஆம் ஆண்டில் இவருக்கு பத்மசிறீ பட்டம் வழங்கப் பட்டது. இவருடைய தன் வரலாற்று நூல் 2014 திசம்பரில் இந்தியத் தலைமை அமைச்சரால் வெளியிடப்பட்டது. உடல் குறைபாடு கொண்ட சிறுவர் சிறுமியர்களுக்கு விளையாட்டில் பயிற்சி அளிக்கும் நோக்கத்தில் சந்திரசேகர் ஆசாத் விக்லாங்க் கேல் அகாதமி என்னும் ஓர் அமைப்பை நிறுவி உள்ளார்.\n\n"}
{"id": "263526", "url": "https://ta.wikipedia.org/wiki?curid=263526", "title": "மே 1923 எயார் யூனியன் பார்மன் கோலியாத் மோதல்", "text": "மே 1923 எயார் யூனியன் பார்மன் கோலியாத் மோதல்\n\nமே 1923 எயார் யூனியன் பார்மன் கோலியாத் மோதல் என்பது 1923ஆம் ஆண்டு மே மாதம் 14ம் திகதி அன்று பிரான்சின் ஏர் யூனியன் நிறுவனத்திற்குச் சொந்தமான பார்மன் எஃப். 6 கோலியாத் வானூர்தி அதன் வலதுபக்க இறக்கை பழுதடைந்த காரணத்தால் விபத்துக்குள்ளான நிகழ்வைக் குறிக்கும். இவ்விபத்தில் நான்கு பயணிகளும் இரண்டு விமான ஊழியர்களும் உட்பட வானூர்தியில் பயணித்த மொத்த ஆறு பேரும் உயிரிழந்தனர். பிரான்சிலுள்ள சாமேயில், மோன்சுர்ஸ் என்ற இடத்தில் இந்த விபத்து நிகழ்ந்தது.\n\nSection::::பலியானோர் விவரம்.\nவிபத்தில் உயிரிழந்த நாட்டவர்கள்:-\n"}
{"id": "263527", "url": "https://ta.wikipedia.org/wiki?curid=263527", "title": "1924 இம்ப்ரியல் எயார்வேஸ் டி கவிலாண்ட் டிஎச்.34 மோதல்", "text": "1924 இம்ப்ரியல் எயார்வேஸ் டி கவிலாண்ட் டிஎச்.34 மோதல்\n\nஇம்ப்ரியல் ஏர்வேஸ் டி ஆவிவிலாண்ட் டிஎச்.34 (\"De Havilland DH.34\") என்பது 1924 டிசம்பர் 24 அன்று விபத்துக்கு உள்ளான ஒரு வானூர்தி ஆகும். இது இங்கிலாந்தின் புர்லேயில் உள்ள சுர்ரே எனும் இடத்தில் விபத்துக்குள்ளானது. இந்த விபத்தில் ஒரு விமானியோடு 7 பயணிகளும் பலியானார்கள். இந்த விபத்துக்கான காரணம் இதுவரை அறியப்படவில்லை.\n\nSection::::வானூர்தி.\nடி கவிலாண்ட் டிஎச்.34 வானூர்தி, 1922 ஆம் ஆண்டு மார்ச் 6 ஆம் திகதி தனது முதல் சேவையை தொடங்கியது. இது எர் குழுவுக்கு சொந்தமாக இருந்தது. டைம்லர் லிமிட்டெட் நியமத்தில் குத்தகைக்கு விடப்பட்டன பின்னர், 1924 மார்ச்சில் இம்ப்ரியல் எயார்வேஸ் விமான நிறுவனம் சொந்தமாக நிறுவியது.\n\nSection::::உயிரிழப்புக்கள்.\nவிபத்தில் உயிரிழந்தவர்கள்:-\n"}
{"id": "263528", "url": "https://ta.wikipedia.org/wiki?curid=263528", "title": "ஆகஸ்டு 1926 ஏர் யூனியன் பிலெரியெட் 155 மோதல்", "text": "ஆகஸ்டு 1926 ஏர் யூனியன் பிலெரியெட் 155 மோதல்\n\n1926 ஆகத்து 18 ஆம் திகதி அன்று, ஏர் யூனியன் பிலெரியெட் 155(\"Air Union Blériot 155\") வகை வானூர்தி ஒன்று மோசமான வானிலை காரணமாக உடனடியாக தரையிறங்க முற்பட்டபோது இங்கிலாந்து, அல்டிங்டன், கென்ட் என்னுமிடத்தில் இயந்திர தோல்வியில் ஒரு கல்லூரி பண்ணையில் மோதி விபத்துக்குள்ளானதில், 3 பேர் கொல்லப்பட்டனர் 12 பேர்கள் காயங்களோடு உயிர் தப்பினர். இந்த பயணத்தின்போது,பயணிகள் 13 பேரும்,விமான ஊழியர்கள் இருவரும் இருந்தனர்.இவ்விபத்தில் ஒரு விமானி, விபத்து நடந்த மறுநாள் பலியானாரென்று மூலத்தில் உள்ளது.\n\nSection::::ஆகாய வானூர்தி.\nஏர் யூனியன் பிலெரியெட் 155, பதிவு எண்:(F-AIEB) வில்பர் ரைட் சி/என் 2(C/N 2) என பெயருடைய இந்த வானூர்தி 1926 சூன் 27ம் திகதி ஏர் யூனியன் நிறுவனத்தால் பதிவுசெய்யப்பட்டு,47¼ மணி நேரமே பறந்து விபத்துக்குள்ளானதாக மூலத்தகவல்.\n"}
{"id": "263531", "url": "https://ta.wikipedia.org/wiki?curid=263531", "title": "கடப்பு உறவு", "text": "கடப்பு உறவு\n\nகணிதத்தில் \"X\" கணத்தின் மீது வரையறுக்கப்பட்ட ஒரு ஈருறுப்பு உறவு \"R\" ஒரு கடப்பு உறவு (\"transitive relation\") எனில், \"R\" இன் கீழ் அக்கணத்திலுள்ள ஒரு உறுப்பு \"a\" ஆனது \"b\" உடன் தொடர்புள்ளதாகவும், \"b\" ஆனது \"c\" உடன் தொடர்புள்ளதாகவும் இருந்தால், \"a\" ஆனது \"c\" உடன் தொடர்பு கொண்டிருக்கும். பகுதி வரிசை உறவுகளுக்கும், சமான உறவுகளுக்கும் கடப்புத்தன்மை முக்கியமான பண்பு ஆகும்.\n\nSection::::வரையறை.\nகணக்கோட்டின்படி, கடப்புறவின் வரையறை:\n\nSection::::எடுத்துக்காட்டுகள்.\n\"விடப் பெரியது,\" \"குறைந்தபட்சப் பெரியது,\" \"விடச் சிறியது,\" \"சமம்\" ஆகியவை கடப்புறவுகள்:\n\n\"உட்கணம்,\" \"வகுக்கும்,\" என்பவையும் கடப்புறவுக்கு எடுத்துக்காட்டுகளாகும்.\n\nஎடுத்துக்காட்டாக,\n\nSection::::பண்புகள்.\nSection::::அடைவுப் பண்புகள்.\nகடப்புறவு \"விடப் பெரியது\" என்பதன் மறுதலை \"விடச் சிறியது\" ஆகும். இதுவும் ஒரு கடப்பு உறவு.\n\n\n\nஎடுத்துக்காட்டாக, \"சமம்\" ஒரு கடப்புறவு. இதன் நிரப்பியான \"சமமல்ல\" என்பது கடப்புறவு இல்லை. (அதிகபட்சமாக ஒரு உறுப்பு கொண்டுள்ள கணத்தில் மட்டும் இது கடப்புறவாக இருக்கும்).\n\nSection::::பிற பண்புகள்.\nஎதிர்வு உறவாக இல்லாமல் இருந்தால், இருந்தால் மட்டுமே ஒரு கடப்பு உறவு, சமச்சீர்மையற்றதாக இருக்க முடியும்.\n\nSection::::கடப்பு உறவுகளின் எண்ணிக்கை.\nஒரு முடிவுறு கணத்தின் மீது வரையறுக்கப்படக்கூடிய கடப்பு உறவுகளின் எண்ணிக்கையைக் கணக்கிடக்கூடிய பொது வாய்ப்பாடுகள் இல்லை . எனினும், எதிர்வு-சமச்சீர்-கடப்பு உறவுகள் (சமான உறவுகள்) – , சமச்சீர்-கடப்பு உறவுகள் சமச்சீர்-கடப்பு-எதிர்சமச்சீர் உறவுகள் முழு-கடப்பு-எதிர்சமச்சீர் உறவுகள் ஆகியவற்றின் எண்ணிக்கையைக் காணும் வாய்ப்பாடு உள்ளது.\n\n\n"}
{"id": "263542", "url": "https://ta.wikipedia.org/wiki?curid=263542", "title": "ஸ்டீபான் ஸ்கூஸ்டர்", "text": "ஸ்டீபான் ஸ்கூஸ்டர்\n\nஸ்டீபான் ஸ்கூஸ்டர் (Stefan Schuster) ஜெர்மனி நாட்டைச் சேர்ந்த உயிரியலாளர் ஆவார். இவர் தன் உயிரியற்பியல் ஆய்வுப் படிப்பை 1981-1986 வரை பேராசிரியர் ரீன்ஹார்ட் ஹென்ரிக்கின் மேற்பார்வையில் ஹம்போல்ட் பல்கலைக்கழகம், பெர்லினில் (ஜெர்மனி) படித்தார். 1988 ஆம் ஆண்டில், அவர் அந்த பல்கலைக்கழகத்தில் முனைவர் பட்டம் பெற்றார்.\n\nSection::::பணி.\nஅவர் ஜெர்மனி, பிரான்ஸ், நெதர்லாந்து மற்றும் ஸ்லோவேனியா நாடுகளில் முனைவராக பணியாற்றினார்.\n\n2003 ஆம் ஆண்டு முதல், அவர் பிரெடெரிக் ஷில்லர் பல்கலைக்கழகம், ஜெனா (ஜெர்மனி) இல் உயிர் தகவலியல் பேராசிரியராக உள்ளார்.\n\nஅவர் தத்துவார்த்த உயிரியல் துறையில் ஆராய்ச்சி மேற்கொள்கிறார். அவரின் முக்கிய சாதனை அடிப்படை முறைகளில் உயிர்வேதியியல் பாதைகளை விவரித்தது. அவரது ஆராய்ச்சி தலைப்புகள் பின்வருமாறு:\n"}
{"id": "263543", "url": "https://ta.wikipedia.org/wiki?curid=263543", "title": "மாலத்தீவின் ருஃபியா", "text": "மாலத்தீவின் ருஃபியா\n\nருஃபியா (\"rufiyaa\", திவெயி: ) மாலத்தீவுகளின் அலுவல்முறை நாணயமாகும். அமெரிக்க டாலருக்கு நிகரான மாற்று வீதத்தையும் நாணயங்களை வெளியிடுவதையும் மாலத்தீவுகள் நிதிய ஆணையம் மேற்கொள்கின்றது. ருபியாவைக் குறிக்க பெரும்பாலும் MRF அல்லது Rf பயன்படுத்தப்படுகின்றது. இதற்கான ஐ.எசு.ஓ 4217 குறியீடு MVR ஆகும். ருபியா 100 \"லாரி\"களாகப் பிரிக்கப்பட்டுள்ளது. \"ருஃபியா\" என்ற சொல் இந்திச் சொல் ருப்யா (रुपया)விலிருந்து வந்துள்ளது. 10 ஏப்ரல் 2011 நிலவரப்படி, ஒரு அமெரிக்க டாலருக்கான மத்திய மாற்று வீதம் 12.85 ருபியாக்களாகும். இதிலிருந்து ±20% வரை வேறுபடலாம்; அதாவது 10.28 ருபியாக்களிலிருந்து 15.42 ருபியாக்கள் வரை.\n"}
{"id": "263545", "url": "https://ta.wikipedia.org/wiki?curid=263545", "title": "ஒரு பக்க - மறு பக்க மாற்றியம்", "text": "ஒரு பக்க - மறு பக்க மாற்றியம்\n\nஒரு பக்க -மறு பக்க மாற்றியம் \"(Cis–trans isomerism)\" என்பது கரிம வேதியியலில் வடிவ மாற்றியம், அமைப்பு மாற்றியம் மற்றும் சிசு-டிரான்சு மாற்றியம் என்ற பெயர்களாலும் அழைக்கப்படுகிறது. சிசு மற்றும் டிரான்சு என்பவை இலத்தீன் மொழியிலிருந்து பெறப்பட்ட சொற்களாகும். சிசு என்ற முன்னொட்டு வேதியியலில் வேதி வினைக்குழுக்கள் கார்பன் சங்கிலியின் ஒரே பக்கத்தில் இடம்பெற்றுள்ளன என்பதைக் குறிக்கிறது. எனவே இதனை ஒருபக்க மாற்றியம் என்கிறார்கள். அதேபோல டிரான்சு என்ற முன்னொட்டு வேதி வினைக்குழுக்கள் கார்பன் சங்கிலியின் எதிர் பக்கங்களில் இடம்பெற்றுள்ளன என்பதைக் குறிக்கிறது. இத்தகைய மாற்றியத்தை மறுபக்க மாற்றியம் என்கிறார்கள்.\n"}
{"id": "263548", "url": "https://ta.wikipedia.org/wiki?curid=263548", "title": "தையோகார்பனேட்டு", "text": "தையோகார்பனேட்டு\n\nதையோகார்பனேட்டு \"(Thiocarbonate)\" என்பவை CSO (x = 0, 1, or 2) என்ற பொது வேதி வாய்ப்பாடு கொண்ட எதிர்மின் அயனிகளின் குடும்பத்தைப்பற்றி விவரிப்பவையாகும். இவ்வெதிர்மின் அயனிகளின் கட்டமைப்பை ஒத்த கரிமச்சேர்மங்கள் யாவும் தையோகார்பனேட்டுகள் எனப்படுகின்றன.\n\nகார்பனேட்டு ஈரெதிர்மின் அயனிகளைப் போல தையோகார்பனேட்டுகள் கார்பன் மையங்களைக் கொண்ட சமதளங்களாகும். கார்பன் முதல் கந்தகம் அல்லது ஆக்சிசன் வரையிலான இவற்றின் சராசரி பிணைப்பு வரிசை 1.33 ஆகும். மேலும், இவற்றின் புரோட்டானேற்றம் தொடர்பான சிறப்புக் குறிப்புகள் வழக்கம் போல ஏதுமில்லை. தையோகார்பனேட்டுகள் நல்ல மின்னணு மிகுபொருட்களாகவும் நல்ல ஈனிகளாகவும் செயல்படுகின்றன.\n\nSection::::ஒருதையோகார்பனேட்டு.\nCOS என்ற வாய்ப்பாடு கொண்ட ஈரெதிர்மின் அயனிகள் ஒருதையோகார்பனேட்டுகள் எனப்படுகின்றன.இவை C2v சீரொழுங்குடன் காணப்படுகின்றன. தையோபாசுசீனை நீராற்பகுத்து அல்லது கார்பனைல் சல்பைடுடன் ஒரு காரத்தைச் சேர்த்து வினைபுரியச் செய்யும் போது ஒருதையோகார்பனேட்டு தோன்றுகிறது.\n\nSection::::இருதையோகார்பனேட்டு.\nCOS என்ற வாய்ப்பாடு கொண்ட ஈரெதிர்மின் அயனிகள் இருதையோகார்பனேட்டுகள் எனப்படுகின்றன. இவையும் C2v சீரொழுங்குடன் காணப்படுகின்றன. கார்பன் இருசல்பைடுடன் ஒரு காரத்தின் நீர்க்கரைசலை வினைபுரியச் செய்யும் போது இருதையோகார்பனேட்டுகள் தோன்றுகின்றன.\n\nஅனேகமாக பெரும்பாலான முக்கிய இருதையோகார்பனேட்டுகள் யாவும் கரிமச் சேர்மங்களின் வழிப்பொருட்களாகவே உள்ளன. சேந்தேட்டுகள் என்பவை கரிமகந்தகச் சேர்மங்களாகும். இவற்றை கார்பன் இருசல்பைடுடன் ஆல்காக்சைடுகளை வினைபுரியச் செய்வதன் மூலமாகத் தயாரிக்கலாம்.\n(RS)CO என்ற வாய்ப்பாட்டைக் கொண்ட நடுநிலை இருதையோகார்பனேட்டுகளும் அறியப்படுகின்றன. இவை பெரும்பாலும் அவற்றுடன் தொடர்புடைய முத்தையோகார்பனேட்டுகளை நீராற்பகுப்பு செய்து தயாரிக்கப்படுகின்றன.உதாரணம்: நான்குதையாபென்டலீன்டையோனில் இரண்டு இருதையோகார்பனேட்டு குழுக்கள் உள்ளன.\n\nSection::::முத்தையோகார்பனேட்டு.\nCS என்ற வாய்ப்பாடு கொண்ட ஈரெதிர்மின் அயனி முத்தையோகார்பனேட்டு எனப்படுகிறது. இது D3h சீரொழுங்குடன் காணப்படுகின்றன. ஆதார கந்தகத்துடன் கார்பன் இருசல்பைடு சேர்த்து வினைபுரியச் செய்வதன் மூலம் இதைத் தயாரிக்கலாம்:\n\nSection::::பெர்தையோகார்பனேட்டு.\nCS என்ற வாய்ப்பாடு கொண்ட ஈரெதிர்மின் அயனி பெர்தையோகார்பனேட்டு எனப்படுகிறது. முத்தையோகார்பனேட்டுடன் கந்தகத்தைச் சேர்ப்பதன் மூலம் இதைத் தயாரிக்கலாம். இச்சேர்மத்தில் ஒரு கந்தகம் - கந்தகம் பிணைப்பு காணப்படுகிறது.\nபெர்தையோகார்பானிக் அமிலம் அல்லது நான்குதையோகார்பானிக் அமிலம் , சிஏஎசு எண்#13074-70-9[4])) இதுவரையில் தூய்மையான நிலையில் தொகுக்கப்பட்டதில்லை ஆனால், அடர் பழுப்புநிற கரைசலாகத் தயாரிக்கப்பட்டுள்ளது.\n"}
{"id": "263555", "url": "https://ta.wikipedia.org/wiki?curid=263555", "title": "கட்ச்சு கோரி", "text": "கட்ச்சு கோரி\n\nகோரி (\"kori\") 1948ஆம் ஆண்டு வரை கட்ச் பகுதியில் (கட்ச்சு இராச்சியம், ஜூனாகத் இராச்சியம் , நவநகர் இராச்சியம், போர்பந்தர் இராச்சியங்களில்) புழங்கிய நாணயம் ஆகும். 4.73 கிராம் கொண்ட இந்த நாணயம் வெள்ளியில் பதிப்பிக்கப்பட்டது. பெரும்பாலும் கட்ச் மன்னராட்சியில் 1617 முதல் 1947 வரை பதிப்பிக்கப்பட்டு வந்தது. \n\nஇது மேலும் 24 \"டோக்டா\"க்களாக (ஒருமை \"டோக்டொ\" ) பிரிக்கப்பட்டிருந்தது. ஒவ்வொரு டோக்டொவும் 2 \"டிராம்பியோ\".க்களாகும் உலோக நாணயங்கள் மட்டுமே வெளியிடப்பட்டன. பயனில் இருந்த மற்ற செப்பு நாணயங்கள் \"தப்பு\" , \"திங்லோ\" ஆகும். விடுதலைக்குப் பிறகு கோரி ரூபாயால் ஒரு ரூபாய்க்கு = 3½ கோரி வீதத்தில் மாற்றப்பட்டது.\n\n1 கோரி = 2 அட்லினோ = 4 பயாலோ = 8 தாபு = 16 திங்லோ = 24 டோக்டா = 48 டிராம்பியோ = 96 பாபுகியா\n"}
{"id": "263560", "url": "https://ta.wikipedia.org/wiki?curid=263560", "title": "இரும்புத் தாது உற்பத்தி செய்யும் நாடுகளின் பட்டியல்", "text": "இரும்புத் தாது உற்பத்தி செய்யும் நாடுகளின் பட்டியல்\n\nஇரும்புத் தாது உற்பத்தி செய்யும் நாடுகளின் பட்டியல் \"(List of countries by [[iron ore|iron ore production)\" என்ற இப்பட்டியல் [[அமெரிக்கா|அமெரிக்க]] புவியியல் அளவைத் துறையின் தரவுகளின் அடிப்படையில் தயாரிக்கப்பட்டுள்ளது.\n\nSection::::வார்ப்பு இரும்பு உற்பத்தி.\n[[வார்ப்பு இரும்பு]] உற்பத்தி செய்யும் நாடுகளின் இப்பட்டியல் 1980 முதல் 2013 வரையில் காணப்பட்ட உலக எஃகு குழுமத் தரவுகளின் அடிப்படையில் தயாரிக்கப்பட்டுள்ளது. \n\n[[பகுப்பு:இரும்பு தோண்டியெடுத்தல்]]\nSection::::இவற்றையும் காண்க.\n[[பகுப்பு:கனிமம் உற்பத்தி செய்யும் நாடுகளின் பட்டியல்கள்]]"}
{"id": "263564", "url": "https://ta.wikipedia.org/wiki?curid=263564", "title": "ஸ்ரீ சங்கரா கலை மற்றும் அறிவியல் கல்லூரி", "text": "ஸ்ரீ சங்கரா கலை மற்றும் அறிவியல் கல்லூரி\n\nஸ்ரீ சங்கரா கலை மற்றும் அறிவியல் கல்லூரி (\"Sri Sankara Arts and Science college\") சென்னை பல்கலைக்கழகத்துடன் இணைப்புப் பெற்ற கல்லூரியாகும். காஞ்சிபுரம் மாவட்டம், ஏனாத்தூர் கிராமப்பகுதியில் இக்கல்லூரி அமைந்துள்ளது. இது ஒரு சுயநிதிக் கல்லூரி. ஆடவர், பெண்டிரென இருபாலர்கள் இணைந்தும், சில துறைகளில் இருபாலர் அல்லாத வகையிலும், பயிலும் வகுப்பறைகள் அமையப்பெற்றுள்ளது. தற்போது தன்னாட்சித் தரம் பெற்றுச் செயல்படுகிறது. இக்கல்லூரி ஐ எஸ் ஓ 9001:2000 தரச்சான்று பெற்ற, காஞ்சி காமகோட்டிபீட அறக்கட்டளையின் ஒரு கல்வி நிறுவனமாகும்.\n\nSection::::துவக்கம்.\nஸ்ரீ சங்கர கலை மற்றும் அறிவியல் கல்லூரி காஞ்சி சங்கரமடம் கல்வி அறக்கட்டளையின் கீழ் 1991 ஆம் ஆண்டு துவக்கப்பட்டது. இக்கல்லூரி தமிழ் மொழி பாடத்திட்டத்தில் பற்றுகொண்ட கல்லூரியாகும்.\n\nSection::::அமைவிடம்.\nஇக்கல்லூரி காஞ்சிபுரத்திலிருந்து 4 கிமீ தொலைவிலும், சென்னையிலிருந்து 76 கிமீ தொலைவிலும் ஏனாத்தூர் என்ற இடத்தில் அமைந்துள்ளது.\n\nSection::::உள்கட்டமைப்பு வசதிகள்.\nகல்லூரியில் நூலகம், ஆய்வகம், ஆடிட்டோரியம், கருத்தரங்கம், உணவுக்கூடம், உள்விளையாட்டு அரங்கம், வெளிவிளையாட்டு அரங்கம் மற்றும் இருபாலருக்கும் தனித்தனியாக விடுதி வசதிகள் உள்ளன.\n\n"}
{"id": "263565", "url": "https://ta.wikipedia.org/wiki?curid=263565", "title": "தேசிய கண் கொடை நாள் (இந்தியா)", "text": "தேசிய கண் கொடை நாள் (இந்தியா)\n\nஇந்தியாவின் தேசிய கண் கொடை நாள் (\"National Eye Donation Day\") ஒவ்வொரு ஆண்டும் செப்டம்பர் 8-ஆம் நாள் கடைப்பிடிக்கபட்டு வருகிறது. இந்நிகழ்வு இருவாரக் கொண்டாட்டமாக ஆகத்து 25 இல் ஆரம்பித்து செப்டம்பர் 8 இல் முடிவடைகிறது. இக்காலகட்டத்தில் கண் கொடை சிறப்புகள் பற்றிய பரப்புரைகள், பொதுக்கூட்டம், கருத்தரங்கு முகாம்கள் நடத்தபடுவதோடு, பொதுமக்களுக்கு கண் தானம் பற்றிய விழிப்புணர்வு ஏற்படுத்தும் வகையிலும், ஊக்கம் தரும் வகையிலும், இந்திய அரசு சார்பில் கலைநிகழ்ச்சிகள் நடத்தப்படுகிறது.\n\nஉலகம் முழுவதும் 3 கோடியே 70 லட்சம் மக்கள் பார்வையற்றோர் இருப்பதாக கண்டறியப்பட்டுள்ளது. அதில் ஒரு கோடியே 50 லட்சம் பேர் இந்தியாவில் உள்ளனர். இதில், 26 விழுக்காடு குழந்தைகள். 75 சதவீதம் பார்வை இழப்பைத் தடுக்கக்கூடியதாகும். போதிய கண் தானம் செய்வோர்கள் இல்லாமையால் இதை குறைக்க முடியவில்லை என ஆய்வறிக்கை கூறுகிறது.\n\nசிறப்புத் தகவல்கள்:\n\n\n"}
{"id": "263566", "url": "https://ta.wikipedia.org/wiki?curid=263566", "title": "பாக்கித்தான் பொருளாதாரம்", "text": "பாக்கித்தான் பொருளாதாரம்\n\nபாக்கித்தானின் பொருளாதாரம் (\"economy of Pakistan\") உலகில் கொள்வனவு ஆற்றல் சமநிலைப்படி 26ஆவது பெரிய பொருளாதாரமாகும்; இது பெயரளவு மொத்த உள்நாட்டு உற்பத்திப்படி 38வது பெரிய பொருளாதாரமாகவும் விளங்குகின்றது. 200 மில்லியன் மக்கள்தொகை கொண்ட பாக்கித்தான் 6வது-பெரிய மக்கள்தொகை உடைய நாடு ஆகும். இதன் ஆள்வீத மொ.தே.உ $4,993 ஆகவுள்ளது; இதனடிப்படையில் உலகில் 133வதாகவும் விளங்குகின்றது. பாக்கித்தானின் முறைசாரா பொருளாதாரம் மொத்தப் பொருளாதாரத்தில் 36%ஆக உருப்பதாக மதிப்பிடப்படுகின்றது;இது ஆள்வீத வருமானத்தில் கண்ணக்கில் எடுத்துக்கொள்ளப்படவில்லை. வளர்ந்து வரும் நாடுகளில் ஒன்றாக பாக்கித்தான் உள்ளது. 21ஆவது நூற்றாண்டில் உலகின் பெரிய பொருளாதாரங்களாக வளரக்கூடியதாக பிரிக் நாடுகள் உடன் அடையாளப்படுத்தப்படும் அடுத்த பதினொன்று நாடுகளில் ஒன்றாக உள்ளது. இருப்பினும் பல்லாண்டுகளாக போரிலும் சமூக நிலையற்றத்தன்மையாலும் 2013ஆம் ஆண்டு நிலவரப்படி தொடருந்துப் போக்குவரத்து, மின்னனாக்கம் போன்ற அடிப்படைச் சேவைகளில் மிகுந்த குறைபாடுகள் உள்ளன. பகுதியாக தொழில்மயமாக்கப்பட்ட பொருளாதாரம் சிந்து ஆற்றை ஒட்டி வளர்ந்துள்ளது. முதன்மை ஏற்றுமதிப் பொருட்களாக துணிகள், தோற் பொருட்கள், விளையாட்டுப் பொருட்கள், வேதிப்பொருட்கள் மற்றும் தரைவிரிப்புக்கள்/கம்பளங்கள் உள்ளன.\n\nபாக்கித்தானின் பொருளியல் வளர்ச்சி சிந்து ஆற்றை ஒட்டியே உள்ளது; கராச்சியும் பஞ்சாபின் முக்கிய நகரங்களும் பொருளாதாரத்தின் அச்சுக்களாக உள்ளன. உள்நாட்டு அரசியல் குழப்பங்கள், வளரும் மக்கள்தொகை, நிலையற்ற வெளிநாட்டு மூலதனம் போன்றவற்றால் கடந்த காலங்களில் பொருளாதாரம் பாதிக்கப்பட்டுள்ளது. வெளிநாடுகளில் வேலை செய்யும் பாக்கித்தானிய பணியாட்கள் அனுப்பும் தொகைகளால் அந்நியச் செலாவணிக் கையிருப்பு நன்றாக இருப்பினும் வளர்ந்துவரும் நடப்புக் கணக்குப் பற்றாக்குறை கவலை அளிப்பதாக உள்ளது; இது உடனடியான எதிர்காலத்தில் மொ.தே.உற்பத்தியை பாதிக்கலாம். பாக்கித்தான் தற்போது பொருளாதார தாராயமயமாக்கலையும் அனைத்து அரசு நிறுவனங்களை தனியார் மயமாக்கலையும் முன்னெடுத்து வருகின்றது. நடப்புக் கணக்குப் பற்றாக்குறையை சமாளிக்க அன்னிய நேரடி முதலீடுகளை ஈர்க்கவும் முயன்று வருகின்றது. 2014இல், அந்நியச் செலாவணி சேமிப்பு $18.4 பில்லியனைக் கடந்தது. இதனால் \"இசுடாண்டர்ட் அண்ட் புவர்சு\" தொலைநோக்கு மதிப்பீடு \"நிலையானது\" என அறிவித்துள்ளது.\n\n"}
{"id": "263573", "url": "https://ta.wikipedia.org/wiki?curid=263573", "title": "க. கணபதிப்பிள்ளை", "text": "க. கணபதிப்பிள்ளை\n\nக. கணபதிப்பிள்ளை (2 சூலை 1902 - 1968) இலங்கைத் தமிழ்ப் பேராசிரியரும், தமிழறிஞரும், எழுத்தாளரும், தமிழ்க் கல்வெட்டாய்வாளரும் ஆவார். ஈழத்துத் தமிழ் நாடக வளர்ச்சிக்கு பெரும் பங்காற்றியவர்.\n\nSection::::வாழ்க்கைக் குறிப்பு.\nயாழ்ப்பாண மாவட்டம், பருத்தித்துறை, புலோலி கிழக்கில் கந்தசாமிப்பிள்ளை என்பவருக்குப் பிறந்த பேராசிரியர் கணபதிப்பிள்ளை தனது ஆரம்பக் கல்வியை வேலாயுதம் மகா வித்தியாலயம், ஹார்ட்லி கல்லூரி ஆகியவற்றில் பயின்றார். பருத்தித்துறை ஆரிய திராவிட மகா பண்டிதர் பிரம்மசிறி முத்துக்குமாரசுவாமிக் குருக்களிடம் தமிழும், இசையும் கற்றுக் கொண்டார்.\n\nகணபதிப்பிள்ளை இலங்கைப் பல்கலைக்கழகக் கல்லூரியில் படித்து, 1930 ஆம் ஆண்டில் இலண்டன் பல்கலைக்கழகத்தின் இளங்கலைத் தேர்வில் சங்கத மொழியைச் சிறப்புப் பாடமாகவும், பாளியைத் துணைப் பாடமாகவும் கற்று முதல் வகுப்பில் தேறினார். இலங்கை அரசின் கீழைத்தேய மொழி ஆய்வுப் பரிசு இவருக்கு வழங்கப்பட்டது.\n\nதமிழ் மொழியிலும் உயர் கல்வி பெறும் நோக்கோடு சுவாமி விபுலாநந்தர் அண்ணாமலைப் பல்கலைக்கழகத்தில் முதலாவது தமிழ்ப் பேராசிரியராக நியமிக்கப்பட்ட போது கணபதிப்பிள்ளையையும் தம்மோடு சிதம்பரத்துக்கு அழைத்துச் சென்றார். அண்ணாமலைப் பல்கலைக்கழகத்தில் தொல்காப்பியம் முதலான தமிழிலக்கண நூல்களையும், சங்க இலக்கியங்களையும் பொன்னோதுவார் மூர்த்திகள், சர்க்கரை இராமசாமிப் புலவர் போன்ற அறிஞர்களிடமும், அரசன் சண்முகனாரின் மாணவர் கந்தசாமியாரிடமும் இரண்டு ஆண்டுகள் கற்று வித்துவான் தேர்வு எழுதினார்.\n\nஅண்ணாமலைப் பல்கலைக்கழகத்தின் வித்துவான் பட்டத்துடன் இலண்டன் சென்று இலண்டன் பல்கலைக்கழகத்தின் கீழைத்தேயக் கலைக்கல்லூரியில் சேர்ந்து, பேராசிரியர் ரேணர் என்பவரிடம் மொழியியல் ஆய்வில் ஈடுபட்டார். ஏழாம் எட்டாம் நூற்றாண்டுத் தமிழ்ச் சாசனங்களின் மொழி இலக்கணத்தை விளக்கி தனது கலாநிதிப் (முனைவர்) பட்டத்துக்கான ஆய்வு நூலை எழுதினார். \n\n1936 ஆம் ஆண்டில் இலங்கைப் பல்க்கலைக்கழகக் கல்லூரியின் தமிழ் விரிவுரையாளராகவும், தமிழ்த் துறைத் தலைவராகவும் நியமிக்கப்பட்டார். 1947 ஆம் ஆண்டில் தமிழ்ப் பேராசிரியராக நியமிக்கப்பட்டார். 1965-ம் ஆண்டில் ஓய்வு பெற்றார். இவரது முயற்சியால் இலண்டன் பல்கலைக்கழகத்தில் தமிழ்ச் சிறப்புக் கலைத் தேர்வு ஏற்படுத்தப்பட்டது. இலங்கைப் பல்கலைக்கழகத்தில் தமிழில் முதுகலைத் தேர்வையும் தொடங்கி வைத்தார்.\n\nSection::::தமிழ்ப் பணி.\nபேராசிரியர் க. கணபதிப்பிள்ளை பேராதனைப் பல்கலைக்கழகத் தமிழ்ச் சங்கத்தின் தலைவராக 29 ஆண்டுகள் பணியாற்றினார். தமிழ்ச்சங்கத்தின் \"இளங்கதிர்\" என்ற இதழைத் தொடக்கி அதனைத் தொடர்ந்து நடத்த உதவி செய்தார். தமிழ்ச்சங்கத்துக்கென பல நாடகங்களை எழுதி நெறிப்படுத்தினார். இவற்றுள் உடையார் மிடுக்கு, முருகன் திருகுதாளம், கண்ணன் கூத்து, நாட்டவன் நகர வாழ்க்கை என்பவை \"நானாடகம்\" (1940) என்ற தலைப்பில் அச்சில் வெளிவந்தன. இவற்றை விட பொருளோ பொருள், தவறான எண்ணம் ஆகிய நாடகங்கள் \"இரு நாடகம்\" (1952) என்ற பெயரில் நூலாக வெளிவந்தது. யாழ்ப்பாணப் பேச்சுத் தமிழைக் கையாண்டு பல நாடகங்களை எழுதினார். \"சங்கிலி\" (1956) என்ற வரலாற்று நாடக நூல் பாடநூல் புத்தகமாக வெளிவந்தது. \"பூஞ்சோலை\" (1953), \"வாழ்க்கையின் விநோதங்கள்\" (1954) ஆகிய புதின நூல்களையும் எழுதியுள்ளார்.\n\nதனிநாயகம் அடிகளின் முயற்சியில் ஆரம்பிக்கப்பட்ட உலகத் தமிழாராய்ச்சி மன்றத்தின் தொடக்க விழா 1964 சனவரி 7 ஆம் நாள் புது தில்லியில் நடந்தபோது இலங்கையின் சார்பில் பேராசிரியர் கணபதிப்பிள்ளை கலந்துகொண்டார்.\n\nபேராசிரியர் கணபதிப்பிள்ளையின் வாழ்க்கை வரலாற்றை \"கலையருவி கணபதிப்பிள்ளை\" என்ற பெயரில் த. சண்முகசுந்தரம் என்பவர் எழுதி 1974 இல் வெளியிட்டார்.\n\nSection::::கல்வெட்டியல் ஆய்வு.\nபேராதனைப் பல்கலைக்கழகத்தில் தமிழ்ப் பேராசிரியராகப் பணியாற்றிய போது, பிற்காலத்தில் அவர் இலங்கைத் தமிழ்க் கல்வெட்டியல் துறையில் மதிப்புமிக்க பங்களித்துள்ளார். இலங்கையின் பண்டைய பல தமிழ்க் கல்வெட்டுகளை ஆராய்ந்து, திருத்தி வெளியிடப் போதுமான பயிற்சி பெற்ற கல்வெட்டாய்வாளர்கள் இல்லாத ஒரு காலத்தில், கணபதிப்பிள்ளை முன்வந்து இப்பணிக்குத் தன் பங்களிப்பை வழங்கினார். மகனை, மொரகாவலை, பாண்டுவஸ்னுவர போன்ற இடங்களில் கண்டுபிடிக்கப்பட்ட தமிழ்க் கல்வெட்டுக்கள் குறித்து University of Ceylon Review 1960, 1962 இதழில் கட்டுரைகளாக எழுதி வெளியிட்டார். இதன் மூலம் அவர் இத்துறையில் ஒரு புதிய ஆர்வத்தை ஏற்படுத்தி, இப்பணியைத் தொடர தமது மாணவர்களுக்கு ஊக்கம் அளித்தார்.\n\nSection::::குடும்பம்.\nபேராசிரியர் கணபதிப்பிள்ளை மட்டக்களப்பைச் சேர்ந்த மனோன்மணி என்பவரைத் திருமணம் புரிந்தார். இவர்களுக்கு டாக்டர் கந்தசாமிப்பிள்ளை, டாக்டர் ஒப்பிலாமணிப்பிள்ளை என இரு ஆண்களும், சௌந்தராம்பிகை, மங்களாம்பிகை, பாலாம்பிகை, அருள்மொழிநங்கை, டாக்டர் வள்ளி என ஐந்து பெண்களும் உள்ளனர்.\n\nSection::::நினைவுப் பரிசுகள்.\nபேராசிரியர் க. கணபதிப்பிள்ளையின் நினைவாக கனடா தமிழ் இலக்கியத் தோட்டம் ஆண்டுதோறும் சிறந்த புனைவு நூலுக்கான பரிசை வழங்கி வருகிறது.\n\n\n\n"}
{"id": "263575", "url": "https://ta.wikipedia.org/wiki?curid=263575", "title": "மாஞ்சா நூல்", "text": "மாஞ்சா நூல்\n\nமாஞ்சா நூல், வஜ்ரம் அல்லது சவ்வரிசி கலவையில், கண்ணாடி துகள்களை கலந்து, பட்டத்தின் நூலில் தோய்த்து மாஞ்சா நூலை தயாரிக்கின்றனர். எதிராளியின் பட்டத்தின் நூலை அறுக்க மாஞ்சா நூல் உதவுகிறது. சில சிறு வணிகர்கள் தனியாக மாஞ்சா நூலை தயாரித்து விற்பதுண்டு. தமிழ்நாட்டில் குறிப்பாக சென்னை மற்றும் அதன் சுற்றுப்புறங்களில் மாஞ்சா நூல் பட்டம் விடுகின்றனர்.\n\nSection::::மாஞ்ச நூல் பட்டதிற்கு தடை.\nசென்னையில் மொட்டை மாடிகளில் மற்றும் விளையாட்டுத் திடல்களில் பட்டம் விடுவது வழக்கம். சிலர் விளையாட்டாக அடுத்தவர்களின் காற்றாடிகளை வீழ்த்த, மாஞ்சா நூல் கொண்ட பட்டங்களை பறக்கவிட்டு பந்தயம் வைப்பதுண்டு. உயரத்தில் பறந்து கொண்டிருக்கும் பட்டம் தீடிரென அறுந்து கீழே விழம் போது பட்டத்தின் மாஞ்சா நூல், மரக்கிளைகள், மின் கம்பிகள், கட்டடங்களில் சிக்குவது உண்டு. சிலநேரங்களில் சாலைகளில் நடந்து செல்வோர் மற்றும் இரு சக்கர வாகனங்களில் செல்வோரின் கழுத்தை அறுத்து உயிரையும் பறித்து விடுகிறது. கண்ணாடி துகள்களால் தயாரிக்கப்படும் மாஞ்சா நூல் பட்டங்களால் ஆண்டு தோறும் உயிர்ச் சேதம் ஏற்படுவதால், மாஞ்சா நூல் காற்றாடி பறக்க விட நீதிமன்றம் தடை விதித்துள்ளது.\n\nமாஞ்சா நூல் பட்டம் விடுபவர்களுக்கு அதிக பட்சமாக இரண்டரை ஆண்டுகள் சிறை தண்டனை விதிக்கப்படுகிறது. மாஞ்சா தடவிய நூல் கொண்ட பட்டம் விடுபவர்களையும், மாஞ்சா நூல் விற்பவர்களையும், தயாரிப்பவர்களையும் காவல் துறை கண்டுபிடித்து குற்றவழக்கு பதிவு செய்கின்றனர்.\n"}
{"id": "263584", "url": "https://ta.wikipedia.org/wiki?curid=263584", "title": "சுழல் அளவி", "text": "சுழல் அளவி\n\nசுழல் அளவி அல்லது ராட்டா மீட்டர் (ஆங்கிலத்தில்: Rotameter) என்பது ஒரு மூடிய குழாயின் வழியே செல்லும் திரவ அல்லது வாயு ஓட்ட விகிதத்தினை அளவிடும் ஒரு சாதனம் ஆகும். இது மாறுபரப்பு பாய்ம அளவி வகையினைச் சார்ந்தது. இது குறிப்பிட்ட குறுக்கு வெட்டு பரப்பளவு கொண்டுள்ள பகுதியின் வழியே மாறுபடும் திரவ ஒட்டத்தினை அனுமதிப்பதினால் அளவிடப்படுகிறது.\n\nஇந்தக் கருவியிலுள்ள குறுகலான குழாயில் ஏறி, இறங்கும் மிதவையானது பாய்ம ஓட்டத்தினை அளவிட உதவுகிறது. சுழல் அளவி புவி ஈர்ப்பு விசை வகையினைச் சார்ந்தது. இது கீழே இழுக்கும் ஈர்ப்புவிசைக்கும், பாய்ம ஓட்டத்தினால் மேலே தள்ளும் விசைக்கும் இடையே ஏற்படும் எதிர்ப்பின் அடிப்படையில் இயங்குகிறது.. பாய்ம ஒட்டம் நிலையானதாக இருக்கும்பொழுது, மிதவை ஓரிடத்தில் நிற்கும், அதனை கன பாய்ம ஒட்ட விகிதமாக எடுத்துக்கொள்ளலாம். இந்த நிலை குறியிடப்பட்ட அளவில் சுட்டிக்காட்டப்படுகின்றது. மாறும் சமநிலைப்படுத்தும் செயலின்பொழுது, முழு புவி ஈர்ப்பு விசையினையும் ஈடுபடுத்த ஒரு செங்குத்தான குறுகலான அளவீட்டுக் குழாய் தேவைப்படுகின்றது.\n"}
{"id": "263586", "url": "https://ta.wikipedia.org/wiki?curid=263586", "title": "ராஸ் சாவேஜ்", "text": "ராஸ் சாவேஜ்\n\nராஸ் சாவேஜ் (Roz Savage பிறப்பு 1967 திசம்பர் 23 ) என்பவர் ஒரு ஆங்கிலேய கடல் துடுப்புப் படகு சாதனையாளர், நெகிழிப்பை எதிர்ப்பாளர், சுற்றுச்சூழல் வழக்கறிஞர், எழுத்தாளர், பேச்சாளர் ஆவார்.\nஇவர் பெருங்கடல்களில் துடுப்புப் படகில் பயணித்து கின்னஸ் உலக சாதனைகள் படைத்தவர். இதில் மூன்று பெருங் கடல்களான அட்லாண்டிக் பெருங்கடல், பசிபிக் பெருங்கடல், இந்தியப் பெருங்கடல் ஆகியவற்றை தனியாக துடுப்புப் படகில் துடுப்புப் போட்டு கடந்த முதல் பெண் என்ற சாதனையும் உட்பட்டது. இவர் 50 இலட்சம் துடுப்புபோட்டு, தன்வாழ்நாளில் 500 நாட்களை 23 அடி நீளமுள்ள துடுப்புப் படகுடன் கடலில் கழித்து, கடலில் 15,000 மைல்கள் கடந்தவர். இவருக்கு 2013இல் எம்.பீ.ஈ என்னும் விருது வழங்கப்பட்டது. இது சுற்றுச்சூழலை பாதுகாக்கப் பாடுபடுவோருக்கு பிரித்தானிய அரசியின் பிறந்த நாளில் வழங்கப்படும் ஒரு விருது ஆகும். மேலும் இவருக்கு 2014 ல் பிரிஸ்டல் பல்கலைக்கழகத்தின் மூலமாக சட்டப் பிரிவில் கெளரவ முனைவர் பட்டம் வழங்கப்பட்டது.\nராஸ் சாவேஜ் ஐக்கிய நாடுகள் சபையின் காலநிலை வீரர் ஆவார். 2010-ம் ஆண்டு நேஷனல் ஜியோகிரபிக், ‘அட்வென்சர் ஆஃப் த இயர்’ என்ற கவுரவத்தை ராஸ் சாவேஜுக்கு வழங்கிச் சிறப்பித்தது.\nSection::::பின்னணி.\n33 வயதுவரை வேலை, குடும்பம், கணவர் என்று வாழ்ந்துவந்தார் ராஸ் சாவேஜ். இந்த வாழ்க்கையில் அவர் மகிழ்ச்சியாகவும் நிறைவையும் அடையாததை உணர்ந்து, வாழ்வில் எதாவது சாதனை படைக்க வேண்டும் என விரும்பினார். எந்த சாதனையைப் படைப்பது என சிந்தித்தபோது தனக்கு படகு செலுத்துவதில் எப்பொழுதுமே ஆர்வம் இருந்துவந்ததால், கடலில் தனியாக சாகசப் பயணம் செல்ல முடிவு செய்தார். இதனால் முதலில் தன்னுடைய வேலையில் இருந்து விலகினார். வீடு, கார் போன்றவற்றை விற்றார். கடற்கரைக்கு அருகே சிறிய அறை எடுத்து தங்கி, பயிற்சிகளை மேற்கொண்டார்.\nSection::::கடல் பயணங்கள்.\nSection::::அட்லாண்டிக் கடல் பயணம்.\n14 மார்ச் 2006 இல் தன்னுடைய முதல் கடல் பயணத்தை ஆரம்பித்தார். 23 அடி நீளம் கொண்ட படகில், தனியாளாக, துடுப்பு போட்டபடி அட்லாண்டிக் கடலில் கிளம்பினார் பயணத்தை முடிக்க 103 நாட்கள் ஆனது. பயணம் துவக்கிய 80 நாட்களுக்குப் பிறகு அவரது நான்கு துடுப்புகளும் உடைந்துவிட்டன. அடுப்பு உடைந்து போனதால், சூடான உணவுகளைச் சாப்பிட்டு 20 நாட்கள் ஆகியிருந்தன. செயற்கைக்கோள் தொலைபேசி சாதனம் செயலிழந்தது. தோள்பட்டை வலி எடுத்தது. உப்பு நீரால் முதுகில் புண்கள் வந்துவிட்டன.\n\nஇவ்வாறு பல துண்பங்களுக்குப் பிறகு 103 நாட்கள் பயணத்தின் முடிவில், 3 ஆயிரம் மைல்களைக் கடந்து, நிலப்பகுதிக்கு வந்து சேர்ந்தார். அட்லாண்டிக் கடலைத் தனியாகக் கடந்த 5-வது பெண் என்ற சாதனையைப் படைத்தார். இவரது இந்த அட்லாண்டிக் பயணம்குறித்து \"திறந்த பெருங்கடல்மேல் கற்றுக்கொண்ட பாடங்கள்' என்ற பெயரில் 6.அக்டோபர் 2009 6 ம் தேதி நூலாக வெளிவந்நது.\nSection::::பசிபிக் கடல் பயணம்.\nசேவேஜ தனது வெற்றிகரமான அட்டலாண்டிக் கடல் பயணத்தை அடுத்து பசிபிக் பெருங்கடலில் தனியாக துடுப்புப் படகில் அமெரிக்காவில் இருந்து ஆஸ்திரேலியா வரை கடந்த முதல் பெண் என்ற பெயர் பெறும் சாகசப் பயணம் செய்யப் போவதாக அறிவித்தார். ( மாட் பொண்ட்டரி என்பவர் வேறு வழியாக, 2005 இல் பசிபிக் கடலை துடுப்புப் படகில் கடந்தார் ) பிறகு வெற்றிகரமாக 2008 ஒரு கோடைக் காலத்தில் கலிபோர்னியாவில் இருந்து பயணத்தைத் தொடங்கி, மூன்று கட்டங்களாக பயணத்தை முடித்தார், அவரது பயணத்தை அவாய்முதல் துவாலுவரை 2009 இலும், 2010இல் பப்புவா நியூ கினியில் பயணத்தின் இலக்கை முடித்தார்.\nSection::::இந்தியப் பெருங்கடல் பயணம்.\nஏப்ரல் 2011 இல் தொடங்கி, இந்திய பெருங்கடலை கடக்க ஆஸ்திரேலியாவின் பிரெமெண்டல் என்னுமிடத்தில் பயனத்தை துவக்க ஏற்பாடுகள் செய்தார். அவரது பாதை, தினசரி கடக்கும் இடங்களில் மற்றும் இலக்கு போன்றவை இரகசியமாக வைக்கப்பட்டன, அந்த கடல் பகுதியில் இருந்த ஆபத்து ஆகும். பயணத்தை துவங்கி வெற்றிகரமாக அக்டோபர் 4 2011 அன்று 154 நாட்களில் நிறைவு செய்தார். தனிப் பெண்ணாக மூன்று பெருங்கடல்களான அட்லாண்டிக், பசிபிக் இந்திய பெருங்கடல் ஆகியவற்றை தனியாக கடந்த முதல் பெண்மணி என்ற பெருமையை, அடைந்தார்.\n"}
{"id": "263587", "url": "https://ta.wikipedia.org/wiki?curid=263587", "title": "இட்ரியம்(III) குளோரைடு", "text": "இட்ரியம்(III) குளோரைடு\n\nஇட்ரியம்(III) குளோரைடு \"(Yttrium(III) chloride)\" என்பது YCl என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். இட்ரியம் மற்றும் குளோரின் சேர்ந்து உருவாகும் இச்சேர்மம் நீரிலி (YCl) மற்றும் நீரேற்று (YCl3(H2O)6) ஆகிய இரண்டு வடிவங்களில் காணப்படுகிறது. இரண்டுமே நிறமற்ற திண்மங்களாக தண்ணீரில் நன்றாக கரைந்து நீர்மயமாகின்றன.\n\nSection::::அமைப்பு.\nதிண்மநிலை YCl3 , குளோரைடு அயனிகளின் கனசதுர நெருக்கப் பொதிவு கட்டமைப்பை ஏற்றுள்ளது. இட்ரியம் அயனிகள் எண்முகத் துளைகளின் மூன்றில் ஒரு பங்கு பொதிவை நிரப்புகின்றன. விளைகின்ற YCl அடுத்தடுத்த எண்முகத்தின் முனைகளை பகிர்ந்து கொண்டு அடுக்குக் கட்டமைப்பைத் தருகிறது This structure is shared by a range of compounds notably AlCl..இந்தக் கட்டமைப்பு பெரும்பாலான சேர்மங்களால் , குறிப்பாக AlCl3 சேர்மத்தால் பகிர்ந்து கொள்ளப்படுகிறது.\n\nSection::::தயாரிப்பு மற்றும் வினைகள்.\nபெரும்பாலும் அமோனியம் குளோரைடு வழியாகத்தான் YCl தயாரிக்கப்படுகிறது. இவ்வினையின் தொடக்கம் YO அல்லது நீரேற்ற குளோரைடு அல்லது ஆக்சிகுளோரைடு அல்லது YCl•6HO. இவற்றில் ஒன்றிடமிருந்துதான் தொடங்குகிறது. இம்முறைகளில் (NH)[YCl]:சேர்மம் தயாரிக்கப்படுகிறது.\n\nஇப்பென்டாகுளோரைடு வெப்பத்தால் பின்வருமாறு சிதைவடைகிறது.இவ்வெப்ப முறிவு வினை (NH)[YCl]என்ற இடைநிலையின் வழியாக மேலும் தொடர்கிறது.\n\nY2O3 உடன் நீர்க்கரைசலான HCl சேர்த்து வினைப்படுத்தினால் நீரேற்ற குளோரைடை YCl· 6HO உற்பத்தி செய்கிறது. இவ்வுப்பைச் சூடுபடுத்தினால் இது நீரிலியைக் கொடுப்பதில்லை, மாறாக ஓர் ஆக்சி குளோரைடைக் கொடுக்கிறது.(NH)[YCl]:\n"}
{"id": "263593", "url": "https://ta.wikipedia.org/wiki?curid=263593", "title": "படகுமெயில் விரைவு ரயில்", "text": "படகுமெயில் விரைவு ரயில்\n\nபோட்மெயில் எக்ஸ்பிரஸ் இந்திய – இலங்கை எக்ஸ்பிரஸ் எனவும் அறியப்படும் விரைவு ரயில் சேவையாகும். இது தென்னிந்திய ரயில்வேயினால் செயல்படுத்தப்படும் ரயில்சேவை. இது முதலில் சென்னை எழும்பூர் முதல் தனுஷ்கோடி வரை செயல்பட்டது. தற்போது சென்னை எழும்பூர் முதல் இராமேஸ்வரம் வரை செயல்படுகிறது. இந்த வழித்தடத்தினில் உள்ள திருச்சிராப்பள்ளி, செங்கல்பட்டு, விழுப்புரம், கடலூர், சிதம்பரம், கும்பகோணம், தஞ்சாவூர், புதுக்கோட்டை, காரைக்குடி, சிவகங்கை மற்றும் இராமநாதபுரம் ஆகிய ரயில் நிலையங்களை முக்கிய நிறுத்தங்களாகக் கொண்டுள்ளது. 19 ரயில் பெட்டிகள் கொண்ட இந்த ரயில் சேவை தினசரி செயல்படும் ரயில் சேவையாகும். இந்திய ரயில்வேயின் பெருமைக்குரிய ரயில் சேவைகளில் இதுவும் ஒன்று. கடந்த 2014 ஆம் ஆண்டின் மூலம், தனது நூறு ஆண்டு ரயில் சேவையினை போட்மெயில் ரயில் சேவை பூர்த்தி செய்துள்ளது.\n\nSection::::வண்டி எண் 16701.\nஇது சென்னை எழும்பூரில் இருந்து, இராமேஸ்வரம் வரை செயல்படுகிறது. 14 மணி நேரம் மற்றும் 5 நிமிடங்கள் இதன் மொத்த பயண நேரம் ஆகும். இந்த வழித்தடத்தினில் 22 நிறுத்தங்களைக் கொண்டு செயல்படுகிறது. மணிக்கு சராசரியாக 47 கிலோ மீட்டர் வேகத்தில் சுமார் 667 கிலோ மீட்டர் தொலைவினை 14 மணி நேரம் மற்றும் 5 நிமிடங்களில் கடக்கிறது. இது சென்னை எழும்பூர் மற்றும் இராமேஸ்வரம் ஆகியவற்றிற்கு இடைப்பட்ட 122 ரயில் நிறுத்தங்களில் 22 நிறுத்தங்களை மட்டுமே கொண்டிருக்கிறது.\n\nSection::::வண்டி எண் 16702.\nஇது இராமேஸ்வரத்தில் இருந்து சென்னை எழும்பூர் வரை செயல்படுகிறது. 13 மணி நேரம் 30 நிமிடங்கள் இதன் மொத்த பயண நேரம் ஆகும். இந்த வழித்தடத்தினில் 23 நிறுத்தங்களைக் கொண்டு செயல்படுகிறது. மணிக்கு சராசரியாக 49 கிலோ மீட்டர் வேகத்தில் சுமார் 667 கிலோ மீட்டர் தொலைவினை 13 மணி நேரம் 30 நிமிடங்களில் கடக்கிறது. இராமேஸ்வரம் மற்றும் சென்னை எழும்பூர் ஆகியவற்றிற்கு இடைப்பட்ட 122 ரயில் நிறுத்தங்களில் 23 நிறுத்தங்களை மட்டுமே கொண்டிருக்கிறது. புறப்படும் நேரத்திலும், சென்றடையும் நேரத்திலும் கிட்டத்தட்ட சரியாக சென்றடையும்படி செயல்பட்டு வருகிறது.\n"}
{"id": "263594", "url": "https://ta.wikipedia.org/wiki?curid=263594", "title": "1613", "text": "1613\n\n1613 (MDCXIII) ஒரு செவ்வாய்க்கிழமையில் ஆரம்பமான ஒரு கிரிகோரியன் சாதாரண (நெட்டாண்டு அன்று) ஆகும், அல்லது 10-நாட்கள் பின்தங்கிய பழைய ஜூலியன் நாட்காட்டியில் வெள்ளிக்கிழமையில் ஆரம்பமான ஒரு சாதரண ஆண்டாகும்.\n\n\n"}

{"id": "257643", "url": "https://ta.wikipedia.org/wiki?curid=257643", "title": "அமினோ அசிட்டோ நைட்ரைல்", "text": "அமினோ அசிட்டோ நைட்ரைல்\n\nஅமினோ அசிட்டோ நைட்ரைல் \"(Aminoacetonitrile)\" என்பது அமினோ மற்றும் நைட்ரைல் தொகுதிகள் இரண்டும் இணைந்த C2H4N2 என்ற மூலக்கூற்று வாய்ப்பாடு கொண்ட ஓர் எளிய கரிமச் சேர்மமாகும். கிளைசீன் என்ற எளிய அமினோ அமிலத்தை ஒத்த பண்புகளுடன் இச்சேர்மம் காணப்படுகிறது. வர்த்தக முறையில் குளோரைடு மற்றும் சல்பேட்டு உப்புகளாக அமினோ அசிட்டோ நைட்ரைல் கிடைக்கிறது. \n\nSection::::தயாரிப்பு.\nகிளைகோலோநைட்ரைலை அமோனியாவுடன் வினை புரியச்செய்து தொழிற்சாலைகளில் பெருமளவில் அமினோ அசிட்டோ நைட்ரைல் தயாரிக்கப்படுகிறது\n\nSection::::பயன்கள்.\nஅமினோ அசிட்டோ நைட்ரைலை நீராற்பகுப்பு செய்து கிளைசீன் தயாரிக்க முடியும்:\n\nஇச்சேர்மத்தில் இருந்து கிளைக்கும் வழிப்பொருட்கள் பயனுள்ள புழுவெதிர்ப்பிகளாக உள்ளன.\nகுறிப்பாக நூற்புழுக்கள் ஏற்படுத்தும் அசிட்டைல்கோலின் ( ஆங்கிலச் சுருக்கம், ACh) என்ற நியூரான் கடத்தி பாதிப்பு நோயால் விளையும் விறைப்பு பக்கவாதத்திற்கு எதிராகச் செயல்பட்டு நூற்புழுக்களை அவையிருக்கும் இடத்தில் இருந்து விரைவாக வெளியேற்றுகிறது.\n\nSection::::விண்மீன்களிடை ஊடகத்தில்.\nதனுசு விண்மீனுக்கு அருகே ஒரு மாபெரும் வாயு மேக மரபுவழித் தாயகத்தில் அமினோ அசிட்டோ நைட்ரைல் இருப்பதாக 2008 ஆம் ஆண்டில் கண்டறியப்பட்டுள்ளது. அண்டத்தில் கிளைசீன் பெருமளவில் இருக்கிறதா என்ற சர்ச்சைக்கு முற்றுப்புள்ளி வைப்பதற்கு உதவியாக, மேக்சு பிளாங்க் ரேடியோ வானியல் நிறுவனத்தின் குறிப்பிடத்தக்க இக்கண்டுபிடிப்பு அமைந்தது. \n\nSection::::வெளி இணைப்புகள்.\nProperty data at the National Institute of Standards and Technology NIST\n"}
{"id": "257646", "url": "https://ta.wikipedia.org/wiki?curid=257646", "title": "சுராஜ் (இயக்குநர்)", "text": "சுராஜ் (இயக்குநர்)\n\nசுராஜ் தமிழ்த் திரைப்பட இயக்குநர் ஆவார். இவர் அதிரடி கலந்த மசாலா திரைப்படங்களுக்காக அறியப்படுகிறார். மூவேந்தர் திரைப்படத்தின் வாயிலாக தமிழ்த் திரைப்படத்துறைக்கு இயக்குனராக அறிமுகமானார். குங்குமப்பொட்டுக்கவுண்டர், மருதமலை, படிக்காதவன் போன்ற பல வெற்றித் திரைப்படங்களை இயக்கியுள்ளார்.\n"}
{"id": "257651", "url": "https://ta.wikipedia.org/wiki?curid=257651", "title": "பேயசின் தேற்றம்", "text": "பேயசின் தேற்றம்\n\nநிகழ்தகவுக் கோட்பாட்டிலும் புள்ளியியலிலும் பேயசின் தேற்றம் (\"Bayes' theorem\") அல்லது பேயசின் விதி (\"Bayes' law\") அல்லது பேயசின் நெறி (\"Bayes' Rule\") என்பது நிகழ்ச்சியுடன் தொடர்புபட்ட கட்டுப்பாடுகளின் அடிப்படையில் ஒரு நிகழ்ச்சியின் நிகழ்தகவைக் கூறும் தேற்றம் ஆகும். தோமசு பேயசு என்ற புள்ளியியலாளரின் பெயரால் இத்தேற்றம் வழங்கப்படுகின்றது.\n\nSection::::தேற்றத்தின் கணித வடிவம்.\nபேயசின் தேற்றமானது கணித வடிவத்தில் பின்வரும் சமன்பாட்டால் தரப்படும்.\n\nஇங்கு \"A\", \"B\" என்பன நிகழ்ச்சிவெளியிலுள்ள இரு நிகழ்ச்சிகளாகும். \"P\"(\"A\") ≠ 0, \"P\"(\"B\") ≠ 0\n\n\nSection::::நிறுவல்.\nபிரிக்க,\n\n"}
{"id": "257659", "url": "https://ta.wikipedia.org/wiki?curid=257659", "title": "மியரி ஜேம்சு துரைராஜா தம்பிமுத்து", "text": "மியரி ஜேம்சு துரைராஜா தம்பிமுத்து\n\nமியரி ஜேம்சு துரைராஜா தம்பிமுத்து (\"Meary James Thurairajah Tambimuttu\", 15 ஆகத்து 1915 – 23 சூன் 1983) இலங்கைத் தமிழரும், ஆங்கிலக் கவிஞரும், இதழாசிரியரும், திறனாய்வாளரும், பதிப்பாளரும் ஆவார்.\n\nSection::::வாழ்க்கைச் சுருக்கம்.\nஇலங்கையின் வடக்கே அச்சுவேலியில் பிறந்த தம்பிமுத்து உரோமன் கத்தோலிக்கராக வளர்க்கப்பட்டார். ஆங்கிலத்தில் பெரும் புலமை பெற்று, 21வது அகவையில் தான் எழுதிய ஆங்கிலக் கவிதைகளைத் தொகுத்து மூன்று பாகங்களாக வெளியிட்டார். தம்பிமுத்து கொழும்பு பல்கலைக்கழகக் கல்லூரியில் கல்வி பயின்று பின்னர் 1938ஆம் ஆண்டில் இலண்டனுக்குப் புலம் பெயர்ந்தார். இலண்டன் சென்ற அடுத்த ஆண்டு 1939 சனவரியில் தனது நண்பரான அந்தனி டிக்கின்சு என்பவருடன் சேர்ந்து \"Poetry London\" என்ற சிற்றிதழை ஆரம்பித்தார். இவ்விதழ் போர்க் கால சூழலில் மிகவும் முக்கியத்துவம் பெற்றது. தம்பிமுத்து அவரது நண்பர்களால் \"தம்பி\" என அழைக்கப்பட்டார். கவிதை இதழை வெளியிட்டதோடு, அவ்விதழின் வழியாக நூல் வெளியீட்டிலும் ஈடுபட்டார். Editions Poetry London, Lyrebird Press என்ற இரு பதிப்பகங்களை நிறுவி அவற்றினூடாக பல இலக்கியங்களை வெளியிட்டார்.\n\nதம்பிமுத்துவின் பொயெட்ரி லண்டன் பதிப்பகம் எலிசபெத் ஸ்மார்ட் எழுதிய \"By Grand Central Station I Sat Down and Wept\", டேவிட் காசுகாயின் எழுதிய \"Poems 1937-1942\", லாரன்சு டரெல் எழுதிய \"Cefalu\", என்றி மில்லரின் \"The Cosmological Eye\", \"Sunday After the War\", விளாதிமிர் நபோக்கோவின் \"The Real Life of Sebastian Knight\", கீத் டக்ளசின் \"Alamein to Zem Zem\" போன்ற பிரபலமான நூல்களை வெளியிட்டது. 1951 ஆம் ஆண்டு வரை இப்பதிப்பகம் நூல்களை வெளியிட்டு வந்தது.\n\nதம்பிமுத்து பிற்காலத்தில் அமெரிக்காவில் \"Poetry London - New York\" என்ற பெயரில் சிற்றிதழ் ஒன்றை ஆரம்பித்து நடத்தினார். தனது 67வது அகவையில் இலண்டனில் காலமானார். இலங்கையில் தம்பிமுத்து வெளியிட்ட படைப்புகள் தற்போது கிடைக்கா விட்டாலும், அவரது பிற்காலப் படைப்புகள் வடமேற்குப் பல்கலைக்கழகத்திலும், பிரித்தானிய நூலகத்திலும் வைக்கப்பட்டுள்ளன.\n\n\n\n"}
{"id": "257660", "url": "https://ta.wikipedia.org/wiki?curid=257660", "title": "பெருங்குடல் மலகுடலுக்குரிய புற்று நோய்", "text": "பெருங்குடல் மலகுடலுக்குரிய புற்று நோய்\n\nபெருங்குடல் மலக்குடலுக்குரிய புற்று நோய் (Colorectal cancer) என்பது பெருங்குடலின் பகுதிகளில் ஏற்படும் புற்று நோயைக் குறிக்கிறது. இதன் மற்றொரு பெயர் பெருங்குடல் புற்று நோய், அல்லது குடல் புற்று நோய் ஆகும். இப்புற்றுநோய்க்கான காரணம், செல்களின் அசாதாரணமான வளர்ச்சியும் உடலின் மற்ற பகுதிகளை ஊடுருவிப் பரவக்கூடிய திறனும் ஆகும். \n\nமலத்தில் இரத்தப் போக்கு, மலங்கழித்தலில் மாறுதல்கள் , எடைக் குறைவு, மேலும் எப்பொழுதும் சோர்வாக இருப்பது போன்றவை இந்நோய்க்கான அறிகுறிகளாகும்.\n\nSection::::நோய்க்கான காரணம்.\nபெருங்குடல் புற்று நோய் வருவதற்கு, வாழ்க்கை முறைகளும், முதுமையடைவதும் பெரும்பாலான காரணங்களாக இருப்பினும், ஒரு சிறு எண்ணிக்கை நோயாளிகளுக்கு மரபணு மற்றும் மரபுவழி கோளாறுகளாலும் இந்நோய் ஏற்படுகிறது. \n\nபதப்படுத்தபட்ட இறைச்சி, மது போன்ற உணவுப் பழக்க வழக்கங்கள், உடல் பருமன், புகைபிடித்தல், போதிய உடல் ரீதியான செயல்பாடுகள் இல்லாமலிருப்பதும் இந்நோய்க்கான காரணிகளில் அடங்கும். இதுமட்டுமின்றி குடல் அழற்சி நோய், சுருட்குடல் நோய், பெருங்குடல் அழற்சி போன்ற நோய்களால் பாதிக்கப்பட்டாலும் இப்புற்றுநோய் வர வாய்ப்புள்ளது.\n\nSection::::நோய் கண்டறிதல், தடுத்தல் மற்றும் திரையிடல்.\nகுடற்திசு மாதிரியைக் கொண்டு குடலில் கட்டி உள்ளதா என்றறிய செய்யப்படும் சிக்மோய்டோஸ்கோபிச் சோதனை அல்லது கொலோனோஸ்கோபி வாயிலாக இப்புற்றுநோயைக் கண்டறியாலாம். அதனைத் தொடர்ந்து மருத்துவ இயல்நிலை படமாக்கல் செய்து நோய் பரவியுள்ளதா என்பதை உறுதி செய்ய வேண்டும். 50 வயது முதல் 75 வயது வரை உள்ளவர்கள் குடல் புற்றுநோயிலிருந்து இறப்பதைத் தவிர்ப்பதற்கு புற்றுநோய் மருத்துவ சோதனை மிகவும் பயனுள்ளதாக இருக்கும் எனப் பரிந்துரைக்கப்படுகிறது. \n\nகொலோனோஸ்கோபி செய்யும் பொழுது கட்டிகள் அகற்றப்படுகிறது. ஆஸ்ப்ரின் மற்றும் ஸ்டீரோய்ட் அல்லாத அழற்சி மருந்துகள் ஆபத்தை குறைக்கின்றன. எனினும் பக்க விளைவுகள் காரணமாக இவை பொதுப் பயன்பாட்டுக்குப் பரிந்துரைக்கபடுவதில்லை.\n\nSection::::மேலாண்மை, முன்கணிப்பு, நோய்த்தொற்று அறிவியல்.\nமலக்குடல் புற்றுநோய்க்கான சிகிச்சையில் அறுவைச் சிகிச்சை, கதிரியக்கச் சிகிச்சை, வேதிச்சிகிச்சை மற்றும் இலக்குச் சிகிச்சை என சில கூட்டு சிகிச்சைகள் மேற்கொள்ளப்படுகின்றன. பெருங்குடல் சுவற்றில் மட்டுமே காணப்படும் புற்று நோய்களை அறுவைச் சிகிச்சை மூலம் குணப்படுத்த முடியும், ஆயினும் உடலின் மற்ற பாகங்களுக்குப் பரவியிருக்கும் புற்றுநோயைப் பொதுவாகப் பெரும்பாலும் குணப்படுத்த இயலாது. எனினும் இது புற்றுநோயின் முற்றிய நிலை, புற்றுநோய்க் கட்டியை அறுவைச் சிகிச்சை மூலம் அகற்ற முடிதல், நோயாளியின் ஒட்டுமொத்த உடல் நிலை இவைகளைப் பொறுத்து ஐந்து ஆண்டுகள் வரை உயிர்வாழ முடியும். \n\nஉலகளவில் மலக்குடல் புற்று நோய், மொத்தப் புற்று நோயாளிகளிடயே 10 % ஆக, மூன்றாவது இடத்தில் உள்ளது. 2012-ல் புதிதாக மொத்தம் 140 லட்சம் நபர்கள் குடல் புற்றுநோயினால் பாதிக்கபட்டிருந்தார்கள், மேலும் 69400 நபர்கள் இந்த நோயினால் இறந்தார்கள். முன்னேறிய நாடுகளில் இந்நோய்ப் பரவலாகக் காணப்படுகிறது. அங்கு 65% வரை பாதிக்கப்பட்டுள்ளார்கள். இந்த நோய் ஆண்களைவிடப் பெண்களிடயே குறைவாகவே உள்ளது.\n"}
{"id": "257662", "url": "https://ta.wikipedia.org/wiki?curid=257662", "title": "புரோப்பியோநைட்ரைல்", "text": "புரோப்பியோநைட்ரைல்\n\nபுரோப்பியோநைட்ரைல் \"(Propionitrile)\" என்பது எத்தில் சயனைடு மற்றும் புரோப்பேநைட்ரைல் என்றும் அழைக்கப்படுகிறது. CHCHCN என்ற மூலக்கூற்று வாய்ப்பாடுடன் காணப்படும் இக்கரிமச் சேர்மம் ஓர் எளிய அலிஃபாட்டிக் நைட்ரைல் ஆகும். நிறமற்றதாகக் காணப்படும் புரோப்பியோநைட்ரைல் நீரில் கரையக்கூடிய திரவமாக உள்ளது. பல கரிமச் சேர்மங்களைத் தயாரிப்பதற்கு முன்னோடியாக இருக்கும் இச்சேர்மம் ஒரு கரைப்பானாகப் பயன்படுத்தப்படுகிறது\n\nSection::::தயாரிப்பு.\nஅக்ரைலோநைட்ரைலை ஐதரசனேற்றம் செய்து தொழிற்சாலைகளில் பெருமளவில் புரோப்பியோநைட்ரைல் தயாரிக்கப்படுகிறது. புரோப்பனாலை அமோக்சினேற்றம் செய்தும் இதைத் தயாரிக்கிறார்கள். புரோப்பனாலுக்கு பதிலாக புரோப்பியனால்டிகைடும் இவ்வினையில் பயன்படுத்தலாம்.:\n\nஅக்ரோநைட்ரைலை , அடிப்போநைட்ரைலாக்கும் வினைகளில் உடன் விளைபொருளாக புரோப்பியோநைட்ரைல் உண்டாகிறது.\n\nபுரோப்பியோனமைடை நீர்நீக்கம் செய்தல், அல்லது அக்ரைலோ நைட்ரைலை வினையூக்கி முன்னிலையில் ஒடுக்கம் செய்தல் அல்லது எத்தில் சல்பேட்டு மற்றும் பொட்டாசியம் சயனைடை காய்ச்சி வடித்தல் போன்ற முறைகளில் ஆய்வகங்களில் புரோப்பியோநைட்ரைல் தயாரிக்கப்படுகிறது. \n\nSection::::பயன்கள்.\nஅசிட்டோநைட்ரைலைப் போலவே புரோப்பியோநைட்ரைலும் ஒரு கரைப்பானாக ஆனால் சற்று அதிகமான கொதிநிலையைக் கொண்ட கரைப்பானாக விளங்குகிறது. புரோப்பைல் அமீன்களை ஐதரசனேற்றம் செய்யும் முன்னோடிச் சேர்மமாகவும் இது இருக்கிறது. அவுபென்-ஒய்சிஃசு வினையில் புளோபுரோப்பியோன் மருந்து தயாரிப்பில் சி-3 வகை கட்டுறுப்புத் தொகுதியாக இருக்கிறது.\n\nSection::::முன்பாதுகாப்பு.\nநச்சுத்தன்மை உள்ள ஒரு கரிமச் சேர்மமாக புரோப்பியோநைட்ரைல் இருக்கிறது. ஆனால் எலிகளைக் கொல்லும் எல்டி50 அளவு 230 மி.கி/கி.கி என்ற அளவில் சற்று வலிமை குறைந்த, நச்சாக இருக்கிறது. வளர்சிதை மாற்றத்தில் புரோப்பியோநைட்ரைல், சயனைடை வெளிவிடுவதால் , சினைப்பருவ குறைபாடுகளுக்கான காரணியாக உள்ளது.\nதெற்கு கரோலினாவில் உள்ள கலாமா (வேகா) தொழிற்சாலையில் அக்ரோநைட்ரைலில் இருந்து நிக்கல் வினையூக்கி முன்னிலையில் புரோப்பியோநைட்ரைல் தயாரிக்கையில் 1979 ஆம் ஆண்டில் ஒரு வெடிவிபத்தும் நிகழ்ந்திருக்கிறது. தெற்கு கரோலினாவில் உள்ள இத்தளம் தற்பொழுது தூய்மைப் படுத்த வேண்டிய அதிமுக்கியத் தளமாக முக்கியத்துவத்துடன் கவனிக்கப்படுகிறது\n\n"}
{"id": "257663", "url": "https://ta.wikipedia.org/wiki?curid=257663", "title": "முடிச் சீராக்கி", "text": "முடிச் சீராக்கி\n\nமுடிச் சீராக்கி (Hair conditioner) என்பது முடியின் அமைப்பினையும், தோற்றத்தினையும் மாற்றும் முடி பராமரிப்பு தயாரிப்பு ஆகும். முடிச் சீராக்கி பாகு நிலையிலுள்ள ஒரு திரவம், அது முடிக்கு ஒத்தடம் கொடுக்க பயன்படுகிறது. பொதுவாக \"சிகைக் கழுவியினால்\" முடியை கழுவிய பிறகே முடிச் சீராக்கி உபயோகப்படுத்தபடுகிறது. முடிச் சீராக்கி முடியினை மென்மையாகவும், பளபளப்பானதாகவும் மாற்றுகிறது. முடிச் சீராக்கி ஈரப்படுத்தி(moisturizer), எண்ணெய்கள் மற்றும் வெப்பத் திரை(sun screen) உட்பட பல்வேறு மூலப்பொருட்களால் ஆனது.\n\nசிகைக் கழுவி பயன்படுத்தி முடியைக் கழுவுவதால், முடியிலிருந்த அழுக்குகள் மட்டுமின்றி மயிரடிச்சுரப்புகளும் நீக்கப்படுகின்றன. முடிச் சீராக்கியானது உயிர்ச்சத்துக்கள், புரதம், பழச்சாறுகள் கொண்டு தயாரிக்கப்படுவதால் அது முடிக்குத் தேவையான பளபளப்பு, உறுதி மற்றும் ஊட்டத்தினையும் கொடுக்கிறது. முடிச் சீராக்கி பயன்படுத்துவதால் முடி அலங்காரத்தினை அவரவர் விருப்பபடி எளிதாக மாற்றியமைக்கலாம்.\n\nபழங்காலத்திலிருந்தே தேங்காய் எண்ணெய் போன்றவைகள் இயற்கை முடிச் சீராக்கியாக பயன்படுகிறது.\n\n"}
{"id": "257667", "url": "https://ta.wikipedia.org/wiki?curid=257667", "title": "மகாராசாக்கடை பாறை ஓவியங்கள்", "text": "மகாராசாக்கடை பாறை ஓவியங்கள்\n\nமகாராசாக்கடை பாறை ஓவியங்கள், தமிழ்நாடு, கிருட்டிணகிரி மாவட்டத்தில் கிருட்டிணகிரிக்கு அருகில் உள்ள மகாராசாக்கடைப் பகுதியில் காணப்படும் கற்பதுக்கைகளிலும் பிற இடங்களிலும் காணப்படும் ஓவியங்கள் ஆகும். கற்பதுக்கை ஓவியங்கள் அவற்றின் உட்புறத்தில், பின் பகுதியில் உள்ள கற்பலகைகளின் மேற்பரப்பில் வரையப்பட்டுள்ளன. இவ்வோவியங்களில், விலங்குகள், பறவைகள் என்பவற்றின் உருவங்களுடன் மனித உருவங்களும் காணப்படுகின்றன. இங்குள்ள ஓவியங்கள் வெண்ணிறத்தில் அமைந்துள்ளன.\n\nஇப்பகுதியில் பூதிகுட்டை என்னும் சிற்றூருக்கு அருகில் காணப்படும் பாறையில் புலியைக் கொன்று வீரச்செயல் புரிபவர்களைப் பாராட்டும் புலிமங்கல ஊர்வலக் காட்சியைக் குறிக்கும் ஓவியங்கள் உள்ளன. புலியின் மேல் மாலையுடன் நிற்கும் வீரர்கள், வாளுடன் செல்லும் வீரர்கள் போன்ற உருவங்கள் இந்த ஓவியத்தில் காணப்படுகின்றன.\n\nஇப்பகுதியில் உள்ள ஈசுவரன் குகையில், சிந்துவெளி எழுத்துக்களுக்கும், தமிழ்ப் பிராமி எழுத்துக்களுக்கும் இடைப்பட்ட வகையான எழுத்துக்கள் காணப்படுகின்றன. \n\n\n"}
{"id": "257690", "url": "https://ta.wikipedia.org/wiki?curid=257690", "title": "இந்தியத் துடுப்பாட்ட அணியின் இலங்கைச் சுற்றுப்பயணம், 2015", "text": "இந்தியத் துடுப்பாட்ட அணியின் இலங்கைச் சுற்றுப்பயணம், 2015\n\nஇந்தியத் துடுப்பாட்ட அணி இலங்கையில் 2015 ஆகத்து 6 முதல் செப்டம்பர் 1 வரை மூன்று தேர்வுத் துடுப்பாட்டங்களில் கலந்து கொண்டது. இலங்கை அணியின் துடுப்பாளர் குமார் சங்கக்கார இத்தொடரின் இரண்டாம் தேர்வுப் போட்டியின் பின்னர் பன்னாட்டுப் போட்டிகளில் இருந்து இளைப்பாறவிருப்பதாக 2015 சூன் 27 அன்று அறிவித்தார். இச்சுற்றுப் பயணத்தின் போது இந்திய அணி இலங்கையின் பிரெசிடென்ட் XI அணியுடன் ஒரு மூன்று-நாள் பயிற்சிப் போட்டியிலும் விளையாடியது.\n\nஇந்திய அணியின் மூன்று தொடக்க ஆட்டக்காரர்கள் ஷிகர் தவான் (134), லோகேசு ராகுல் (108), செதேஷ்வர் புஜாரா (145) சதங்கள் அடித்தனர். இது தேர்வுத்தொடர் ஒன்றில் இடம்பெற்றது 5வது தடவையாகும்.\n\nமூன்று-ஆட்டத் தேர்வுத் தொடரில், இந்திய அணி 2–1 என்ற கணக்கில் இலங்கை அணியை வென்றது. இது 22 ஆண்டுகளுக்குப் பின்னர் இந்திய அணி இலங்கையில் பெற்ற முதலாவது தேர்வுத் தொடர் வெற்றியாகும். அத்துடன் 2011 இற்குப் பின்னர் இந்திய அணி பெற்ற முதலாவது வெளிநாட்டுத் தேர்வுத்தொடர் வெற்றியும் ஆகும்.\n\nSection::::அணிகள்.\n இந்திய அணியின் முரளி விஜய் காயங்கள் காரணமாக முதலாவது தேர்வுப் போட்டியில் விளையாடவில்லை.\n\n"}
{"id": "257692", "url": "https://ta.wikipedia.org/wiki?curid=257692", "title": "நுவான் பிரதீப்", "text": "நுவான் பிரதீப்\n\nநுவான் பிரதீப் என அழைக்கப்படும் அத்தாச்சி நுவான் பிரதீப் ரொசான் பெர்னாண்டோ (\"Aththachchi Nuwan Pradeep Roshan Fernando\", பிறப்பு: 19 அக்டோபர் 1986) இலங்கைத் துடுப்பாட்ட வீரர் ஆவார். இவர் இலங்கை அணிக்காக தேர்வுத் துடுப்பாட்டம், ஒருநாள் பன்னாட்டுத் துடுப்பாட்டம் மற்றும் பன்னாட்டு இருபது20 போட்டிகளில் விளையாடி வருகிறார். இவர் தேர்வுத் துடுப்பாட்டங்களில் துவக்க பந்துவீச்சாளராக செயல்படுகிறார்.\n\nSection::::சர்வதேச போட்டிகள்.\n2010 ஆம் ஆண்டில் பிரதீப் இந்தியத் துடுப்பாட்ட அணிக்கு எதிரான இலங்கை அணியின் இரண்டாவது தேர்வுத் துடுப்பாட்ட போட்டியில் விளையாடுவதற்கு அழைக்கப்பட்டார். 2011 இல் மீண்டும் பாக்கித்தான் அணிக்கு எதிராக அமீரகத்தில் நடத்தப்பட்ட தொடரில் இலங்கை அணியில் விளையாட அழைக்கப்பட்டார். 2011 அக்டோபரில் பாக்கித்தான் துடுப்பாட்ட அணிக்கு எதிரான போட்டியில் இவர் அறிமுகம் ஆனார். இந்தப் போட்டியின் முதல் ஆட்டப்பகுதியில் 3 பந்துகளில் 1 ஓட்டங்கள் எடுத்து ஜுனைத் கான் பந்துவீச்சில் ஆட்டமிழந்தார். பின் பந்துவீச்சில் 27 ஓவர்கள் வீசி 107 ஓட்டங்களை விட்டுக்கொடுத்தார். இதில் ஒரு ஓவரை மெய்டனாக வீசினார்.இரண்டாவது ஆட்டப்பகுதியில் மூன்று பந்துகளில் ஓட்டங்கள் எடுக்காமல் ரன் அவுட் ஆனார். இதில் 1 ஓவர் வீசி 3 ஓட்டங்களை விட்டுக்கொடுத்தார். ஆனாலும், தனது முதலாவது போட்டியில் எந்த விக்கெட்டுகளையும் இவர் கைப்பற்றவில்லை.\n\nஇவருக்கு அடிக்கடி காயங்கள் ஏற்பட்டதனால் அணியில் நிலையான இடம் கிடைக்கவில்லை. தற்போது இலங்கை அணியில் உள்ள சிறந்த விரைவு வீச்சாளர்களில் ஒருவராக அறியபப்டுகிறார். சூன் 25, 2012 ஆம் ஆண்டில் முத்தையா முரளிதரன் பன்னாட்டுத் துடுப்பாட்ட அரங்கத்தில் நடைபெற்ற பாக்கித்தான் துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டப் போட்டியில் இவர் அறிமுகமானார். முகமது ஆயுப்பின் இலக்கினை தனது முதல் இலக்காக வீழ்த்தினார். பின் நியூசிலாந்து துடுப்பாட்ட அணிக்கு எதிரான தொடரில் விளையாடும் வாய்ப்பினைப் பெற்றார். இந்தத் தொடரில் சிறப்பான , திறனை வெளிப்படுத்திய பின் அணியில் நிலையான இடத்தைப் பெற்றார். இவர் தம்மிகா பிரசாத்துடன் இணைந்து தேர்வுத் துடுப்பாட்ட போட்டியில் துவக்கவீரராக பந்துவீசுகிறார்.\n\nசூலை 5, 2016 இல் சௌதாம்டனில் நடைபெற்ற இங்கிலாந்து துடுப்பாட்ட அணிக்கு எதிரான பன்னாட்டு இருபது20 போட்டியில் இவர் அறிமுகமானார். இந்தப் போட்டியில் இவர் சந்தித்த முதல் பந்திலேயே ஜோர்டானின் பந்துவீச்சில் ஆட்டமிழந்தார். பின் பந்துவீச்சில் 2 ஓவர்கள்வீசி 12 ஓட்டங்கள் விட்டுக்கொடுத்தார்.\n\nடிசம்பர் 28, 2016 இல் தென்னாப்பிரிக்காவில் சுற்றுப்பயணம் செய்து விளையாடியது. டிசம்பர் 28 இல் தென்னாபிரிக்கத் துடுப்பாட்ட அணிக்கு எதிரான தேர்வுத் துடுப்பாட்டப் போட்டியில் அசீம் ஆம்லாவின் இலக்கினை \"எல் பி ட்பிள்யூ\" முறையில் வீழ்த்தினார். இது 10,000 ஆவது எல் பி டபிள்யூ ஆகும். பின் இரண்டாவது போட்டியில் இவருக்கு காயம் ஏற்பட்டதனால் இவர் நாடு திரும்பினார்.\n\nபின் 2017 ஆம் ஆண்டில் இந்தியத் துடுப்பாட்ட அணிக்கு எதிரான தொடரில் இவருக்கு விளையாடும் அணியில் இடம் கிடைத்தது. முத்தையா முரளிதரன் பன்னாட்டுத் துடுப்பாட்ட அரங்கத்தில் நடைபெற்ற போட்டியில் இவர் ஐந்து இலக்குகளை வீழ்த்தினார். இவர் தேர்வுத் துடுப்பாட்டப் போட்டியில் ஐந்து இலக்குகளை வீழ்த்துவது இதுவே முதல்முறையாகும். இவரின் பந்துவீச்சு துடுப்பாட்ட வர்ணானையாளர்களால் பெரிதும் பாராட்டப்பட்டது. இருந்தபோதிலும் இந்தப் போட்டியில் 304 ஓட்டங்கள் வித்தியாசத்தில் இலங்கை அணி தோல்வி அடைந்தது. இந்தத் தொடரின் இரண்டாவது போட்டியில் இவருக்கு காயம் ஏற்பட்டது எனவே அவர் தொடர்ந்து பந்துவிசவில்லை. அந்தத் தொடரில் இருந்தும் அவர் விடுவிக்கப்பட்டார்.\n"}
{"id": "257698", "url": "https://ta.wikipedia.org/wiki?curid=257698", "title": "வெள்ளை வாலாட்டிக் குருவி", "text": "வெள்ளை வாலாட்டிக் குருவி\n\nவெள்ளை வாலாட்டிக் குருவி (white wagtail) என்பது வாலாட்டிக் குருவிக் குடும்பத்தைச் சேர்ந்த ஒரு பறவையாகும். இப்பறவை ஐரோப்பா, ஆசியா, வட ஆப்பிரிக்கா பகுதிகளில் காணப்படுகிறது.\nSection::::விளக்கம்.\nஇப்பறவை சிட்டுக்குருவியின் பருமன் உள்ளது. மெலிந்த உடலும், நீண்ட வாலும் உள்ளது. மேல்பாகம் சாம்பல் நிறத்திலும், அடிப்பாகம் வெள்ளை நிறத்திலும் இருக்கும. முன் கழுத்தில் கறுப்பாக இருக்கும். வாலை அடிக்கடி ஆட்டியபடி இருக்கும்.\n"}
{"id": "257699", "url": "https://ta.wikipedia.org/wiki?curid=257699", "title": "வரி வாலாட்டிக் குருவி", "text": "வரி வாலாட்டிக் குருவி\n\nவரி வாலாட்டிக் குருவி (white-browed wagtail) அல்லது \"வெண்புருவ வாலாட்டி\" என்பது இந்தியாவில் காணப்படும் ஒரே ஒரு இடம் பெயரா வாலாட்டிக் குருவி பறவையாகும்.\nSection::::விளக்கம்.\nஇது மற்ற வாலாட்டிக் குருவிகளைவிட சற்று பெரியதாகவும், கருஞ்சிட்டு போல கறுப்பும வெள்ளையும் கலந்து இருக்கும். இதன் கண் இமை வெண்மையாக இருக்கும. அழகாகப் பாடக்கூடியது.\n"}
{"id": "257701", "url": "https://ta.wikipedia.org/wiki?curid=257701", "title": "நெட்டைக்காலி", "text": "நெட்டைக்காலி\n\nநெட்டைக்காலி (pipit) என்பது குருவியைப் போன்ற ஒரு பறவை இனமாகும். இவை மழைக்காலத்தில் இந்தியாவுகக்கு வலசை வருபவை ஆகும்.\nSection::::விளக்கம்.\nமூன்று வகையான நெட்டைக்காலிகள் இந்தியாவில் காணப்படுகின்றன. \n1. வயல்வெளி நெட்டைகாலி \n2. Blyth's நெட்டைக்காலி\n3. Richard'நெட்டைக்காலி\n\nஇப்பறவைகள் வாலாட்டிக் குருவிகளைப் போன்றவை. ஆனால் நிறத்தில் சற்று மங்கியவை, மெலிந்தவை. வானம்பாடியின் நிறமும் சற்று நீண்ட வாலும் கொண்டவை. மிக வேகமாக தரையில் நடந்து செல்லக் கூடியவை. பூச்சிகளை உணவாக உட்கொள்கின்றன. சிறு கூட்டமாக தரையில் வாழ்கின்றன..\n"}
{"id": "257702", "url": "https://ta.wikipedia.org/wiki?curid=257702", "title": "கிறித்தவக் கொடி", "text": "கிறித்தவக் கொடி\n\nகிறித்தவக் கொடி என்பது இருபதாம் நூற்றாண்டின் ஆரம்பத்தில் கிறித்தவத்தையும் கிறித்தவ உலகையும் பிரதிநிதித்துவப்படுத்த வடிவமைக்கப்பட்ட ஓர் கொடியாகும். இது வட அமெரிக்கா, ஆப்பிரிக்கா, தென் அமெரிக்கா ஆகிய இடங்களிலில் உள்ள சீர்திருத்தத் திருச்சபைகளில் பிரபல்யமிக்கது. வெள்ளை பின்புலத்தைக் கொண்டுள்ள இக் கொடியில் இடப்புறமுள்ள மேற்பகுதியில் நீல நிறப் பகுதியும் அதன் உள்ளே சிவப்பு நிறத்தில் \"இலத்தீன் சிலுவை\" வரையப்பட்டுள்ளது. அச்சிவப்பு நிறம் இயேசு கல்வாரியில் சிந்திய இரத்தத்தைக் அடையாயப்படுத்துகிறது. நீல நிறம் திருமுழுக்கு நீரையும் இயேசுவின் மீதுள்ள விசுவாசத்தையும் அடையாயப்படுத்துகிறது. வெள்ளை நிறம் இயேசுவின் தூய்மையை அடையாயப்படுத்துகிறது. கொடியியலின்படி, வெள்ளைக் கொடி சரணடைதலுடன் தொடர்புபட்டிருப்பதைப் போன்று, இயேசுவின் வன்முறையற்ற விவிலிய விளக்கம் கடவுளிடம் சரணடைதலுடன் தொடர்புபட்டுள்ளது. கொடியின் அளவுப் பரிமாணம், பிரிப்பு என்பன உத்தியோகபூர்வ விளக்கம் அற்று உள்ளது.\n\n"}
{"id": "257703", "url": "https://ta.wikipedia.org/wiki?curid=257703", "title": "சேனா (திரைப்படம்)", "text": "சேனா (திரைப்படம்)\n\nசேனா என்பது 2003ஆவது ஆண்டில் சுஜித் இயக்கத்தில் வெளியான ஒரு இந்தியத் தமிழ்த் திரைப்படமாகும். சத்யராஜ், அரவிந்த் ஆகாஷ், அக்சரா ஆகியோர் முக்கிய கதாபாத்திரங்களில் நடித்த இத்திரைப்படத்தை சுனிதா ஆனந்தகுமார் தயாரித்திருந்தார். டி. இமான் இசையமைத்த இத்திரைப்படம் 2003 ஏப்ரல் 12 அன்று வெளியானது.\n\n\nSection::::பாடல்கள்.\nஇப்படத்தின் பின்னணி இசையும், இப்படத்தில் இடம்பெற்ற ஏழு பாடல்களையும் டி. இமான் இசையமைத்திருந்தார்.\n"}
{"id": "257705", "url": "https://ta.wikipedia.org/wiki?curid=257705", "title": "வாலாட்டிக் குருவி", "text": "வாலாட்டிக் குருவி\n\nவாலாட்டிக் குருவி (Motacillidae) என்பது ஒரு பறவை இனமாகும். இவற்றில் பெரும்பாலானவை மழைக்காலத்தில் வலசை வருபவை ஆகும்.\nSection::::விளக்கம்.\nஇப்பறவை மெலிந்த அழகிய உடலமைப்பும், நீண்ட வாலும் பெற்றவை. வாலை அடிக்கடி ஆட்டிக்கொண்டு நீர்க்கரைகளில், சதுப்பு நிலங்களில், புல்வெளிகளில் சிறு பூச்சிகளை, புழுக்களை தேடி உண்ணும்.\n"}
{"id": "257706", "url": "https://ta.wikipedia.org/wiki?curid=257706", "title": "தையோசயனிக் அமிலம்", "text": "தையோசயனிக் அமிலம்\n\nதையோசயனிக் அமிலம் \"(Thiocyanic acid )\" என்பது HSCN என்ற மூலக்கூற்று வாய்ப்பாடு கொண்ட ஒரு வேதிச் சேர்மம் ஆகும். இச்சேர்மம் அதனுடைய சமபகுதியச் சேர்மமான சமதையோசயனிக் அமிலத்துடன் இணைந்து கலவையாகக் காணப்படுகிறது. சமதையோசயனிக் அமிலத்த்தின் மூலக்கூற்று வாய்ப்பாடு HNCS ஆகும். சயனிக் அமிலத்தினுடைய கந்தக ஒப்புமை வரிசையே தையோசயனிக் அமிலம் ஆகிறது.\n\n20 செ வெப்பநிலையில் இவ்வமிலத்தின் அமிலத்தன்மை எண் 1.1 என்பதால் இதுவொரு வலிமை குறைந்த அமிலமாக இருக்கிறது மற்றும் சுழி அயனித்திறன் அளவை எட்டுமளவிற்கு நீட்டல் கணிப்பு எல்லை உடையதாகவும் உள்ளது.\n\nதையோசயனிக் அமிலத்தில், கார்பன் மற்றும் நைட்ரசன் அணுக்களுக்கு இடையில் ஒரு முப்பிணைப்பு இருக்கலாம் என்று முன்கணித்துக் கூறப்பட்டுள்ளது. நிறமாலையியல் ஆய்வில் உணரப்பட்டாலும் தூய்மையான தனித்த நிலையில் இச்சேர்மத்தை தனிமைப்படுத்த இயலவில்லை.\n\nதையோசயனிக் அமிலத்தின் உப்புகளும் எசுத்தர்களும் தையோசயனேட்டுகள் எனப்படுகின்றன. உப்புகள் தையோசயனைடு (−SCN) அயனிகள் மற்றும் பொருத்தமான உலோக நேர்மின் அயனிகளாலும் ஆக்கப்பட்டுள்ளன, பொட்டாசியம் தையோசயனேட்டு (KSCN) உப்பை இதற்கு உதாரணமாகக் கூறலாம். தையோசயனிக் அமிலத்தின் எசுத்தர்கள் R-SCN என்ற பொதுக் கட்டமைப்பைக் கொண்டுள்ளன.\n"}
{"id": "257708", "url": "https://ta.wikipedia.org/wiki?curid=257708", "title": "அடிதடி (திரைப்படம்)", "text": "அடிதடி (திரைப்படம்)\n\nஅடிதடி () என்பது சிவ்ராஜ் இயக்கத்தில் 2004ஆவது ஆண்டில் வெளியான ஒரு இந்தியத் தமிழ்த் திரைப்படமாகும். சத்யராஜ், நெப்போலியன், அப்பாஸ், ரதி ஆகியோர் முக்கிய கதாபாத்திரங்களில் நடித்திருந்தனர். இப்படம் மோகன் பாபு, சர்மி கபூர், பிரகாஷ் ராஜ் நடிப்பில் \"பொலிடிக்கல் ரௌடி\" என தெலுங்கில் மறுஆக்கம் செய்யப்பட்டது.\n"}
{"id": "257709", "url": "https://ta.wikipedia.org/wiki?curid=257709", "title": "திக்கெல்லின் பூங்கொத்தி", "text": "திக்கெல்லின் பூங்கொத்தி\n\nதிக்கெல்லின் பூங்கொத்திக் குருவி(Tickell's flowerpecker) என்பது ஒரு வகை பூங்கொத்தி குருவி பறவையாகும். இப்பறவை இந்தியாவிலும் வங்க தேசத்திலும் காணப்படுகிறது.\nSection::::விளக்கம்.\nஇப்பறவை சுறுசுறுப்பான பச்சை நீல தவிட்டு நிறக் குருவியாகும். இது பெண் தேன்சிட்டு போலத் தோன்றினாலும், இதன் அலகு குட்டையாகவும் இறைச்சி நிறத்திலும் இருக்கும். இதன் முதன்மை உணவு பூந்தேன், பழங்கள் ஆகியவை ஆகும்.\n"}
{"id": "257710", "url": "https://ta.wikipedia.org/wiki?curid=257710", "title": "அமோனியம் பெர்டெக்னிடேட்டு", "text": "அமோனியம் பெர்டெக்னிடேட்டு\n\nஅமோனியம் பெர்டெக்னிடேட்டு \"(Ammonium pertechnetate)\" என்பது HNOTc. என்ற மூலக்கூற்று வாய்ப்பாடு கொண்ட ஒரு வேதிச் சேர்மம் ஆகும். இச்சேர்மம் பெர்டெக்னிடிக் அமிலத்தின் அமோனியம் உப்பாகும். டெக்னீசியம் பொதுவாகக் காணப்படும் Tc வடிவத்தில் இச்சேர்மத்தில் காணப்படுகிறது .\n\nபெர்டெக்னிடிக் அமிலத்தை அமோனியம் நைட்ரேட்டுடன் வினைபுரியச் செய்து தொகுப்பு முறையில் அமோனியம் பெர்டெக்னிடேட்டைத் தயாரிக்கலாம்.\n"}
{"id": "257711", "url": "https://ta.wikipedia.org/wiki?curid=257711", "title": "ஜோர் (திரைப்படம்)", "text": "ஜோர் (திரைப்படம்)\n\nஜோர் என்பது 2004ஆவது ஆண்டில் செல்வா இயக்கத்தில் வெளியான இந்தியத் தமிழ்த் திரைப்படமாகும். சத்யராஜ், சிபிராஜ், பானுப்ரியா ஆகியோர் முக்கிய கதாபாத்திரங்களில் நடித்த இத்திரைப்படத்தை சி. ஸ்வரூப லட்சுமி, சி. சரத் பாபு ஆகிய இருவரும் இணைந்து தயாரித்திருந்தனர். தேவா இசையமைத்த இத்திரைப்படம் 2004 அக்டோபர் 9 அன்று வெளியானது.\n"}
{"id": "257716", "url": "https://ta.wikipedia.org/wiki?curid=257716", "title": "டெக்னீசியம்(VII) ஆக்சைடு", "text": "டெக்னீசியம்(VII) ஆக்சைடு\n\nடெக்னீசியம்(VII) ஆக்சைடு \"(Technetium(VII) oxide)\" என்பது Tc2O7 என்ற மூலக்கூற்று வாய்ப்பாடு கொண்ட ஒரு வேதிச் சேர்மம் ஆகும். மஞ்சள் நிறத்துடன் எளிதில் ஆவியாகக் கூடிய இச்சேர்மத்தை இரும உலோக ஆக்சைடிற்கு ஒர் அரிய உதாரணமாகக் குறிப்பிடலாம். ருத்தேனியம் நான்காக்சைடு (RuO), ஆசுமியம் நான்காக்சைடு (OsO), மற்றும் நிலைப்புத் தன்மையற்ற மாங்கனீசு(VII) ஆக்சைடு (MnO) ஆகியனவை பிற உதாரணங்களாகும். மத்திய சமச்சீர் மூலை – பங்கிட்ட இரு – நான்முக வடிவ கட்டமைப்பைக் கொண்டுள்ளது. இவ்வடிவில் விளிம்பாகவும் பாலமாகவும் உள்ள Tc-O பிணைப்புகள் முறையே 167 பை.மீ மற்றும் 184 பை.மீ அளவுகளில் உள்ளன. Tc-O-Tc பிணைப்புகளின் பிணைப்புக் கோணம் 180 ஆகும்.\n\nடெக்னீசியத்தை 450 முதல் 500 செ வெப்பநிலைக்கு சூடுபடுத்தினால் டெக்னீசியம் ஆக்சிசனேற்றம் அடைந்து டெக்னீசியம்(VII) ஆக்சைடு உருவாகிறது. \n\nபெர்டெக்னிக் அமிலத்தின் நீரிலி வடிவமான இது சோடியம் பெர்டெக்னேட்டு தயாரிப்பதற்கான முன்னோடி சேர்மமாகவும் இருக்கிறது.\n"}
{"id": "257717", "url": "https://ta.wikipedia.org/wiki?curid=257717", "title": "உன்னருகே நானிருந்தால்", "text": "உன்னருகே நானிருந்தால்\n\nஉன்னருகே நானிருந்தால் என்பது 1999 ஆண்டில் செல்வா இயக்கத்தில் வெளியான நகைச்சுவை திரைப்படமாகும். இப்படத்தில் பார்த்திபன், மீனா ஆகியோர் முக்கிய கதாபாத்திரங்களிலும், மனோரமா, விவேக், மணிவண்ணன் ஆகியோர் துணைக் கதாபாத்திரங்களிலும் நடித்திருந்தனர். இப்படத்தில் ரம்பா சிறப்புத் தோற்றத்தில் நடித்திருந்தார்.\n"}
{"id": "257723", "url": "https://ta.wikipedia.org/wiki?curid=257723", "title": "குருவிநாயனபள்ளி பாறை ஓவியங்கள்", "text": "குருவிநாயனபள்ளி பாறை ஓவியங்கள்\n\nகுருவிநாயனபள்ளி பாறை ஓவியங்கள், தமிழ்நாடு, கிருட்டிணகிரி மாவட்டத்தில் கிருட்டிணகிரியில் இருந்து ஏறத்தாழப் 17 கிலோமீட்டர் தொலைவில் உள்ள குருவிநாயனப்பள்ளி என்னும் ஊருக்கு மேற்கில் காட்டுப்பகுதியில் காணப்படும் பெருங்கற்காலக் கல்திட்டையொன்றில் வரையப்பட்டுள்ள ஓவியங்கள் ஆகும். ஓவியங்கள் வெள்ளை நிறத்தில் வரையப்பட்டுள்ளன. \n\nஇந்த ஓவியங்களில், கோட்டுருவமாக வரையப்பட்ட நான்கு மனித உருவங்களும், ஒரு சிறிய விலங்கு உருவமும் காணப்படுகின்றன. இவற்றைவிடக் கட்டங்களாக அமைந்த இரண்டு குறியீடுகளும் உள்ளன. இவற்றில் ஒன்று நான்கு கிடைக் கோடுகளையும், ஐந்து நிலைக்குத்துக் கோடுகளையும் கொண்டு 12 கட்டங்கள் உருவாகும்படி வரையப்பட்டுள்ளது. நிலைக்குத்துக் கோடுகளுள் நடுவில் உள்ள மூன்று கோடுகள் மேல்நோக்கி நீட்டப்பட்டு அம்புத்தலைகள் வரையப்பட்டுள்ளன. மற்றக் குறியீட்டில் மூன்று நிலைக்குத்துக் கோடுகளும், இரண்டு கிடைக் கோடுகளும் இரண்டு கட்டங்களை உருவாக்குகின்றன. நிலைக்குத்துக் கோடுகள் மூன்றும் மேலும் கீழும் கிடைக்கோடுகளைத் தாண்டி நீட்டப்பட்டுள்ளன. இக்குறியீட்டின் இரண்டு பக்கங்களிலும் சிறிய வட்டங்கள் வரையப்பட்டுள்ளன. \n\nஇந்தக் குறியீடுகள் முன்னோர்களின் ஆவிகளுக்குப் படையல் வைத்து வழிபடும் ஒரு சடங்கைக் குறிப்பதாக இருக்கலாம் என்று இராசு பவுன்துரை கருதுகிறார்.\n\n\n"}
{"id": "257725", "url": "https://ta.wikipedia.org/wiki?curid=257725", "title": "செம ரகளை", "text": "செம ரகளை\n\nசெம ரகளை என்பது 2004ஆவது ஆண்டில் ராம்குமார் இயக்கத்தில் வெளியான ஒரு நகைச்சுவை தமிழ்த் திரைப்படமாகும். இப்படத்தில் சத்யராஜ், தேவயானி, கலாபவன் மணி ஆகியோர் முக்கிய கதாபாத்திரங்களில் நடித்திருந்தனர். இப்படத்திற்கு அறிமுக இசையமைப்பாளர் \"சிமம் குமார்\" இசையமைத்திருந்தார். இப்படம் 2004ஆம் ஆண்டில் வெளியானது.\n\n\nSection::::பாடல்கள்.\nஇப்படத்திற்கு அறிமுக இசையமைப்பாளர் சிம்மம் குமார் இசையமைத்திருந்தார்.\n\n"}
{"id": "257726", "url": "https://ta.wikipedia.org/wiki?curid=257726", "title": "பாம்பெர்கெர் மூவசீன் தொகுப்புவினை", "text": "பாம்பெர்கெர் மூவசீன் தொகுப்புவினை\n\nபாம்பெர்கெர் மூவசீன் தொகுப்புவினை \"( Bamberger triazine synthesis)\" என்பது கரிம வேதியியலில் மூவசீனைத் தயாரிக்க உதவும் ஒரு மரபார்ந்த தொகுப்பு முறையாகக் கருதப்படுகிறது. யூகென் பாம்பெர்கெர் இத்தொகுப்பு வினையை 1892 ஆம் ஆண்டில் கண்டறிந்தார்.\n\nதொடர்புடைய அனிலீன் , சோடியம் நைட்ரைட் மற்றும் ஐதரோ குளோரிக் அமிலம் மற்றும் பைரூவிக் அமிலத்தினுடைய ஐதரசோன் ஆகிய சேர்மங்கள் இவ்வினையின் வினைபடு பொருட்களாகும். இடைவினைப் பொருளாக உருவாகும் அரைல் ஈரசனோனியம் உப்பு மூன்றாவது படிநிலையில் அசிட்டிக் அமிலத்தில் கலந்த கந்தக அமிலத்துடன் சேர்ந்து பென்சோ மூவசீனாக மாற்றமடைகிறது.\n\n"}
{"id": "257727", "url": "https://ta.wikipedia.org/wiki?curid=257727", "title": "குறிப்பேடு (நூல்)", "text": "குறிப்பேடு (நூல்)\n\nகுறிப்பேடு என்னும் பொது அறிவு நூலானது அந்நாளைய பொதுக்கல்வி இயக்குநரக நூலகரும் பின்னாளைய தமிழ்நாடு அரசு பொது நூலகத் துறை இயக்குநருமான வே. தில்லைநாயகத்தால் 1961ஆம் ஆண்டில் முதன்முறையாக எழுதப்பட்டது. அதன் பின்னர் 1962, 1963ஆம் ஆண்டுகளில் இற்றைப்படுத்தப்பட்ட அடுத்தடுத்த பதிப்புகள் வெளிவந்தன. எனவே தமிழில் முதன்முதலாக வெளிவந்த ஆண்டு நூல் (Year Book) இதுவே எனக் கருதப்படுகிறது. \n\nSection::::நோக்கம்.\nமக்கள் படிக்கும்போது – உரையாடும்போது – கட்டுரை வரையும்போது- வினாகள் எழுகின்றன. சில சமயம் தெரிந்தவரைக் கேட்டு அறிந்துகொள்கின்றனர். பெரும்பாலான சமயம் நூலகத்தையே நாடிச் செல்கின்றனர். நூலகரும் ஏடுகளைத் தேடித்துருவிப் பதிலிறுக்கிறார். ஆனால், அதற்குப் பிடிக்கும் நேரமும் வேலையும் அதிகம். இந்த வேலையைத் திறம்படச் செய்ய, குறைந்த முயற்சியில் செய்து முடிக்க இத்தகு குறிப்புகளையெல்லாம் ஒரு நூலில் தொகுத்துக் காணமுடியுமானால்..? அதுவும் இன்றையக் குறிப்புகளைத் தருமானால்..? – எவ்வளவு பயனுள்ளதாயிருக்கும்” என்னும் எண்ணம் தனது உள்ளத்தில் தோன்றியதான் விளைவே குறிப்பேடு என்னும் இந்நூல் என அதன் முன்னுரையில் இந்நூலின் நோக்கத்தை எடுத்துரைக்கிறார் வே. தில்லைநாயகம். \n\nSection::::நூலாக்க நெறிமுறை.\n“அறிவு கணந்தோறும் வளர்ந்துகொண்டே, விரிந்துகொண்டே, மாறிக்கொண்டே இருக்கிறது. எனவே அறிவுநூல் பழையன கழித்து, புதியன கூட்டி காலத்திற்கேற்ப வெளிவர வேண்டும். அப்போதுதான் அந்நூல் பயனுள்ளதாயிருக்கும்.” அம்முறையில் ஒவ்வோராண்டும் பழையன கழித்து, புதியன கூட்டிச் செப்பமுற நிகழ் நிலைக்கேற்ப படைக்கப்பட்டதே குறிப்பேடு என்னும் இந்நூல் என இதன் நூலாக்க நெறிமுறையை விளம்புகிறது இதன் பதிப்புரை. \n\nSection::::பொருட்குறிப்பு.\nகுறிப்பேடு என்னும் இந்நூலில் 1008 பதிவுகளை உடைய “சொற்குறிப்பு” என்னும் சொல்லவுடைவும் பின்வரும் பதினொரு இயல்களும் உள்ளடக்கமாக இருக்கின்றன: \n"}
{"id": "257728", "url": "https://ta.wikipedia.org/wiki?curid=257728", "title": "வளைகுடா", "text": "வளைகுடா\n\nவளைகுடா (gulf) என்பது நிலப்பரப்பை ஊடுருவி நீண்டு காணப்படும் கடல் நீர்ப்பரப்பாகும். எடுத்துக்காட்டுகள்: கட்ச் வளைகுடா, காம்பத் வளைகுடா, மன்னார் வளைகுடா. மேலும் பாரசீக வளைகுடாவைச் சுற்றியுள்ள நாடுகளை வளைகுடா நாடுகள் என்பர்.\n"}
{"id": "257732", "url": "https://ta.wikipedia.org/wiki?curid=257732", "title": "மரபுவழி திருச்சபைச் சிலுவை", "text": "மரபுவழி திருச்சபைச் சிலுவை\n\nமரபுவழி திருச்சபைச் சிலுவை (☦, \"Orthodox cross\") அல்லது உரசிய (மரபுவழி திருச்சபைச்) சிலுவை (Russian (Orthodox) Cross) என்பது கிறிஸ்தவச் சிலுவை வகைகளில் ஒன்றாகும். பொதுவாக கிழக்கு மரபுவழி திருச்சபை, பைசாந்திய மரபு கத்தோலிக்க கீழைத்திருச்சபைகள், கிழக்கு மரபு அங்கிலிக்க சமூகம் என்பன இதனைப் பயன்படுத்துகின்றன. இச்சிலுவை மூன்று குறுக்கு உத்தரங்களை கொண்டும், மேல் பகுதியில் என்பது எழுதப்பட்டும், கீழே பாதம் வைப்பதற்கான ஆதாரப் பகுதியும் காணப்படும்.\n\n"}
{"id": "257738", "url": "https://ta.wikipedia.org/wiki?curid=257738", "title": "அனுராதபுரச் சிலுவை", "text": "அனுராதபுரச் சிலுவை\n\nஅனுராதபுரச் சிலுவை (\"Anuradhapura cross\") என்பது கிறிஸ்தவச் சிலுவை வகைகளில் ஒன்று ஆகும். இது இலங்கை கிறித்தவத்தின் பண்டைய சின்னங்களில் ஒன்றாகவும் உள்ளது. இலங்கையில் இது \"நொஸ்ரியன் சிலுவை\" எனவும் \"இலங்கைச் சிலுவை\" எனவும் அழைக்கப்படுகிறது.\n\nSection::::சிலுவை.\nஅனுராதபுரத்தில் 1912 இல் மேற்கொள்ளப்பட்ட தொல்பொருள் அகழ்வாராட்சியின்போது இச்சிலுவை கண்டுபிடிக்கப்பட்டது. மேடு பள்ளமற்ற, சமதளமான கருங்கல் தூணின் ஒரு பக்கத்தில் சிலுவை செதுக்கப்பட்டிருந்தது. அது பற்றிய விளக்கத்தையும் வரையறையையும் உடனடியாக அப்போதைய இலங்கை தொல்பொருள் ஆணையாளர் எட்வட் ஆர். அய்ட்ரன் தெரிவித்தார். அவர் அதனை ஒரு போர்த்துக்கேயச் சிலுவை என்றே வரையறுத்தார். அவருக்குப் பின் ஆணையாளராக 1924 இல் பதவி வகித்த ஆத்தர் மயூரிஸ் கோகாட் அச்சிலுவை பற்றி விளக்க அதிக முயற்சி எடுத்தார். \"இலங்கையில் தொல்பொருள் மதிப்பீட்டின் வரலாற்றுக் குறிப்புக்கள்\" \"(Memoirs of the Archaeological Survey of Ceylon)\" எனும் வெளியீட்டில் அவர் அது பற்றி பின்வருமாறு விளக்கினார். \"\"மலர்க் கொத்திலுள்ள சிறு மலர் வகைச் சிலுவை படிகளிலாளான அடிப்பீடத்தில் நிற்க, கொப்புகள் போன்ற இரு இலைகளை ஒத்த உறுப்பு சிலுவையின் ஒவ்வொரு பக்கத்திலிருந்தும் வெளிப்படுகின்றது\"\". மேலும், அது ஒரு போர்த்துக்கேயச் சிலுவை என்றே அவர் தீர்மானித்தார். இரு ஆணையாளர்களும் அது ஒரு போர்த்துக்கேயர் கால நொஸ்ரியன் சிலுவை அல்லது பாரசீகச் சிலுவை என்றே கருதினார்கள். சில வரலாற்றுக் குறிப்புக்கள் ஐந்தாம் நூற்றாண்டு நடுப்பகுதி முதல் ஆறாம் நூற்றாண்டுக்கு இடைப்பட்ட காலம் வரை இலங்கையில் கிழக்கு அசீரிய திருச்சபை இருந்திருக்கலாம் எனக் குறிப்பிடுகின்றன. ஆகவே அச்சிலுவை அனுராதபுரக் காலத்திற்கு உரியது என நம்பப்பட்டது. இவ்வாறு இருந்த போதிலும், பல்வேறு வரலாற்றக் காரணிகள் போர்த்துக்கேயச் சிலுவை என கருதப்படுவதில் கேள்வியை எழுப்பியது. குறிப்பாக, போர்த்துக்கேயர் அக்காலப்பகுதியில் அனுராதபுரத்தில் இருந்திருக்கவில்லை.\n\n1926 இல் வரலாற்று எழுத்தாளர் கம்பிரே டபிள்யு. கோட்ரிங்டன் சிலுவை பற்றிய மிகவும் ஏற்கத்தக்க தீர்மானத்தை தெரிவித்தார். ஆறாம் நூற்றாண்டு கையெழுத்துப் பிரதியான \"கிறிஸ்தவ விவரக் குறிப்பு\" என்பதன் சான்று அடிப்படையில், பாரசீகக் கிறிஸ்தவர்களின் ஒரு சமூகம் தப்ரபேனில் \"(இலங்கைக்கான பண்டைய கிரேக்கப் பெயர்)\" குடியிருந்தது. கோட்ரிங்டன் எழுதிய அவருடைய புத்தகமான \"இலங்கையின் ஒரு சுருக்க வரலாறு\" \"(A Short History of Ceylon)\" என்பதில் \"\"கிட்டத்தட்ட கி.பி 500 இல் நாங்கள் ஒரு பாரசீகக் குடியிருப்பைப் பற்றிக் கேள்விப்பட்டோம். அனுராதபுர தொல்பொருள் காட்சிச்சாலையில் காணப்படும் நொஸ்ரியன் சிலுவை ஐயமின்றி அச்சமுகத்தைச் சேர்ந்ததாகும்\"\" எனக் குறிப்பிட்டுள்ளார். 1954 இல் உதவி தொல்பொருள் ஆணையாளர், தித்துஸ் தேவேந்திரா \"கிறிஸ்தவ விவரக் குறிப்பு\" பற்றிய வரலாற்று நம்பகத் தன்மையை மறுத்து, 1547 ஆம் ஆண்டுக்கு பிற்பட்ட கால போர்த்துக்கேயருடன் சிலுவையை ஒப்பிட்டார். ஆயினும் \"கிறிஸ்தவ விவரக் குறிப்பு\" வரலாற்றுப் பிழையின்றி இருப்பதாக கல்வியியலாளர்கள் முடிவு செய்தனர். மாந்தையில் 1954 இல் மேற்கொள்ளப்பட்ட தொல்பொருள் அகழ்வாராட்சியில் இலங்கையில் பாரசீகக் கிறிஸ்தவர்கள் இருந்தது உறுதியாகியது. அத்துடன் அனுராதபுரத்தில் கண்டெடுக்கப்பட்ட சிலுவையை ஒத்த அமைப்புக்களுடன் நொஸ்ரியன் சிலுவையுடனான முத்திரையும் தொல்பொருள் அகழ்வாராட்சியில் உறுதி செய்யப்பட்டது.\n\nSection::::அடையாள விளக்கம்.\nஓற்றுமையான வடிவம், இலங்கைக்கும் ஆரம்ப தென் இந்திய கிறிஸ்தவ சமூத்திற்கு இடையிலான சாத்தியமான தொடர்புகள் ஆகியவற்றால் அச்சிலுவை புனித தோமாவின் சிலுவையின் ஒரு வகை எனக் கருதப்பட்டது. ஆயினும் அனுராதபுரத்தில் கண்டெடுக்கப்பட்ட சிலுவையை மற்ற சிலுவைகளோடு ஒப்பிடுகையில் தனித்துவமான அமைப்புக்களைக் கொண்டிருப்பதைக் காணலாம். நொஸ்ரியன் சிலுவையையும் அனுராதபுரத்தில் கண்டெடுக்கப்பட்ட சிலுவையையும் ஒப்பிடுகையில் அவற்றுக்கிடையே பொதுவான மூன்று பிரதான மூலங்கள் இருப்பதைக் காணலாம்.\n\n\nSection::::முக்கிய பாவனை.\nஅனுராதபுரத்தில் கண்டெடுக்கப்பட்ட சிலுவை திருத்தந்தை பிரான்சிசின் இலங்கைக்கு 2015 இல் பயணம் செய்தபோது, அவரின் உத்தியோகபூர்வ சின்னத்தில் இடம் பெற்றிருந்தது. இதனை கொழும்பு கத்தோலிக்க உயர்மறை மாவட்டம் \"மகிமையின் சிலுவை\" அல்லது \"உயிர்த்தெழுதலின் சிலுவை\" எனக் கூறிப்பிட்டது. குருணாகல் அங்கிலிக்கன் மறைமாவட்டம் தன் இலச்சினையில் இதனை உள்வாங்கியுள்ளது. இவ்வாறு இலங்கையில் காணப்படும் பல திருச்சபைகளின் குறியீடுகளில் அச்சிலுவை இடம்பெறுகின்றது.\n\n\n"}
{"id": "257740", "url": "https://ta.wikipedia.org/wiki?curid=257740", "title": "பிந்தேசுவரி பிரசாத் மண்டல்", "text": "பிந்தேசுவரி பிரசாத் மண்டல்\n\nபிந்தேசுவரி பிரசாத் மண்டல் (Bindheshwari Prasad Mandal பி. 1918–1982), மண்டல் ஆணைக்குழு என்று அறியப்படும் இரண்டாவது பிற்படுத்தப்பட்ட வகுப்பினர் ஆணையத்தின் தலைவராகப் பணியாற்றிய இந்தியப் பாராளுமன்றக்காரர் ஆவார்.\nபி.பி. மண்டல் இந்திய நாடாளுமன்ற உறுப்பினர் மற்றும் சமூகச் சீர்திருத்தவாதி ஆவார். இவர் பிற்படுத்தப்பட்டோர் இரண்டாவது குழுவின் தலைவராக இருந்தவர். பிற்படுத்தப்பட்டோருக்கான கல்வி மற்றும் வேலை வாய்ப்புகள் பற்றிய இட ஒதுக்கீட்டுப் பரிந்துரைகளை இந்தக் குழு இந்திய நடுவணரசுக்குச் சமர்ப்பித்தது. பி.பி.மண்டல் வடக்குப் பிகாரில் சகர்சா என்னும் பகுதியில் வசதிமிக்க ஜமீன்தார் குடும்பத்தைச் சேர்ந்தவர். \nSection::::மண்டல்குழு அறிக்கை.\n1968 ஆம் ஆண்டில் பிகார் மாநில முதலமைச்சராக 30 நாள்கள் மட்டும் ஆட்சிப் புரிந்தார். 1978 திசம்பரில் மொரார்சி தேசாய் பிரதமராக இருந்தபோது பி.பி.மண்டல் தலைமையில் மனித உரிமைகள் குழு அமைக்கப்பட்டது. அரசு அலுவலங்களிலும் கல்வி நிலையங்களிலும் பிற்படுத்தப்பட்டோருக்கான இடஒதுக்கீடுகள் பற்றிய பரிந்துரைகள் செய்யப்பட்டு நாடாளுமன்றத்தில் வைக்கப்பட்டது. 10 ஆண்டுகள் கழித்து வி.பி.சிங் பிரதமராக இருந்தபோது மண்டல் குழு பரிந்துரைகள் நடைமுறைக்கு வந்தன,\n"}
{"id": "257741", "url": "https://ta.wikipedia.org/wiki?curid=257741", "title": "மயிலாடும்பாறை பாறை ஓவியங்கள்", "text": "மயிலாடும்பாறை பாறை ஓவியங்கள்\n\nமயிலாடும்பாறை பாறை ஓவியங்கள், தமிழ்நாட்டின் கிருட்டிணகிரி மாவட்டத்தில் கிருட்டிணகிரிக்கு அண்மையில் உள்ள மயிலாடும்பாறை என்னும் ஊரில் இருக்கும் குன்றுப் பகுதியில் அமைந்துள்ள குகைபோன்ற அமைப்பின் மேற்புறப் பாறை மேற்பரப்பில் வரையப்பட்டுள்ள ஓவியங்கள் ஆகும். இப்பகுதி ஏராளமான கல்திட்டைகளுடன் கூடிய பெருங்கற்காலச் சின்னங்களைக் கொண்ட களமாகும். இங்குள்ள ஓவியங்களில் மனிதன், விலங்குகள் ஆகியவற்றின் உருவங்களும், குறியீடுகளும் காணப்படுகின்றன. சிவப்பு. வெள்ளை நிறங்களில் கோட்டுருவங்களாக இவ்வுருவங்கள் காணப்படுகின்றன. வெள்ளை நிற ஓவியங்கள் சிவப்பு ஓவியங்களின்மீது மேற்படியும்படி வரையப்பட்டுள்ளன. \n\nபல ஓவியங்களில், மனிதர்கள் விலங்குகளின் மீது இருப்பது போலவும் நிற்பது போலவும் வரையப்பட்டுள்ளன. குடிசைக்குள் மனிதன் இருப்பது போலவும், அக்குடிசையும் மனிதனும் ஒரு விலங்குமீது இருப்பது போலவும் சில ஓவியங்கள் வரையப்பட்டுள்ளன. இவற்றுடன், வாள் போன்ற ஒரு பொருளுடன் விலங்குமீது இருக்கும் மனிதன், விலங்கை ஈட்டியால் வேட்டையாடுவது போன்ற காட்சிகளும் காணப்படுகின்றன. இங்கே மனித உருவங்கள் உடலுறவு கொள்வது போன்ற காட்சியொன்றும் உள்ளது. தமிழகத்தில் கிடைத்த முதலாவது இத்தகைய ஓவியம் இதுவாகும்.\n\n\n"}
{"id": "257742", "url": "https://ta.wikipedia.org/wiki?curid=257742", "title": "ஜெயலலிதா வேட்பு மனு தாக்கல் வழக்கு", "text": "ஜெயலலிதா வேட்பு மனு தாக்கல் வழக்கு\n\nஜெயலலிதா நான்கு தொகுதிகளில் வேட்பு மனு தாக்கல் வழக்கு என்பது 2001இல் நடந்த தமிழ்நாடு சட்டசபை பொதுத் தேர்தலின் போது, ஜெயலலிதா தேர்தல் ஆணைய விதிமுறைகளுக்கு முரணாக, இரண்டுக்கும் மேற்பட்ட புவனகிரி, கிருஷ்ணகிரி, ஆண்டிப்பட்டி, புதுக்கோட்டை ஆகிய நான்கு சட்ட மன்ற தொகுதிகளில் வேட்பு மனு தாக்கல் செய்ததை எதிர்த்து, தி. மு. க. வைச் சேர்ந்த, முன்னாள் நாடாளுமன்ற உறுப்பினர் செ. குப்புசாமி, சென்னை உயர்நீதிமன்றத்தில் சூன், 2007இல் வழக்கு தொடர்ந்தார். \n\nஇதனை விசாரித்த சென்னை உயர்நீதிமன்றம், தேர்தல் ஆணையத்தின் விதிமுறைகளை மீறி, இரண்டுக்கும் மேற்பட்ட தொகுதிகளில் ஜெயலலிதா வேட்பு மனு தாக்கல் செய்தது தொடர்பாக குற்றவியல் வழக்கு பதியுமாறு, இந்தியத் தேர்தல் ஆணையத்திற்கு உத்தரவிட்டது. \n\nSection::::மேல் முறையீடுகள்.\nசென்னை உயர்நீதிமன்ற உத்தரவை எதிர்த்து, ஜெயலலிதாவின் மேல் முறையீடு மனுமீது இந்திய உச்ச நீதிமன்றம் ஜெயலலிதா மீதான குற்றவியல் நடவடிக்கைக்கு இடைக்கால தடை விதித்து, வழக்கை மீண்டும் சென்னை உயர்நீதிமன்றத்திற்கே மாற்றி ஆணையிட்டது. \n\nசென்னை உயர்நீதிமன்றம் இவ்வழக்கு விசாரணையை முடித்து 6 மார்ச் 2013இல் தீர்ப்பு வழங்கும் முன், மனுதாரர் குப்புசாமி மரணமடைந்ததால், தி. மு. வை சேர்ந்த ஏ.கே.எஸ்.விஜயன், இவ்வழக்கை தான் தொடர்நது நடத்த அனுமதி கேட்டு உயர்நீதி மன்றத்தில் மனு தாக்கல் செய்தார். முதல் மனுதாரர் குப்புசாமி இறந்து விட்டதால், முதன்மை வழக்கு தள்ளுபடி ஆகிவிட்டதாக கூறி, விஜயனின் மனுவை தள்ளுபடி செய்தது. \n\nஇதனை எதிர்த்து விஜயன் உச்ச நீதிமன்றத்தில் தாக்கல் செய்த மேல்முறையீடு மனு தொடர்பாக, பதில் மனு தாக்கல் செய்யுமாறு ஜெயலலிதாவுக்கு உச்சநீதிமன்றம் அறிவிக்கை அனுப்பியது. இவ்வழக்கு அரசியல் உள்நோக்கம் கொண்டது என்பதால் இதற்கு பதில் மனு தாக்கல் செய்ய தனக்கு ஆர்வம் இல்லை என ஜெயலலிதா கூறியதை அடுத்து, உச்ச நீதிமன்றம் இவ்வழக்கின் இறுதி விசாரணையை, தலைமை நீதிபதி எச். எல். தத்து, நீதிபதிகள் அருண் மிஸ்ரா, அமிதவ் ராய் ஆகியோர் அடங்கிய அமர்வு, 8 செப்டம்பர் 2015க்கு ஒத்திவைத்துள்ளது\n\n"}
{"id": "257746", "url": "https://ta.wikipedia.org/wiki?curid=257746", "title": "சிலுவைகளின் குன்று", "text": "சிலுவைகளின் குன்று\n\nசிலுவைகளின் குன்று (\"Hill of Crosses\") என்பது வட லித்துவேனியாவில் அமைந்துள்ள \"சியாவுலியாய்\" நகரின் வடக்கில் 12 கி.மீ தூரத்தில் உள்ள கிறித்தவ யாத்திரிகர்களின் இடமாகும். இவ்விடத்தில் சிலுவைகளை விட்டுவிட்டுப் போவதற்கான சரியான காரணம் தெரியாது. ஆனால் 1831 எழுச்சியின் பின் முன்னைய மலைக் கோட்டையில் முதலாவது சிலுவை வைக்கப்பட்டதாக நம்பப்படுகிறது. பாரம்பரியமாக இங்கு சிலுவைகள் மாத்திரமன்றி பெரிய திருச்சிலுவை, லித்துவேனியாப் மறைபிதாக்களின் செதுக்கிய உருவங்கள், மரியாளின் சிலைகள், ஆயிரக்கணக்கான சிறிய உருவச்சிலைகள், செபமாலை போன்றவற்றை அங்கு கத்தோலிக்க யாத்திரிகர்கள் எடுத்துச் சென்று வைக்கின்றனர். இங்குள்ள சிலுவைகளின் சரியான எண்ணிக்கை தெரியாது. 1990 இல் நடத்தப்பட்ட கணக்கீட்டின்படி கிட்டத்தட்ட 55,000 என்றும் 2006 இல் 100,000 என்றும் கணக்கிடப்பட்டுள்ளது.\n\n"}
{"id": "257747", "url": "https://ta.wikipedia.org/wiki?curid=257747", "title": "ராஜ்காட்", "text": "ராஜ்காட்\n\nராஜ்காட் (Raj Ghat) (இந்தி: राज घाट), யமுனை ஆற்றங்கரையில் பழைய தில்லியில் அமைந்த வரலாற்றுச் சிறப்புமிக்க இடமாகும். இங்கு மகாத்மா காந்தி நினைவிடம் அமைந்துள்ளது. காந்தியின் படுகொலைக்குப் பின் அவரது பூத உடல் இவ்விடத்தில் 31 சனவரி 1948 அன்று எரியூட்டப்பட்டு, பின்னர் நினைவிடம் (சமாதி) அமைக்கப்பட்டது. எனவே இவ்விடம் ராஜ்காட் (மன்னர்களின் படித்துறை) என்று அழைக்கப்படுகிறது.\n\nSection::::ராஜ்காட் பகுதியில் அமைந்த பிற முக்கிய நினைவிடங்கள்.\n\"ராஜ்காட்\" எனும் வடமொழி சொல்லிற்கு \"அரசர்களின் படித்துறை\" என்று பொருள். யமுனை ஆற்றங்கரையின் படித்துறைகளில் அமைந்த நினைவிடங்களில், மகாத்மா காந்தி, ஜவகர்லால் நேரு, லால் பகதூர் சாஸ்திரி, இந்திரா காந்தி மற்றும் ராஜீவ் காந்தி நினைவிடங்கள் புகழ்பெற்றவை.\n\nSection::::ராஜ்காட் பகுதியில் அமைந்த நினைவிடங்கள்.\nராஜ்காட் தொடர்பான நினைவிடங்கள்; \n\n"}
{"id": "257773", "url": "https://ta.wikipedia.org/wiki?curid=257773", "title": "குவைத் தேசிய அருங்காட்சியகம்", "text": "குவைத் தேசிய அருங்காட்சியகம்\n\nகுவைத் தேசிய அருங்காட்சியகம் \"( Kuwait National Museum)\" என்பது குவைத் நாட்டில் அமைந்துள்ள குவைத்தின் தேசிய அருங்காட்சியகம் ஆகும். 1983 ஆம் ஆண்டில் நிறுவப்பட்ட இவ்வருங்காட்சியகம் மைக்கேல் எக்கோகார்டு என்பவரால் வடிவமைக்கப்பட்டது.\n\nமத்தியில் உள்ள ஒரு தோட்டத்தைச் சுற்றிலும் ஐந்து கட்டிடங்களாக இவ்வருங்காட்சியகம் அமைந்துள்ளது. மத்தியில் முற்றங்களுடன் கூடிய தாய்நாட்டு அரபு மண்வீடுகளின் கட்டிடக்கலைக்கு இணையாக இக்கட்டிடங்களின் கலையமைப்பு வடிவமைக்கப்பட்டுள்ளது. பிரதான கட்டிடங்கள் ஐந்தும் உயர்ந்த நடைபாதைகளால் ஒன்றுடன் ஒன்று இணைக்கப்பட்டுள்ளன. அரேபியத் தீபகற்பத்தின் அறிவு , புவியியல், வரலாறு மற்றும் நாகரிகம் ஆகியவற்றின் அடிப்படையில் இக்கட்டிடங்கள் குழுப்படுத்தப்பட்டுள்ளன என்று எக்கோகார்டு விளக்கமளிக்கிறார்\n\nஇவ்வருங்காட்சியகம் புறக்கணிக்கபட்டும் சரியாகப் பயன்படுத்தப்படாமலும் காணப்படுவதாக 2014 ஆம் ஆண்டின் புள்ளிவிவரங்கள் தெரிவிக்கின்றன.\"\n"}
{"id": "257776", "url": "https://ta.wikipedia.org/wiki?curid=257776", "title": "தூலியம்(III) குளோரைடு", "text": "தூலியம்(III) குளோரைடு\n\nதூலியம்(III) குளோரைடு \"(Thulium(III) chloride)\" என்பது TmCl என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். தூலியம் மற்றும் குளோரின் சேர்ந்து உருவாகும் இச்சேர்மம் தூலியம் முக்குளோரைடு என்றும் அழைக்கப்படுகிறது. மஞ்சள் நிறப் படிகங்களாக இச்சேர்மம் உருவாகிறது. தூலியம்(III) குளோரைடு எண்முக தூலியம் அயனிகள் கொண்ட YCl (AlCl) அடுக்கு படிகவமைப்பைக் கொண்டுள்ளது.\n\nSection::::வினைகள்.\nதூலியம்(III) ஆக்சைடுடன் அடர் ஐதரோகுளோரிக் அமிலத்தைச் சேர்த்து வினைப்படுத்துவதன் மூலம் இக்குளோரைடின் நீரேற்று வடிவத்தைப் பெறமுடியும். தூலியம்(III) குளோரைடு வலிமையான காரங்களுடன் வினைபுரிந்து தூலியம்(III) ஆக்சைடைத் தருகிறது.\n\n"}
{"id": "257777", "url": "https://ta.wikipedia.org/wiki?curid=257777", "title": "தூலியம்(III) ஆக்சைடு", "text": "தூலியம்(III) ஆக்சைடு\n\nதூலியம்(III) ஆக்சைடு \"(Thulium(III) oxide)\" என்பது TmO என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். வெளிர் பச்சை நிறத்தில் இருக்கும் இச்சேர்மத்தின் அசுத்த மாதிரி முதன்முதலில் 1878 ஆம் ஆண்டு எர்பியாவில் இருந்து தியோடர் கிளீவ் என்பவரால் கண்டறியப்பட்டது. இவரே இச்சேர்மத்திற்கு தூலியா என்று பெயரிட்டார். ஆய்வகத்தில் தூலியம் உலோகத்தைக் காற்றில் எரிப்பதனால் தூலியம்(III) ஆக்சைடு தயாரிக்க முடியும். தூலியம் நைட்ரேட்டு போன்ற ஆக்சோ அமில உப்புகளைச் சிதைத்தும் தூலியம்(III) ஆக்சைடு தயாரிக்கலாம்.\n\n"}
{"id": "257794", "url": "https://ta.wikipedia.org/wiki?curid=257794", "title": "ந‌. வளர்மதி", "text": "ந‌. வளர்மதி\n\nந‌. வளர்மதி, (N. Valarmathi)இஸ்ரோவின் ரிசாட் 1 செயற்கைக்கோளின் திட்ட இயக்குநர், ஐ.ஆர்.என்.எஸ்.எஸ், ]சரல், ஜிசாட்-7, செவ்வாய் சுற்றுகலன் திட்டம், ஜிசாட்-14 எனும் இந்திய விண்வெளி ஆராய்ச்சிக் கழகத்தின் பல திட்டங்களில் சிறப்பாக செயல்பட்டவர் என்ற பெருமைகளை உடையவர். முன்னாள் இந்தியக் குடியரசுத் தலைவர் ஆ. ப. ஜெ. அப்துல் கலாம் நினைவாக தமிழக அரசின் சார்பில் வழங்கப்படும் அப்துல் கலாம் விருதினை பெற்ற முதலாவது நபர் இவராவார்.\n\nSection::::பிறப்பு.\nவளர்மதி தமிழ்நாட்டில் அரியலூரில் பிறந்து வளர்ந்தவர். நடராஜன் - ராமசீத்தா தம்பதியருக்கு மூன்று பிள்ளைகளில் மூத்தவராக பிறந்தவர்.\n\nSection::::கல்வி.\nஅரியலூர் நிர்மலா மேல்நிலைப் பள்ளியில் தமிழ் வழிக் கல்வியில் படித்தவர். கல்லூரி படிப்பை அரியலூர் அரசு கலை கல்லூரியிலும் தொடர்ந்து அரசினர் தொழில்நுட்பக் கல்லூரியில், கோயம்புத்தூர் பி.இ, மின்னியலிலும், சென்னை, அண்ணா பல்கலைக்கழகத்தில் எம்.இ., மின்னனுவியல் மற்றும் தொடர்பியலில் படித்து முதல் நிலையில் தேர்ச்சி பெற்றதையடுத்து 1984 ஆம் ஆண்டு இஸ்ரோவில் இணைந்தார். DRDO மற்றும் ISRO இரண்டிலும் வாய்ப்புகள் வந்தபோது இஸ்ரோவினை தேர்ந்தெடுத்தவர்.\n\nSection::::விண்வெளித் தொழில் நுட்ப ஆய்வு.\n1984 ஆம் ஆண்டு முதல் இஸ்ரோவில் இணைந்து பணியாற்றி வரும் 2012-ம் ஆண்டு தயாரிக்கப்பட்ட ‘ரேடார் இமேஜ் சாட்டிலைட்' (ரிசாட்-1) திட்ட இயக்குநராகப் பணியாற்றினார். இது 24 மணி நேரமும் படம் எடுத்து அனுப்பக் கூடியது.\n\nSection::::குடும்பம்.\nகணவர் ஜி. வாசுதேவன் வங்கியாளராக பணிபுரிந்து வருகின்றார். இவர்களுக்கு ஒரு மகனும், ஒரு மகளும் உள்ளனர்.\n\n\n"}
{"id": "257795", "url": "https://ta.wikipedia.org/wiki?curid=257795", "title": "ஐலவ்யூ", "text": "ஐலவ்யூ\n\nஐலவ்யூ (\"ILOVEYOU\") அல்லது இலவு இலெற்றர் (\"Love Letter\") என்பது கிறீன்விச்சு இடைநிலை நேரப்படி, 2000ஆம் ஆண்டு மே 4ஆம் நாள் அன்றும் அதன் பின்னரும் மில்லியன் கணக்கிலான விண்டோசுக் கணினிகளைத் தாக்கிய கணினிப் புழு ஆகும். இது \"ILOVEYOU\" என்ற தலைப்புடன் \"LOVE-LETTER-FOR-YOU.txt.vbs\" என்ற இணைப்பைக் கொண்ட மின்னஞ்சலால் பரவியது. இவ்விணைப்பைத் திறக்கும்போது ஒரு விசுவல் பேசிக்கு நிரல் செயற்படத் தொடங்கும். இந்நிரல் கணினியில் படிமக் கோப்புகளை மேலெழுதி விடுவதுடன், விண்டோசு முகவரிப் புத்தகத்திலுள்ள அனைத்து மின்னஞ்சல் முகவரிகளுக்கும் தனது படியை அனுப்பி விடும். மேலும், இது கடவுச்சொற்களைத் திருடும் மென்பொருளையும் தரவிறக்கம் செய்கின்றது. இப்புழுவின் 82 வகைகளைக் கண்டறிந்துள்ளதாகச் சிமாண்டெக்கு கூறுகின்றது.\n\nSection::::தாக்கம்.\nஇப்புழுவால் உலக அளவில் 5.5-8.7 பில்லியன் அமெரிக்கத் டெலர் பெறுமதியான சேதம் ஏற்பட்டதாகக் கணிக்கப்பட்டது. இதனை நீக்குவதற்கு 15 பில்லியன் அமெரிக்கத் தொலர் செலவாகியிருக்கலாம் எனவும் கணிக்கப்பட்டது. அத்துடன், இணையத்துடன் இணைக்கப்பட்ட கணினிகளின் பத்து விழுக்காட்டு அளவிலான கணினிகள் இதனால் பாதிக்கப்பட்டிருக்கலாம் எனக் கணிக்கப்பட்டது.\n\n"}
{"id": "257796", "url": "https://ta.wikipedia.org/wiki?curid=257796", "title": "சிரக்காசு நகரின் லூசியா", "text": "சிரக்காசு நகரின் லூசியா\n\nசிரக்காசு நகரின் லூசியா என்பவர் கிறிஸ்தவ மறைசாட்சி மற்றும் புனிதை ஆவார். இவள் கத்தோலிக்கம், லூதரனியம், ஆங்கிலிக்கம், கிழக்கு மரபுவழி திருச்சபை ஆகிய சபையினாரால் புனிதையாக வணங்கப்படுகிறார்.\n"}
{"id": "257806", "url": "https://ta.wikipedia.org/wiki?curid=257806", "title": "உலோகண்ட்வாலா மினர்வா", "text": "உலோகண்ட்வாலா மினர்வா\n\nஉலோகண்ட்வாலா மினர்வா \"(Lokhandwala Minerva)\" என்பது மும்பையில் கட்டப்பட்டுவரும் 82 மாடிகள் கொண்ட மீவுயர வானளாவி ஆகும். இவ்வானளாவியில் இரண்டு கோபுரங்கள், ஒவ்வொன்றும் 82 மாடிகளைக் கொண்டதாக கட்டப்பட்டு வருகிறது. 2 மற்றும் 16 ஆவது மாடிகள் வாகனங்கள் நிறுத்துமிடமாகவும் 17 ஆவது மாடி நடைமேடை அரங்கத் தோட்டமாகவும் 26 ஆவது அடுக்கு முதல் 79 ஆவது அடுக்கு வரை குடியிருப்புப் பகுதிகளாகவும் சேவை மையம் 80 ஆவது மாடி மற்றும் கூரை மேல்வீடு 81 மற்றும் 82 ஆவது மாடிகளிலும் அமையும் வகையில் கட்டப்பட்டு வருகிறது. \n\nSection::::அமைவிடம்.\nமகாராட்டிர மாநிலம் மும்பையில் உள்ள மகாலட்சுமியில், உலோகண்ட்வாலா மினர்வா அமைந்துள்ளது. வளர்ச்சித் திட்டம் என்ற பெயரில் இங்குள்ள குடிசைப் பகுதிகளை அகற்றிவிட்டு அவ்விடத்தில் இக்கட்டிடம் கட்டப்பட்டு வருகிறது. குடிசைவாழ் மக்களுக்கு இலவச இடமும் இருப்பிடமும் தரப்படும் என்ற உறுதி கொடுத்த பின்னரே கட்டிட நிபுணர்கள் இவ்விடத்தை அவர்களிடம் இருந்து பெற்றுக் கொண்டனர்.\n\n"}
{"id": "257807", "url": "https://ta.wikipedia.org/wiki?curid=257807", "title": "சங்கனாசேரி தொடருந்து நிலையம்", "text": "சங்கனாசேரி தொடருந்து நிலையம்\n\nசங்கனாசேரி தொடருந்து நிலையம், இந்திய ரயில்வேயின் தென்னக இரயில்வே மண்டலத்தின் கட்டுப்பாட்டில் உள்ளது. இது திருவனந்தபுரம் கோட்டத்துக்கு உட்பட்ட நிலையம். இது சங்கனாச்சேரியில் அமைந்துள்ளது. இது கோட்டயம் - எர்ணாகுளம் - திருவனந்தபுரம் வழித்தடத்தில், கோட்டயத்துக்கும் திருவல்லைக்கும் இடையில் அமைந்துள்ளது.\n"}
{"id": "257812", "url": "https://ta.wikipedia.org/wiki?curid=257812", "title": "டென்ஸ்போர்ட்ஸ்", "text": "டென்ஸ்போர்ட்ஸ்\n\nடென் ஸ்போர்ட்ஸ் என்பது விளையாட்டு நிகழ்ச்சிகளை ஒளிபரப்பும் தொலைக்காட்சிக் குழுமம் ஆகும். இது கிரிக்கெட், கால்பந்தாட்டம், கோல்ஃப் உள்ளிட்ட விளையாட்டுகளை ஒளிபரப்ப டென் கிரிக்கெட், டென் ஆக்சன், டென் கோல்ஃப் உள்ளிட்ட தொலைக்காட்சிகளை இயக்குகிறது.\n\n"}
{"id": "257815", "url": "https://ta.wikipedia.org/wiki?curid=257815", "title": "கொல்லப்பள்ளி", "text": "கொல்லப்பள்ளி\n\nகொல்லப்பள்ளி என்ற பெயரில் உள்ள ஊர்கள்:\n\n\nSection::::ஆந்திரம்/தெலுங்கானா.\nகொல்லப்பல்லே என்ற பெயரில் உள்ள கட்டுரைகள்\n"}
{"id": "257818", "url": "https://ta.wikipedia.org/wiki?curid=257818", "title": "இந்திரா நகர்", "text": "இந்திரா நகர்\n\n"}
{"id": "257822", "url": "https://ta.wikipedia.org/wiki?curid=257822", "title": "ஓவாடா", "text": "ஓவாடா\n\nஓவாடா என்னும் ஊர், இந்திய மாநிலமான குஜராத்தின் வல்சாடு மாவட்டத்தில் உள்ளது. இது வல்சாடு வட்டத்துக்கு உட்பட்டது.\nSection::::அமைவிடம்.\nஇந்த ஊரின் வடமேற்கில் பாலண் என்ற ஊரும், வடக்கில் மூளி, மேற்கிலும், தென்மேற்கிலும் கடோய் என்ற ஊரும், வடகிழக்கில் கோச்வாடா என்ற ஊரும், கிழக்கிலும், தென்கிழக்கிலும் கல்வாடா என்ற ஊரும், தெற்கில் டக்கர்வாடா என்ற ஊரும் அமைந்துள்ளன.\n\nSection::::அரசியல்.\nஇது தரம்பூர் சட்டமன்றத் தொகுதிக்கும், வல்சாடு மக்களவைத் தொகுதிக்கும் உட்பட்டது.\n\nSection::::போக்குவரத்து.\nஇந்த ஊரில் இருந்து மாவட்டச் சாலைகளின் வழியாக மற்ற ஊர்களுக்கு செல்லலாம். மாநில நெடுஞ்சாலையின் வழியாக வல்சாடு நகரத்தை சென்றடையலாம். அங்கு செல்லும் வழியிலேயே தேசிய நெடுஞ்சாலை குறுக்கிடுகிறது.\n"}
{"id": "257823", "url": "https://ta.wikipedia.org/wiki?curid=257823", "title": "கக்வாடிதாந்தி", "text": "கக்வாடிதாந்தி\n\nகக்வாடிதாந்தி என்னும் ஊர், இந்திய மாநிலமான குஜராத்தின் வல்சாடு மாவட்டத்தில் உள்ளது. இது வல்சாடு வட்டத்துக்கு உட்பட்டது.\n\nSection::::அமைவிடம்.\nஇது கடலை ஒட்டியுள்ள ஊர். இதன் மேற்கில் காம்பத் வளைகுடா சூழ்ந்துள்ளது. வடக்கில் நவ்சாரி மாவட்டத்தின் கந்தேவி வட்டமும், வடகிழக்கிலும், கிழக்கில் மால்வண் என்ற ஊரும், தெற்கிலும், தென்கிழக்கிலும் தாண்டி என்ற ஊரும் அமைந்துள்ளன.\n\nSection::::மக்கள் தொகை.\nஇந்த ஊருக்கான மக்கள் தொகை விவரங்கள்:\nஇங்கு 8785 மக்கள் வாழ்கின்றனர். இவர்களில் 4589 பேர் ஆண்கள், 4196 பேர் பெண்கள் ஆவர்.\n\nSection::::அரசியல்.\nஇது வல்சாடு சட்டமன்றத் தொகுதிக்கும், வல்சாடு மக்களவைத் தொகுதிக்கும் உட்பட்டது.\n\nSection::::போக்குவரத்து.\nஇங்கிருந்து வல்சாடு நகரத்தை மாநில நெடுஞ்சாலை வழியாக சென்றடையலாம். இந்த ஊர் மாநில நெடுஞ்சாலையுடன் இணைக்கப்பட்டுள்ளது.\n"}
{"id": "257824", "url": "https://ta.wikipedia.org/wiki?curid=257824", "title": "குண்டி, வல்சாடு வட்டம்", "text": "குண்டி, வல்சாடு வட்டம்\n\nகுண்டி என்னும் ஊர், இந்திய மாநிலமான குஜராத்தின் வல்சாடு மாவட்டத்தில் உள்ளது. இது வல்சாடு வட்டத்துக்கு உட்பட்டது.\n\nSection::::அமைவிடம்.\nஇதன் வடமேற்கில் சங்கர் தலாவ் என்ற ஊரும், வடக்கில் டுங்கிரி என்ற ஊரும், வடமேற்கிலும், மேற்கிலும் இந்தர்கோட்டா என்ற ஊரும், மேற்கில் சீக்லா என்ற ஊரும், கிழக்கில் இந்தர்கோட்டா, கஜுர்டி ஆகிய ஊர்களும், \nதென்மேற்கில் சரோதி என்ற ஊரும், தெற்கில் சரோண் என்ற ஊரும், தென்கிழக்கில் கஜுர்டி என்ற ஊரும் அமைந்துள்ளன.\n\nSection::::மக்கள் தொகை.\nஇந்த ஊருக்கான மக்கள் தொகை விவரங்கள் தளத்தில் உள்ளபடி தரப்பட்டுள்ளன.\nஇங்கு 2642 மக்கள் வசிக்கின்றனர். இவர்களில் 1356 பேர் ஆண்கள், 1286 பேர் பெண்கள் ஆவர்.\n\nSection::::அரசியல்.\nஇது வல்சாடு சட்டமன்றத் தொகுதிக்கும், வல்சாடு மக்களவைத் தொகுதிக்கும் உட்பட்டது.\n\nSection::::போக்குவரத்து.\nஇந்த ஊர் தேசிய நெடுஞ்சாலையுடனும், மாநில நெடுஞ்சாலையுடனும் இணைக்கப்பட்டுள்ளது.\n"}
{"id": "257825", "url": "https://ta.wikipedia.org/wiki?curid=257825", "title": "கோசம்குவா", "text": "கோசம்குவா\n\nகோசம்குவா என்னும் ஊர், இந்திய மாநிலமான குஜராத்தின் வல்சாடு மாவட்டத்தில் உள்ளது. இது வல்சாடு வட்டத்துக்கு உட்பட்டது.\n\nSection::::அமைவிடம்.\nஇந்த மாவட்டத்தின் மேற்கில் சீஞ்சாய் என்ற ஊரும், பிற திசைகளில் தரம்பூர் வட்டமும் சூழ்ந்துள்ளன.\n\nSection::::அரசியல்.\nஇது தரம்பூர் சட்டமன்றத் தொகுதிக்கும், வல்சாடு மக்களவைத் தொகுதிக்கும் உட்பட்டது.\n\nSection::::போக்குவரத்து.\nஇந்த கிராமத்தில் இருந்து மாவட்ட சாலையின் வழியாக பிற ஊர்களுக்கு செல்லலாம்.\n"}
{"id": "257840", "url": "https://ta.wikipedia.org/wiki?curid=257840", "title": "டிசிப்ரோசியம் ஆக்சைடு", "text": "டிசிப்ரோசியம் ஆக்சைடு\n\nடிசிப்ரோசியம் ஆக்சைடு \"(Dysprosium Oxide)\" என்பது DyO என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். வெண்மை நிறம் பெற்றுள்ள இத்துகள் சிறிதளவு நீருறிஞ்சும் தன்மை கொண்டுள்ளது. மட்பாண்டத்தொழில், கண்ணாடி, நின்றொளிரிகள், சீரொளி , டிசிப்ரோசியம் உலோக ஆலைடு விளக்குகள், ஆகியனவற்றில் சிறப்பாகப் பயன்படுத்தப்படுகிறது.\n\nஅமிலங்களுடன் வினை புரிந்து தொடர்புடைய டிசிப்ரோசியம்(III) உப்புகளை உருவாக்குகிறது.\n\nDyO + 6 HCl → 2 DyCl + 3 HO\n"}
{"id": "257843", "url": "https://ta.wikipedia.org/wiki?curid=257843", "title": "பாமயன்", "text": "பாமயன்\n\nபாமயன் நெல்லை மாவட்டத்தில் கடையநல்லூர் அருகில் உள்ள சுந்தரேசபுரம் ஊரைச் சேர்ந்த இயற்கை வேளாண்மை விஞ்ஞானியாவார்.\n\nSection::::கல்வி.\nஎம்.ஏ. சமூகவியல், இதழியல் பட்டயப்படிப்பு படித்துள்ளார்.\n\nபிற நூல்கள்\n"}
{"id": "257845", "url": "https://ta.wikipedia.org/wiki?curid=257845", "title": "டிசிப்ரோசியம் தைட்டனேட்டு", "text": "டிசிப்ரோசியம் தைட்டனேட்டு\n\nடிசிப்ரோசியம் தைட்டனேட்டு \"(Dysprosium titanate)\" என்பது DyTiO என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். தைட்டனேட்டு குடும்பத்தின் பீங்கான் பொருளான இச்சேர்மம் பைரோ குளோர் என்ற ஆக்சைடு கனிமத்தின் அமைப்புடன் காணப்படுகிறது. இதனுடைய சிஏஎசு எண் 68993-464 ஆகும்.\n\nஓல்மியம் தைட்டனேட்டு மற்றும் ஓல்மியம் வெள்ளீயமேட்டு சேர்மங்கள் போல டிசிப்ரோசியம் தைட்டனேட்டும் ஒர் அடி நிலை ஆற்றல் பொருளாகும். தாழ் வெப்பநிலை மற்றும் உயர் காந்தப்புலத்தில் போலித்துகள்கள் ஒருமுனைக்காந்தத்தை ஒத்திருப்பதாக 2009 ஆம் ஆண்டில் கண்டறியப்பட்டது\nடிசிப்ரோசியம் தைட்டனேட்டை அணுக்கரு உலைகளில் பயன்படுத்த ஆய்வுகள் நடைபெறுகின்றன.\n"}
{"id": "257857", "url": "https://ta.wikipedia.org/wiki?curid=257857", "title": "ஆஃபினியம் கார்பைடு", "text": "ஆஃபினியம் கார்பைடு\n\nஆஃபினியம் கார்பைடு அல்லது ஆஃபினியம்(IV)கார்பைடு \"(Hafnium carbide)\" என்பது HfC என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். இதனுடைய உருகுநிலை சுமார் செ வெப்பநிலையாகும். இச்சேர்மமே மிகவதிக அனல் எதிர்ப்பு இருமச் சேர்மம்|இருமச் சேர்மமாக]] அறியப்படுகிறது. இருந்தபோதிலும் ஆஃபினியம் கார்பைடு குறைவான ஆக்சிசனேற்ற எதிர்ப்பையே கொண்டுள்ளது. 430 செ வெப்பநிலையில் இது ஆக்சிசனேற்றம் அடையத் தொடங்குகிறது .\n\nபொதுவாகவே ஆஃபினியம் கார்பைடு குறைவுக் கார்பன்களையே கொண்டிருக்கும். எனவே அதன் உட்கூறுகளை அல்லது பொதிவைக் குறிப்பிடுகையில் HfCx (x = 0.5 to 1.0) என்றே குறிப்பிடுவர். மேலும், கார்பனின் அளவு எதுவாக இருந்தாலும் இதன் படிக அமைப்பு கனசதுர பாறை உப்பு படிக அமைப்பிலேயே காணப்படுகிறது. \n\nஆஃபினியம்(IV) ஆக்சைடை கார்பனுடன் சேர்த்து 1800 முதல் 2000 செ வெப்பநிலைக்கு சூடாக்குவதால் அது ஒடுக்கமடைந்து ஆஃபினியம் கார்பைடு தூள் உருவாகிறது. ஆஃபினியம்(IV) ஆக்சைடில் உள்ள ஆக்சிசன் முழுவதையும் நீக்குவதற்கு மிகநீண்ட நேரம்வரை வினை செயல்முறை நிகழ்கிறது. தொழில் நுட்ப சிக்கல் மற்றும் அதிகமான பொருட்செலவு போன்ற காரணங்களால் , இம்முறைக்கு மாறாக மீத்தூய்மை ஆஃபினியம் கார்பைடு பூச்சு முறையும் பின்பற்றப்படுகிறது. இதற்காக மீத்தேன், ஐதரசன் மற்றும் ஆஃபினியம்(IV) குளோரைடு வாயுக்களின் வாயுக்கலவை படியவைத்தல் முறையில் பூசப்படுகிறது. ஆஃபினியம் கார்பைடின் அதிக உருகுநிலை மற்றும் அதிகக் கடினத்தன்மைகளின் காரணமாக இது குறைந்த அளவான பயன்களையே கொண்டுள்ளது. \n\nஆஃபினியம் கார்பைடின் இணைக்காந்தப் பண்புகள் x ≤ 0.8 முதல் x இன் அதிக மதிப்புக்கு ஏற்ப எதிர்காந்தப் பண்புக்கு மாறுகின்றன. ஆஃபினியம் கார்பைடின் படிக அமைப்பை ஒத்த TaCx இன் காந்தப் பண்புகள் இதற்கு நேர் எதிரான பண்புகளைக் கொண்டுள்ளது. அதாவது எதிர்காந்தப் பண்பிலிருந்து இணைக்காந்தப் பண்பிற்கு மாறுகிறது.\n"}
{"id": "257872", "url": "https://ta.wikipedia.org/wiki?curid=257872", "title": "இந்திரா நகர், சென்னை", "text": "இந்திரா நகர், சென்னை\n\nஇந்திரா நகர் () சென்னைப் பெருநகரின் தென்பகுதியில் அமைந்துள்ள செல்வச்செழிப்பான புறநகர்ப் பகுதியாகும்.\n\n1970களின் பிற்பகுதியிலும் 1980களின் துவக்கத்திலும் இந்திரா நகர் தமிழ்நாடு வீட்டு வசதி வாரியத்தால் உருவாக்கப்பட்டது. வீட்டுமனைகள், அடுக்ககங்கள், வணிக வளாகங்கள், அகன்ற சாலைகள், பள்ளி மண்டலங்கள், பேருந்து முனையங்கள், பூங்காக்களை இந்த வாரியம் திட்டமிட்டு உருவாக்கியது. முறையாக அரசால் திட்டமிடப்பட்ட நகர்புறப் பகுதியாக இந்திராநகர் விளங்குகின்றது. அதே காலகட்டத்தில் வீட்டு வசதி வாரியம் அண்ணா நகர், கேகே நகர், அசோக் நகர் மற்றும் பெசண்ட் நகர் பகுதிகளையும் உருவாக்கியது. சென்னை திரள் விரைவுப் போக்குவரத்து அமைப்பின் இந்திரா நகர் தொடருந்து நிலையம் இப்பகுதிக்கு சேவையளிக்கிறது. \"இந்து மேல்நிலைப்பள்ளி\" இப்பகுதியில் அமைந்துள்ளது.\n"}
{"id": "257874", "url": "https://ta.wikipedia.org/wiki?curid=257874", "title": "பதிவு அஞ்சல்", "text": "பதிவு அஞ்சல்\n\nபதிவு அஞ்சல் என்பது, பல்வேறு நாடுகளில் உள்ள அஞ்சல் சேவைகள் வழங்கும் ஒரு சேவை ஆகும். இச்சேவையில், அனுப்புபவர், அனுப்பியதற்குச் சான்றாக பற்றுச்சீட்டொன்றைப் பெற்றுக்கொள்ள முடிவதுடன், தேவையெனில், குறித்த பொருள் உரிய இடத்தில் சேர்ப்பிக்கப்பட்டதா, அல்லது அதற்கான முயற்சி மேற்கொள்ளப்பட்டதா என்ற தகவல்களையும் பெற்றுக்கொள்ள முடியும். நாடுகளைப் பொறுத்து, இதில் கூடுதலான சேவைகளும் கிடைப்பது உண்டு. பொருள் எடுத்துச்செல்லப்படும் வழியில் எங்கெங்கே இருக்கிறது என்பதை அறியும் வகையில் பதிவுகள் மேற்கொள்ளப்படுவதும், சில வேளைகளில், இழப்புக்கான ;காப்புறுதிகள் வழங்கப்படுவதும் உண்டு.\n\nSection::::பின்னணி.\nமுன்னர், பதிவு அஞ்சல் மனித முயற்சியாலான செயற்பாடாக இருந்தது. இது, கையால் குத்தும் முத்திரை, பதிவுச் சிட்டை போன்ற பல வகையான அஞ்சல் குறிகள் உருவாகக் காரணமாயிற்று. பல நாடுகள் பதிவு அஞ்சலுக்காக தனியான அஞ்சல் எழுதுபொருட்களையும், அஞ்சல் தலைகளையும் வெளியிட்டுள்ளன. தற்போது, பதிவு அஞ்சல் செயல்முறைகள் கணினிமயப்பட்டுள்ளன. அச்சிட்ட தொடர் இலக்கங்களைக் கொண்ட பழைய சிட்டைகளுக்குப் பதிலாக இப்போது வரிக்குறியீட்டுச் சிட்டைகள் பயன்படுகின்றன.\n\nபொதுவாக, பொருளுக்கு வழமையான அஞ்சல் கட்டண வீதப்படி முன்கட்டணம் அறவிடப்பட்டு, அதற்குமேல் பதிவுக் கட்டணம் எனப்படும் கூடுதல் கட்டணமும் அறவிடப்படும். மேற்படி கட்டணம் செலுத்தியதும் அனுப்புபவருக்குப் பற்றுச்சீட்டு வழங்கப்படும். அத்துடன் தனித்துவமான எண் கொண்ட பதிவுச் சிட்டை ஒன்று கடிதத்தில் ஒட்டப்படும். கடிதம் அல்லது பொதி ஏதாவது அஞ்சல் பிரிப்பு அலுவலகங்களூடாக ஒரு அஞ்சலகத்தில் இருந்து இன்னொரு அஞ்சலகத்துக்குச் செல்கிறது. ஒவ்வொரு இடத்திலும் ஒரு பதிவேட்டில் கையொப்பம் இடப்படும். இறுதியாக இது உரியவரிடம் வழங்கப்பட்டு பெற்றுக்கொண்டதற்குச் சான்றாக அவரின் கையொப்பம் பெறப்படும். கணினிமயமாக்கம், வரிக்குறியீட்டுத் தொழில்நுட்பம் போன்றவற்றால் பெருமளவு பதிகைகள் எளிமையாக்கப்பட்டதோடு அனுப்புனரும், பெறுனரும், அனுப்பப்பட்ட பொருளின் நிலை குறித்து இணையம் மூலம் அறிந்துகொள்வதற்கான வசதிகளும் ஏற்பட்டுள்ளன.\n\nபன்னாட்டு அளவில் பதிவு அஞ்சல்களின் பயன்பாடுக்கு 13 இலக்கங்களுடன் கூடிய எண்களையும், அதற்கொத்த வரிக்குறியீட்டையும் கொண்ட சிட்டைகள் தேவை. முதல் இரு எழுத்துக்கள் பதிவைக் குறிக்கிறது (பொதுவாக \"RR\"). இறுதி இரண்டு எழுத்துக்கள் பதிவு செய்யப்பட்ட பொருள் அஞ்சலில் இட்ட நாட்டைக் குறிப்பது. எடுத்துக்காட்டாக, RR913282511SG என்பது சிங்கப்பூரில் பதிவு செய்யப்பட்டது. RB5584847749CN சீனாவிலும், RR123456785KR கொரியாவிலும் பதிவு செய்யப்பட்டவை.\n\n"}
{"id": "257877", "url": "https://ta.wikipedia.org/wiki?curid=257877", "title": "ஆஃபினியம் சிலிக்கேட்டு", "text": "ஆஃபினியம் சிலிக்கேட்டு\n\nஆஃபினியம் சிலிக்கேட் \"(Hafnium silicate)\" என்பது HfSiO என்ற மூலக்கூற்று வாய்ப்பாடு கொண்ட சிலிசிக் அமிலத்தின் ஆஃபினியம்(IV) உப்பாகும். அணு அடுக்குப் படிவுகள் மற்றும் சிர்கோனியம் சிலிக்கேட்டு அடுக்குப் படிவுகள் மூலம் ஆஃபினியம் சிலிக்கேட் படலங்கள் வளருகின்றன அல்லது உலோகக் கரிம வேதியியல் ஆவிப் படிவு முறையில் ஆஃபினியம் சிலிக்கேட் தயாரிக்கப்படுகிறது. நவீன குறைக்கடத்தி கருவிகளில் , சிலிக்கன் ஈராக்சைடிற்கு மாற்றாக உயர் மின்காப்பு மாறிலியாகப் ஆஃபினியம் சிலிக்கேட் பயன்படுத்தப்படுகிறது. ஆஃபினியம் ஆக்சைடுடன் சிலிக்கனைச் சேர்ப்பதால் ஆற்றல் இடைவெளி அதிகரித்து மின்காப்பு மாறிலியின் மதிப்பு குறைகிறது. மேலும், படிக அமைப்பில்லாத அடுக்குகளின் படிக வெப்பநிலை அதிகரிப்பும் உயர் வெப்பநிலைகளில் சிலிக்கனுடனான வெப்ப நிலைப்புத் தன்மையையும் அதிகரிக்கச் செய்கிறது. கருவிகளின் வெப்ப நிலைப்புத்தன்மையையும் மின்னியல் பண்புகளை அதிகரிக்கவும் சில சமயங்களில் ஆஃபினியம் சிலிக்கேட்டுடன் நைட்ரசன் சேர்க்கப்படுவதும் உண்டு.\n"}
{"id": "257888", "url": "https://ta.wikipedia.org/wiki?curid=257888", "title": "புரூசுட்டர் கேல்", "text": "புரூசுட்டர் கேல்\n\nபுரூசுட்டர் கேல் (Brewster Kahle, பி. அக்தோபர் 22, 1960), ஓர் அமெரிக்க கணினிப் பொறியாளர், இணையத் தொழில்முனைவர், இணையச் செயற்பாட்டாளர், அனைத்து அறிவும் அனைவருக்கும் அணுக்கமாக இருக்க வேண்டும் என்ற கொள்கைப் பரப்புரையாளர் மற்றும் எண்மிய நூலகர் ஆவார். இவர் இணைய ஆவணகம், அலெக்சா, திங்கிக் மெசின்சு மற்றும் இணையக் கடன் ஒன்றியத்தை உருவாக்கியவர். இணையப் புகழ்மண்டபத்தில் இவரும் ஓர் உறுப்பின ஆவார். \n"}
{"id": "257892", "url": "https://ta.wikipedia.org/wiki?curid=257892", "title": "கிச்சா (இயக்குநர்)", "text": "கிச்சா (இயக்குநர்)\n\nகிச்சா என்பவர் இந்திய திரைப்பட இயக்குநர் மற்றும் தயாரிப்பாளர் ஆவார். இவர், 1996-ம் ஆண்டில் வெளியான \"நேதாஜி\" திரைப்படத்தின் வாயிலாக இயக்குனராக அறிமுகமானார். இவர், சுந்தர் சி. நடித்த \"தீ\", அர்ஜுன் நடித்த \"மாசி\", சினேகா நடித்த பவானி ஐ. பி. எஸ். போன்ற திரைப்படங்களை இயக்கியுள்ளார்.\n\nSection::::திரை வாழ்க்கை.\nபிரசாந்த் நடிப்பில் 2012ஆவது ஆண்டில் வெளியான எப்படி மனசுக்குள் வந்தாய் திரைப்படத்தை தயாரித்திருந்தார். இது இவர் இயக்காமல் தயாரித்த முதல் திரைப்படமாகும்.\n"}
{"id": "257897", "url": "https://ta.wikipedia.org/wiki?curid=257897", "title": "1748", "text": "1748\n\n1748 (MDCCXLIII) ஒரு திங்கட்கிழமையில் ஆரம்பமான ஒரு கிரிகோரியன் நெட்டாண்டு ஆகும். 11-நாட்கள் பின்தங்கிய பழைய யூலியன் நாட்காட்டியில் இவ்வாண்டு ஒரு வெள்ளிக்கிழமையில் ஆரம்பமானது.\n\n</onlyinclude>\n"}
{"id": "257910", "url": "https://ta.wikipedia.org/wiki?curid=257910", "title": "காலியம்(III) புளோரைடு", "text": "காலியம்(III) புளோரைடு\n\nகாலியம்(III) புளோரைடு \"(Gallium(III) fluoride)\" என்பது GaF) என்ற மூலக்கூற்று வாய்ப்பாடு கொண்ட ஒரு வேதியியல் சேர்மம்வேதியியல் சேர்மமாகும். வெண்மை நிறத்துடன் திடப்பொருளாகக் காணப்படும் இச்சேர்மம் குறைவான அழுத்தத்தில் 1000 செ வெப்பநிலைக்கு மேல் உருகுகிறது, ஆனால் 950 செ வெப்பநிலையில் பதங்கமாகிறது. காலியம்(III) புளோரைடு FeF3 படிக அமைப்புடன் காணப்படுகிறது. இவ்வமைப்பில் காலியம் அணுக்கள் 6 பகிவுகளுடன் காணப்படுகிறது .\n\nபுளோரின் அல்லது ஐதரசன் புளோரைடை காலியம்(III) ஆக்சைடுடன் சேர்த்து அல்லது (NH)GaF சேர்மத்தை வெப்பச் சிதைவுக்கு உட்படுத்தி காலியம்(III) புளோரைடு தயாரிக்கப்படுகிறது. தோற்றநிலையில் காலியம்(III) புளோரைடு நீரில் கரைவதில்லை. ஐதரசன் புளோரைடில் கரைந்துள்ள இச்சேர்மத்தின் கரைசலை ஆவியாக்கினால் முந்நீரேற்றைப் (GaF•3HO ) பெறலாம். மேலும் இதை சூடாக்கும்போது GaF(OH). நீரிலி வடிவத்தில் கிடைக்கிறது. காலியம்(III) புளோரைடு கனிம அமிலங்களுடன் வினைபுரிந்து ஐதரோபுளோரிக் அமிலத்தைத் தருகிறது.\n"}
{"id": "257913", "url": "https://ta.wikipedia.org/wiki?curid=257913", "title": "சிவப்புச் சில்லை", "text": "சிவப்புச் சில்லை\n\nசிவப்புச் சில்லை ( Red Munia) என்பது ஒருவகைப் பறவையாகும். இது ஆசியா கண்டத்தின் சில பகுதிகளில் காணப்படுகிறது. இது சிட்டுக் குருவியின் இயல்புகளுடன் ஒத்திருக்கும். கூட்டம் கூட்டமாக இரை மேயக்கூடியது.\nSection::::விளக்கம்.\n10 செ.மீ. உள்ள இப்பறவை அளவில் சிட்டுக்குருவியைவிட சிறியது. ஆண்பறவையும் பெண்பறவையும் ஒன்றுபோல காணப்படும். இதன் உடல் தவிட்டு நிறத்துடனும், அதில் சில வெள்ளைப் புள்ளிகளுடனும் காணப்படும். இப்பறவையின் அலகு, பிட்டம் ஆகியன இரத்தச் சிவப்பு நிறத்திலும் இருக்கும். கூடுகட்டும் காலத்தில் ஆண்பறவை படத்தில் உள்ளது போல சிவப்பு நிறத்திற்கு மாறிவிடும்.\nSection::::காணப்படும் பகுதிகள்.\nதமிழ்நாட்டின் கிழக்குக் கடற்கரை சார்ந்த மாவட்டங்களில் காணப்படுவதில்லை. திருச்சி, மதுரை, கோவை மாவட்டங்களில் ஆங்காங்கே காணலாம். தென் மாவட்டங்களில் இதன் இருப்பு பற்றிய விவரம் தெளிவற்றதாக உள்ளது. கடை வீதிகளில் பறவைகளைக் கூண்டுகளில் அடைந்து விற்போர் இதனையும் இதனை அடுத்த சில்லைகளையும் விற்பனை செய்வது நகரங்களில் பரவலாகக் காணப்படுகிறது.\nSection::::உணவு.\nஇணையாகவோ 30 வரையான சிறு குழுவாகவோ பிற சில்லைகளுடன் சேர்ந்து புல் வெளிகளிலும், விளை நிலங்களிலும் இரைதேடும். கரும்பு வயல்களின் மேலமைந்த மின் கம்பிகளில் காணலாம். இது இரவில் நாணல் புதர்களிலும் கரும்புத் தோட்டங்களிலும் சென்று அடையும் புல் விதைகளும் சிறு தானியங்களையும் உணவாகக் கொள்ளும். இது பறக்கும்போது குரல் கொடுத்தவாறு இருக்கும். \nSection::::இனப்பெருக்கம்.\nஆண்டு முழுதும் இதன் கூடுகளைக் காணலாம். புல்லைக் கொண்டு பந்து வடிவிலான கூட்டினைப் பக்கவாட்டில் அமைந்த நுழைவாயிலோடு அமைத்து 6 முதல் 10 முட்டைகள் இடும். \n"}
{"id": "257929", "url": "https://ta.wikipedia.org/wiki?curid=257929", "title": "ருபீடியம் புரோமைடு", "text": "ருபீடியம் புரோமைடு\n\nருபீடியம் புரோமைடு \"(Rubidium bromide)\" என்பது RbBr என்ற மூலக்கூறு வாய்ப்பாடு கொண்ட ஓரு வேதிச் சேர்மம் ஆகும். இது ருபீடியத்தினுடைய புரோமைடு உப்பாகும். ருபீடியம் புரோமைடு, சோடியம் குளோரைடு உப்பின் படிக வடிவத்தைக் கொண்டுள்ளது. இப்படிகத்தின் அணிக்கோவை மாறிலியின் மதிப்பு 685 பைக்கோ மீட்டர்கள் ஆகும்.\n\nருபீடியம் புரோமைடைத் தயாரிப்பதற்கு பல்வேறு தொகுப்பு முறைகள் காணப்படுகின்றன. ருபீடியம் ஐதராக்சைடுடன் ஐதரோபுரோமிக் அமிலம் சேர்த்து ருபீடியம் புரோமைடு தயாரிக்கும் முறையும் ஒரு வழிமுறையாகும். \n\nருபீடியம் கார்பனேட்டை, ஐதரோ புரோமிக் அமிலம் சேர்த்து நடுநிலையாக்கித் தயாரிப்பது மற்றொரு முறையாகும\n\nருபீடியம் உலோகம் நேரடியாக புரோமினுடன் வினை புரிந்து ருபீடியம் புரோமைடைத் தருகிறது. ஆனால் இம்முறையில் ருபீடியம் புரோமைடு தயாரிப்பது சிறந்த வழிமுறையாகக் கருதப்படுவதில்லை. ஏனெனில், கார்பனேட்டு அல்லது ஐதராக்சைடை விட ருபீடியம் உலோகம் விலைமதிப்பு மிக்கதாகும் அதுமட்டுமின்றி இவ்வினையில் வெடிக்கும் விபத்துகள் நிகழவும் வாய்ப்பு இருக்கிறது.\n\n"}
{"id": "257930", "url": "https://ta.wikipedia.org/wiki?curid=257930", "title": "மிக்-15", "text": "மிக்-15\n\nமிக்-15 (\"Mikoyan-Gurevich MiG-15\"; (; நேட்டோ பெயர்: \"\"Fagot\"\") என்பது மிக்கோயன் நிறுவனத்தினால் சோவியற் ஒன்றியத்திற்காக தயாரிக்கப்பட்ட தாக்குதல் வானூர்தி. மிக்-15 அதிகம் உற்பத்தி செய்யப்பட்ட வானூர்திகளில் ஒன்றாக உள்ளது. இது 12,000 உற்பத்தி செய்யப்பட்டதுடன், வெளிநாடுகளுக்கு அனுமதி பத்திரத்தின் கீழ் உற்பத்தி செய்யப்பட்டவற்றுடன் மொத்தமான 18,000 இற்கு மேல் உற்பத்தி செய்யப்பட்டன. கொரியப் போரில் சிறப்பான வானூர்தியான அமெரிக்கத் தயாரிப்பான எப்-86 சபருடன் மிக்-15 குறிப்பிடப்பட்டதுடன், எப்போதும் சிறந்த சண்டை வானூர்திகளில் ஒன்றாகவும் கருதப்படுகிறது.\n\n"}
{"id": "257933", "url": "https://ta.wikipedia.org/wiki?curid=257933", "title": "சவுண்ட் பார்ட்டி (திரைப்படம்)", "text": "சவுண்ட் பார்ட்டி (திரைப்படம்)\n\nசவுண்ட் பார்ட்டி என்பது 2004ஆவது ஆண்டில் ஆர்த்தி குமார் இயக்கத்தில் வெளியான ஒரு இந்தியத் தமிழ்த் திரைப்படமாகும். சத்யராஜ், பிரதயுஷா, வடிவேலு, மணிவண்ணன் ஆகியோர் முக்கிய கதாபாத்திரங்களில் நடித்த இத்திரைப்படத்தை ஜி. ஆர். தயாரித்திருந்தார். தேவா இசையமைத்த இத்திரைப்படம் பல்வேறு தடங்கல்களுக்கு பிறகு 2004 ஆகஸ்டில் வெளியானது. இப்படம் எதிர்பார்த்த அளவிற்கு வெற்றிபெறவில்லை.\n\n"}
{"id": "257938", "url": "https://ta.wikipedia.org/wiki?curid=257938", "title": "அழகேசன் (திரைப்படம்)", "text": "அழகேசன் (திரைப்படம்)\n\nஅழகேசன் என்பது 2004ஆவது ஆண்டில் ஆர்த்தி குமார் இயக்கத்தில் வெளியான ஒரு இந்தியத் தமிழ்த் திரைப்படமாகும். இப்படத்தில் சத்யராஜ், பிரேமா ஆகியோர் முக்கிய கதாபாத்திரங்களில் நடித்திருந்தனர். பி. அவினாஷ், சி. இனயதுல்லா ஆகியோர் இணைந்து தயாரித்த இப்படத்திற்கு தேவா இசையமைத்திருந்தார். இத்திரைப்படம் 2004 ஆகஸ்ட் 20 அன்று வெளியானது. இது, 2001இல் வெளியான \"கருமாடிக்குட்டன்\" என்னும் மலையாள திரைப்படத்தின் மறுஆக்கமாகும்.\n"}
{"id": "257940", "url": "https://ta.wikipedia.org/wiki?curid=257940", "title": "சாப் 35 கிறிப்பன்", "text": "சாப் 35 கிறிப்பன்\n\nசாப் 35 கிறிப்பன் (\"Saab JAS 39 Gripen\") என்பது சுவீடன் சாப் நிறுவனத்தினால் தயாரிக்கப்பட்ட இலகு, ஒற்றைப்பொறி, பல திறன் கொண்ட வானூர்தி ஆகும். சுவீடன் வான்படையின் சாப் 35 டிராகன், சாப் 37 விஜ்ஜன் ஆகிய முன்னைய வானூர்திகளுக்கு மாற்றீடாக இது வடிவமைக்கப்பட்டது. கிறிப்பன் முக்கோண இறக்கை, முன் இறக்கை ஆகிய வடிவங்களுடன் இலத்திரனியல் பறப்புக் கட்டுப்பாட்டுடன் வடிவமைக்கப்பட்டது. இதன் உச்ச வேகம் மாக் 2 ஆகும்.\n\n"}
{"id": "257942", "url": "https://ta.wikipedia.org/wiki?curid=257942", "title": "அகில உலக கிருஷ்ண பக்திக் கழகம், பெங்களூரு", "text": "அகில உலக கிருஷ்ண பக்திக் கழகம், பெங்களூரு\n\nஸ்ரீ இராதா கிருஷ்ணா கோயில் (கன்னடம்- ಶ್ರೀ ರಾಧಾ ಕೃಷ್ಣ ಮಂದಿರ), கருநாடகத்தின் வடக்கு பெங்களூருவில் உள்ள இராசாசி நகரத்தில் அமைந்துள்ளது. இது உலகத்திலுள்ள பெரிய அகில உலக கிருஷ்ண பக்திக் கழகக் கோயில்களில் ஒன்றாகும். ராதையின் பக்தர்களும் கிருட்டிணனின் பக்கத்தர்களும் வழிபாடும் இக்கோயிலானது, 1997 ஆம் ஆண்டு சங்கர் தயால் சர்மாவால் தொடங்கப்பட்டது. இக்கோவில், மது பண்டிட் தாசா என்பவரால், பக்திவேதாந்த சுவாமி பிரபுபாதாவின் ஆசிர்வாதத்துடன் கட்டி முடிக்கப்பட்டது.\n\nSection::::அமைவிடம்.\nஇக்கோயிலானது ஹரே கிருஷ்ணா மலையில் அமைந்துள்ளது. \n\nSection::::வரலாறு.\n1976 ஆம் ஆண்டுகளில், இந்தியாவின் பல்வேறு பகுதிகளில் இருந்த பக்தர்கள் இஸ்கானின் நடவடிக்கைகளை தென்னிந்தியாவிலுள்ள பெங்களூரு, ஹூப்ளி, சென்னை உள்ளிட்ட இடங்களுக்கு பரப்பிவந்தனர். சங்கீர்த்தனைகளை தெருக்களிலும், வாழ்நாள் உறுப்பினர்களை சேர்ப்பதிலும், வீடுகளில் கூட்டங்களை ஒருங்கிணைப்பதும், பந்தல்கள் போட்டு கூட்டங்களை நடத்தியும் வந்தனர். மே 1997-ல், பெங்களூரு இஸ்கான் கோயிலை சயபதாகா சுவாமி மற்றும் இந்தியாவின் ஒன்பதாவது குடியரசுத்தலைவர் சங்கர் தயால் சர்மாவால் தொடங்கப்பட்டது.\n\nSection::::அவதாரங்கள்.\nபெங்களூரு இஸ்கானில் ஆறு அவதாரங்கள் உள்ளது.\n\n\nSection::::வழிபாட்டு நேரம்.\nஇக்கோயிலானது காலை 4:15 முதல் 5:15 வரையிலும் மங்கள் ஆரத்திக்காகவும், துளசி, நரசிம்ம ஆரத்தி, சுப்ரபாதத்திற்காகவும், 5:15 முதல்7:15 வரை ஜபத்திற்காகவும், மதியம் 1:00 வரையிலும், மாலை 4:15 முதல் 8:20 வரையிலும் திறந்திருக்கும்.\n\nSection::::சமூக சேவை.\nஇலவசமாக உணவு வழங்கப்படுகிறது. அட்சய பாத்திரம் அறக்கட்டளை திட்டம் இக்கோயில் உறுப்பினர்களால் துவங்கப்பட்டதாகும்.\n\n"}
{"id": "257943", "url": "https://ta.wikipedia.org/wiki?curid=257943", "title": "1746", "text": "1746\n\n1746 (MDCCXVI) ஒரு சனிக்கிழமையில் ஆரம்பமான ஒரு கிரிகோரியன் சாதாரண ஆண்டு ஆகும். 11-நாட்கள் பின்தங்கிய பழைய யூலியன் நாட்காட்டியில் இவ்வாண்டு ஒரு புதன்கிழமையில் ஆரம்பமானது.\n\nSection::::நிகழ்வுகள்.\n<onlyinclude>\n</onlyinclude>\n\n"}
{"id": "257944", "url": "https://ta.wikipedia.org/wiki?curid=257944", "title": "ருபீடியம் கார்பனேட்டு", "text": "ருபீடியம் கார்பனேட்டு\n\nருபீடியம் கார்பனேட்டு \"(Rubidium carbonate)\" என்பது RbCO என்ற மூலக்கூறு வாய்ப்பாடு கொண்ட ருபீடியத்திற்கு இசைவான ஒரு வேதிச் சேர்மம் ஆகும். நீரில் எளிதாகக் கரையக்கூடிய இச்சேர்மம் நிலைப்புத்தன்மையுடன் அதிக வினைத்திறனற்றுக் காணப்படுகிறது. ருபீடியம் தனிமமானது ருபீடியம் கார்பனேட்டு என்ற சேர்மமாகவே விற்பனை செய்யப்படுகிறது.\n\nSection::::தயாரிப்பு.\nஅமோனியம் கார்பனேட்டை ருபீடியம் ஐதராக்சைடுடன் சேர்த்து வினைப்படுத்துவதால் ருபீடியம் கார்பனேட்டைத் தயாரிக்க முடியும்\n\nSection::::பயன்கள்.\nசிலவகை கண்ணாடிகள் தயாரிப்பில் ருபீடியம் கார்பனேட்டு பயன்படுகிறது. கண்ணாடிகளின் நிலைப்புத்தன்மை, நீடித்த உழைப்பு மற்றும் அவற்றின் கடத்தாத் திறன் ஆகியவற்றை அதிகரிக்கச் செய்ய இது பயனாகிறது. மேலும் இயற்கை வாயுவில் இருந்து குறுகிய சங்கிலி ஆல்ககால்கள் தயாரிக்கும் முறைகளில் இது வினையூக்கியாகப் பயன்படுகிறது.\n"}
{"id": "257945", "url": "https://ta.wikipedia.org/wiki?curid=257945", "title": "எப்-4 பன்டெம் II", "text": "எப்-4 பன்டெம் II\n\nஎப்-4 பன்டெம் II அல்லது மக்டொனல் டக்ளஸ் எப்-4 பன்டெம் II (\"McDonnell Douglas F-4 Phantom II\") என்பது ஐக்கிய அமெரிக்க வான்படைக்காக மக்டொனல் டக்ளஸ் நிறுவனத்தினால் தயாரிக்கப்பட்ட ஒன்றன்பின் ஒன்றான இரட்டை இருக்கை, இரட்டைப்பொறி, எல்லா காலநிலைக்குமான, நீண்ட தூர ஒலியைவிட வேகமான தாரை இடைமறிப்பு/தாக்குதல்-குண்டுவீச்சு வானூர்தி ஆகும். ஐக்கிய அமெரிக்க வான்படைச் சேவையில் 1960 இல் முதன்முதலாக சேர்த்துக்கொள்ளப்பட்டது. இது ஐக்கிய அமெரிக்க ஈரூடகப் படைப்பிரிவு சேவையிலும் சேர்த்துக் கொள்ளப்பட்ட இது மத்திய 1960 களில் வான் பிரிவின் முக்கிய பகுதியாக மாறியது.\n\n"}
{"id": "257947", "url": "https://ta.wikipedia.org/wiki?curid=257947", "title": "மட்டக்களப்புத் தேசம்", "text": "மட்டக்களப்புத் தேசம்\n\nமட்டக்களப்புத் தேசம் கிழக்கிலங்கையில் அமைந்திருந்த பழந்தமிழ்க் குடியிருப்புக்களில் ஒன்றாகும். காலனித்துவக் குறிப்புக்களில் இப்பகுதி, \"மட்டிக்கலோ (Matecalo)\"; \"பெற்றிகலோ (Baticalo)\"; என்றெல்லாம் குறிப்பிடப்பட்டிருக்கின்றது. 1683 ஆம் ஆண்டில் எழுதப்பட்ட \"சம்மாந்துறைச் செப்பேடுகளும்\" ஏனைய போர்த்துக்கேயர் – ஒல்லாந்தர் வரலாற்றாவணங்களும் மட்டக்களப்புத் தேசம் பற்றிய குறிப்புக்களைக் கொண்டிருக்கின்றன. இன்று மட்டக்களப்புத் தேசம் இல்லாதொழிந்து விட்டாலும், மட்டக்களப்பு - அம்பாறை மக்களின் வாய்மொழியிலும், ஏனைய பிரதேச இலங்கைத் தமிழர் மத்தியிலும், அவ்விரு மாவட்டத்தவருமே \"மட்டக்களப்பார்\" என இனங்காணப்படுகின்றனர்.\n\nSection::::வரலாறு.\nவடக்கே வெருகலாற்றிலிருந்து, தெற்கே குமுக்கனாறு வரை பரந்திருந்த நிலப்பரப்பே மட்டக்களப்புத் தேசம் என்று பல குறிப்புக்கள் சொல்கின்றன. இவ்வெல்லையை, வடக்கே கோணேச்சரத்திலிருந்து, தெற்கே கதிர்காமம் வரை கூட நீட்டிப்பதுண்டு. கிழக்கின் வரலாற்று நூல்களில் ஒன்றான மட்டக்களப்புப் பூர்வ சரித்திரம், இப்பகுதியின் வரலாற்றை, கிறிஸ்துவுக்கு முந்திய சகாப்தத்திலிருந்து ஆரம்பிக்கின்றது. நாகர்கள், திமிலர், வேடர் முதலானோரின் பண்டைய குடியிருப்பாக இப்பகுதி காணப்பட்டதாக, அந்நூல் கூறுகின்றது. நாகர்முனை \"மண்டுநாகன்சாலை\" முதலான இடப்பெயர்களும், அவற்றின் நாகர்களுடனான தொடர்பைக் காட்டி நிற்கின்றது.\n\nபாரதத்திலிருந்து பல்வேறு காலகட்டங்களில் இங்கு குடியமர்ந்த மக்கள் பற்றியும் பூர்வ சரித்திரம் குறிப்பிடுகின்றது. ஸ்ரீசைலம் மல்லிகார்ஜுனர் கோயிலிலிருந்து நாகர்முனையில் பூசனை புரியக் குடியேறிய வீரசைவர்கள் காலம், வீரசைவத்தின் புத்தெழுச்சிக் காலமான கி.பி 12ஆம் நூற்றாண்டாக இருக்கலாம்.\n\nமட்டக்களப்புத் தேசத்தின் உகந்தை, கதிரவெளி, வாகரை முதலிய இடங்களில் கிடைத்த பெருங்கற்கால சாசனங்களும், வெல்லாவெளிப் பிராமிச் சாசனங்களும் இப்பகுதியின் தொன்மைக்குச் சான்று கூறுகின்றன.\n\nSection::::தலைநகர்.\nபோர்த்துக்கேயர் மட்டக்களப்புக்கு வந்தபோது அங்கு, பழுகாமம், பாணமை, சம்மாந்துறை, மற்றும் ஏறாவூர் என்று மூன்று அல்லது நான்கு வன்னிபங்கள் (வன்னிமைச் சிற்றரசுக்கள்) இருந்ததாக அறிய முடிகின்றது. இவற்றுள் சம்மாந்துறையை அண்டிய பகுதியே இப்பகுதியின் தலைநகராக விளங்கியது என்பதற்கு மேலும் பல மேலைத்தேயத்தவர் குறிப்புகள் சான்றாகின்றன. மட்டக்களப்பு மன்னரைத் தாம் சந்தித்ததாக, ஒல்லாந்தரும் போர்த்துகேயரும் குறிப்பிடும் இடம், சம்மாந்துறையாகவே காணப்படுகின்றது.\n\nபோர்த்துக்கேயர் மட்டக்களப்பைக் கைப்பற்றிய போது, அவர்களால், புளியந்தீவில் கோட்டை ஒன்று அமைக்கப்பட்டது. 1638இல் கண்டி - இடச்சுக் கூட்டணியால் அவர்கள் தோற்கடிக்கப்பட்ட பின், அக்கோட்டை ஒல்லாந்தரால் கைப்பற்றப்பட்டது. அன்றிலிருந்து, காலனித்துவ ஆட்சியாளர்களின் மட்டக்களப்புத் தலைநகராக, புளியந்தீவே விளங்கியது.\n\nSection::::காலனித்துவ ஆட்சிக் காலம்.\nபோர்த்துக்கேயரைத் தொடர்ந்து மட்டக்களப்பை ஒல்லாந்தர் ஆண்டபோது, அது பதினொரு பற்றுக்களாக (ஆட்சி நிருவாகப் பிரிவு) விளங்கியது. ஏறாவூர், மண்முனை, போரதீவு, கரைவாகு, சம்மாந்துறை, அக்கரைப்பற்று எனும் முக்குவர் ஆட்சிக்குட்பட்ட ஏழு பற்றுக்களும், தெற்கே இருந்த பாணமையும், மேற்கே இருந்த நாடுகாடு (அல்லது நாதனை), வடக்கே இருந்த கோறளை, கரவெட்டி என்று இந்த பதினொரு பற்றுக்களும் ஒல்லாந்தரால் \"மாகாணங்கள்\" என்றே அழைக்கப்பட்டன.\n\nஜாகொப் பேர்னாட் எனும் அதிகாரியின் குறிப்புகளும், \"\"நாடுகாடு கல்வெட்டுப் பரவணி\" எனும் பழம்பாடலும், \"நாடுகாடுப்பற்று\" எனும் புதிய பற்று, மட்டக்களப்பின் ஏனைய பத்து பற்றுக்களுடன் மிகப் பிற்காலத்திலே இணைக்கப்பட்டிருக்கின்றது என்பதைக் கூறுகின்றன. எனினும் கூடிய சீக்கிரத்திலேயே, அப்பற்று, அதன் மக்களால் கைவிடப்பட்டு, மக்கள் சிதறுண்டு வாழ்ந்த சிறுபகுதி மட்டும், 19ஆம் நூற்றாண்டின் பிற்பகுதியிலிருந்து \"வேகம்பற்று\" என இனம்காணப்பட்டது.\n\n1950களில், மட்டக்களப்பு மாவட்டத்தில் ஒன்பது இறைவரி உத்தியோகத்தர் பிரிவுகள் (இன்றைய பிரதேச செயலாளர் பிரிவுகளை ஒத்த நிர்வாகப் பிரிவு) காணப்பட்டன: பாணமைப்பற்று, அக்கரைப்பற்று, நிந்தவூர்-கரைவாகுப்பற்று, சம்மாந்துறைப்பற்று, மண்முனைப்பற்று வடக்கு, போரதீவு - மண்முனைதென் எருவிற்பற்று, விந்தனைப்பற்று, ஏறாவூர்-கோறளைப்பற்று, வேகம்பற்று என்பன அவை.\n\nSection::::மாவட்டம் இரண்டகமானமை.\nசுதந்திரத்தின் பின், தென்கிழக்கிலங்கையின் விவசாய உற்பத்தியை அதிகரிக்க, கல்லோயாத் திட்டம், இலங்கை அரசால் முன்மொழியப்பட்டது. 1949இல் ஆரம்பித்த அத்திட்டம், 1953இல் முடிவடையும் வரை, பெருமளவான சிங்களக் குடியேற்றம், மட்டக்களப்புப் பகுதியில் ஏற்பட்டது. 1959 தேர்தல்தொகுதி மீள்நிர்ணயப் பரிந்துரைகளின் கீழ், பழைய நாடுகாட்டுப் பகுதியில், 19.03.1960 அன்று, \"அம்பாறை\" எனும் புதிய தேர்தல் மாவட்டம் உருவானது. எனவே, 1960இன் இறுதியில், மட்டக்களப்பின் தென்பகுதியில், பொத்துவில், கல்முனை, நிந்தவூர், அம்பாறை எனும் நான்கு தேர்தல் மாவட்டங்கள் அமைந்திருந்தன.\n\n10.04.1961 அன்று இந்நான்கு தேர்தல் மாவட்டங்களையும் ஒன்றிணைத்து, புதிய நிர்வாக மாவட்டமொன்றை இலங்கை அரசு பிரகடனம் செய்தது. இதன்மூலம், பாரம்பரியமிக்க தமிழர் தாயகமான மட்டக்களப்புத் தேசம், மட்டக்களப்பு, அம்பாறை எனும் இரு மாவட்டங்களாகத் துண்டாடப்பட்டது. 1978 இலங்கைச் சட்டத் திருத்தத்துக்கு அமைய, இந்த நான்கு ஓரங்கத்தவர் தேர்தல் மாவட்டங்களும் அகற்றப்பட்டு, பல்லங்கத்தவர் தெரிவாகும் \"திகாமடுல்ல\" தேர்தல் மாவட்டமும் உருவாக்கப்பட்டது. பதுளைக்குரிய \"தெகியத்த கண்டி\" பிரதேசமும் பிற்காலத்தில், அதனுடன் இணைக்கப்பட்டு, இன்றைய அம்பாறை மாவட்டம் முழுமை பெற்றது.\n\nஇவ்வாறு பிரிக்கப்பட்ட இரு மாவட்டங்களிலும், பழமைவாய்ந்த பற்றுக்கள் புதிய மட்டக்களப்பு மாவட்டத்தில் அப்படியே தொடர, அம்பாறை மாவட்டத்தில், இனப்பரம்பல் வேற்றுமைக்கேற்ப, அவை வருமாறு பிரிந்தொழிந்து போயுள்ளன:\n\n"}
{"id": "257957", "url": "https://ta.wikipedia.org/wiki?curid=257957", "title": "கௌதமி எக்ஸ்பிரஸ்", "text": "கௌதமி எக்ஸ்பிரஸ்\n\nகௌதமி எக்ஸ்பிரஸ் என்பது இந்திய இரயில்வேயினால் இயக்கப்படுகின்ற விரைவுவண்டிகளில் ஒன்றாகும். இது துறைமுக நகரமான காக்கிநாடாவினை, செகந்திரபாத் நகரத்துடன் ரயில் பாதை மூலம் இணைக்கும் ரயில் சேவை ஆகும். கோதாவரி நதியின் உபநதியான கௌதமி நதியினைக் குறிக்கும் வகையில் இதன் பெயர் அமைந்துள்ளது. இதன் வண்டி எண்கள் 12737, 12738.\n\nSection::::வரலாறு.\nதெற்கு மத்திய ரயில்வேயின் பெருமைமிக்க ரயில்களில் கௌதமி எக்ஸ்பிரஸும் ஒன்று. இது ஹைதராபாத்தினை, காக்கிநாடா துறைமுகப்பட்டினத்துடன் இணைக்கிறது. 7047 மற்றும் 7048 என்று வண்டி எண்ணுடன் செயல்பட்டு வந்த இந்த ரயில்சேவை, 2007 ஜூலை மாதத்தில் அதிவிரைவு ரயில்சேவையாக மாற்றப்பட்டது. அதிலிருந்து 12737 மற்றும் 12738 என்ற வண்டி எண்களுடன் செயல்பட்டு வருகிறது. ஆண்டு முழுவதும் பயணிகள் முழுவதும் நிரம்பிய ரயிலாகவும், 24 ரயில் பெட்டிகளைக் கொண்டு செயல்படும் நீளமான ரயில்களுள் ஒன்றாகவும் கௌதமி எக்ஸ்பிரஸ் விளங்குகிறது.\n\nஆந்திர பிரதேசத்தின் டெல்டா பகுதிகளை, ஆந்திராவின் தலைநகருடன் இணைப்பதில் முக்கியப்பங்கு கௌதமி அதிவிரைவு ரயிலுக்கு உண்டு. இது 3/10/1987 இல் அறிமுகப்படுத்தப்பட்டது. இது கோதாவரி எக்ஸ்பிரஸ் ரயில் சேவையின் சகோதரி ரயிலாகவே பாவிக்கப்படுகிறது. இந்த ரயில் அறிமுகப்படுத்தப்பட்டபோது, கோதாவரி எக்ஸ்பிரஸ் விசாகப்பட்டினம் மற்றும் ஹைதராபாத் பகுதிகளுக்கு இடையே செயல்பட்டது. \n\nSection::::வண்டி எண் 12737.\nஇது காக்கிநாடா துறைமுகத்தில் இருந்து, செகந்திராபாத் சந்திப்பு வரை இயக்கப்படுகிறது. 10 மணி நேரம் மற்றும் 15 நிமிடங்கள் இதன் மொத்த பயண நேரம் ஆகும். இந்த வழித்தடத்தினில் 19 நிறுத்தங்களைக் கொண்டு செயல்படுகிறது. மணிக்கு சராசரியாக 54 கிலோ மீட்டர் வேகத்தில் சுமார் 563 கிலோ மீட்டர் தொலைவினை 10 மணி நேரம் மற்றும் 15 நிமிடங்களில் கடக்கிறது. இது காக்கிநாடா துறைமுகம் மற்றும் செகந்திராபாத் ஆகியவற்றிற்கு இடைப்பட்ட 89 ரயில் நிறுத்தங்களில் 19 நிறுத்தங்களை மட்டுமே கொண்டிருக்கிறது. புறப்படும் நேரத்தில் கிட்டத்தட்ட ஒரு நிமிடம் தாமதமாகவும், சென்றடையும் நேரத்தில் 29 நிமிடங்கள் தாமதத்தினையும் கொண்டுள்ளது. \n\nSection::::வண்டி எண் 12738.\nஇது செகந்திராபாத் சந்திப்பில் இருந்து காக்கிநாடா துறைமுகம் வரை செயல்படுகிறது. 10 மணி நேரம் 15 நிமிடங்கள் இதன் மொத்த பயண நேரம் ஆகும். இந்த வழித்தடத்தினில் 19 நிறுத்தங்களைக் கொண்டு செயல்படுகிறது. மணிக்கு சராசரியாக 54 கிலோ மீட்டர் வேகத்தில் சுமார் 563 கிலோ மீட்டர் தொலைவினை 10 மணி நேரம் 15 நிமிடங்களில் கடக்கிறது. செகந்திராபாத் சந்திப்பு மற்றும் காக்கிநாடா துறைமுகத்திற்கு இடைப்பட்ட 89 ரயில் நிறுத்தங்களில் 19 நிறுத்தங்களை மட்டுமே கொண்டிருக்கிறது. புறப்படும் நேரத்தில் சராசரியாக இரு நிமிடங்கள் தாமதத்தினையும், சென்றடையும் நேரத்தில் சராசரியாக 50 நிமிடங்கள் விரைவாக அடையும் தன்மையினையும் கொண்டுள்ளது. \n"}
{"id": "257959", "url": "https://ta.wikipedia.org/wiki?curid=257959", "title": "பீனைல் கூட்டம்", "text": "பீனைல் கூட்டம்\n\nகரிம வேதியியலில், பீனைல் கூட்டம் (\"Phenyl group\") அல்லது பீனைல் வளையம் (\"Phenyl ring\") என்பது CH என்ற வாய்பாட்டைக் கொண்ட அணுக்களின் சக்கரக் கூட்டம் ஆகும். பீனைல் கூட்டத்திற்கும் பென்சீனுக்கும் நெருங்கிய தொடர்புண்டு. பீனைல் கூட்டத்தில் அறுகோணத் தளத்தில் இணைக்கப்பட்ட ஆறு கரிம அணுக்கள் உண்டு. இவற்றுள் ஐந்து கரிம அணுக்கள் ஒற்றைப் பிணைப்பின் மூலம் நீரிய அணுக்களுடன் இணைக்கப்பட்டிருக்கும். எஞ்சிய கரிம அணு பதிலீட்டுடன் இணைக்கப்பட்டிருக்கும்.\n\nSection::::பெயரீடு.\nபீனைல் கூட்டமானது, பொதுவாக, Phஆல் அல்லது Φஆல் குறிக்கப்படும். சில வேளைகளில் பென்சீனை PhH என்றும் குறிப்பதுண்டு. பீனைல் கூட்டங்கள் பொதுவாக வேறு அணுக்களுடனோ கூட்டங்களுடனோ இணைக்கப்பட்டிருக்கும். எடுத்துக்காட்டாக, முப்பீனைல் மெதேன் (PhCH) ஒரே காபன் அணுவுடன் இணைக்கப்பட்ட மூன்று பீனைல் கூட்டங்களைக் கொண்டுள்ளது. பெரும்பாலான பீனைல் சேர்மங்களின் பெயர்களில் பீனைல் என்னும் சொல் வருமாறு எழுதுவதில்லை. CHClஐ பீனைல் குளோரைடு என அழைக்கக்கூடியதாக இருப்பினும், பொதுவாக அதனைக் குளோரோபென்சீன் என்றே அழைப்பதுண்டு. சில சிறப்பு நிலைமைகளில் பீனைல் எதிரயனி (CH), பீனைல் நேரயனி (CH) , பீனைல் மூலிகம் (CH) போன்ற தனியாக்கப்பட்ட பீனைல் கூட்டங்களும் இனங்காணப்பட்டுள்ளன.\n\nபீனைல் கூட்டத்திலுள்ள நீரிய அணுக்கள் பதிலிடப்பட்ட கூட்டங்களின் பெயர்களும் பீனைல் என முடியுமாறே பெயரிடப்படும். எடுத்துக்காட்டாக, ClC என்பது ஐங்குளோரோபீனைல் எனப் பெயரிடப்படும்.\n\n"}
{"id": "257962", "url": "https://ta.wikipedia.org/wiki?curid=257962", "title": "சேரன் விரைவுவண்டி", "text": "சேரன் விரைவுவண்டி\n\nசேரன் எக்ஸ்பிரஸ் என்பது இந்தியாவில் செயல்படும் அதிவிரைவு ரயில்சேவைகளில் ஒன்றாகும். இது தினமும் கோயம்புத்தூர் நகர சந்திப்பிலிருந்து, சென்னை சென்ட்ரல் வரை சேலம் சந்திப்பின் வழியே இயக்கப்படுகிறது. இது இந்திய ரயில்வேயின் தெற்கு மண்டல ரயில்சேவைகளுள் ஒன்றாகும். \n\nSection::::வண்டி எண்.\n12673 என்ற வண்டி எண்ணுடன் சென்னை சென்ட்ரல் ரயில் நிலையத்திலிருந்து கோயம்புத்தூர் சந்திப்பிற்கும், 12674 என்ற வண்டி எண்ணுடன் கோயம்புத்தூர் சந்திப்பில் இருந்து சென்னை சென்ட்ரல் ரயில் நிலையத்திற்கும் சேரன் எக்ஸ்பிரஸ் செயல்படுகிறது. \n\nSection::::வழிப்பாதையும் நிறுத்தங்களுக்கான நேரமும்.\n12673 என்ற வண்டி எண்ணுடன் செயல்படும் சேரன் எக்ஸ்பிரஸ், சென்னை சென்ட்ரல் ரயில் நிலையத்தில் இருந்து இரவு 10.10 மணியளவில் புறப்பட்டு, கோயம்புத்தூர் சந்திப்பினை அடுத்த நாள் காலை 6.05 மணியளவில் சென்றடைகிறது. இதேபோல் 12674 என்ற வண்டி எண்ணுடன் செயல்படும் சேரன் எக்ஸ்பிரஸ், கோயம்புத்தூர் சந்திப்பில் இருந்து இரவு 10.40 மணியளவில் புறப்பட்டு, சென்னை சென்ட்ரல் ரயில் நிலையத்தினை அடுத்த நாள் காலை 6.45 மணியளவில் சென்றடைகிறது. \n\nஇந்த வழித்தடத்தினில் அநேக ரயில் நிலையங்கள் இருப்பினும் மிக முக்கியமான நகர ரயில் நிலையங்களில் மட்டுமே சேரன் எக்ஸ்பிரஸ் நிறுத்தத்தினைக் கொண்டுள்ளது. அவை : \nஅரக்கோணம், ஜோலார்பேட்டை, சேலம் சந்திப்பு, ஈரோடு சந்திப்பு, திருப்பூர் சந்திப்பு மற்றும் கோயம்புத்தூர் வடக்கு சந்திப்பு.\n\nSection::::வண்டி எண் 12673.\nஇது சென்னை சென்ட்ரலில் இருந்து, கோயம்புத்தூர் சந்திப்பு வரை செயல்படுகிறது. 7 மணி நேரம் மற்றும் 55 நிமிடங்கள் இதன் மொத்த பயண நேரம் ஆகும். இந்த வழித்தடத்தினில் 6 நிறுத்தங்களைக் கொண்டு செயல்படுகிறது. மணிக்கு சராசரியாக 62 கிலோ மீட்டர் வேகத்தில் சுமார் 496 கிலோ மீட்டர் தொலைவினை 7 மணி நேரம் மற்றும் 55 நிமிடங்களில் கடக்கிறது. இது சென்னை சென்ட்ரல் மற்றும் கோயம்புத்தூர் சந்திப்பு ஆகியவற்றிற்கு இடைப்பட்ட 95 ரயில் நிறுத்தங்களில் 6 நிறுத்தங்களை மட்டுமே கொண்டிருக்கிறது. இது தனது தண்டவாளத்தினை 12655 மற்றும் 12656 என்ற வண்டி எண்கள் கொண்ட நவ்ஜீவன் எக்ஸ்பிரஸ் ரயில் சேவையுடன் பகிர்ந்துள்ளது. இதில் சரக்கறைக்கான வசதிகள் இல்லை, உணவு பரிமாறுதல் வசதி உள்ளது.\n\nஇதன் ரயில் பெட்டிகளின் அடுக்கு விவரங்கள் பின்வருமாறு.\n\nL – SLR – UR – S12 – S11 – S10 – S9 – S8 – S7 – S6 – S5 – S4 – S3 – PC – S2 – S1 – B5 – B4 – B3 – B2 – B1 – A1 – HA1 – UR – SLR \n\nSection::::வண்டி எண் 12674.\nஇது கோயம்புத்தூர் சந்திப்பில் இருந்து சென்னை சென்ட்ரல் வரை செயல்படுகிறது. 8 மணி நேரம் 5 நிமிடங்கள் இதன் மொத்த பயண நேரம் ஆகும். இந்த வழித்தடத்தினில் 7 நிறுத்தங்களைக் கொண்டு செயல்படுகிறது. மணிக்கு சராசரியாக 61 கிலோ மீட்டர் வேகத்தில் சுமார் 496 கிலோ மீட்டர் தொலைவினை 8 மணி நேரம் 5 நிமிடங்களில் கடக்கிறது. செகந்திராபாத் சந்திப்பு மற்றும் காக்கிநாடா துறைமுகத்திற்கு இடைப்பட்ட 95 ரயில் நிறுத்தங்களில் 7 நிறுத்தங்களை மட்டுமே கொண்டிருக்கிறது. இது தனது தண்டவாளத்தினை 12655 மற்றும் 12656 என்ற வண்டி எண்கள் கொண்ட நவ்ஜீவன் எக்ஸ்பிரஸ் ரயில் சேவையுடன் பகிர்ந்துள்ளது. இதில் சரக்கறைக்கான வசதிகள் இல்லை, உணவு பரிமாறுதல் வசதி உள்ளது.\n\nஇதன் ரயில் பெட்டிகளின் அடுக்கு விவரங்கள் பின்வருமாறு.\n\nL – SLR – UR – HA1 – A1 – B1 – B2 – B3 – B4 – B5 – S1 – S2 – PC – S3 – S4 – S5 – S6 – S7 – S8 – S9 – S10 – S11 – S12 – UR – SLR\n\nSection::::நிகழ்வுகள்.\n2005 ஆம் ஆண்டில், அடையாளம் தெரியாத நபர் ஒருவர் கழிவறையில் வைத்து ரயிலில் உருவான நெருப்பினால் கொல்லப்பட்டார். \n2007 ஆம் ஆண்டில், சேரன் எக்ஸ்பிரஸின் ஐந்து ரயில் பெட்டிகள் ஆம்பூர் பகுதிக்கு அருகே தடம்புரண்டது. இதன் விளைவாக 10 பயணிகள் காயமடைந்தனர். \n"}
{"id": "257966", "url": "https://ta.wikipedia.org/wiki?curid=257966", "title": "தமிழ்நாடு விரைவுவண்டி", "text": "தமிழ்நாடு விரைவுவண்டி\n\nதமிழ்நாடு எக்ஸ்பிரஸ் இந்திய ரயில்வேயினால் செயல்படுத்தப்படும் ஒரு ரயில் சேவையாகும். ஆகஸ்ட் 7, 1976 இல் இது தனது ரயில் சேவையினைத் தொடங்கியது. அப்போதைய பிரதமராக இருந்த இந்திரா காந்தியால் இந்த ரயில் சேவை தொடங்கி வைக்கப்பட்டது. முதலில் வாரத்திற்கு மூன்று முறை செயல்படும் ரயிலாகவே இது அறிமுகப்படுத்தப்பட்டது. இந்தியாவின் தெற்குப் பகுதியில் முக்கியப்பகுதியான தமிழ்நாட்டினை பெயராகக் கொண்டு செயல்படுத்தப்பட்ட, முதல் ரயில் சேவை இதுவாகும். இது சென்னை சென்ட்ரல் மற்றும் புது டெல்லிக்கு இடையே செயல்படுகிறது. ராஜதானி எக்ஸ்பிரஸ் அல்லாமல் வேகமாக செல்லக்கூடிய ரயில் இதுவாகும். 1976 ஆம் ஆண்டில் வாரத்திற்கு மூன்று முறை செயல்படும் ரயிலாக இருந்த இந்த ரயில்சேவை, பின்னர் வாரத்திற்கு நான்கு முறை செயல்படும் ரயில் சேவையாக மாறியது. இந்த மாற்றம் 1982 ஆசிய விளையாட்டுக்கள் தொடங்குவதற்கு முன்பு ஏற்பட்டது. அதன் பின்னர் ஜூன் 1988 இல், மாதவ் ராவ் சிந்தியாவினால், தினசரி ரயில் சேவையாக மாற்றப்பட்டது. இதில் குவாலியர் ரயில் நிலையமும் சேர்க்கப்பட்டது. 12621 மற்றும் 12622 என்ற வண்டி எண்களுடன் செயல்படும் இந்த ரயில்சேவை, இந்திய ரயில்வேயின் பிரிவுகளில் அதிவிரைவு ரயில்சேவை என்ற பிரிவின்கீழ் இயங்குகிறது.\n\nSection::::வண்டி எண் 12621.\nஇது சென்னை சென்ட்ரலில் இருந்து, புது டெல்லி வரை செயல்படுகிறது. 33 மணி நேரம் மற்றும் 5 நிமிடங்கள் இதன் மொத்த பயண நேரம் ஆகும். இந்த வழித்தடத்தினில் 10 நிறுத்தங்களைக் கொண்டு செயல்படுகிறது. மணிக்கு சராசரியாக 65 கிலோ மீட்டர் வேகத்தில் சுமார் 2182 கிலோ மீட்டர் தொலைவினை 33 மணி நேரம் மற்றும் 5 நிமிடங்களில் கடக்கிறது. இது சென்னை சென்ட்ரல் மற்றும் புது டெல்லி ஆகியவற்றிற்கு இடைப்பட்ட 313 ரயில் நிறுத்தங்களில் 10 நிறுத்தங்களை மட்டுமே கொண்டிருக்கிறது. புறப்படும் நேரத்தில் கிட்டத்தட்ட 5 நிமிடங்கள் தாமதமாகவும், சென்றடையும் நேரத்தில் ஒரு மணி நேரம் 7 நிமிடங்கள் தாமதத்தினையும் கொண்டுள்ளது. இது தனது தண்டவாளத்தினை எந்தவொரு ரயில் சேவையுடனும் பகிர்ந்துகொள்ளவில்லை. இதில் சரக்கறைக்கான வசதிகள் உள்ளன.\n\nஇதன் ரயில் பெட்டிகளின் அடுக்கு விவரங்கள் பின்வருமாறு.\nL – SLR – UR – S13 – S12 – S11 – S10 – S9 – S8 – S7 – S6 – S5 – PC – S4 – S3 – S2 – S1 – B2 – B1 – A3 –A2 – A1 – HA1 – UR – SLR \n\nSection::::வண்டி எண் 12622.\nஇது புது டெல்லியில் இருந்து சென்னை சென்ட்ரல் வரை செயல்படுகிறது. 32 மணி நேரம் 40 நிமிடங்கள் இதன் மொத்த பயண நேரம் ஆகும். இந்த வழித்தடத்தினில் 11 நிறுத்தங்களைக் கொண்டு செயல்படுகிறது. மணிக்கு சராசரியாக 66 கிலோ மீட்டர் வேகத்தில் சுமார் 2182 கிலோ மீட்டர் தொலைவினை 32 மணி நேரம் 40 நிமிடங்களில் கடக்கிறது. புது டெல்லி மற்றும் சென்னை சென்ட்ரல் ரயில்நிலையம் ஆகியவற்றிற்கு இடைப்பட்ட 314 ரயில் நிறுத்தங்களில் 11 நிறுத்தங்களை மட்டுமே கொண்டிருக்கிறது. இது தனது தண்டவாளத்தினை எந்தவொரு ரயில் சேவையுடனும் பகிர்ந்துகொள்ளவில்லை. இதில் சரக்கறைக்கான வசதிகள் உள்ளன .\n\nஇதன் ரயில் பெட்டிகளின் அடுக்கு விவரங்கள் பின்வருமாறு.\nL – SLR – UR – HA1 – A1 – A2 – A3 – B1 – B2 – S1 – S2 – S3 – S4 – PC – S5 – S6 – S7 – S8 – S9 – S10 – S11 – S12 – S13 – UR – SLR \n"}
{"id": "257967", "url": "https://ta.wikipedia.org/wiki?curid=257967", "title": "நிலைத்த புள்ளி", "text": "நிலைத்த புள்ளி\n\nகணிதத்தில், ஒரு சார்பின் ஆட்களத்திலுள்ள ஒரு புள்ளியின் எதிருருவானது அப்புள்ளியாகவே இருக்குமாயின் அப்புள்ளி நிலைத்த புள்ளி (\"fixed point\") அல்லது மாறாப்புள்ளி (\"invariant point\") எனப்படும். \n\nசார்பு \"f\" இன் ஆட்களத்தின் ஒரு புள்ளி \"c\" எனில்:\nஎன இருந்தால், இருந்தால் மட்டுமே, \"c\" ஒரு நிலைத்த புள்ளியாகும். நிலைத்த புள்ளிகளின் கணம் ”நிலைத்த கணம்” எனப்படும்.\n\nஎடுத்துக்காட்டு:\nமெய்யெண்களின் கணத்தில் வரையறுக்கப்பட்ட சார்பு \"f\" :\n\nஅனைத்து சார்புகளும் நிலைத்த புள்ளிகள் கொண்டிருக்காது.\nஎடுத்துக்காட்டாக, மெய்யண்களில் வரையறுக்கப்பட்ட formula_3 சார்புக்கு நிலைத்த புள்ளிகள் கிடையாது. ஏனென்றால் எந்தவொரு மெய்யெண்ணுடனும் எண் ஒன்றைக் கூட்டினால் அதே எண் கிடைக்காது. \n\nவரைபடத்தில், சார்பின் வளைகோடானது, formula_4 கோட்டினைச் சந்திக்கும் புள்ளிகள் அச்சார்பின் நிலைத்த புள்ளிகளாக இருக்கும்.\n\n\n"}
{"id": "257970", "url": "https://ta.wikipedia.org/wiki?curid=257970", "title": "சுசித்ரா", "text": "சுசித்ரா\n\nஆர்ஜே சுச்சி (RJ Suchi - Radio Jockey Suchi) என பரவலாக அறியப்படும் சுசித்ரா (Suchitra) தமிழகத்தைச் சேர்ந்த வானொலி ஒலிபரப்பாளர் ஆவார். தமிழ், மலையாளம், தெலுங்கு மொழித் திரைப்படங்களில் மொத்தமாக நூற்றுக்கு மேற்பட்ட பாடல்களைப் பாடியுள்ளார்.\n\nஆரம்பத்தில் ரேடியோ மிர்ச்சி (சென்னை) பண்பலை வானொலி நிலையத்தில் பணியாற்றிய இவர், தற்போது ரேடியோ ஒன் (சென்னை) பண்பலை வானொலி நிலையத்தில் பணியாற்றி வருகிறார்.\n\nSection::::சர்ச்சை.\nஇவர் தன் கீச்சு கணக்கு கொந்தர்களால் கைப்பற்றப்பட்டு உள்ளதாக கூறினார், இவரின் கீச்சு கணக்கிலிருந்து தன்னை நடிகர் தனுசின் பாதுகாவலர்கள் தொந்தரவு செய்ததாக தெரிவித்தார். தனுசு தனக்கு போதை கொடுத்து தன்னை வன்புணர்ந்ததாக கூறினார். நடிகர்கள் தனுசு, அனுயா, அன்சிகா, அனிருத், சஞ்சிதா செட்டி, மற்றும் ஆண்ட்ரியா ஆகியோர் நெருக்கமாக இருக்கும் படங்களையும் அட்டவணை போட்டு வெளியிட்டு வருகிறார். பாடகி சுசித்ரா மன அளவில் பாதிக்கப்பட்டுள்ளதாக அவரது கணவர் கார்த்திக் தெரிவித்திருந்தார். பாடகி சின்மயி தனுசுடனும் அன்ரித்துடனும் இருப்பது போன்ற நிழற்படங்களை வெளியிட்டிருந்தார். விசய் தொலைக்காட்சியில் நிகழ்ச்சி நடத்தும் டிடி என்பவர் வேறு ஆணுடன் இருப்பது போன்ற நிழற்படங்களை வெளியிட்டிருந்தார்\n\n"}
{"id": "257975", "url": "https://ta.wikipedia.org/wiki?curid=257975", "title": "அன்னபூரணி சுப்ரமணியம்", "text": "அன்னபூரணி சுப்ரமணியம்\n\nSection::::கல்வி.\nஅன்னபூரணி பாலக்காடு விக்டோரியா கல்லூரியில் அறிவியலில் பள்ளிக்கல்வியை முடித்தார். இவர் தன் முனைவர் பட்டத்தினை 1996 ஆம் ஆண்டில் இந்திய வானியற்பியல் நிறுவனத்தில் விண்மீன் கொத்துகள் ஆய்விலும், விண்மீன் உருவாகும் விதம் பற்றிய ஆய்விலும் பெற்றுள்ளார்.\n\nSection::::வாழ்க்கைப் பணி.\nஇவர் 1990-96 கால இடைவெளியில் இந்திய வானியற்பியல் நிறுவனத்தில் ஆய்வாளராக இருந்தார்.பிறகு 1998இல் அந்நிறுவனத்திலேயே முதுமுனைவர் பட்ட ஆய்வாளரானார். இப்போது இவர் அங்கு அறிவியலாளராகப் பணிபுரிகிறார். இவர் பன்னாட்டு வானியல் ஒன்றியத்தில் முனைவாகச் செயல்படும் உறுப்பினராக உள்ளார்.\nSection::::ஆய்வுப் புலங்கள்.\nஅன்னபூரணியின் ஆய்வுப் புலங்களாவன:\n\nஇவரது வெளியீடுகள் விண்வெளியியல் தரவுத்தளம் எனும் இணையத்தளத்தில் உள்ளன.\n\nSection::::நடப்புத் திட்டங்கள்.\nஇந்திய வானியற்பியல் நிறுவனத்தில் பின்வரும் நடப்புத் திட்டங்களில் ஈடுபட்டுள்ளார்.\n\n"}
{"id": "257983", "url": "https://ta.wikipedia.org/wiki?curid=257983", "title": "ருபீடியம் ஐதராக்சைடு", "text": "ருபீடியம் ஐதராக்சைடு\n\nருபீடியம் ஐதராக்சைடு \"(Rubidium hydroxide)\" என்பது RbOH என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். ஒரு ருபீடியம் மற்றும் ஒரு ஐதராக்சைடு அயனிகள் சேர்ந்து உருவாகும் இச்சேர்மம் ஒரு வலிமையான காரத் தன்மையுள்ள வேதிப்பொருளாகவும் மற்றும் ஒரு வலிமையான காரமாகவும் இருக்கிறது.\n\nருபீடியம் ஐதராக்சைடு இயற்கையில் தனித்துக் கிடைப்பதில்லை. ஆனால் ருபீடியம் ஆக்சைடை தொகுப்பு வினைக்கு உட்படுத்தி ருபீடியம் ஐதராக்சைடு தயாரிக்கலாம். சில விநியோகிப்பாளர்கள் ருபீடியம் ஐதராக்சைடின் நீர்த்தக் கரைசலை ருபீடியம் ஐதராக்சைடு என்ற பெயரில் வழங்கி வருகிறார்கள்.\n\nருபீடியம் ஐதராக்சைடு மிகவும் அரிப்புத் தன்மை மிகுந்த வேதிப்பொருளாகும். இக்காரத்தைப் பயன்படுத்துகையில் கைககள், கண், முகம் முதலானவற்றைப் பாதுக்காக்கும் வகைகள் கையுறைகள் முகமுடிகள் அணிவது அவசியமானதாகும்.\n\nSection::::தயாரிப்பு.\nருபீடியம் ஆக்சைடில் உள்ள ஆக்சைடை தண்ணீரில் கரைக்கும் தொகுப்பு வினை வழியாக ருபீடியம் ஐதராக்சைடைத் தயாரிக்கலாம்.\n\nசில விநியோகிப்பாளர்கள் ருபீடியம் ஐதராக்சைடின் 50 சதவீத நீர்த்தக் கரைசலை அல்லது 99 சதவீத அளவிலுள்ள நீர்த்த கரைசல் வரை 5 இன் மடங்குகளில் தயாரித்து விற்பனை செய்கின்றனர்.\nSection::::பயன்கள்.\nருபீடியம் ஐதராக்சைடு அரிதாகவே தொழிற்சாலைகளில் பயன்படுத்தப்படுகிறது. ஏனெனில் இதைவிடப் பாதுகாப்பான முறையில் இதன் செயல்பாடுகள் அனைத்தையும் சோடியம் ஐதராக்சைடும் பொட்டாசியம் ஐதராக்சைடும் வழங்கி விடுகின்றன.\n\nருபீடியம் ஐதராக்சைடு முக்கிய அறிவியல் ஆய்வுகளில் பயன்படுத்தப்படுகிறது. ருபீடியம் விலை மதிப்பு மிக்கது என்பதால் பெரும்பாலும் ருபீடியத்தை வீணாக்குவதை தவிர்க்க்கும் நோக்கில் மிக அரிதாக பதிலியாகவே இதைப் பயன்படுத்துவார்கள். உதாரணமாக, பட்டாசுத் தொழிலில் ஊதா நிறம் வேண்டுமிடங்களில் தூய்மையான ருபீடியத்திறகுப் பதிலாக ருபீடியம் ஐதராக்சைடு பயன்படுத்தப்படுகிறது. \n\nமேற்கண்ட காரணங்களால் ருபீடியம் ஐதராக்சைடு தொழிற்சாலைகளில் அரிதாகப் ப்யன்படுத்தப்பட்டாலும் மற்ற ருபீடியம் சேர்மங்கள் தயாரிக்கப்படுகையில் இது இடைநிலைச் சேர்மமாக உருவாவதால் முக்கியத்துவம் பெறுகிறது. இயற்கையில் தோன்றும் ருபீடியம் ஆக்சைடை நீரில் கரைத்து கரையக்கூடிய ருபீடியம் ஐதராக்சைடு தயாரிக்கப்படுகிறது.\n\nSection::::முன்பதுகாப்பு.\nருபீடியம் ஐதராக்சைடு மிகவும் அரிப்புத் தன்மை மிகுந்த வேதிப்பொருளானதால் இதைப் பயன்படுத்துகையில் தோலில் புண் முதலிய காயங்கள் ஏற்படும் வாய்ப்புகள் அதிகம். எனவே போதுமான முன்பாதுகாப்பு நடவடிக்கைகளுடன் இச்சேர்மத்தைக் கையாளவேண்டும்.\nஆய்வகங்களில் உரிய மேலாடை கையுறை, முகமுடி போன்ற பாதுகாப்பு சாதங்களைப் பயன்படுத்துவது ருபீடியம் ஐதராக்சைடின் எதிர்பாராத விபத்துகளில் இருந்து காப்பாற்றும்.\nநீருள்ள குடுவையில் ருபீடியம் ஐதராக்சைடை மெல்ல மெல்ல கவனமாக ஊற்றுவதன் மூலம் நீர்த்த கரைசலாக அதை மாற்றலாம்.\nமேலும் இச்சேர்மம் ஈடுபடும் வேதிவினைகள் வெப்ப உமிழ் வினைகளாக இருப்பதால் அதிக அளவு வெப்பம் வெளியிடப்படும் காரணத்தல் கலன்கள் வெடிக்க நேரிடும் என்பதையும் கவனத்திற்கொண்டு கரைசலை தேவையான எல்லைக்கு மேல் கொதிக்க விடுவதையும் தவிர்க்க வேண்டும். \n\n\n"}
{"id": "257988", "url": "https://ta.wikipedia.org/wiki?curid=257988", "title": "ஜோதிமணி (சாதனையாளர்)", "text": "ஜோதிமணி (சாதனையாளர்)\n\nஜோதிமணி கவுதமன் தமிழ்நாட்டின் வடகள்ளிப்பட்டி எனும் இடத்தைச் சேர்ந்த தமிழகத்தின் முதலாவது பெண் பார வண்டி ஓட்டுநர் ஆவார். ஒரு புதுத் துறையில் முன்னோடியான இவருக்கு 2015 ஆம் ஆண்டுக்கான தமிழ்நாடு அரசின் வீர தீரச் செயலுக்கான கல்பனா சாவ்லா விருது வழங்கப்பட்டது. கணவரிடம் இருந்து வண்டி ஓட்டக் கற்றுக் கொண்ட இவர் தற்போது சொந்தமாக ஒரு பார வண்டியை வாங்கி இயக்கி வருகின்றார்.\n"}
{"id": "257995", "url": "https://ta.wikipedia.org/wiki?curid=257995", "title": "ருபீடியம் தெல்லூரைடு", "text": "ருபீடியம் தெல்லூரைடு\n\nருபீடியம் தெல்லூரைடு \"(Rubidium telluride)\" என்பது RbTe என்ற மூலக்கூற்று வாய்ப்பாடு கொண்ட மஞ்சளும் பச்சையும் கலந்த நிறத்தில் காணப்படும் ஒரு கனிம வேதியியல் சேர்மமாகும். இது 775 அல்லது 880 செல்சியசு வெப்பநிலையில் உருகத் தொடங்குகிறது. (இவ்விரண்டு விதமான முடிவுகளும் பதிவு செய்யப்பட்டுள்ளன.) இச்சேர்மம் பரவலாக அறியப்படாத காரணத்தால் போதுமான கவனம் பெறாமல் உள்ளது.\n\nமற்ற கார உலோக சால்கோகெனைட்டுகள் போலவே இதுவும் திரவ அமோனியாவில் உள்ள தனிமங்களில் இருந்து தயாரிக்கப்படுகிறது.\n\n"}
{"id": "258000", "url": "https://ta.wikipedia.org/wiki?curid=258000", "title": "திருவப்பூர் முத்துமாரியம்மன் கோயில்", "text": "திருவப்பூர் முத்துமாரியம்மன் கோயில்\n\nதிருவப்பூர் முத்துமாரியம்மன் கோயில் புதுக்கோட்டை மாவட்டம் திருக்கோகர்ணத்தில் அமைந்துள்ள மாரியம்மன் கோயிலாகும்.\n\nSection::::அமைப்பு.\nமுன் மண்டபம், அதைத் தொடர்ந்து கொடி மரம், பலிபீடம் ஆகியவை அமைந்துள்ளன. அதனை அடுத்து கருவறை உள்ளது.\n\nSection::::மூலவர்.\nஇவ்வாலயத்தின் கருவறையில் முத்துமாரியம்மன் அமர்ந்த கோலத்தில் உள்ளார்.கோயிலின் திருச்சுற்றில் மதுரை மீனாட்சி மற்றும் காஞ்சி காமாட்சியின் சிலைகள் உள்ளன.\n\nSection::::குடமுழுக்கு.\nஇக்கோயிலின் குடமுழுக்கு 29.1.2010இல் நடைபெற்றதாகக் கல்வெட்டுக் குறிப்பு கோயில் வளாகத்தில் உள்ளது.\n\n"}
{"id": "258002", "url": "https://ta.wikipedia.org/wiki?curid=258002", "title": "மக்கா வெற்றி", "text": "மக்கா வெற்றி\n\nமக்கா வெற்றி என்பது முசுலிம்கள் ஹிஜ்ரி 8 ரமலான் நோன்புப் பிறை 18ல், திசம்பர் 11, 629ல் மக்காவை வெற்றி கொண்டதைக் குறிக்கிறது. முகம்மது நபி மதினாவிலிருந்து ரமதான் பிறை 6ல் மக்காவை நோக்கி தமது படையுடன் பயணத்தை துவங்கினார். \n\nSection::::பின்னணி.\nமதினாவில் வசித்த முசுலிம்களும் மக்காவில் வசித்த குறைஷி குலத்தவர்களும் 628ல் 10 ஆண்டு காலத்திற்கு என ஹுதைபிய்யா ஒப்பந்தம் போட்டிருந்தனர்.\n\nகுஜாஆவைச் சேர்ந்த அம்ரு இப்னு ஸாலிம் மக்காவிலிருந்து மதீனாவிற்கு சென்று முகம்மது நபியை சந்தித்து முசுலிம்களின் உதவியை கோரினர்.\n\nஇந்த சம்பவத்தைத் தொடர்ந்து குறைசிகள் சார்பில் சமாதானக் குழுவை அனுப்பி இந்த சம்பவத்திற்கு இழப்பீடு தருவதாகவும், ஹுதைபிய்யா ஒப்ந்த்த்ததை தொடர விரும்புவதாகவும் முகம்மதிற்கு தெரியப்படுத்தினர். அதற்கு முன்பே முஸ்லிம்கள் படை திரட்டி கணக்குத் தீர்த்து மக்காவை கைப்பற்ற ஆயத்தமாகினர்.\n"}
{"id": "258004", "url": "https://ta.wikipedia.org/wiki?curid=258004", "title": "விரைவு அஞ்சல்", "text": "விரைவு அஞ்சல்\n\nவிரைவு அஞ்சல் (Express Mail) என்பது ஒரு விரைவான அஞ்சல் விநியோக சேவையைக் குறிக்கும். இதற்காக வாடிக்கையாளர்கள் கூடுதல் கட்டணம் செலுத்தி விரைவாக ஒரு பொருளை வேண்டிய இடத்துக்கு அனுப்பமுடியும். விரைவு சேவை உள்ளூர் அஞ்சல், பன்னாட்டு அஞ்சல் இரண்டுக்குமானது. பெரும்பாலான நாடுகளில், இது நாட்டின் அஞ்சல் நிர்வாகத்தினாலேயே நிர்வகிக்கப்படுகிறது. 1998 ஆம் ஆண்டிலிருந்து, பன்னாட்டு விரைவு விநியோக சேவைகள் உலக அஞ்சல் ஒன்றியத்தின் விரைவு அஞ்சல் சேவைக் கூட்டுறவு அமைப்பினால் கட்டுப்படுத்தப்படுகிறது.\n\nSection::::விரைவு அஞ்சல் சேவையும், விரைவு அஞ்சல் சேவைக் கூட்டுறவும்.\nவிரைவு அஞ்சல் சேவைக் கூட்டுறவு என்பது உலக அஞ்சல் ஒன்றியத்தின், அஞ்சல் நிர்வாக உறுப்பினர்களால் வழங்கப்படும் ஒரு பன்னாட்டு விரைவு அஞ்சல் சேவை ஆகும். இந்த நிர்வாகங்கள், உலகம் முழுவதிலும் அஞ்சல் சேவைகளை ஒத்திசையச் செய்வதற்கும் வளர்ப்பதற்குமாக, உலக அஞ்சல் ஒன்றியத்தின் கட்டமைப்புக்குள் 1998 ஆம் ஆண்டில் விரைவு அஞ்சல் சேவைக் கூட்டுறவை உருவாக்கின. 2015 சனவரி நிலவரப்படி உலகம் முழுவதிலும் உள்ள 190க்கு மேற்பட்ட நாடுகளும், ஆட்சிப்பகுதிகளும் விரைவு அஞ்சல் சேவையை வழங்குகின்றன. \n\nSection::::விரைவு அஞ்சல் சேவைக் கூட்டுறவு உறுப்பினர்.\nவிரைவு அஞ்சல் சேவைக் கூட்டுறவு உருவாக்கப்பட்டதில் இருந்து 177 அஞ்சல் நிர்வாகங்கள் இவ்வமைப்பில் இணைந்தன. இது உலகம் முழுவதிலும் உள்ள விரைவு அஞ்சல் சேவை நடத்துபவர்களில் 85% ஆகும்.\n\nSection::::பிற விரைவு அஞ்சல் சேவை வழங்குவோர்.\nபல போக்குவரத்து ஏற்பாட்டு நிறுவனங்களும் இவ்வாறான விரைவுச் சேவைகளை வழங்குகின்றன. யூபிஎஸ், டிஎச்எல், ஃபெட்எக்ஸ் போன்ற நிறுவனங்கள் இவற்றுட் சில. எனினும், பல நாடுகளில் இவை போன்ற மாற்றுச் சேவைகள் பல்வேறு சட்டம் சார்ந்த தேவைகளுக்கு வேறான தகுதிநிலை கொண்டவையாக இருக்கின்றன. எடுத்துக்காட்டாக, உருசியாவில், வெளிநாடுகளில் இருந்து தனிப்பட்டவர்களின் சொந்தத் தேவைக்காக அஞ்சல் அல்லது விரைவு அஞ்சல் சேவையூடாக அனுப்பப்படும் பொருட்கள் 1000 யூரோவிற்குக் குறைவாக இருந்தால் சுங்கவரி விலக்கு உண்டு. அதேவேளை, மாற்று நிறுவனச் சேவைகளூடாக அனுப்பும்போது, சுங்க வரி விலக்குக்கான உச்சப் பெறுமானம் 250 யூரோ மட்டுமே.\n\n\n"}
{"id": "258006", "url": "https://ta.wikipedia.org/wiki?curid=258006", "title": "பாரதிய ஆய்வு மையம்", "text": "பாரதிய ஆய்வு மையம்\n\nபாரதிய ஆய்வு மையம் (Bharatiya Vichara Kendra), இந்துத்துவா கருத்தியல் கொண்ட சங்கப் பரிவாரின் ஒரு அமைப்பாகும். இந்திய நாட்டின் மறு கட்டமைப்புக்கான ஆய்வு மையமாக பாரதிய ஆய்வு கேந்திரத்தை பி. பரமேஸ்வரன் தலைமையில் 1982இல் திருவனந்தபுரத்தில் தத்தோபந்த் பாபுராவ் தெங்காடியால் துவக்கி வைக்கப்பட்டது. இவ்வமைப்பு 13 நவம்பர் 1991ஆம் ஆண்டில் அரசிடம் பதிவு செய்துள்ளது.\n\nSection::::பணிகள்.\nமாநில மற்றும் தேசிய அளவிலான முக்கிய பிரச்சனைகள் குறித்து, பலதரப்பட்ட அறிஞர்களின் தலைமையில், பல தலைப்புகளில் கருத்துப் பட்டறைகளும், சொற்பொழிவுகளும் தொடர்ந்து நடத்தி வருகிறது.\n\nசமசுகிருதம், யோகா மற்றும் பகவத் கீதை போன்றவற்றை மக்களிடையே பரப்ப நடவடிக்கைகளை மேற்கொண்டு வருகிறது..\n\nSection::::அங்கீகாரம் மற்றும் இணைப்புகளும்.\nபாரதிய ஆய்வு மையத்தில் செயல்படும் பாரதீய சிறப்பு ஆய்வு நிறுவனத்தை மகரிஷி தயானந்த சரசுவதி பல்கலைக்கழகம் மற்றும் அஜ்மீர் பல்கலைக்கழகம், இதனை ஒரு ஆய்வு மையமாக அங்கீகரித்ததுடன், தங்களின் ஒரு இணைப்பு மையமாக கொண்டுள்ளது. மேலும் இந்திராகாந்தி தேசிய திறந்தவெளி பல்கலைக் கழகம், தனது கிளையை பாரதிய சிறப்பு ஆய்வு மையத்தில் 2007ஆம் ஆண்டில் தொடங்கியுள்ளது. இவ்வாய்வு மையத்தில் முதுநிலை வணிக நிர்வாகவியல் மற்றும் வணிக நிதி நிர்வாகம் படிப்புகள் தொடங்கியுள்ளது.\n\nSection::::வெளியீடுகள்.\nமலையாளத்திலும் ஆங்கிலத்திலும் \"பிரகதி\" எனும் காலாண்டு ஆய்வு இதழை 1979 முதல் வெளியிட்டு வருவதுடன் பல நூல்களையும் வெளியிட்டுள்ளது. \n"}
{"id": "258007", "url": "https://ta.wikipedia.org/wiki?curid=258007", "title": "மகாலட்சுமி, மும்பை", "text": "மகாலட்சுமி, மும்பை\n\nமகாலட்சுமி, மும்பை \"(Mahalaxmi, Mumbai)\" என்ற இடம் மும்பைக்குள் இருக்கும் மும்பைக்கு அடுத்துள்ள ஒரு பகுதியாகும். இதைத் தவிர, மும்பையில் உள்ள ஒரு புறநகர் தொடர்வண்டி நிலையத்தின் பெயராகவும் மகாலட்சுமி உள்ளது.\n\nSection::::வரலாறு.\nமும்பையில் உள்ள மிகப் பிரபலமான கோயில்களில் ஒன்று மகாலட்சுமி கோயில் ஆகும்.1785 ஆம் ஆண்டில் கட்டப்பட்ட இக்கோயில், ஓரண்பை வேலார்டு கட்டிடத்துடன் ஏதோவகையில் தொடர்பு கொண்டிருப்பதாகக் கருதப்படுகிறது. அங்கிருந்த கடல் அரிப்புத் தடுப்புச்சுவர் வெளிப்படையாக இரண்டு முறை காரணமேதுமில்லாமல் சரிந்து விழுந்தது. அதன் கட்டுமானப் பிரிவின் தலைமைப் பொறியாளர் பதேர் பிரபு தன் கனவில் மும்பையின் வோர்லிக்கு அருகில் கடலில் லட்சுமி சிலை ஒன்று இருப்பதைக் கண்டார். அதைத் தொடர்ந்து சிலை தேடி கண்டறியப்பட்டு அவ்விடத்தில் அதற்காக ஒரு கோயிலும் கட்டப்பட்டது. இதன்பின்னர், வேலார்டில், கடலரிப்புத் தடுப்புச் சுவர்கள் எந்த சிக்கலும் இல்லாமல் கட்டி முடிக்கப்பட்டன. தொடர்ந்து இப்பகுதியில் மகாலட்சுமி குதிரைப் பந்தய வெளி ஒன்றும் கட்டப்பட்டது.\n\n"}
{"id": "258009", "url": "https://ta.wikipedia.org/wiki?curid=258009", "title": "இணையக் கழகம்", "text": "இணையக் கழகம்\n\nஇணையக் கழகம் (Internet Society (ISoc)), இணையம் தொடர்பான செந்தரங்கள், கொள்கை, கல்வியில் தலைமைத்துவம் வழங்குவதற்காக 1992 ஆம் ஆண்டு வின்டு செர்ப்பும் பாபு கானும் நிறுவிய பன்னாட்டு இலாப நோக்கற்ற அமைப்பு ஆகும். \"உலகில் உள்ள அனைவரின் நலன் கருதி, இணையத்தின் பயன்பாடு, கூர்ப்பு, திறந்த மேம்பாட்டை முன்னிறுத்துவதே\" தங்கள் நோக்கம் என்று இணையக் கழகம் குறிப்பிடுகிறது\". இணையக் கழகத்தின் தலைமையகம் ஐக்கிய அமெரிக்காவின் வெர்சீனியா மாகாணத்தில் இரெசுட்டன் நகரில் அமைந்துள்ளது. அதன் அலுவலகங்கள் சுவிட்சர்லாந்தின் செனீவாவில் அமைந்துள்ளன. இந்த அமைப்பில் 130க்கும் மேற்பட்ட நிறுவனங்களும் 55,000க்கும் மேற்பட்ட தனிநபர்களும் உறுப்பினர்களாக உள்ளனர். உறுப்பினர்கள் புவிவட்டாரத்தைப் பொருத்தும் சிறப்பு ஈடுபாடுகளைப் பொருத்தும் கிளைகளை நிறுவலாம். உலகெங்கும் இவ்வாறான \n90 க்கும் மேற்பட்ட கிளைகள் உள்ளன. 2012ஆம் ஆண்டு, இணையக் கழகத்தின் இருபதாம் ஆண்டு நிறைவை ஒட்டி, \"உலகளாவிய இணையத்தின் வளர்ச்சி, முன்னேற்றத்துக்காகப் பங்களித்த தொலைநோக்காளர்கள், தலைவர்கள், புகழ்பெற்றவர்களைப் பொதுவில் சிறப்பிக்கும் பொருட்டு\" இணையப் புகழ்மண்டபத்தை உருவாக்கினார்கள்.\n\n"}
{"id": "258016", "url": "https://ta.wikipedia.org/wiki?curid=258016", "title": "குரு சிஷ்யன் (2010 திரைப்படம்)", "text": "குரு சிஷ்யன் (2010 திரைப்படம்)\n\nகுரு சிஷ்யன் என்பது 2010 ஆண்டில் சக்தி சிதம்பரத்தின் இயக்கத்தில் வெளியான ஒரு இந்தியத் தமிழ்த் திரைப்படமாகும். சத்யராஜ், சுந்தர் சி. ஆகியோர் முக்கிய கதாபாத்திரங்களில் நடித்த இத்திரைப்படத்திற்கு தீனா இசையமைத்திருந்தார். இப்படம் \"குரு சிஷ்யுலு\" என்ற பெயரில் தெலுங்கில் மொழிமாற்றம் செய்யப்பட்டது.\n\n"}
{"id": "258021", "url": "https://ta.wikipedia.org/wiki?curid=258021", "title": "இந்திராநகர்", "text": "இந்திராநகர்\n\nஇந்திராநகர், பெங்களூரின் கிழக்குப்பகுதியில் உள்ள வசிப்பிடம் ஆகும். இதன் மேற்கில் அல்சூரும், தெற்கில் தொம்மலூரும், வடக்கில் பையப்பனஹள்ளி, கிழக்கில் விமானபுராவும் உள்ளன. பெங்களூருவில் மிக அதிக செலவை ஏற்படுத்தக்கூடிய பகுதிகளில் ஒன்றாக இந்திராநகர் உள்ளது.\n\nSection::::வரலாறு.\n1980-களில் பெங்களூரு வளர்ச்சி ஆணையம், இந்திராநகரை உருவாக்கியது; இந்தியப் பிரதமர் இந்திரா காந்தியின் பெயர் இவ்விடத்திற்கு சூட்டப்பட்டது. ஆரம்பத்தில் வசிப்பிடமாக உருவாக்கப்பட்டது. தற்போது பெரிய ஓரடுக்கு மனைகளும் தனித்தனி வீடுகளும் அதிகளவில் உள்ளன. பெரும்பாலான வீடுகள் பாதுகாப்புத் துறையினராலும், தொழில்நுட்பவியாலர்களாலும் வாங்கப்பட்டுள்ளன. 1990-களுக்குப் பிறகு தகவல் தொழில்நுட்பத் துறை பெங்களூருவில் தலையெடுக்கத் துவங்கியது; அதன் காரணமாக இதுவொரு வணிகத்திற்கு ஏற்ற இடமாக மாறியது. தற்போது, இந்திரா நகர் பெங்களூருவில் உள்ள முக்கிய வசிப்பிடமாகவும், வணிகத் தளமாகவும் திகழ்கிறது.\n\nஇந்திராநகர் இரு நிறுத்தங்களாகப் பிரிக்கப்பட்டுள்ளது. இந்திராநகர் முதல் நிறுத்தம் இரண்டாவதை விட சற்று பெரியதாக உள்ளது. இவ்விடத்தில் கன்னடர்கள், இசுலாமியர்கள், தமிழர்கள் மட்டுமின்றி, இந்தியாவின் பல்வேறு பகுதிகளில் இருந்து வந்த மக்கள், இந்த பல்லினப்பண்பாடு கொண்ட இடத்தில் வசிக்கின்றனர்.\n\nSection::::சமூகம்.\nஇசை நிகழ்ச்சிகளும் நாட்டிய நிகழ்ச்சிகளும் இந்திரா நகர் சங்கீத சபாவில் நடத்தப்படுகின்றன. இந்திரா நகர் சங்கம் (Indiranagar Club) சபாவின் அருகில் அமைந்துள்ளது. அது உடற்பயிற்சி, யோகா, டென்னிசு, கூடைப்பந்து உட்பட்ட பல்வேறு விளையாட்டுகளுக்கான வசதிகளையும், சிறு நூலகத்தையும் உள்ளடக்கியுள்ளது. பாதுகாப்புத்துறையினரின் குடியிருப்பில் விளையாட்டு மைதானம், குழந்தைகள் பூங்கா, முதியவர்களுக்கான பூங்கா ஆகியவை உள்ளன. \n\nSection::::போக்குவரத்து.\nநம்ம மெட்ரோவின், ஊதா நிற வழித்தடத்தில் இந்திரா நகரில் இரு நிறுத்தங்கள் உள்ளன. அவை இந்திரா நகர், சுவாமி விவேகானந்தா சாலை ஆகியன. இந்திராநகரில் பெங்களூரு மாநகர போக்குவரத்துக் கழகத்தின் பேருந்துகள் இயக்கப்படுகின்றன. இங்கு ஒரு பேருந்து நிலையமும் அமைந்துள்ளது குறிப்பிடத்தக்கது.\n\nSection::::அருகாண்மை.\nஇந்திராநகரின் அருகாண்மையில், ஹால் முதல், இரண்டு மற்றும் மூன்றாம் நிறுத்தங்கள், பாதுக்காப்புத்துறையினரின் குடியிருப்பு, சீவன்பீமாநகர், கோடிஹள்ளி, பழைய/புதிய திப்பசந்த்ரா, ஜி.எம் பாலயா, சி.வி. இராமன் நகர், பழைய மெட்ராசு சாலை, அல்சூரு, தொம்மலூரு, பழைய ஏர்ப்போர்ட் சாலை, எஜிபுரா மற்றும் கோரமங்களா ஆகியவை அமைந்துள்ளன.\n"}
{"id": "258032", "url": "https://ta.wikipedia.org/wiki?curid=258032", "title": "யங் இந்தியா", "text": "யங் இந்தியா\n\nயங்இந்தியா (ஆங்கிலம்-Young India) என்பது, இந்தியாவில் இருந்து வெளியான, ஆங்கில வார இதழ் / வார ஏடு ஆகும். இதனை காந்தி, 1919 ஆண்டு முதல் 1932 ஆம் ஆண்டு வரை வெளியிட்டார்.\n\nகாந்தி தனது அறப் போராட்டம் குறித்தக் கொள்கைகளை, இவ்வேட்டில் விளக்கிக் கட்டுரைகளை எழுதினார். அதன்வழியே இந்தியாவுக்கு விடுதலைக் கிடைக்கப் பாடுபட்டார்.\n\nSection::::இதழாசிரியப் பணி.\nசத்தியாகிரக ஆதரவாளரான, \"பாம்பே கிரானிக்கிள்\"(\"Bombay Chronicle\") பத்திரிகையின் ஆசிரியர் ஹார்னிமேன் நாடுகடத்தப்பட்ட போது, அப்பத்திரிகை சார்பில் வெளியான \"யங்இந்தியா\" பத்திரிகைக்கும் காந்தி ஆசிரியரானார். நவஜீவன் (குஜராத்தி), ஹரிஜன் (ஆங்கிலம்), அரிஜன் சேவக் (இந்தி) மற்றும் அரிஜன் பந்து (குஜராத்தி) ஆகிய இதழ்களின் ஆசிரியர் பொறுப்புகளையும் ஏற்றுக் கொண்டார்.\n\nகாந்தியடிகள் சிறைசென்ற நேரங்களிலெல்லாம் அவரது 'யங்இந்தியா' இதழுக்கு ஆசிரியர் பொறுப்பேற்றவர்கள் இராஜாஜி, மதுரை ஜார்ஜ் ஜோசப் , ஜே.சி.குமரப்பா போன்றவர்கள் ஆவர். ஜே.சி.குமரப்பா காந்தியின் 'ஹரிஜன்' இதழுக்கும் ஆசிரியராய் இருந்துள்ளார். \n\nSection::::எழுத்தாக்கம்.\nகிராமப்புறங்களில் காணப்படும் தீண்டாமையையும், ஏழ்மையையும் ஒழிக்க, காந்தி அவ்விதழ்களைக் கருவியாகப் பயன்படுத்திக் கொண்டார். தன்னுடையக் கோட்பாடுகளின் அடிப்படையிலேயே, தனது இதழ்களை நடத்துவதாக அவர் தெரிவித்தார். காந்தியின் எழுத்துக்கள் அவதூறாகவும் வெறுப்பை உமிழ்வதாகவும் இருக்கின்றன என்றும் கூறினார்கள்.\n\nஎன காந்தி கூறினார். மேலும், இந்துக்களோ, இசுலாமியர்களோ, குசராத்திகளோ தமிழர்களோ அல்லது வங்கத்தினரோ அவர்களுக்கு இடையில் உள்ள வேறுபாடுகள் களையப்பட வேண்டும் என்றார்.\n\nSection::::கட்டுப்பாடு.\nஆட்சியாளர்களுக்கு எதிராக எழுதினாலும், அதற்காக அப்பத்திரிகை ஆசிரியர் மன்னிப்புக் கேட்க வேண்டியது இல்லை. அவ்வாறு மன்னிப்புக் கேட்பதைவிட பத்திரிகையை மூடிவிடுவது சிறந்தது என்ற கருத்தைக் கொண்டிருந்தார். பத்திரிகை சட்டம் (1910), தொடர்பாக கேட்டபோது,\n\nஅச்சு இயந்திரங்கள் மீது கட்டுப்பாடுகள் விதிக்கப்பட்ட போது, கையால் எழுதிக்கூட, இதழ்களை வெளியிட்டுக் கொள்ள முடியும் என்றார். ஒரே நேரத்தில் 50 பேருக்கு ஒரு செய்தியை எழுதச் சொல்லி, அவர்கள் அதை கைநகெலடுத்து எடுத்து, பல மடங்காக்கி, மற்றவருக்கு அளித்துப் பரவச் செய்யும் முறையை தெளிவாக விளக்கினார்.\n\n"}
{"id": "258037", "url": "https://ta.wikipedia.org/wiki?curid=258037", "title": "கூம்பலகன்", "text": "கூம்பலகன்\n\nகூம்பலகன் அல்லது சாதா கூம்பலகுச் சில்லை (common rosefinch) என்பது ஆசியாவிலும், ஐரோப்பாவிலும் வாழக்கூடிய ஒரு பறவையாகும். பொதுவாக இப்பறவை மழைக் காலத்தில் இந்தியாவுக்கு வலசை வரக்கூடியது. சிறு கூட்டமாக திரியக்கூடியது.\n\nSection::::பெயர்கள்.\nதமிழில் :கூம்பலகன்\n\nஆங்கிலப்பெயர் :Common Rosefinch \nஅறிவியல் பெயர் :Carpodacus erythrinus\n\nSection::::விளக்கம்.\n15 செ.மீ. அளவு உடைய, இப்பறவைகளில் ஆண்பறவை அழகான ரோசா நிறத்தில் தலை, நெஞ்சு, முதுகு, தோள் ஆகியவை கொண்டிருக்கும். பெண்பறவை பசுமை கலந்த தவிட்டு நிறம் கொண்டது. இரு பாலினத்திற்கும் அலகு ஒன்று போல இருக்கும். வால் பிளவு பட்டிருக்கும்.\nSection::::உணவு.\nபயிர்களின் தானியங்களை கொத்தித் தின்னும். அரசு, ஆல், உன்னி போன்றவற்றின் பழங்களையும் முள் முருங்கை போன்ற சில பூக்களின் தேனையும் உண்ணும்.டிவீஇ. டிவீஇ டிவீஇயு என்றோ டி.டி.யூ எனவோ குரல் கொடுக்கும். \n"}
{"id": "258045", "url": "https://ta.wikipedia.org/wiki?curid=258045", "title": "ஃபிஷர்மேன்ஸ் கோவ்", "text": "ஃபிஷர்மேன்ஸ் கோவ்\n\nதாஜ் ஹோட்டல்களின் ஒரு ஹோட்டலான தாஜ்-ஃபிஷர்மேன்ஸ் கோவ் பொதுவாக ‘ஃபிஷர்மேன்ஸ் கோவ்’ என்று அழைக்கப்படுகிறது. இதன் பொருள் மீனவர்களின் குகை என்பதாகும். இந்த ஹோட்டல், இந்தியாவிலுள்ள சென்னையின் வங்காள விரிகுடா கடற்கரையில் அமைந்துள்ள ஹோட்டல் என்பதால் அவ்வாறு பொருள்படும்படி பெயர் வைக்கப்பட்டுள்ளது. இது விலையுயர்ந்த ரிசோர்ட் வகையினைச் சேர்ந்தது. இந்த ஹோட்டல், இந்திய அரசாங்கத்தின் சுற்றுலாத் துறையினரால் ஐந்து நட்சத்திர மதிப்பு கொண்ட ஹோட்டல் என்று ஹோட்டல்களின் வகையில் பிரித்துள்ளது. இது தாஜ் ஹோட்டல்களின் குழுமத்தின் ஒரு பகுதியாகும், கோவெலாங்க் கடற்கரை ஹோட்டல்கள் என்ற நிறுவனம் இந்த ஹோட்டலின் உரிமையாளர் ஆவர். 18 ஆம் நூற்றாண்டில் டச்சுக்காரர்களின் கோட்டையாக இருந்த பொருட்களினால் இந்த ஹோட்டல் கட்டப்பட்டுள்ளது. \n\nSection::::வரலாறு.\n18 ஆம் நூற்றாண்டில் டச்சுக்காரர்கள் தென்னிந்திய கடற்கரைப் பகுதியில் அழகான கோட்டையினைக் கட்டினர். இருப்பினும் அவை ஆற்காடு நவாப்பினால் தாக்கப்பட்டு கைப்பற்றப்பட்டது. பின்னர் அவர்களிடமிருந்து பிரஞ்சுக்காரர்கள் இந்த கோட்டையினைக் கைப்பற்றினர். பிரிட்டிஷ் அரசு பிரஞ்சுக்காரர்களைத் தோற்கடித்து இந்தக் கோட்டையினைக் கைப்பற்றியது. இதனால் இந்தக் கோட்டை தொடர்ந்து விடுதலை பெறாமல், யாராவது ஒருவரின் கையில் மாட்டிக்கொண்டே இருந்தது. பின்னர் ஃபிஷர்மேன்ஸ் கோவ் எனும் ஹோட்டல் இந்தக் கோட்டையின் பாகங்களில் இருந்து கட்டப்பட்டது. இது 1974 இல் திறக்கப்பட்டது.1996 ஆம் ஆண்டில் இந்திய ஹோட்டல்களின் நிறுவனம், கோவெலாங்க் கடற்கரை ஹோட்டலுடன் தொழில்நுட்ப ஒப்பந்தம் ஒன்றினைச் செய்து, இந்த ஹோட்டலை நடத்தும்படி கூறியது. \nசெப்டம்பர் 2010 இல், ஹோட்டலின் பெயர் தாஜ்’ன் விவாண்டா – ‘ஃபிஷர்மேன்ஸ் கோவ்’ என்று பெயர் மாற்றம் செய்யப்பட்டது.\n\nSection::::இருப்பிடம்.\nதாஜ்’ன் விவாண்டா – ஃபிஷர்மேன்ஸ் கோவ், சென்னை எனும் இந்த ஹோட்டல் காஞ்சிபுரம் மாவட்டத்தின் கோவெலாங்க் கடற்கரையில் அமைந்துள்ளது. புலி குகை, தக்ஷின சித்ரா கிராமம், எம் ஜி எம் டிஸ்ஸி வேர்ல்ட் மற்றும் மாயாஜால் விளையாட்டு கட்டிடம் போன்றவை ஹோட்டலுக்கு அருகில் உள்ள இடங்கள் ஆகும். இந்த ஹோட்டல் சென்னை நகரத்திலிருந்து சுமார் 32 கிலோமீட்டர் வெளியே உள்ளது. \n\nSection::::அறைகள்.\nஇந்த ஹோட்டல் இரண்டு அடுக்குகளைக் கொண்டது. இதில் 152 விருந்தினர் அறைகளும், மூன்று உணவகங்களும் அடங்கும். வாகனங்கள் நிறுத்துவதற்கான வசதிகளும் இங்கு அளிக்கப்படுகின்றன.\n\nSection::::ஹோட்டல்.\nஹோட்டல் அமைந்துள்ள பகுதி சுமார் 48 ஏக்கர் பரப்பளவு மற்றும் கேசுவரினா எனும் மரங்களைக் கொண்ட பகுதியாகும். இதன் மற்ற விவரங்கள் பின்வருமாறு: \n\n\n\n\n\n\nSection::::தாஜ்’ன் விவாண்டா ஃபிஷர்மேன்ஸ் கோவ் - வசதிகள்.\nSection::::உணவு மற்றும் குடிபானங்கள்.\nகுளிரூட்டப்பட்ட அறை, மாற்றுத் திறனாளிகளுக்கான தனி வசதிகள், புகைப்பிடிக்கக் கூடாத அறைகள், கதவு திறந்துவிடுபவர், அறைச் சேவை, கட்டணத்துடன் கூடிய கம்பியில்லா இணையச் சேவை மற்றும் விருந்தளிக்கும் வசதி போன்றவை இங்கு அளிக்கப்படும் வசதிகள் ஆகும்.\n\nSection::::வணிகச் சேவைகள்.\nகுளிரூட்டப்பட்ட அறை, மாற்றுத் திறனாளிகளுக்கான தனி வசதிகள், புகைப்பிடிக்கக் கூடாத அறைகள், கதவு திறந்துவிடுபவர், அறைச் சேவை, கட்டணத்துடன் கூடிய கம்பியில்லா இணையச் சேவை மற்றும் விருந்தளிக்கும் வசதி போன்றவை இங்கு அளிக்கப்படும் வசதிகள் ஆகும்.\n\nSection::::மறு உருவாக்கம்.\nகுளிரூட்டப்பட்ட அறை, மாற்றுத் திறனாளிகளுக்கான தனி வசதிகள், புகைப்பிடிக்கக் கூடாத அறைகள், கதவு திறந்துவிடுபவர், அறைச் சேவை, கட்டணத்துடன் கூடிய கம்பியில்லா இணையச் சேவை மற்றும் விருந்தளிக்கும் வசதி போன்றவை இங்கு அளிக்கப்படும் வசதிகள் ஆகும்.\n\nSection::::பயணச் சேவைகள்.\nகுளிரூட்டப்பட்ட அறை, மாற்றுத் திறனாளிகளுக்கான தனி வசதிகள், புகைப்பிடிக்கக் கூடாத அறைகள், கதவு திறந்துவிடுபவர், அறைச் சேவை, கட்டணத்துடன் கூடிய கம்பியில்லா இணையச் சேவை மற்றும் விருந்தளிக்கும் வசதி போன்றவை இங்கு அளிக்கப்படும் வசதிகள் ஆகும்.\n\nSection::::தனிப்பட்ட சேவைகள்.\nகுளிரூட்டப்பட்ட அறை, மாற்றுத் திறனாளிகளுக்கான தனி வசதிகள், புகைப்பிடிக்கக் கூடாத அறைகள், கதவு திறந்துவிடுபவர், அறைச் சேவை, கட்டணத்துடன் கூடிய கம்பியில்லா இணையச் சேவை மற்றும் விருந்தளிக்கும் வசதி போன்றவை இங்கு அளிக்கப்படும் வசதிகள் ஆகும்.\n\nSection::::இதர வசதிகள்.\nகுளிரூட்டப்பட்ட அறை, மாற்றுத் திறனாளிகளுக்கான தனி வசதிகள், புகைப்பிடிக்கக் கூடாத அறைகள், கதவு திறந்துவிடுபவர், அறைச் சேவை, கட்டணத்துடன் கூடிய கம்பியில்லா இணையச் சேவை மற்றும் விருந்தளிக்கும் வசதி போன்றவை இங்கு அளிக்கப்படும் வசதிகள் ஆகும்.\n\nSection::::ஹோட்டல் வசதிகள்.\nகுளிரூட்டப்பட்ட அறை, மாற்றுத் திறனாளிகளுக்கான தனி வசதிகள், புகைப்பிடிக்கக் கூடாத அறைகள், கதவு திறந்துவிடுபவர், அறைச் சேவை, கட்டணத்துடன் கூடிய கம்பியில்லா இணையச் சேவை மற்றும் விருந்தளிக்கும் வசதி போன்றவை இங்கு அளிக்கப்படும் வசதிகள் ஆகும்.\n\nSection::::அடிப்படை அறை வசதிகள்.\nகுளிரூட்டப்பட்ட அறை, மாற்றுத் திறனாளிகளுக்கான தனி வசதிகள், புகைப்பிடிக்கக் கூடாத அறைகள், கதவு திறந்துவிடுபவர், அறைச் சேவை, கட்டணத்துடன் கூடிய கம்பியில்லா இணையச் சேவை மற்றும் விருந்தளிக்கும் வசதி போன்றவை இங்கு அளிக்கப்படும் வசதிகள் ஆகும்.\n"}
{"id": "258057", "url": "https://ta.wikipedia.org/wiki?curid=258057", "title": "ஷிவ் நிவாஸ் பேலஸ்", "text": "ஷிவ் நிவாஸ் பேலஸ்\n\nசிவ நிவாஸ் பேலஸ் என்பது முற்கால ராஜஸ்தான் மாநிலத்தின் உதய்ப்பூரினை ஆண்ட மகாராஜாவின் இருப்பிடம் ஆகும். இது பிச்சோழா எனும் ஏரியின் கரையில் அமைந்துள்ளது .\n\nSection::::விருந்தினர் அறை.\nஇந்த விருந்தினர் அறை நகர அரண்மனைக்கான கட்டிடத்திற்கு தென்பகுதியில் அமைந்துள்ளது. இந்த அறையின் வேலைப்பாடுகள் மகாராஜா சஜ்ஜன் ஷாம்பு சிங்க் (1874 - 1884) என்பவரால் தொடங்கப்பட்டு, அவருக்கு அடுத்த மகாராஜாவான ஃபாடேஹ் சிங்க் என்பவரால் கட்டிமுடிக்கப்பட்டது. இது இருபதாம் நூற்றாண்டின் ஆரம்பத்தில் கட்டப்பட்டது.\n\nஅந்த காலகட்டத்தில் முக்கிய பிரமுகர்களாக இருந்தவர்கள், பிரபலங்கள் இங்கு தங்கினர். இதில் முக்கியமாக லண்டனின் ஐந்தாம் ஜார்ஜ் ஒருவர் ஆவார். இவர் 1905 ஆம் ஆண்டில் இங்கு தங்கினார். எட்வார்ட் எனும் வேல்ஸின் இளவரசர் இங்கு தங்கியுள்ளார்.\n\nஇதன் பின்னர் 1955 ஆம் ஆண்டு காலகட்டத்தில் அரியணையேறிய பாக்வாத் சிங்க் உயர்தர குடும்பங்களுக்கு தங்குவதற்கு இடமளிப்பதில் சற்று பொருளாதார ரீதியான சிக்கல்களை மேற்கொண்டார். இதனால் அவ்விடத்தினை வருமானம் ஈட்டும் பகுதியாக மாற்ற முற்பட்டார். அதன் விளைவாக அவ்விடத்தினை ஷிவ் நிவாஸ் மற்றும் சிறிய ஃபாடேஹ் பிரகாஷ் பேலஸ் என்று மதிப்புமிக்க விலையுயர்ந்த ஹோட்டலாக மாற்றினார். அடுத்த நான்கு ஆண்டுகள் கழித்து இவ்விடம், ஷிவ் நிவாஸ் பேலஸ் என்ற பெயருடன் 1982 இல் திறக்கப்பட்டது.\n\nSection::::ஹோட்டல் அறைகள்.\nஹோட்டல் மூன்று பிரிவாக பிரிக்கப்பட்டு ஒரு அரைவட்ட வடிவ உட்புற முற்றமாக அமைந்து, அதன் மையத்தில் பளிங்கினால் ஆன நீச்சல் குளம் அமைந்துள்ளது. மாடிப்புற அறைகள் மற்றும் பால்கனி சார்ந்த அறைகள் மூலம் தெற்குப் பகுதியில் அமைந்து தோட்டம் மற்றும் பிச்சோழா ஏரியின் அழகினைக் காண இயலும், அத்துடன் மேற்குப் பகுதியில் ஜாஹ் மந்திர் மற்றும் லேக் பேலஸ் ஆகியவற்றின் அழகினையும் ரசிக்கலாம். இந்த ஹோட்டல் பழங்கால ராஜ்புட் கட்டிடக்கலையினைச் சேர்ந்தது. இந்த ஹோட்டலைக் கட்டுவதற்கு முன்பு காஜா உஸ்டஹ் மற்றும் குந்தன் லால் என்பவர்கள் மகாராஜாவினால் இங்கிலாந்திற்கு அனுப்பிவைக்கப்பட்டனர். அங்கு, அவர்கள் கண்ணாடி மொசைக் வடிவமைப்பு மற்றும் ஃபெரெஸ்கோ வண்ணம் தீட்டுதலை கற்றுவந்து அதனை ஹோட்டலின் வடிவமைப்பில் பயன்படுத்தினர். \nமுதலில் கட்டும்போது ஹோட்டலில் 9 சூட்கள் இருந்தன. அவையனைத்தும் கீழ்ப்புற அடுக்கில் இருந்தன. பின்னர் புதுப்பிக்கும்போது இரண்டாவது அடுக்கில் 8 கட்டிடங்கள் புதிதாக இணைக்கப்பட்டன. இதன் மூலம் 36 விருந்தினர் அறைகள் புதிதாக உருவானது. \n\nSection::::இருப்பிடம்.\nசிட்டி பேலஸ் காம்ப்ளக்ஸ் எனும் பகுதியில் மிக உயர்ந்த கட்டிடமாக ஷிவ் நிவாஸ் பேலஸ் காட்சியளிக்கிறது. இதற்கு அருகே பிச்சோழா ஏரி சுமார் 600 மீட்டர் தொலைவிலும், ஃபாடேஹ் சாகர் ஏரி சுமார் 4 கிலோ மீட்டர் தொலைவிலும், ஜாக் மந்திர் சுமார் ஒரு கிலோ மீட்டர் தொலைவிலும், மான்சூன் பேலஸ் சுமார் 8 கிலோ மீட்டர் தொலைவிலும், ஜக்திஷ் கோவில் சுமார் 600 மீட்டர் தொலைவிலும், சாஹேய்லியான் கி பாரி சுமார் 4 கிலோ மீட்டர் தொலைவிலும் மற்றும் அரசு அருங்காட்சியகம் சுமார் 100 மீட்டர் தொலைவிலும், குலாப் பாஹ் மற்றும் விலங்கியல் பூங்கா சுமார் 1 கிலோ மீட்டர் தொலைவிலும் அமைந்துள்ளது. \n\nSection::::போக்குவரத்து வசதிகள்.\nஷிவ் நிவாஸ் பேலஸில் இருந்து அருகில் அமைந்துள்ள போக்குவரத்து வசதிகள் பின்வருமாறு: \nமகாராஜா பிரதாப் விமான நிலையம் – 28 கிலோ மீட்டர் (தோராயமாக)\nராணா பிரதாப் நாகர் ரயில் நிலையம் – 7 கிலோ மீட்டர் (தோராயமாக)\nநகர ரயில் நிலையம் – 2 கிலோ மீட்டர் (தோராயமாக)\nமாநில போக்குவரத்து பேருந்து நிலையம் – 3 கிலோ மீட்டர் (தோராயமாக) \n\nSection::::ஷிவ் நிவாஸ் பேலஸ் வசதிகள்.\nSection::::உணவு மற்றும் குடிபானங்கள்.\nகுளிரூட்டப்பட்ட அறை, உயர்தூக்கி, மாற்றுத் திறனாளிகளுக்கான வசதிகள், புகைப்பிடிக்கக் கூடாத அறைகள், சேர்ந்திருக்கும் அறைகள், கதவு திறந்துவிடுபவர், விரைவாக பதிவிடுதல் மற்றும் அறைச் சேவை போன்றவை இங்கு அளிக்கப்படும் வசதிகள் ஆகும்.\n\nSection::::வணிகச் சேவைகள்.\nகுளிரூட்டப்பட்ட அறை, உயர்தூக்கி, மாற்றுத் திறனாளிகளுக்கான வசதிகள், புகைப்பிடிக்கக் கூடாத அறைகள், சேர்ந்திருக்கும் அறைகள், கதவு திறந்துவிடுபவர், விரைவாக பதிவிடுதல் மற்றும் அறைச் சேவை போன்றவை இங்கு அளிக்கப்படும் வசதிகள் ஆகும்.\n\nSection::::இதர வசதிகள்.\nகுளிரூட்டப்பட்ட அறை, உயர்தூக்கி, மாற்றுத் திறனாளிகளுக்கான வசதிகள், புகைப்பிடிக்கக் கூடாத அறைகள், சேர்ந்திருக்கும் அறைகள், கதவு திறந்துவிடுபவர், விரைவாக பதிவிடுதல் மற்றும் அறைச் சேவை போன்றவை இங்கு அளிக்கப்படும் வசதிகள் ஆகும்.\n\nSection::::மறு உருவாக்கம்.\nகுளிரூட்டப்பட்ட அறை, உயர்தூக்கி, மாற்றுத் திறனாளிகளுக்கான வசதிகள், புகைப்பிடிக்கக் கூடாத அறைகள், சேர்ந்திருக்கும் அறைகள், கதவு திறந்துவிடுபவர், விரைவாக பதிவிடுதல் மற்றும் அறைச் சேவை போன்றவை இங்கு அளிக்கப்படும் வசதிகள் ஆகும்.\n\nSection::::பயணச் சேவைகள்.\nகுளிரூட்டப்பட்ட அறை, உயர்தூக்கி, மாற்றுத் திறனாளிகளுக்கான வசதிகள், புகைப்பிடிக்கக் கூடாத அறைகள், சேர்ந்திருக்கும் அறைகள், கதவு திறந்துவிடுபவர், விரைவாக பதிவிடுதல் மற்றும் அறைச் சேவை போன்றவை இங்கு அளிக்கப்படும் வசதிகள் ஆகும்.\n\nSection::::தனிப்பட்ட சேவைகள்.\nகுளிரூட்டப்பட்ட அறை, உயர்தூக்கி, மாற்றுத் திறனாளிகளுக்கான வசதிகள், புகைப்பிடிக்கக் கூடாத அறைகள், சேர்ந்திருக்கும் அறைகள், கதவு திறந்துவிடுபவர், விரைவாக பதிவிடுதல் மற்றும் அறைச் சேவை போன்றவை இங்கு அளிக்கப்படும் வசதிகள் ஆகும்.\n"}
{"id": "258058", "url": "https://ta.wikipedia.org/wiki?curid=258058", "title": "முடிவில் குரங்குத் தேற்றம்", "text": "முடிவில் குரங்குத் தேற்றம்\n\nமுடிவில் குரங்குத் தேற்றம் (\"Infinite monkey theorem\"), ஒரு தட்டச்சுக் கருவியின் விசைப்பலகையில் முடிவில்லாத அளவிலான நேரத்திற்கு எழுமாற்றாக விசைகளைத் தட்டும் ஒரு குரங்கு (முடிவில்லாத எண்ணிக்கையான குரங்குகள் எனவும் கூறுவதுண்டு.), குறிப்பிட்ட ஓர் உரையைக் கிட்டத்தட்ட உறுதியாகத் தட்டச்சிடும் என்று கூறுகின்றது. இங்கு மேற்கூறிய உரைக்கு எடுத்துக்காட்டாக, வில்லியம் செகப்பிரியரின் அனைத்து நாடகங்களையும் உள்ளடக்கிய உரையைக் கூறுவதுண்டு. இங்குக் குரங்கு எனப்படுவது உண்மையான குரங்கைக் குறிக்கவில்லை; எழுத்துகளினதும் குறியீடுகளினதும் எழுமாற்றுத் தொடரிகளைப் பிறப்பிக்கும் கற்பனைக் கருவியைக் குறிக்கின்றது.\n\nSection::::ஆய்வுகள்.\n2003இல் பிளைமவுத்துப் பல்கலைக்கழகத்தின் விரிவுரையாளர்களும் மாணவர்களும் இங்கிலாந்தின் தேவனிலுள்ள பெயிண்டன் விலங்குக் காட்சிச்சாலையில் ஆறு குரங்குகளின் பார்வையில் ஒரு கணினி விசைப்பலகையை வைத்து, அழுத்தப்படும் விசைகளைச் சைகைகளாகப் பெற்றனர். இதன்போது S எழுத்தைக் கூடுதலான அளவில் கொண்டு, மொத்தமாக, ஐந்து பக்கங்கள் கிடைக்கப்பெற்றன.\n\n2011இல் அடூப்பு என்ற திறந்த மூல மென்பொருளில் செசி அண்டர்சனால் உருவாக்கப்பட்ட மெய்நிகர் குரங்குகள் செகப்பிரியரின் எ இலவ்வர்சு கொம்பிளெயிண்டு என்ற கவிதையை எழுமாற்றாகத் தட்டச்சிட்டுள்ளன.\n\n"}
{"id": "258070", "url": "https://ta.wikipedia.org/wiki?curid=258070", "title": "ராம ஜென்மபூமி அறக்கட்டளை", "text": "ராம ஜென்மபூமி அறக்கட்டளை\n\nராம ஜென்மபூமி அறக்கட்டளை என்பது இந்தியாவின் உத்தரப் பிரதேசம் மாநிலம், அயோத்தி நகரத்தில் அமைந்த, ராமர் பிறந்த பூமியில், மீண்டும் இராமருக்கு கோயில் எழுப்பவதே நோக்கமாகக் கொண்டு, விசுவ இந்து பரிசத்தால் 25 சனவரி 1993இல் துவக்கப்பட்டது. \nஇராமச்சந்திர தாஸ் பரமஹன்ஸ் (1913-2003) என்பவர் இவ்வறக்கட்டளையின் தலைவராக செயல்பட்டவர்.\nதுணைத்தலைவராக இருந்த \"மஹாந்த் நிரித்ய கோபால்தாஸ்\" தற்போது இவ்வமைப்பின் தற்காலிகத் தலைவராக உள்ளார்.\nஅயோத்தி நகருக்கு வெளியே கரசேவபுரம் எனும் தற்காலிக நகரை உருவாக்கி, நாடு முழுவதிலிருந்து வந்திருந்த கரசேவகர்கள் மற்றும் கட்டிடக் கலைஞர்களைக் கொண்டு இராமர் கோயில் கட்டுவதற்கான தூண்கள், சிலைகள் போன்ற கட்டுமானப் பொருட்கள் உருவாக்கி வைத்துள்ளனர்.\n\nSection::::பின்னணி.\nஅயோத்தி, ராம ஜென்மபூமியில் 16ஆம் நூற்றாண்டு வரை இராமர் கோயில் இருந்ததென்றும், பின்பு அவ்விடத்தில் இருந்த ராமர் கோயிலை இடித்து விட்டு, பாபரின் படைத்தலைவர் பாபர் பெயரில் ஒரு மசூதி கட்டுவித்தார் என்று கருதப்பட்டு வந்தது.\n\nஇந்திய விடுதலைக்குப் பிறகு 1948 ஆண்டு முதல் பாபர் மசூதி வளாகம் பூட்டப்பட்டு, 1989 வரை இந்த நிலையே தொடர்ந்தது. 1949ல் பாபர் மசூதியினுள் ராமர் மற்றும் சீதையின் சிலைகள் நிறுவப்பட்டு பூசைகள் நடந்தன. 1989ல் அலகாபாத் உயர் நீதிமன்றம் ராமர் சிலைக்கு பூஜை செய்ய சட்டபூர்வமாக அனுமதி வழங்கியது. இதை முன்னிட்டு முஸ்லீம் - இந்து கலவரங்கள் துவங்கியது.\n\nடிசம்பர் 6, 1992 அன்று சங்கப் பரிவார அமைப்பின் கரசேவகர்கள் பாபர் மசூதியை இடித்து விட்டு அங்கு இராமர் சிலையை நிறுவினர். 1993 ல் இந்திய அரசு சர்ச்சைக்குரிய 67.7 ஏக்கர் நிலத்தை கையகப்படுத்தியது. \n\nஅலகாபாத் உயர் நீதிமன்றம், சர்ச்சைக்குரிய 2.77 ஏக்கர் நிலத்தை மூன்றாகப் பிரித்து, ஒரு பகுதி \"ராம ஜென்மபூமி அறக்கட்டளைக்கும்\" , ஒரு பகுதி சுன்னி வக்பு வாரியத்துக்கும், மீதமுள்ள பகுதி \"நிர்மோகி அகாரா\" என்ற இந்து அமைப்பிற்கும் பிரித்து வழங்கி 2010ஆம் ஆண்டில் தீர்ப்பளித்தது. \n\nராம ஜன்மபூமி அறக்கட்டளை, நிர்மோகி அகாரா மற்றும் அகில இந்திய இஸ்லாமியத் தனிநபர்ச் சட்ட வாரியம், அலகாபாத் உயர்நீதிமன்றத் தீர்ப்பு எதிர்த்து இந்திய உச்சநீதிமன்றத்தில் மேல் முறையீடு செய்தது. இதனால் உச்ச நீதிமன்றம், அலகாபாத் உயர் நீதிமன்ற தீர்ப்பை நிறுத்தி வைத்துள்ளது.\n\n9 நவம்பர் 2019-இல் இந்திய உச்ச நீதிமன்றம் சர்ச்சைக்குரிய 2.77 ஏக்கர் நிலத்தில் இந்திய அரசு 3 மாதத்திற்குள் இராமர் கோயில் கட்ட அறக்கட்டளை நிறுவவும், இசுலாமியர்கள் தொழுகை நடத்த அயோத்தியில் 5 ஏக்கர் நிலம் வழங்க தீர்ப்பு வழங்கியது.\n\n\nSection::::வெளி இணைப்புகள்.\n "}
{"id": "258079", "url": "https://ta.wikipedia.org/wiki?curid=258079", "title": "1744", "text": "1744\n\n1744 (MDCCIV) ஒரு புதன்கிழமையில் ஆரம்பமான ஒரு கிரிகோரியன் நெட்டாண்டாகும். 11 நாட்கள் பின்தங்கிய பழைய யூலியன் நாட்காட்டியில் இவ்வாண்டு ஒரு ஞாயிற்றுக்கிழமையில் ஆரம்பமானது.\n\nSection::::நிகழ்வுகள்.\n<onlyinclude>\n</onlyinclude>\n"}
{"id": "258082", "url": "https://ta.wikipedia.org/wiki?curid=258082", "title": "காலின் மெக்கன்சி", "text": "காலின் மெக்கன்சி\n\nகாலின் மெக்கன்சி (\"Colin Mackenzie\", 1754 – 8 மே 1821) ஆங்கிலேய கிழக்கிந்திய நிறுவனத்தில் பணியாற்றிய ஸ்காட்லாந்திய இராணுவ அதிகாரி. 1815 ஆம் ஆண்டு அவர் இந்தியாவின் முதல் தலைமை மதிப்பீட்டாளர் ஆனார்.\n\nமெக்கன்சி, தொல்பொருள் சேகரிப்பு மற்றும் ஒரு கீழ்த்திசை நாட்டு ஆர்வலர். ஆரம்பத்தில் தனிப்பட்ட ஆர்வத்தாலும் பின்னர் மதிப்பீட்டாளர் பணியின் பொருட்டும் தென்னிந்தியாவின் சமயம், செவிவழி வரலாறு, கல்வெட்டுகள் முதலியவற்றை உள்ளூர் உரைபெயர்ப்பாளர்களையும் அறிஞர்களையும் பயன்படுத்திப் பட்டியலிட்டார். 1799 ஆம் ஆண்டு திப்பு சுல்தானை ஆங்கிலேயர்கள் வென்ற பிறகு மைசூர் வட்டாரத்தை மதிப்பிட பணிக்கப்பட்டார்.\n\nமைசூர் வட்டாரத்தின் நிலப்பரப்பு விளக்கப்படங்கள், குறிப்புகள், தொல்பொருள் சிறப்புமிக்க இடங்கள் முதலியவற்றைக் கொண்ட நில வரைபடங்களை முதன்முதலாக உருவாக்கினார். ஆயிரக்கணக்கான சுவடிகள், கல்வெட்டுகள், மொழிபெயர்ப்புகள், நாணயங்கள் மற்றும் ஓவியங்களைக் கொண்ட அவரது திரட்டுகளை இந்திய அரசு நூலகம் அவரது இறப்பிற்குப் பின் கையகப்படுத்தியது. அவரது திரட்டுகள் இந்திய வரலாற்றைப் பற்றி அறிந்து கொள்ள இன்றியமையாத சான்றுகளாகத் திகழ்கின்றன.\n\n"}
{"id": "258083", "url": "https://ta.wikipedia.org/wiki?curid=258083", "title": "சக்தி சிதம்பரம்", "text": "சக்தி சிதம்பரம்\n\nசக்தி சிதம்பரம் இந்திய தமிழ்த் திரைப்பட இயக்குநர் ஆவார். இவர் லவ்லி, சார்லி சாப்ளின், இங்கிலிஸ்காரன் உள்ளிட்ட வெற்றித் திரைப்படங்களை இயக்கியுள்ளார். இயக்கம் மட்டுமின்றி திரைப்படங்களை தயாரித்தும் வருகிறார். இவரது இயற்பெயர் சி. தினகரன் ஆகும்.\n\nSection::::திரையுலக வாழ்க்கை.\nஇவர், \"கோட்டை வாசல்\", \"போக்கிரி தம்பி\", \"பதவி பிரமாணம்\", \"வீட்டை பாரு நாட்டை பாரு\" \"உழியன்\". உள்ளிட்ட திரைப்படங்களுக்கு வசனம் எழுதினார். 1997இல் \"பாசிகர்\" என்னும் இந்தி திரைப்படத்தின் மறுஆக்கமான \"சாம்ராட்\" திரைப்படத்தை ராம்கியை வைத்து இயக்கியதன் மூலமாக தமிழ்த் திரைப்படத்துறையில் இயக்குனராக அறிமுகமானார். இதனைத் தொடர்ந்து 1989இல் மன்சூர் அலி கான் முக்கிய கதாப்பாத்திரத்தில் நடித்த \"வெட்டு ஒன்னு துண்டு ரெண்டு\" திரைப்படத்தை இயக்கினார். இந்த இரண்டு திரைப்படங்களுமே தோல்வியைச் சந்தித்த திரைப்படங்களாகும்.\n\nசிறிது இடைவெளிக்குப் பிறகு தனது பெயரை மாற்றிக் கொண்டு என்னம்மா கண்ணு என்னும் சத்யராஜ் நடித்த திரைப்படத்தை இயக்கினார். இது ஒரு வெற்றித் திரைப்படமாக அமைந்தது. இப்படத்தின் வெற்றியைத் தொடர்ந்து மீண்டும் இருவரும் \"மிஸ்டர் நாரதர்\" என்னும் திரைப்படத்தில் இணைய திட்டமிட்டனர். ஆனால் இப்படம் கைவிடப்பட்டது. பின்னர் கார்த்திக் நடித்த லவ்லி திரைப்படத்தை இயக்கினார். இப்படத்தைத் தொடர்ந்து, பிரபுவும், பிரபுதேவாவும் இணைந்து நடித்த சார்லி சாப்ளின் திரைப்படத்தை இயக்கினார். இது ஒரு சிறந்த வெற்றித் திரைப்படமாக அமைந்தது. தமிழில் வெற்றிபெற்றதைத் தொடர்ந்து இப்படம் இதர இந்திய மொழிகளில் மறுஆக்கம் செய்யப்பட்டது. இதனைத் தொடர்ந்து இனிது இனிது காதல் இனிது, காதல் கிறுக்கன் திரைப்படங்களை இயக்கினார். இவ்விரு திரைப்படங்களும் வணிக ரீதியாக வெற்றியைப் பெறவில்லை.\n\nசத்யராஜ் உடன் மீண்டும் இணைந்து \"இங்கிலிஸ்காரன்\", \"கோவை பிரதர்ஸ்\" திரைப்படங்களை இயக்கினார். இவ்விரு திரைப்படங்களும் சிறப்பான வெற்றியைப் பெற்றன.\n"}
{"id": "258091", "url": "https://ta.wikipedia.org/wiki?curid=258091", "title": "தேய்ப்பரம்", "text": "தேய்ப்பரம்\n\nபருவரம் அல்லது தேய்ப்பரம் \"(Rasp)\" மரம் அல்லது பிற பொருள்களுக்கு வடிவம்தரப் பயன்படுத்தும் கைக்கருவியாகும். இது ஒரு கூர்முனையும் பிறகு நீண்ட தண்டும் அதாவது நடு உடலும் இறுதியாகஅடிப்பகுதியும் ( heel or bottom) கொண்டிருக்கும். மரம் அல்லது நெகிழிக் கைப்பிடியில் செருக, ஒரு கூம்பாப்பும் கடைசியில் இருக்கும். இதன் தண்டில் பரவலாகக் கூரிய பற்கள் இருக்கும். இவை அரங்களை விடக் கரடாக அல்லது பருவட்டாக வெட்டுகின்றன.ஒரு குறுகிய கூரான தொடு முனை இவ்வகைக் கருவிகள் அனைத்திற்கும் பொதுவானது. இவ்வமைப்பு ஒரு கைப்பியில் பொருத்தப்படுகிறது . \n\nSection::::பயன்பாடுகள்.\nமரவேலையில் இவை வளைந்த பரப்புகளில் இருந்து வேகமாக மரத்தை வெட்டி எடுக்க உதவுகின்றன.இவை drawknife ஐ விடகுறைவாகவே மரத்தை வெட்டி எடுக்கின்றன. எனவே இவற்றைக் கட்டுபடுத்துவது எளிது. இவை சொரசொரப்பான ப்ரப்பை உருவாக்கினாலும் அவ்வெட்டுப்பரப்பை மேலும் நயமான அரங்களால் சீர்செய்யலாம்.\nதேய்ப்பரங்களில் பல வகைகளும் வடிவங்களும் உள்ளன. அரைவட்ட, முழுவட்ட, தட்டையான வடிவங்களில் இவை அமையலாம். இவை நுண்ணிய முதல் பருநிலை வரை பலவகைகளில் கரட்டரம் ( bastard), பேழையரம் (cabinet) , தச்சரம் ( wood) போல அமையலாம். இவை எல்லாவற்றையுமே பல்வேறு வடிவங்களை உருவாக்கப் பயன்படுத்தலாம்.\nகுதிரை ஆயவேலையில் இவற்றை குதிரைக் குளம்பில் உள்ள கூடுதல் பொருளை அகற்றப் பயன்படுத்தலாம்.\n\nஇவை அலபாசுட்டர் கற்களை வடிவமைக்கப் பயன்படுகின்றன. அரம்பம் (Saw), வெட்டுளி(Chisel) ஆகியவை இக்கற்களின் கரட்டு வடிவத்தை உருவாக்கப் பயன்படுத்தினாலும் அலபாசுட்டர் சிலையின் இறுதிசீராக்கத்துக்கு தேய்ப்ப்ரங்களையே பயன்படுத்துகின்றனர்.\n\n"}
{"id": "258098", "url": "https://ta.wikipedia.org/wiki?curid=258098", "title": "இழைப்பி", "text": "இழைப்பி\n\nமரவேலை இழைப்பி அல்லது தச்சரின் வாசி (\"Float\"), என்பது சாய்ந்த, தட்டையான ஒற்றை வெட்டரமாகும். இது விளிம்பு இழைப்பி, தட்டைப் பக்க இழைப்பி என இருவகைப்படும். இவை வழக்கமாக மரத் தளத்தை சீராக இழைக்கப் பயன்படும் மரவேலைக் கைக்கருவி ஆகும். இழைப்பி, வெட்டவும் தட்டையாக்கவும் சீராக்கவும் பயன்படுகிறது. எனவே இவை தளவிழைப்புக்கு மட்டுமன்றி பலவகை மரவேலைகளுக்குப் பயன்படுதலைக் காணலாம்.\n\nஇழைப்பிகளும் ஒருவகையில் அரங்களையும் தேய்ப்பரங்களையும் ஒத்தவையே. தேய்ப்பரங்கள் பருவட்டானவை. அவற்றைக் கூர்தீட்ட முடியாது. அரங்களும் கோண முகடுகளே என்பதால் இவற்றையும் கூர்தீட்ட முடியாது. இழைப்பிகள் இணையான பற்களைக் கொண்டவை. எனவே அலகின் தடிப்புக்கேற்ப இவற்றைப் பலமுறை கூர்தீட்டலாம்.\n\nவிளிம்பு இழைப்பிகள் ஆரம்பப் பற்கள் உள்ள அலகுடையவை. எனவே இவை பொதுவாக மரத்தில் ஆப்பு வடிவக் காடிவெட்டப் பயன்படுகின்றன. தட்டைப் பக்க இழைப்பிகள் அரம் அல்லது தேய்ப்பரத்தைப் போன்றது. என்றாலும் இவற்றின் வெட்டுமுனைகள் தொடர்நிலை இணையான பற்களைக் கொண்டவை.\n"}
{"id": "258102", "url": "https://ta.wikipedia.org/wiki?curid=258102", "title": "உயிரிய உலோகங்கள்", "text": "உயிரிய உலோகங்கள்\n\nஉயிரிய உலோகங்கள் \"(Biometals)\" என்பவை உயிரியல், உயிர்வேதியியல் மற்றும் மருத்துவம் முதலிய அறிவியல் துறைகளில் பயன்படுத்தப்படும் உலோகங்களைக் குறிக்கும். மனித உடலின் இயல்பான நடவடிக்கைகளுக்கு மிகவும் இன்றியமையாதனவாக விளங்கும் தாமிரம், துத்தநாகம், இரும்பு மற்றும் மாங்கனீசு போன்ற உலோகங்களை இதற்கு உதாரணமாகக் கூறலாம். தனிமவரிசை அட்டவணையில் பட்டியலிடப்பட்டுள்ள வேதிப்பொருட்களில் மூன்றில் இரண்டு பங்கு பொருட்கள், வெவ்வேறு வகையான பண்புகளைக் கொண்டுள்ள உலோகங்களாகும். பலவிதமான பண்புகளைப் பெற்றுள்ள இவ்வுலோகங்கள் வெவ்வேறு காரணங்களுக்காக இயற்கை மற்றும் மருத்துவத்தில் பயன்படுத்தப்படுகிறது.\n\nSection::::இயற்கையில் தோன்றும் உயிரிய உலோகங்கள்.\nவாழும் உயிரினங்களில் காணப்படும் புரதங்களின் செயல்பாட்டுக்கு உலோகப் புரதங்கள் மற்றும் நொதிகள் போன்ற உலோக அயனிகள் அவசியமான துணைக்காரணிகளாக விளங்குகின்றன. ஆக்சிசன் போக்குவரத்து மற்றும் டி.என்.ஏ நகலாக்கம் முதலிய செயல்பாடுகள் நொதிகளால் நிகழ்கின்றன. மனிதர்களில் டி.என்.ஏ பலபடியாக்க நிகழ்வு சரியாக செயல்பட மக்னீசியம் மற்றும் துத்தநாகம் முதலான தனிமங்கள் அவசியமாக தேவைப்படுகின்றன. இவைதவிர, தைராய்டு சுரப்பியில் அயோடின்]] உள்ளதைப் போல வேறு சில உயிர் மூலக்கூறுகளும் அவற்றின் கட்டமைப்பில் உலோக அயனிகளைக் கொண்டுள்ளன\n\nSection::::மருத்துவத்தில் உயிரிய உலோகங்கள்.\nஉலோக அயனிகள் மற்றும் உலோகச் சேர்மங்கள் பெரும்பாலும் நோயறிதல் மற்றும் மருத்துவ சிகிச்சை முறைகளுக்கு பெரிதும் பயன்படுத்தப்படுகின்றன. இலித்தியம் மற்றும் தங்கத்தின் சேர்மங்களை மருந்தாகப் பயன்படுத்துவது போல உலோக அயனிகளைக் கொண்டுள்ள தனிமங்களை மருந்தாகப் பயன்படுத்த முடியும். சிலவகை உலோக சேர்மங்களும் அயனிகளும் அவை பெற்றுள்ள நச்சுத் தன்மை காரணமாக மனித உடலில் தீயவிளைகளையும் உண்டாக்குகின்றன. உதாரணமாக, ஆர்சனிக் போன்ற ஆற்றல் மிக்க நச்சுகள் நொதிகளின் செயலை மட்டுப்படுத்தி அடினோசின் முப்பாசுப்பேட்டு உற்பத்தியைத் தடுக்கின்றன\n\n"}
{"id": "258110", "url": "https://ta.wikipedia.org/wiki?curid=258110", "title": "இங்கிலீசுக்காரன் (திரைப்படம்)", "text": "இங்கிலீசுக்காரன் (திரைப்படம்)\n\nஇங்கிலீஷ்காரன் என்பது 2005ஆவது ஆண்டில் சக்தி சிதம்பரத்தின் இயக்கத்தில் வெளியான ஒரு இந்தியத் தமிழ்த் திரைப்படமாகும். சத்யராஜ், வடிவேலு, நமிதா, மதுமிதா ஆகியோர் முக்கிய கதாபாத்திரங்களில் நடித்த இத்திரைப்படத்தை அமுதா துரைராஜ் தயாரித்திருந்தார். இப்படத்தின் இயக்குநர் சக்தி சிதம்பரமும், சத்யராஜும் ஏற்கனவே இணைந்த \"மகா நடிகன்\", \"என்னம்மா கண்ணு\" திரைப்படங்கள் வெற்றித் திரைப்படங்களாக அமைந்ததால் இவர்கள் இருவரும் மீண்டும் இப்படத்தில் இணைந்தனர். இந்த திரைப்படமும் வெற்றித் திரைப்படமாக அமைந்தது. இத்திரைப்படத்திற்கு தேவா இசையமைத்திருந்தார்.\n"}
{"id": "258113", "url": "https://ta.wikipedia.org/wiki?curid=258113", "title": "வின்டு செர்ப்பு", "text": "வின்டு செர்ப்பு\n\nவின்டன் கிரே \"வின்டு\" செர்ப்பு (Vinton Gray \"Vint\" Cerf; பிறப்பு: சூன் 23, 1943), ஓர் அமெரிக்க இணைய முன்னோடியும் பாபு கான், தொனால்டு தேவிசுடன் இணைந்து இணையத்தின் தந்தைகள் என்று அறியப்படுபவர்களில் ஒருவரும் ஆவார். இவர் வென்றுள்ள அமெரிக்க நாட்டின் தொழில்நுட்ப புதுமையாக்கப் பதக்கம், தூரிங்கு விருது, ஐக்கிய அமெரிக்க குடியரசுத் தலைவரின் விடுதலை விருது, மார்க்கோனி விருது முதலிய பல்வேறு விருதுகளும், பெருமைமிகு பட்டங்களும் இவருடைய பங்களிப்புகளைத் தொடர்ச்சியாக இனங்கண்டு பாராட்டி வந்துள்ளன.\n"}
{"id": "258114", "url": "https://ta.wikipedia.org/wiki?curid=258114", "title": "ஆபாதா தொடருந்து நிலையம்", "text": "ஆபாதா தொடருந்து நிலையம்\n\nஆபாதா தொடருந்து நிலையம், இந்திய மாநிலமான மேற்கு வங்காளத்தின் ஹவுரா மாவட்டத்திலுள்ள ஆபாதாவில் அமைந்துள்ளது.\n"}
{"id": "258116", "url": "https://ta.wikipedia.org/wiki?curid=258116", "title": "வெற்றிவேல் சக்திவேல்", "text": "வெற்றிவேல் சக்திவேல்\n\nவெற்றிவேல் சக்திவேல் என்பது 2005ஆவது ஆண்டில் லட்சுமி பிரியன் இயக்கத்தில் வெளியான ஒரு இந்தியத் தமிழ்த் திரைப்படமாகும். இப்படத்தில் சத்யராஜ், சிபிராஜ், குஷ்பூ, நிகிதா துக்ரல், வடிவேலு ஆகியோர் முக்கிய கதாபாத்திரங்களில் நடித்திருந்தனர். இப்படத்திற்கு ஸ்ரீகாந்த் தேவா இசையமைத்திருந்தார்.\n\n"}
{"id": "258118", "url": "https://ta.wikipedia.org/wiki?curid=258118", "title": "நுண் விலங்குகள்", "text": "நுண் விலங்குகள்\n\n\"\n\nநுண்-விலங்குகள் \"(Micro-animals)\" என்பவை மிகவும் சிறிய சாதாரண கண்களுக்குத் தெரியாத நுண்நோக்கிகளால் மட்டுமே பார்க்க இயல்கின்ற உயிரினங்களாகும். பெரும்பாலும் இவ்வகை நுண்ணுயிர்கள் பலசெல் உயிரினங்களாகக் காணப்பட்டாலும் அவை முதுகெலும்பிகளாக இல்லை . நுண்நோக்கியில் மட்டுமே காணவியல்கின்ற கணுக்காலிகள், அகத்தூசிக் கிருமிகள், அக்காரினாக் கிருமிகள் மற்றும் ஓடுடலிகளான கடல் முகட்டுப் பூச்சிகள் மற்றும் கிளாடோசிராக்கள் முதலியனவும் நுண்-விலங்கு வகையில் உள்ளடங்கும். நன்னீர்வாழ் விலங்குகளான வடிகட்டி உண்ணும் வட்டுயிர்களும் வேறுவகையான நுண்நோக்கி விலங்குகள் குழுவாகக் கருதப்படுகின்றன. சிலவகை உருளைப்புழுக்கள், சமீபத்தில் கண்டறியப்பட்ட வளிவேண்டா உயிரினங்கள் உட்பட்ட உலோர்சிபெராக்கள் ஆகியனவும் நுண்ணூயிர்களேயாகும். வளிவேண்டா உயினங்கள் உயிர் வளியற்ற மண்டலங்களில் வாழும் தன்மையுடையவையாகும் . சிலவகை நீர்க்கரடிகள், நீர்வாழ் நுண்விலங்குகள் போன்ற உயிரினங்களால், வாழ்வதற்கு பொருத்தமில்லாத வெற்றிடங்கள், விண்வெளி மற்றும் புற ஊதா கதிர்வீச்சுக்கு உட்படும் வானுயிரியல் சோதனை பிரதேசங்கள் ஆகியவற்றிலும் எதிர்த்து வாழமுடிகின்றது.\n"}
{"id": "258122", "url": "https://ta.wikipedia.org/wiki?curid=258122", "title": "அபோஹர்", "text": "அபோஹர்\n\nஅபோஹர் என்னும் நகரம், இந்திய மாநிலமான பஞ்சாபின் ஃபாசில்கா மாவட்டத்தில் உள்ளது. இது அரியானா, இராச்சசுத்தான் மாநிலங்களின் எல்லைக்கு அருகில் அமைந்துள்ளது.\n\nSection::::அபோகர் காட்டுயிர் காப்பகம்.\nஅபோகரில் காட்டு விலங்குகளை பாதுகாக்கும் காப்பகம் உள்ளது. இது 186.5 சதுர கி.மீ பரப்பளவில் அமைந்துள்ளது. இந்த காப்பகம் 13 கிராமங்களை உள்ளடக்கியது.\n"}
{"id": "258125", "url": "https://ta.wikipedia.org/wiki?curid=258125", "title": "ருபீடியம் நைட்ரேட்டு", "text": "ருபீடியம் நைட்ரேட்டு\n\nருபீடியம் நைட்ரேட்டு \"(Rubidium nitrate)\" என்பது RbNO. என்ற மூலக்கூற்று வாய்ப்பாடு கொண்ட வெண்ணிறத்தில் காணப்படும் ஒரு கனிம வேதியற் சேர்மமாகும். இது தண்ணீரில் மிக எளிதாகக் கரையும்.\n\nSection::::பண்புகள்.\nவெண்ணிறப் படிகங்களாகக் காணப்படும் ருபீடியம் நைட்ரேட்டு தண்ணீரில் மிக நன்றாகவும் அசிட்டோனில் சிறிதளவும் கரைகிறது. தீச்சுவலை பரிசோதனையில் ருபீடியம் நைட்ரேட்டு மெல்லிய ஊதா/ மெல்லிய பழுப்பு நிற வண்ணத்தைக் காட்டுகிறது.\n\nSection::::பயன்கள்.\nருபீடியம் சேர்மங்கள் குறைவான பயன்பாடுகளையே கொண்டுள்ளன. சீசியம் நைட்ரேட்டு போலவே இதுவும் அகச்சிவப்புக் கதிர்வீச்சை உருவாக்கும் வாணச்செய்முறை தொழிலில் ஆக்சிசனேற்றியாகவும் நிறமியாகவும், உதாரணமாக ஒளியூட்டும் கிளரொளி, கவர்ந்திழுக்கும் ஒளி முதலியனவாக பயன்படுத்தப்படுகிறது. ருபீடியம் மற்றும் ருபீடியம் சேர்மங்களைத் தயாரிக்க உதவும் தாதுப் பொருளாகவும் பயன்படுகிறது. சில வினையூக்கிகள் மற்றும் மினுமினுப்பு எண்ணிகள் தயாரிப்பிலும் பட்டாசுத் தொழிலில் அரிதாக சிவப்பு – ஊதா நிற வெளிப்பாட்டுக்காகவும் ருபீடியம் நைட்ரேட்டு பயன்படுத்தப்படுகிறது.\n\nSection::::தயாரிப்பு.\nRbNO ருபீடியம் உலோகம், அதனுடைய ஐதராக்சைடு அல்லது கார்பனேட்டை நைட்ரிக் அமிலத்தில் கரைத்து தயாரிக்கலாம்.\n"}
{"id": "258127", "url": "https://ta.wikipedia.org/wiki?curid=258127", "title": "ஃபாசில்கா மாவட்டம்", "text": "ஃபாசில்கா மாவட்டம்\n\nஃபாசில்கா மாவட்டம், இந்திய பஞ்சாபில் உள்ள மாவட்டம். இந்த மாவட்டத்தில் 314 வருவாய்க் கிராமங்கள் உள்ளன. இதன் தலைமையக ஃபாசில்காவில் அமைந்துள்ளது. இந்த மாவட்டத்தின் பெரிய நகரம் அபோஹர் ஆகும்.\n\nSection::::ஆட்சிப் பிரிவுகள்.\nஇந்த மாவட்டம் மூன்று வட்டங்களாகப் பிரிக்கப்பட்டுள்ளது.\n\n"}
{"id": "258135", "url": "https://ta.wikipedia.org/wiki?curid=258135", "title": "போலி அஞ்சல் தலை", "text": "போலி அஞ்சல் தலை\n\nபோலி அஞ்சல்தலை (dummy stamp) என்பது அஞ்சல்தலையைப் போன்ற ஒரு சிட்டை ஆகும். இது சின்டரெல்லா அஞ்சல்தலையின் ஒரு வடிவம் ஆகும். போலி அஞ்சல்தலை இரண்டு வகைகளாக உள்ளன. ஒன்று சோதனைக்கும் பயிற்சிக்குமான அஞ்சல்தலை. இது, அஞ்சல் கருவிகளைச் சோதித்துப் பார்ப்பதற்கும், அஞ்சல் அலுவலர்களுக்குப் பயிற்சி வழங்குவதற்கும் பயன்படுகிறது. மற்றது, அச்சகத்தை விளம்பரப்படுத்துவதற்கோ அதன் திறனை விளக்குவதற்கோ பயன்படும் அச்சக மாதிரி அஞ்சல்தலை. \n\nஐக்கிய அமெரிக்காவில் இச்சொல் பெரும்பாலும் சோதனைக்கும் பயிற்சிக்குமான அஞ்சல்தலையையே குறிக்கும். ஐக்கிய இராச்சியத்தில் இது ஊக்குவிப்பதற்கும், மாதிரிக்குமான அஞ்சல்தலைகளையும் உள்ளடக்கும்.\n"}
{"id": "258136", "url": "https://ta.wikipedia.org/wiki?curid=258136", "title": "ருபீடியம்–82 குளோரைடு", "text": "ருபீடியம்–82 குளோரைடு\n\nருபீடியம் – 82 குளோரைடு \"(Rubidium-82 chloride)\" என்பது ClRb என்ற மூலக்கூற்று வாய்ப்பாடு கொண்ட ருபீடியத்தின் குளோரைடு வகை கதிரியக்க ஓரிடத்தான் ஆகும். இது கார்டியோகென் என்ற வர்த்தகப் பெயரில் அடையாளப்படுத்தப்படுகிறது. இதயத்திசு உட்செலுத்திப் படமாக்கல் (Myocardial perfusion imaging ) கருவியில் ருபீடியம் – 82 குளோரைடு பயன்படுகிறது . சாதரண இதயத் திசுக்கள் ருபீடியம் – 82 குளோரைடை உடனடியாகவும் வேகமாகவும் எடுத்துக் கொள்கின்றன. இதனடிப்படையில், பாசிட்ரான் உமிழ்பு தளகதிர்படயியல் சோதனைமூலம் இரத்தம் குறைவாகப் பெறக்கூடிய இதயத் திசுக்கள் யாவை என அடையாளம் காணப்படுகின்றன. ருபீடியம் – 82 குளோரைடின் அரைவாழ்வுக் காலம் 1.27 நிமிடங்கள் மட்டுமேயாகும். பொதுவாக ருபீடியம் உற்பத்தி இயந்திரங்கள் மூலமே அவ்விடத்தில் ருபீடியம் உற்பத்தி செய்யப்படுகிறது.\n\n"}
{"id": "258150", "url": "https://ta.wikipedia.org/wiki?curid=258150", "title": "பிடிஎம் லேஅவுட்", "text": "பிடிஎம் லேஅவுட்\n\nபிடிஎம் லேஅவுட் (பைரசந்த்ரா, தவாரேகேரே, மடிவாலா லேஅவுட்) (கன்னடம்: ಬಿ ಟಿ ಎಂ ಬಡಾವಣೆ) தெற்கு பெங்களூரில் உள்ள ஓர் இடமாகும். இதனுடைய உண்மையான பெயர் குவேபுனாகரா ஆகும்.\n\nSection::::இடம்.\nபெங்களூர் பன்னாட்டு வானூர்தி நிலையத்திலிருந்து சுமார் 45 கிமீ தொலைவிலும், பெங்களூரு நகரத் தொடருந்து நிலையத்திலிருந்து 11 கிமீ தொலைவிலும் இவ்விடம் அமைந்துள்ளது. இது வெளி வட்ட சாலை, கோரமங்கலா, ஹெச்எஸ்ஆர் லேஅவுட், பன்னெருகட்டா சாலை, ஜேபி நகர், ஜெயநகர் ஆகிய இடங்களுக்கு அருகாண்மையில் அமைந்துள்ளது.\nSection::::பொருளாதாரம்.\nநிலத்திற்கு அதிக மதிப்புள்ள வசிப்பிடங்களில் ஒன்றாக இவ்விடம் கருதப்படுகிறது. 2010இல் சுமார் 60% அளவுக்கு ஆண்டொன்றிற்கு இதன் வளர்ச்சி இருந்தது.\n\nSection::::சுற்றுலாத்தலங்கள்.\nபன்னேருகட்டா தேசியப் பூங்கா இங்கிருந்து 10 கிமீ தொலைவில் உள்ளது. மடிவாலா குளம், பெங்களூருவில் உள்ள பெரிய குளங்களில் ஒன்றாகும். இங்கு பல்வேறு வகையான அரிய பறவைகள் வருகின்றன.\n\n\n\n\n"}
{"id": "258154", "url": "https://ta.wikipedia.org/wiki?curid=258154", "title": "சிண்டரெல்லா அஞ்சல் தலை", "text": "சிண்டரெல்லா அஞ்சல் தலை\n\nஅஞ்சல்தலையியலில், சின்டரெல்லா அஞ்சல்தலை (Cinderella stamp) என்பது, அஞ்சல் தேவைகளுக்காக அரசாங்க அஞ்சல் நிர்வாகத்தினால் வெளியிடப்படுபவை தவிர்ந்த, ஆனால், அஞ்சல்தலைகளை ஒத்திருக்கக்கூடிய எதையும் குறிக்கும். அஞ்சல் எழுதுபொருட்களில் அச்சிடப்படும் அஞ்சல்தலைகளையும், இந்தச்சொல் குறிக்காது.\n\nSection::::வகைகள்.\nசின்டரெல்லா அஞ்சல்தலைகள் என்பன எவை அல்ல என்ற அடிப்படையில் வரையறுக்கப்படும் வேளையில், இவற்றில் பல வகைகள் உள்ளதுடன், இச்சொல்லுக்கு தளர்வாகவே பொருள்கொள்ளப்படுகின்றது.\n"}
{"id": "258155", "url": "https://ta.wikipedia.org/wiki?curid=258155", "title": "மகா நடிகன்", "text": "மகா நடிகன்\n\nமகா நடிகன் என்பது 2004ஆவது ஆண்டில் சக்தி சிதம்பரம் இயக்கத்தில் வெளியான ஒரு இந்தியத் தமிழ்த் திரைப்படமாகும். சத்யராஜ், மும்தாஜ், மனோஜ் பாரதிராஜா, நமிதா ஆகியோர் முக்கிய கதாபாத்திரங்களில் நடித்த இத்திரைப்படத்தை எஸ். ஞானசுந்தரி தயாரித்திருந்தார். இது தேவாவின் இசையமைப்பில் உருவான திரைப்படமாகும்.\n\n"}
{"id": "258180", "url": "https://ta.wikipedia.org/wiki?curid=258180", "title": "வியாபாரி (திரைப்படம்)", "text": "வியாபாரி (திரைப்படம்)\n\nவியாபாரி என்பது 2007ஆவது ஆண்டில் சக்தி சிதம்பரத்தின் இயக்கத்தில் வெளியான ஒரு இந்தியத் தமிழ்த் திரைப்படமாகும். இப்படத்தை இயக்கிய சக்தி சிதம்பரமே இதனை தயாரித்திருந்தார். எஸ். ஜே. சூர்யா, தமன்னா, வடிவேலு ஆகியோர் முக்கிய கதாபாத்திரங்களில் நடித்த இத்திரைப்படம் \"மல்டிபிலிசிட்டி\" என்னும் ஆங்கில திரைப்படத்தினை அடிப்படையாகக் கொண்டு உருவாக்கப்பட்டது.\n\n\nSection::::பாடல்கள்.\nஇத்திரைப்படத்திற்கு தேவா இசையமைத்திருந்தார்.\n"}
{"id": "258189", "url": "https://ta.wikipedia.org/wiki?curid=258189", "title": "கொக்கட்டிச்சோலை தான்தோன்றீச்சரம்", "text": "கொக்கட்டிச்சோலை தான்தோன்றீச்சரம்\n\nதான்தோன்றீச்சரம் (\"தான்தோன்றீஸ்வரம்\") இலங்கையின் கிழக்கிலங்கையின் மட்டக்களப்பு நகருக்கண்மையுள்ள கொக்கட்டிச்சோலை கிராமத்தில் அமைந்துள்ள சிவன் கோவில் ஆகும். இலங்கையில் உள்ள இரண்டு தான்தோன்றீச்சரங்களில் இது ஒன்று. போர்த்துக்கேயர் ஆட்சிக் காலத்தில் \"புல்லுண்ட கல் நந்தி\" இக்கோவிலின் பெருமைகளில் ஒன்றாக விளங்குகின்றது.\n\nவெள்ளையர்களால் ஈழத்தில் இந்து ஆலயங்கள் உடைத்துத் தரமட்டமாக்கப்பட்ட போது இவ் ஆலயத்தையும் விட்டு வைக்க விரும்பாத வெள்ளையர்கள் ஆலயத்தை உடைக்க வந்தார்கள். குருக்களுடன் வெள்ளையர்களுக்கு இடம்பெற்ற விவாதத்தில் இந்த கல் நந்தி புல்லுண்ணும் என்ற குருக்களின் கூற்றை நிரூபிக்க ஆலயத்தின் கல் நந்தி எழுந்து காலால் மண்ணை எற்றி தனுப்போட்டு கொடுக்கப்பட்ட புல்லை உண்டு வெள்ளையர்களை மெய்மறக்க வைத்து புறமுதுகு காட்டி ஓடவைத்த வரலாற்றுப்பெருமை இவ் ஆலயத்துக்கு உண்டு.\n\n\n"}
{"id": "258190", "url": "https://ta.wikipedia.org/wiki?curid=258190", "title": "அடையார் ஆனந்த பவன்", "text": "அடையார் ஆனந்த பவன்\n\nஅடையார் ஆனந்த பவன் (A2B அல்லது AAB என அழைக்கப்படும் Adayar Ananda Bhavan), சென்னையிலுள்ள அடையாற்றைத் தலைமை இடமாகக் கொண்ட ஒரு தொடர்சங்கிலி உணவகம் ஆகும். இந்தியா முழுவதும் சுமார் 63 கிளைகளைக் கொண்டுள்ள இவ்வுணகத்தில் பல்வேறு வகையான உணவுகள், நொறுக்குத்தீனிகள், இனிப்புகள் உள்ளிட்டவை விற்கப்படுகின்றன. \n\nSection::::வரலாறு.\nதிருப்பதி ராஜா என்பவரால் குரு இசுவீட்சு என்ற பெயரில் ராஜபாளையத்திலும், ஸ்ரீனிவாசா சுவீட்சு என்ற பெயரில் பெங்களூருவிலும், ஸ்ரீ ஆனந்த பவன் என்ற பெயரில் வண்ணாரப்பேட்டையிலும் துவங்கப்பட்டது. அடையாறு பகுதியில் கிளை ஒன்று துவங்கிய பிறகு ஆனந்த பவன் என்பதை அடையார் ஆனந்த பவன் என அழைக்கத்துவங்கினர். \n\nஅடையார் ஆனந்த பவன் தற்போது 63 மூன்று கிளைகளுடன் இந்தியா முழுவதும் உள்ளது.\n\nதற்போது திருப்பதி ராஜாவின் பிள்ளைகளான ஸ்ரீனிவா ராஜா, வெங்கடேசன் ஆகியோரால் அடையார் ஆனந்த பவன் நடத்தப்பட்டுவருகிறது.\n\nSection::::கிளைகள்.\nகீழ்கண்ட நகரங்களில் அடையார் ஆனந்த பவன் உள்ளது:\n\n"}
{"id": "258191", "url": "https://ta.wikipedia.org/wiki?curid=258191", "title": "எண்ணூர் சிறுகுடா", "text": "எண்ணூர் சிறுகுடா\n\nஎண்ணூர் சிறுகுடா (\"Ennore creek\") வங்காள விரிகுடாவின் கோரமண்டல் கரையில் சென்னையை அடுத்த எண்ணூர் பகுதியில் அமைந்துள்ள உப்பங்கழி ஆகும். இது உப்பங்கழிகளும் காயல்களும் மிகுந்த பகுதியில் அவற்றை வங்காள விரிகுடாக் கடலுடன் இணைக்கும் விதமாக அமைந்துள்ளது. 4 கிமீ பரந்துள்ள இப்பகுதியில் இக்குறுங்குடா 2.25 கிமீ பரப்பளவில் உள்ளது. இது சென்னை நகரிலிருந்து 20 கிமீ வடக்கிலும் எண்ணூர் துறைமுகத்திற்கு தெற்கே 2.6 கிமீ தொலைவிலும் அமைந்துள்ளது. இச்சிறு குடா கடலினுள் 3 கிமீக்கு நீண்டுள்ளது; கடலோரமாக 5 கிமீ தொலைவிற்கு பரந்துள்ளது. இதன் அகலம் ஏறத்தாழ 400 மீட்டராக உள்ளது. அலையாத்தித் தாவரங்கள் நிறைந்திருந்த சதுப்புக் காடாக இருந்த இவ்விடம் மாந்தக் குடியேற்றங்களினால் தற்போது திட்டாக உள்ளது. எண்ணூர் சிறுகுடாவின் ஆழம் 1 to 2 மீட்டராக உள்ளது; கடல் முகத்துவாரத்தில் ஆழம் குறைவாக உள்ளது.\n\nஇதன் வடக்கு-தெற்கு நீர்ப்பகுதிகள் வடக்கில் பழவேற்காடு ஏரியுடனும் தெற்கில் கொசஸ்தலை ஆறுடனும் இணைகின்றது. இச்சிறுகுடா பகுதியிலுள்ள மணல் வண்டலாகவும் செம்மண்ணாகவும் உள்ளது. கிழக்கோரம் கடற்கரை மணற்குன்றுகளைக் காணலாம். பூண்டி ஏரியின் மிகுநீர் வடியும் போக்கிடமாகவும் இந்தக்குடா விளங்குகின்றது. இந்த சிறுகுடா எண்ணூர் துறைமுகத்தையும் எண்ணூரையும் பிரிக்கிறது. வடசென்னை அனல்மின் நிலையம் இதன் வடக்கிலும் எண்ணூர் அனல்மின் நிலையம் இதன் தெற்கிலும் அமைந்துள்ளன. இதனூடே பக்கிங்காம் கால்வாய் செல்கின்றது. 1991 கடலோரக் கட்டுப்பாட்டு மண்டல அறிவிக்கையின்படி இது சேர்ந்த பழவேற்காடு நீரமைப்பு முழுமையுமே CRZ Iஆக வகைப்படுத்தப்பட்டுள்ளது. எண்ணூர் துறைமுகத்தின் தாக்கத்தால் இந்த சிறுகுடாவில் மணற்தேக்கம் ஏற்படுகின்றது.\n"}
{"id": "258192", "url": "https://ta.wikipedia.org/wiki?curid=258192", "title": "நியூஸ் பெர்ஸ்ட்", "text": "நியூஸ் பெர்ஸ்ட்\n\nநியூஸ் பெர்ஸ்ட் (\"News 1st\") என்பது இலங்கையின் ஒரு மும்மொழிச் செய்தி சேவையாகும். கெப்பிட்டல் மகாராஜா நிறுவனத்தினால் நிருவகிக்கப்படும் இச்செய்திச் சேவை சிரச, சக்தி, எம்டிவி தொலைக்காட்சி சேவைகளுக்கு சிங்களம், தமிழ், ஆங்கிலம் ஆகிய மூன்று மொழிகளிலும் செய்திகளை வழங்குகிறது. அத்துடன் சிரச எஃப்எம், யெஸ் எஃப்எம், சக்தி பண்பலை, வை எஃப்எம், லெஜண்ட்ஸ் எஃப்எம் ஆகிய ஐந்து வானொலி சேவைகளுக்கும், மூன்று இணைய சேவைகளுக்கும் செய்திகளை வழங்குகிறது.\n"}
{"id": "258193", "url": "https://ta.wikipedia.org/wiki?curid=258193", "title": "ருபீடியம் புளோரைடு", "text": "ருபீடியம் புளோரைடு\n\nருபீடியம் புளோரைடு \"(Rubidium fluoride)\" என்பது RbF என்ற மூலக்கூறு வாய்ப்பாடு கொண்ட ருபீடியத்தின் புளோரைடு உப்பு ஆகும். . பாறை உப்பின் அமைப்பில் கனசதுர படிக அமைப்புடன் இவ்வுப்பு காணப்படுகிறது.\n\nருபீடியம் புளோரைடைத் தயாரிப்பதற்கு பல்வேறு வகையான தொகுப்பு முறைகள் காணப்படுகின்றன. ருபீடியம் ஐதராக்சைடுடன் ஐதரோ புளோரிக் அமிலம் சேர்த்து தயாரிக்கும் முறை பெரும்பாலும் மேற்கொள்ளப்படுகிறது.\n\nருபீடியம் கார்பனேட்டை ஐதரோபுளோரிக் அமிலம் சேர்த்து நடுநிலையாக்கல் வினைக்கு உட்படுத்தினாலும் ருபீடியம் புளோரைடைத் தயாரிக்க முடியும்.\n\nருபீடியம் ஐதராக்சைடுடன் அமோனியம் புளோரைடைச் சேர்த்து இச்சேர்மத்தைத் தயாரிக்கவும் வாய்ப்புகள் உள்ளன.\n\nருபீடியம் உலோகத்துடன் நேரடியாக புளோரின் வாயுவைச் சேர்த்து ருபீடியம் புளோரைடு தயாரிக்கும் முறை மிகவும் குறைவாகப் பயன்படுத்தப்படுகிறது. ஏனெனில் ருபீடியம் ஆலசன்களுடன் அதிதீவிரமாக வினைபுரியும்.\n"}
{"id": "258196", "url": "https://ta.wikipedia.org/wiki?curid=258196", "title": "நல்ல தம்பி (1985 திரைப்படம்)", "text": "நல்ல தம்பி (1985 திரைப்படம்)\n\nநல்ல தம்பி என்பது 1985ஆவது ஆண்டில் எஸ். பி. முத்துராமன் இயக்கத்தில் வெளியான ஒரு இந்தியத் தமிழ்த் திரைப்படமாகும். கார்த்திக், ராதா ஆகியோர் முக்கிய கதாபாத்திரங்களில் நடித்த இத்திரைப்படத்திற்கு இளையராஜா இசையமைத்திருந்தார். ஏவிஎம் திரைப்பட தயாரிப்பு நிறுவனம் தயாரித்த இத்திரைப்படம் 1985 அக்டோபர் 14 அன்று வெளியானது.\n"}
{"id": "258198", "url": "https://ta.wikipedia.org/wiki?curid=258198", "title": "பகுதியமுக்கம்", "text": "பகுதியமுக்கம்\n\nவளிமங்களின் ஒரு கலவையில், ஒவ்வொரு வளிமமும் கொண்டிருக்கும் பகுதியமுக்கம் அல்லது பகுதியழுத்தம் (\"Partial pressure\") என்பது அவ்வளிமமானது கலவையின் கனவளவிலும் வெப்பநிலையிலும் தனியே இருக்குமானால், ஏற்படுத்தும் கருதுகோள் அமுக்கம் ஆகும். ஒரு கருத்தியல் வளிமக் கலவையின் மொத்த அமுக்கமானது, அக்கலவையிலுள்ள வளிமங்களின் பகுதியமுக்கங்களின் கூட்டுத்தொகைக்குச் சமனாகும்.\n\nஒரு கருத்தியல் வளிமக் கலவையினுள் \"X\" என்னும் வளிமம் உள்ளது என்க.\n\nSection::::தாற்றனின் பகுதியமுக்க விதி.\nதாற்றனின் பகுதியமுக்க விதிப்படி, ஒன்றோடொன்று வேதித் தாக்கத்தில் ஈடுபடாத வளிமங்களைக் கொண்ட ஒரு வளிமக் கலவையின் மொத்த அமுக்கமானது, கலவையிலுள்ள வளிமங்களின் பகுதியமுக்கங்களின் கூட்டுத்தொகைக்குச் சமனாகும்.\n\n\"X\", \"Y\", \"Z\" ஆகிய மூன்று கருத்தியல் வளிமங்களைக் கொண்ட வளிமக் கலவையைக் கருதுக.\n\nஇங்கு \"P\" என்பது வளிமக் கலவையின் மொத்த அமுக்கம் ஆகும். \"p\", \"p \", \"p \" என்பன முறையே, \"X\", \"Y\", \"Z\" ஆகிய வளிமங்களின் பகுதியமுக்கங்கள் ஆகும்.\n\nSection::::கருத்தியல் வளிமக் கலவைகள்.\nகருத்தியல் வளிமக் கலவைகளில், பகுதியமுக்கங்களின் விகிதமானது, ஒத்த மூலளவுகளின் விகிதத்திற்குச் சமனாகும். இதிலிருந்து,\n\nஆகவே,\n\nஇங்கு,\n\n"}
{"id": "258201", "url": "https://ta.wikipedia.org/wiki?curid=258201", "title": "லெவர்ன் காக்ஸ்", "text": "லெவர்ன் காக்ஸ்\n\nலெவர்ன் காக்ஸ் (மே 29,1984) (Laverne Cox) என்பவர் தொலைக் காட்சித் தொடர்களிலும் திரைப் படங்களிலும் நடித்து வரும் அமெரிக்க திருநங்கை ஆவார். ஆவணப் படங்களும் தயாரித்து வருகிறார். திருநங்கைகளின் உரிமைகளுக்காக எழுதியும் பேசியும் வருபவர். 2004 ஆம் ஆண்டில் 'டைம்' இதழ் தம் முகப்பு அட்டையில் இவர் படத்தைப் போட்டுக் கட்டுரை எழுதி சிறப்பித்தது.\n\nSection::::இளமைக் காலம்.\nஅமெரிக்காவில் அலபாமா மாநிலத்தில் மொபைல் என்னும் ஊரில் குளோரியா என்னும் மணமாகாத தாய்க்கு லெவர்ன் காக்ஸ் மகனாகப் பிறந்தார். அதே மகப் பேற்றில் மற்றொரு ஆண் குழந்தை பிறந்தது. அதற்கு லாமா என்று பெயர் சூட்டினார் தாய் குளோரியா. லெவர்ன் காகஸ் ஆணாகப் பிறந்தபோதிலும் பெண்ணுக்குரிய இயல்புகள் அவரிடம் இருந்தன. சக மாணவர்கள் இவரைக் கிண்டலும் கேலியும் செய்து அடித்துத் துன்புறுத்தினர். அவமானம் தாங்க முடியாமல் தற்கொலை செய்து கொள்ள முயன்றார் இருப்பினும் தாயின் அறிவுரை, ஆறுதல் மொழிகள் இவரைக் காப்பாற்றின. இளம் அகவையிலேயே நடனம் கற்றுக் கொண்டார் . பிர்மிங்காமில் உள்ள அலபாமா நுண்கலைப் பள்ளியில் லெவர்ன் காக்ஸ் தம் 14 ஆம் வயதில் சேர்ந்தார்.\n\nSection::::பணிகள்.\n2003 ஆம் ஆண்டில் டாட்டர் ஆப் அரேபியா என்னும் படத்தில் பாலினத் தொழிலாளியாகக் காக்ஸ் நடித்தார். நெட்பிலிக்சு என்னும் இணையதளம் உருவாக்கிய 'தி ஆரஞ்ச் ஈஸ் தி நியூ பிலாக்' என்னும் நகைச்சுவைத் தொடரில் 'சோபியா' என்னும் திருநங்கை கதைப் பாத்திரத்தை ஏற்று நடித்தார். இதன் மூலம் இவர் பெயர் அமெரிக்கா முழுதும் பரவியது. திருநங்கைகள் பற்றிய இழிவான கருத்துகள் மறைந்து 'அவர்களும் சக மனிதர்களே' என்ற எண்ணம் வேரூன்றத் தொடங்கியது. திருநங்கைகள் தங்கள் அன்றாட வாழ்வில் எதிர் கொள்ளும் கொடுமைகளையும் வன் செயல்களையும் விவரிக்கும் தி டி வர்ட் (The T Word) என்னும் ஆவணப் படத்தைத் தயாரித்தார். \nகாக்ஸ் இப்போது கல்லூரிகளிலும் பல்கலைக்கழகங்களிலும் நிகழ்ச்சிகளில் கலந்துகொண்டு திருநங்கைகள் பற்றிய மக்களின் தவறான எண்ணங்களை மாற்றப் பரப்புரை செய்து வருகிறார்.\n\n\nSection::::மேற்கோள்.\nhttp://imfromdriftwood.com/black-community-spotlight-laverne-cox/\n\nhttp://www.buzzfeed.com/mylestanzer/laverne-cox-is-on-the-cover-of-time-magazine#.slwwDo6mg\n"}
{"id": "258202", "url": "https://ta.wikipedia.org/wiki?curid=258202", "title": "சீர்மரபினர்", "text": "சீர்மரபினர்\n\nசீர்மரபினர் (Denotified Tribes), தரிசு நிலங்களில் சிறு தானிய பயிர்த் தொழில் செய்வதுடன் களவு, வழிப்பறி, கொள்ளை நடவடிக்கைகளை மேற்கொண்டவர்களை, ஆங்கிலேயே அரசால் கொண்டு வரப்பட்ட குற்றப் பரம்பரைச் சட்டத்தால் அடக்கப்பட்ட மக்கள் ஆவர். இந்திய விடுதலைக்குப் பின் குற்றப் பரம்பரை சட்டத்தை நீக்கியதுடன், இந்திய அரசும், மாநில அரசுகளும், குற்றப் பரம்பரை சமூகத்தவர்களை, சீர்மரபினர் பட்டியலில் வைத்து, அவர்களின் கல்வி மற்றும் பொருளாதார முன்னேற்றத்திற்காக, கல்வி நிறுவனங்களிலும் மற்றும் வேலை வாய்ப்புகளிலும் மிகவும் பிற்படுத்தப்பட்ட வகுப்பினருடன் சேர்த்து 20% இட ஒதுக்கீடு செய்துள்ளது.\n\nSection::::நலத் திட்டங்கள்.\nசீர்மரபினர், நாடோடி இன மக்களின் மேம்பாட்டிற்காக இந்திய அரசு தேசிய ஆணையம் அமைத்துள்ளது. \nமேலும் சீர்மரபினர் சமுகத்தவர்கள் வாழும் பகுதிகளில் இலவச உண்டு உறைவிடப் தொடக்கப்பள்ளிகள் மற்றும் மேனிலைப் பள்ளிகள் செயல்படுகிறது.\n\nதமிழ்நாடு அரசு 68 சமுகத்தவர்களை பட்டியலில் வைத்து அரசு மற்றும் கல்வி நிறுவனங்களில் மற்றும் வேலை வாய்ப்பில் முன்னுரிமை வழங்குகிறது.\n\nமேலும் தமிழ்நாடு சீர்மரபினர் நல வாரியத்தின் மூலம் சீர்மரபினர்களுக்கு நலத்திட்டங்களை தமிழ்நாடு அரசு அறிவித்துள்ளது.\n\n\n\n"}
{"id": "258205", "url": "https://ta.wikipedia.org/wiki?curid=258205", "title": "இஸ்லாமிய பிற்படுத்தப்பட்ட வகுப்பினர் (தமிழ்நாடு)", "text": "இஸ்லாமிய பிற்படுத்தப்பட்ட வகுப்பினர் (தமிழ்நாடு)\n\nபிற்படுத்தப்பட்ட இசுலாமிய வகுப்பினர் , கல்வி மற்றும் பொருளாதாரத்தில் பின் தங்கிய இசுலாமியர்களின் மேம்பாட்டிற்காக, கல்வி மற்றும் அரசு வேலை வாய்ப்புகளில் தமிழ்நாடு அரசு அரசாணை எண். 85. பிற்படுத்தப்பட்டவகுப்பு, மிகவும் பிற்படுத்தப்பட்ட வகுப்பு மற்றும் சிறுபான்மையினர் நலத்துறை. நாள் 29.7.2008 இன் படி பிற்படுத்தோர் வகுப்பினர்க்கான 30% இட ஒதுக்கீட்டில் இசுலாமிய பிற்படுத்தப்பட்ட வகுப்பினர்க்கு 3.5% உள் ஒதுக்கீடு செய்யப்பட்டுள்ளது.\n"}
{"id": "258212", "url": "https://ta.wikipedia.org/wiki?curid=258212", "title": "1743", "text": "1743\n\n1743 (MDCCIII) ஒரு செவ்வாய்க்கிழமையில் ஆரம்பமான ஒரு கிரிகோரியன் சாதாரண ஆண்டாகும். 11 நாட்கள் பின்தங்கிய பழைய யூலியன் நாட்காட்டியில் இவ்வாண்டு ஒரு சனிக்கிழமையில் ஆரம்பமானது.\n\nSection::::நிகழ்வுகள்.\n<onlyinclude>\n</onlyinclude>\n\n"}
{"id": "258213", "url": "https://ta.wikipedia.org/wiki?curid=258213", "title": "வாசி", "text": "வாசி\n\nவாசி (Adze) (; மாற்று வடிவம்: வாய்ச்சி (adz)) என்பது கூரிய வெட்டும் முனையுள்ள தொல்பழம் விளிம்புவகைக் கருவி ஆகும். இது கற்காலத்தில் இருந்தே பயன்பாட்டில் உள்ளது. இவை மரவேலையில் கையால் மரத்தைச் செதுக்கவோ பரப்பைச் சீராக்கவோ கோடரியைப் போலவே பயன்படுகின்றன. ஆனால் இதில் வெட்டும் விளிம்பு பிடிக்குச் செங்குத்தாக அமையும். இதில் கைவாசி, வாய்ச்சி என இருவகை உண்டு. கைவாசி சிறு கைப்பிடியுள்ள கருவியாகும். வாசி என்பது இருகைகளாலும் வீச்சுடன் கால்மட்டத்தில் கையாளும் நீண்ட பிடியுடைய கருவியாகும். இதில் வெட்டும் அலகு கார் அல்லது ஏர்க்கொழுவைப் போல கருவித்தண்டுக்குச் செங்குத்தாக அமையும்.ஆனால் கோடரியின் அலகு கைப்பிடிக்கு இணையாகவே அமையும். இதைப் போன்ற ஆனால் மொக்கையன வெட்டு விளிம்புள்ள தரையைக் கொத்தும் கருவி குறடு அல்லது கொட்டு எனப்படுகிறது.\n\nSection::::வரலாறு.\nSection::::ஆப்பிரிக்கா.\nஎகிப்தில் மூன்றாம் பேரரசு காலம் முதல் வாசி பயன்பாட்டில் இருந்துள்ளது. தொடக்கத்தில் வாசிகள் பளிங்குக் கற்களால் செய்யப்பட்டன. ஆனால் முந்துபேரரசுக் கால எகிப்திலேயே கற்களுக்கு மாற்றாக செம்பு வாசிகள் வழக்கில் வந்துள்ளன.கல்வாசிகள் பிடியுடன் கட்டிப் பயன்படுத்தப்பட்டன. ஆனால் செம்பு வாசிகள் பிடித் துளையில் செருகிப் பொருத்தப்பட்டன. எகிப்திய வாசிகளை அருங்காட்சியகத்திலும் பெட்ரி அருங்காட்சியக வலைத்தளத்திலும் காணலாம்.\n\n\n"}
{"id": "258217", "url": "https://ta.wikipedia.org/wiki?curid=258217", "title": "நசையர் எரிட்ரியா", "text": "நசையர் எரிட்ரியா\n\nநசையர் எரிட்ரியா அல்லது எரிட்ரியன் ஏர்லைன்ஸ் (சுருக்கமாக எரிட்ரியன் என்று அழைக்கப்படுவதுண்டு) என்பது எரிட்ரியா நாட்டின் தேசிய விமானச் சேவையாகும். இது அசுமாரா பன்னாட்டு வானூர்தி நிலையத்தினை அடிப்படையாகக் கொண்டு செயல்படுகிறது. இந்த வானூர்திச் சேவை, முற்றிலும் எரிட்ரியா நாட்டு அரசுக்குச் சொந்தமானது. திட்டமிடப்பட்ட சேவைகள் 2008-ம் ஆண்டு முதல் நிறுத்தி வைக்கப்பட்டுள்ளது. சில ஹஜ் வானூர்திகள் மட்டும் ஒவ்வொரு ஆண்டும் செயல்படுத்தப்படுகிறது. 2011-ம் ஆண்டு புதிய மேலாண்மை இந்த விமானச் சேவையினை மீளக்கொணர்ந்தது. 2011-ம் ஆண்டில் நசையர் எனும் தனியார் நிறுவனம் அரசுடன் இணைந்து செயல்படத் தொடங்கியது. அதுவரை எரிட்ரியன் என்றிருந்த விமானச் சேவையின் பெயர், அதன் பின்பு நசையர் எரிட்ரியா என்று மாற்றம் பெற்றது.\n\nஐரோப்பிய யூனியன் பகுதிகளில் எரிட்ரியன் ஏர்லைன்ஸ் பறப்பதற்கு ஐரோப்பிய குழு தடை விதித்துள்ளது. இந்த தடை டிசம்பர் 2012 முதல் அமலில் இருந்து வருகிறது.\n\nSection::::வரலாறு.\nஎரிட்ரியன் வானூர்திச் சேவை பெயரளவில் மட்டும் மே 1991-ல் உருவாக்கப்பட்டது. ஆரம்பத்தில் அசுமாரா பன்னாட்டு வானூர்தி நிலையத்தில் தரையில் கையாளும் பணிகளுக்கான உதவிகளில் ஈடுபட்டது. இது அசாப் மற்றும் மாசாவா பகுதிகளிலும் தொடர்ந்தது. அதே நேரத்தில், எரிட்ரியாவிற்கு வரும் பிற முக்கிய வானூர்திச் சேவைகளுக்கு விற்பனை முகவராகவும் பணியாற்றியது. மே 2002-ல், இது வானூர்திச் சேவையினை செயல்படுத்தப்போவதாக முடிவு செய்தது. ஏப்ரல் 2003-ல், முந்தைய எகிப்து ஏர் நிறுவனத்திலிருந்து 14 ஆண்டுகள் வயதான போயிங்க் 767–300ஈஆர் குத்தகைக்கு எடுக்கப்பட்டு எரிட்ரியன் வானூர்திச் சேவையின் தொடக்க செயல்பாட்டுக்குப் பயன்படுத்தப்பட்டது. இதன் மூலம் தனது முதல் வானூர்திச் சேவையினை அஸ்மாரா முதல் ஆம்ஸ்டெர்டேம் வரை செயல்படுத்தியது. இதன் இரண்டாம் வானூர்தியாக போயிங்க் நிறுவனத்தின் 767 – 200 ஈஆர் ரக வானூர்தி 2004 ஆம் ஆண்டின் மத்தியில் வாங்கப்பட்டது. இதன் மதிப்பு 5.8 மில்லியன் அமெரிக்க டாலர்கள்.\n\nமுதன் முதலில் குத்தகைக்கு வாங்கிய போயிங்க் நிறுவனத்தின் வானூர்தி ஏர்பஸ் 320 ரக வானூர்தியினால் 2006 ஆம் ஆண்டில் மாற்றப்பட்டது. அதன் பின்னர் மறுபடியும் 2007 ஆம் ஆண்டில் இது போயிங்க் 757 ரக வானூர்தியினால் மாற்றப்பட்டது. மறுபடியும் இது டிசி – 9 ரக வானூர்தியினால் 2007 ஆம் ஆண்டில் மாற்றப்பட்டு பின்னர் எம்டி – 83 ரக வானூர்தியினால் மாற்றப்பட்டது.\n\nஏப்ரல் 2003 இல் எரிட்ரியன் வானூர்திச் சேவை, அஸ்மாரா – ஃப்ராங்க்ஃபுர்ட் மற்றும் மிலன் – நைரோபி - ரோம் ஆகிய பகுதிகளுக்கு இடைப்பட்ட வானூர்திச் சேவையில் தடம்பதித்தது. 2004 ஆம் ஆண்டில், ஆம்ஸ்டெர்டேம் பகுதியினை தனது மற்றொரு இலக்காக ஏற்றது. பின்னர் 2005 ஆம் ஆண்டில், ட்ஜிபௌடி மற்றும் துபாய் ஆகிய பகுதிகளுக்கு வானூர்திச் சேவையினை நீட்டித்து, அதேநேரத்தில் நைரோபி பகுதிக்கான பாதையினை நீக்கியது.\n\nSection::::இலக்குகள்.\nபிப்ரவரி 2015 இன் படி, எரிட்ரியன் ஏர்லைன்ஸ் பின்வரும் இலக்குகளைக் கொண்டுள்ளது.\n\nSection::::விமானக் குழு.\nஜூன் 2015 இன் படி, எரிட்ரியன் ஏர்லைன்ஸ் பின்வரும் விமானங்களை தனது விமானக் குழுவில் கொண்டுள்ளது.\n\n\nஇவை தவிர எரிட்ரியன் ஏர்லைன்ஸ் ஆறு டோர்னியர் விமானங்களையும் கொண்டுள்ளது.\n\nSection::::வரலாற்று விமானக் குழு.\nஎரிட்ரியன் விமானக் குழு பின்வரும் விமான ரகங்களை வரலாற்று விமானக் குழுவாகக் கொண்டுள்ளது.\n\n\nSection::::உயர்தர வழித்தடங்கள்.\nஎரிட்ரியன் ஏர்லைன்ஸ் அஸ்மாரா – துபாய், அஸ்மாரா – ஜெட்டாஹ், துபாய் – அஸ்மாரா மற்றும் அஸ்மாரா – கார்டௌம் ஆகிய வழித்தடங்களை உயர்தர வழித்தடங்களாகக் கொண்டுள்ளது. இந்த வழித்தடங்களுக்கு வாரத்திற்கு முறையே 3, 3, 3 மற்றும் 1 விமானங்களை செயல்படுத்துகிறது. இவை தவிர குறிப்பிட்ட காரணங்களுக்காக இயக்கப்படும் விமானச் சேவைகளில் அஸ்மாரா – கார்டௌம், துபாய் – அஸ்மாரா மற்றும் துபாய் – அஸ்மாரா வழித்தடங்களைக் கொண்டுள்ளது.\n"}
{"id": "258219", "url": "https://ta.wikipedia.org/wiki?curid=258219", "title": "ஏர் அஸ்டானா", "text": "ஏர் அஸ்டானா\n\nஏர் அஸ்டானா என்பது கஸக்கஸ்தான் குடியரசின் முதன்மை தேசிய விமானச் சேவையாகும். இது கஸக்கஸ்தானில் உள்ள அல்மாட்டியினை அடிப்படையாகக் கொண்டு செயல்படுகிறது. இது தனது முதன்மை தலைமையகமாக அல்மாட்டி சர்வதேச விமான நிலையத்தினையும், இரண்டாவது தலைமையகமாக அஸ்டானா சர்வதேச விமான நிலையம் மற்றும் அடிரௌ விமான நிலையம் ஆகியவற்றினைக் கொண்டுள்ளது.\n\nஇந்த தலைமையகங்களில் இருந்து, உள்நாட்டு மற்றும் சர்வதேச விமானச் சேவைகளை 65 வழித்தடங்களில் புரிகிறது. 2001 ஆம் ஆண்டில் இது ஒரு அங்கீகரிக்கப்பட்ட நிறுவனமாக உருவானது. அதன் பின்னர் மே 15, 2002 ஆம் ஆண்டில், இது தனது விமானச் சேவைகளைத் தொடங்கியது.\n\nSection::::இலக்குகள்.\nமத்திய ஆசியா மற்றும் ரஷ்யாவின் நகரங்கள், கஸக்கஸ்தானின் முக்கிய நகரங்கள் என 65 இலக்குகளைக் கொண்டு செயல்படும் விமானச் சேவை நிறுவனம் ஏர் அஸ்டானா ஆகும். 2009 ஆம் ஆண்டு முதல் பாகு, டாஸ்கென்ட், உரும்கி, ட்பிலிசி, டுஷன்பே, பிஷ்கேக், நோவோஸ்பிர்ஸ்க், சமரா, யெகடெரிபர்க், செயின்ட் பீட்டர்ஸ்பர்க் ஆகிய இடங்களுக்கான விமானச் சேவையினைத் தொடங்கியது. அத்துடன் 2012 ஆம் ஆண்டின் மத்திய கால இடைவெளியில் இருந்து கஸன் மற்றும் ஓம்ஸ்க் ஆகிய பகுதிகள் இதன் விமானச் சேவையில் இணைக்கப்பட்டன. அல்மாட்டி – கீயெவ் மற்றும் அஸ்டானா – கீயெவ் ஆகிய வழித்தடங்களுக்கான சேவைகள் 2013 ஆம் ஆண்டின் வசந்த காலத்தில் தொடங்கப்பட்டது.\n\nஏர் அஸ்டானா தினசரி விமானச் சேவைகளை அஸ்டானாவில் இருந்து ஃப்ராங்க்ப்ரூட்டிற்கும், வாரத்திற்கு மூன்று முறை செயல்படுத்தும் விமானச் சேவைகளை அஸ்டானாவில் இருந்து ஹீத்ரூவிற்கும் செயல்படுத்துகிறது. ஐரோப்பாவின் விமானச் சேவைகள் ஏர் அஸ்டானாவுடன் இணைந்து அதிகப்படியான உள்நாட்டு சேவைகளையும், தெற்கு ரஷியா, மத்திய ஆசியா மற்றும் சீனாவின் உள்ளூர் பகுதிகளில் நீட்டிக்கப்பட்ட விமானச் சேவைகளையும் புரிகிறது.\n\nSection::::கோட்ஷேர் ஒப்பந்தங்கள்.\nஏர் அஸ்டானா தனது கோட்ஷேர் ஒப்பந்தங்களைப் பின்வரும் நிறுவனங்களுடன் பகிர்ந்துள்ளது.\n\n\nSection::::தற்போதைய விமானக் குழு.\nஏப்ரல் 2014 இன் படி, ஏர் அஸ்டானா விமானச் சேவை நிறுவனம் பின்வரும் விமானங்களைத் தனது விமானக் குழுவில் கொண்டுள்ளது.\n\nSection::::உயர்தர வழித்தடங்கள்.\nஏர் அஸ்டானா ட்செலினோக்ராட் – அல்மாட்டி, அல்மாட்டி – ட்செலினோக்ராட், இஸ்தான்புல் – அல்மாட்டி மற்றும் மாஸ்கோ – அல்மாட்டி ஆகிய விமானச் சேவை வழித்தடங்களை உயர்தர வழித்தடங்களாகக் கொண்டுள்ளது. இந்த வழித்தடங்களுக்கு வாரத்திற்கு முறையே 35, 35, 16 மற்றும் 14 விமானங்களைச் செயல்படுத்துகிறது. இவை தவிர சில குறிப்பிட்ட காரணங்களுக்காக செயல்படுத்தப்படும் வழித்தடங்களில் ட்செலினோக்ராட் – ஸ்ஹெக்கஸ்கான் மற்றும் அல்மாட்டி – கீயெவ் ஆகிய வழித்தடங்கள் முக்கியமானவை.\n\nSection::::விமானக் குழு வரலாறு.\nஏர் அஸ்டானா விமானக் குழுவின் வரலாறு பின்வருமாறு:\n\nSection::::செயல்பாட்டு அடையாளங்கள்.\nபயணிகள் பயணித்ததன் எண்ணிக்கை \n"}
{"id": "258220", "url": "https://ta.wikipedia.org/wiki?curid=258220", "title": "பெண் வானியலாளர்கள் பட்டியல்", "text": "பெண் வானியலாளர்கள் பட்டியல்\n\nஇது குறிப்பிடத்தக்க பெண் வானியலாளர்களின் பட்டியலாகும்.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n"}
{"id": "258222", "url": "https://ta.wikipedia.org/wiki?curid=258222", "title": "லோக்மான்யா திலக் டெர்மினஸ் முஸஃபர்புர் பவான் எக்ஸ்பிரஸ்", "text": "லோக்மான்யா திலக் டெர்மினஸ் முஸஃபர்புர் பவான் எக்ஸ்பிரஸ்\n\nலோக்மான்யா திலக் டெர்மினஸ் - முஸஃபர்புர் பவான் எக்ஸ்பிரஸ், இந்திய ரயில்வேயின், மத்திய பகுதி ரயில்வேயின்கீழ் இயங்கும் அதிவிரைவு ரயில்சேவை ஆகும். இந்த ரயில்சேவை இந்தியாவின், லோக்மான்யா திலக் டெர்மினஸ், முஸஃபர்புர் சந்திப்பு ஆகிய இடங்களுக்கு இடையே இயக்கப்படுகிறது.\n11061 என்ற வண்டி எண்ணுடன் லோக்மான்யா திலக் டெர்மினஸ் பகுதியில் இருந்து முஸஃபர்புர் சந்திப்பிற்கும், 11062 என்ற வண்டி எண்ணுடன் முஸஃபர்புர் சந்திப்பில் இருந்து லோக்மான்யா திலக் டெர்மினஸ் பகுதிக்கும் இயங்குகிறது. இது மகாராஷ்டிரா, மத்தியப் பிரதேசம், உத்தரப் பிரதேசம், பீகார் ஆகிய இந்திய மாநிலங்களின் ஊடாக பயணிக்கிறது. இது தனது தண்டவாளத்தினை 11065 மற்றும் 11066 என்ற வண்டி எண் கொண்ட லோக்மான்யா திலக் டெர்மினஸ் - தர்பங்கா பவன் எக்ஸ்பிரஸ் எனும் ரயில் சேவையுடன் பகிர்ந்துள்ளது.\n\nSection::::வழிப்பாதையும் நிறுத்தங்களுக்கான நேரமும்.\nஇந்த வண்டிக்கான வழித்தடமும் நேரமும் கீழே தரப்பட்டுள்ளது.\n\nSection::::வண்டி எண் 11061.\nஇது லோக்மான்யா திலக் டெர்மினஸ் பகுதியிலிருந்து, முஸஃபர்புர் சந்திப்பு வரை செயல்படுகிறது. மணிக்கு சராசரியாக 52 கிலோ மீட்டர் வேகத்தில் சுமார் 1785 கிலோ மீட்டர் தொலைவினை 34 மணி நேரம் மற்றும் 15 நிமிடங்களில் கடக்கிறது. இவ்விரு இலக்குகளுக்கு இடைப்பட்ட 255 ரயில் நிறுத்தங்களில் 35 நிறுத்தங்களை மட்டுமே கொண்டிருக்கிறது. புறப்படும் நேரத்தில் கிட்டத்தட்ட 13 நிமிடங்கள் தாமதத்தினையும், சென்றடையும் நேரத்தில் 2 மணி நேரம் 28 நிமிடங்கள் தாமதத்தினையும் கொண்டுள்ளது.\n\nSection::::வண்டி எண் 11062.\nஇது முஸஃபர்புர் சந்திப்பில் இருந்து, லோக்மான்யா திலக் டெர்மினஸ் பகுதி வரை செயல்படுகிறது. மணிக்கு சராசரியாக 49 கிலோ மீட்டர் வேகத்தில் சுமார் 1785 கிலோ மீட்டர் தொலைவினை 35 மணி நேரம் மற்றும் 50 நிமிடங்களில் கடக்கிறது. இவ்விரு இலக்குகளுக்கு இடைப்பட்ட 255 ரயில் நிறுத்தங்களில் 33 நிறுத்தங்களை மட்டுமே கொண்டிருக்கிறது. புறப்படும் நேரத்தில் கிட்டத்தட்ட 22 நிமிடங்கள் தாமதத்தினையும், சென்றடையும் நேரத்தில் 21 நிமிடங்கள் தாமதத்தினையும் கொண்டுள்ளது.\n"}
{"id": "258242", "url": "https://ta.wikipedia.org/wiki?curid=258242", "title": "அபய்பூர் தொடருந்து நிலையம்", "text": "அபய்பூர் தொடருந்து நிலையம்\n\nஅபய்பூர் தொடருந்து நிலையம், இந்திய மாநிலமான பீகாரின் லக்கிசராய் மாவட்டத்தில் உள்ள அபய்பூரில் உள்ளது.\n\nSection::::நின்று செல்லும் வண்டிகள்.\nஇங்கு நின்று செல்லும் வண்டிகளின் பட்டியல்:\n"}
{"id": "258254", "url": "https://ta.wikipedia.org/wiki?curid=258254", "title": "ருபீடியம் வெள்ளி அயோடைடு", "text": "ருபீடியம் வெள்ளி அயோடைடு\n\nருபீடியம் வெள்ளி அயோடைடு (Rubidium silver iodide) என்பது RbAgI என்ற மூலக்கூற்று வாய்ப்பாடு கொண்ட முத்தனிமச் சேர்ம வகையாகும். வழக்கத்திற்கு மாறான திடப்பொருளாக விளங்கும் இம்முத்தனிமச் சேர்மத்தின் கடத்துத் திறன், வெள்ளி அயனிகள் படிக அணிக்கோவைக்கு உட்புறத்திலேயே நகர்வதை அடிப்படையாகக் கொண்டிருக்கிறது. 146 வெப்பநிலையில் ஆல்ஃபா நிலை வெள்ளி அயோடைடு பெற்றுள்ள அயனிக்கடத்தல் திறன் பண்புகளை ஆய்வு செய்து கொண்டிருந்தபோது இப்பண்பு கண்டறியப்பட்டது. \n\nவிகிதவியல் அளவுகளில் ருபீடியம் அயோடைடு மற்றும் வெள்ளி(I) அயோடைடு சேர்மங்கள் ஒன்றாகச் சேர்க்கப்பட்டு அவற்றை உருக்கியோ அல்லது துகளாக அரைத்தோ ருபீடியம் வெள்ளி அயோடைடைத் தயாரிக்கமுடியும். இதனுடைய மின்கடத்துகையின் அளவு ஒரு மீட்டருக்கு 25 சீமென் என்று அறியப்படுகிறது. அதாவது, 1×1×10 மி.மீ பார் (அளவை|பார்) அழுத்தத்தில் நீள் அச்சில் 400 ஓம்கள் மின்தடையைப் பெற்றிருக்கிறது.\n\nநான்முக அயோடின்களின் தொகுப்பால் இதன் படிக அமைப்பு ஆக்கப்பட்டுள்ளது. வெள்ளி அயனிகள் உட்பரவுதலுக்கு ஏதுவாக இவற்றின் முகப்புகள் பகிர்ந்து கொள்ளப்படுகின்றன.\n\nருபீடியம் வெள்ளி அயோடைடு 1970 ஆம் ஆண்டில் மின்கலன்களுக்கான திண்ம மின்பகுளியாக பரிந்துரைக்கப்பட்டது. வெள்ளி மற்றும் ருபீடியம் அயோடைடு மின்முனைகள் இரண்டையும் இணைக்கும் இணையலாக இது பயன்படுத்தப்பட்டது. \n\nருபீடியம் வெள்ளி அயோடைடு குடும்பமானது பல சேர்மங்களால் ஆன குழு மற்றும் திண்மங்களின் கரைசல்களைக் கொண்டுள்ளது. இவை RbAg4I5 சேர்மத்துடன் ஆல்ஃபா நிலை மாறுபாடுகளுடன் சமபகுதிய அமைப்பைக் கொண்டுள்ளன. Ag+ மற்றும் Cu+ நேர்மின் அயனிகளுடன் கூடிய மேம்படுத்தப்பட்ட மீஉயர் அயனிக்கடத்திகளுக்கு உதாரணமாக பின்வருவனவற்றைக் கூறலாம் KAgI, NHAgI, KCsAgI, RbCsAgI, CsAgBrI, CsAgClBrI, CsAgClI, RbCuClI, KCuI மற்றும் பல.\n"}
{"id": "258256", "url": "https://ta.wikipedia.org/wiki?curid=258256", "title": "சிரோஹி மாவட்டம்", "text": "சிரோஹி மாவட்டம்\n\nசிரோஹி மாவட்டம், இந்திய மாநிலமான இராஜஸ்தானில் உள்ளது. இதன் தலைமையகம் சிரோஹியில் அமைந்துள்ளது. ஆபு சாலை என்ற ஊர், இந்த மாவட்டத்தின் பெரிய நகரம் ஆகும்.\n\nSection::::அரசியல்.\nஇந்த மாவட்டம் ஐந்து வட்டங்களாகப் பிரிக்கப்பட்டுள்ளது.\n\nSection::::பொருளாதாரம்.\nஇந்திய அரசின் ஊராட்சித் துறை அமைச்சகம் எடுத்த கணக்கெடுப்பில், பின்தங்கிய 250 மாவட்டங்களில் இதுவும் ஒன்று எனத் தெரியவந்தது. இந்த மாவட்டம், பின்தங்கிய பகுதிக்கு வழங்கப்படும் நிதியை பெறுகிறது.\n"}
{"id": "258258", "url": "https://ta.wikipedia.org/wiki?curid=258258", "title": "ஆபு ரோடு தொடருந்து நிலையம்", "text": "ஆபு ரோடு தொடருந்து நிலையம்\n\nஆபு ரோடு தொடருந்து நிலையம், இந்திய மாநிலமான ராஜஸ்தானிலுள்ள சிரோஹி மாவட்டத்துக்கு உட்பட்ட ஆபு ரோடு என்ற நகரத்தில் உள்ளது.\n\n\n\n"}
{"id": "258260", "url": "https://ta.wikipedia.org/wiki?curid=258260", "title": "உகரச்சுட்டு", "text": "உகரச்சுட்டு\n\nஉகரச்சுட்டு என்பது அ, இ, உ எனப் பழந்தமிழ் இலக்கணமான தொல்காப்பியம் கூறும் மூவகைச் சுட்டுக்களில் ஒன்று. அகரச்சுட்டு பேசுபவருக்குத் தொலைவிலும், இகரச்சுட்டு பேசுபவருக்கு மிக அண்மையிலும் இருப்பதைச் சுட்டுவதற்குப் பயன்படுகின்றன. உகரச்சுட்டு முன்னிலையில் இருப்பவருடன் பேசும்போது பயன்படுகிறது. தற்காலத்தில் தமிழ்நாட்டில் அகர, இகரச் சுட்டுகள் பயன்பாட்டில் இருந்தாலும் உகரச்சுட்டு வழக்கிழந்துவிட்டது. பிற்காலத்து நன்னூலிலும் உகரச்சுட்டுக் குறிக்கப்பட்டிருப்பதால் அக்காலம் வரையிலாவது தமிழ் நாட்டில் உகரச்சுட்டுப் பயன்பாட்டில் இருந்திருக்கவேண்டும். எனினும், தமிழ் வட்டார வழக்குகள் சிலவற்றில் இன்றும் உகரச்சுட்டு பயன்படுகிறது. குறிப்பாக இலங்கையில் உள்ள யாழ்ப்பாணத்துப் பேச்சு வழக்கில் உகரச்சுட்டுப் பல வடிவங்களில் பயன்பட்டுவருவதைக் காணலாம்.\n"}
{"id": "258262", "url": "https://ta.wikipedia.org/wiki?curid=258262", "title": "இணையப் புகழ்மண்டபம்", "text": "இணையப் புகழ்மண்டபம்\n\nஇணையப் புகழ்மண்படம் (Internet Hall of Fame) என்பது 2012 ஆம் ஆண்டு இணையக் கழகம் நிறுவிய ஒரு வாழ்நாள் சாதனை விருது ஆகும். இவ்விருது இணையத்தின் வளர்ச்சி, முன்னேற்றத்துக்குப் பெரும் பங்காற்றியோரைச் சிறப்பிக்கும் நோக்கில் வழங்கப்படுகிறது. வின்டு செர்ப்பு, திம் பேர்னேர்சு-லீ, இரிச்சர்டு சிட்டால்மேன், இலினசு தோர்வால்டுசு முதலியோர் இதன் தொடக்க உறுப்பினர்களுள் சிலர்.\n\nSection::::நோக்கம்.\n2012ஆம் ஆண்டு, இணையக் கழகத்தின் இருபதாம் ஆண்டு நிறைவை ஒட்டி, \"உலகளாவிய இணையத்தின் வளர்ச்சி, முன்னேற்றத்துக்காகப் பங்களித்த தொலைநோக்காளர்கள், தலைவர்கள், புகழ்பெற்றவர்களைப் பொதுவில் சிறப்பிக்கும் பொருட்டு\" இணையப் புகழ்மண்டபத்தை உருவாக்கினார்கள்.\n\nஇவ்விருதை இன்னாருக்கு அளிக்கலாம் என்ற முன்மொழிவுகளை முறையான விண்ணப்பங்கள் மூலம் எவரும் தரலாம். இவர்களில் யார் தெரிவு பெறுவார்கள் என்ற இறுதி முடிவுக்கு இணையப் புகழ்மண்டபத்தின் ஆலோசனைக் குழு பொறுப்பெடுக்கும். இந்த ஆலோசனைக் குழுவில் இணையத் தொழில் துறையில் நன்கு அறியப்பெற்ற தொழில்வல்லுநர்கள் இடம்பெறுகிறார்கள்.\n\nSection::::வரலாறு.\nஏப்பிரல் 23, 2012 அன்று சுவிட்சர்லாந்தின் செனீவாவில் இணையக் கழகம் நடத்திய மாநாட்டில் 33 தொடக்க உறுப்பினர்கள் புகழ்மண்டபத்தில் இடம்பெற்றனர்.\n\n2014 இல் 24 பேர் இப்புகழ்மண்படத்தில் இடம்பெற்றனர். இவர்களின் பெயர்கள் ஆங்காங்கில் நடைபெற்ற நிகழ்வில் அறிவிக்கப்பட்டன.\n"}
{"id": "258272", "url": "https://ta.wikipedia.org/wiki?curid=258272", "title": "ராஷ்டிரிய சீக்கியர் இயக்கம்", "text": "ராஷ்டிரிய சீக்கியர் இயக்கம்\n\nராஷ்டிரிய சீக்கியர் இயக்கம் (Rashtriya Sikh Sangat), என்பது சீக்கியர்களின் சமூக கலாச்சார அமைப்பாகும். இவ்வமைப்பு ராஷ்டிரிய சுயம்சேவாக் சங்கத்துடன் இணைந்து செயல்படுகிறது. 24 நவம்பர் 1986ஆம் ஆண்டில் குருநானக் பிறந்த நாளான்று துவக்கப்பட்டது. இவ்வமைப்பு இந்து – சீக்கியர்களுக்கிடையே நட்புப் பாலமாக செயல்படுகிறது. \n23 சூலை 2004 அன்று ராஷ்டிரிய சீக்கியர் இயக்கத்தை, சீக்கிய சமயத்திற்கு எதிரான அமைப்பு என சீக்கிய மத பீடம் அறிவித்தது.\n\n"}
{"id": "258276", "url": "https://ta.wikipedia.org/wiki?curid=258276", "title": "ஜி. எஸ். சரத்சந்திரா", "text": "ஜி. எஸ். சரத்சந்திரா\n\nஜி. எஸ். சரத்சந்திரா (G.S. Sharat Chandra, 1935-2000) என்பவர் இந்தியாவில் பிறந்த ஆங்கிலக் கவிஞர், புதின ஆசிரியர் மற்றும் எழுத்தாளர் ஆவார். அவருடைய எழுத்தாக்கங்கள் இந்தியாவிலிருந்து அமெரிக்காவுக்குக் குடியேறியவர்களின் எண்ணங்களையும் உணர்வுகளையும் விவரிப்பனவாக அமைந்துள்ளன.\n\nதொடக்கத்தில் இந்தியாவில் சட்டப் படிப்பு படித்துப் பின்னர் 1960 இல் அமெரிக்காவுக்குச் சென்றார். அங்கு அயோவா எழுத்தாளர்கள் பணிமனையில் கவின் கலை முதுவர் என்னும் படிப்பை முடித்தார். பின்னர் மிசவுரி கான்சாஸ் சிட்டி பல்கலைக் கழகத்தில் ஆங்கிலப் பேராசிரியராகப் பணி (1983-2000) ஆற்றினார். அவர் எழுதிய கவிதைத் தொகுதி பேமிலி ஆப் மிர்ரர்ஸ் புலிட்சர் பரிசுக்குப் பரிந்துரைக்கப்பட்டது.\n\nசரத் சந்திரா 10 நூல்கள் எழுதியுள்ளார். சமற்கிருதம் மற்றும் ஆங்கில நூல்களை கன்னடத்தில் மொழி பெயர்த்துள்ளார். புத்தாக்க எழுத்துப் படைப்புகளுக்காகப் பெல்லோசிப் பெற்றார். லைப்ரரி ஆப் காங்கிரஸ், ஆக்சுபோர்டு மற்றும் டப்ளின் ஆகிய இடங்களில் கவிதைகள் வாசித்தார். இவருடைய படைப்புகள் அமெரிக்கன் பொயட்ரி ரிவ்யூ, லண்டன் மேகசீன், தி நேசன் பார்டிசன் ரிவ்யூ போன்ற இதழ்களில் வெளியாகியுள்ளன. உலகத்தில் பல நாடுகளுக்குச் சென்ற அனுபவம் இவருக்கு உண்டு.\n\n\n"}
{"id": "258279", "url": "https://ta.wikipedia.org/wiki?curid=258279", "title": "ருபீடியம் பெர்குளோரேட்டு", "text": "ருபீடியம் பெர்குளோரேட்டு\n\nருபீடியம் பெர்குளோரேட்டு \"(Rubidium perchlorate)\" என்பது RbClO4, என்ற மூலக்கூற்று வாய்ப்பாடு கொண்டிருக்கும் ருபீடியத்தின் பெர்குளோரேட்டு உப்பாகும். மற்ற பெர்குளோரேட்டுகள் போல இதுவும் ஓர் ஆக்சிசனேற்றியாகும். ருபீடியம் பெர்குளோரேட்டு இரண்டு பல்லுருத் தோற்றங்களில் காணப்படுகிறது. 279 செ வெப்பநிலைக்கு குறைவான வெப்பநிலையில், அணிக்கோவை மாறிலிகள் a = 0.927 நி.மீ, b = 0.581 நி.மீ, c = 0.753 நி.மீ என்ற அளவீடுகள் கொண்ட நேர்சாய்சதுரப் படிகவமைப்பிலும், 279 செ வெப்பநிலைக்கு அதிகமான வெப்பநிலையில் அணிக்கோவை மாறிலி a = 0.770 நி.மீ கொண்ட கனசதுரப் படிகவமைப்பிலும் காணப்படுகிறது.\n\nதண்ணீரில் ருபீடியம் பெர்குளோரேட்டின் கரைதிறன் அட்டவணை;\n\n"}
{"id": "258281", "url": "https://ta.wikipedia.org/wiki?curid=258281", "title": "சி. சிவமோகன்", "text": "சி. சிவமோகன்\n\nசிவப்பிரகாசம் சிவமோகன் (\"Sivapragasam Sivamohan\") இலங்கைத் தமிழ் மருத்துவரும், அரசியல்வாதியும், நடாளுமன்ற உறுப்பினரும் ஆவார்.\n\nSection::::அரசியலில்.\nசிவமோகன் 2013 மாகாண சபைத் தேர்தலில் ஈழமக்கள் புரட்சிகர விடுதலை முன்னணியின் சார்பாக தமிழ்த் தேசியக் கூட்டமைப்பு வேட்பாளராக முல்லைத்தீவு மாவட்டத்தில் போட்டியிட்டு 1வது வட மாகாண சபைக்கு தெரிவானார். இவர் தனது பதவிப் பிரமாணத்தை வவுனியாவில் சட்டத்தரணி கே. தயாபரன் முன்னிலையில் 2013 அக்டோபர் 16 இல் எடுத்துக் கொண்டார். இவர் வட மாகாண அரசில் சுகாதார மற்றும் நாட்டு மருத்துகள் அமைச்சின் ஆலோசகராக நியமிக்கப்பட்டார்.\n\nசிவமோகன் வன்னி மாவட்டத்தில் 2015 நாடாளுமன்றத் தேர்தலில் தமிழ்த் தேசியக் கூட்டமைப்பின் வேட்பாளராகப் போட்டியிட்டு 18,412 விருப்பு வாக்குகள் பெற்று நாடாளுமன்றத்துக்கு முதன் முறையாகத் தெரிவானார்.\n"}
{"id": "258289", "url": "https://ta.wikipedia.org/wiki?curid=258289", "title": "சுவ்ரா முகர்ஜி", "text": "சுவ்ரா முகர்ஜி\n\nசுவ்ரா முகர்ஜி (\"Suvra Mukherjee\", 17 அக்டோபர் 1940 - 18 ஆகத்து 2015) இந்திய எழுத்தாளரும், ஓவியரும், இந்தியக் குடியரசுத் தலைவர் பிரணாப் முகர்ஜியின் துணைவியும் ஆவார். இதனால் இவர் இந்தியாவின் முதல் சீமாட்டி ஆவார்.\n\nSection::::பிறப்பும், வாழ்க்கையும்.\nசுவரா முகர்ஜி தற்போதய வங்கதேசத்தின், ஜெஸ்சார் என்ற பகுதியில் 1940 இல் பிறந்தார். அவருக்கு பத்து வயதாக இருந்தபோது அவரது குடும்பம் கொல்கத்தாவுக்கு குடிபெயர்ந்தது. 1957 சூலை, 13இல் பிரணப் முகர்ஜிக்கும் இவருக்கும் திருமணம் நடைபெற்றது. இவர்களுக்கு அபிஜித், இந்திரஜித், இரு மகன்களும், சர்மிஷ்டா என்ற மகளும் உள்ளனர். அபிஜித் மேற்கு வங்காளம், ஜங்கிப்பூர் மக்களவைத் தொகுதியின் இந்திய தேசிய காங்கிரசு கட்சி நாடாளுமன்ற உறுப்பினராக உள்ளார்.\n\nSection::::பணிகள்.\nஇரவீந்திரநாத் தாகூரின் இரசிகையான சுவ்ரா ஒரு பாடகியாக செயற்பட்டார். \"கீதாஞ்சலி ட்ரூப்\" என்ற பெயரில் தாகூரின் பாடல்களையும், கவிதைகளையும் பல்வேறு நிகழ்ச்சிகளாக இந்தியாவிலும், வெளிநாடுகளிலும் அரங்கேற்றினார். ஒரு ஓவியராக சிலருடன் சேர்ந்தும், தனியாகவும் ஒவியக் கண்காட்சிகளும் நடத்தினார்.\n\n\nSection::::இறப்பு.\nசுவாசக் கோளாறு காரணமாக அகத்து 18, 2015 ஆம் ஆண்டு காலை 10.51 மணிக்கு டெல்லியில் மரணமடைந்தார்.\n"}
{"id": "258290", "url": "https://ta.wikipedia.org/wiki?curid=258290", "title": "ஞானமுத்து சிறிநேசன்", "text": "ஞானமுத்து சிறிநேசன்\n\nஞானமுத்து சிறிநேசன் (\"Gnanamuttu Sirinesan\", பிறப்பு: 01 சூலை 1960) இலங்கைத் தமிழ் அரசியல்வாதியும், நாடாளுமன்ற உறுப்பினரும் ஆவார்.\n\nSection::::வாழ்க்கைச் சுருக்கம்.\nஞானமுத்து சிறிநேசன் மட்டக்களப்பு, படுவான்கரை, மகிழவெட்டுவான் என்ற ஊரில் ஞானமுத்து, பூரணம்மா ஆகியோருக்குப் பிறந்தவர். தந்தையார் ஒரு கிராம சேவை அலுவலர். ஆரம்பக் கல்வியை மகிழவெட்டுவான் தமிழ்க் கலவன் பாடசாலையிலும், உயர்கல்வியை வந்தாறுமூலை மத்திய மகா வித்தியாலயத்திலும் கற்றார். 18 ஆண்டுகள் ஆசிரியராகப் பணியாற்றிய பின்னர் மட்டக்களப்பு தாழங்குடா தேசிய கல்வியியற் கல்லூரியில் விரிவுரையாளராக நான்கு ஆண்டுகள் பணியாற்றினார். அதே வேளையில் இவர் இளங்கலை, முதுகலை (அரசறிவியல்), பட்டப்பின் (கல்வி வித்தாண்மை) பட்டங்களையும் பெற்றுள்ளார். இலங்கை கல்வி நிருவாக சேவைத் தேர்வில் சித்தியடைந்து மட்டக்களப்பு மேற்கு உதவிக் கல்விப் பணிப்பாளராக நான்கு ஆண்டுகளும், பின்னர் பிரதிக் கல்விப் பணிப்பாளராகவும் பணியாற்றியுள்ளார்.\n\nSection::::அரசியலில்.\nசிறிநேசன் இலங்கைத் தமிழரசுக் கட்சியின் சார்பில் தமிழ்த் தேசியக் கூட்டமைப்பின் வேட்பாளராக மட்டக்களப்பு மாவட்டத்தில் 2015 நாடாளுமன்றத் தேர்தலில் போட்டியிட்டு, மட்டக்களப்பு மாவட்டத்தில் அதிகூடிய விருப்பு வாக்குகள் (48,821) பெற்று நாடாளுமன்றத்திற்குத் தெரிவானார்.\n"}
{"id": "258300", "url": "https://ta.wikipedia.org/wiki?curid=258300", "title": "புள்ளி எதிரொளிப்பு", "text": "புள்ளி எதிரொளிப்பு\n\nவடிவவியலில் புள்ளி எதிரொளிப்பு (\"point reflection\") என்பது யூக்ளிடிய வெளியின் சமவளவை உருமாற்றமாகும். இது ஒரு புள்ளியில் நேர்மாற்றம் அல்லது புள்ளி நேர்மாற்றம் (\"inversion in a point\", inversion through a point, central inversion) எனவும் அழைக்கப்படும். புள்ளி எதிரொளிப்பால் மாறமலிருக்கும் ஒரு பொருளானது \"புள்ளி சமச்சீர்\" கொண்டது எனப்படும் மேலும் ஒரு பொருள் அதன் மையத்தைப் பொறுத்த எதிரொளிப்பால் மாறாமல் இருக்குமானால் \"மையச் சமச்சீர்\" கொண்டது எனவும் கொள்ளப்படும்.\n\nSection::::எடுத்துக்காட்டுகள்.\nஇருபரிமாணத்தில் புள்ளி எதிரொளிப்பானது 180-பாகை சுழற்சிக்குச் சமமானது. முப்பரிமாணத்தில், 180-பாகை சுழற்சியுடன் சுழற்சி அச்சுக்குச் செங்குத்தான தளத்தில் எதிரொளிப்பு இரண்டு இணைந்த உருமாற்றமாகும். \"n\" -பரிமாணத்தில், \"n\" இரட்டை எண்ணாக இருக்கும்போது புள்ளி எதிரொளிப்பு திசைப்போக்கைப் பாதுகாக்கும் உருமாற்றமாகவும், \"n\" ஒற்றையெண்ணாக இருந்தால் திசைப்போக்கை எதிர்மாற்றும் உருமாற்றமாகவும் அமையும்.\n\nSection::::வாய்பாடு.\nயூக்டிய வெளி R இல் p புள்ளியில் திசையன் a இன் நேர்மாற்றம் கீழ்வரும் வாய்ப்பாட்டால் பெறப்படும்:\n\nபுள்ளி p ஆதியாக இருக்கும்பட்சத்தில், a திசையனின் நேர்மாற்றம் அதன் எதிர்திசையன் (-a) ஆகும்.\n\nயூக்ளிடிய வடிவவியலில் \"P\" யைப் பொறுத்து புள்ளி \"X\" இன் நேர்மாற்றம் \"X\"* எனில் \"X\" , \"X\"* ஐ இணைக்கும் கோட்டுத்துண்டின் நடுப்புள்ளியாக \"P\" அமையும். அதாவது, XP , PX* இரண்டும் சம திசையன்கள்.\n\n\"P\" இல் எதிரொளிப்பின் வாய்பாடு:\n\nஇந்த வாய்ப்பாட்டில், a, x and x* ஆகிய மூன்றும் முறையே திசையன்கள் \"P\", \"X\" \"X\"* இன் நிலைத் திசையன்கள்.\n\nஇந்தப் புள்ளி எதிரொளிப்பானது ஒரேயொரு நிலைத்த புள்ளி (\"P\") , மட்டுமேயுடைய, சமவளவு உருமாற்றச் சுருள்வான கேண்முறை உருமாற்றமாக இருக்கும்.\n\nSection::::புள்ளி நேர்மாற்றங்களின் குலம்.\nஇரு புள்ளி எதிரொளிப்புகளின் தொகுப்பு ஒரு பெயர்ச்சியாகும். குறிப்பாக p இல் நடைபெறும் எதிரொளிப்பைத்தைத் தொடர்ந்து q இல் நடைபெறும் எதிரொளிப்பானது, 2(q – p) திசையன் தரும் பெயர்ச்சிக்குச் சமமாக இருக்கும்.\n\n"}
{"id": "258308", "url": "https://ta.wikipedia.org/wiki?curid=258308", "title": "சார்ல்ஸ் நிர்மலநாதன்", "text": "சார்ல்ஸ் நிர்மலநாதன்\n\nஇருதயநாதன் சார்ல்சு நிர்மலநாதன் (\"Iruthayanathan Charles Nirmalanathan\") இலங்கைத் தமிழ் அரசியல்வாதியும், நாடாளுமன்ற உறுப்பினரும் ஆவார்.\n\nநிர்மலநாதன் 2013 மாகாண சபைத் தேர்தலில் இலங்கைத் தமிழரசுக் கட்சியின் சார்பில் தமிழ்த் தேசியக் கூட்டமைப்பு வேட்பாளராக மன்னார் மாவட்டத்தில் போட்டியிட்டார். தேர்தலில் நான்காவதாக வந்ததால் வட மாகாண சபைக்குத் தெரிவாகவில்லை. பின்னர் அவர் 2015 நாடாளுமன்றத் தேர்தலில் தமிழரசுக் கட்சியின் சார்பில் ததேகூ வேட்பாளராக வன்னி மாவட்டத்தில் போட்டியிட்டு வன்னி மாவட்டத்தில் அதிக விருப்பு வாக்குகள் (34,620) பெற்று நாடாளுமன்றத்திற்குத் தெரிவானார்.\n"}
{"id": "258319", "url": "https://ta.wikipedia.org/wiki?curid=258319", "title": "சென்னையில் பறவைகள்", "text": "சென்னையில் பறவைகள்\n\nசென்னையில் 200க்கும் கூடுதலான பறவைகளைக் காணலாம்; இவற்றில் சில சென்னையை வசிப்பிடமாகக் கொண்டவை, சில குளிர்காலத்தில் வடக்கிலிருந்து இடம் பெயர்ந்து வருபவை. பறவையியல் வல்லுநர்களுக்கு பல்லாண்டுகளாகவே மிகுந்த விருப்பமான இடமாக சென்னை விளங்கி வந்துள்ளது. இந்தியாவின் பெருநகரப் பகுதிகளிலேயே இங்கு மட்டும் தான் நகர்ப்புறத்திலேயே பெரும் பூநாரை, கரு வல்லூறு, கடற்பருந்து, யூரோவாசிய கழுகாந்தைகள் மற்றும் கோணமூக்கு உள்ளான் போன்றவற்றைக் காண இயலும். சென்னையிலும் சுற்றுப்புறத்திலும் உள்ள சில பறவை வாழிடங்களைக் கீழே காணலாம். \nSection::::கிண்டி தேசியப் பூங்கா.\nஇந்தியாவின் மிகச்சிறிய தேசிய பூங்காவான கிண்டி தேசியப் பூங்கா 2.7 கிமீ பரப்பளவில் அமைந்துள்ளது. நகரின் மையத்தில் அமைந்துள்ள இந்த தேசியப் பூங்கா 'சென்னையின் நுரையீரல்' எனப்படுகின்றது.\n\nஇப்பூங்காவின் பெரும்பகுதி பசுமையான புதர்களாலும் முட்காடுகளாலும் திறந்த புல்வெளிகளாலும் அமைந்துள்ளது; சிறிய நீர்நிலைகளையும் காணலாம். இப்பூங்காவின் சிறப்புக்கூறாக புல்வாய் மானினம், இந்திய நட்சத்திர ஆமை ஆகியன உள்ளன. புள்ளிமான், பொன்னரி, புனுகுப் பூனை, wikt:அழுங்குகள் ஆகியவற்றையும் காணலாம்; தவிரவும் பல்வேறுவகைப் பாம்புகளும், பட்டாம்பூச்சிகளும் இப்பூங்காவில் உள்ளன.\n\nசிறப்பு: குளிர்காலத்தில் சென்னையில் கிண்டியில் மட்டுமே மிக அரிதான கொன்றுண்ணிப் பறவைகள், கரு வல்லூறு ஆகியவற்றைக் காணவியலும். செஞ்சிறகு கொண்டைக் குயிலும் இங்கு காணக்கிடைக்கும் அரிய பறவையினமாகும். \n\nகிண்டிக்கு வழிகாட்டி: கூகுள் நிலப்படங்கள்\n\nSection::::பிரம்மஞான சபை தோட்டம்.\nபிரம்மஞான சபையின் தோட்டம் பறவைகளை ஆய்வதற்கு சென்னையில் சிறந்த இடமாகும். அடையாறு கழிமுகத்தை அடுத்து அமைந்துள்ளதால், 50க்கும் மேற்பட்ட இடம்பெயர் பறவைகளை இங்கு காணவியலும்.\nஇத்தோட்டத்தை வாழ்விடமாகக் கொண்ட சில பறவைகள்: பொன்முதுகு மரங்கொத்தி, செம்மார்புக் குக்குறுவான், கொண்டலாத்தி, செம்போத்து, வால் காக்கை, ஆசியக் குயில், சூரியப்பறவைகள், பன்றிக்குருவி, அக்காக்குயில், சிக்ரா, புள்ளி ஆந்தை, மணிப்புறா, சிவப்பு ஆரக்கிளி, சிறு நீல மீன்கொத்தி, கார்வெண் மீன்கொத்தி, வெண்மார்பு மீன்கொத்தி மற்றும் கிழக்கத்திய தேன் தலைப்பருந்து. \n\nகுளிர்காலங்களில் அரசவால் ஈபிடிப்பான், பழுப்பு ஈ பிடிப்பான், ஈ பிடிப்பான், இந்திய தோட்டக்கள்ளன், நாணல் கதிர்க்குருவி போன்றவற்றைக் காணலாம். அடையாறு கழிமுகத்தில் நாரைகள், குருகுகள், நெடுங்கால் உள்ளான் போன்ற வகைகளைக் காணலாம்.\n\nSection::::இந்திய தொழில்நுட்பக் கழக (ஐஐடி) வளாகம்.\nகிண்டி தேசியப் பூங்காவை அடுத்து அமைந்துள்ள இந்தியத் தொழில்நுட்பக் கழக வளாகத்தில் சில பகுதிகள் அடர்ந்த காடாக உள்ளது. குளிர் காலத்தில் இங்கு இரண்டு மணி நேரத்தில் 50 வகைப் பறவையினங்களைக் காணலாம். நூற்றுக்கும் மேற்பட்ட பறவைகள் வாழிடமாகவும் குடிபெயர் முகாமாகவும் கொண்டுள்ளன. இந்தியத் தொழில்நுட்பக் கழகத்தின் ஆசிரியர்கள்,மாணவர்கள், ஊழியர்கள் இணைந்து நடத்தும் \"பிராக்ரிதி\" என்ற வனவாழ்வு மன்றம் வளாகத்தின் உயிரியற் பல்வகைமையைக் காப்பாற்றவும் தக்க வைத்துக் கொள்ளவும் செயற்றிட்டங்களை மேற்கொள்கின்றது. \n\nஇங்கு பசுமையிலைக் காடும் நாணற்புதர்களும் திறந்தவெளிகளும் உள்ளன. இங்கு புல்வாய் மான்கள், புள்ளிமான்கள், இந்தியச் சாம்பல் வண்ணக் கீரிகள், பொன்னரி, உடும்பு, பாம்புகள், மற்றும் 40க்கும் மேற்பட்ட பட்டாம்பூச்சிகள் இருக்கின்றன.\n\nசிறப்பு: குளிர்காலங்களில் இங்கு இளஞ்சிவப்பு தலையுடை குருவிகளைக் (\"Zoothera citrina citrina\") காணலாம்.\n\nஇதனை வசிப்பிடமாகக் கொண்டுள்ள பறவையினங்கள்: பொன்முதுகு மரங்கொத்தி, செம்மார்புக் குக்குறுவான், கொண்டலாத்தி, செம்போத்து, வால் காக்கை, ஆசியக் குயில், சூரியப்பறவைகள், பன்றிக்குருவி, அக்காக்குயில், வைரி, புள்ளி ஆந்தை, மணிப்புறா, சிவப்பு ஆரக்கிளி, சிறு நீல மீன்கொத்தி, கார்வெண் மீன்கொத்தி, வெண்தொண்டை மீன்கொத்தி, நத்தை குத்தி நாரை, வேட்டைக்கார ஆந்தை, வெள்ளை நெஞ்சு நீர்க்கோழி, ஊதாவண்ண காட்டுக்கோழி, கானான் கோழி, நீல முகப் பூங்குயில், சின்னான், வெண்புருவக் கொண்டலாத்தி, செம்மீசைச் சின்னான் மற்றும் கிழக்கத்திய தேனீ \n\nகுளிர் மாதங்களில் இங்கு அரசவால் ஈபிடிப்பான், பழுப்பு ஈ பிடிப்பான், இந்திய தோட்டக்கள்ளன், இளஞ்சிவப்பு தலையுடை குருவி, நீள்மூக்கு கதிர்க்குருவி, பிளைத்தின் நாணற்புதர் குருவி, காட்டு வாலாட்டுக் குருவி ஆகியவற்றைக் காணலாம். \n\nவழித்தடம்: கூகுள் நிலப்படங்கள்\n\nSection::::பள்ளிக்கரணை சதுப்புக்காடு.\nபள்ளிக்கரணை சதுப்புநிலம் வங்காள விரிகுடாவை அடுத்துள்ள நன்னீர் சதுப்புநிலமாகும். இது 80 சதுர கிலோமீட்டருக்கு பரந்துள்ளது. நகரத்தின் சிறப்பான இயற்கை நன்னீர் அமைப்புகளில் ஒன்றாக உள்ளது. இங்கு 100 வகை வசிப்பிட,குடிபெயர் பறவைகளை இனம் காணலாம். \n\nஇந்த சதுப்புநிலம் நன்னீர்/உப்புநீர் நீர்நிலைகளையும் நாணற்புதர்களையும் சேற்றுநிலங்களையும் நீரில் மிதக்கும் தாவரங்களையும் கொண்டுள்ளது. \n\nசிறப்புகள்: சீகார வாத்து, சாம்பல்தலை லாப்விங், பெரும் பூநாரை மற்றும் நீரில் நடக்கும் வகையினமான கோணமூக்கு உள்ளான், நெடுங்காற் உள்ளான், wikt:பேதை உள்ளான் போன்றவற்றை குளிர்கால மாதங்களில் காணலாம்.\nஇந்நிலத்தை வாழிடமாகக் கொண்டவை: ஊதாவண்ண சதுப்புநிலக்கோழி, நாட்டுக் கோழி, நீளவால் தாழைக்கோழி, செந்நாரை, நெடுங்கால் உள்ளான், நாமக்கோழி, புள்ளி மூக்கு வாத்து, பெலிகன், சிட்டுக்குருவிகள், சிறு நீல மீன்கொத்தி, கார்வெண் மீன்கொத்தி, நெடுங்காற் கொண்டைக்குயில், வெண்தொண்டை மீன்கொத்தி மற்றும் சாம்பல் நாரை.\n\nஇரைவாரிப் பறவைகளான வைரி, கருப்புத்தோள் பருந்து, கள்ளப் பருந்து, செந்தலை வல்லூறு, சதுப்புநிலப் பூனைப்பருந்து, மொன்டேகின் பருந்து மற்றும் கழுகு ஆகியனவும் இங்குள்ளன.\nகுளிர்காலங்களில் வடக்கிலிருந்து ஆயிரக்கணக்கான நீரில் நடக்கும் பறவைகளும் வாத்துக்களும் இடம் பெயர்ந்து வருகின்றன. இக்காலத்தில் காணப்படும் மற்ற பறவைகள்: மீன்கொத்திப் பருந்து, பெரும் பூநாரை, ஊசிவால் வாத்து, ஆண்டி வாத்து, நீலச்சிறகி, நெடுங்காற் உள்ளான், சாதா உள்ளான், பொரி உள்ளான் மற்றும் சதுப்புநில உள்ளான், wikt:சேற்றுஆலா, சூறைக்குருவி, மஞ்சள் வாலாட்டிக்குருவி, கொசு உள்ளான், அன்றில், கருந்தலை அரிவாள் மூக்கன், பேதை உள்ளான்.\n\nவழித்தடம்: கூகுள் நிலப்படம்\nSection::::நன்மங்கலம் வன பகுதி.\nநன்மங்கலம் வனபகுதி 320 எக்டேர் பரப்பளவில் அமைந்துள்ள புதர்க்காடாகும். சென்னை நகரில் இங்கு மட்டுமே கொம்பு ஆந்தையைக் காணலாம். இவை கடந்த இருபது ஆண்டுகளாக இங்கு தடையின்றி பெருகிவந்துள்ளன. நன்மங்கலம் வனப்பகுதியில் வசிப்பிடமாகவும் குடிபெயர்ந்தும் 80க்கும் மேற்பட்ட இனங்கள் பதியப்பட்டுள்ளன. இங்கு பூச்சி மற்றும் ஊர்வன இனங்களையும் மிகையாகக் காணலாம். \n\nபுதர் மண்டிய இவ்வனத்தில் சிறு குன்றுகளும் கைவிடப்பட்ட மூன்று கற்சுரங்கங்களும் தைல மரத்தோப்புகளும் அமைந்துள்ளன. \n\nசிறப்பு: இந்த வனத்தின் முதன்மை ஈர்ப்பாக கொம்பு ஆந்தை விளங்குகின்றது. அண்மையில் முதன்முதலாக இளஞ்சிவப்பு மார்புகொண்ட பச்சைப் புறா காணப்பட்டுள்ளது. \nஇங்கேயே வசிக்கும் பறவையினங்களாக கருஞ்சிட்டு, வண்ணாத்திக் குருவி, சிறு நீல மீன்கொத்தி, கார்வெண் மீன்கொத்தி, வெண்தொண்டை மீன்கொத்தி, கொம்பு ஆந்தை, மாம்பழச்சிட்டு, ஊதாப்பிட்டத் தேன்சிட்டு, ஊதாத் தேன்சிட்டு, மணிப்புறா, கள்ளிப்புறா, சாவுக் குருவி, ஐரோவாசியா நத்தைக் குத்தி, சாம்பல் தகைவிலான், நீல முகப் பூங்குயில், தவிட்டிச் சிலம்பன், செம்மீசைச் சின்னான், சின்னான், வெண்புருவக் கொண்டலாத்தி, வைரி போன்றவை உள்ளன. \n\nகுளிர்கால மாதங்களில் இந்திய தோட்டக்கள்ளன், சூறைக்குருவி, அரசவால் ஈபிடிப்பான், பழுப்பு ஈ பிடிப்பான், சிற்றெழால், பருந்து, உள்ளான் குருவி, நீலவால் பஞ்சுருட்டான் போன்ற பறவைகள் வருகின்றன. \n\nவழித்தடம்: கூகுள் நிலப்படம்\nSection::::சிறுதாவூர் ஏரி.\nசிறுதாவூர் ஏரி மீன்பிடிக்கவும் வேளாண்மைக்கும் பயன்படும் வகையில் உருவாக்கப்பட்ட மழைநீராலான நன்னீர் ஏரியாம். இங்குள்ள நன்னீர் வாத்துக்களுக்காக மிகவும் அறியப்படுகின்றது. இந்த ஏரியை வசிப்பிடமாகவும் குடிபெயர் முகாமாகவும் 70க்கும் மேற்பட்ட பறவையினங்கள் கொண்டுள்ளன. சென்னையின் அருகாமையில் இங்குதான் செம்மூக்கு ஆள்காட்டிப்பறவையையும் மஞ்சள்மூக்கு ஆள்காட்டிப்பறவையையும் காணவியலும். \n\nநன்னீர் ஏரியுடன் திறந்த புல்வெளிகளையும் அங்காங்கே உலர் புதர்கள்/ நாணற்புதர்களையும் இங்கு காணலாம். \n\nசிறப்பு: இந்தியக் கல்குருவி இங்கு இனப்பெருக்கம் செய்வதாக பதியப்பட்டுள்ளது. வழக்கமாக காணவியலாத இரைவாரிப் பறவைகளான செங்கழுத்துப் பருந்து, குறுங்கால் பாம்புக் கழுகு ஆகியவற்றை இங்கு காணலாம். செம்மூக்கு ஆள்காட்டிப்பறவையையும் மஞ்சள்மூக்கு ஆள்காட்டிப்பறவையையும் மிக அருகாமையில் காணலாம்.\nஇங்கு வசிப்பிடமாகக் கொண்டுள்ள சில பறவையினங்கள்: பச்சைப் பஞ்சுருட்டான், புதர்ச்சிட்டு, வானம்பாடி, நெற்களக் குருவி, மஞ்சள் மூக்கு ஆள்காட்டி, சிவப்பு மூக்கு ஆள்காட்டி, இந்திய வாத்துக்கள், சிறு நீல மீன்கொத்தி, கார்வெண் மீன்கொத்தி, வெண்தொண்டை மீன்கொத்தி, சிறு ஆள்காட்டி குருவி, செம்பிட்டத் தில்லான், வைரி, வெள்ளைக்கண் கழுகு, செந்தலை வல்லூறு, குறுங்கால் பாம்புக் கழுகு, தூக்கணாங்குருவி, கருங்கொட்டு கதிர்க்குருவி, கதிர்க்குருவி, சாம்பல் கதிர்க்குருவி மற்றும் பனங்காடை.\n\nகுளிர்மாதங்களில் குடிபெயரும் சில இனங்கள்: நீலவால் பஞ்சுருட்டான், சிற்றெழால், மஞ்சள் வாலாட்டுக் குருவி, தகைவிலான், அன்றில், கருந்தலை நாரை, கரண்டிவாயன், மஞ்சள் மூக்கு நாரை, திறந்தமூக்கு நாரை, கழுகு, கிழக்கத்திய புல்தாவு பறவை, சாதா உள்ளான், பொரி உள்ளான். \n\nவழித்தடம்: கூகுள் நிலப்படம் \n\nSection::::செம்பரம்பாக்கம் ஏரி.\nசெம்பரம்பாக்கம் ஏரி 15 சதுர கிமீ பரப்பில் அமைந்துள்ள மழைநீர் சேகரித்த நன்னீர் ஏரியாம். இங்கு குளிர்கால குடிபெயர் பறவைகளைக் காணலாம். ஏறத்தாழ 60க்கும் மேற்பட்ட பறவையினங்கள் இதனை வசிப்பிடமாகவும் குடிபெயர் இடமாகவும் கொண்டுள்ளன. இங்கு நன்னீர் ஏரி தவிர புதர்கள், நாணற் படுகைகள், மிதக்கும் தாவரங்கள் உள்ளன. \n\nசிறப்பு: குளிர்காலத்தில் இங்கு நூற்றுக்கணக்கான ஐரோவாசிய வாத்துக்கள், சீழ்க்கை வாத்து, வல்லூறு, மற்றும் குள்ளத்தாரா வருவதாகப் பதியப்பட்டுள்ளது. ஏரியின் சுற்றுப்புறத்தலும் புதர்களிலும் செங்கழுத்து வல்லூறுகளும் பொன்னரிகளும் இனப்பெருக்கம் செய்வதாகவும் பதியப்பட்டுள்ளது. \n\nஇங்கேயே வாழும் சில பறவைகளாவன: குள நாரை, சின்ன நீர்க்காகம், செந்நாரை, புள்ளியிட்ட பெலிகன், சாம்பல் தகைவிலான், முக்குளிப்பான், பச்சைப் பஞ்சுருட்டான், பருந்து, புள்ளி ஆந்தை, சிறு வெண் கொக்கு, பெருங்குருகு, சிட்டுக்குருவி, ஊதாக் கோழி, வெள்ளை நெஞ்சு நீர்க்கோழி, புதர்ச்சிட்டு, கௌதாரி, வானம்பாடி, நெற்களக் குருவி, இரட்டைவால் குருவி, கதிர்க்குருவி, சாம்பல் கதிர்க்குருவி, வைரி, சிவப்புச் சில்லை, நீளவால் தாழைக்கோழி.\n\nகுளிர்காலங்களில் காணப்படும் சில பறவைகள்: சிற்றெழால், நீலவால் பஞ்சுருட்டான், தகைவிலான், ஐரோவாசிய வாத்துக்கள், குள்ளத்தாரா, சீழ்க்கை வாத்து, மஞ்சள் மூக்கு நாரை\n\nவழித்தடம்: கூகுள் நிலப்படம்\n\nSection::::கேளம்பாக்கம் காயல்.\nகேளம்பாக்க காயல் கிழக்குக் கடற்கரை சாலையில் வங்காள விரிகுடாவை அடுத்துள்ள உவர்நீர் கடற்கரைக் காயலாகும். இங்கு பல்வேறு நீர்நடைப் பறவைகள், ஆலாக்கள், நீள்சிறகுடை கடற்பறவைகள், பல குடிபெயர் பறவைகளைக் காணலாம். இதுவரை 80க்கும் மேற்பட்ட இனவகைகள் பதியப்பட்டுள்ளன. \n\nஇதில் கடலோர நீர்நிலைகள், மணற்றிட்டுக்கள், உப்பளங்கள், சிறுபுதர்களைக் காணலாம். \n\nசிறப்பு: குளிர்காலத்தில் நீள்சிறகுடை கடற்பறவைகளும் ஆலாக்களும் கண்டறியப்பட்டுள்ளன. ஐரோவாசியக் குதிரைத்தலைக் கோட்டான், பெரும் பூநாரை, wikt:ஆலா போன்றவற்றை பெப்ரவரி, மார்ச்சு மாதங்களில் இங்கு காணலாம். அண்மையில், சென்னையில் முதன்முதலாக, இங்கு கருந்தலை அரிவாள் மூக்கன் காணப்பட்டதாக பதிவாகியுள்ளது. \n\nஇப்பகுதியில் வசிக்கும் பறவைகளாவன: சின்ன நீர்க்காகம், கூழைக்கடா, முக்குளிப்பான், சிறு நீல மீன்கொத்தி, கார்வெண் மீன்கொத்தி, வெண்தொண்டை மீன்கொத்தி, இளம்பச்சை அல்லது வரியுடை நாரை, பச்சைப் பஞ்சுருட்டான், இரட்டைவால் குருவி, சிவப்பு மூக்கு ஆள்காட்டி, குள நாரை.\n\nகுளிர்மாதங்களில் நூற்றுக்கணக்கான நீர்நடை பறவைகளைக் காணவியலும். அக்காலத்தில் இங்கு காணப்படும் சில பறவையினங்களாவன: wikt:ஆலா, சிறு ஆலா, மீசையுள்ள ஆலா, நீள்சிறகுடை ஆலா, பெருங்கொண்டை ஆலா, வெண்சிறகு கருப்பு ஆலா, காசுப்பியன் ஆலா, நீள்சிறகுடை கடற்பறவைகள், சாதா உள்ளான், பொரி உள்ளான், குதிரைத்தலைக் கோட்டான், பருந்து, கொசு உள்ளான், பவளக்காலி, மஞ்சள் மூக்கு நாரை, சாம்பல் நாரை போன்றவையாகும். \nவழித்தடம்: கூகுள் நிலப்படம்\n\nSection::::வேடந்தாங்கல்.\nவேடந்தாங்கல் பறவை சரணாலயம் இந்தியாவின் மிகத் தொன்மையான சரணாலயங்களில் ஒன்றாகும். 30 எக்டேர்கள் பரப்பளவில் அமைந்துள்ள ஏரியில் ஆயிரக்கணக்கான குளிர்கால குடிபெயர் பறவைகளுக்கு அடைகாக்கும் இடமாக விளங்குகின்றது. இந்த ஏரியிலுள்ள \"கடம்பு\", \"கருவேல\" இனமரங்கள் குடிபெயர் பறவைகள் தங்கள் கூடுகளைக் கட்டிக்கொள்ளவும் குஞ்சுகளை பெற்றெடுத்து வளர்க்கவும் வசதியாக உள்ளன. \n\nசிறப்புகள்: நாரைகள் மற்றும் குளிர்கால வாத்துகள்.\n\nஇங்கு குஞ்சு பொரித்து அடைகாக்கும் பறவையினங்களில் சில: மஞ்சள் மூக்கு நாரை, சாம்பல் நாரை, கரண்டிவாயன், பாம்புத் தாரா, சின்ன நீர்க்காகம், கூழைக்கடா, கருந்தலை நாரை, அன்றில், சிறு வெண் கொக்கு, வெண் கொக்கு, பெருங்கொக்கு, இராக்கொக்கு, குளத்துக் கொக்கு, நத்தை குத்தி நாரை. நூற்றுக்கணக்கான நீலச்சிறகிகள், ஊசிவால் வாத்துக்கள் மற்றும் ஆண்டி வாத்துகளை இங்கு காணலாம். நவம்பர் முதல் மார்ச்சு வரை இவற்றைக் காண சிறந்த காலமாகும்.\n\nவழித்தடம்: கூகுள் நிலப்படம் \n\nSection::::வேடந்தாங்கல் புதர்க்காடு.\nவேடந்தாங்கல் பறவை சரணாலயத்திற்கு செல்லும் வழியில் உள்ள வேடந்தாங்கல் புதர்/நாணற் படுகையில் பல வழமையற்ற பறவையினங்கைக் காணலாம்.அதிகம் ஆய்வு செய்யப்படாத பறவைகள் வாழிடமாக இது உள்ளது. மிகச் சிறிய இப்பகுதியில் 40க்கும் மேற்பட்ட அரிதான இனங்கள் கண்டறியப்பட்டுள்ளன. \n\nசென்னையை அடுத்துக் காணப்படும் பறவைகளுக்கு ஏற்ற மிகச்சிறந்த வாழிடமாக இது உள்ளது. இங்கு புதர்களும் சிறு குளங்களும் நாணற்படுகைகளும் புல்வெளிகளும் நெல்வயல்களும் கலந்து உள்ளது. \n\nசிறப்புகள்: காணவரிதான சாம்பல்மார்பக காடை, செங்கானான் கோழி போன்றவற்றை இங்கு காணலாம். சென்னைக்கு முதல்முறையாக, சீன புற்குருவி இங்கு காணப்பட்டதாக பதிவாகியுள்ளது.\nஇங்கேயே வாழும் பறவையினங்கள்: பச்சைப் பஞ்சுருட்டான், நீலவால் பஞ்சுருட்டான், கதிர்க்குருவி, சாம்பல் கதிர்க்குருவி, கருங்கொட்டு கதிர்க்குருவி, செம்போத்து, குயில், சிறு நீல மீன்கொத்தி, கார்வெண் மீன்கொத்தி, வெண்தொண்டை மீன்கொத்தி, வெள்ளை நெஞ்சு நீர்க்கோழி, செங்கானான் கோழி, சாம்பல் மார்பக காடை, கருந்தலை தினைக்குருவி, இந்தியத் தினைக்குருவி, புள்ளிச் சில்லை, சிவப்புச் சில்லை, நெல்வயல் குருவி, மஞ்சள் நாரை, கருப்பு நாரை, ஊதாப்பிட்டத் தேன்சிட்டு, ஊதாத் தேன்சிட்டு, கதிர்க்குருவி, வெள்ளை வாலாட்டிக் குருவி, ஆசிய பனை உழவாரன், குளத்து நாரை, கருந்தோள் பருந்து, மணிப்புறா மற்றும் கள்ளிப்புறா.\n\nகுளிர்கால குடிபெயர்விகள்: காலுடை கதிர்க்குருவி, பிளைத்தின் கதிர்க்குருவி, சிற்றெழால்.\n\nவழித்தடம்: கூகுள் நிலப்படம்\n\nSection::::முதலியார்குப்பம் காயல்.\nமுதலியார்குப்பம் கிழக்கு கடலோரச் சாலையில் வங்காள விரிகுடா அடுத்துள்ள உவர்நீர் காயலாகும். நீர்நடைப் பறவைகளுக்கும் குடிபெயர் வாத்துக்களும் இங்கு காணப்படுகின்றன. \nஇப்பகுதியில் கடலோர நீர்நிலைகளும் மணற்றிட்டுக்களும் உப்பளங்களும் உள்ளன. \n\nசிறப்புகள்: நூற்றுக்கணக்கான பெரும் பூநாரைகளையும் கிளிமூக்கு நாரைகளையும் ஆண்டு முழுமையும் இங்கு காணவியலும். ஆயிரக்கணக்கான குடிபெயர் வாத்துக்கள், ஆலாக்கள், நீர்நடைப் பறவைகளை குளிர்மாதங்களில் இங்கு காணலாம். \nவாழ்விடமாக்க் கொண்டுள்ள பறவையினங்கள்: சின்ன நீர்க்காகம், கூழைக்கடா, முக்குளிப்பான், சிறு நீல மீன்கொத்தி, கார்வெண் மீன்கொத்தி, வெண்தொண்டை மீன்கொத்தி, சிறுபச்சை வரியுடை கொக்கு, குளத்துக் கொக்கு, சிவப்பு மூக்கு ஆள்காட்டி.\n\nகுளிர்காலங்களில் காணப்படும் சில பறவையினங்கள்: பெரும் பூநாரை, சாதா உள்ளான், குதிரைத்தலைக் கோட்டான், பருந்து, கொசு உள்ளான், பவளக்காலி, ஆலாக்கள், கடற்பறவைகள், மஞ்சள் மூக்கு நாரை, நீள் அலகு கொக்கு, சாம்பல் நாரை. ஆயிரக்கணக்கான ஐரோவாசிய வாத்துக்கள், ஊசிவால் வாத்து, ஆண்டி வாத்து போன்றவையும் இக்காயலைப் பயன்படுத்துகின்றன.\n\nவழித்தடம்: கூகுள் நிலப்படம்\n\nSection::::அடையாறு/தொல்காப்பியர் பூங்கா.\nஅடையாறுப் பூங்கா அடையாறு கழிமுகத்தில் 1.45 சதுர கிலோமீட்டர் பரப்பளவில் அமைக்கப்பட்டுள்ள சூழலியல் பூங்காவாகும். இங்கு 100க்கும் கூடுதலான பறவையினங்களும் 70க்கும் கூடுதலான பட்டாம்பூச்சி இனங்களும் உள்ளன. \n\nஇவ்விடத்தில் சிறு குளங்களும் பூந்தோட்டங்களும் மணற்றிட்டுகளும் சிறு புதர்களும் கழிமுக நீர்நிலையும் உள்ளன. \n\nசிறப்புகள்: நாரைகள், நீர்நடைப் பறவைகளை குளிர்மாதங்களைக் காணலாம். வண்ணச்சீமாட்டி, கருப்பு இராசா போன்ற அரிதான பட்டாம்பூச்சிகளை இங்கு காணலாம்.\n\nஇதனை வாழ்விடமாகக் கொண்ட பறவையினங்கள்: சின்ன நீர்க்காகம், இராக்கொக்கு, முக்குளிப்பான், சூரியப்பறவைகள், சிறு நீல மீன்கொத்தி, கார்வெண் மீன்கொத்தி, வெண்தொண்டை மீன்கொத்தி, கருந்தலை மரங்கொத்தி, சிறு சிறகி, வெள்ளை நெஞ்சு நீர்க்கோழி, பச்சைப் பஞ்சுருட்டான்.\n\nகுளிர்காலப் பறவைகள்: நெடுங்கால் உள்ளான், சாதா உள்ளான், பொரி உள்ளான், சிறு ஆள்காட்டி குருவி, சிறு வெண் கொக்கு, பெருங்கொக்கு. \n\nவழித்தடம்: கூகுள் நிலப்படம் \nSection::::பழவேற்காடு ஏரி/சிறீ அரிகோட்டா சாலை மற்றும் அண்ணாமலைச்சேரி காயல்கள்.\nபழவேற்காடு ஏரி மற்றும் அண்ணாமலைச்சேரி காயல்கள் வடசென்னையில் வங்காள விரிகுடாவினை அடுத்துள்ள உப்புநீர் காயல்களாகும். 450 சதுர கிலோமீட்டர் பரள்ளவிலுள்ள பழவேற்காடு ஏரி இந்தியாவின் இரண்டாவது பெரிய உப்புநீர் ஏரியாக அறியப்படுகின்றது. 130க்கும் மேற்பட்ட இருப்பிட, குடிபெயர் பறவையினங்கள் இங்கு காணப்பட்டுள்ளன.\nஇங்கு ஆழமற்ற உவர்நீர் காயலைத்தவிர பொங்குதலையும் வடிதலையும் கொண்ட மணற்றிட்டுக்கள், அடர்குறைந்த புதர்கள், நெற்களங்கள், நாணற்படுகைகள் உள்ளன. \n\nசிறப்புகள்: குளிர்மாதங்களில் இங்கு ஆயிரக்கணக்கான பெரும் பூநாரை, கிளிமூக்கு நாரைகள், குளிர்கால வாத்துக்கள், நீர்நடை பறவைகள் காணப்பட்டுள்ளன. \n\nகுளிர்கால மாதங்களில் இங்கு காணப்படும் சில பறவையினங்கள்: பெரும் பூநாரை, கிளிமூக்கு நாரை, ஊசிவால் வாத்து, ஆண்டி வாத்து, பருந்துகள், ஆலாக்கள், கடற்பறவைகள், மஞ்சள் மூக்கு நாரை, நத்தை குத்தி நாரை, அன்றில், கருந்தலைக் கொக்கு, மேற்கத்திய பவழப்பாறை கொக்கு, சிறு வெண் கொக்கு, வெண் கொக்கு, பெருங்கொக்கு, பவளக்காலி, கோணமூக்கு உள்ளான், ஐரோவாசிய குதிரைத்தலைக் கோட்டான், புள்ளியிட்ட அலகு கூழைக்கடா, வல்லூறு, சிற்றெழால்.\n\nவழித்தடம்: கூகுள் நிலப்படம்\n\nSection::::நெலப்பட்டு பறவை சரணாலயம்.\nநெலப்பட்டு பறவை சரணாலயம் புள்ளியிட்ட அலகு கூழைக்கடாக்கள் இனப்பெருக்கத்திற்கான சிறந்த இடமாக உள்ளது. 4.5 சதுர கிலோமீட்டர் பரப்பிலமைந்துள்ள இந்த ஏரி ஆயிரக்கணக்கான குடிபெயர்விகளுக்கு இனப்பெருக்கவிடமாக அமைந்துள்ளது. இந்த ஏரியில் கருவேல மர இனத்தையொத்த மரங்கள் வளர்ந்துள்ளமையால் இப்பறவைகள் கூடுகட்டி இனப்பெருக்கத்தில் ஈடுபட வசதியாக உள்ளது. \nசிறப்புகள்: நாரைகளும் கொக்குகளும் குளிர்கால வாத்துகளும். \n\nஇங்கு முட்டையிட்டுக் குஞ்சு பொரிக்கும் சில இனங்கள்: மஞ்சள் மூக்கு நாரை, சாம்பல் நாரை, கரண்டிவாயன், பாம்புத் தாரா, சின்ன நீர்க்காகம், கொண்டை நீர்க்காகம், புள்ளியிட்ட அலகு கூழைக்கடா, கருந்தலை கொக்குகள், அன்றில், சிறு வெண் கொக்கு, வெண் கொக்கு, பெருங்கொக்கு, இராக்கொக்கு, குளத்துக் கொக்கு மற்றும் நத்தை குத்தி நாரை. நூற்றுக்கணக்கான நீலச்சிறகி, ஊசிவால் வாத்து, ஆண்டி வாத்து போன்றவைகளும் காணப்படுகின்றன. நவம்பர் முதல் மார்ச்சு வரையிலான காலம் இங்கு வருகைபுரிய சிறந்ததாகும்.\n\nவழித்தடம்:\nகூகுள் நிலபடம்\n\n\n"}
{"id": "258322", "url": "https://ta.wikipedia.org/wiki?curid=258322", "title": "அப்பி99", "text": "அப்பி99\n\nஅப்பி99 (\"Happy99\") அல்லது கா (\"Ska\") அல்லது ஐ-வேம் (\"I-Worm\") என்பது மைக்குரோசாபிட்டு விண்டோசுக் கணினிகளைத் தாக்கிய ஒரு கணினிப் புழு ஆகும். இது 1999 சனவரி நடுப்பகுதியில் மின்னஞ்சல் வழியாகவும் இயூசுநெற்று வழியாகவும் பரவியது. இப்புழுவானது கணினியின் பயனர் அறியாமலேயே கணினிச் செயன்முறைகளின் பின்னணியில் இயங்கக்கூடியது.\n\nSection::::முக்கியத்துவம்.\nபோல் ஓலுடுபீலுட்டால் (Paul Oldfield) \"மின்னஞ்சல் வழியாக விரைவாகப் பரவிய முதல் நச்சுநிரல்\" என அப்பி99 குறிப்பிடப்பட்டது. கொம்பியூற்றர் செக்கியூரிற்றி ஆண்டுபுக்கில் (Computer Security Handbook) \"முதல் புதிய புழு\" என அப்பி99 குறிப்பிடப்பட்டுள்ளது. தானாகவே பரவும் இன்னொரு நச்சுநிரலான எட்சுப்புளோர்சிப்பை உருவாக்குவதற்கான ஒரு வார்ப்புருவாகவும் இது பயன்படுத்தப்பட்டது.\n\n"}
{"id": "258326", "url": "https://ta.wikipedia.org/wiki?curid=258326", "title": "சனநாயக மக்கள் விடுதலை முன்னணி", "text": "சனநாயக மக்கள் விடுதலை முன்னணி\n\nசனநாயக மக்கள் விடுதலை முன்னணி (\"Democratic People's Liberation Front\", DPLF) என்பது இலங்கையில் பதிவு செய்யப்பட்ட ஓர் அரசியல் கட்சி ஆகும். இது தமிழீழ மக்கள் விடுதலைக் கழகத்தின் (புளொட்) அரசியல் பிரிவாகும். இக்கட்சி 1988 இல் தோற்றுவிக்கப்பட்டது. இதன் தலைவராக தர்மலிங்கம் சித்தார்த்தன் உள்ளார். \n\nசனநாயக மக்கள் விடுதலை முன்னணி வன்னி மாவட்டத்தில் 1994 நாடாளுமன்றத் தேர்தலில் போட்டியிட்டு 3 இடங்களைக் கைப்பற்றியது. 2000 தேர்தலில் இக்கட்சி எந்த இடத்தையும் பெறவில்லை. 2001 தேர்தலில் தலைவர் தர்மலிங்கம் சித்தார்த்தன் மட்டுமே வெற்றி பெற்று நாடாளுமன்றம் சென்றார். 2004, 2010 தேர்தல்களில் எவரும் வெற்றி பெறவில்லை.\n"}
{"id": "258334", "url": "https://ta.wikipedia.org/wiki?curid=258334", "title": "1742", "text": "1742\n\n1742 (MDCCII) ஒரு திங்கட்கிழமையில் ஆரம்பமான ஒரு கிரிகோரியன் சாதாரண ஆண்டாகும். 11 நாட்கள் பின்தங்கிய பழைய யூலியன் நாட்காட்டியில் இவ்வாண்டு ஒரு வெள்ளிக்கிழமையில் ஆரம்பமானது.\n\nSection::::நிகழ்வுகள்.\n<onlyinclude>\n</onlyinclude>\n\n"}
{"id": "258337", "url": "https://ta.wikipedia.org/wiki?curid=258337", "title": "பொள்ளாச்சி மாப்பிள்ளை", "text": "பொள்ளாச்சி மாப்பிள்ளை\n\nபொள்ளாச்சி மாப்பிள்ளை என்பது 2010ஆவது ஆண்டில் ஆர். லெட்சுமணன் இயக்கத்தில் வெளியான ஒரு இந்தியத் தமிழ்த் திரைப்படமாகும். சத்யராஜ், சுசன், கவுண்டமணி ஆகியோர் முக்கிய கதாபாத்திரங்களில் நடித்த இத்திரைப்படத்தை மங்கை அரிராஜன் தயாரித்திருந்தார். தேவாவின் இசையமைப்பில் உருவான இத்திரைப்படம், சில தாமதத்திற்கு பிறகு 2010 சூலை மாதத்தில் வெளியானது. இது சிறப்பான வரவேற்பை பெற்றாலும் வணிக ரீதியாக வெற்றிபெறவில்லை.\n\n"}
{"id": "258338", "url": "https://ta.wikipedia.org/wiki?curid=258338", "title": "புருசியா", "text": "புருசியா\n\nபிரசியா அல்லது புருசியா (\"Prussia\", , , இலித்துவானியம்: \"Prūsija\") வடக்கு ஐரோப்பாவில் இருந்த ஓர் நிலப்பகுதியாகும். இது ஜெர்மனியின் அங்கமாக சில காலமும் போலந்தின் அங்கமாக சிலகாலமும் இருந்துள்ளது. \"புருசியா\" என்ற சொல் கடந்த காலத்திலும் தற்காலத்திலும் பல்வேறு வெவ்வேறான பொருள்களை வழங்குகின்றது:\n\n1934இல் நாட்சிகள் இந்நிலப்பகுதிகளுக்கு புருசியா என்ற பெயரைப் பயன்படுத்துவதை நிறுத்தினர். 1947இல் நேசநாடுகள் புருசியாவின் நாடு நிலையை இரத்து செய்து அதன் நிலப்பகுதிகளை தங்களுக்குள்ளும் புதியதாக உருவான இடாய்ச்சுலாந்தின் மாநிலங்களுக்கும் பிரித்துக் கொடுத்தன. இன்று இப்பெயர் வரலாறு, புவியியல், பண்பாட்டுப் பயன்பாடுகளில் மட்டுமே பயன்படுத்தப்படுகின்றது.\n\nபுருசியா என்ற பெயர் பால்டிக் பகுதியில் வாழ்ந்த போருசி அல்லது பிரசி மக்களுடையதாகத் தோன்றியது. இவர்கள் பழைய புருசிய மொழி பேசிவந்தனர். இவர்களது சிற்றரரசு போலந்து அரசருக்கு 1660 வரை கப்பம் கட்டி வந்தது. பின்னர் 1772 வரை \"அரச புருசியா\" போலந்தின் அங்கமாயிற்று. பிந்தைய 18ஆம் நூற்றாண்டிலும் துவக்க 19ஆம் நூற்றாண்டிலும் இடாய்ச்சு மொழி பேசும் புருசியர்கள் தங்களை செருமனியின் அங்கமாக கருதத் தொடங்கினர். மேலும் அவர்கள் புருசியர்களின் வாழ்க்கைமுறை மிகவும் குறிப்பிடத்தக்கதாக்க் கருதினர்: \n\n18-ஆம் நூற்றாண்டின் பிற்பகுதியிலிருந்து வடக்கு செருமனியில் இந்தப் புதிய பிரசியாவிற்கு பெரும் செல்வாக்கு இருந்தது. அரசியலிலும் பொருளியலிலும் வலிமையுடன் இருந்தனர். 1871இல் ஒட்டோ ஃபொன் பிஸ்மார்க் உருவாக்கிய செருமானியப் பேரரசில் புருசியா மையமாக இருந்தது.\n\nSection::::புவியியல்.\nஇன்றைய வடக்கு போலந்தின் சிறிய அங்கமாக இருந்தது. சிறிய அளவில் புருசி மக்கள் வாழ்ந்துவந்த அப்பக்குதிக்கு செருமானியரும் வாழ வந்தனர். 1934இல் இதன் எல்லைகளாக பிரான்சு, பெல்ஜியம், நெதர்லாந்து, லித்துவேனியா இருந்தன. புருசியாவின் சில பகுதிகளை கிழக்கு போலந்திலும் காணலாம். 1918க்கு முன்னர் மேற்கு போலந்தின் பல பகுதிகள் புருசியால் இருந்தது. 1795 முதல் 1807 வரை பிரசியா வார்சாவாவையும் மையப் போலந்தின் பெரும்பகுதியையும் அடக்கியிருந்தது.\n\n1934க்கு முன்னர் இந்த நிலப்பகுதிகள் புருசியாவின் அங்கமாக இருந்தன:\n\nவட-கிழக்கு செருமனி பெரும்பாலும் சீர்திருத்தத் திருச்சபையினராகையால் பல புருசியர்களும் சீர்த்திருத்தவாதிகளே. இருப்பினும் இரைன்லாந்து, கிழக்கு புருசியா, போசென், சிலேசியா, மேற்கு புருசியா, எர்ம்லாந்து பகுதியிலுள்ள மக்கள் கத்தோலிக்க திருச்சபையினராகும். தெற்கு செருமனியின் மாநிலங்கள் (குறிப்பாக ஆஸ்திரியாவும் பவேரியாவும்) கத்தோலிக்கத் திருச்சபையினராகையால், புருசியாவின் செல்வாக்கை விரும்பவில்லை. புருசியா பெரும்பாலும் செருமானியர்களாக இருந்தபோதும் 18ஆம் நூற்றாண்டின் இறுதியில் புதிய போலிய பகுதிகளில் ஏராளமான போலிய மக்கள் வாழ்ந்து வந்தனர். 1918இல் இந்தப் போலிய பகுதிகள் போலந்திற்குத் திருப்பி யளிக்கப்பட்டன.\n\nSection::::துவக்க வரலாறு.\n1226இல் போலிய இளவரசர் கான்ராடு, டிரான்சில்வேனியாவின் டியூட்டானிக்க மறவர்களை தனது எல்லையிலிருந்த புருசிய பழங்குடிகளுடன் சண்டையிட தனது இடமான வடபோலந்திருந்த மசோவியாவிற்கு வர வேண்டினார். இந்தச் சண்டை 100 ஆண்டுகளுக்கும் மேல் நடந்தது. அப்போது புதிய நாட்டையும் உருவாக்கினர். தொடர்ந்து இந்த நாடு இன்றைய எசுத்தோனியா, லாத்வியா, லித்துவேனியாவின் பெரும் பகுதிகளையும் வடக்குப் போலந்தின் சில பகுதிகளையும் உள்ளடக்கியிருந்தது. 1466 முதல் இம்மறவர்கள் போலந்து அரசரின் ஆளுகையில் இருந்தனர். 1525இல் மறவர்களின் தலைவர் சீர்திருத்தத் திருச்சபைக்கு மாறினார். தனது மறவர்கள் இருந்த இடத்தை போலந்து அரசரின் கீழ், புருசியா சிற்றரசாக உருவாக்கினார். \n\nஅக்காலத்தில் புருசியா சிற்றரசின் நிலப்பகுதி விசுத்துலா ஆற்றின் கழிமுகத்தின் கிழக்கே இருந்தது. 1618இல் புருசியாவின் புதிய சிற்றரசராக பிராண்டன்பர்கின் ஜான் சிகிசுமன்ட் பதவி ஏற்றார். இவர் \"திருத்தந்தையை தேர்ந்தெடுக்கும் உரிமை\" பெற்றவர். அச்சமயத்தில் பிராண்டன்பர்கை ஓயென்சோலர்ன் குடும்பம் ஆண்டு வந்தது. பிராண்டன்பர்கு புனித உரோமைப் பேரரசில் இல்லாதிருந்தது. எனவே இப்பேரரசில் இணைய பிரசியாவுடன் இணைய விரும்பியது. புதிய நாட்டிற்கு \"பிரண்டென்பேர்க்-புருசியா\" எனப் பெயரிட்டது. இந்நாட்டின் நடுவே போலியப் பகுதிகள் இருந்தன; இருப்பினும் பிரண்டென்பேர்க்-புருசியா போலந்திலிருந்து விலகத் துவங்கியது. முதலாம் பிரெடெரிக் காலத்தில் புருசியா மாக்டெபர்கிலும் ரைன் ஆற்றின் மேற்கிலுமுள்ள பகுதிகளை கைப்பற்றியது.\n\n"}
{"id": "258339", "url": "https://ta.wikipedia.org/wiki?curid=258339", "title": "விடிவி கணேஷ்", "text": "விடிவி கணேஷ்\n\nவிடிவி கணேஷ் என்றறியப்படும் கணேஷ் ஜனார்தனன், திரைப்பட நடிகரும், தயாரிப்பாளருமாவார். இவர் சிலம்பரசனுடன் நடித்த திரைப்படங்களில் நன்கு அறியப்படுகிறார்.\n\nதான் தயாரித்த \"விண்ணைத்தாண்டி வருவாயா\" திரைப்படம் மூலம் அனைவருக்கும் பரிச்சயமானார். \"காக்க காக்க\" திரைப்படத்தின் ஒளிப்பதிவாளர் தோற்றத்தில் தோன்றிய அவருக்கு இது ஒரு மிகப்பெரிய திருப்புமுனையாக அமைந்தது. தனது தயாரிப்பு நிறுவனமான விடிவி என்பதை பெயரின் அடைமொழியாக இணைத்துக் கொண்டார். வானம் திரைப்படம் வழியாக பஜனை கணேஷ் என்னும் பாத்திரத்தில் சிலம்பரசனுடன் மீண்டும் இணைந்தார். கணேஷ், சிம்புவின் ஒஸ்தி திரைப்படத்திலும் ஒரு முக்கிய வேடத்தில் நடித்திருந்தார். 2013-ம் ஆண்டு வெளியான \"நவீன சரஸ்வதி சபதம்\" திரைப்படத்தில் ஒரு முக்கிய கதாப்பாத்திரத்தில் நடித்திருந்தார்.\n\nSection::::திரைத்துறை.\nSection::::நடிகராக.\n! ஆண்டு !! திரைப்படம் !! கதாப்பாத்திரம் !! குறிப்பு\n"}
{"id": "258345", "url": "https://ta.wikipedia.org/wiki?curid=258345", "title": "இரண்டு முகம்", "text": "இரண்டு முகம்\n\nஇரண்டு முகம் என்பது 2010ஆவது ஆண்டில் அரவிந்த் ராஜ் இயக்கத்தில் வெளியான ஒரு இந்தியத் தமிழ்த் திரைப்படமாகும். இப்படத்தில் சத்யராஜ், கரன் ஆகியோர் முக்கிய கதாபாத்திரங்களில் நடித்திருந்தனர்.2010 செப்டம்பர் 3 அன்று வெளியான இத்திரைப்படம் இந்திய அரசியலில் உள்ள குறைகளை சுட்டிக்காட்டியது.\n\n"}
{"id": "258350", "url": "https://ta.wikipedia.org/wiki?curid=258350", "title": "ருபீடியம் அயோடைடு", "text": "ருபீடியம் அயோடைடு\n\nருபீடியம் அயோடைடு \"(Rubidium iodide)\" என்பது RbI என்ற மூலக்கூற்று வாய்ப்பாடு கொண்ட ருபீடியத்தின் அயோடைடு உப்பு ஆகும். இவ்வுப்பின் உருகுநிலை 642 செ ஆகும்.\n\nருபீடியமும் அயோடினும் சேர்வதால் ருபீடியம் அயோடைடு உண்டாகிறது.\n\n"}
{"id": "258359", "url": "https://ta.wikipedia.org/wiki?curid=258359", "title": "பெண் கணிதவியலாளர்களின் பட்டியல்", "text": "பெண் கணிதவியலாளர்களின் பட்டியல்\n\nஇது குறிப்பிடத்தக்க பெண் கணிதவியலாளர்களின் பட்டியலாகும்.\n\nகணிதவியலில் பெயர்பெற்றவர்கள் பலர் ஆண்களே என்றாலும் இரண்டாம் உலகப் போருக்குப் பிறகு பெண்களில் பலர் கணிதவியலில் ஈடுபட்டனர் எனலாம். பிறகு பல பெண்கள் கணிதவியலிலும் அணுக்கமான புலமாகிய இயற்பியலிலும் குறிப்பிடத்தக்க அரும்பெருஞ்செயல்களை ஆற்றியுள்ளனர். அமெரிக்கக் கணிதவியல் கழகமும் பிற கணிதவியல் கழகங்களும் பெண் கணிதவியலாளர்களை ஊக்குவிக்க பல பரிசுகளைத் தந்து பெருமைபெறச் செய்து வருகின்றன.\n\nமெக் டூட்டர் கணிதவியல் வரலாற்று ஆவணக் காப்பகம் வைத்திருக்கும் முனைவானப் பெண் கணிதவியலாளர்களின் பட்டியல் கட்டுரையின் இறுதியில் தரப்பட்டுள்ளது.\n\n\n\n ஆன்னா நாகர்னி, உக்ரேனிய-அமெரிக்க கணிதவியலாளர்; பொருளியலாளர்; கல்வியாளர்; செயல்முறை ஆய்வு மேலாண்மை நூலாசிரியர்.\n\n இசபெல்லா இலாபா (1966– ), கிளையலைப் பகுப்பாய்வு, வடிவவியல் அளமானக் கோட்பாடு, கூட்டல்வகைச் சேர்மானவியல் தலைப்புகளில் ஆய்வு செய்த போலந்து-கனடிய வல்லுனர்\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nSection::::வெளி இணைப்புகள்.\nஇது மெக் டூட்டர் கணிதவியல் வரலாற்று ஆவணக் காப்பகப் பெண் கணிதவியலாளர்களின் பட்டியலாகும். index of female mathematicians. \n\n"}
{"id": "258362", "url": "https://ta.wikipedia.org/wiki?curid=258362", "title": "கருந்தலை காட்டுச்சில்லை", "text": "கருந்தலை காட்டுச்சில்லை\n\nகருந்தலை காட்டுச் சில்லை (black-headed bunting) என்பது ஒருவகைப் பறவையாகும். இப்பறவை தென்கிழக்கு ஐரோப்பா, ஈரானின் கிழக்கு ஆகிய பகுதிகளில் காணப்படுகிறது. இது இந்தியாவுக்கு பனிக்காலத்தில் வலசை வரும் பறவையாகும்.\nSection::::விளக்கம்.\nஇப்பறவை சிட்டுக்குருவியைவிட பெரியதாகவும், பார்க்க கூம்பலகன் போலவும் இருக்கும். இதன் அலகு அமைப்பும் அவ்வாறே இருக்கும். ஆனால் உடலும், வாலும் நீண்ட தோற்றமுடையதாக இருக்கும்.\nபெண்பறவைகள் மஞ்சள் கலந்த தவிட்டு நிறத்தில் இருக்கும்.\n"}
{"id": "258364", "url": "https://ta.wikipedia.org/wiki?curid=258364", "title": "தஞ்சாவூர் வரதராஜப்பெருமாள் கோயில்", "text": "தஞ்சாவூர் வரதராஜப்பெருமாள் கோயில்\n\nதஞ்சாவூர் வரதராஜ பெருமாள் கோயில் என்ற நிலையில் இரு கோயில்கள் உள்ளன. ஒரு கோயில் கீழ ராஜ வீதியில் உள்ளது. மற்றொரு கோயில் தஞ்சாவூரின் மையப்பகுதியில் வரதராஜ பெருமாள் கோயில் தெருவிலும் அமைந்துள்ளது.\n\nSection::::கீழ ராஜ வீதி.\nஇக்கோயில் இரண்டாம் சரபோஜி மன்னரால் திருப்பணி செய்யப்பெற்றது. ராஜகோபுரத்தைக் கடந்து உள்ளே செல்லும்போது கொடி மரம் மற்றும் கருடாழ்வாரைக் காணலாம். வலப்புறம் நாகர், இடப்புறம் விநாயகர் உள்ளனர். கருவறையின் முன்பாக இரு புறமும் துவார பாலகர்கள் காணப்படுகின்றனர். இடப்புறம் அம்மன் சன்னதி முன்புறம் இரு துவாரபாலகிகள் உள்ளனர். இக்கோயிலில் காணப்படும் இரு சன்னதிகளுக்கும் தனித்தனி வாயில்கள் உள்ளன. இரு சிறிய ராஜகோபுரங்களைக் கொண்டு இக்கோயில் அமைந்துள்ளன. பெருமாள் சன்னதியிலிருந்து தாயார் சன்னதிக்கும், தாயார் சன்னதியிலிருந்து பெருமாள் சன்னதிக்கும் செல்லலாம். \n\nSection::::மூலவர்.\nகருவறையில் ஸ்ரீதேவி பூதேவியுடன் வரதராஜப்பெருமாள் உள்ளார்.\n\nSection::::நவநீத சேவை.\nநவநீத சேவையின்போது தஞ்சாவூரிலுள்ள நீலமேகப்பெருமாள், நரசிம்மப்பெருமாள், மணிக்குன்னப்பெருமாள், கல்யாண வெங்கடேசப்பெருமாள், மேலராஜவீதி நவநீதகிருஷ்ணன், எல்லையம்மன் தெரு ஜனார்த்தன பெருமாள், கரந்தை யாதவ கண்ணன் கோயில், கீழராஜவீதி வரதராஜபெருமாள், தெற்கு வீதி கலியுக வெங்கடேச பெருமாள், பள்ளியக்ரகாரம் கோதண்டராமபெருமாள், மானம்புச்சாவடி நவநீதகிருஷ்ணன், பிரசன்ன வெங்கடேசபெருமாள், மேலஅலங்கம் ரெங்கநாதபெருமாள், படித்துறை வெங்கடேசபெருமாள், கோட்டை பிரசன்ன வெங்கடேச பெருமாள் ஆகிய 15 கோயில்களைச் சேர்ந்த பெருமாள்கள் கலந்துகொள்கின்றனர். அந்த கோயில்களில் இந்த கோயிலும் ஒன்றாகும்.\n\nSection::::தேவஸ்தான கோயில்.\nதஞ்சாவூர் அரண்மனை தேவஸ்தானத்திற்கு உட்பட்ட 88 கோயில்களில் இக்கோயிலும் ஒன்றாகும். \n\nSection::::வரதராஜ பெருமாள் கோயில் தெரு.\nமுன் வாயிலைக் கடந்து உள்ளே செல்லும்போது பலிபீடம், கொடி மரம் உள்ளன. அடுத்து கருடாழ்வார் சன்னதி உள்ளது. முன்மண்டபம், கருவறை, விமானம் போன்றவை இக்கோயிலில் உள்ளன. முன்மண்டபத்தில் பெருமாளின் தசாவதாரங்கள் காணப்படுகின்றன.கருவறைக் கோஷ்டத்தில் விநாயகர், நரசிம்மர், விஷ்ணு துர்க்கை உள்ளனர். கருவறையின் பின்புறம் ஆஞ்சநேயர் சன்னதி உள்ளது. திருச்சுற்றில் துளசி மாடம் உள்ளது.இக்கோயிலின் இக்கோயிலின் குடமுழுக்கு ஆகஸ்டு 20, 2015 அன்று நடைபெற்றது. \n\nSection::::மூலவர்.\nகருவறையில் வரதராஜ பெருமாள், பூதேவி, ஸ்ரீதேவியுடன் உள்ளார். மூவரும் நின்ற கோலத்தில் உள்ளனர்.\n"}
{"id": "258366", "url": "https://ta.wikipedia.org/wiki?curid=258366", "title": "செந்தலை காட்டுச்சில்லை", "text": "செந்தலை காட்டுச்சில்லை\n\nசெந்தலை காட்டுச் சில்லை (red-headed bunting) என்பது ஒருவகைப் பறவையாகும். இப்பறவை மத்திய ஆசியா, மேற்கு ஐரோப்பா ஆகிய பகுதிகளில் காணப்படுகிறது. இது இந்தியாவுக்கு பனிக்காலத்தில் வலசை வரும் பறவையாகும்.\nSection::::விளக்கம்.\nஇப்பறவை சிட்டுக் குருவியைவிட பெரியதாகவும், பார்க்க கூம்பலகன் போலவும் இருக்கும். இதன் அலகு அமைப்பும் அவ்வாறே இருக்கும். ஆனால் உடலும், வாலும் நீண்ட தோற்றமுடையதாக இருக்கும். பெண்பறவைகள் சாம்பல் கலந்த தவிட்டு நிறத்தில் இருக்கும்.\n"}
{"id": "258373", "url": "https://ta.wikipedia.org/wiki?curid=258373", "title": "எஸ். ராமகிருஷ்ணன் (க்ரியா)", "text": "எஸ். ராமகிருஷ்ணன் (க்ரியா)\n\nஎஸ். ராமகிருஷ்ணன் முன்னோடித் தமிழ்ப் பதிப்பாளர் ஆவார். தமது க்ரியா பதிப்பகம் மூலம் க்ரியாவின் தற்காலத் தமிழ் அகராதி உள்ளிட்ட முக்கியமான பல நூல்களைப் பதிப்பித்துள்ளார். சோதனை முயற்சிகள், செம்மையாக்கம், புதிய தொழில்நுட்பங்களைப் புகுத்துதல் முதலானவற்றில் இவர் காட்டிவரும் ஈடுபாடு, பங்களிப்பு காரணமாக தமிழ்ப் பதிப்புத்துறையின் ஒரு முன்னோடியாகக் கருதப்படுகிறார். கூத்துப்பட்டறை, மொழி அறக்கட்டளை, ரோஜா முத்தையா ஆராய்ச்சி நூலகம் ஆகியவற்றின் உருவாக்கத்திலும் பங்குவகித்திருக்கிறார். ஆர்.கே.சுவாமி விளம்பர நிறுவனத்தில் சில காலம் பணியாற்றியிருக்கிறார்.\n"}
{"id": "258376", "url": "https://ta.wikipedia.org/wiki?curid=258376", "title": "அச்சல்கஞ்சு தொடருந்து நிலையம்", "text": "அச்சல்கஞ்சு தொடருந்து நிலையம்\n\nஅச்சல்கஞ்சு தொடருந்து நிலையம், இந்திய மாநிலமான உத்தரப் பிரதேசத்தின் உன்னாவு மாவட்டத்திலுள்ள அச்சல்கஞ்சில் உள்ளது.\n\nSection::::தொடர்வண்டிகள்.\nஇங்கு நின்று செல்லும் வண்டிகள்.\n"}
{"id": "258378", "url": "https://ta.wikipedia.org/wiki?curid=258378", "title": "அச்சல்கஞ்சு", "text": "அச்சல்கஞ்சு\n\nஅச்சல்கஞ்சு, இந்திய மாநிலமான உத்தரப் பிரதேசத்தின் உன்னாவு மாவட்டத்தில் உள்ளது. இதன் அஞ்சல் குறியீட்டு எண் 209801 ஆகும்.\n"}
{"id": "258386", "url": "https://ta.wikipedia.org/wiki?curid=258386", "title": "பத்து பகாட்", "text": "பத்து பகாட்\n\nபத்து பகாட் என்பது ஜொகூர் மாநிலம், மலேசியாவில் அமைந்துள்ள ஒரு மாவட்டம் ஆகும். இது மூவார் மாவட்டத்திற்கு தென்கிழக்காகவும், குளுவாங் மாவட்டத்திற்கு தென்மேற்காகவும், பொந்தியான் மாவட்டத்திற்கு வடமேற்காகவும், சிகாமட் மாவட்டத்திற்கு தெற்காகவும் அமைந்துள்ளது. இதன் தலைநகரம் பந்தார் பெங்காரம் ஆகும். \n\nSection::::புவியியல்.\nஇதன் தலைநகரம் பந்தார் பெங்காரம் ல் அமைந்துள்ளது . இது கோலாலம்பூர் இற்கு 239 கி.மி (150 மைல்கள்)இல் அமைந்துள்ளது.\n"}
{"id": "258387", "url": "https://ta.wikipedia.org/wiki?curid=258387", "title": "அச்சல்பூர்", "text": "அச்சல்பூர்\n\nஅச்சல்பூர், இந்திய மாநிலமான மகாராஷ்டிராவின் அமராவதி மாவட்டத்தில் உள்ளது..\n\nSection::::அரசியல்.\nஇது அச்சல்பூர் சட்டமன்றத் தொகுதிக்கும், அமராவதி மக்களவைத் தொகுதிக்கும் உட்பட்டது.\n\nSection::::போக்குவரத்து.\nஇங்கிருந்து நாக்பூர், மும்பை, புனே, சீரடி, நாசிக், ஜால்னாஅமராவதி, யவதமாள், அகோலா, அவுரங்காபாத், ஜல்கான், இந்தோர், ஜபல்பூர், பர்பணி, போபால், பேதுல், புர்ஹான்பூர் போன்ற ஊர்களுக்கு பேருந்துகள் இயக்கப்படுகின்றன.\n"}
{"id": "258422", "url": "https://ta.wikipedia.org/wiki?curid=258422", "title": "அபோஹர் தொடருந்து நிலையம்", "text": "அபோஹர் தொடருந்து நிலையம்\n\nஅபோஹர் தொடருந்து நிலையம், இந்திய மாநிலமான பஞ்சாபின் ஃபாசில்கா மாவட்டத்திலுள்ள அபோஹரில் உள்ளது.\n\nSection::::தொடர்வண்டிகள்.\nஇங்கு நின்று செல்லும் வண்டிகள்.\n"}
{"id": "258425", "url": "https://ta.wikipedia.org/wiki?curid=258425", "title": "அஞ்சல் எழுதுபொருள்", "text": "அஞ்சல் எழுதுபொருள்\n\nஅஞ்சல் எழுதுபொருள் என்பது, அஞ்சல்தலை அச்சிடப்பட்ட அல்லது அஞ்சல் சேவைக்கோ அது தொடர்பான வேறு தேவைக்கோ முற்கட்டணம் செலுத்தப்பட்டதற்கான குறிப்பு அச்சிடப்பட்ட கடித உறை, கடிதத்தாள், அஞ்சல் அட்டை, வான்கடிதத்தாள், சுற்றுத்தாள் போன்றவற்றுள் ஒன்றைக் குறிக்கும். ஆனாலும், அஞ்சல்தலை அச்சிடப்படாத அஞ்சல் அட்டைகள் இதற்குள் அடங்காது.\n\nSection::::வடிவமும் தோற்றமும்.\nபொதுவாக, அஞ்சல் எழுதுபொருட்கள், அஞ்சல்தலைகளைப் போலவே கையாளப்படுகின்றன. அவையும் அச்சிடப்பட்டுள்ள அஞ்சல் கட்டணத்தின் முகப் பெறுமானத்தில் அல்லது எழுதுபொருளின் செலவுக்கான கூடுதல் கட்டணத்துடன் அஞ்சல் அலுவலகத்திலேயே விற்கப்படுகின்றன. இது சில வேளைகளில் அரசாங்கத் தேவைகளுக்கு மட்டும் உருவாக்கப்பட்ட அரச அஞ்சலாக இருக்கக்கூடும். சில அஞ்சல் எழுதுபொருட்கள் தனிப்பட்டவர்களின் வேண்டுகோளுக்கு இணங்க அச்சிட்டு வழங்கப்படுவதும் உண்டு. இவ்வாறான சந்தர்ப்பங்களில், தனிப்பட்டவர்கள் அல்லது நிறுவனங்கள் கொடுக்கும் தாள்கள் அல்லது அட்டைகளில், அஞ்சல் நிர்வாகத்தின் ஒப்புதலுடல் கூடிய அடையாள முத்திரை அச்சிடப்படும்.\n\nSection::::சேகரித்தல்.\nபெரும்பாலான அஞ்சல் எழுதுபொருட்கள் முழுதாக, அதாவது முழு அட்டை, முழுத் தாள் அல்லது முழுக் கடித உறையாகவே சேகரிக்கப்படுகின்றன. 19ம் நூற்றாண்டில், அஞ்சல் எழுதுபொருளில் இருந்து அச்சிடப்பட்ட அடையாளத்தை மட்டும் வெட்டியெடுத்துச் சேகரிப்பது வழக்கமாக இருந்தது. இது கடித உறையை அல்லது எழுதுபொருளை அழித்துவிடுகிறது. இதனால், இவ்வாறு வெட்டியெடுத்த சேகரிப்புக்கள் எத்தகைய கடித உறையிலிருந்து வருகிறது என்பதை அறியமுடியாமல் போவதுடன், பல வேளைகளில் நீக்கல் முத்திரைகள் தொடர்பான தகவல்களும் கிடைக்காமல் போகின்றன.\n\nபல நாட்டுக்குரிய அஞ்சல்தலை விபரப் பட்டியல்கள் அஞ்சல் எழுதுபொருட்களையும் பட்டியலிடுகின்றன. அத்துடன் தனித்தனி நாடுகளுக்கான அஞ்சல் எழுதுபொருட்கள் குறித்த நூல்களும் வெளிவருகின்றன. தற்கால அஞ்சல் எழுதுபொருள் விபரப்பட்டியல்களில் முக்கியமானது, இக்கின்சு அன்ட் கேச்சு உலக அஞ்சல் எழுதுபொருள் விபரப்பட்டியல் (Higgins & Gage World Postal Stationery Catalog) ஆகும்.\n\nSection::::அஞ்சல் எழுதுபொருள் சமூகங்கள்.\nஅஞ்சல் எழுதுபொருட்களைச் சேகரிப்பவர்கள் வேறுநாடுகளில் உள்ள அஞ்சல் எழுதுபொருள் சமூகங்களையோ ஆய்வுக் குழுக்களையோ தொடர்புகொள்ள முடியும். இவ்வாறான சமூகங்கள் தகவல்களையும், வெளியீடுகளையும், வழிகாட்டல்களையும் ஆர்வமுள்ளவர்களுக்கு வழங்குகின்றன.\n\n"}
{"id": "258427", "url": "https://ta.wikipedia.org/wiki?curid=258427", "title": "கௌரவர்கள் (திரைப்படம்)", "text": "கௌரவர்கள் (திரைப்படம்)\n\nகௌரவர்கள் என்பது 2010ஆவது ஆண்டில் சஞ்சய் ராம் இயக்கத்தில் வெளியான ஒரு இந்தியத் தமிழ்த் திரைப்படமாகும். இப்படத்தில் சத்யராஜ் முதன்மை கதாப்பாத்திரத்தில் நடித்திருந்தார். இப்படத்திற்கு தினா இசையமைத்திருந்தார். 2010 அக்டோபர் 15 அன்று வெளியான இத்திரைப்படம் எதிர்பார்த்த அளவிற்கு வரவேற்பு பெறவில்லை. வணிக ரீதியாகவும் இது தோல்வித் திரைப்படமாக அமைந்தது. \n"}
{"id": "258430", "url": "https://ta.wikipedia.org/wiki?curid=258430", "title": "உலகளாவிய வலைச் சேர்த்தியம்", "text": "உலகளாவிய வலைச் சேர்த்தியம்\n\nஉலகளாவிய வலைச் சேர்த்தியம் (World Wide Web Consortium, W3C), உலகளாவிய வலைக்கான முதன்மையான பன்னாட்டு செந்தரமாக்க நிறுவனம் ஆகும். \n\nதிம் பேர்னேர்சு-லீ நிறுவி வழிநடத்தி வரும் இச்சேர்த்தியம், உலகளாவிய வலைக்குச் செந்தரங்களை உருவாக்குவதற்கு என்றே முழு நேரப் பணியாளர்களைக் கொண்ட பல்வேறு உறுப்பு நிறுவனங்களால் ஆனது. ஆகத்து 11, 2015 நிலவரப்படி, உலகளாவிய வலைச் சேர்த்தியத்தில் 391 உறுப்பினர்கள் இருந்தனர்.\n\nசெந்தரம் உருவாக்கும் பணி தவிர, உலகளாவிய வலைச் சேர்த்தியம் அது தொடர்பான கல்வி, பரப்புரை, மென்பொருள் உருவாக்கம் மற்றும் உலகளாவிய வலை தொடர்பான உரையாடல்களுக்கான திறந்த மன்றமாகவும் திகழ்கிறது.\n"}
{"id": "258433", "url": "https://ta.wikipedia.org/wiki?curid=258433", "title": "திருக்குளுத்தி", "text": "திருக்குளுத்தி\n\nதிருக்குளுத்தி அல்லது \"குளிர்த்தி\" என்பது கிழக்கிலங்கையின் அம்மன் ஆலயங்களில், குறிப்பாக கண்ணகி அம்மன் ஆலயச் சடங்குகளின் இறுதி நிகழ்வாகும். குளுத்தியிலேயே அம்மன் ஆலயச் சடங்கு நிறைவுறுவதால், சடங்கு காலம் முழுவதையும் \"திருக்குளுத்தி உற்சவம்\" என்று அழைப்பர். \n\nSection::::பெயர்க் காரணம்.\nகுளுத்தி என்பது \"குளிர்த்தி\" என்ற செவ்வழக்கின் திரிந்த வடிவம் ஆகும். மதுரையை எரித்த பின்னும் சீற்றம் தணியாதிருக்கும் கண்ணகியின் கோபத்தைத் தணித்து, அவளைக் குளிர்விக்கும் சடங்கே \"குளிர்த்தி\" ஆகின்றது.\n\nSection::::காலம்.\nதிருக்குளுத்திச் சடங்கு காலம், ஆலயத்துக்காலயம் வேறுபடுகின்றது. 3, 5, 7, 9 போன்ற ஒற்றைப்படை நாட்களிலேயே இச்சடங்கு நடத்தப்படுவது வழக்கம். வைகாசி மாதத்திலேயே திருக்குளுத்தி இடம்பெற்றாலும், ஆலய மரபைப் பொறுத்து, வைகாசிப் பூரணை, வைகாசித் திங்கட்கிழமை என்று இருவேறு நாட்களில் குளுத்தி இடம்பெறுவதுண்டு.\n\nSection::::மரபுகள்.\nபொதுவாக, குளுத்தி காலம் முழுவதும், அம்மன் ஆலயங்களில் கண்ணகியம்மையின் வாழ்க்கையைச் சொல்லும் கண்ணகி வழக்குரை காவியம் பாடப்படும். சில ஆலயங்களில் அம்மன் திருவீதியுலாவும் ஊர்வலமும் கூட நடத்தப்படுவதுண்டு. கண்ணகி - கோவலன் திருமணத்தைப் பாடும் \"கலியாணப்படிப்பு\" பகுதி வழக்குரையில் வரும்போது, \"கலியாணக்கால் நாட்டல்\" எனும் சடங்கு நடத்தப்படும். தெரிந்தெடுக்கப்பட்ட வேம்பு அல்லது பூவரசிலிருந்து பெறப்படும் தடிமனான கிளை, சேலை முதலியவற்றால் அலங்கரிக்கப்பட்டு, ஊர்வலமாக எடுத்து வரப்பட்டு, ஆலய முன்றலில் நாட்டப்படும். சடங்கின் இறுதிநாளிலேயே திருக்குளுத்திச் சடங்கு இடம்பெறும்.\n\n\nதினக்கதிர், ஆகஸ்டு 22, 2015\n"}
{"id": "258437", "url": "https://ta.wikipedia.org/wiki?curid=258437", "title": "அஞ்சல்தலையிட்ட கடித உறை", "text": "அஞ்சல்தலையிட்ட கடித உறை\n\nஅஞ்சல்தலையிட்ட கடித உறை (Stamped envelope) என்பது, அஞ்சல் சேவைக்கான முன்கட்டணம் செலுத்தப்பட்டதைக் குறிக்கும், அச்சிட்ட அல்லது புடைப்புருவ அடையாள முத்திரைகளுடன் கூடிய கடித உறையாகும். இது ஒரு வகையான அஞ்சல் எழுதுபொருள் ஆகும்.\n\nSection::::சேகரிப்பு.\nமுத்திரையிட்ட கடித உறை சேகரிப்போர், என்னென்ன உறைகள் வெளியிடப்பட்டன என்று அறிந்துகொள்வதற்கு விபரப்பட்டியல்களைப் பயன்படுத்துகின்றனர். சியெக்பிரைட் ஆச்சர் என்பவரே, எல்லா நாடுகளிலும் வெளியிடப்பட்ட அஞ்சல்தலையிட்ட கடித உறை உட்பட்ட அஞ்சல் எழுதுபொருட்களை முதன் முதலில் விரிவாக ஆவணப்படுத்த முயன்றவராவார். இதைத் தொடர்ந்து ஏறத்தாழ 40 ஆண்டுகளுக்குப் பின்னர் இக்கின்சு அன்ட் கேச்சு உலக அஞ்சல் எழுதுபொருள் விபரப்பட்டியல் வெளியானது. தற்போது காலங்கடந்த ஒன்றாகிவிட்டபோதும், இது இப்போதும் மேற்கோள் காட்டப்பட்டு வருகிறது. இதில் எல்லா நாட்டுத் தகவல்களும் இருப்பதும், இதற்குப் பின்னர் இது போன்ற விரிவான விபரப்பட்டியல் எதுவும் வெளிவராமையும் இதற்கு முக்கிய காரணங்கள்.\n"}
{"id": "258438", "url": "https://ta.wikipedia.org/wiki?curid=258438", "title": "அசோக் சிங்கால்", "text": "அசோக் சிங்கால்\n\nஅசோக் சிங்கால் (Ashok Singhal) (பிறப்பு: 1926), அகில உலக இந்து அமைப்பான விசுவ இந்து பரிசத்தின் தலைவராக 2011 முடிய இருபதாண்டுகள் செயல்பட்டவர்.உடல் நலக்குறைவால் பதவி விலகிய சிங்காலுக்குப் பின்னர் பிரவீன் தொகாடியா தலைவராக செயல்படுகிறார்.\n\nSection::::வாழ்க்கை.\nஆக்ராவில் பிறந்த சிங்காலின் தந்தை ஒரு அரசு அலுவலர்\nபனாரசு இந்து பல்கலைக்கழகத்தில் 1950இல் உலோகவியல் பொறியியல் பட்டம் பெற்றவர்.\n1942 முதல் ராஷ்டிரிய சுயம்சேவாக் சங்கத்துடன் தொடர்புடையவர். பட்டம் பெற்ற பின்னர் ஆர் எஸ் எஸ் முழுநேர பிரச்சாரகராக மாறியவர். தில்லி மற்றும் அரியானா மாநில மண்டல பிரச்சாரகராக செயல்பட்டவர். 1980ஆம் ஆண்டில் விசுவ இந்து பரிசத்தின் இணைச்செயலராகவும், 1984ஆம் ஆண்டில் செயலராகவும் பதவி வகித்த சிங்கால் பின்னர் விசுவ இந்து பரிசத்தின் தலைவராக 2011 முடிய செயல்பட்டார். ராம ஜென்மபூமி அறக்கட்டளை துவக்கி ராம ஜென்மபூமியில் மீண்டும் ராமர் கோயில் கட்டும் பணியில் தொடர்ந்து ஈடுபட்டவர். \n\n"}
{"id": "258439", "url": "https://ta.wikipedia.org/wiki?curid=258439", "title": "கிழக்கு ஆல்பூர்க், வெர்மண்டு", "text": "கிழக்கு ஆல்பூர்க், வெர்மண்டு\n\nகிழக்கு ஆல்பூர்க் ஐக்கிய அமெரிக்கா நாட்டின் வெர்மான்ட் மாநிலத்தைச் சேர்ந்த ஒரு குடியிருப்புப் பகுதியாகும். ஆல்பூர்க் சந்தி எனவும் அழைக்கப்படும் இது கிராண்ட ஐசிலின் உள்ள ஒரு மனிதக் குடியிருப்பு ஆகும். இது நியு இங்கிலாந்து மத்திய இரயில் தடத்திற்கும், கனேடிய தேசிய நெடுஞ்சாலைக்கும் இடைப்பட்ட பகுதியில் அமைந்திருக்கின்றது.\n"}
{"id": "258441", "url": "https://ta.wikipedia.org/wiki?curid=258441", "title": "சகோதரன் அய்யப்பன்", "text": "சகோதரன் அய்யப்பன்\n\nசகோதரன் அய்யப்பன் (21 ஆகஸ்ட் 1889 - 6 மார்ச் 1968 ) கேரள மாநிலத்தில் வாழ்ந்த சீர்திருத்தவாதியாவார். இவர் ஸ்ரீ நாராயண குருவை வெளிப்படையாக விமர்சித்துப் பின்பற்றுபவர்களில் ஒருவராக இருந்துள்ளார். இவர் வைப்பீன் தீவில் உள்ள செறாயில் பிறந்தார். அவர் செறாயில், 1917 ஆம் ஆண்டு ஒரு சமபந்தி உணவிற்கு ஏற்பாடு செய்துள்ளார். அவர் சகோதர சங்கம் என்றொரு அமைப்பை உருவாக்கினார்.\n\n"}
{"id": "258443", "url": "https://ta.wikipedia.org/wiki?curid=258443", "title": "புசிங்கன் ஊகான்", "text": "புசிங்கன் ஊகான்\n\nபுசிங்கன் ஊகான் (ஊகான் மீதமைந்திருக்கும் புசிங்கன்) என்றழைக்கப்படும் புசிங்கன் நகரம் சுவிஸ் நாட்டின் \"சாபவ்சன்\" அல்லது \"ஷஃப்ஹௌசன்\" மண்டலத்தால் சூழப்பட்டு அமைந்திருக்கும் ஒரு ஜெர்மனி நாட்டின் நகரம் ஆகும். இந்நகரத்தின் தெற்கில் ஊகான் மலைத்தொடர் அமைந்திருக்கின்றது. இந்நகரத்தின் மொத்த மக்கள் தொகை 1450 பேர் ஆகும். 19-ம் நூற்றாண்டிலிருந்தே இந்நகரம் ஜெர்மன் நாட்டிலிருந்து தனியே அமைந்திருக்கின்றது. ஜெர்மன் நாட்டின் பெருநிலத்தையும் இந்த நகரத்தையும் இடையில் 700 மீட்டர் அகலமான சுவிஸ் நாட்டின் டாபிளிங் கிராமம் பிரிக்கின்றது. \n\nபுசிங்கன் நகரம் ஜெர்மனி நாட்டின் கொன்ஸ்டான்ஸ் மாவட்டத்தின் ஒரு பகுதியாக ஆட்சி செய்யப்பட்டு வருகின்றது. ஆனால் அதே சமயம் வணிகம் சார்ந்த நடவடிக்கைகள் மட்டும் லீக்டன்ஸ்டைன் சிற்றரசு, இத்தாலியின் கம்போன் இத்தாலியா ஆட்சிப் பகுதியைப் போலவே சுவிஸ் சுங்க விலக்குப் பகுதிகளுக்குள் இணைக்கப்பட்டு இருக்கின்றது. ஜெர்மனியும், சுவிட்சர்லாந்தும் கடந்த 2008/09 ஆம் ஆண்டில் செங்கான் ஒப்பந்தம் செய்து கொண்ட பிறகு, எவ்வித எல்லைக் கட்டுப்பாடுகளும் நடைமுறையில் பின்பற்றப்படுவதில்லை என்பதும் குறிப்பிடத்தக்கது.\n\nஜெர்மனி மற்றும் சுவிட்சர்லாந்து மக்கள் அதிகம் வருகை தரும் ஒரு சுற்றுலாப் பகுதியாக புசிங்கன் விளங்குகின்றது. குறிப்பாக ஊகான் மலைப்பகுதிகள் கேளிக்கை விளையாட்டுகளில் ஈடுபட பலரும் வருவதுண்டு. இந்த நகரத்தில் புகழ்பெற்ற விவிலியக் கல்லூரியான ஐரோப்பிய நாசரானி கல்லூரியும் அமைந்திருக்கின்றது. \n"}
{"id": "258447", "url": "https://ta.wikipedia.org/wiki?curid=258447", "title": "கவீந்திரன் கோடீசுவரன்", "text": "கவீந்திரன் கோடீசுவரன்\n\nஅரியநாயகம் கவீந்திரன் கோடீசுவரன் (\"Ariyanayagam Kaveenthiran Kodeeswaran\", ரொபின் எனவும் அழைக்கப்படுகிறார்) இலங்கைத் தமிழ் அரசியல்வாதியும், நாடாளுமன்ற உறுப்பினரும் ஆவார்.\n\nஇலங்கையின் கிழக்கு மாகாணம் அக்கரைப்பற்றைச் சேர்ந்த கோடீசுவரன் தமிழீழ விடுதலை இயக்கத்தின் உறுப்பினர் ஆவார். இவர் தமிழ்த் தேசியக் கூட்டமைப்பு வேட்பாளராக 2015 நாடாளுமன்றத் தேர்தலில் அம்பாறை மாவட்டத்தில் போட்டியிட்டு 17,779 விருப்பு வாக்குகள் பெற்று நாடாளுமன்றத்திற்கு முதன் முறையாகத் தெரிவு செய்யப்பட்டார்.\n"}
{"id": "258451", "url": "https://ta.wikipedia.org/wiki?curid=258451", "title": "பூசை", "text": "பூசை\n\n\n"}
{"id": "258452", "url": "https://ta.wikipedia.org/wiki?curid=258452", "title": "ச. வியாழேந்திரன்", "text": "ச. வியாழேந்திரன்\n\nசதாசிவம் (அமல்) வியாழேந்திரன் இலங்கைத் தமிழ் அரசியல்வாதியும், நாடாளுமன்ற உறுப்பினரும் ஆவார்.\n\nSection::::ஆரம்ப வாழ்க்கை.\nவியாழேந்திரன் செங்கலடி வெப்பவெட்டுவான் அரசினர் தமிழ்ப் பாடசாலையிலும், ஏறாவூர் தமிழ் மகா வித்தியாலயத்திலும் கல்வி கற்றார். பின்னர் கிழக்குப் பல்கலைக்கழகத்தில் இளங்கலைப் பட்டம் பெற்றார். அத்துடம் மதுரை காமராசர் பல்கலைக்கழகத்தின் முதுகலைப் பட்டமும் பெற்றுள்ளார்.\n\nSection::::அரசியலில்.\nவியாழேந்திரன் (அமல் எனவும் அழைக்கப்படுகிறார்) தமிழீழ மக்கள் விடுதலை கழகத்தின் (புளொட்) உறுப்பினராவார். ஆசிரியராகப் பணியாற்றும் இவர் 2015 நாடாளுமன்றத் தேர்தலில் புளொட் கட்சியின் சார்பில் தமிழ்த் தேசியக் கூட்டமைப்பு வேட்பாளராக மட்டக்களப்பு மாவட்டத்தில் போட்டியிட்டு 39,321 விருப்பு வாக்குகள் பெற்று நாடாளுமன்றத்திற்கு முதன் முறையாகத் தெரிவு செய்யப்பட்டார்.\n\n2018 அக்டோபர் 26 இல் இலங்கை அரசுத்தலைவர் மைத்திரிபால சிறிசேன ஐதேக தலைவர் பிரதமர் ரணில் விக்கிரமசிங்கவை பதவியில் இருந்து அகற்றி, முன்னாள் அரசுத்தலைவர் மகிந்த ராசபக்சவை பிரதமராக அறிவித்தார். இதனை அடுத்து ராசபக்ச தனது பெரும்பான்மையை நாடாளுமன்றத்தில் நிரூபிக்க வேண்டிய கட்டாயம் ஏற்பட்டது. தமிழ்த் தேசியக் கூட்டமைப்பு ராசபக்சவின் தெரிவிற்கு எதிர்ப்புத் தெரிவித்த நிலையில், அதன் நாடாளுமன்ற உறுப்பினர் வியாழேந்திரன் 2018 நவம்பர் 2 இல் ராசபக்சவின் அமைச்சரவையில் கிழக்கு மாகாண அபிவிருத்திக்கான பிரதி அமைச்சராக நியமிக்கப்பட்டார்.\n"}
{"id": "258456", "url": "https://ta.wikipedia.org/wiki?curid=258456", "title": "ருபீடியம் ஐதரசன் சல்பேட்டு", "text": "ருபீடியம் ஐதரசன் சல்பேட்டு\n\nருபீடியம் ஐதரசன் சல்பேட்டு \"(Rubidium hydrogen sulfate)\" என்பது RbHSO4 என்ற மூலக்கூற்று வாய்ப்பாடு கொண்ட கந்தக அமிலத்தினுடைய ருபீடியம் உப்பு ஆகும்.\n\nSection::::தொகுப்பு முறையில் தயாரிப்பு.\nருபீடியம் இரு சல்பேட்டுடன் விகிதச்சமநிலை அளவுகளில் ஈரப்பதமற்ற சூழலில் தண்ணீர் சேர்க்கப்பட்டால் ருபீடியம் ஐதரசன் சல்பேட்டு உண்டாகிறது\n\nformula_1.\n\nசோடியம் சல்பேட்டுடன் பொட்டாசியம் சல்பேட்டு சேர்ப்பது போன்ற மற்றொரு முறையும் இதற்காகப் பின்பற்றப்படுகிறது. இவ்வினைக்கு ருபீடியம் குளோரைடு மற்றும் சிறிதளவு சூடான கந்தக அமிலம் தேவைப்படுகிறது. வினையின் இறுதியில் சிறிதளவு ஐதரசன் குளோரைடும் உருவாகும். \n\nformula_2\n\nSection::::பண்புகள்.\nP21/n ஒற்றைசரிவு படிக அமைப்பைக் கொண்ட இது ஈரமுறிஞ்சும் ஒரு சேர்மமாகும். அணிக்கோவை மாறிலிகளின் மதிப்புகள் a = 1440 பை.மீ, b = 462,2 பை.மீ, c = 1436 பை.மீ மற்றும் β = 118,0° என்ற அளவுகளில் உள்ளது. ருபீடியம் ஐதரசன் சல்பேட்டு படிகங்கள் அமோனியம் ஐதரசன் சல்பேட்டு படிகங்களுடன் சமவுரு தோற்ற அமைப்பைக் கொண்டுள்ளன\n\nநிலையான உள்ளுறை வெப்பம் −1166 கியூ/மோல் பெற்றுள்ள இச்சேர்மம் தண்ணீரில் கரைந்துருகும் போது 15.62 கி.யூ/ மோல் \nஆற்றலை வெளிவிடுகிறது.\n\nமீண்டும் சூடு படுத்தும்போது இவ்வுருகல், ருபீடியம் இரு சல்பேட்டு மற்றும் தண்ணீராக மாற்றமடைகிறது:\n\nபொட்டாசியம் மற்றும் சீசியம் உலோகங்கள் போல ருபீடியமும் மற்றொரு ஐதரசன் சல்பேட்டைக் Rb3H(SO4)2. கொண்டுள்ளது.\n"}
{"id": "258473", "url": "https://ta.wikipedia.org/wiki?curid=258473", "title": "மண்ணின் மைந்தன் (திரைப்படம்)", "text": "மண்ணின் மைந்தன் (திரைப்படம்)\n\nமண்ணின் மைந்தன் என்பது 2005ஆவது ஆண்டில் இராம நாராயணன் இயக்கத்தில் வெளியான ஒரு இந்தியத் தமிழ்த் திரைப்படமாகும். சிபிராஜ், சுகா, ஆகியோர் முக்கிய கதாபாத்திரங்களிலும், சத்யராஜ் சிறப்புத் தோற்றத்திலும் நடித்த இத்திரைப்படத்தை, இதன் இயக்குநர் இராம நாராயணனே தயாரித்திருந்தார். இது 2004இல் வெளியான \"யக்னம்\" என்னும் தெலுங்குத் திரைப்படத்தின் மறுஆக்கமாகும். இத்திரைப்படத்திற்கு பரத்வாஜ் இசையமைத்திருந்தார். 2005 மார்ச் 4 அன்று வெளியான இத்திரைப்படம் எதிர்பார்த்த அளவிற்கு வரவேற்பை பெறவில்லை.\n"}
{"id": "258474", "url": "https://ta.wikipedia.org/wiki?curid=258474", "title": "அச்சல்தா", "text": "அச்சல்தா\n\nஅச்சல்தா என்னும் நகரம், இந்திய மாநிலமான உத்தரப் பிரதேசத்தின் அவுரையா மாவட்டத்தில் உள்ளது.\n\nSection::::அரசியல்.\nஇது திபியாபூர் சட்டமன்றத் தொகுதிக்கும், இட்டாவா மக்களவைத் தொகுதிக்கும் உட்பட்டது..\n"}
{"id": "258489", "url": "https://ta.wikipedia.org/wiki?curid=258489", "title": "அச்சல்தா தொடருந்து நிலையம்", "text": "அச்சல்தா தொடருந்து நிலையம்\n\nஅச்சல்தா தொடருந்து நிலையம், இந்திய மாநிலமான உத்தரப் பிரதேசத்தின் அவுரையா மாவட்டத்திலுள்ள அச்சல்தாவில் உள்ளது.\n\nSection::::தொடர்வண்டிகள்.\nஇங்கு நின்று செல்லும் வண்டிகளில் சில: \n"}
{"id": "258499", "url": "https://ta.wikipedia.org/wiki?curid=258499", "title": "அச்சல்பூர் தொடருந்து நிலையம்", "text": "அச்சல்பூர் தொடருந்து நிலையம்\n\nஅச்சல்பூர் தொடருந்து நிலையம், இந்திய மாநிலமான மகாராஷ்டிராவின் அமராவதி மாவட்டத்திலுள்ள அச்சல்பூரில் உள்ளது.\n\nSection::::தொடர்வண்டிகள்.\nஇங்கு நின்று செல்லும் தொடர்வண்டிகளில் சில.\n"}
{"id": "258506", "url": "https://ta.wikipedia.org/wiki?curid=258506", "title": "வணக்கம் தலைவா", "text": "வணக்கம் தலைவா\n\nவணக்கம் தலைவா என்பது 2005ஆவது ஆண்டில் சக்தி பரமேசுவின் இயக்கத்தில் வெளியான ஒரு இந்தியத் தமிழ்த் திரைப்படமாகும். இப்படத்தில், சத்யராஜ், அப்பாஸ், சுசன், விவேக் ஆகியோர் முக்கிய கதாபாத்திரங்களில் நடித்திருந்தனர். இப்படத்திற்கு தேவா இசையமைத்திருந்தார். 2005 திசம்பர் 22 அன்று வெளியான இத்திரைப்படம் எதிர்பார்த்த அளவிற்கு வரவேற்பை பெறவில்லை.\n\n"}
{"id": "258508", "url": "https://ta.wikipedia.org/wiki?curid=258508", "title": "கடிதத்தாள்", "text": "கடிதத்தாள்\n\nஅஞ்சலியலில் கடிதத்தாள் என்பது அஞ்சல் நிர்வாகம் ஒன்றினால் வெளியிடப்படுகின்ற ஒரு அஞ்சல் எழுதுபொருள் ஆகும். கடிதம் எழுதக்கூடிய இந்தத்தாளை உரிய முறைப்படி மடித்து ஒட்டி, தேவையானால் அரக்கினால் முத்திரையிட்டுக் கடித உறை பயன்படுத்தாமல் அஞ்சலில் அனுப்ப முடியும். 19ம் நூற்றாண்டின் நடுப்பகுதிக்கு முன் தாள்களில் கடிதங்களை எழுதி தாளின் எழுதப்படாத பின்பக்கம் வெளிப்புறம் வருமாறு மடித்து ஒட்டி வெளிப்பக்கத்தில் முகவரியை எழுதி அனுப்பும் வழக்கம் இருந்தது. அக்காலத்தில் கடிதப் பரிமாற்றங்களுக்குப் பயன்பட்ட இந்த முறையை அடியொற்றியே கடிதத்தாள் முறை உருவானது.\n\nகடிதத்தாள் என்பது, கடித உறைகள் பயன்பாட்டுக்கு வருவதற்கு முன்னர் பயன்பட்ட அஞ்சல்தலையிடப்படாத மடிப்புத்தாள் கடிதங்களையே குறித்தது. 19ம் நூற்றாண்டின் பின்பகுதிக்கு முன்னர் கடித உறைகள் பயன்பாட்டில் இருக்கவில்லை. பலநாடுகளில், கடித உறையையும் கூடுதல் தாளாகக் கருதிக் கட்டணம் அறவிடப்பட்டதால், அவ்வாறு அஞ்சல் அனுப்புவதற்கு கூடுதல் செலவானதே இதற்கான காரணம்.\n\nமுன்கட்டணம் செலுத்தப்பட்ட கடிதத்தாள்கள், அஞ்சல்தலை அச்சிடப்பட்டு அல்லது வேறு அடையாளம் இடப்பட்டு அஞ்சல் நிர்வாகங்களால் வெளியிடப்படுவதால் அவை அஞ்சல் எழுதுபொருட்கள் ஆகின்றன. முன்கட்டணம் அறவிடப்படுவதைக் குறிக்கும் அஞ்சல்தலை அச்சிடப்படாத கடிதத்தாள்களைத் தனியார் நிறுவனங்களும் வெளியிடுவது உண்டு. இவ்வாறான கடிதத்தாள்களில் கடிதம் அனுப்பும்போது அஞ்சல்தலை ஒட்ட வேண்டும். பெரும்பாலான நாடுகளின் அஞ்சல் நிர்வாகங்கள் ஏதோவொரு கட்டத்தில் கடிதத்தாள்களை வெளியிட்டுள்ளன. ஆனாலும், இப்போது கடித உறைகளில் கடிதம் அனுப்புவதே விரும்பப்படுவதால், பெரும்பாலானவை இப்போது வான்கடிதத்தாள் தவிர்ந்த கடிதத்தாள்கள் வெளியிடுவதை நிறுத்திவிட்டன.\n\nSection::::வரலாறு.\nமுதல் அஞ்சல் எழுதுபொருளான ஏகியூ கடிதத்தாள், வெனிசின் அடையாளச் சின்னம் அச்சிடப்பட்டு 1608 ஆம் ஆண்டில் வெளியிடப்பட்டது. 1790ல் லக்சம்பர்க் 25 சதமமீட்டர் கடிதத்தாளை வெளியிட்டது. 1712–1870 காலப்பகுதியில் பிரித்தானியச் செய்திப் பத்திரிகை வெளியீட்டாளர்கள் அரசாங்கம் வழங்கிய தாள்களில் வண்ண முத்திரைகளை அச்சிட்டனர். 1840ல் மல்ரெடி கடிதத்தாள்கள் வெளியிடப்படுவதற்கு இரண்டு ஆண்டுகளுக்கு முன்னர் ஆசுத்திரேலியா கடிதத்தாள்களை வெளியிட்டது. இக்காலத்தில் கடித உறைகள் மிக அரிதாகவே பயன்பட்டன. சிட்னி நகருக்குள் அஞ்சல் சேவைகளுக்கான முன்கட்டணத்துக்குச் சான்றாக மையிடாத புடைப்புருவ முத்திரையிட்ட கடிதத்தாள்களை நியூ சவுத் வேல்சு வெளியிட்டது.\n"}
{"id": "258509", "url": "https://ta.wikipedia.org/wiki?curid=258509", "title": "6'2 (திரைப்படம்)", "text": "6'2 (திரைப்படம்)\n\n6'2 என்பது வி. செந்தில் குமார் இயக்கத்தில் 2005ஆவது ஆண்டில் வெளியான ஒரு இந்தியத் தமிழ்த் திரைப்படமாகும். சத்யராஜ், வடிவேலுவுடன் இணைந்து சுனிதா வர்மா (அறிமுக நடிகை) நடித்திருந்தார். இப்படத்திற்கு டி. இமான் இசையமைத்திருந்தார். 2005 மே 12 அன்று தமிழில் வெளியானது. இத்திரைப்படம் பின்னர் தெலுங்கில் மொழிமாற்றம் செய்யப்பட்டு வெளிவந்தது.\n\n"}
{"id": "258510", "url": "https://ta.wikipedia.org/wiki?curid=258510", "title": "அச்னேரா", "text": "அச்னேரா\n\nஅச்னேரா, இந்திய மாநிலமான உத்தரப் பிரதேசத்தின் ஆக்ரா மாவட்டத்தில் உள்ளது.\n\nSection::::அரசியல்.\nஇது ஃபத்தேபூர் சிக்ரி சட்டமன்றத் தொகுதிக்கும், ஃபத்தேபூர் சிக்ரி மக்களவைத் தொகுதிக்கும் உட்பட்டது.\n"}
{"id": "258511", "url": "https://ta.wikipedia.org/wiki?curid=258511", "title": "அச்னேரா சந்திப்பு", "text": "அச்னேரா சந்திப்பு\n\nஅச்னேரா சந்திப்பு தொடருந்து நிலையம், இந்திய மாநிலமான உத்தரப் பிரதேசத்தின் ஆக்ரா மாவட்டத்திலுள்ள அச்னேராவில் உள்ளது.\n\nSection::::தொடர்வண்டிகள்.\nஇங்கு நின்று செல்லும் வண்டிகள் சில.\n"}
{"id": "258514", "url": "https://ta.wikipedia.org/wiki?curid=258514", "title": "ஆடேசர்", "text": "ஆடேசர்\n\nஆடேசர், இந்திய மாநிலமான குஜராத்தின் கட்சு மாவட்டத்தில் உள்ளது. இது ராப்பர் வட்டத்துக்கு உட்பட்டது.\n\nSection::::அரசியல்.\nஇது ராப்பர் சட்டமன்றத் தொகுதிக்கும், கச்சு மக்களவைத் தொகுதிக்கும் உட்பட்டது..\n"}
{"id": "258515", "url": "https://ta.wikipedia.org/wiki?curid=258515", "title": "ருபீடியம் ஐதரைடு", "text": "ருபீடியம் ஐதரைடு\n\nருபீடியம் ஐதரைடு \"(Rubidium hydride)\" என்பது RbH. என்ற மூலக்கூறு வாய்ப்பாடு கொண்ட ருபீடியத்தின் ஐதரைடு சேர்மம் ஆகும். ருபீடியம் உலோகத்தை ஐதரசன் வாயுவுடன் வினைபுரியச் செய்வதன் மூலம் ருபீடியம் ஐதரைடை தொகுப்பு முறையில் தயாரிக்கலாம். ஒரு காரவுலோகத்தின் ஐதரைடு என்ற முறையில் இச்சேர்மம் வலிமையற்ற ஆக்சிசனேற்றிகளுடன் அதி தீவிரமாக வினைபுரியும் தன்மை பெற்றுள்ளது. குளோரின் அல்லது புளோரின் உடன் ஏற்ற இறக்க வினையில் பங்கேற்று அதிகமான வெப்பத்தை வெளிவிடுகிறது. ருபீடியம் ஐதரைடு, தண்ணீர் மற்றும் காற்றுடன் அதிக நாட்டம் கொண்டு தீவிரமாக வினைபுரியும் என்பதால் இதை பத்திரமாக பாதுகாப்பதிலும் கவனம் செலுத்த வேண்டும். \n"}
{"id": "258516", "url": "https://ta.wikipedia.org/wiki?curid=258516", "title": "சுயேட்சை எம். எல். ஏ.", "text": "சுயேட்சை எம். எல். ஏ.\n\nசுயேட்சை எம். எல். ஏ. என்பது 2006ஆவது ஆண்டில் குரு தனபால் இயக்கத்தில் வெளியான ஒரு இந்தியத் தமிழ் அரசியல் திரைப்படமாகும். சத்யராஜ், கவுண்டமணி, மந்த்ரா, அபிதா ஆகியோர் முக்கிய கதாபாத்திரங்களில் நடித்திருந்தனர். சபேஷ் முரளியின் இசையில் உருவான இத்திரைப்படம் நீண்ட தாமதத்திற்கு பிறகு 2006 மே 5 அன்று வெளியானது.\n"}
{"id": "258517", "url": "https://ta.wikipedia.org/wiki?curid=258517", "title": "ஜோன் கொத்தலாவலை", "text": "ஜோன் கொத்தலாவலை\n\nசேர் ஜோன் லயனல் கொத்தலாவலை (\"Sir John Lionel Kotelawala\", (; 4 ஏப்ரல் 1895 – 2 அக்டோபர் 1980) இலங்கைப் படைத்துறை அதிகாரியும், அரசியல்வாதியும் ஆவார். இவர் 1953 முதல் 1956 இலங்கையின் மூன்றாவது பிரதமராகப் பதவியில் இருந்தார்.\n\nSection::::ஆரம்ப வாழ்க்கை.\nஜோன் கொத்தலாவலை ஒரு வளமிக்க குடும்பத்தில் பிறந்தவர். தந்தை ஜோன் கொத்தலாவலை (மூத்தவர்) இலங்கை காவல்துறை அதிகாரியாகப் பணியாற்றியவர். தாயார் அலீசு ஆட்டிகலை. ஜோன் 11 வயதாக இருக்கும் போது ஒரு கொலைக் குற்றச்சாட்டை அடுத்து தந்தை தற்கொலை செய்து கொண்டார். இதனை அடுத்து பௌத்தராக இருந்த தாயார் கிறித்தவத்துக்கு மதம் மாறினார். தமது நிலங்களையும் காரீய சுரங்கங்களையும் முறையாக மேலாண்மை செய்ததன் மூலம் அவர் பெரும் சொத்துக்களை ஈட்டினார். அவரது சமூக சேவைகளுக்காக அவருக்கு பிரித்தானிய அரசின் விருது கிடைத்தது.\n\nஜோன் கொத்தலாவலை கொழும்பு றோயல் கல்லூரியில் கல்வி பயின்றார். 1915 ஆம் ஆண்டில் விடுதலைக்கு ஆதரவான சில நடவடிக்கைகளில் பங்குபற்றியமையால் பாடசாலையை விட்டு விலக நேரிட்டது. அதன் பின்னர் ஐரோப்பா சென்றார். முதலாம் உலகப் போர்க் காலத்தில் இங்கிலாந்திலும், பிரான்சிலும் ஐந்தாண்டுகள் வரை தங்கியிருந்தார். அக்காலத்தில் கேம்பிட்சுப் பல்கலைக்கழகத்தின் கிறைஸ்ட் சேர்ச் கல்லூரியில் வேளாண்மைத் துறையில் பட்டம் பெற்றார்.\n\nஇளம் வயதில் துடுப்பாட்டம் உட்படப் பலவித விளையாட்டுகளிலும் ஈடுபாடு கொண்டிருந்தார். சிங்களம், ஆங்கிலம், பிரான்சிய மொழிகளில் பெரும் புலமை பெற்றிருந்தார். இலங்கை திரும்பிய அவர் தமது குடும்பத்தின் தோட்டங்களை நிருவகித்து வந்தார்.\n\nஜோன் கொத்தலாவலை எஃபி டயசு பண்டாரநாயக்கா என்பவரைத் திருமணம் புரிந்து பின்னர் மணமுறிப்புப் பெற்றார்.\n\n"}
{"id": "258522", "url": "https://ta.wikipedia.org/wiki?curid=258522", "title": "வான்கடிதத்தாள்", "text": "வான்கடிதத்தாள்\n\nவான்கடிதத்தாள் என்பது, வானஞ்சல் ஊடாக அனுப்புவதற்குரிய கடிதம் எழுதுவதற்கான மிக மெல்லிய, எடை குறைவான மடித்து ஒட்டும்வகையில் வடிவமைக்கப்பட்ட தாள் ஆகும். இதில் தனியான கடித உறை எதுவும் கிடையாது. சலுகைக் கட்டணத்தில் வெளிநாடுகளுக்கு அனுப்பப்படுவதால், இதற்குள் வேறு எதையும் வைத்து அனுப்புவதைப் பெரும்பாலான அஞ்சல் நிர்வாகங்கள் ஏற்றுக்கொள்வதில்லை. இவ்வாறு ஏதாவது பொருளை உள்ளே வைத்து அனுப்புவதால் ஏற்படக்கூடிய விளைவுகள் குறித்த எச்சரிக்கைகள் வான்கடிதத்தாளில் அச்சிடப்பட்டிருப்பது உண்டு.\n\nபெரும்பாலான வான்கடிதத்தாள்களில் முன்கட்டணம் செலுத்தப்பட்டதைக் காட்டும் அஞ்சல்தலை அச்சிடப்பட்டிருக்கும். இதனால் இது, அஞ்சல் எழுதுபொருள் எனக்கொள்ளப்படுவதற்கான தகுதியைப் பெறுகிறது. ஆனாலும், நியூசிலாந்து, சிம்பாப்வே, அயர்லாந்து போன்ர நாடுகள் வான்கடிதத்தாள்களை அச்சிட்ட அஞ்சல்தலை இல்லாமல் விற்கின்றன. இவ்வாறான அஞ்சல்தலை அச்சிடாத வான்கடிதத்தாள்களை அஞ்சல் நிர்வாகங்கள் மட்டுமன்றி தனியார் நிறுவனங்களும் வெளியிட முடியும். அனுப்புபவர்கள் தமது பெயரையும் முகவரியையும் பின்புறத்தில் எழுதவேண்டும். \n\nSection::::வரலாறு.\nவான்கடிதத்தாள்களின் பயன்பாடு இரண்டாம் உலகப் போர்க் காலத்திலேயே (1939-45) பெருமளவுக்குப் பிரபலமானது. அரச பொறியாளர்கள் பிரிவில், இராணுவ அஞ்சல் சேவையின் மத்திய கிழக்குப் பிரிவின் உதவி இயக்குனரக இருந்த லெப்டினன்ட் கர்னல் ஆர். ஈ. இவான்சு, வானஞ்சல் தேவைகளுக்காக 1/10 அவுன்சிலும் குறைந்த எடைகொண்ட கடித அட்டைகளையே பிரித்தானிய இராணுவம் பயன்படுத்த வேண்டும் என முன்மொழிந்தார். போருக்கான அரசாங்கச் செயலாளராக இருந்த சர் அந்தனி ஏடன், 1940ல் மத்திய கிழக்குக்கு வந்திருந்தபோது, அவரிடம் இவான்சு இந்த ஆலோசனையை முன்வைத்தார். அடுத்த ஆண்டு சனவரியில், ஏடன், மத்திய கிழக்குப் படையின் தலைமைத் தளபதியான ஆர்க்கிபால்ட் வேவெல், வேவெல்லின் முதல் ஏர்ல் அவர்களுக்கு இவான்சின் திட்டம்பற்றி எடுத்துரைத்தார். \n\n"}
{"id": "258532", "url": "https://ta.wikipedia.org/wiki?curid=258532", "title": "ஆடேசர் தொடருந்து நிலையம்", "text": "ஆடேசர் தொடருந்து நிலையம்\n\nஆடேசர் தொடருந்து நிலையம், இந்திய மாநிலமான குஜராத்தின் கச்சு மாவட்டத்தில் உள்ள ஆடேசரில் உள்ளது. இது அகமதாபாத் கோட்டத்துக்கு உட்பட்டது.\n\nSection::::தொடர்வண்டிகள்.\nஇங்கு நின்று செல்லும் வண்டிகளில் சில்\n"}
{"id": "258533", "url": "https://ta.wikipedia.org/wiki?curid=258533", "title": "அட்காவ் புஜுர்கு தொடருந்து நிலையம்", "text": "அட்காவ் புஜுர்கு தொடருந்து நிலையம்\n\nஅட்காவ் புஜுர்கு தொடருந்து நிலையம், இந்திய மாநிலமான மகாராஷ்டிராவின் அகோலா மாவட்டத்திலுள்ள அட்காவில் உள்ளது.\n"}
{"id": "258537", "url": "https://ta.wikipedia.org/wiki?curid=258537", "title": "மயில் சிலந்தி", "text": "மயில் சிலந்தி\n\nமயில் சிலந்தி (peacock spider) என்பது ஒரு சிலந்தி வகையாகும். தாவும் சிலந்தி வகையில் மயில் சிலந்தியும் ஒன்று. மராடஸ் வோலன்ஸ் (Maratus volans) என்ற இனத்தை சார்ந்தது இவ்வகை சிலந்திகள். சிலந்தி வகைகளில் மிகவும் அழகான சிலந்தி மயில் சிலந்தி. இதன் அழகான நடனமே இதற்குக் காரணப் பெயராக அமைந்தது. \nநீலம் சிவப்பு மஞ்சள் பச்சை போன்ற நிறங்களை உடையது இந்த சிலந்தியின் முதுகுப் பகுதி. இனச் சேர்க்கைக்கு முன்பாக பெண் சிலந்தியை உடன்படச் செய்வதற்காக ஆண் சிலந்தி வயிற்றுப் பகுதியை உயர்த்தி தனது மூன்று ஜோடிக் கால்களையும் (கிரிக்கெட் மைதானத்தில் பார்வையாளர்களைக் குதூகலிக்க செய்ய ஆடும் பெண்கள் கைகளை உயர்த்தி கை தட்டி ஆடுவது போல) உயர்த்தி ஆடத் தொடங்கும். சில நேரங்களில் Bravo நடனமும் ஆடி அசத்த முயற்சி செய்யும். பெண் சிலந்திகளில் இந்த நிறங்கள் மிகவும் வெளிறிக் காணப்படும். \n\nஆண் சிலந்தியின் ஆட்டம் பிடிக்காமல் போனாலோ அல்லது பெண் சிலந்தி ஏற்கனவே கருவுற்று சினையாக இருந்தாலோ பெண் சிலந்தி அதன் மேல் தாவிச் சென்று கொன்று தின்று விடும். திறமையான ஒருசில ஆண் சிலந்திகள் வேகமாகத் தாவி தப்பித்து விடும். பெரும்பாலான நேரங்களில் சாவை சந்திக்க நேரிடும். சிறப்பாக ஆடி சேர்க்கைக்கு உடன்பட்ட பிறகு கூட கொன்று தின்றுவிடும் சிலந்திகளும் இந்த வகையில் உண்டு (Thornhill, 1984). பொதுவாக இந்த நடனம் ஐந்து நிமிடம் முதல் ஐம்பது நிமிடங்கள் வரை தொடரும். பெண் சிலந்தியானது தனது சந்ததியில் வரும் சிலந்திகள் மிகவும் அழகாகவும் ஆதிக்கம் மிக்கதாகவும் இருக்க வேண்டும் என்று விரும்புவதே ஆண் சிலந்திகளை அதிக நேரம் ஆடுவதைப் பார்த்து துன்புறுத்தக் காரணம் என்கின்றனர் பூச்சியியல் வல்லுநர்கள் ((Bergstrom, 2012). சேர்கைக்காக உயிரை மாய்த்துக் கொள்ள தயாராக உள்ள ஆண் பூச்சிகள் தனது சந்ததி தன்னோடு நின்று விடக் கூடாது என்பதற்காகவும் இருக்கலாம் எனும் கூற்றும் உண்டு. இந்த சிலந்திகளால் மனிதனுக்கு எந்தவித ஆபத்தும் இல்லை.\n\n"}
{"id": "258544", "url": "https://ta.wikipedia.org/wiki?curid=258544", "title": "சென்னை எழும்பூர் - தஞ்சாவூர் முதன்மை வழித்தடம்", "text": "சென்னை எழும்பூர் - தஞ்சாவூர் முதன்மை வழித்தடம்\n\nசென்னை எழும்பூர் - தஞ்சாவூர் முதன்மை வழித்தடம், இந்திய மாநிலமான தமிழ்நாட்டிலுள்ள சென்னை எழும்பூரையும், தஞ்சாவூரையும் இணைக்கிறது. இது சென்னை - தஞ்சாவூர் - திருச்சிராப்பள்ளி வழித்தடத்தின் பகுதியாகும். இதன் கிளை தடங்கள்: செங்கல்பட்டு - அரக்கோணம், விழுப்புரம் - பாண்டிச்சேரி, கடலூர் துறைமுகம் - விருத்தாச்சலம், மயிலாடுதுறை - திருவாரூர் ஆகியன. இந்த வழித்தடம் தென்னக இரயில்வேயின் வரம்புக்குள் உள்ளது.\n\n"}
{"id": "258549", "url": "https://ta.wikipedia.org/wiki?curid=258549", "title": "மாரி (திரைப்படம்)", "text": "மாரி (திரைப்படம்)\n\nமாரி (\"Maari\") என்பது 2015இல் வெளிவந்த ஓர் அதிரடி நகைச்சுவைத் தமிழ்த் திரைப்படம் ஆகும். பாலாசி மோகன் இத்திரைப்படத்தை எழுதி, இயக்கியுள்ளார். இத்திரைப்படத்தில் தனுஷ், காசல் அகர்வால் ஆகியோர் முதன்மைக் கதைமாந்தர்களாக நடித்துள்ளனர். மேஜிக் ப்ரேம்ஸ், உவொண்டர்பார் பிலிம்ஸ் ஆகிய நிறுவனங்கள் இணைந்து இத்திரைப்படத்தை ஆக்கியுள்ளன. திரைப்படத்திற்கான இசையை அனிருத் இரவிச்சந்தர் வழங்கியுள்ளதுடன், ஓம் பிரகாசு ஒளிப்பதிவு செய்துள்ளார். 2015 சூலை 17ஆம் நாள் மாரி வெளிவந்தது.\n\nSection::::பாடல்கள்.\nஇத்திரைப்படத்திற்கு அனிருத் இரவிச்சந்தர் இசையமைத்துள்ளார். 2015 சூன் 7ஆம் நாள் திரைப்படத்தின் இசைத்தொகுப்பைச் சோனி மியூசிக்கு இந்தியா வெளியிட்டது. பிகைண்டுவுட்சு இவ்விசைத்தொகுப்புக்கு ஐந்தில் மூன்று விண்மீன்களை வழங்கித் தரப்படுத்தியிருந்தது.\n\n"}
{"id": "258554", "url": "https://ta.wikipedia.org/wiki?curid=258554", "title": "சுற்றுத்தாள் (அஞ்சல்)", "text": "சுற்றுத்தாள் (அஞ்சல்)\n\nஅஞ்சல் தொடர்பில் சுற்றுத்தாள் (wrapper) என்பது, ஒருவகை அஞ்சல் எழுதுபொருள் ஆகும். செய்தித்தாள்கள், சஞ்சிகைகள் போன்றவற்றை அஞ்சலில் அனுப்பும்போது சுற்றுவதற்கு இது பயன்படுகிறது. இது சுருட்டிய செய்தித்தாள்களைச் சுற்றுவதற்குப் போதுமான அளவு கொண்டதாகவும், அஞ்சலுக்கான முன்கட்டணம் செலுத்தப்பட்டதைக் குறிக்கும் தபால்தலை அச்சிட்டதாகவும் இருக்கும்.\n\nSection::::வரலாறு.\n1861ம் ஆண்டில் ஐக்கிய அமெரிக்கா முதன் முதலாக அஞ்சல் தேவைக்கான சுற்றுத்தாளை வெளியிட்டது. தொடர்ந்து நியூ சவுத் வேல்சு (1864), வட செருமன் கூட்டாட்சி (1868), விக்டோரியா (1869), ரோமானியா (1870), பெரிய பிரித்தானியா (1870) என்பனவும் சுற்றுத்தாள்களை வெளியிட்டன. மொத்தமாக 110 நாடுகள் சுற்றுத்தாள்களை வெளியிட்டுள்ளன.\n\nசார்லசு நைட் என்பவரே முதன் முதலாக அஞ்சல்தலையிட்ட சுற்றுத்தாளைப் பயன்படுத்துவது குறித்து முன்மொழிந்தவர் என்றும், சுற்றுத்தாளைக் கண்டுபிடித்தவர் என்றும் கருதப்படுகிறார். 1834ல் நிதித்துறை அமைச்சராக இருந்த அல்தோர்ப் பிரபுவுக்கு எழுதிய கடிதத்தில் சார்லசு இந்தத்திட்டத்தை முன்மொழிந்திருந்தார். \n"}
{"id": "258555", "url": "https://ta.wikipedia.org/wiki?curid=258555", "title": "டாண்ட்டலம்(III) அலுமினைடு", "text": "டாண்ட்டலம்(III) அலுமினைடு\n\nடாண்ட்டலம்(III) அலுமினைடு \"( Tantalum(III) aluminide)\" என்பது TaAl3 என்ற மூலக்கூற்று வாய்ப்பாடு கொண்ட கனிம வேதியியல் சேர்மமாகும். டாண்ட்டலம் அலுமினேட்டும் டாண்ட்டலம் அலுமினைடும் நிலைப்புத் தன்மை , வெப்ப எதிர்ப்புத் திறன் மற்றும் எதிரொளிக்கும் தன்மை ஆகிய பண்புகளைப் பெற்றுள்ளன. அகச்சிவப்புக் கதிர் ஆடிகளுக்கு பூச்சாக பூசுவதற்கு இவை முன்மொழியப்படுகின்றன.\n"}
{"id": "258556", "url": "https://ta.wikipedia.org/wiki?curid=258556", "title": "சிக்கவீர ராஜேந்திரன் (புதினம்)", "text": "சிக்கவீர ராஜேந்திரன் (புதினம்)\n\nசிக்கவீர ராஜேந்திரன் என்னும் நூல் ஹேமா ஆனந்ததீர்த்தன் என்பவரால் கன்னடத்தில் இருந்து தமிழுக்கு மொழிபெயர்க்கப்பட்ட வரலாற்றுப் புதினமாகும். இதன் மூல நூலான சிக்கவீர ராஜேந்திரா என்ற புதினம் அதை எழுதிய மாஸ்தி வெங்கடேச ஐயங்காருக்கு ஞானபீட விருதை பெற்றுத் தந்தது.\n\nSection::::நூலைப்பற்றி.\nசிக்கவீர ராஜேந்திரன் என்பது தற்போதைய கர்நாடகத்தின் குடகு பகுதியை ஆண்ட மன்னனின் பெயராகும். இவனது ஆட்சிக் காலத்தில்தான் குடகு ஆங்கிலேயரின் ஆதிக்கத்துக்கு வந்தது. வீர ராஜேந்திரன் கெட்ட சகவாசத்தில் சிக்கி மன்னனுக்கான நேர்மையை விட்டு விலகியதாலும், அரச குடும்பத்திற்குள் ஏற்பட்ட பூசல்களாலும் அவன் ஆங்கிலேயர்களிடம் ஆட்சியை பறிகொடுக்க நேர்ந்தது. அவனது ஆட்சியின் இறுதி ஆண்டில் நடந்த நிகழ்வுகளைக் கொண்டு இப்புதினம் புனையப்பட்டுள்ளது.\n\n\n"}
{"id": "258557", "url": "https://ta.wikipedia.org/wiki?curid=258557", "title": "ஹெச்எஸ்ஆர் லேஅவுட்", "text": "ஹெச்எஸ்ஆர் லேஅவுட்\n\nஹெச்எஸ்ஆர் லேஅவுட் என்றறியப்படும் ஓசூர் சர்ஜாப்பூர் சாலை லேஅவுட், தென்கிழக்கு பெங்களூருவில் அமைந்துள்ள குடியிருப்புப் பகுதியாகும். ஆகரா குளத்தருகில் ஓசூர் சாலைக்கும், சர்ஜாப்பூர் சாலைக்கும் நடுவில் இவ்விடம் அமைந்துள்ளது. பூங்காக்களுக்கும் தோட்டங்களுக்கும் பிரபலமான ஹெச்எஸ்ஆர் லேஅவுட் 1984-ம் ஆண்டு பெங்களூரு வளர்ச்சி ஆணையத்தால் உருவாக்கப்பட்டது. \n\nSection::::பகுதி.\nஏழு பிரிவுகளாக பிரிக்கப்பட்டுள்ள இந்த ஹெச்எஸ்ஆர் லேஅவுட்டானது, குறுக்கு-நெடுக்கு சாலைகளைக் கொண்டுள்ளது. ஆகரா, பரங்கைப்பாளையா, வெங்கடாபுரா, மங்கம்மாபாளையா, ஹொசப்பாளையா ஆகியவை ஹெச்எஸ்ஆர் லேஅவுட்டின் பகுதிகளாகும். இங்கு பல சிறு பூங்காக்களும் தோட்டங்களும் உள்ளன. 2004ஆம் ஆண்டு தொடங்கப்பட்ட ஜெஎஸ்எஸ் பள்ளி,  1974-ம் ஆண்டு தொடங்கப்பட்ட ஆக்ஸ்போர்டு கல்லூரி, நிவ்ட் NIFT(National Institute of Fashion Technology) ஆகியவை இங்கு அமைந்துள்ளன.\n\nSection::::அருகாண்மை.\nகோரமங்கலாவிலிருந்து 2 கிமீ தொலைவிலும், ஜெயநகரிலிருந்து 7 கிமீ தொலைவிலும் அமைந்துள்ளது. \n\nSection::::பிற.\nசற்றுத் தாழ்வான பகுதியாக இருப்பதால், மழைக்காலங்களில் சாலைகளில் அதிக நீர் காணப்படுகிறது.. எலக்ட்ரானிக் சிட்டி அருகிலிருப்பதாலும், மடிவாலா அருகிலிருப்பதாலும் பெங்களூருவின் கூட்ட நெரிசல் இங்கும் உண்டு.\n\n"}
{"id": "258560", "url": "https://ta.wikipedia.org/wiki?curid=258560", "title": "பிலிப் சைல்ட்சு கீனான்", "text": "பிலிப் சைல்ட்சு கீனான்\n\nகீனான் ஓர் அமெரிக்க கதிர்நிரலியலாளர். இவர் வில்லியம் வில்சன் மார்கன், எஇத் கெல்மன் (1911–2007) ஆகியோருடன் இணைந்து 1939 முதல்1943 வரை ஆய்வு செய்து MKKஎன்ற விண்மீன் கதிர்நிரல் வகைபாட்டை உருவாக்கினார். இந்த இருபருமான (வெப்பநிலை, ஒளிர்திறன்) வகைபாட்டமைப்பு பிறகு1973இல் மார்கனாலும் கீனானாலும் திருத்தியமைக்கப்பட்டது. இன்றும் இந்த மார்கன்-கீனான் வகைபாட்டமைப்பு வழக்கில் உள்ளது.\n\nஅவர்களது நீண்டகால ஆய்வில் கீனான் சூரியனைவிடக் குளிர்வான விண்மீன்களுக்குக் கவனம் செலுத்த, மார்கன் சூரியனைவிடச் சூடான வின்மீன்களின்பால் கவனம் செலுத்தினார். கீனான் நெடுங்காலத்துக்கு ஆய்வு செய்து 1999இல் 70 விண்மீன்களுக்கான தகவல்களை இறுதி ஆய்வுரையில் வெளியிட்டார்.\n\nSection::::தகைமைகள்.\nஇவரது பெயரிடப்பட்டவை\n\n\nSection::::மேற்கோள்கள்.\nMary Woods Scott, \"Philip Childs Keenan\", in Hockey et al. eds., \"Biographical Encyclopedia of Astronomers\" (Springer 2007)\n\n\n\n\n"}
{"id": "258561", "url": "https://ta.wikipedia.org/wiki?curid=258561", "title": "இந்தியாவிலுள்ள தொடருந்து நிலையங்கள்", "text": "இந்தியாவிலுள்ள தொடருந்து நிலையங்கள்\n\nஇது இந்தியாவிலுள்ள தொடருந்து நிலையங்களின் பட்டியல். தொடருந்து நிலையங்களும் அவற்றை உள்ளடக்கிய மண்டலங்களும் , அமைந்துள்ள மாநிலங்களும் கீழே தரப்பட்டுள்ளன. நிலையங்களின் அருகிலேயே அவற்றின் குறியீடுகளும் தரப்பட்டுள்ளன. \n\nஇது முழுமையானது அல்ல. இந்தியாவில் எட்டாயிரத்துக்கும் அதிகமான தொடர்வண்டி நிலையங்கள் இருக்கின்றன.\n\n"}
{"id": "258568", "url": "https://ta.wikipedia.org/wiki?curid=258568", "title": "டாண்ட்டலம் போரைடு", "text": "டாண்ட்டலம் போரைடு\n\nடாண்ட்டலம் போரைடுகள் \"(Tantalum borides )\" என்பவைகள் டாண்ட்டலம் மற்றும் போரான் தனிமங்களின் சேர்மங்களாகும். உச்ச அளவு கடினத்தன்மை பெற்றிருப்பதன் காரணமாக இச்சேர்மங்கள் முக்கியத்துவம் பெறுகின்றன.\n\nTaB படலம் மற்றும் TaB2 படிகம் ஆகியவற்றின் கடினத்தன்மை அளவு ~30 கிகாபா என விக்கர்சு கடினத்தன்மை சோதனை முடிவுகள் தெரிவிக்கின்றன. இத்தகையச் சேர்மங்கள் 700 செ வெப்பநிலைக்கு கீழான {[ஆக்சிசனேற்றம்]] மற்றும் அமிலங்களால் அரிக்கப்படாமல் நிலைப்புத் தன்மை கொண்டிருக்கின்றன\n\nSection::::பண்புகள்.\nபல இருபோரைடுகள் (AlB, MgB) போலவே TaB சேர்மமும் அறுகோணப் படிக அமைப்பையே கொண்டுள்ளது. . சில போரைடுகளின் {[இடக்குழு]]க்கள் இங்கு தரப்படுகின்றன. TaB – நேர்சாய்சதுரப் படிகம், தாலியம்(I) அயோடைடு –வகை Cmcm , Ta5B6 Cmmm வகை, Ta3B4 Immm வகை, அறுகோண அலுமினியம் இருபோரைடு, P6/mmm வகை என்ற இடக்குழுக்களில் இடம்பெற்றுள்ளன. \n\nSection::::தயாரிப்பு.\nமண்டல உருக்குப் படிகமாக்கல் செயல்முறையில் 6 செ.மீ நீளமும் 1 செ.மீ விட்டமும் கொண்டுள்ள ஒற்றைப் படிகங்கள் தயாரிக்கப்படுகின்றன. -TaB, Ta5B6, Ta3B4 or TaB2 \n\n540 முதல் 800 செ வெப்பநிலை அளவுகளில் TaCl5-BCl3-H2-Ar என்ற {[வாயு]]க் கலவையில் இருந்து டாண்ட்டலம் போரைடு படலங்களை படிவுகளாக்க முடியும். 600 செ அளவுக்கு அதிகமான வெப்பநிலையில், ஆதார வளிமத்தின் வளிமப் பாய்வு வீதம் (BCl/TaCl) ஆறு எனவுள்ள போது ஒற்றைத் தறுவாய் TaB சேர்மத்தையும் ஒற்றைத் தறுவாய் TaB BCl3/TaCl5 = 2–4 மற்றும் 600–700 செ வெப்பநிலையிலும் உருவாகின்றன.\n"}
{"id": "258569", "url": "https://ta.wikipedia.org/wiki?curid=258569", "title": "மனோஜ் கே. ஜெயன்", "text": "மனோஜ் கே. ஜெயன்\n\nமனோஜ் கே. ஜெயன் (பிறப்பு 15 மார்ச் 1966) ஓர் இந்தியத் திரைப்பட நடிகர் ஆவார். இவர் தமிழ், மலையாளம், தெலுங்கு மொழித் திரைப்படங்களில் குணச்சித்திர வேடங்களிலும், எதிர்மறை நாயகனாகவும் நடித்து வருகிறார். மலையாளத் திரைப்படங்களில் சிறப்பான நடிப்பை வெளிப்படுத்திவரும் இவர், சிறந்த நடிகருக்கான கேரள மாநில அரசின் திரைப்பட விருதை மூன்று முறை பெற்றுள்ளார்.\n"}
{"id": "258579", "url": "https://ta.wikipedia.org/wiki?curid=258579", "title": "ரோபோ சங்கர்", "text": "ரோபோ சங்கர்\n\nரோபோ சங்கர்   ஒரு தமிழ் மேடை சிரிப்புரைஞர்  மற்றும் நடிகர்.  இவர் தமிழ்த் திரைப்படங்களில் குணச்சித்திர வேடங்களில் நடித்துள்ளார். விஜய் தொலைக்காட்சியின் கலக்கப் போவது யாரு? நிகழ்ச்சியின் மேடை சிரிப்புரை மூலமாக பரவலாக அறியப்பட்டவர். இவர் விஜய் தொலைக்காட்சியில் நிகழ்ச்சித் தொகுப்பாளராகவும் செயல்பட்டு வருகிறார்.\n"}
{"id": "258583", "url": "https://ta.wikipedia.org/wiki?curid=258583", "title": "பொருட்பெயர்", "text": "பொருட்பெயர்\n\nபொருட்களுக்கு இட்டு வழங்கபெரும் பெயர்ச்சொர்க்களை பொருட்பெயர் என்றழைப்பர். எல்லா மொழியிலக்கணங்களும் மொழியில் பயன்படும் சொற்களைப் பெயர் என்றும், வினை என்றும் பாகுபடுத்திக்கொள்கின்றன. தமழில் பொருட்பெயர் என்பது பொருளைக் குறிக்கும் பெயர். பொருள் உருவமாகவோ, அருவமாகவோ இருக்கும். தமிழ் மொழி பெயர்களை ஆறு வகைகளாகப் பகுத்துக்கொண்டுள்ளது.\n\nSection::::பொருட்பெயர்.\nஒரு பொருளுக்கு பெயராகிவருவது பொருட்பெயர் ஆகும். \nஇது உயர்திணைப் பொருட்பெயர், அக்றிணைப் பொருட்பெயர் என இரண்டு வகைப்படும்.\n\nஆண்பால் பொருட்பெயர், பெண்பால் பொருட்பெயர்.\nசான்று: முத்து, பேச்சியப்பன், மலர்விழி, தேன்மொழி, அம்மன், பாண்டிமுனி, கருப்பசாமி.\n\nஇது இரண்டாகப் பகுக்கப்படும். அவை: உயிருள்ள அக்றிணைப் பொருட்பெயர், உயிரற்ற அக்றிணைப் பொருட்பெயர்.\n\nஒன்று முதல் ஐந்தறிவுள்ள அனைத்தின் பெயர்களும் உயிருள்ள அக்றிணைப் பொருட்பெயரில் அடங்கும்\nசான்று: புல், மீன், நாய், யானை.\n\nஇதில் உயிரற்ற இயற்கைப் பொருட்களும், உயிரற்றசெயற்கைப் பொருட்களின் பெயரும் அடங்கும்.\nசான்று: நிலா, வான், மலை, நாற்காலி, கணினி, வண்டி\n\n"}
{"id": "258586", "url": "https://ta.wikipedia.org/wiki?curid=258586", "title": "நோபல் பரிசு பெற்ற பெண்கள்", "text": "நோபல் பரிசு பெற்ற பெண்கள்\n\nநோபல் பரிசுகள் ஆண்டுதோறும் சுவீடிய அரசுக் கல்விக்கழகத்தாலும், சுவீடியக் கல்விக்கழகத்தாலும், கரோலின்ஸ்கா நிறுவனத்தாலும், நோர்வே நோபல் குழுமத்தாலும், தனியொருவருக்கோ அல்லது நிறுவனங்களுக்கோ வேதியியல், இயற்பியல், இலக்கியம், அமைதி, மருத்துவமும், உடலியங்கியலும், பொருளியல் ஆகிய அறிவியல்புலங்களில் பெரும் பங்களிப்பு ஆற்றிய தனியொருவருக்கோ அல்லது நிறுவனங்களுக்கோ வழங்கப்பட்டு வருகிறது. இவை ஆல்பிரட் நோபலின் 1895ஆம் ஆண்டு உயிலின் படி நிறுவப்பட்டுத் தரப்படுகின்றன. இது நோபல் அறக்கட்டளையால் ஆளப்படுமெனக் கூறுகிறது. பொருளியலுக்கான நோபல் நினைவுப் பரிசு 1968இல் சுவீடனின் சுவெரிஜசு ரிக்சுபாங்க் என்ற நடுவண் வங்கியால் பொருளியலில் பெரும்பங்களிப்பவர்களுக்காக நிறுவப்பட்டது. இதில் ஒவ்வொரு பரிசாளருக்கும் பொற்பதக்கமும் பட்டயமும் நோபல் அறக்கட்டளை குறிப்பிட்ட ஆண்டில் முடிவுசெய்யும் பணத்தொகையும் வழங்கப்படும். ஒவ்வொரு பரிசும் ஒரு தனிக்குழுவால் தரப்படுகிறது; இயற்பியல், வேதியியல், பொருளியல் பரிசுகளைச் சுவீடிய அரசுக்கழகம் தருகிறது; கரோலின்சுகா நிறுவனம் உடலியங்கியல் அல்லது மருத்துவப் பரிசை வழங்குகிறது; நார்வே நோபெல்குழு அமைதிக்கான பரிசுகளை அளிக்கிறது. ஒவ்வொருவருக்கும், பதக்கம், சான்றிதழ், மற்றும் பணப் பரிசும் கொடுக்கப்படுகின்றன.\n\n2018 தரவின் படி, நோபல் பரிசுகள் 853 ஆண்களுக்கும், 51 பெண்களுக்கும், 24 அமைப்புகளுக்கும் வழங்கப்பட்டுள்ளன. நோபல் பரிசு பெற்ற முதல் பெண் மேரி கியூரி ஆவார். இவர் 1903 ஆம் ஆண்டில் இயற்பியலுக்கான பரிசை அவரது கணவர் பியேர் கியூரி, மற்றும் என்றி பெக்கெரல் ஆகியோருடன் சேர்ந்து பெற்றார். 1911 ஆம் ஆண்டில் இவருக்கு வேதியியலுக்கான நோபல் பரிசும் கிடைத்தது. கியூரியின் மகள் ஐரீன் ஜோலியட் கியூரி 1935 இல் வேதியியலுக்கான நோபல் பரிசைப் பெற்றார். 17 பெண்கள் அமைதிக்கான நோபல் பரிசையும், 14 பேர் இலக்கியத்துக்கான நோபல் பரிசையும், 12 பெண்கள் மருத்துவம், உடலியங்கியலுக்கான பரிசையும், ஐவர் வேதியியலுக்கான நோபல் பரிசையும், மூவர் இயற்பியலுக்கான நோபல் பரிசையும், ஒருவர் எலினோர் ஒசுட்ரொம், பொருளியலுக்கான நினைவுப் பரிசையும் பெற்றனர். ஒரே ஆண்டில் மிக அதிகமான பெண்கள் நோபல் பரிசைப் பெற்றுக் கொண்ட ஆண்டு 2009 ஆகும். அவ்வாண்டில் ஐந்து பெண்கள் பரிசைப் பெற்றனர். கடைசியாக 2018 இல், நோபல் பரிசைப் பெற்ற பெண்கள் டோனா இசுட்டிரிக்குலாண்ட் (இயற்பியல்) பிரான்செசு ஆர்னோல்டு (வேதியியல்), நாதியா முராத் (அமைதி) ஆகியோராவர்.\n\n"}
{"id": "258588", "url": "https://ta.wikipedia.org/wiki?curid=258588", "title": "கண்வர்", "text": "கண்வர்\n\nகண்வர் (Kanva) (சமசுகிருதம்: कण्‍व \"\"), பண்டைய இந்தியாவின் ரிக் வேதகால முனிவர்களில் ஒருவர். அங்கரிசரின் மகன்.\nகன்வ முனிவரின் ஆசிரமம் உத்தரகாண்ட் மாநிலத்தின் மாலினி ஆற்றாங்கரையில், கோட்துவாரா எனுமிடத்தில் அமைந்துள்ளது.\n\n\n"}
{"id": "258590", "url": "https://ta.wikipedia.org/wiki?curid=258590", "title": "கோத்தா கினபாலு", "text": "கோத்தா கினபாலு\n\nகோத்தா கினபாலு, (Kota Kinabalu) மலேசியா, சபா மாநிலத்தின் தலைநகரம் ஆகும். இதன் பழைய பெயர் ஜெசல்டன் (\"Jesselton\"). இந்த மாநகரம் போர்னியோ தீவின், வட மேற்கு கடற்கரைப் பகுதியில் அமைந்து உள்ளது. வடக்கே தென் சீனக் கடல் உள்ளது. துங்கு அப்துல் ரஹ்மான் வனப்பூங்கா, நகரத்திற்கு அருகாமையில் இருக்கிறது. கினபாலு மலையின் பெயரைக் கொண்டு இந்த நகரத்திற்கும் ’கோத்தா கினபாலு’ என்று பெயர் வைக்கப்பட்டது.\n\nஇரண்டாம் உலகப் போரில் ஒட்டு மொத்தமாக அழிபட்டுப் போன ஒரு நகரம். அழிவின் சாம்பல்களில் இருந்து, இப்போது புதிய பரிமாணங்களைப் பதித்து வரும் ஒரு புதிய நகரம். அண்மைய காலங்களில் பார்ப்பவர்களின் கண்களில் இயற்கை அழகையும் இனிதான கலாசாரத்தையும் அள்ளித் தெளித்து வருகிறது. கோத்தா கினபாலு இயற்கையின் ஒரு வரப்பிரசாதம்.\n\nமலேசியாவிலும், அனைத்துலக ரீதியிலும் கோத்தா கினபாலுவை கே.கே. என்று அழைக்கிறார்கள். சபாவையும் போர்னியோவையும் பார்க்க வரும் சுற்றுப் பயணிகளுக்கு இந்த நகரம் ஒரு சுற்றுலா சொர்க்கபுரியாக விளங்குகிறது. கோத்தா கினபாலுவில் இருந்து 90 கி.மீ. தொலைவில் கினபாலு தேசியப் பூங்கா இருக்கிறது.\n\nஇந்த நகரத்தைச் சுற்றிலும் பல சுற்றுலா மையங்கள் அமைந்துள்ளன. இதைத் தவிர, முக்கிய தொழில்துறை, வாணிபத் தளங்களும் கோத்தா கினபாலுவின் புறநகர்ப் பகுதிகளில் உருவாக்கம் பெற்று வருகின்றன. ஆகவே, இந்த நகரம் கிழக்கு மலேசியாவில் துரிதமாக வளர்ச்சி பெற்று வரும் முக்கியமான நகரங்களில் ஒன்றாக விளங்கி வருகிறது.\n\nSection::::வரலாறு.\n1800களில், பிரித்தானிய வட போர்னியோ நிறுவனம், வட போர்னியோ நிலப்பகுதிகளில் தன்னுடைய காலனிகளை உருவாக்கி வந்தது. 1882இல், அந்த நிறுவனம் காயா விரிகுடாவில் ஒரு சின்ன குடியிருப்பு பகுதியை உருவாக்கியது. அந்த இடத்தில் ஏற்கனவே பாஜாவ் மக்கள் குடியிருந்து வந்தனர். அதுதான் இப்போதைய காயா தீவு ஆகும்.\n\n1897இல், வட போர்னியோ நிறுவனத்தின் அந்தக் குடியிருப்பு பகுதி, பாஜாவ் பூர்வீகக் குடிமக்களால் தாக்கப்பட்டது. பிரித்தானியர்களின் வீடுகள் எரிக்கப்பட்டன. உயிர்ச்சேதங்களும் ஏற்பட்டன. அதற்கு மாட் சாலே எனும் பாஜாவ் இளைஞர் தலைமை தாங்கினார்.\n\nSection::::ஜெசல்டன்.\nஜெசல்டன் (Jesselton) என்பது மலேசியா, சபா மாநிலத்தின் தலைநகரமான கோத்தா கினபாலுவின் பழைய பெயர். 1890களில் அது ஒரு மீனவர் கிராமமாக இருந்தது. அதன் அப்போதைய பெயர் அப்பி-அப்பி. நீராவிக் கப்பல்கள் நங்கூரம் இடுவதற்கு பொருத்தமான ஓர் இடத்தைப் பிரித்தானியர்கள் தேடி வந்தனர். அந்தக் கட்டத்தில், இந்த மீனவர் கிராமம் பிரித்தானியர்களின் கண்களில் பட்டது.\n\nபிரித்தானிய வட போர்னியோ நிறுவனத்தின் அந்தப் புதிய நிர்வாக மையத்திற்கு ஜெசல்டன் என்று பெயர் வைக்கப்பட்டது. அப்போது வட போர்னியோ நிறுவனத்தின் துணைத் தலைவராக சர் சார்ல்ஸ் ஜெசல் என்பவர் இருந்தார். அவருடைய பெயரே அந்த இடத்திற்கும் வைக்கப்பட்டது. காலப் போக்கில் ஜெசல்டன், வட போர்னியோவின் பிரதான வணிகத் தளமாக மாறியது.\n\nSection::::அப்பி-அப்பி.\nவட போர்னியோ நிறுவனத்தின் காயா குடியிருப்பு பகுதி அழிக்கப்பட்டதும், 1898இல், காந்தியான் விரிகுடாவில் தற்காலிகமாக வேறோர் இடம் தேர்வு செய்யப்பட்டது. அந்த இடமும் பொருத்தமாக அமையவில்லை. மறு ஆணடு ஹென்றி வால்க்கர் என்பவர் மீண்டும் நல்ல ஓர் இடத்தைத் தேர்வு செய்வதில் மும்முரமாக இறங்கினார். ஓர் இடத்தையும் கண்டுபிடித்தார்.\n\nஅது ஒரு மீனவர் கிராமம் ஆகும். அதன் பெயர் அப்பி-அப்பி. நீராவிக் கப்பல்கள் நங்கூரம் இடுவதற்கு பொருத்தமான இடமாகவும், இரயில் பாதைகள் வந்து துறைமுகத்துடன் இணைவதற்குப் பொருத்தமான இடமாகவும் அமைந்து இருந்தது. தவிர வேகமான காற்றின் தாக்கத்தில் இருந்து பாதுகாப்பான இடமாகவும் இருந்தது.\n\nSection::::சர் சார்ல்ஸ் ஜெசல்.\nஅந்தப் புதிய நிர்வாக மையத்திற்கு ஜெசல்டன் என்று பெயர் வைக்கப்பட்டது. அப்போது வட போர்னியோ நிறுவனத்தின் துணைத் தலைவராக சர் சார்ல்ஸ் ஜெசல் என்பவர் இருந்தார். அவருடைய பெயரே அந்த இடத்திற்கும் வைக்கப்பட்டது.\n\nகாலப் போக்கில் ஜெசல்டன், வட போர்னியோவின் பிரதான வணிகத் தளமாக மாறியது. ரப்பர், ரோத்தான்கள், தேன், மெழுகு போன்ற முக்கிய பொருட்களின் பரிமாற்ற இடமாகவும் மாற்றம் கண்டது. புதிய இரயில் பாதையின் மூலமாக பெருநிலப்பகுதி ஜெசல்டன் துறைமுகத்துடன் இணைக்கப்பட்டது.\n\nSection::::பாஜாவ் மக்களின் எழுச்சிகளும் புரட்சிகளும்.\nமலாய்க்காரர்கள், பாஜாவ் மக்களின் எழுச்சிகளும் புரட்சிகளும் அவ்வப்போது இருக்கவே செய்தன. அவற்றையும் பிரித்தானியர்கள் சமாளித்து வந்தனர். வட போர்னியோ கடல் பகுதிகளில் நீண்ட காலமாக இருந்து வந்த கடல் கொள்ளைச் சம்பவங்களை அடக்குவதற்கு பிரித்தானியர்கள் தீவிரமான முயற்சிகளையும் மேற்கொண்டனர். ஓரளவுக்கு வெற்றியும் பெற்றனர்.\n"}
{"id": "258593", "url": "https://ta.wikipedia.org/wiki?curid=258593", "title": "சத்தியமங்கலம், ஈரோடு மாவட்டம்", "text": "சத்தியமங்கலம், ஈரோடு மாவட்டம்\n\nசத்தியமங்கலம் (ஆங்கிலம்:Sathyamangalam), இந்தியாவின் தமிழ்நாடு மாநிலத்தில் அமைந்துள்ள ஈரோடு மாவட்டத்தில் உள்ள் கோபிச்செட்டிப்பாளையம் வட்டம் மற்றும் கோபிச்செட்டிப்பாளையம் ஊராட்சி ஒன்றியம் ஆகியவற்றின் நிர்வாகத் தலைமையிட நகரமும், ஒரு நகராட்சியும் ஆகும்.\n\nSection::::மக்கள் வகைப்பாடு.\n2011-ஆம் ஆண்டு மக்கள் தொகை கணக்கெடுப்பின்படி, 27 நகராட்சி மன்ற உறுப்பினர்களையும், 11,148 குடும்பங்களையும் கொண்ட இந்நகரத்தின் மக்கள்தொகை 37,816 ஆகும். இந்நகரத்தின் எழுத்தறிவு 79.1% மற்றும் பாலின விகிதம் 1000 ஆண்களுக்கு 1,006 பெண்கள் வீதம் உள்ளனர். 6 வயதிற்குட்பட்ட குழந்தைகளின் எண்ணிக்கை 3382 ஆகவுள்ளது. குழந்தைகள் பாலின விகிதம், 1000 ஆண் குழந்தைகளுக்கு, 947 பெண் குழந்தைகள் வீதம் உள்ளனர். பட்டியல் சமூகத்தினரும், பட்டியல் பழங்குடியினரும் முறையே 3,927 மற்றும் 280 ஆகவுள்ளனர். மக்கள்தொகையில் இந்துக்கள் 86.29%, இசுலாமியர்கள் 10.21% , கிறித்தவர்கள் 3.41% மற்றும் பிறர் 0.08% ஆகவுள்ளனர்.\n\nSection::::சுற்றுலாத் தலங்கள்.\nSection::::பவானிசாகர் அணை.\nபவானிசாகர் அணை 120 அடி உயரம் கொண்டது. அணைக்கு கல்லாறு மற்றும் மாயாறு என்று 2 ஆறுகள் நீர் ஆதாரமாக உள்ளது, அணையில் இருந்து மின்சாரம் எடுக்கப்பட்டு பின் விவசாயத்திற்கும் குடிநீருக்கும் தண்ணீர் திறந்து விடப்படுகிறது.\n\nSection::::கொடிவேரி அணை.\nபவானிசாகர் அணையிலிருந்து திறந்துவிடப்படும் தண்ணீரின் அடுத்த நிலை கொடிவேரி தான். ஈரோடு மாவட்டம் முழுவதுமே கீழ் பவானி பாசனத் திட்டம் (\"Lower Bhavani Project-LBP\") மூலமாக விவசாயம் செய்யப் படுவதால் அங்கங்கே சின்னச் சின்ன அணைகள் கட்டப்பட்டு பராமரிக்கப் படுகிறது. கொடிவேரிக்கு அடுத்தது அணைத்தோப்பு என்ற குட்டி அணை (பவானி ஆறு காவிரியுடன் சங்கமமாகும் கூடுதுறையில் இருக்கிறது - அழகான சங்கமேஸ்வரர் ஆலயத்துடன்).\n\nSection::::பண்ணாரியம்மன் கோவில்.\nஈரோடு மாவட்டத்தில் சத்தியமங்கலம் வட்டத்தில் உள்ளது பண்ணாரி மாரியம்மன் கோயில். சத்தியமங்கலத்திலிருந்து மைசூர் செல்லும் சாலையில் 12 கி.மீ. தொலைவில் தேசிய நெடுஞ்சாலை 209 ல் அமைந்துள்ளது.பண்ணாரி அம்மன் கோவிலிலிருந்து திம்பம் மலைப்பாதை ஆரம்பமாகிறது. இக்கோவிலின் தெற்கே சுமார் 6 மைல் தொலைவில் பவானி ஆறு மேற்கிலிருந்து கிழக்கு நோக்கி ஓடுகிறது. இந்த ஆற்றில்தான் பவானிசாகர் அணை கட்டப்பட்டுள்ளது. இது மிகச்சிறந்த சுற்றுலா தலமாகும். சத்தியமங்கலம் வழியாக பண்ணாரி செல்லலாம். வழியில் நுணமத்தி, தோரணப் பள்ளம் என்ற இரண்டு பள்ளங்கள் உள்ளன. இவற்றில் தண்ணீர் நிறைந்திருக்கும். பண்ணாரியம்மன் திருக்கோவில் அழகிய கோபுரத்துடனும், அர்த்தமண்டபம், மகா மண்டபம், சோபன மண்டபம் முதலியவற்றுடன் தூண்களில் அற்புதமான சிற்ப வேலைப்பாட்டுடன் காணப்படுகிறது. வனத்தின் மேற்கே சுமார் 3 மைல் தொலைவில் ஓர் ஆலமரத்தினடியில் மாதேசுரசாமிக் கோவிலும், தீர்த்தக் கிணறும் உள்ளன. இங்கு ஆண்டு தோறும் பங்குனி மாதத்தில் பெரிய திருவிழா நடைபெறுகிறது. திருவிழாவிற்கு கோவை, ஈரோடு, சேலம் நாமக்கல் மாவட்டங்களில் இருந்து மட்டுமல்லாமல், தமிழகத்தின் பிற மாவட்டங்களில் இருந்தும், கர்நாடகா மாநிலத்தில் இருந்தும் ஏராளமான மக்கள் கலந்து கொள்கிறார்கள். கூட்ட நெரிசலை சமாளிப்பதற்காக திருவிழா அன்று ஈரோடு மாவட்டம் முழுவதும் உள்ளூர் விடுமுறை அளிக்கப்பட்டுள்ளது.\n\nSection::::புலிகள் காப்பகம்.\nதேசிய புலிகள் ஆணைய உத்தரவுப்படி, தமிழகத்தின் நான்காவது புலிகள் காப்பகமாக சத்தியமங்கலம் வனக்கோட்டத்தில் உள்ள 1 லட்சத்து 4 ஆயிரம் ஹெக்டேர் வனப்பரப்பு புலிகள் காப்பகமாக அறிவிக்கப்பட்டு , 1.12.2013 முதல் நடைமுறைக்கு வந்தது .சத்தி வனக்கோட்டத்தின் வடக்கு மற்றும் மேற்குப் பகுதியில் கர்நாடக வனப்பகுதியும், தெற்கே நீலகிரி மற்றும் கோவை வனக்கோட்டமும், கிழக்கே ஈரோடு வனக்கோட்டமும் எல்லைகளாக அமைந்துள்ளன.இங்கு யானை, புலி, சிறுத்தை, காட்டெருமை, மான், செந்நாய், கரடி உள்ளிட்ட ஏராளமான வன விலங்குகள் உள்ளன. மேலும், 25க்கும் மேற்பட்ட புலிகள் உள்ளதாக கணக்கெடுப்புகள் தெரிவித்துள்ளன.\n"}
{"id": "258597", "url": "https://ta.wikipedia.org/wiki?curid=258597", "title": "சிரச தொலைக்காட்சி", "text": "சிரச தொலைக்காட்சி\n\nசிரச தொலைக்காட்சி (\"Sirasa TV\", சிரச டிவி) இலங்கையில் சிங்கள மொழியில் ஒளிபரப்பாகும் தொலைக்காட்சிச் சேவையாகும். 1998, சூன் 10 இல் ஆரம்பிக்கப்பட்ட இச்சேவை மகாராஜா கூட்டு நிறுவனத்தின் ஒரு பகுதியாக இயங்குகின்றது. இதன் சகோதர சேவைகளான எம் டிவி (இலங்கை), சக்தி டிவி என்பன முறையே ஆங்கில, தமிழ் சேவைகளை வழங்குகின்றன.\n\nநாடகங்கள், கருத்தாடல்கள் போன்ற பல்வேறு சிங்கள மொழி நிகழ்ச்சிகளுடன் இசை நடன நிகழச்சிகளையும் தயாரித்து ஒளிபரப்பி வருகின்றது. விளையாட்டு நிகழ்ச்சிகளையும் இந்திப் படங்களை சிங்கள உப தலைப்புகளுடனும் இந்தி மற்றும் தமிழ் நாடகங்களை மொழி மாற்றம் செய்தும் ஆங்கில நிகழ்ச்சிகளை சிங்கள மொழியில் மொழி மாற்றம் செய்தும் ஒளிபரப்பி வருகிறது. முக்கிய செய்திகள் தயாரிக்கப்பட்டு ஒளிபரப்பப்பட்டு வருகின்றன.\n\n"}
{"id": "258601", "url": "https://ta.wikipedia.org/wiki?curid=258601", "title": "பின்னப்புள்ளி", "text": "பின்னப்புள்ளி\n\nகணிதவியலில் பின்னப்புள்ளி அல்லது கீழ்வாய்ப்புள்ளி என்பது, எண்குறியீடுகளில் முழு எண் பகுதியையும் (பின்னப்புள்ளிக்கு இடப்பக்கத்தில் உள்ள பகுதி), பின்னப் பகுதியையும் (பின்னப் புள்ளிக்கு வலப்பக்கத்தில் உள்ள பகுதி) பிரிக்கும் ஒரு குறியீடு ஆகும்.\n\nபின்னப்புள்ளி (\"radix point\") என்பது முழு எண்களும், ஒன்றின் பகுதியாகிய பின்னமும் (கீழ்வாய் எண்ணும் அல்லது பிள்வமும்) சேர்ந்து ஒரே எண்தொடராகக் குறிக்கும் பொழுது, கீழ்வாய் எண்ணை, முழு எண்ணில் இருந்து \"பிரித்துக்காட்டும் புள்ளி அல்லது ஒரு குறி\" ஆகும். எடுத்துகாட்டாக மூன்றேகால் (3¼) என்பதை பதின்ம (தசம) முறையில் 3.25 என்று குறித்தால், அதில் புள்ளிக்கு அடுத்து வரும் 25 என்பது 2/10 + 5/100 என்னும் பகுதிகளை குறிக்கும் கீழ்வாய் எண். இதனை முழு எண்ணாகிய 3 என்பதில் இருந்து பிரித்துக்காட்ட ஒரு புள்ளி இடையே இடப்படுகின்றது. சில நாடுகளில் இது \"கமா\" அல்லது காற்புள்ளியாகவும் குறிக்கப்பெறுகின்றது. கீழ்வாய் எண்ணை முழு எண்ணில் இருந்து பிரித்துக் காட்டும் புள்ளி அல்லது குறிக்குக் கீழ்வாய்ப்புள்ளி என்று பெயர். பதின்ம முறையில் இல்லாமல் இரண்டின் அடிப்படையிலோ பிற எண்ணை அடியாகக் கொண்ட எண் முறையிலோ அமைந்த பிற அடி எண்முறையிலும் கீழ்வாய் எண்னைக் குறிக்க புள்ளி அல்லது காற்புள்ளி போன்றவை பயன்ப்டுகின்றது. இரண்டின் அடியான எண்ணாக இருந்தால் அதனை \"இருமப் புள்ளி\" (இருமக் கீழ்வாய்ப்புள்ளி) என்று அழைப்பர். எடுத்துக்காட்டாக 1101.11 என்னும் எண், ஓர் இரும எண்ணாக இருந்தால், இடமிருந்து வலமாக புள்ளிக்கு முன்னே நிற்கும் 1101 என்பது 1x2 + 1x2 + 0x2 + 1x2 = 8+4+0+1 = 13 (பதின்ம முறையில்) என்பதையும் கீழ்வாய்ப்புள்ளிக்கு அடுத்து உள்ள 11 என்பது 1x2 + 1x2 = (பதின்ம முறையில்) 1/2 + 1/4 = 3/4 = 0.75 என்பதையும் குறிக்கும். எனவே இரும எண் 1101.11 என்பது பதின்ம முறையில் 13.75 ஆகும். இவ்விரு எண்முறையிலும் இடையே நிற்கும் புள்ளிக்கு க் கீழ்வாய்ப்புள்ளி என்று பெயர்.\n\nஇந்தியா, இலங்கை, உட்படப் பல நாடுகளில் ஒரு புள்ளியே (.) பின்னப்புள்ளியாகப் பயன்படுகிறது. ஆனால், வேறு சில நாடுகளில், காற்புள்ளியைப் (,) பின்னப்புள்ளியாகப் பயன்படுத்துவது உண்டு.\n\nSection::::எடுத்துக்காட்டுகள்.\nஇருநூற்று ஐம்பத்து ஏழே கால் (57 1/4) என்னும் எண்ணை எடுத்துக்கொண்டால்,\n\n\nஎனவே இதன் பதின்ம மதிப்பு கீழ்காணுமாறு கணக்கிடப்படும்:\n\nSection::::மேலும் எடுத்துக்காட்டுகள்.\nஎனவே கீழ்வாய்ப்புள்ளிக்கு இடப்புற உள்ள 1101 என்னும் எண் இரும எண் முறையில் 13 ஐக் குறிக்கின்றது (பதின்ம முறையில் 13). கீழ்வாய்ப்புள்ளிக்கு வலப்புறம் உள்ள 101 என்னும் இரும எண் பதின்ம முறையில் 625/1000 (அல்லது 5/8) என்னும் கீழ்வாய் எண்ணைக் குறிக்கும். .\n"}
{"id": "258604", "url": "https://ta.wikipedia.org/wiki?curid=258604", "title": "மாவீரர் நாள் உரை", "text": "மாவீரர் நாள் உரை\n\nமாவீரர் நாள் உரை தமிழீழ விடுதலைப்புலிகளின் தலைவர் வேலுப்பிள்ளை பிரபாகரனால் 2008-ஆம் ஆண்டு வரை ஒவ்வோர் ஆண்டும் மாவீரர் நாளன்று உரைக்கப்பட்டது. உலகின் பல நாடுகளுக்கும் நேரடி ஒலிபரப்பாகவும், ஒளிபரப்பாகவும் எடுத்துச் செல்லப்பட்டது. இவ்வுரை தமிழீழ விடுதலைப்புலிகள் அமைப்பில் பற்றுக் கொண்டோர்களால் மட்டுமன்றி தமிழீழ விடுதலையில் நாட்டம் கொண்ட மற்றைய அமைப்பினர்களாலும், மாற்றுக் கருத்துக்கொண்ட அமைப்பினர்களாலும், விடுதலைப்போரையே வெறுப்பவர்களாலும், சாதாரண தமிழ் மக்களாலும், இலங்கை அரசினாலும் கூட மிகுந்த ஆவலுடன் எதிர்பார்க்கப்பட்ட நிகழ்வாக இருந்தது.\n\n\n\nSection::::பிரபாகரனின் மாவீரர் நாள் உரை, 2006.\nதமிழீழ விடுதலைப் புலிகளின் தலைவர் வேலுப்பிள்ளை பிரபாகரன் 2006 மாவீரர் நாள் உரையில் \"சிங்களப் பேரினவாதத்தின் கடும் போக்கு, தமிழீழ மக்களுக்கான தனியரசு எனும் தீர்வினை தவிர வேறு ஒரு தெரிவினையும் விட்டு வைக்கவில்லை \" என்றார். இந்தக் கூற்று விடுதலைப் புலிகள் நோர்வே அரசின் அனுசரணையுடன் கடந்த ஐந்து ஆண்டுகளாக ஈடுபட்டு வந்த பேச்சுவார்த்தைகளிலும் போர்நிறுத்தத்திலும் இருந்து விலகி போருக்கான அறிவிப்பாகவே கருதப்படுகின்றது. எனினும் இலங்கை அரசுக்கும் புலிகளுக்கும் இடையான 2002 போர்நிறுத்தத்தில் இருந்து தாம் விலகுவதாக அதிகாரப்பூர்வமாக அவர் இங்கு அறிவிக்கவில்லை.\n\n\n\n"}
{"id": "258608", "url": "https://ta.wikipedia.org/wiki?curid=258608", "title": "கரும்புலிகள்", "text": "கரும்புலிகள்\n\nகரும்புலிகள், தமிழீழ விடுதலைப் புலிகளின் ஒரு சிறப்புத் தாக்குதல் படையணியாகும். இது தமது இலக்கை நிறைவு செய்ய தற்கொலைத் தாக்குதலில் ஈடுபடத் துணியும் படையணியாகும். இவர்கள், உலகில் பயங்கரமானதும் கட்டுப்பாடு மிக்கதுமான தற்கொலை படையணியாக விளங்கினார்கள். 1987 ஜூலை 5 முதல் 2007 ஜூன் 27 வரை 322 கரும்புலிகள் கடலிலும் தரையிலும் நடைபெற்ற சமர்களிலும் வேறு தாக்குதல்களிலும் மரணமடைந்துள்ளனர். இவர்களில் 81 பேர் தரைக்கரும்புலிகளும் 241 பேர் கடற்கரும்புலிகளும் ஆவர். பெரும்பாலானோர் இலங்கையில் எல்லைக்குள் மரணமடைந்தனர். இலங்கை குடியரசுத் தலைவர் ரணசிங்க பிரேமதாசா கரும்புலிகளின் தாக்குதலில் இறந்தவரெனக் கருதப்படுகின்றது.\n\n\nSection::::கரும்புலிகளின் படைப்பிரிவுகள்.\nSection::::தரைக் கரும்புலிகள்.\nமுதல் தரைக் கரும்புலித் தாக்குதலை 1987]] யூலை மாதம், 5ம் திகதி இலங்கை இராணுவத்திற்கு எதிராக தமிழீழ விடுதலைப் புலிகள் இயக்கத்தின் முதல் தற்கொலைப் போராளியான கரும்புலி கப்டன் மில்லர் தற்கொலைத் தாக்குதலாக நடத்தினார். கப்டன் மில்லரினால் வடமராட்சி நெல்லியடி மத்திய மகாவித்தியாலயத்தில் நிலைகொண்டிருந்த இராணுவமுகாமின் மீதே நடாத்தப்பட்டது. இத் தாக்குலைத் தொடர்ந்து ஒப்ரேசன் லிபரேசன் எனும் இலங்கை இராணுவ நடவடிக்கை முடக்கப்பட்டது.\n\nகப்டன் மில்லர் ([[ஜனவரி 1, [[1966]] – [[ஜூலை 5]], 1987; [[கரவெட்டி]], [[யாழ்ப்பாணம்]]) எனும் இயக்கப்பெயர் கொண்ட வல்லிபுரம் வசந்தன் [[தமிழீழ விடுதலைப் புலிகள்|தமிழீழ விடுதலைப் புலிகளில்]] ஒரு முக்கிய உறுப்பினராக இருந்தவர்.\n\nSection::::மறைமுகக் கரும்புலிகள்.\nமறைமுகக் கரும்புலிகள் [[தமிழீழ விடுதலைப் புலிகள்|தமிழீழ விடுதலைப் புலிகளின்]] ஒரு சிறப்புத் தாக்குதல் படையணியைச் சேர்ந்தவர்கள். போராட்டத்தின் முக்கியமான காலகட்டங்களில் தடைநீக்கிகளாகச் செயற்பட்டு மடிந்தவர்கள். தம் சுயத்தையே அழிக்கும் மனத்திடமும் விருப்பமும் கொண்டவர்கள். தற்கொடைத்தாக்குதலை நடத்துபவர்கள் [[கரும்புலிகள்]] என்ற பெயரால் அழைக்கப்படுவர். வீரச்சாவடையும் கரும்புலிகளுக்கு இராணுவநிலையோடு அவர்களின் சாவு அறிவிக்கப்படும். வித்துடல் இருந்தால் அதற்குரிய மரியாதையோடு விதைக்கப்படும். உடல் இல்லையென்றால் நினைவுக்கல் நாட்டப்படும். நினைவுநாட்களில் அவர்களின் பெயர், அடையாளங்கள் என்பன வெளிப்படுத்தப்பட்டு உரிய மரியாதையும், கெளரவமும் வழங்கப்பட்டு கல்லறையிலோ, நினைவுக்கல்லிலோ நினைவுகூரப்படுவர். ஆனால் இவையெதுவும் கிடைக்காமலும் பலர் போராட்டத்துக்காக உயிரை அர்ப்பணிக்கின்றனர். தற்கொடைத் தாக்குதலைச் செய்கின்றனர். இவர்களின் பெயர்களோ தகவல்களோ வெளிவிடப்பட மாட்டாது. எப்போதாவது எதிரி தன் விசாரணையில் சம்பந்தப்பட்டவரின் அடையாளங்களை உறுதிப்படுத்தினாலொழிய இவர்கள் பற்றிய தரவுகள் வெளியில் வராது. கல்லறைகளோ, நினைவுக்கற்களோ இவர்களுக்காக இருக்காது. மாவீரர் பட்டியலில் இவர்களின் பெயர்கள் இடம்பெறமாட்டாது. சம்பந்தப்பட்ட சிலருடன் மட்டும் உறங்கிப்போகும் உண்மைகள் இவர்கள். இவர்களே 'மறைமுகக் கரும்புலிகள்'.\n\nவேர்கள் வெளியினில் தெரிவதில்லை - சில\nவேங்கைகள் முகவரி அறிவதில்லை\nபெயர்களைச் சொல்லவும் முடிவதில்லை - கரும்\nபுலிகளின் கல்லறை வெளியில் இல்லை. \nSection::::கடற் கரும்புலிகள்.\n[[படிமம்:முதற் கடற் கரும்புலிகள்.jpg|alt=|thumb|150x150px|முதல் கடற் கரும்புலிகள்]]\nமுதல் கடற்கரும்புலித் தாக்குதலை 10.07.1990 அன்று இலங்கை இராணுவத்திற்கு எதிராக [[தமிழீழ விடுதலைப் புலிகள்]] இயக்கத்தின் முதல் கடற்கரும்புலிகளான [[காந்தரூபன்|மேஜர் காந்தரூபன்]], [[வினோத் (போராளி)|கப்டன் வினோத்]], [[கொலின்ஸ்|கப்டன் கொலின்ஸ்]] ஆகியோர் தற்கொலைத் தாக்குதலாக நடத்தினர். இத் தாக்குதலானது யாழ். மாவட்டம் வல்வெட்டித்துறை கடற்பரப்பில் கண்காணிப்பில் ஈடுபட்டிருந்த சிறிலங்கா கடற்படையினரின் P 715 “எடித்தாரா” கட்டளைக் கப்பல் மீது நடாத்தப்பட்டது. இத்தாக்குதலில் அக்கப்பல் மூழ்கடிக்கப்படது\n\nSection::::வான் கரும்புலிகள்.\nமுதல் வான் கரும்புலித் தாக்குதலை 20.02.2009 அன்று சிறிலங்காவின் வான்படைத் தலைமையகம் மற்றும் கட்டுநாயக்கா வானூர்த்தித் தளம் மீது [[தமிழீழ விடுதலைப் புலிகள்]] இயக்கத்தின் முதல் வான் கரும்புலிகளான கேணல். ரூபன் , லெப்.கேணல். சிரித்தரன் ஆகியோர் தற்கொலைத் தாக்குதலாக நடத்தினர். இலக்கை அழிக்கும் நோக்கோடு சென்ற இந்த தற்கொலை வான்கரும்புலிகள் இலக்கை நெருங்குவதற்கு முன்னரே சுட்டு வீழ்த்தப்பட்டனர்.\n[[படிமம்:Jhjj.jpg|alt=|thumb|150x150px|முதல் வான் கரும்புலிகள்]]\nவிமானங்களில் ஒன்று கொழும்பு துறைமுகத்தின் மீது வட்டமிட்டு காலே ஃபேஸ் க்ரீனைக் கைப்பற்றியபோது, ​​அது விமான எதிர்ப்பு துப்பாக்கியால் தாக்கப்பட்டது. இரவு 9:51 மணியளவில் இது சர் சிற்றம்பலம் கார்டினர் மவத்தாவில் அமைந்துள்ள 15 மாடி உள்நாட்டு வருவாய் துறை (ஐஆர்டி) கட்டிடத்தின் 12 வது மாடியில் மோதியது.  இதன் தாக்கம் விமானத்தில் வெடிபொருட்களைத் தூண்டியது, கட்டிடத்தின் ஒரு பகுதியை தீ ஆக்கிரமித்தது. இந்த விபத்தில் இரண்டு பேர் கொல்லப்பட்டனர், மேலும் ஒரு இராணுவ அறிக்கை \"புலிகளின்  விமானியின் உடலின் பாகங்கள்\" கட்டிடத்திற்குள் காணப்பட்டதாகக் கூறியது.  விமானத்தின் பொறி கட்டிடத்தின் 12 வது மாடியில் காணப்பட்டது. \n\nமற்றைய விமானமானது கடுமையான கனரக விமான எதிர்ப்பு துப்பாக்கிச் சூட்ட்டால் இலக்கினை நெருங்க இயலாத  காரணத்தால் பண்டாரநாயக்க சர்வதேச விமான நிலையத்திற்கு அடுத்ததாக அமைந்துள்ள விமானப்படை தளத்தை நோக்கிச் சென்ரது. இருப்பினும், இரவு 9:59 மணிக்கு  விமானம் அடித்தளத்தை அடைவதற்குள் சுட்டு வீழ்த்தப்பட்டது.  இந்த தாக்குதலில் 6 பொதுமக்கள் காயமடைந்தனர். விமானத்தின் இடிபாடுகள், விமானியின் உடலுடன் சேர்ந்து இராணுவத்தால் கண்டுபிடிக்கப்பட்டது. விமானியிடம் இரண்டு சயனைடு குப்பிகள் மற்றும் ஒரு சக்திவாய்ந்த வெடியுடை இருந்தது.\n\n\nSection::::உசாத்துணை.\n2.http://www.eelamview.com/2013/07/15/editara-attack/\n[[பகுப்பு:விடுதலைப் புலிகளின் படையணிகள்]]"}
{"id": "258609", "url": "https://ta.wikipedia.org/wiki?curid=258609", "title": "ஆ. ராசா சொத்து குவிப்பு வழக்கு", "text": "ஆ. ராசா சொத்து குவிப்பு வழக்கு\n\nஆ. ராசா சொத்து குவிப்பு வழக்கு என்பது திராவிட முன்னேற்றக் கழகத்தைச் சேர்ந்த, இந்திய அரசின் முன்னாள் தொலைத்தொடர்பு அமைச்சர் ஆ. ராசா, வருமானத்துக்குப் பொருந்தாத வகையில் ரூ. 27.92 கோடி அளவுக்கு சொத்துகள் சேர்த்ததாக தொடுக்கப்பட்ட வழக்காகும். இந்த குற்ற வழக்கினை சிபிஐ 20 ஆகஸ்டு 2015 அன்று தில்லி சிபிஐ சிறப்பு நீதிமன்றத்தில் பதிவு செய்தது. மேலும் இவ்வழக்கில் ராசாவின் மனைவி உட்பட 18 பேர்கள் மீதும் வழக்கு பதியப்பட்டது..\n\nஏற்கனவே ஆ. ராசா மீது இரண்டாம் தலைமுறை அலைக்கற்றை முறைகேடு வழக்கில் விசாரணை நடந்து வருகிறது.\n\nSection::::2 ஆம் தலைமுறை அலைவரிசை (\"2ஜி' ஸ்பெக்ட்ரம்) தீர்ப்பு.\nஇந்த வழக்கானது உச்சநீதி மன்ற மேற்பார்வையில் டெல்லியில் உள்ள நடுவண் புலனாய்வு செயலகத்தின் சிறப்பு நீதிமன்ற நீதிபதி ஓ.பி.சைனி விசாரித்து வந்தார்.\n\nஇந்த வழக்கின் தீர்ப்பானது திசம்பர் 21, 2017 அன்று தீர்ப்பு வழங்கப்பட்டது. இந்த வழக்கில் குற்றச்சாட்டுகளை நிரூபிக்க அரசு தரப்பு தவறிவிட்டதால் ஆ. ராசா, கனிமொழி, உள்ளிட்ட அனைவரையும் விடுதலை செய்து நீதிபதி ஓ.பி.சைனி தீர்ப்பு கூறினார்.\n\n"}
{"id": "258611", "url": "https://ta.wikipedia.org/wiki?curid=258611", "title": "விடுதலைப் புலிகளின் படையணிகள்", "text": "விடுதலைப் புலிகளின் படையணிகள்\n\nதமிழீழ விடுதலைப் புலிகளின் தரைப்படை தரைப்புலிகள் என்றும் கூறப்படுகிறது. இது தரையில் முதன்மையாக இயங்கும் பல்வேறு படையணிகளைக் கொண்டது.\n\nதமிழீழ விடுதலைப் புலிகளின் படைப் பிரிவானது பின்வரும் தனிப்பட்ட பிரிவுகளைத் கொண்டிருந்தது.\n\n\n\n\n\n"}
{"id": "258612", "url": "https://ta.wikipedia.org/wiki?curid=258612", "title": "அரச கழகம்", "text": "அரச கழகம்\n\nபொதுவாக அரச கழகம் (\"Royal society\") என்று அறியப்படும் தலைவர், அவை மற்றும் இயற்கை அறிவை மேம்படுத்துவதற்கான இலண்டன் அரச கழகத்தின் அறிஞர்கள் அமைப்பானது அறிவியலுக்கான கற்றோர் கழகம் ஆகும். இன்றும் செயற்படக்கூடிய இத்தகைய அமைப்புகளில் இதுவே பழமையானதாக இருக்கக்கூடும். இக்கழகம் 1660 இல் தொடங்கப்பட்டது. மன்னர் இரண்டாம் சார்லசு இக்கழகத்துக்கு அரசு ஏற்பு தந்து அரச கழகம் என அறியச்செய்தார். இன்று, இக்கழகம் பிரித்தானிய அரசுக்கான அறிவியல் ஆலோசகராகச் செயற்படுகிறது.\n\nஇன்று வரை செயற்படக்கூடிய மிகப்பழைமையான கற்றோர் கழகமென செருமானிய லியோபோல்டின அறிவியில் கல்வி நிறுவனம் (German Academy of Sciences Leopoldina) () உரிமை கோருகின்றது. 1652ல் தொடங்கப்பட்ட அறிவியில் கல்வி நிறுவனத்தை (\"Academia Naturae Curiosorum\") தன் மூலமாகக் கொண்டிருப்பினும் 1687 ஆம் ஆண்டு வரை அலுவல்முறையில் நிறுவப்படவில்லை, அரச கழகம் 1660 இல் ஐக்கிய ராச்சிய அரசரால் பட்டயமளிக்கப்பட்டு நிறுவப்பட்டது.\n"}
{"id": "258627", "url": "https://ta.wikipedia.org/wiki?curid=258627", "title": "கும்பகோணம் சீராட்டும் விநாயகர் கோயில்", "text": "கும்பகோணம் சீராட்டும் விநாயகர் கோயில்\n\nகும்பகோணம் சீராட்டும் விநாயகர் கோயில் கும்பகோணத்தில் உள்ள விநாயகர் கோயில்களில் ஒன்றாகும்.\n\nSection::::இருப்பிடம்.\nஇக்கோயில் கும்பகோணம் பேட்டைப் பஞ்சுக்காரத் தெருவில் உள்ளது.\n\nSection::::மூலவர்.\nஇக்கோயிலிலுள்ள விநாயகர் சீராட்டும் விநாயகர் என்றும் சீரட்ட விநாயகர் என்றும் அழைக்கப்படுகிறார். முன் மண்டபம், கருவறை, திருச்சுற்றுடன் இக்கோயில் உள்ளது.\n\nSection::::பிற சன்னதிகள்.\nதிருச்சுற்றில் துர்க்கையம்மன் சன்னதி உள்ளது. முன் மண்டபத்தில் இடப்புறம் லிங்கத்திருமேனி உள்ளது. அதற்கு முன்பாக நந்தியும் பலிபீடமும் உள்ளன.\n\nSection::::குடமுழுக்கு.\n20 ஆகத்து 2015 அன்று விக்னேஸ்வர பூஜையுடன் குடமுழுக்கு விழாவிற்கான ஆயத்தப்பணிகள் தொடங்கி, குடமுழுக்கு 21 ஆகத்து 2015அன்று நடைபெற்றது.\n"}
{"id": "258638", "url": "https://ta.wikipedia.org/wiki?curid=258638", "title": "மக்களின் துணையோடு மரணத்தை வென்றேன் (நூல்)", "text": "மக்களின் துணையோடு மரணத்தை வென்றேன் (நூல்)\n\nமக்களின் துணையோடு மரணத்தை வென்றேன் என்பது தமிழில் வெளிவந்த ஒரு சுயசரிதை நூலாகும். இது தமிழகத்தில் நக்சலைட் இயக்கத்தை நிறுவியவர்களில் ஒருவரான புலவர் கலிய பெருமாள் எழுதிய சுயசரிதை நூலாகும்.\nSection::::நூல்பற்றி.\nஇந்நூலின் அணிந்துரையில் கோவை ஈஸ்வரனின் சில வரிகள்:<br>\n\"\"சாவுக்கஞ்சாது பல சாகசங்கள் புரிந்த மாவீரனின் வரலாறு ஒரு புரட்சிகர நெடும்பயணமாகும். தனது வியத்தகு வாழ்வியல் அனுபவங்களை அவர் இந்த நூலில் பதிவு செய்துள்ளார். அவர்பட்ட பாடுகளை, அனுபவித்த துன்பங்களை வரலாற்றின் இரத்த வரிகளாக நாம் காணும்போது நமது விழிகள் கோபத்தால் சிவக்கின்றன. கண்ணீரால் குளமாகின்றன. சில நேரங்களில் இப்படிபட்ட வீர வாழ்வா என வியப்பில் நம் விழி புருவங்கள் உயர்கின்றன.\"\"\n\nSection::::உசாத்துணை.\nமக்களின் துணையோடு மரணத்தை வென்றேன், புலவர் கலிய பெருமாள், முதல் பதிப்பு 2006, செந்தீ பதிப்பகம், 80,முதன்மைச் சாலை, பெண்ணாடம்-606105, திட்டக்குடி வட்டம், கடலூர் மாவட்டம்.\n"}
{"id": "258672", "url": "https://ta.wikipedia.org/wiki?curid=258672", "title": "வெள்ளிக் கார்பனேட்டு", "text": "வெள்ளிக் கார்பனேட்டு\n\nவெள்ளி கார்பனேட்டு \"(Silver carbonate)\" என்பது AgCO என்ற மூலக்கூற்று வாய்ப்பாடு கொண்ட ஒரு வேதிச் சேர்மம் ஆகும். மஞ்சள் நிறத்துடன் காணப்படும் இச்சேர்மத்தின் சில மாதிரிகள், தனிமநிலை வெள்ளி இடம்பெறும் மாதிரிகள் சாம்பல் நிறத்தில் காணப்படுகின்றன. தாண்டல் உலோகங்களின் கார்பனேட்டுகள் போல வெள்ளி கார்பனேட்டும் தண்ணீரில் மிகச் சிறிதளவே கரைகிறது.\nசோடியம் கார்பனேட்டு மற்றும் வெள்ளி நைட்ரேட் உப்புகளின் நீர்த்த கரைசல்களை சேர்ப்பதனால் வெள்ளி கார்பனேட்டு உருவாகிறது. புதியதாக உருவாகும் வெள்ளி கார்பனேட்டு நிறமற்றதாக இருக்கும் , ஆனால் விரைவாக இது மஞ்சள் நிறத் திண்மமாக மாறிவிடும். அமோனியாவுடன் வெள்ளி கார்பனேட்டு வினைபுரிந்து வெள்ளி பல்மினேட்டு என்ற வெடிபொருள் உருவாகிறது. இவ்வாறே ஐதரோ புளோரிக் அமிலத்துடன் வெள்ளி கார்பனேட்டு வினைபுரிந்து வெள்ளி புளோரைடு உருவாகிறது.\n\nSection::::பயன்கள்.\nநுண்மின்னியல் துறைக்குத் தேவையான வெள்ளித் தூள் தயாரிப்பில் வெள்ளி கார்பனேட் முக்கியப்பங்கு வகிக்கிறது. வெள்ளி கார்பனேட்டுடன் பார்மால்டிகைடு சேர்த்து ஒடுக்க வினைக்கு உட்படுத்துவதால் வெள்ளியில்லாத காரவுலோகங்களை உற்பத்தி செய்யமுடிகிறது:\n\nகரிமத் தொகுப்புமுறை தயாரிப்பு வினைகளில் வெள்ளி கார்பனேட்டு ஒரு வினைப்பொருள் அல்லது செயலியாக பயன்படுத்தப்படுகிறது. உதாரணம்: கொயினிக்சு – குநோர் வினை. பேட்டிசான் வினை ஆக்சிசனேற்ற வினையில் டையால்களில் இருந்து லாக்டோன் தயாரிப்பதில் சீலைட்டை ஆக்சிசனேற்றம் செய்யும் செயலியாக வெள்ளி கார்பனேட்டு பயன்படுகிறது\n"}
{"id": "258680", "url": "https://ta.wikipedia.org/wiki?curid=258680", "title": "இக்கின்சு அன்ட் கேச்சு உலக அஞ்சல் எழுதுபொருள் விபரப்பட்டியல்", "text": "இக்கின்சு அன்ட் கேச்சு உலக அஞ்சல் எழுதுபொருள் விபரப்பட்டியல்\n\nஇகின்சு அன்ட் கேசு உலக அஞ்சல் எழுதுபொருள் விபரப்பட்டியல் (Higgins & Gage World Postal Stationery Catalog) என்பது, கடைசியாக வெளியிடப்பட்டதும் உலகம் தழுவிய தகவல்களை உள்ளடக்கியதுமான அஞ்சல் எழுதுபொருள் விபரப்பட்டியல் ஆகும். இதன் தொகுதிகள் 20 ஆண்டுகளுக்கு மேலாக இற்றைப்படுத்தப்படவில்லை எனினும், இந்த விபரப்பட்டியலையும், அதில் பயன்பட்டுள்ள எண் முறைமையையும், இன்றும் அஞ்சல் எழுதுபொருள் சேகரிப்பவர்களும், அஞ்சல் எழுதுபொருள் வணிகர்களும் பயன்படுத்தி வருகின்றனர். எனினும் விபரப்பட்டியிலில் தரப்பட்டுள்ள பொருட்களுக்கான மதிப்புகள் காலங்கடந்தவை. \n\n19 தொகுதிகளையும் நிரப்பு தொகுதிகளையும் கொண்ட இந்த விபரப்பட்டியல் 1964க்கும் 1986க்கும் இடையில் வெளியிடப்பட்டது. அலெக்சாண்டர் டி. கேசுடன் இணைந்து பணியாற்றிய எட்வார்டு ஃபிளாடுங் முந்திய தொகுதிகளுக்கு பதிப்பாசிரியராக இருந்தார். பிந்திய தொகுதிகளுக்கு மெல்வின் ஃபெயினர் பதிப்பாசிரியராகப் பணியாற்றினார்.\n\nSection::::பதிப்பாளர்.\nஇது தொடக்கத்தில் \"இக்கின்சு அன்ட் கேசு\" நிறுவனத்தினால் பதிப்பிக்கப்பட்டது. இது தற்போது கலிபோர்னியா, பசடேனாவைச் சேர்ந்த \"கிளாசிக் பிலேட்டலிக்சு ஆஃப் அன்டிங்டன் பீச்\" என்னும் நிறுவனத்தால் வாங்கப்பட்டுள்ளது. \"கிளாசிக் பிலேட்டலிக்சு\" புதிய வெளியீடு அஞ்சல் எழுதுபொருட்களுக்கான அறிக்கை ஒன்றையும் வெளியிட்டு வருகின்றனர். \n\nSection::::வீச்செல்லை.\nஇந்த விபரப்பட்டியலில், அஞ்சல்தலையிட்ட கடித உறைகள், அஞ்சல் அட்டைகள், கடித அட்டைகள், சுற்றுத்தாள்கள், வான்கடிதத்தாள்கள், பதிவு அஞ்சல் உறைகள் என்பன உள்ளடக்கப்பட்டுள்ளன.\n\nSection::::தொகுதிகள்.\nஇவ்விபரப்பட்டியலின் தொகுதிகள் ஆங்கில அகர வரிசையில் ஒழுங்குபடுத்தப்பட்டுள்ளன. இவற்றின் விபரங்கள் பின்வருமாறு:\n\n"}
{"id": "258682", "url": "https://ta.wikipedia.org/wiki?curid=258682", "title": "ஆதோனி தொடருந்து நிலையம்", "text": "ஆதோனி தொடருந்து நிலையம்\n\nஆதோனி தொடருந்து நிலையம், இந்திய மாநிலமான ஆந்திரப் பிரதேசத்தின் கர்நூல் மாவட்டத்திலுள்ள ஆதோனியில் உள்ளது.\n\nSection::::தொடர்வண்டிகள்.\nஇங்கு நின்று செல்லும் வண்டிகளில் சில:\n"}
{"id": "258685", "url": "https://ta.wikipedia.org/wiki?curid=258685", "title": "ஆன் மூர்", "text": "ஆன் மூர்\n\nஆன் மூர் (பிறப்பு 1940) ஓர் அமெரிக்க செவிலியர் ஆவார். இவர் சுனக்லி (Snugli), வீகோ (weego) எனும் குழந்தையைக் கொண்டுசெல்லும் முதுகுப் பைகளைக் கண்டுபிடித்தார.\n\nமூர் ஒரு குழந்தையைப் பேணும் செவிலியரவார். இவர் செருமனியிலும் மொராக்கோவிலும் மாந்தநேயப் பணிகளில் ஈடுபட்டவர்.இவர் அமைதிப்படைத் தன்னார்வலரும் ஆவார். இவர் 1960களில் டோகோவில் தானும் அமைதிப்படைத் தன்னார்வலரான தன் கணவர் மைக்குடன் பணிபுரிந்தார் .\n\nஇந்த இணையருக்கு முதல் மகள் பிறந்ததும் அமெரிக்காவுக்குத் திரும்பும்போது மேற்கு ஆப்பிரிக்க முறைப்படிஒரு நீண்ட துப்பட்டாவை ஏணையாக முதுகில் தொங்கவிட்டு அதில் குழந்தையை கொண்டுவர முயன்றுள்ளார்.இம்முரையில் குழந்தை நழுவ வாய்ப்புள்ளதால் மூரும் அவரது தாயாரான அகனேசு லூசில்லெ ஔகெர்மனும் இன்றைய சுனக்லிக்கு முன்னோடியான முதுகுச் சேணத்தை உருவாக்கியுள்ளனர். The Snugli was patented in 1969.\n\nகுழந்தை ஏணையின் மாற்றங்களுக்கும் பின்னர் பல உரிமங்கள் வழங்கப்பட்டன. இவருக்கு 1988இலும் 1989இலும் உயிரக உருளையைக் கொண்டுசெல்லும் முதுகேந்தியான காற்றுத் தூக்கிக்கும் உரிமங்கள் வழங்கப்பட்டன.\n\n"}
{"id": "258689", "url": "https://ta.wikipedia.org/wiki?curid=258689", "title": "நிலைத் திசையன்", "text": "நிலைத் திசையன்\n\nவடிவவியலில், நிலைத் திசையன் அல்லது நிலைக் காவி (\"position\", \"position vector\") என்பது இடவெளியிலுள்ள ஒரு புள்ளி \"P\" இன், ஏதேனுமொரு ஆதிப்புள்ளி \"O\" ஐப் பொறுத்த அமைவைக் குறிக்கும் ஒரு திசையன் ஆகும். இடத் திசையன் (\"location vector\") அல்லது ஆரைத் திசையன் (\"radius vector\") என்றும் இத்திசையன் அழைக்கப்படுகிறது. இதன் வழக்கமான குறியீடு x, r, அல்லது s.\n\n\"O\" இலிருந்து \"P\" வரையிலான நேர்கோட்டுத் தொலைவை நிலைத் திசையன் குறிக்கிறது:\n\nவகையீட்டு வடிவவியல், இயந்திரவியல் இரண்டிலும் நிலைத் திசையன் பெரும்பாலாகவும், திசையன் நுண்கணிதத்தில் சில இடங்களிலும் பயன்படுத்தப்படுகிறது.\n\nஇரு பரிமாணம் அல்லது முப்பரிமாண வெளிகளில் பெரும்பான்மை பயன்கொண்டுள்ள இதனை எந்தப் பரிமாணத்திலும் அமையும் யூக்ளிடிய வெளிகளுக்குப் பொதுமைப்படுத்தலாம்.\n\nSection::::வரையறை.\nSection::::முப்பரிமாணத்தில்.\n[[File:Space curve.svg|thumb|முப்பரிமாண [[வளைகோடு]]. நிலைத்திசையன் திசையிலி \"t\" ஆல் அளபுருவாக்கப்பட்ட நிலைத்திசையன் r. r = a இல் சிவப்புக் [[கோடு]] வளகோட்டிற்குத் [[தொடுகோடு|தொடுகோடாகவும்]] நீலநிறத் தளம் வளைகோட்டிற்கு [[செங்குத்து|செங்குத்தாகவும் உள்ளது.]]\n\n[[முப்பரிமாண வெளி]]யில், எந்த ஆள்கூற்று முறைமையின் மூன்று ஆள்கூறுகளையும், அவற்றின் [[திசையன் வெளியின் அடுக்களம்|அடுக்களத் திசையன்களையும்]] கொண்டு வெளியில் அமைந்த ஒரு புள்ளியின் அமைவிடத்தை வரையறுக்கலாம். பொதுவாக [[காட்டீசியன் ஆள்கூற்று முறைமை]]யும் சில சமயங்களில் [[கோள ஆள்கூற்று முறைமை]] அல்லது [[உருளை ஆள்கூற்று முறைமை]]கள் பயன்படுத்தப்படுகின்றன.\n\nஇதில், \"t\" என்பது செவ்வகச் சமச்சீர்மை அல்லது வட்டச் சமச்சீர்மையைப் பொறுத்த துணையலகு. மூன்றுவிதமான ஆள்கூற்று முறைமைகளையும் அவற்றுக்குரிய அடுக்களத் திசையன்களையும் கொண்டு பெறப்பட்ட மேலுள்ள வரையறைகள் மூன்றும் ஒரே புள்ளியின் நிலைத் திசையனைத் தருகின்றன. [[தொடர்ம விசையியல்]], [[பொதுச் சார்புக் கோட்பாடு]]களில் [[வளைகோட்டு ஆட்கூறுகள்]] பயன்படுத்தப்படுகின்றன.\n\nSection::::\"n\" பரிமாணம்.\n[[நேரியல் இயற்கணிதம்|நேரியல் இயற்கணிதமுறைப்படி]] ஒரு \"n\"-பரிமாண நிலைத் திசையனை[[திசையன் வெளியின் அடுக்களம்|அடுக்களத் திசையன்களின்]] நேரியியல் சேர்வாக எழுதலாம்:\n\nதிசையன் வெளியிலுள்ள நிலைத் திசையன்களக் [[திசையன்#கூட்டலும் கழித்தலும்|கூட்டவும்]], [[திசையிலிப் பெருக்கல்]] மூலமாக அவற்றின் நீளங்களை மாற்றியமைக்கவும் முடியும் என்பதால், அனைத்து நிலைத் திசையன்களின் [[கணம் (கணிதம்)|கணம்]] ஒரு நிலை வெளியை (position space) (நிலைத் திசையன்களை உறுப்புகளாகக் கொண்ட [[திசையன் வெளி]]) உருவாக்குகிறது.\n\nஇந்த நிலைவெளியின் [[திசையன் வெளியின் பரிமாணம்|பரிமாணம்]]\" \"n\" ((\"R\") = \"n\"). e அடுக்களத் திசையன்களைப் பொறுத்து r திசையனின் ஆள்கூறுகள் \"x\".\n\nஒவ்வொரு ஆள்கூறு \"x\" யையும் அளபுவாக்கம் செய்யலாம். ஒரு அளபுரு \"x\"(\"t\")யானது ஒரு பரிமாண வளைபாதையையும், இரு அளபுருக்கள் \"x\"(\"t\", \"t\")யானது இருபரிமாண வளைபரப்பையும், மூன்று அளபுருக்கள் \"x\"(\"t\", \"t\", \"t\")யானது முப்பரிமாண வெளியின் கனவளவையும்...தருகின்றன.\n\nஅடுக்களத் திசையன் களம் \"B\" = {e, e ... e} இன் நேரியல் அளாவல் (linear span), நிலை வெளி \"R\" க்குச் சமமாகும் (span(\"B\") = \"R\").\n\nSection::::வகைக்கெழுக்கள்.\n[[File:Kinematics.svg|thumb|ஒரு துகளின் இயந்திரவியல் அளவுருக்கள்: பொருண்மை \"m\", நிலைத்திசையன் r, திசைவேகம் v, முடுக்கம் a]]\n\nநேரம் \"t\" இன் [[சார்பு|சார்பாக]] அமையும் நிலைத் திசையன் r இன் வகைக்கெழுக்களை \"t\" ஐப் பொறுத்து கணக்கிடலாம். [[இயங்குவியல்]], [[கட்டுப்பாட்டியல்]], [[பொறியியல்]], இன்னும் பிற அறிவியல்களில் இந்த வகைக்கெழுக்கள் பயன்பாடு கொண்டுள்ளன.\n\n\nஇதில் dr என்பது [[வகையீடு|நுண்ணளவிலான]] சிறிய [[இடப்பெயர்ச்சி]].\n\n\n\n[[இயக்கவியல்|இயக்கவியலில்]], நிலைத்திசையனின் முதல், இரண்டாவது, மூன்றாவது வகைக்கெழுக்கள் மூன்றும் முறையே [[திசைவேகம்]], [[முடுக்கம்]], [[திடுக்கம் (இயற்பியல்)|திடுக்கம்]] என பயன்படுத்தப்படுகின்றன.\n\nஇதன் நீட்டிப்பாக நிலைத் திசையனின் உயர் வகைக்கெழுக்களைக் காணலாம். இடப்பெயர்ச்சிச் சார்பின் தோராயங்களை மேம்படுத்த இந்த உயர் வகைக்கெழுக்கள் குறித்த விவரங்கள் உதவும். மேலும் இடப்பெயர்ச்சி சார்பினை [[டெய்லர் தொடர்|ஒரு முடிவிலாத் தொடரின் கூட்டுத்தொகையாக]] எழுதுவதற்கும் இவை பயன்படுகின்றன. இடப்பெயர்ச்சிச் சார்பின் முடிவிலாத் தொடரின் கூட்டுத்தொகை வடிவம் பொறியலிலும் இயற்பியலிலும் பல நுட்பத் தீர்வுகளுக்கு உதவுகிறது.\n\nSection::::இடப்பெயர்ச்சிச் திசையனுடன் தொடர்பு.\nவெளியிலமைந்த புள்ளிகளை ஒரு குறிப்பிட்ட திசையில் குறிப்பிட்ட தூரத்திற்குச் சீராக நகர்த்தும் செயலாக [[இடப்பெயர்ச்சி]]யை வரையறுக்கலாம். எனவே இடப்பெயர்ச்சித் திசையன்களின் கூட்டல், இந்த வகையான செயல்களின் தொகுப்பாகவும், திசையிலிப் பெருக்கல் மூலம் தூரங்களை அளவீடு செய்வதாகவும் அமையும். இதன்படி வெளியில் அமைந்த ஒரு புள்ளியின் நிலைத் திசையனை, தரப்பட்ட ஆதிப்புள்ளியை அப்புள்ளிக்கு நகர்த்தும் இடப்பெயர்ச்சித் திசையனாகிறது. நிலைத்திசையன்கள் வெளியின் ஆதிப்புள்ளியின் தேர்வையும், இடப்பெயர்ச்சித் திசையனானது தொடக்கப்புள்ளித் தேர்வையும் சார்ந்துள்ளன.\n\n\nSection::::மேற்கோள்கள்.\n[[பகுப்பு:திசையன்கள்]]"}
{"id": "258691", "url": "https://ta.wikipedia.org/wiki?curid=258691", "title": "கியூலியானா காவக்லியேரி தெசாரோ", "text": "கியூலியானா காவக்லியேரி தெசாரோ\n\nமுனைவர் கியூலியானா தெசாரோ (\"நேயெ\" காவக்லியேரி) \"(Giuliana Tesoro)\" (1921–2002) இத்தாலியாவின் வெனிசுநகரில் 1921இல்பிறந்தார். இவர்1939இல் பெனிட்டோ முசோலினி காலத்தில் அமெரிக்காவுக்குப் புலம்பெயர்ந்தார். இவர் 125க்கும் மேற்பட்ட அமெரிக்க உரிமங்கள் பெற்ற பெயர்பெற்ற கரிம வேதியியலாளர் ஆவார். நாரிழை, துகில் தொழில்துறையில் பல்வேறு பங்களிப்புகளைச் செய்துள்ளார். இவரது மிகவும் புகழ்பெற்ற புதுமைப்புனைவு தணல்தாங்கு நாரிழை ஆகும். இவர் 2002 செப்டம்பர் 29இல் 81 அகவையில் நியூ யார்க், தோப்சு ஃபெர்ரியில் மரணமடைந்தார்.\n\nSection::::கல்வியும் தொழில்துறைப் பட்டறிவும்.\nகியூலியானோ காவக்லேரி வெனிசு நகரில் யூதக் குடும்பத்தில் 1921இல் பிறந்தார். இவரது தந்தையாரான ஜினோ காவக்லேரி ஓர் ஆயுள்காப்பீட்டு நிறுவன மேலாளராக இருந்தார். இவரது 12ஆம் அகவையில் தந்தையார் இறந்துவிட்டுள்ளார். இவர் 1938இல் தன் பள்ளிப்படிப்பை முடித்ததும் பாசிச இனச் சட்டம் அறிவிக்கப்பட்டதால் இத்தாலியப் பல்கலைக்கழகத்தில் சேர்த்துக் கொள்ள மறுக்கப்பட்டுள்ளார். எனவே முதலில் இவர் சுவிட்சர்லாந்துக்கு புலம்பெயர்ந்தார். பிறகு 1939இல் அமெரிக்காவுக்குச் சென்றுள்ளார்.\n\nஅமெரிக்காவில் யேல் பல்கலைக்கழகப் பட்டப்படிப்பில் சேர்ந்து உரிய காலத்துக்கு முன்னரே முடித்துள்ளார். In 1943, at the age of 21, காவக்லேரி கரிம வேதியியலில் முனைவர் பட்டம் பெற்றார். அதே ஆண்டில் இவர் விக்டர் தெசாரோவை மணந்துள்ளார். இவருக்கு இரு குழந்தைகள் பிறந்தனர்.\n\nஇவர் திருமணத்துக்குப் பின்னர் கோடைக்காலங்களில் காலிகோ வேதியியல் குழுமத்தில், 10944இல் ஓனிக்சு எண்ணெய், வேதியியல் குழுமத்தில் ஆராய்ச்சி வேதியியலாளராகச் சேரும்வரை, பணிபுரிந்தார். இங்கு இவர் 1946இல் கரிமத் தொகுப்பியல் துறையின் தலைவரானார். மேலும் 1955இல் அதனுதவி ஆராய்ச்சி இயக்குநராக உயர்ந்தார் 1957இல் இணை இயக்குநராகியுள்ளார். பின்னர் இவர் ஜே.பி. சுட்டீவன்சு அண்டு குழுமத்தில் கரிமவியல் ஆராய்ச்சித் துணை இயக்குநராகப் பணியமர்த்தப்பட்டுள்ளார். பிறகு இவர் திகில் ஆராய்ச்சி நிறுவனத்துக்குச் சென்றுள்ளார்.. இவர் 1969இல் பர்மிங்காம் தொழிலகத்தில் முதுநிலை வேதியியலாளராகவும் 1971இல் வேதியியல் ஆராய்ச்சி இயக்குநராகவும் பதவியேற்றுள்ளார்.\n\nஇவர் 1972இல் மசாசூசட் தொழில்நுட்ப நிறுவனத்தில் வருகைதரு பேராசிரியராக பதவியேற்றுள்ளார். அங்கு 1975 வரை கல்வி கற்பித்துள்ளார்.மேலும் அதேவேளையில் அங்கு இணை பேராசிரியராகவும் முதுநிலை ஆராய்ச்சி அறிவியலாளராகவும் 1982 வரை இருந்துள்ளார். இவர் 1982இல் புரூக்லினில் உள்ள நியூ யார்க் பல்கலைக்கழகத்தி பல்தொழில்நுட்ப நிறுவனத்தில் ஆராய்ச்சிப் பேராசிரியராக இருந்து 1996இல் ஓய்வு பெற்றுள்ளார்.\n\nSection::::வேதியியல், துகிலியல் பங்களிப்புகள்.\nதெசாரோ துகில், கரிமப் பொருட்கள் சார்ந்த செயல்முறைகளில் பல மேம்ப்பாடுகளைச் செய்து, துகில்சார்ந்த அன்றாட நுகர்வோர் நலங்களையும் செயல்முறை அமைப்புகளின் திறமையையும் உயர்த்தியுள்ளார். இவர் தணல்தாங்கு நாரிழைகள் புதிதாக உருவாக்கி, அவற்றில் அதாவது செயற்கை நாரிழைகளில் மின்னேற்றம் தேங்கலைத் தவிர்க்கும் வழிமுறைகளை உருவாக்கினார். மேலும் துகில்களின் மேம்பட்ட நிலைத்த அழுத்த இயல்புகள் உருவாக்கினார்.\n\nSection::::குழுக்களும் விருதுகளும்.\nதெசாரோ தேசிய அறிவியல் கல்விக்கழகம், தேசிய ஆராய்ச்சி மன்றம் ஆகியவற்றின் பொருள், தீக்காப்பு சார்ந்த பல குழுக்களில் பங்கேற்றுள்ளார். \nஇவர் தனிக்குழுக்களில் பங்கேற்ற கழகங்களாவன: நாரிழைக் கழகம், நிறுவனர்/தலைவர், 1974, அமெரிக்க வேதியியல் கழகம், அமெரிக்கத் துகில் வேதியியலாளர்/வண்ணவியலாளர் கழகம், வெதியிய்லாரின் அமெரிக்க நிறுவனம், அமெரிக்க அறிவியல் மேம்பாட்டுக் கழகம். \nIn 1963, Tesoro was awarded the Olney Medal of the American Association of Textile Chemists and Colorists. She was the recipient of the Society of Women Engineers’ Achievement Award in 1978.\n\n\n\n"}
{"id": "258696", "url": "https://ta.wikipedia.org/wiki?curid=258696", "title": "தேசிய வகை ஆரம்பத் தமிழ்ப்பள்ளி பண்டார் மெந்தாகப்", "text": "தேசிய வகை ஆரம்பத் தமிழ்ப்பள்ளி பண்டார் மெந்தாகப்\n\nதேசிய வகை ஆரம்பத் தமிழ்ப்பள்ளி பண்டார் மெந்தாகப் என்பது மலேசியா நாட்டின் பகாங் மாநிலத்தில் இருக்கும் மெந்தாகாப் பட்டணத்தில் அமைந்துள்ள ஒரு பள்ளியாகும். 1993 -ஆம் ஆண்டு அப்பள்ளியின் தலைமையாசிரியர் திரு.மகாலிங்கம் அவர்கள். அச்சமயம் அப்பள்ளியில் ஏறக்குறைய 700 மாணவர்கள் பயின்றனர். அப்பள்ளி மெந்தாகாப் பட்டணத்தில் அமைந்த்கிருக்கும் ஶ்ரீ சுப்ரமணியர் ஆலயத்தின் அருகாமையில் அமைந்திருக்கிறது என்பது குறிப்பிடத்தக்கது. அப்பள்ளியில் மாணவர்களுக்கான அனைத்து வசதியும் இருக்கின்றது. உதாரனத்திற்கு கணினி கூடம், நூலகம், போதுமான வகுப்பறைகள்,அறிவியல் கூடம் போன்றவையாகும். ஆனால், இப்பள்ளிக்குத் திடல் வசதி கிடையாது.\n"}
{"id": "258707", "url": "https://ta.wikipedia.org/wiki?curid=258707", "title": "மாறும் பெறுமான அஞ்சல் தலை", "text": "மாறும் பெறுமான அஞ்சல் தலை\n\nமாறும் பெறுமான அஞ்சல் தலை (Variable value stamp) என்பது, தன்னியக்க வங்கி இயந்திரம் போன்றதொரு இயந்திரத்தினால் வழங்கப்படுவதும் பொது வடிவமைப்புடன் கூடியதுமான பசை பூசிய அல்லது தானொட்டு அஞ்சல்தலை ஆகும். இதில், அஞ்சல்தலையின் பெறுமதி வாடிக்கையாளரின் தேவையைப் பொறுத்து வழங்கப்படும் வேளையிலேயே அச்சிடப்படுகின்றது. பெறுமதியைத் தேவைக்கேற்றபடி மாற்றிக்கொள்ளலாம் அல்லது ஏற்கனவே தீர்மானிக்கப்பட்ட வெவ்வேறு பெறுமானங்களில் இருந்து தெரிவுசெய்யலாம். இவ்வகையான அஞ்சல்தலைகளும், இயந்திரங்களும் பொதுவாக சில்லறை வணிக, அஞ்சல் அலுவலகச் சூழல்களில் பயன்படுகின்றன.\n\nSection::::வரலாறு.\nபல ஆண்டுகளாக இதுபோன்ற முறைமைகள் குறித்த சோதனைகள் இடம்பெற்றுள்ளன. ஆனாலும், நவீன, சிக்கலான கணினி அச்சுத் தொழில்நுட்பங்கள் வளர்ச்சியடைய முன்னர் குறிப்பிடத்தக்க வெற்றி கிடைக்கவில்லை. வணிக நிறுவனங்களிலும் பிற அமைப்புக்களிலும் இதே போன்ற செயற்பாடுகளைச் செய்யும் அஞ்சல் முத்திரைப் பொறியின் உருவாக்கம் இந்தத் தொழில் நுட்பம் உருவாவதில் முக்கிய பங்கு வகித்தது.\n\nமாறும் பெறுமான அஞ்சல்தலை இயந்திரம் ஒன்றுக்கான முதல் காப்புரிமை 1884 கார்ல் புசே என்பவரால் பெறப்பட்டது. 1900ல் கிறித்தியன் கார்சின் இயந்திரத்தை ஒசுலோவில் சோதித்துப்பார்த்தனர். இது போன்ற இயந்திரங்கள் விரைவிலேயே ஆசுத்திரேலியா, நியூசிலாந்து, ஐக்கிய அமெரிக்கா ஆகிய நாடுகளிலும் சோதனை செய்யப்பட்டன.\n"}
{"id": "258709", "url": "https://ta.wikipedia.org/wiki?curid=258709", "title": "கந்தக குளோரைடு ஐம்புளோரைடு", "text": "கந்தக குளோரைடு ஐம்புளோரைடு\n\nகந்தக குளோரைடு ஐம்புளோரைடு \"(Sulfur chloride pentafluoride)\" என்பது SFCl என்ற மூலக்கூற்று வாய்ப்பாடு கொண்ட கனிம வேதியியல் சேர்மமாகும். ஐம்புளோரோசல்பைடு (SF) வேதி வினைக்குழுவைப் பெற்றுள்ள பிற சேர்மங்களைப் போலவே இதுவும் அறை வெப்பநிலையில் நிறமற்ற வாயுவாகவும் அதிக நச்சுத் தன்மையுடனும் காணப்படுகிறது. Cv சீரொழுங்கு கொண்ட எண்முக வடிவமைப்பினை இச்சேர்மம் ஏற்றுள்ளது. கரிமச் சேர்மங்களுடன் SF வேதிவினைக்குழுவை சேர்ப்பதற்கு ஏற்ற வினைப்பொருளாக, கந்தக குளோரைடு ஐம்புளோரைடு மட்டுமே வர்த்தகரீதியாகக் கிடைக்கின்றது. \n\nSection::::வினைகள்.\nஅதிக வினைத்திறனும் நச்சுத்தன்மையும் கொண்டுள்ள SFCl இன் பண்புகளுக்கு மாறாக கந்தக அறுபுளோரைடு (SF) மந்த வினைத்திறனும் நச்சுத்தன்மையற்றும் காணப்படுகிறது. வேதி வாய்ப்பாட்டுடன் நெருங்கிய தொடர்பு கொண்டிருக்கும் இவ்விரு சேர்மங்களுக்கு இடையிலான இவ்வேறுபாடு மூலக்கூறில் S-Cl பிணைப்பின் முக்கியத்துவத்தை அடையாளப் படுத்துவதாக உள்ளது.\n\nதனி உறுப்பு பங்கேற்பு வினைகளில் இரட்டைப் பிணைப்புகளின் குறுக்காக SFCl சேர்கிறது. புரோப்பேன் பங்கு பெறும் பின்வரும் வினை இதற்கு உதாரணமாகக் காட்டப்படுகிறது.\n\nகூட்டு வினைகளில் 30 செ வெப்பநிலையில் மூவெத்தில் போரேன் வினையூக்கியாகச் செயல்படுவது போல SF5Br பயன்படுத்தப்படுகிறது is used similarly.. \n\nநான்குபுளோரோ ஐதரசீனில் இருந்து O(SF5)2 மற்றும் FNSF தயாரிப்பதற்கான முன்னோடியாக SFCl விளங்குகிறது.\n\nSection::::தொகுப்பு முறை தயாரிப்பு.\nஇரண்டு நிலைகள் குறைவான கந்தக புளோரைடுகளில் இருந்து, ( கந்தக நான்குபுளோரைடு மற்றும் இருகந்தக பதின்புளோரைடு ) வினையைத் தொடங்கும் பல்வேறு வகையான தொகுப்பு முறைகளில் கந்தக குளோரோ ஐம்புளோரைடு தயாரிக்க முடியும்:\n"}
{"id": "258711", "url": "https://ta.wikipedia.org/wiki?curid=258711", "title": "பள்ளிக்கூடம் (திரைப்படம்)", "text": "பள்ளிக்கூடம் (திரைப்படம்)\n\nபள்ளிக்கூடம் என்பது 2007ஆவது ஆண்டில் தங்கர் பச்சான் இயக்கத்தில் வெளியான ஒரு இந்தியத் தமிழ்த் திரைப்படமாகும். இப்படத்தில் முக்கிய கதாபாத்திரங்களில் நடித்த, நரேன், சினேகா, ஷ்ரேயா ரெட்டி, சீமான் இவர்களுடன், இப்படத்தை இயக்கிய தங்கர் பச்சானும் இப்படத்தில் முக்கிய கதாபாத்திரத்தில் நடித்திருந்தார். இப்படத்தின் கதையானது, 1978, 1983, 1991, 2004 ஆகிய நான்கு காலகட்டங்களில் நடப்பவையாக உள்ளது.\n"}
{"id": "258712", "url": "https://ta.wikipedia.org/wiki?curid=258712", "title": "புரி - காந்திதாம் விரைவுவண்டி", "text": "புரி - காந்திதாம் விரைவுவண்டி\n\nபுரி - காந்திதாம் விரைவுவண்டி, புரிக்கும் காந்திதாமுக்கும் இடையே இயக்கப்படுகிறது. இது இந்திய இரயில்வேயின் கட்டுப்பாட்டில் உள்ளது.\n\n"}
{"id": "258713", "url": "https://ta.wikipedia.org/wiki?curid=258713", "title": "தாதர் மட்காவ் ஜனசதாப்தி விரைவுவண்டி", "text": "தாதர் மட்காவ் ஜனசதாப்தி விரைவுவண்டி\n\nதாதர் - மட்காவ் ஜன சதாப்தி விரைவுவண்டி, இந்திய இரயில்வே இயக்கும் ஜன சதாப்தி வகை வண்டிகளில் ஒன்று. இது மகாராஷ்டிரத்தில் உள்ள மும்பையில் தொடங்கி, கோவாவில் உள்ள மட்காவ் வரை சென்று திரும்பும்.\n\n"}
{"id": "258714", "url": "https://ta.wikipedia.org/wiki?curid=258714", "title": "கண்கவலி தொடருந்து நிலையம்", "text": "கண்கவலி தொடருந்து நிலையம்\n\nகண்கவலி தொடருந்து நிலையம், மகாராஷ்டிராவின் சிந்துதுர்க் மாவட்டத்தில் உள்ள கண்கவலியில் உள்ளது.\n\nSection::::தொடர்வண்டிகள்.\nஇங்கு நின்று செல்லும் தொடர்வண்டிகளில் சில:\n"}
{"id": "258717", "url": "https://ta.wikipedia.org/wiki?curid=258717", "title": "மட்காவ் தொடருந்து நிலையம்", "text": "மட்காவ் தொடருந்து நிலையம்\n\nமட்காவ் தொடருந்து நிலையம், கோவாவின் தெற்கு கோவா மாவட்டத்திலுள்ள மட்காவில் உள்ளது. இந்த நிலையம் கொங்கண் இருப்புப்பாதை வழியில் அமைந்துள்ளது.\n\n\n"}
{"id": "258718", "url": "https://ta.wikipedia.org/wiki?curid=258718", "title": "கிரிராஜ் கிசோர்", "text": "கிரிராஜ் கிசோர்\n\nஆச்சாரிய கிரிராஜ் கிசோர் (Acharya Giriraj Kishore), (4 பிப்ரவரி 1920 - 13 சூலை 2014) இந்துத்துவா கருத்தியல் கொண்டவர். சங்கப்பரிவாரின்சமயப் பிரிவான விசுவ இந்து பரிசத்தின் மூத்த துணைத் தலைவராக செயல்பட்டவர்.\n\nSection::::வாழ்க்கை.\nகிசோர், உத்திரப்பிரதேசம், ஈடா கிராமத்தில் பிறந்தவர். இந்தி மொழி, வரலாறு மற்றும் அரசியல் அறிவியல் ஆகியவற்றில் முதுநிலப் பட்டம் பெற்ற பள்ளி ஆசிரியர்.\nபாரதிய ஜனதா கட்சியின் தலைவர்களில் ஒருவரான விஜயராஜே சிந்தியாவால் ஈர்க்கப்பட்ட கிசோர், அயோத்தியில் மீண்டும் இராமர் கோயில் கட்ட ராம ஜென்மபூமி இயக்கத்தில் கலந்து கொண்டார்.\n\n"}
{"id": "258720", "url": "https://ta.wikipedia.org/wiki?curid=258720", "title": "சிவராம் சங்கர் ஆப்தே", "text": "சிவராம் சங்கர் ஆப்தே\n\nசிவராம் சங்கர் ஆப்தே (Shivram Shankar Apte) (), (1907 - 10 அக்டோபர் 1985) விஸ்வ இந்து பரிசத்தின் நிறுவனரும், அதன் முதல் பொதுச்செயலாருமான இவரை \"தாதாசாகிப் ஆப்தே\" என்றும் அழைப்பர்.\nதுவக்கத்தில் \"யுனெனைடெட் பிரஸ் ஆப் இந்தியா\"வில் ஊடகவியலாளராக பணிபுரிந்த ஆப்தே, பின்னர் இந்துஸ்தான் சமாச்சார் எனும் செய்திப் பத்திரிக்கையை துவக்கியவர். \n"}
{"id": "258724", "url": "https://ta.wikipedia.org/wiki?curid=258724", "title": "மதுகர் தத்ரேய தேவ்ரஸ்", "text": "மதுகர் தத்ரேய தேவ்ரஸ்\n\nமதுகர் தத்ரேய தேவ்ரஸ் (Madhukar Dattatraya Deoras) (11 டிசம்பர் 1915 - 17 சூன் 1996), \"பாலசாகிப் தேவ்ரஸ்\" என அன்பாக அழைக்கப்படுவார். ராஷ்டிரிய சுயம்சேவாக் சங்கத்தின் மூன்றாம் அகில இந்திய தலைவராவார்.\n\nதத்ரேய கிருஷ்ணாராவ் தேவ்ரஸ் - பார்வதிபாய் இணையருக்கு நாக்பூரில் பிறந்த தேவ்ரஸ், 1935இல் நாக்பூர் பல்கலைக்கழகத்தில் வழக்கறிஞர் பட்டம் பெற்றவர். துவக்க காலமுதலே ஆர் எஸ் எஸ் பிரச்சாரகராக மேற்கு வங்காளத்தில் தொண்டு செய்தவர். 1965இல் ராஷ்டிரிய சுயம்சேவாக் சங்கத்தின் பொதுச் செயலராக விளங்கியவர். கோல்வால்கரின் மறைவிற்குப் பின் ஆர் எஸ் எஸ் அமைப்பின் அகில இந்திய தலைவராக 1973 முதல் 1994 முடிய செயல்பட்டவர்.\n\nSection::::ஆதார நூற்பட்டியல்.\nநூல்கள்\nமேற்கோள்கள்\n\n"}
{"id": "258725", "url": "https://ta.wikipedia.org/wiki?curid=258725", "title": "லிடா ஏ. நியூமேன்", "text": "லிடா ஏ. நியூமேன்\n\nநியூமேன் நியூ யார்க் நகரில் உள்ள மன்ஃஆட்டனில் வாழ்ந்து அங்கேயே பணிபுரிந்தவர். இவர் புனைந்த முடித் தூவி கட்டுகோப்பில் எளியதும் நீடித்து உழைக்க்க் கூடியதுமாகும். மேலும் பயன்படுத்த வாட்டமானதகவும் அமைந்த்து. தூவியின் அகன்றுபிரிந்த காடிகள் முடிவாரப் பாய்வோட்டங் கூடியதக இருந்தது. அவரது சொந்த வாழ்க்கையைக் குறித்து ஏதும் தகவல்கள் கிடைக்கவில்லை. அவர் ஓர் ஆப்பிரிக்க-அமெரிக்கப் பெண்மணி என்பதாலும் அவர் காலத்தில் கருப்பர் குறித்தோ பெண்கள் குறித்தோ விரிவான வரலாறு எழுதும் வழக்கம் இல்லை என்பதாலும் இந்நிலை ஏற்பட்டது எனலாம்.\n"}
{"id": "258728", "url": "https://ta.wikipedia.org/wiki?curid=258728", "title": "மதுகர் ராவ் பகவத்", "text": "மதுகர் ராவ் பகவத்\n\nமதுகர் ராவ் பகவத் (Madhukar Rao Bhagwat), துவக்க காலத்தில் ராஷ்டிரிய சுயம்சேவாக் சங்கத்தின், ஆர் எஸ் எஸ் பிரச்சாரகராக குஜராத் பகுதியில் தொண்டு செய்த பின்னர் சந்திரப்பூர் மாவட்டம் மற்றும் குஜராத் மண்டலத் தலைவராக பணியாற்றியவர். \nதற்போதைய ராஷ்டிரிய சுயம்சேவாக் சங்கத்தின் தலைவரான மோகன் பகவத்தின் தந்தையாவர். முன்னாள் ராஷ்டிரிய சுயம் சேவாக் சங்கத்தின் தலைவர்களான கேசவ பலிராம் ஹெட்கேவர் மற்றும் எம். எஸ். கோல்வால்கர் ஆகியவர்களுடன் நெருக்கமான பணியாற்றியவர்.\n\nSection::::தாக்கம்.\nமதுகர் ராவ் பகவத்தின் தாக்கம் இந்தியத் துணைப் பிரதமராக இருந்த லால் கிருஷ்ண அத்வானி போன்ற அரசியல் தலைவர்களிடம் இருந்தது.\n"}
{"id": "258730", "url": "https://ta.wikipedia.org/wiki?curid=258730", "title": "அஞ்சல் முத்திரைப் பொறி", "text": "அஞ்சல் முத்திரைப் பொறி\n\nஅஞ்சல் முத்திரைப் பொறி என்பது அஞ்சலில் இடப்பட்ட பொருளின்மீது கட்டணம் செலுத்தப்பட்டதற்கான சான்றாக முத்திரையிடும் கருவி ஆகும். அஞ்சல் முத்திரைப் பொறிகளை நாட்டின் அஞ்சல் ஆணையம் ஒழுங்குபடுத்துகிறது. இது, அஞ்சல்தலை போலச் செயற்படும் அஞ்சல் கட்டண முத்திரையையும், நீக்கல் முத்திரையையும், தேதியோடு கூடிய அஞ்சற்குறியையும் ஒன்றாக அச்சிடுகிறது. இந்த இயந்திர முத்திரை கட்டணம் செலுத்தப்பட்டதற்கான சான்றாக உள்ளது. இதனால் தனியாக அஞ்சல்தலை ஒட்ட வேண்டிய தேவையும் இல்லை.\n"}
{"id": "258731", "url": "https://ta.wikipedia.org/wiki?curid=258731", "title": "மார்கரெட் ஈ. நைட்", "text": "மார்கரெட் ஈ. நைட்\n\nமார்கரெட் ஈ. நைட் (ஃபிப்ரவரி 14, 1838 – அக்தோபர் 12, 1914) ஓர் அமெரிக்கப் பெண் புதுமைப்புனைவாளர். இவர் \"19ஆம் நூற்றாண்டின் மிகச் சிறந்த புதுமைப்புனைவாளர்\" ஆவார்.\n\nஇவர் ஜேம்சு நைட் என்பவருக்கும் அன்னா டீல் என்பவருக்கும் மைனில் உள்ள யார்க்கில் பிறந்தார். மார்கரெட் சிறுமியாக இருந்தபோதே ஜேம்சு நைட் இறந்துவிட்டார். 12ஆம் அகவை வரை இவர் பள்ளிக்குச் சென்றார். பிறகு 12ஆம் அகவையில் இருந்து 1856 வரை ஒரு பருத்தியாலையில் பணிபுரிந்தார். இவர் 1868இல் மசாசூசட்டில் உள்ள சுப்பிரிங்ஃபீல்டில் வாழ்ந்தபோது, இன்று கடைகளில் பெருவழக்கில் உள்ள பழுப்புநிறத் தாள்பைகளைச் செய்யும், அதாவது தாளை மடித்தொட்டி நேரடியாகப் தட்டைப் பைகளைச் செய்யும், எந்திரத்தைப் புனைந்தார்.\n\nநைட் இந்த எந்திரத்துக்கான மரப்படிமத்தை உருவாக்கினார். ஆனால் உரிமத்துக்கு விண்ணப்பிக்க நன்கு வேலைசெய்யும் இரும்புப் படிமம் ஒன்றைச் செய்ய விரும்பினார். நைட் இரும்பு எந்திரப்படிமத்தைச் செய்த பணிப்பட்டறையின் சொந்தக்காரரான சார்லசு அன்னான் இவரது வடிவமைப்பைத் திருடி அதற்கு உரிமமும் பெற்றுவிட்டார். நைட் ஒரு [[குறுக்கீட்டு வழக்கைத்/உரிம வழக்கைத் தொடுத்து அதில் வெற்றியும் பெற்றார். இவருக்கு வழக்கு முடிந்து 1871இல் உரிமம் வழங்கப்பட்டது. With a [[Massachusetts]] business man, Knight established the Eastern Paper Bag Co. and received royalties.\n\nஇவர் பற்பல புதுமைப்புனைவுகளைச் செய்துள்ளார். அவையாவன: எண்ணிடும் எந்திரம்,சாளரச் சட்டகமும் நெம்பும் ஆகும் இவை 1894ஆம் ஆண்டில் பதிவுரிமம் வழங்கப்பட்டன.மேலும் சுழற்பொறிகள் சார்ந்த பல கருவிகளும் 1902-1915 கால இடைவெளியில் உரிமம் தரப்பட்டன. Knight's original bag-making machine is in the [[Smithsonian Institution|Smithsonian Museum]] in [[Washington, D.C.]]. மார்கரெட் மணமே முடிக்கவில்லை. இவர் 1914 அக்டோபர் 12இல் தன் 76ஆம் அகவையில் இயற்கை எய்தினார்.\nஇவர் 1871இல் [[அரசுத் தகைமைப் பட்டய அணி]] விருது [[விக்டோரியா அரசி]] அவர்களால் வழங்கப்பட்டார். அமெரிக்கப் பட்டயம் வழங்கப்பட்ட முதல் பெண்மணி எனும் பொறிப்பும் 87ஆம் ஆண்டின் அமெரிக்க உரிமம் பெற்றவர் எனும் உரையும் ஃபிரேமிங்காமில் ஓலிசு தெருவில் உள்ள கர்ரி குடிலில் தொங்குகிறது. என்றாலும் முதல் அமெரிக்க உரிமம் பெற்ற பெண்மணி இவரல்ல. தொழிலக அதிபரான சாமுவேல் சிலேட்டரின் மனைவியான அன்னா வில்கின்சன் சிலேட்டரே முதல் அமெரிக்க உரிமம்பெற்ற பெண்மணியாவார்.: இவர் இரட்டைப் புரி திருகை 1793இலேயே உருவாக்கி அதற்கு அவ்வாண்டே உரிமம் வழங்கப்பட்டுள்ளார். நைட் 2006இல் [[தேசியப் புதுமைப்புனைவாளர்களின் புகழ்முற்ற]]த்துக்குத் தேர்வு செய்யப்பட்டுள்ளார்.\n\n\n\nSection::::வெளி இணைப்புகள்.\n[[பகுப்பு:1838 பிறப்புகள்]]\n[[பகுப்பு:1914 இறப்புகள்]]\n[[பகுப்பு:அமெரிக்கக் கண்டுபிடிப்பாளர்கள்]]\n[[பகுப்பு:பெண் கண்டுபிடிப்பாளர்கள்]]"}
{"id": "258739", "url": "https://ta.wikipedia.org/wiki?curid=258739", "title": "தென்றல் (திரைப்படம்)", "text": "தென்றல் (திரைப்படம்)\n\nதென்றல் என்பது 2004ஆவது ஆண்டில் தங்கர் பச்சான் இயக்கத்தில் வெளியான ஒரு இந்தியத் தமிழ்த் திரைப்படமாகும். இப்படத்தில் பார்த்திபன், ராதா, ராஜஸ்ரீ ஆகியோர் முக்கிய கதாபாத்திரங்களில் நடித்திருந்தனர். இப்படத்தை விசுவநாதன் ரவிச்சந்திரன் தயாரித்திருந்தார். வித்யாசாகரின் இசையமைப்பில் உருவான இத்திரைப்படம் 2004 பிப்ரவரி 6 அன்று திரையரங்குகளில் வெளியானது.\n"}
{"id": "258741", "url": "https://ta.wikipedia.org/wiki?curid=258741", "title": "இந்தூர் சந்திப்பு தொடருந்து நிலையம்", "text": "இந்தூர் சந்திப்பு தொடருந்து நிலையம்\n\nஇந்தூர் தொடருந்து நிலையம், இந்திய மாநிலமான மத்தியப் பிரதேசத்திலுள்ள இந்தூரில் உள்ளது. இது ஐஎஸ்ஒ தரச்சான்றிதழ் பெற்ற தொடருந்து நிலையம் ஆகும்.\n\n"}
{"id": "258747", "url": "https://ta.wikipedia.org/wiki?curid=258747", "title": "அவந்திகா விரைவுவண்டி", "text": "அவந்திகா விரைவுவண்டி\n\nஅவந்திகா விரைவுவண்டி, இந்திய ரயில்வேயின் மேற்கு ரயில்வே கட்டுப்பாட்டில் உள்ளது. இது மும்பை சென்ட்ரலுக்கும், இந்தூருக்கும் இடையே இயக்கப்படுகிறது.\n\n\n"}
{"id": "258749", "url": "https://ta.wikipedia.org/wiki?curid=258749", "title": "1739", "text": "1739\n\n1739 (MDCCXXXIX) ஒரு வியாழக்கிழமையில் ஆரம்பமான ஒரு கிரிகோரியன் சாதாரண ஆண்டாகும். 11 நாட்கள் பின்தங்கிய பழைய ஜூலியன் நாட்காட்டியில் இது ஒரு திங்கட்கிழமையில் ஆரம்பமானது.\n\nSection::::நிகழ்வுகள்.\n<onlyinclude>\n</onlyinclude>\n"}
{"id": "258750", "url": "https://ta.wikipedia.org/wiki?curid=258750", "title": "மரியோன் தொனோவன்", "text": "மரியோன் தொனோவன்\n\nSection::::தகைமைகளும் விருதும்.\nதொனொவன் 2015இல் தேசியப் புகழ்முற்றப் புதுமைப்புனைவாளராகத் தேர்வு செய்யபட்டார்.\n"}
{"id": "258753", "url": "https://ta.wikipedia.org/wiki?curid=258753", "title": "தி மிசோரம் போஸ்ட்", "text": "தி மிசோரம் போஸ்ட்\n\nதி மிசோரம் போஸ்ட் என்பது அசாமின் சில்சாரில் இருந்து வெளிவரும் ஆங்கில நாளிதழாகும். இதற்கு மத்திய அரசின் விளம்பர அமைப்பு அங்கீகரித்துள்ளது. இந்த அங்கீகரிப்பின் மூலம், மத்திய அரசின் விளம்பரங்களை வெளியிடும் வாய்ப்பு நாளிதழுக்கு கிடைக்கும். இது மிசோரத்தில் அதிகமாக விற்பனையாகும் நாளேடுகளில் முதன்மையானது.\n"}
{"id": "258758", "url": "https://ta.wikipedia.org/wiki?curid=258758", "title": "பியேர் சம்பான்", "text": "பியேர் சம்பான்\n\nபியேர் சம்பான் (\"Pierre Chambon\") (பிறப்பு 7 ஃபிப்ரவரி 1931, முல்லவுசு, ஃபிரான்சு) உயிர்க்கல, மூலக்கூற்று உயிரியல், மரபியல் நிறுவனத்தை ஃபிரான்சுநாட்டு சுடிராசுபர்கில் நிறுவியவர். இவர் முழுக்கருவனியல் மரபன்களின் கட்டமைப்பையும் கட்டுப்பாட்டுமுறைகளையும் கண்டறிய முதலில் மரபன் உயிரிப்படியாக்கத்தையும் வரிசைப்பிரிப்பு தொழில் நுட்பத்தையும் பயன்படுத்திய மூலக்கூற்று உயிரியலாளர் ஆவார். இவரது அறிவியலுக்கான பேரளவுப் பங்களிப்புகள் RNA polymerase II(B) இனங்காணல், படியெடுத்தல் கட்டுப்பாட்டு உறுப்புகளை இனங்காணல், கலக்கரு புலன்வாங்கிகளின் உயிரிப்படியாக்கத்தையும் பிரிப்புமுறையையும் கண்டறிதலும் அதன்வழியாக அவற்றின் கட்டமைப்பையும் மாந்த உடலியக்கத்தில் அவற்றின் செயல்பாடுகளையும் அறிதலும் ஆகியவற்றில் அமைந்தன. இவரது ஆய்வுகள் 1970-90கள் கால இடைவெளியில் அமைந்தன.\n\nசம்பான் 1985இல் அயல்நாட்டு ஆய்வுதவியாளராக அமெரிக்கத் தேசிய அறிவியல் கல்விக்கழகத்திலும் பிரெஞ்சு அறிவியல் கல்விக்கழகத்திலும் தேர்வு செய்யப்பட்டார். இவர் 1987இல் சுவீடிய அரசு அறிவியல் கல்விக்கழகத்திலும் அயல்நாட்டு உறுப்பினராகத் தேர்வு செய்யப்பட்டார். இவர் 1999இல் லூசியா கிராசு ஃஆர்விட்சு பரிசைக் கொலம்பியாப் பல்கலைக்கழகத்தில் இருந்து பெற்றார். மேலும் 2003இல் இவருக்கு வளர்ச்சி உயிரியலில் டைம்சு மார்ச் பரிசு வழங்கப்பட்டது. இவர் அடிப்படி அறிவியல் ஆராய்ச்சிக்கான ஆல்பெர்ட் லக்சர் விருதை 2004இல் தன்களப்பணிக்காகப் பெற்றார். அடுத்து 2010இல்சம்பான் கெயிர்டுனர் அறக்கட்டளையின் பன்னாட்டு விருதைப் பெற்றார். இது இவர் ’’விலங்கு உயிர்க்கலங்களில்படியெடுத்தலின் அடிப்படை இயங்கமைப்பை விளக்கியதற்காகவும் கலக்கரு புலன்வாங்கிகளின் மீக்குடும்பத்தின் கண்டுபிடிப்புக்காகவும் தரப்பட்டது’’.\n\n"}
{"id": "258762", "url": "https://ta.wikipedia.org/wiki?curid=258762", "title": "முக்த்சர் மாவட்டத்திலுள்ள ஊர்கள்", "text": "முக்த்சர் மாவட்டத்திலுள்ள ஊர்கள்\n\nஇது பஞ்சாபின் முக்த்சர் மாவட்டத்தில் உள்ள ஊர்களின் பட்டியல்.\n\nSection::::கித்தர்பாஹா வட்டம்.\nகித்தர்பாஹா வட்டத்தில் உள்ள ஊர்கள்\nபீதோவாலி லால் பாய் தௌலா தராஜ் வாலா ஃபக்கர்சர் தௌலா பிவுரி பாரூ ஹுஸ்னர் தேடீ பபாணீயா கக்கா குராய் வாலா பாதீயாம் குரூசர் மதீர் புட்டர் (பகூஹா) கோட்பாய் சோட்டீயாம் சாஹிப சந்த் பலாயாணா கோட்டலி அபலூ மல்லண் கிஷன் புரா சூரேவாலா ஆசா புட்டர் புட்டீவாலா கிட்கீயாம் வாலா காவுணி குடீ சங்கர் தூல்கோட் லோஹாரா புட்டர் சரீன் சத்தியாணா ரோக்காலா சேக் சமாக் மணீயாம் வாலா சுக்னா அபலூ கில்ஜேவாலா தோதா தூஹேவாலா சக் கில்ஜேவாலா கூம்னண் குர்து லண்டே வாலா கர்னிவாலா பூந்தர்\n\n\n"}
{"id": "258764", "url": "https://ta.wikipedia.org/wiki?curid=258764", "title": "புரோமைடு", "text": "புரோமைடு\n\nபுரோமைடு \"( bromide)\" என்பது புரோமைடு என்ற அயனி அல்லது ஈனியைக் கொண்டுள்ள வேதிச் சேர்மமாகும். இதில் புரோமின் அணு −1 மின்சுமையைப் பெற்று (Br) ஆகக் காணப்படும். உதாரணமாக, சீசியம் புரோமைடில் சீசியம் நேர்மின் அயனிகள் (Cs) (Br) எதிர்மின் அயனிகளின் மின்சுமையால் கவரப்பட்டு இணைந்து மின்சுமையற்ற நடுநிலையான CsBr உருவாகிறது. கந்தக இருபுரோமைடு போன்ற சகப்பிணைப்புச் சேர்மங்களில், புரோமைடு என்ற சொல் இச்சேர்மத்தில் −1 என்ற ஆக்சிசனேற்ற நிலையில் புரோமின் காணப்படுகிறது என்பதையும் குறிப்பதாகக் கொள்ளலாம்.\n\nSection::::இயற்கையில் புரோமைடு.\nஇயற்கையில் காணப்படும் கடல்நீரில் (35 செ.உ.அ) 65 மி.கி/ லி என்ற அடர்த்தியில் புரோமைடு காணப்படுகிறது. கடல்நீரில் கரைந்துள்ள அனைத்து உப்புகளின் அளவில் இது 0.2% ஆகும். கடல் உணவுகளும் ஆழ்கடல் தாவரங்களும் அதிக அளவு புரோமைடைக் கொண்டுள்ளன. ஆனால் நிலத்தில் இருந்து விளையும் உணவுகளில் இந்த அளவு வேறுபடுகிறது.\n\nSection::::கண்டறிதல்.\nஒரு உப்புடன் நீர்த்த நைட்ரிக் அமிலத்தையும் அதைத் தொடர்ந்து நீர்த்த வெள்ளி நைட்ரேட்டு கரைசலையும் சேர்த்தால் பாலேடு போன்ற வெள்ளி புரோமைடு வீழ்படிவாகக் கிடைத்தால் அவ்வுப்பில் புரோமைடு இருக்கிறது என்பதை உணரலாம்.\n\nSection::::மருத்துவப் பயன்கள்.\n19 மற்றும் இருபதாம் நூற்றாண்டின் தொடக்கத்தில் புரோமைடு சேர்மங்கள், குறிப்பாக பொட்டாசியம் புரோமைடு மயக்க மருந்தாகப் பயன்பட்டது. அமெரிக்காவில் 1975 ஆம் ஆண்டு வரையிலும் மயக்க மருந்து மற்றும் தலைவலி நீக்கியாகப் பயன்படுத்தப்பட்டு வந்த புரோமோ செல்ட்சர் என்ற மருந்து தன்னிச்சையாக தன் பயன்பாட்டை இழந்தது. நாட்பட்ட நச்சுத்தன்மைக்கு புரோமைடுகள் காரணமாக இருக்கும் எனக் கருதப்பட்டதுதான் இதற்குக் காரணமாகும்\n\nபுரோமைடு என்ற சொல், அதிகப் பயன்பாட்டினால் தேய்வழக்கில் ஒன்று தன் உண்மையானப் பொருளை இழந்து விடும் என்ற பொருளுடையது. எனவே மயக்கமருந்து என்ற பயன்பாட்டின் அடிப்படையில் இப்பெயர் தோன்றியிருக்கலாம. \n\nபுரோமைடு அயனி ஒரு வலிப்புநோய் தணிப்பியாகும். இன்றுவரையிலும் கூட கால்நடை மருத்துவத்தில் இதே பயன்பாட்டிற்காக இது பயன்படுத்தப்படுகிறது. சிறுநீரகங்களால் புரோமின் அயனி வெளியேற்றப்படுகிறது. பல மருந்துகளுடன் ஒப்பிடுகையில் மனித உடலில் புரோமின் அயனியின் அரை வாழ்வுக்காலம் (12 நாட்கள் ) என்பது அதிகமானது ஆகும். இதனால் மருந்தூட்டம் கொடுத்து கட்டுப்படுத்துவதில் பல சிரமங்கள் உண்டாகின்றன. ஒரு புதிய மருந்தூட்டம் கொடுக்கப்பட்டால் உடல் சமநிலையை எய்த பலமாதங்கள் வரைக்கும் காத்திருக்க வேண்டியதிருக்கிறது. மூளை முதுகுத்தண்டு நீரில் புரோமின் அயனியின் அடர்த்தி இரத்தத்தில் உள்ளதைப் போன்று முப்பது சதவீதமாகும். உடலின் குளோரைடு உட்கொள்ளல் அளவையும் வளர்சிதை மாற்றத்தையும் இந்த அளவு பெரிதும் பாதிக்கிறது. \n\nஇருந்தாலும், அமெரிக்காவில் கால்நடை மருந்தாக , குறிப்பாக நாய்களுக்கான வலிப்பு நோய் சிகிச்சையில் இன்னும் புரோமைடு பயன்படுத்தப் படுகிறது. கால்நடை நோய் கண்டறியும் இரத்தப் பரிசோதனை நிலையங்களில் இரத்தப் புரோமைடு அளவை சோதித்து வருகின்றனர். ஆனால் உணவு மற்றும் மருந்து கட்டுப்பாட்டுக் கழகத்தால் அங்கீகரிக்கப் படாத காரணத்தால் இது மனிதர்களுக்கான சிகிச்சையில் பயன்படுத்தப் படுவதில்லை. சிகிச்சைகான புரோமின் அளவு கண்டறியப்பட்டு செருமன் போன்ற சிலநாடுகளில் மனித வலிப்பு நோய் சிகிச்சைக்கும் பயன்படுத்தப்படுகிறது. \n\nநாட்பட்ட புரோமைடு உபயோகம் விரைவில் புரோமியத்தில் கொண்டு சேர்க்கிறது. இதனால் பல்திற நரம்பியல் நோய்குறிகள் வெளிப்படுகின்றன. மேலும், புரோமைடு அதிகப்பயன்பாடு காரணமாக தோல் வெடிப்பு போன்ற தொல்லைகளும் உண்டாகலாம். பார்க்க: பொட்டாசியம் புரோமைடு\n\n1900 ஆம் ஆண்டுகளின் முற்பகுதியில் இலித்தியம் புரோமைடு மயக்க மருந்தாகப் பயன்படுத்தப்பட்டது. பின்னர் 1940 ஆம் ஆண்டுகளில் உபயோகிப்பவர்களின் எண்ணிக்கை அதிகரிப்பாலும் சில இதய நோயாளிகள் இறந்த காரணத்தாலும், பாதுகாப்பு மற்றும் செயல்திறம் மிக்க (பார்பிட்டியூரேட்டுகள்) மயக்க மருந்துகள் எழுச்சி பெற்றதாலும் இலித்தியம் புரோமைடுகள் வழக்கிழந்தன. இலித்தியம் கார்பனேட்டு மற்றும் இலித்தியம் குளோரைடு சேர்மங்கள் போல இதுவும் இருமுனைக் கோளாறுகள் சிகிச்சையில் பயன்படுத்தப்படுகின்றன.\n\nமுதலாம் உலகப்போரின் பொழுது வீரர்களின் பாலுணர்வுத் தேவைகளை மட்டுப்படுத்த ஆங்கிலேய சிப்பாய்களுக்கு புரோமைடு வழங்கப்பட்டதாக ஒரு கருத்து நிலவியது. ஆனால் இச்செய்தி சரியான முறையில் ஆவணப்படுத்தப்படவில்லை. இராணுவ நடவடிக்கைகளுக்கு தடை ஏற்படுத்தும் என்பதால் இவ்விவாதம் நகரத்தில் நிகழ்ந்த வெற்றுப் புனைவுக் கதையாக முடிந்தது. ஒரு வீரனுக்கு நரம்பியல் நோய்க்காகவும் அதிகநேர வேலைக்காகவும் தன்னுடைய கவிஞனும் புகழும் என்ற நாடகக் கதையில் புரோமைடு வழங்கப்பட்டதாக இலார்டு தன்சானி குறிப்பிடுகிறார்.\n\nSection::::உயிரியலில் புரோமைடுகள்.\nபுரோமைடுகளில் உள்ள புரோமின் ஒர் அத்தியாவசியமான துணைக் காரணி என்பது சமீபத்தில் நிருபிக்கப்பட்டுள்ளது. தசைநார்ப் புரதங்களில் கந்தகலிமின் குறுக்கு இணைப்புகள் உருவாக்குவதில் இவை வினையூக்கியாகச் செயல்படுகின்றன\n\nபுரதப்பெயர்ப்பிற்குப் பின்னான மாற்றங்கள் எல்லா விலங்குகளிலும் தோன்றும் என்பதால் புரோமைடுகள் சுவடறி தனிமங்களாக மனிதர்களுக்கு மிகவும் அவசியமாகிறது. \n\nபல்லுயிர் சார் ஒட்டுண்ணிகளை எதிர்க்கும் வகை இரத்த வெள்ளையணுக்களுக்கு புரோமைடுகள் தேவைப்படுகின்றன. ஐப்போ புரோமைட்டு என்ற ஒட்டுண்ணி எதிர்ப்பிகளை உற்பத்தி செய்வதற்கு புரோமைடுகள் பயன்படுத்தப்படுகின்றன, வெள்ளையணு பெராக்சிடேசு மற்றும் ஆலோபெராக்சிடேசு என்ற நொதிகள் குளோரினை உபயோகித்து இவ்வெதிர்ப்பிகளை உருவாக்குகின்றன ஆனால் புரோமைடுகள் உள்ளபோது அவை இதையே தேர்ந்தெடுக்கின்றன.தசைநார்ப் புரதங்களில் குறுக்கு இணைப்பு மற்றும் இரத்த வெள்ளையணுக்களில் ஒட்டுண்ணி எதிர்ப்பி என்ற பயன்பாடுகள் தவிர்த்து விலங்குகளில் புரோமைடுகளின் இதர அவசியப்பயன்பாடுகள் அறியப்படவில்லை. பெரும்பாலும் குளோரைடுகள் புரோமைடுகளுக்கு மாற்றாகச் செயல்பட்டு விடுகின்றன. நிலத்திலுள்ள தாவரங்கள் புரோமைடை எடுத்துக் கொள்வதில்லை. \n\nபுரோமைடு உப்புகள் சிலசமயங்களில் சூடான குளியல் தொட்டிகளில் தொற்று நோய் கொல்லிகளாகவும் பயன்படுத்தப்படுகின்றன. \n\nதசைநார்ப் புரதங்கள் உற்பத்தி செய்யும் சில கடல்வாழ் உயிரினங்களுக்கு புரோமைடு அவசியமான சத்துப்பொருளாக உள்ளது. மியூரெக்சு எனப்ப்படும் சிலவகை கடல் நத்தைகள் புரோமைடை உபயோகித்து கரிமச் சேர்மங்களை உருவாக்குகின்றன. சிலவகைக் கடல் பூஞ்சைகள் புரோமைடு அயனிகளை அதிக செரிவூட்டுகின்றன. அவை மெத்தில் புரோமைடு மற்றும் எண்ணிக்கையிலடங்காத புரோமோ கரிமச் சேர்மங்களை உருவாக்குகின்றன. இத்தயாரிப்பிற்காக வழக்கத்திற்கு மாறான நொதிகளான வனேடியம் புரோமோ பெராக்சிடெசைப் பயன்படுத்திக் கொள்கின்றன.\n\nஆத்திரேலியாவில் உள்ள குயின்சுலாந்தில் உள்ள ஒருவரின் இரத்தத்தில் சராசரியாக 5.3±1.4 மி.கி/லி என்ற அளவில் உள்ளது. வயது மற்றும் பாலின அடிப்படையில் இவ்வளவு மாறுபடுகிறது. இந்த அளவுக்கு அதிகமாக புரோமைடு இருந்தால் அது புரோமினேற்றம் பெற்ற வேதிப்பொருட்கள் காரணமாகவும் கடல்நீர் மற்றும் கடல் உணவுகளால் ஏற்பட்ட பாதிப்புகளாகவும் இருக்கலாம்.\n"}
{"id": "258768", "url": "https://ta.wikipedia.org/wiki?curid=258768", "title": "பரித்கோட் மாவட்டத்திலுள்ள ஊர்கள்", "text": "பரித்கோட் மாவட்டத்திலுள்ள ஊர்கள்\n\nஇது பஞ்சாப் மாநிலத்தின் பரித்கோட் மாவட்டத்திலுள்ள ஊர்களின் பட்டியல் ஆகும்.\n\nSection::::ஜைதோ வட்டம்.\nடோட் பாஜாகானா மல்லா லம்பவாலி பரகாடீ கோந்தாரா உகந்தவாலா தபடீகானா சேடா சிங்க வாலா ராவூ வாலா ஜக்கட் வாலா ரண சிங்க வாலா தல சிங்க வாலா மத்தா சைனா ரோடீ கபூரா சந்த பான் கோடே சந்தா சிங்க வாலே ரோமாணா அஜீத் சிங் வாடா பாய் கா\n"}
{"id": "258773", "url": "https://ta.wikipedia.org/wiki?curid=258773", "title": "சிதம்பரத்தில் ஒரு அப்பாசாமி", "text": "சிதம்பரத்தில் ஒரு அப்பாசாமி\n\nசிதம்பரத்தில் ஒரு அப்பாசாமி என்பது 2005ஆவது ஆண்டில் தங்கர் பச்சான் இயக்கத்திலும், நடிப்பிலும் வெளியான ஒரு இந்தியத் தமிழ்த் திரைப்படமாகும். இப்படத்தில் தங்கர் பச்சானுடன் இணைந்து நவ்யா நாயர் நடித்திருந்தார். இப்படத்திற்கு இளையராஜா இசையமைத்திருந்தார்.\n\n"}
{"id": "258781", "url": "https://ta.wikipedia.org/wiki?curid=258781", "title": "ஓசூர் ரோடு", "text": "ஓசூர் ரோடு\n\nபெங்களூரு-ஓசூர் ரோடு, கருநாடகத்தின் பெங்களூருவையும், தமிழகத்தின் கிருஷ்ணகிரி மாவட்டத்தையும் ஓசூரையும் இணைக்கும் தேசிய நெடுஞ்சாலை 7-யின் ஒரு பகுதி ஆகும். இது தேசிய நெடுஞ்சாலை மட்டுமின்றி பல பிரபலமான தகவல் தொழில்நுட்ப நிறுவன பூங்காக்களையும் கொண்டுள்ளது. இந்த சாலையில் எலக்ட்ரானிக் சிட்டி அமைந்துள்ளது குறிப்பிடத்தக்கது. \n\n"}
{"id": "258788", "url": "https://ta.wikipedia.org/wiki?curid=258788", "title": "துளைவரிசை", "text": "துளைவரிசை\n\nதுளைவரிசை (perforation) என்பது கடதாசி போன்ற மெல்லிய பொருட்களில் நெருக்கமாக, வரிசையாக, ஏதாவதொரு ஒழுங்கில் இடப்படும் சிறிய துளைகளைக் குறிக்கும். பொதுவாக இதற்காக உருவாக்கப்படும் கருவிகள் மூலம் துளைகள் இடப்படுகின்றன. துளைவரிசைகள் அதன் இரண்டு பக்கங்களிலுமுள்ள பகுதிகளைத் தனித்தனியாகப் பிரிப்பதற்குப் பயன்படுகிறது. பல அஞ்சல்தலைகளைக் கொண்ட அஞ்சல்தலைத் தாள்களில் இருந்து அஞ்சல்தலைகளைத் தனித்தனியாகப் பிரித்து எடுப்பதற்குத் துளைவரிசைகள் பயன்படுத்தப்படுகின்றன.\n\nSection::::உருவாக்கும் வழிமுறைகள்.\nதுளைகள் ஊசிகள், அச்சு, லேசர் போன்றவற்றின் மூலம் துளைகள் இடப்படுகின்றன.\n"}
{"id": "258789", "url": "https://ta.wikipedia.org/wiki?curid=258789", "title": "சமற்கிருதம் உள்வாங்கிக்கொண்ட தமிழ்ச்சொற்கள்", "text": "சமற்கிருதம் உள்வாங்கிக்கொண்ட தமிழ்ச்சொற்கள்\n\nசமற்கிருதம் உள்வாங்கிக்கொண்ட தமிழ்ச்சொற்கள் (\"Tamil loanwords in Sanskrit\") இங்குப் பட்டியலிடப்படுகின்றன.\n\nSection::::அறிமுகம்.\nசமற்கிருதச் சொற்களில் ஐந்தில் இரு பகுதிச் சொற்கள் தமிழ் வேர்ச்சொற்களிலிருந்து பிறந்தவை எனத் தேவநேயப் பாவாணர் கூறுகிறார்.\n"}
{"id": "258791", "url": "https://ta.wikipedia.org/wiki?curid=258791", "title": "அஞ்சல்தலைத் தாள்", "text": "அஞ்சல்தலைத் தாள்\n\nஅஞ்சல்தலைத் தாள் (Sheet of stamps) என்பது, குறித்த அளவுள்ள தாளில் அச்சிடப்பட்ட ஒரு அலகு அஞ்சல்தலைத் தொகுதியைக் குறிக்கும். தாளின் அளவு, அச்சுத் தகட்டின் அளவில் தங்கியுள்ளது. ஒரு தாளில் பல அஞ்சல்தலைகள் இருக்கும்போது அவை கிடை, நிலைக்குத்து வரிசைகளில் ஒரு அட்டவணைபோல் ஒழுங்குபடுத்தப்பட்டிருக்கும். தனித்தனி அஞ்சல்தலைகளுக்கு இடையிலான இடைவெளிகள் ஒரே அளவுகளைக் கொண்டிருப்பதுடன், வெட்டுவதற்கோ, துளைகள் இடுவதற்கோ போதுமான இடவசதியைக் கொண்டிருக்கும். \n\nSection::::அளவும் வடிவமும்.\nதற்காலத்தில், அஞ்சல்தலைத் தாளே அச்சடிக்கும்போது அஞ்சல்தலைகளை ஒழுங்குபடுத்தும் பொதுவான வழியாகும். ஒரு தாளில் இருக்கக்கூடிய அஞ்சல்தலைகளின் எண்ணிக்கையும், அதன் வடிவமும் தனித்தனி அஞ்சல்தலைகளின் அளவிலும், வடிவத்திலும் தங்கியுள்ளது. சிறிய அஞ்சல்தலைகள் பொதுவாக நூறு அஞ்சல்தலைகளைக் கொண்ட தாள்களாக அச்சிடப்படுகின்றன. இருந்தாலும், பென்னி பிளாக்கும், பிற பதின்ம இசுட்டேர்லிங் நாணயமுறைக்கு முந்திய அஞ்சல்தலைத் தாள்கள் 240 அஞ்சல்தலைகளைக் கொண்டிருந்தன. பெரிய அஞ்சல்தலைகளைப் பொறுத்தவரை ஒரு தாளுக்கு ஐம்பது, இருபத்தைந்து அல்லது இருபது அஞ்சல்தலைகள் அச்சிடப்படுவதுண்டு.\n"}
{"id": "258792", "url": "https://ta.wikipedia.org/wiki?curid=258792", "title": "ராஜேந்திர சிங் (ஆர் எஸ் எஸ்)", "text": "ராஜேந்திர சிங் (ஆர் எஸ் எஸ்)\n\nபேராசிரியர் ராஜேந்திர சிங் (Prof. Rajendra Singh) (29 சனவரி 1922 – 14 சூலை 2003 ), \nராஷ்டிரிய சுயம்சேவாக் சங்கத்தின் நான்காம் அகில இந்தியத் தலைவராக 1994 முதல் 2000 வரை செயல்பட்டவர். இவரை பொதுவாக ராஜூ பையா என்று அழைப்பர்.இந்திய விடுதலை இயக்கத்தில் பங்கெடுத்து, 1942இல் ஆங்கிலேயர்க்கு எதிராக வெள்ளையனே வெளியேறு போராட்டத்தில் பங்கெடுத்தவர்.\n\nஇந்துத்துவா கருத்தியல் கொண்ட ராஜேந்திர சிங் பிராமணர் அல்லாத மற்றும் மராத்தியர் அல்லாத முதல் ஆர் எஸ் எஸ் அகில இந்தியத் தலைவராவார்.\n\nஅலகாபாத் பல்கலைக்கழகத்தில் இயற்பியல் துறை பேராசிரியராக இருந்த ராஜேந்திர சிங் தன் வாழ்வை ராஷ்டிரிய சுயம்சேவாக் சங்கத்திற்கு அர்பணிக்க, 1960ஆண்டில் ஆசிரியர் பணியை துறந்து ராஷ்டிரிய சுயம்சேவாக் சங்கத்தின் முழுநேர பிரச்சாரகராக இணைந்து கொண்டார்.\n\n1980ஆம் ஆண்டில் ராஷ்டிரிய சுயம்சேவாக் சங்கத்தின் அகில இந்திய பொதுச்செயலாளராக தேர்ந்தெடுக்கப்பட்டார். சங்கத்தின் மூன்றாம் தலைவரான மதுகர் தத்ரேய தேவ்ரஸ், ராஜேந்திர சிங்கை 1994ஆம் ஆண்டில் தலைவராக நியமித்தார்.\n\n"}
{"id": "258794", "url": "https://ta.wikipedia.org/wiki?curid=258794", "title": "பாபு கான்", "text": "பாபு கான்\n\nஇராபர்ட்டு எலியட்டு பாபு கான் (Robert Elliot \"Bob\" Kahn (பி. திசம்பர் 23, 1938)), வின்டு செர்ப்போடு இணைந்து இணையத்தின் அடிப்படை தொடர்பாடல் நெறிமுறைகளாக விளங்கும் பரப்புகை கட்டுப்பாட்டு நெறிமுறையையும் இணைய நெறிமுறையையும் கண்டுபிடித்த ஓர் அமெரிக்க மின் பொறியாளர் ஆவார்.\n"}
{"id": "258797", "url": "https://ta.wikipedia.org/wiki?curid=258797", "title": "லிண்டே–பிராங்க்–கரோ செயல்முறை", "text": "லிண்டே–பிராங்க்–கரோ செயல்முறை\n\nலிண்டே- பிராங்க்- கரோ செயல்முறை \"( Linde–Frank–Caro process)\" என்பது ஐதரசன் தயாரிக்கின்ற ஒரு தயாரிப்பு முறையாகும். இம்முறையில் நீர்-வாயுவில் இருக்கும் ஒரு ஐதரசன் மற்றும் கார்பன் டை ஆக்சைடு ஆகியவை நீக்கப்பட்டு ஐதரசன் தயாரிக்கப்படுகிறது. இச்செயல் முறை 1909 ஆம் ஆண்டில் அடால்ப் பிராங்க் என்பவரால் கண்டறியப்பட்டு கார்ல் வோன் லிண்டே மற்றும் எயின்ரிச் கரோ ஆகியவர்களால் மேம்படுத்தப்பட்டது.\n\nSection::::செயல்முறை விளக்கம்.\n20 பார் அழுத்தத்திற்கு உட்படுத்தப்பட்ட நீர்வாயுவானது லிண்டே பிராங்க் கரோ உலைக்குள் செலுத்தப்படுகிறது. உலையில் உள்ள நீர் தூணில் பெரும்பாலான கார்பன் டை ஆக்சைடு மற்றும் கந்தகம் முதலியன நீக்கப்படுகின்றன. பின்னர் உள்ள எரிசோடா நிரப்பப்பட்ட குழாய்களில் எஞ்சியிருக்கும் கார்பன் டை ஆக்சைடு, கந்தகம்,மற்றும் நீர் ஆகியன வாயு ஓட்டத்தில் இருந்து நீக்கப்படுகின்றன. வாயு குளிர்விக்கும் அறைக்குள் செலுத்தப்பட்டு – 119 0 செல்சியசு வெப்பநிலைக்கு குளிர்விக்கப்படுகிறது. இதனால் பெரும்பாலான வாயு முழுவதும் ஒடுக்கமடைந்து திரவமாகின்றன. எஞ்சியிருக்கும் வாயு அடுத்த கலனுக்குள் அனுப்பப்படுகிறது. அங்கு -205 0 செல்சியசு வெப்பநிலைக்கு குளிர்விக்கப்பட்டு திரவமாக்கப்பட்ட நைட்ரசன் இருக்கிறது. இக்கலனில் வாயுவானது மேலும் குளிர்விக்கப்பட்டு இறுதி விளை பொருளாக ஐதரசன் வாயு உருவாகிறது.\n\n"}
{"id": "258799", "url": "https://ta.wikipedia.org/wiki?curid=258799", "title": "கே. எஸ். சுதர்சன்", "text": "கே. எஸ். சுதர்சன்\n\nகே. எஸ். சுதர்சன் (KuppalliSitaramayyaSudarshan), (18 சூன் 1931 - 15 செப்டம்பர் 2012), ராஷ்டிரிய சுயம்சேவாக் சங்கத்தின் 2000 முதல் 2009 முடிய, ஐந்தாவது அகில இந்திய தலைவராவராக பணியாற்றியவர்.\n\nSection::::வரலாறு.\nதற்போதைய சத்தீஸ்கர் மாநிலத்தின் ராய்பூரில் பிறந்தவர். ஜபல்பூர் அரசு பொறியியல் கல்லூரியில் தொலைத்தொடர்பு பொறியியல் படிப்பு பயின்றவர்.\nஇந்துத்துவா கருத்தியல் கொண்ட சுதர்சன், 1954ஆம் ஆண்டில் ஆர் எஸ் எஸ் பிரச்சாரகராக ராய்கர் மாவட்டத்தில் தொண்டு செய்தார். 1964இல் மத்திய இந்தியப் பகுதியின் மண்டலச் செயலராக பொறுப்பேற்றார். 10 மார்ச் 2000ஆம் ஆண்டில் ராஜேந்திர சிங்கிற்கு பின்னர் ராஷ்டிரிய சுயம்சேவாக் சங்கத்தின் அகில இந்திய தலைவராக விளங்கியவர்.\n"}
{"id": "258800", "url": "https://ta.wikipedia.org/wiki?curid=258800", "title": "கேளடி கண்மணி", "text": "கேளடி கண்மணி\n\nகேளடி கண்மணி என்பது 1990ஆவது ஆண்டில் வசந்த் இயக்கத்தில் வெளியான ஒரு இந்தியத் தமிழ்த் திரைப்படமாகும். பிரபல இந்திய பின்னணிப் பாடகரான எஸ். பி. பாலசுப்ரமணியம் முதன்மை கதாப்பாத்திரத்தில் நடித்திருந்தார். ராதிகா, ரமேஷ் அரவிந்த், கீதா, விவேக் ஆகியோர் இதர முக்கிய கதாபாத்திரங்களில் நடித்திருந்தனர். வசந்த் இயக்கிய முதல் திரைப்படமான இது 200 நாட்களைக் கடந்து ஓடிய வெற்றித் திரைப்படமாகும்.\n\n\nSection::::தயாரிப்பு.\nகே.பாலச்சந்தரிடம் உதவி இயக்குனராகப் பணியாற்றிய வசந்த் இந்த திரைப்படத்தின் வாயிலாகவே தமிழ்த் திரைப்படத்துறையில் இயக்குநராக அறிமுகமானார். இப்படத்தில் ராதிகா அழும் காட்சியே, தான் இயக்கிய முதலாவது காட்சி என்று வசந்த் கூறுகிறார்.\n\n\nSection::::பாடல்கள்.\nஇப்படத்திற்கு இசையமைத்தவர் இளையராஜா ஆவார்.\n"}
{"id": "258805", "url": "https://ta.wikipedia.org/wiki?curid=258805", "title": "எச். வி. சேசாத்திரி", "text": "எச். வி. சேசாத்திரி\n\nஎச். வி. சேசாத்திரி (H. V. Sheshadri) (கன்னடம்: ಹೊ ವೆ ಶೇಷಾದ್ರಿ, இந்தி: हो वे शेषाद्री, (1926 - 2005), இந்திய எழுத்தாளரும் சமூக ஆர்வலரும் ஆவார். தன் வாழ்க்கையை இந்து சமூக முன்னேற்த்திற்காக அர்ப்பணம் செய்த ராஷ்டிரிய சுயம்சேவாக் சங்கத்தின் முக்கியத் தலைவர்களில் ஒருவர்.\n\nSection::::வரலாறு.\n1926இல் பெங்களூரில் பிறந்த சேசாத்திரி, பெங்களூரு பல்கலைக்கழகத்தில் வேதியியல் துறையில் முதுநிலைப் பட்டம் பெற்றவர்.\n\nராஷ்டிரிய சுயம்சேவாக் சங்கத்தின் பால் ஈர்க்கப்பட்ட, சேசாத்திரி 1946இல் முழு நேர ஆர் எஸ் எஸ் பிரச்சாரகரானார். கர்நாடகா மாநிலத்தில் ஆர் எஸ் எஸ் அமைப்பை வளுப்படுத்துவதில் திறம்பட பணியாற்றியவர். பின்னர் 2000ஆம் ஆண்டில் அகில இந்திய முக்கிய பிரச்சாரகர்களில் ஒருவராக இறக்கும் வரை பணியாற்றியவர்.\n\nSection::::படைப்புகள்.\nஇந்துக்களின் விழிப்புணர்வு தொடர்பான எட்டு நூல்கள் எழுதியுள்ளார்.\n\n"}
{"id": "258806", "url": "https://ta.wikipedia.org/wiki?curid=258806", "title": "இலட்சுமன் வாமன் பரஞ்பே", "text": "இலட்சுமன் வாமன் பரஞ்பே\n\nஇலட்சுமன் வாமன் பரஞ்பே (Laxman Vaman Paranjpe (L. V. Paranjpe), ராஷ்டிரிய சுயம்சேவாக் சங்கத்தின் இந்து சமய சித்தாங்கள் வகுக்கும் இந்து தேசியம் அமைப்பை கேசவ பலிராம் ஹெட்கேவருடன் இணைந்து நிறுவியவர்.\n1920ஆம் இந்திய தேசிய காங்கிரஸ் கட்சியின் மாநாடு நாக்பூரில் நடந்து கொண்டிருந்த போது, பாரத சுயம்சேவாக் மண்டல் என்ற தொண்டரணி அமைப்பு, பரஞ்பே மற்றும் ஹெட்கேவரால் இணைந்து துவக்கப்பட்டது. இவ்வமைப்பின் தொண்டர்கள் பயிற்சியின் போதும், சமுகப் பணியின் போதும் சீருடையில் இருந்தனர். இவ்வமைப்பே பின்னர் ஆர் எஸ் எஸ் அமைப்பின் முன்னோடியாக விளங்கியது.\n\nஹெட்கேவர், இந்திய விடுதலை போராட்டத்தின் போது சிறையில் இருந்த காலத்தில், பிரபஞ்பே 1930 - 1931 ஆம் ஆண்டில் ராஷ்டிரிய சுயம்சேவாக் சங்கத்தின் அகில இந்திய தலைவராக பொறுப்பேற்றார்.\n"}
{"id": "258807", "url": "https://ta.wikipedia.org/wiki?curid=258807", "title": "பாரதிய மஸ்தூர் சங்கம்", "text": "பாரதிய மஸ்தூர் சங்கம்\n\nபாரதிய மஸ்தூர் சங்கம் (Bharatiya Mazdoor Sangh BMS) (மொழிபெயர்ப்பு): (இந்தியத் தொழிலாளர்கள் ஒன்றியம்), அகில இந்திய அளவிலான தொழிற்சங்களில் ஒன்றாகும். தத்தோபந்த் பாபுராவ் தெங்காடி, 23 சூலை 1955இல் பாரதிய மஸ்தூர் சங்கத்தை ஆரம்பித்தார். தற்போது 5890 தொழிலாளர் அமைப்புகள் பாரதிய தொழிலாளர்கள் ஒன்றியத்தில் இணைந்துள்ளது. 2002ஆம் ஆண்டு புள்ளி விவரப்படி 62,15,797 தொழிலாளர்கள் பாரதிய மஸ்தூர் ஒன்றியத்தில் உறுப்பினர்களாக உள்ளனர். \nபாரதிய மஸ்தூர் சங்கம், ராஷ்டிரிய சுயம்சேவாக் சங்கத்துத்தின் தொழிலாளர் அணியாக செயல்படுகின்றது. \n\n"}
{"id": "258808", "url": "https://ta.wikipedia.org/wiki?curid=258808", "title": "பால்ராஜ் மாதோக்", "text": "பால்ராஜ் மாதோக்\n\nபால்ராஜ் மாதோக் (Balraj Madhok) (இந்தி:बलराज मधोक) (பிறப்பு: 25 சனவரி 1920), 1960ஆம் ஆண்டில் பாரதிய ஜனசங்கத்தின் அகில இந்தியத் தலைவராக இருந்த மூத்த இந்திய அரசியல்வாதி ஆவார். ஆரம்பத்தில் தில்லி பல்கலைக்கழகத்தில் வரலாற்றுத் துறையில் பேராசிரியராக இருந்தவர். இந்துத்துவா கருத்தியல் கொள்கையாளர்.\nஜம்மு காஷ்மீர் மாநிலத்தின் பாகிஸ்தான் ஆக்கிரமிப்பு பகுதியான ஜில்ஜிட்-பால்டிஸ்தானின் \"ஸ்கர்டு\" பகுதியில் பிறந்து, இந்தியப் பிரிவினையின் போது, ஜம்மு காஷ்மீர் இராச்சியத்தில் குடிபெயர்ந்தவர். 1949-இல் பிரேம்நாத் டோக்ரா என்பவருடன் இணைந்து ஜம்மு காஷ்மீரில் பிரஜா பரிசத் கட்சியை துவக்கி, பின்னர் அதனை சியாமா பிரசாத் முகர்ஜி தலைமையிலான பாரதிய ஜனசங்கத்துடன் இணைத்து, அக்கட்சியின் முதல் அகில இந்தியப் பொதுச்செயலராக பணியாற்றியவர். 1966-இல் பாரதிய ஜனசங்கத்தின் அகில இந்திய தலைவராக இருக்கையில், 1967-ஆம் ஆண்டில் நடந்த நாடாளுமன்ற தேர்தலில், பாரதிய ஜனசங்கம், முதல் முறையாக இரட்டை இலக்கத்தில் 35 தொகுதிகளில் வெற்றி பெற்றது.\n\nஇரண்டாவது மற்றும் நான்காவது நாடாளுமன்றத்திற்கு, தில்லி வடக்கு மற்றும் தெற்கு தில்லி தொகுதியிலிருந்து வென்றவர்.\n\nஇந்திராகாந்தி பிரதமராக இருந்த காலத்தில், நெருக்கடி நிலையின் போது 1975-1977ஆம் ஆண்டில் 18 மாதங்கள் சிறை சென்றவர்.\n\nஅடல் பிகாரி வாஜ்பாய், லால் கிருஷ்ண அத்வானி மற்றும் நானாஜி தேஷ்முக் போன்ற தலைவர்களுடன் ஏற்பட்ட கருத்து மோதல் காரணமாக மார்ச், 1973ஆம் ஆண்டில் பாரதிய ஜனதா கட்சியிலிருந்து வெளியேறினார்.\n\nஇந்தி மொழியிலும், ஆங்கிலத்திலும் பத்துக்கும் மேற்பட்ட நூல்களை எழுதியுள்ளார்.\nSection::::மறைவு.\nபால்ராஜ் மாதோக் தமது 96-வது வயதில் உடலநலக்குறைவால் 2 மே 2016 அன்று புதுதில்லியில் மறைந்தார்.\n\n"}
{"id": "258818", "url": "https://ta.wikipedia.org/wiki?curid=258818", "title": "ஏ. ஆர். ஏ. எம். அபூபக்கர்", "text": "ஏ. ஆர். ஏ. எம். அபூபக்கர்\n\nஅப்துல் ரசாக் அலிம் முகம்மது அபூபக்கர் (\"Abdul Razak Alim Mohamed Abubucker\", 31 மார்ச் 1912 - ) இலங்கை அரசியல்வாதியும், முன்னாள் நாடாளுமன்ற உறுப்பினரும் ஆவார்.\n\nSection::::அரசியலில்.\nஅபூபக்கர் 1947 நாடாளுமன்றத் தேர்தலில் ஐக்கிய தேசியக் கட்சியின் வேட்பாளராக மூதூர் தொகுதியில் போட்டியிட்டு 3,480 வாக்குகளுடன் வெற்றி பெற்று நாடாளுமன்றம் சென்றார். 1952 தேர்தலில் மூதூர் தொகுதியில் போட்டியிட்டு சுயேட்சை வேட்பாளர் எம். ஈ. எச். முகம்மது என்பவரிடம் 2,721 வாக்குகளால் தோற்றார். இவர் மீண்டும் மார்ச் 1960 தேர்தலில் இலங்கை சனநாயகக் கட்சி வேட்பாளராகப் போட்டியிட்டு 298 வாக்குகள் மட்டுமே பெற்று தோற்றார்.\n"}
{"id": "258819", "url": "https://ta.wikipedia.org/wiki?curid=258819", "title": "சீசியம் சல்பேட்டு", "text": "சீசியம் சல்பேட்டு\n\nசீசியம் சல்பேட்டு \"(Caesium sulfate)\" என்பது Cs2SO4 என்ற மூலக்கூற்று வாய்ப்பாடு கொண்ட வேதிச் சேர்மம் ஆகும். சம அடர்த்தி அல்லது அடர்த்திச் சரிவு மைய விலக்கலில் பயன்படுத்தக்கூடிய அடர்த்தியான நீர்க்கரைசல்கள் தயாரிக்க கந்தக அமிலத்தின் இச்சீசிய உப்பு பயன்படுகிறது. எலிகளுக்கு வாய்வழியாக கொடுக்கும் போது இச்சேர்மத்தின் உயிர்க் கொல்லும் அளவு 2830 மி.கி/கி.கி என்று மதிப்பிடப்பட்டுள்ளது. \n\n"}
{"id": "258825", "url": "https://ta.wikipedia.org/wiki?curid=258825", "title": "எம். ஈ. எச். மகரூப்", "text": "எம். ஈ. எச். மகரூப்\n\nமுகம்மது எகுத்தார் ஹாஜியார் மகரூப் (\"Mohamed Ehuttar Hadjiar Maharoof\", 5 சனவரி 1939 - 20 சூலை 1997) இலங்கை அரசியல்வாதியும், முன்னாள் நாடாளுமன்ற உறுப்பினரும் ஆவார்.\n\nSection::::ஆரம்ப வாழ்க்கை.\nமகரூப் 1939 சனவரி 5 இல் இலங்கையின் கிழக்கு மாகாணம், மூதூர் மாவட்டத்தில் பிறந்தார். இவரது தந்தை கிண்ணியா கிராமசபைத் தலைவராக இருந்தவர். சகோதரர் எம். ஈ. எச். முகம்மது அலி நாடாளுமன்ற உறுப்பினராக இருந்தவர். மாத்தளை சாகிரா கல்லூரி, கோணேஸ்வரா இந்துக்கல்லூரி, கண்டி புனித அந்தோனியார் கல்லூரி, கொழும்பு பெம்புரோக் அகாதமி ஆகியவற்றில் கல்வி பயின்றார்.\n\nமகரூபின் மகன் இம்ரான் மகரூப் நாடாளுமன்ற உறுப்பினர் ஆவார்.\n\nSection::::அரசியலில்.\nமகரூப் 1965 இல் தந்தை இறந்ததை அடுத்து அரசியலில் இறங்கினார். கிண்ணியா நகர சபையில் தலைவராக 1966 முதல் 1971 வரை இருந்தார்.\n\nமகரூப் 1977 நாடாளுமன்றத் தேர்தலில் ஐக்கிய தேசியக் கட்சியின் வேட்பாளராக மூதூர் தொகுதியில் போட்டியிட்டு வெற்றி பெற்று நாடாளுமன்றம் சென்றார். 1978 இல் மன்னார் மாவட்ட அமைச்சராக நியமிக்கப்பட்டார். 1989 தேர்தலில் ஐதேக வேட்பாளராக திருகோணமலை மாவட்டத்தில் போட்டியிட்டு மீண்டும் நாடாளுமன்றம் சென்றார். 1990 இல் துறைமுகங்கள், மற்றும் கப்பல் போக்குவரத்து இராசாங்க அமைச்சராக நியமிக்கப்பட்டார். 1994 தேர்தலில் மீண்டும் வேட்பாளராக நிறுத்தப்பட்டு வெற்றி பெற்றார்.\n\nSection::::படுகொலை.\nமகரூப் திருகோணமலை மாவட்டத்தில் தமிழர்களுடன் சிறந்த புரிந்துணர்வைக் கொண்டிருந்தார். சிறீலங்கா முஸ்லிம் காங்கிரசு கட்சி உருவாக்கத்தையும், முசுலிம்களுக்கு என தென்கிழக்கு மாகாணசபை உருவாக்கத்துக்கும் எதிர்ப்புத் தெரிவித்திருந்தார். 1997 சூலை 20 காலையில் மகரூப் பயணம் செய்த வாகனம் இறக்கண்டி செல்லும் வழியில் குச்சவெளி வீதியில் திருகோணமலைக்கும் நிலாவெளிக்கும் இடையில் 6 ஆம் மைல் கட்டையடியில் வைத்து கண்ணிவெடி ஒன்றில் சிக்கியதில் மகரூப் கொல்லப்பட்டார். அவருடன் மேலும் ஐவரும் (ஓட்டுனர், பாதுகாப்பு அதிகாரி, நண்பர், பாடசாலை அதிபர் ஒருவர், சாரதியின் 5 வயது மகன்) கொல்லப்பட்டனர். விடுதலைப் புலிகளே இத்தாக்குதலை மேற்கொண்டதாக பரவலாகக் குற்றம் சாட்டப்பட்டது.\n"}
{"id": "258830", "url": "https://ta.wikipedia.org/wiki?curid=258830", "title": "சீசியம் புரோமைடு", "text": "சீசியம் புரோமைடு\n\nசீசியம் புரோமைடு \"(Caesium bromide)\" என்பது CsBr என்ற மூலக்கூற்று வாய்ப்பாடு கொண்ட சீசியமும் புரோமினும் சேர்ந்த வேதிச் சேர்மம் ஆகும். சீசியம் குளோரைடு வகை கனசதுர அமைப்பை ஒத்த எளிய கனசதுர படிக அமைப்பை சீசியம் புரோமைடு பெற்றிருக்கிறது. இவ்வமைப்பு Pm3m இடக்குழு வகையையும் அணிக்கோவை மதிப்பு a = 0.42953 நா.மீ. Cs+ மற்றும் Br− அயனிகளுக்கு இடையில் உள்ள இடைவெளி 0.37198 நா.மீ ஆகும். எலிகளுக்கு வாய்வழியாக கொடுக்கப்பட்டால் இதனுடைய கொல்லும் அளவு 1400 மி.கி/ கி.கி என்று மதிப்பிடப்பட்டுள்ளது. \n\nSection::::தொகுப்பு முறையில் தயாரிப்பு.\nபின்வரும் வேதி வினைகள் வழியாக சீசியம் புரோமைடைத் தயாரிக்கலாம். \n\nSection::::நடுநிலையாக்கல் வினை.\nCsOH + HBr → CsBr + H2O \nCs(CO) + 2 HBr → 2 CsBr + HO + CO \n\n• நேரடித் தொகுப்பு வினை:\n\n2 Cs + Br → 2 CsBr \n\nசீசியம் உலோகம், உப்பீனிகளுடன் நேரடியாக வினைபுரியும் போது அதி தீவிரமாக வினைபுரிகிறது என்பதாலும் அதிக விலைமதிப்பு கொண்டது என்பதாலும் பெரும்பாலும் இம்முறையில் சீசியம் புரோமைடு தயாரிக்கப்படுவதில்லை.\n\nSection::::பயன்கள்.\nஒளியியலில் சில சமயங்களில் நிறமாலை ஒளியளவியில், ஒளிக்கற்றைப் பிரிப்பானாக சீசியம் புரோமைடு பயன்படுத்தப்படுகிறது.\n\n\n"}
{"id": "258840", "url": "https://ta.wikipedia.org/wiki?curid=258840", "title": "மெர்சிங்", "text": "மெர்சிங்\n\nமெர்சிங் என்பது ஜொகூர், மலேசியாவில் அமைந்துள்ள ஒரு மாவட்டம் ஆகும். 2005இன் சனத்தொகைக் கணிப்பீட்டின் படி இங்கு 69,947 பேர் வசிக்கின்றனர். \n"}
{"id": "258842", "url": "https://ta.wikipedia.org/wiki?curid=258842", "title": "குண்டி", "text": "குண்டி\n\nகுண்டி என்ற பெயரில் உள்ள கட்டுரைகள்:\n\n\n"}
{"id": "258843", "url": "https://ta.wikipedia.org/wiki?curid=258843", "title": "கல்கியின் அமரதாரா (புதினம்)", "text": "கல்கியின் அமரதாரா (புதினம்)\n\nகல்கியின் அமரதாரா கல்கி கிருஷ்ணமூர்த்தியின் மகள் ஆனந்தி எழுதிய புதினமாகும். இது நான்கு பாகங்களைக் கொண்ட புதினமாகும். இந்நூலின் முதல் 26 அத்தியாயங்களை கல்கி எழுதியதாக முன்னுரையில் ஆனந்தி குறிப்பிட்டிருக்கிறார். \n\n\nSection::::அமைப்பு.\nஇந்த நான்கு பாகங்களும் இரு தொகுதிகளாக வெளிவந்துள்ளன.\n\n\n"}
{"id": "258844", "url": "https://ta.wikipedia.org/wiki?curid=258844", "title": "கோத்தா திங்கி", "text": "கோத்தா திங்கி\n\nகோத்தா திங்கி என்பது ஜொகூர் மாநிலம், மலேசியாவில் உள்ள ஒரு நகரமாகும். இது ஜொகூர் பாருக்கு 42 கிலோ மீற்றர் வடகிழக்காக அமைந்துள்ளது.\n"}
{"id": "258848", "url": "https://ta.wikipedia.org/wiki?curid=258848", "title": "பொந்தியான்", "text": "பொந்தியான்\n\nபொந்தியான் என்பது ஜோகூரிற்கு தென்மேற்காக அமைந்துள்ள ஒரு மாவட்டம் ஆகும். இது மலேசியாவின் ஜோகூரின் தலைமாநிலமான ஜொகூர் பாரிலிருந்து 62 கிலோ மீற்றர் தொலைவில் அமைந்துள்ளது. இதன் பெயரான பொந்தியான் இதன் இரு நகரங்களான பொந்தியான் பீசார் மற்றும் பொந்தியான் கேச்சில் ஆகியவற்றில் பயன்படுத்தப்பட்டுள்ளன.\n"}
{"id": "258859", "url": "https://ta.wikipedia.org/wiki?curid=258859", "title": "வேலைத்துணுக்குப் பொருளாதாரம்", "text": "வேலைத்துணுக்குப் பொருளாதாரம்\n\nவேலைத்துணுக்குப் பொருளாதாரம் (gig economy) என்பது முழுநேர வேலைகளுக்குப் பதிலாக குறிப்பிட்ட வேலைத்துணுக்குகளைச் செய்துமுடிக்கும்படியான குறுகிய கால வேலை ஒப்பந்தங்களை அடிப்படையாகக் கொண்ட ஒன்றாகும். தகவல் தொழில்நுட்ப வளர்ச்சியானது வேலைத்துணுக்குப் பொருளாதாரத்தை சாத்தியப்படுத்தியுள்ள முக்கியமான காரணிகளில் ஒன்று. \n\nஇது தொழில்முனைவோருக்கு அதிகாரம் அளிக்கும்; புதுமையாக்கத்தைக் கட்டற்றுப் பெருகச்செய்யும் என்றெல்லாம் ஒரு சாராரும், இது தொழிலாளர் தங்கள் தற்சார்பையும், உரிமைகளையும் இழந்து அடுத்த துண்டு வேலையைத் தேடியலையும் நிலைக்கு ஆளாக்கிவிடும் என்று ஒரு சாராரும் கருதுகின்றனர். அமெரிக்க குடியரசுத் தலைவர் தேர்தலில் குறிப்பிடத்தகுந்த விவாதப் பொருளாக வேலைத்துணுக்குப் பொருளாதாரம் உருவெடுத்திருக்கிறது.\n\n"}
{"id": "258863", "url": "https://ta.wikipedia.org/wiki?curid=258863", "title": "மேரி ஆண்டர்சன்", "text": "மேரி ஆண்டர்சன்\n\nமேரி ஆண்டர்சன் (\"Mary Anderson\") (1866–1953) ஓர் அமெரிக்கர். நில புலன் தொழில் வளர்ச்சியாளரும புதுமைப்புனைவாளரும் பண்ணையாளரும் கொடிமுந்திரித் தோட்ட உரிமையாளரும் ஆவார். இவர் காற்றுக் கவசத் துடைப்பி அலகை உருவாக்கினார். இவருக்கு 1903இல் இதற்கான முதல் உரிமம் வழங்கப்பட்டது. காற்றுக்கவசத் துடைப்பி எனும் இது சீருந்து சாளரக்கதவைத் துடைக்க உதவும் தன்னியக்கக் கருவியாகும். இது சீருந்துக்குள்ளிருந்தே கட்டுபடுத்தவல்ல கருவியாகும்.\n\nSection::::இளம்பருவம்.\nமேரி ஆண்டர்சன் அமெரிக்க மீளாக்கக் காலகட்டத் தொடக்கத்தில் 1866இல் அலபாமாவில் உள்ள கிரீன் கவுண்டியில் பிறந்தார்.இவர் 1889இல் வளர்நிலை நகரமான அலபாமாவிலமைந்த பர்மிங்காமுக்கு தன் விதவைத் தாயுடனும் தங்கையுடனும் இடம்பெயர்ந்தார். அங்கு சென்று நிலைத்ததும் ஃஐலாந்து வளாகத்தில் ஃபேர்மவுண்ட் அடுக்க்கத்திக் கட்டினார். இவர் 1898இல் கலிஃபோனியாவில் உள்ள ஃபிரெசுனோவுக்கு நகர்ந்தார். அங்கு 1898 வரை கால்நடைப் பண்ணையையும் கொடிமுந்திரித் தோட்டத்தையும் நடத்தினார்.\n\nSection::::காற்றுக்கவசத் துடைப்பியின் புனைவு.\nநியூ யார்க் நகருக்கு 1902இல் பனிமிகுந்த மழைக்காலத்தில் சீருந்தில் போகும்போது, இவர் ஊர்தியோட்டி அவற்றின்மீது விழும் பனிக்கட்டிகளை அகற்றமுடியாத்தால் இரு கண்ணாடித் தட்டுகளையும் திறந்துவிட்டுச் செல்வதைக் கண்ணுற்றுள்ளார். பின் இவர் அலபாமா திரும்பியதும் ஒரு கைவினைக் காற்றுக்கவசத் துடைப்பி வடிவமைப்பாளரை வாடகைக்கு அமர்த்தி புதிய வடிவமைப்பை உருவாக்கி உள்ளூர்ப் பட்டறையில் அந்த வடிவமைப்புக்கான செய்முறைக் கருவியைச் செய்யச் செய்துள்ளார். உடனே 1903இல் அதற்கான உரிமத்துக்கு விண்ணப்பித்து 17 ஆண்டுகளுக்கான காற்றுக்கவசத் துடைப்பிக்கான உரிமத்தைப் பெற்றுள்ளார். இவரது கருவியில் ஊர்திக்குள் அமைந்த நெம்புகோல் காற்றுக்கவசத்தின்மேல் வெளியில் தடவும் தொய்வத்தாலான துடைப்பியை இயக்கியது. இந்த நெம்புகோலை இயக்கி விற்சுருள் பூட்டிய துடைப்பியின் கையை கண்ணாடித் தட்டின் இட்மும் வலதுமாக இயக்கலாம்.துடைப்பி, சாளரக் கண்ணாடித் தட்டின் மீதமர ஓர் சமனெடைபொருத்தப்பட்டது. இதுபோன்ற கருவிகள் ஏற்கெனவே செய்யப்பட்டிருந்தாலும் முதன்முதலாகத் திறம்பட வேலைசெய்தது ஆண்டர்சனின் கருவியே ஆகும்.\n\nஇவர் தனது புதுமைப்புனைவை 1905இல் ஒரு கனடியக் குழுமத்துக்கு விற்கமுனைந்தபோது அக்குழுமம் \"வணிகவியலாக இதை விற்பது அவ்வளவு மதிப்புடையதாகக் கருதவில்லை\" என வாங்க மறுத்துவிட்டது.\n\nபிறகு 1920இல் உரிமம் காலாவதியனதும் தானியங்கியாக்கத் தொழில்வணிகம் பலபடியாக வளரவே ஆண்டர்சனின் அடிப்படை வடிவமைப்பிலான காற்றுக்கவசத் துடைப்பி செந்தரக் கருவியாகப் பயன்படலானது.இதை 1922இல் கேடில்லாக் எனும் சீருந்தாக்கக் குழுமம் முதன்முதலாகப் பயன்படுத்திச் சீருந்துகளைச் செய்யத் தொடங்கியது.\n\nSection::::பின்னாள் வாழ்க்கை.\nஆண்டர்சன் 87 அகவை வரை அதாவது தன் இறப்புவரை பர்மிங்காமில் வாழ்ந்துவந்தார். அதுவரை ஃபேர்மவுண்ட் அடுக்ககத்தையும் நன்றாகப் பேணிக் காத்துவந்தார். இறப்பின்போது இவர்தான் தென்ஃஐலாந்து பிரிசுபைட்டீரியன் திருச்சபையில் மிக மூத்த உறுப்பினராவார்.இவர் டென்னசியில் இருந்த மாண்டீகிளில் உள்ள தன் விட்டில் இறந்தார். இவரது இறுதிச்சடங்கை முனைவர் ஃபிரான்க் ஏ. எசு என்பவர் தென்ஃஐலாந்தில் நிறைவேற்றினார். இவர் எல்ம்வுட் கல்லறையில் அடக்கம் செய்யப்பட்டார் .\n\nSection::::மக்கள் பண்பாட்டில்.\nஆண்டர்சனின் காற்றுக்கவசத் துடைப்பியைப் பருவம்17, விவரணை 19: \"இளம்பெண்களும் பணமீட்ட விரும்புகின்றனர்,\" என, \"The Simpsons' ' எனும் கேலிச் சித்திரத்தில் மார்கெ சிம்சனும் கணவரும் மகனும் பாலின நிகர்மையைப் பற்றிப் பேசும்போது குறிப்பிடுகின்றனர்:\n\nஆண்டர்சனின் காற்றுக்கவசத் துடைப்பி புனைவு சுருக்கமாகப் பிரித்தானிய புனைவு நிரலிலும் விவரிக்கப்பட்டுள்ளது/ வினாக்காட்சி; QI (மிக ஆர்வமானவை); பருவம் 10, விவரணை 16 - \"வேலையைப் பற்றி மட்டும்\".\n\n"}
{"id": "258865", "url": "https://ta.wikipedia.org/wiki?curid=258865", "title": "பட்டிண்டா மாவட்டத்திலுள்ள ஊர்களின் பட்டியல்", "text": "பட்டிண்டா மாவட்டத்திலுள்ள ஊர்களின் பட்டியல்\n\nஇது பஞ்சாபின் பட்டிண்டா மாவட்டத்திலுள்ள ஊர்களின் பட்டியல்\n\n"}
{"id": "258866", "url": "https://ta.wikipedia.org/wiki?curid=258866", "title": "சத்தம் போடாதே", "text": "சத்தம் போடாதே\n\nசத்தம் போடாதே என்பது 2007ஆவது ஆண்டில் தமிழில் வெளியான திகில் திரைப்படமாகும். சங்கர், செந்தில்நாதன் ஆகியோர் தயாரித்த இத்திரைப்படத்தை வசந்த் எழுதி இயக்கியிருந்தார். பிரித்விராஜ், பத்மபிரியா, நிதின் சத்யா ஆகியோர் முக்கிய கதாபாத்திரங்களிலும், நாசர், பிரேம்ஜி அமரன், சுகாசினி ஆகியோர் இதர துணைக் கதாபாத்திரங்களிலும் நடித்திருந்தனர். இத்திரைப்படம் ஒரு உண்மையான சம்பவத்தை அடிப்படையாகக் கொண்டதாகும். இப்படமானது, நேர்மையான விமர்சனங்களை பெற்றதுடன் நல்ல வரவேற்பையும் பெற்றது. யுவன் சங்கர் ராஜா இசையமைப்பில் உருவான இத்திரைப்படம் 14 செப்டம்பர் 2007 அன்று வெளியானது. இத்திரைப்படம் தமிழில் வெளியான நாளன்றே மலையாளத்தில் \"கேகாத சப்தம்\" என்ற பெயரில் வெளியானது.\n\n"}
{"id": "258867", "url": "https://ta.wikipedia.org/wiki?curid=258867", "title": "பெருங்கடல் கதிரவமீன்", "text": "பெருங்கடல் கதிரவமீன்\n\nபெருங்கடல் சூரியமீன் (\"Ocean sunfish\") என்பது உலகில் மிக அதிகமாக அறியப்பட்ட ஒருவகை எலும்பு மீனாகும். இதன் அறிவியல் பெயர் மோலா மோலா என்பதாகும். சராசரியாக நன்கு வளர்ச்சியடைந்த எலும்பு மீன் ஏறத்தாழ 247 கிலோ முதல் 1000 கிலோ கிராம் வரை எடையைக் கொண்டுள்ளது. இவ்வினங்கள் உலகம் முழுவதும் வெப்ப வலயம் மற்றும் மிதவெப்ப மண்டலப் பகுதிகளை வாழிடமாகக் கொண்டுள்ளன. இம்மீனின் தோற்றம் மற்ற மீன்களைப் போலில்லாமல் வால்பகுதியில் இணைந்துள்ள தலையைப் பெற்றதாக உள்ளது. இல்லாதது போல் இருக்கும் இதன் உடல் பக்கவாட்டில் தட்டையாக இருக்கிறது. சூரிய மீனின் முதுகுத் துடுப்பும் கீழ்த்துடுப்பும் நீட்சியடைந்து உயரமானவைகளாக உள்ளன.\n\nமுக்கியமாக சொறிமீன்களை உணவாக உட்கொண்டே இவை வாழ்கின்றன. ஆனால் இவ்வுணவு ஒரு சத்துமிகுந்த உணவாக அவற்றிற்கு இருப்பதில்லை. எனவே அதிகமான அளவில் சொறிமீன்களை இவை உட்கொண்டால்தான் இதனுடைய பெரிய உருவத்தை காப்பாற்றிக் கொள்ளவும் அபிவிருத்தி செய்து கொள்ளவும் முடிகிறது. முதுகெலும்பிகளில் மிக அதிகமான முட்டையிடும் மீன் சூரிய மீனாகும் சுமார் முப்பது கோடி வரையிலான எண்ணிக்கையில் பெண் சூரிய மீன் ஒரே நேரத்தில் முட்டைகளிடுகிறது. சூரியமீனின் குட்டிகள் பெரிய மார்புத் துடுப்புகள் , ஒரு வால் துடுப்பு மற்றும் முதுகுத் தண்டுடன் கூடிய நுண்ணோவிய கோளமீன்கள் போல முதிர்ச்சியடைந்த சூரியமீனுடன் தொடர்பற்றவை போலக் காணப்படுகின்றன.\n\nமுதிர்ச்சியடைந்த சூரிய மீன்கள் சிலவகையான இயற்கை விலங்குகளால் பாதிக்கப்படுகின்றன. ஆனால் கடல் சிங்கங்கள், கொலையாளி திமிங்கிலங்கள், மற்றும் சுறாக்கள் அவற்றை உட்கொள்கின்றன. ஜப்பான், கொரியா, தைவான் உட்பட உலகின் சில பகுதிகளில் சூரியமீன் உணவு அருஞ்சுவை உணவாகக் கருதப்படுகிறது. மோலிடே குடும்பத்தைச் சேர்ந்த மீன்களையும் மீன்வகைப் பொருட்களையும் விற்பனை செய்ய ஐரோப்பிய ஒன்றியம் கட்டுப்பாடுகளை விதித்துள்ளது. பெரும்பாலும் இவ்வகை மீன்கள் வலை விச்சுகளில் அகப்பட்டுக் கொள்கின்றன.\n\nஅக்டினோட்டெரிகீயை என்னும் முதுகுநாணி மீன்கள் வகையில் கோள மீன்கள், முள்ளம்பன்றி மீன்கள், சொறி மீன்கள் ஆகிய மீன்வகைகளும் அடங்கும். பெருங்கடல் சூரியமீன் இவற்றின் பெரும்பாலான பண்புகளுடன் ஒத்திருக்கிறது.\n\n\n"}
{"id": "258871", "url": "https://ta.wikipedia.org/wiki?curid=258871", "title": "மானசா மாவட்டத்திலுள்ள ஊர்கள்", "text": "மானசா மாவட்டத்திலுள்ள ஊர்கள்\n\nஇது பஞ்சாபின் மானசா மாவட்டத்திலுள்ள ஊர்களின் பட்டியல்.\n\n\n\n\n\n"}
{"id": "258874", "url": "https://ta.wikipedia.org/wiki?curid=258874", "title": "கேன்டர்பரி பேராலயம்", "text": "கேன்டர்பரி பேராலயம்\n\nகேன்டர்பரி பேராலயம் (\"Canterbury Cathedral\") என்பது இங்கிலாந்தின் கென்ட் மாவட்டத்தில் உள்ள மிகவும் தொன்மையான கிருத்தவப் பேராலயம் ஆகும். இதன் முதல் பேராயராக இருந்தவர் தூய அகுத்தினார். இவர் திருத்தந்தை கிரகோரியால் உரோமிலிருந்து கி.பி. 597 இல் சமயத்தொண்டாற்ற அனுப்பப்பட்டார்.\n\nSection::::இரண்டாம் உலகப்போர்.\nஇரண்டாம் உலகப்போரின் போது, செர்மனியின் வான்படை தாக்குதலின் சேதத்தில் இருந்து பாதுகாக்க, ஆலயத்தின் வண்ணக் கண்ணாடிகள் அகற்றப் பட்டு மாற்றுக் கண்ணாடிகள் வைக்கப்பட்டது. பின்னர் தாக்குதல் நடந்த போது, போலிக் கண்ணாடிகளே சேதம் அடைந்தன. இத்தாக்குதலில் கேன்டர்பரி ஆலயத்தின் நூலகமும், கேன்டர்பரி நகரின் பல பகுதிகளும் சேதமாகின.\n"}
{"id": "258876", "url": "https://ta.wikipedia.org/wiki?curid=258876", "title": "விக்கித்தரவுகள்", "text": "விக்கித்தரவுகள்\n\nவிக்கித்தரவுகள் (\"Wikidata\") என்பது விக்கிமீடியா நிறுவனத்தால் இயக்கப்படும் பன்மொழி விக்கி அறிவுத் தளம் ஆகும். விக்கிப்பீடியா போன்ற விக்கிமீடியத் திட்டங்களில் பயன்படுத்துவதற்கான தரவுகளை வழங்கும் பொதுமூலமாக இது தொழிற்படுகின்றது. விக்கிபேசு என்ற மென்பொருளில் இது கட்டமைக்கப்பட்டுள்ளது.\n"}
{"id": "258877", "url": "https://ta.wikipedia.org/wiki?curid=258877", "title": "ம. திலகராஜா", "text": "ம. திலகராஜா\n\nமயில்வாகனம் திலகராஜா (பிறப்பு: 29 செப்டம்பர் 1973) இலங்கை, மலையகத் தமிழ்க் கவிஞரும், அரசியல்வாதியும், நாடாளுமன்ற உறுப்பினரும் ஆவார். மல்லியப்பு சந்தி திலகர் என்ற பெயரில் கவிதைகள், கட்டுரைகள் எழுதி வருகிறார்.\n\nSection::::வாழ்க்கைக் குறிப்பு.\nதிலகராஜா நுவரெலியா மாவட்டம், மடகொம்பரை எனும் இடத்தைப் பிறப்பிடமாகக் கொண்டவர். அட்டன் ஐலன்ட்சு கல்லூரியில் கல்வி பயின்றவர். கொழும்புப் பல்கலைக்கழகத்தின் வணிகத்துறையில் 2000ஆம் ஆண்டில் பட்டம் பெற்றார். பட்டதாரி ஆசிரியரான இவர் வணிக நிறுவனங்களின் ஆலோசகராகவும் பணியாற்றுகிறார். 'பாக்யா பதிப்பகம்' எனும் பதிப்பகத்தினை நடத்தி வருகின்றார்.\n\nSection::::அரசியலில்.\nதிலகராஜ் பழனி திகாம்பரம் தலைமையிலான தொழிலாளர் தேசிய சங்கத்தின் அரசியல் பிரிவான தொழிலாளர் தேசிய முன்னணியில் பொதுச் செயலாளர் ஆவார்.\n\n2015 நாடாளுமன்றத் தேர்தலில் தமிழ் முற்போக்குக் கூட்டணியின் சார்பில் ஐக்கிய தேசியக் கட்சியின் வேட்பாளராக நுவரெலியா மாவட்டத்தில் நிறுத்தப்பட்டு 67,761 விருப்பு வாக்குகள் பெற்று நாடாளுமன்றத்திற்கு முதன்முறையாகத் தெரிவானார்.\n\n"}
{"id": "258885", "url": "https://ta.wikipedia.org/wiki?curid=258885", "title": "சந்தீப் கிசன்", "text": "சந்தீப் கிசன்\n\nசந்தீப் கிசன் (; பிறப்பு மே 7, 1987), ஒரு தெலுங்குத் திரைப்பட நடிகர். கிசன், 2008-ம் ஆண்டு வெளியான வாரணம் ஆயிரம் திரைப்படத்தில் கௌதம் வாசுதேவ் மேனனிடம் உதவி இயக்குநராக பணியாற்றினார். அதன்பிறகு, ஐதராபாத்திற்கு சென்றார். \"செல் போன் லு பேலன்ஸ்\" என்ற பாடலை \"இதிகா ஆசப்பட்டாவ்\" என்ற திரைப்படத்தில் பாடினார். \"சினேக கீதம்\" என்ற தெலுங்குத் திரைப்படத்தில் நடிகராக அறிமுகமானார்.\n"}
{"id": "258893", "url": "https://ta.wikipedia.org/wiki?curid=258893", "title": "தங்குதன்(VI) ஆக்சிநாற்புரோமைடு", "text": "தங்குதன்(VI) ஆக்சிநாற்புரோமைடு\n\nதங்குதன்(VI) ஆக்சிநாற்புரோமைடு \"(Tungsten(VI) oxytetrabromide)\" என்பது WOBr.என்ற மூலக்கூற்று வாய்ப்பாடு கொண்ட ஒரு வேதிச் சேர்மம் ஆகும். செம்பழுப்பு நிறத்தில் நீருறிஞ்சும் திண்மமாக இருக்கும் இச்சேர்மம் உயர் வெப்பநிலைகளில் பதங்கமாகிறது. லூயி காரங்களுடன் இணைந்து கூட்டு கூட்டு விளைபொருளைக் கொடுக்கிறது. சதுரச் சாய்தளக்கோபுர ஒருமங்கள் பலவீனமாக இணைப்புற்றுள்ள திண்மமாக இது காணப்படுகிறது . தங்குதன்(VI) ஆக்சிநாற்புரோமைடுடன் தொடர்புடைய தங்குதன்(VI) ஆக்சிநாற்குளோரைடு அதிகமான ஆய்வுகளுக்கு உட்படுத்தப்பட்டுள்ளது. பொதுவாக இச்சேர்மம் ஒர் ஆக்சி ஆலைடு என்ற வகையில் வகைப்படுத்தப்படுகிறது.\n"}
{"id": "258898", "url": "https://ta.wikipedia.org/wiki?curid=258898", "title": "கு. மா. பா. கபிலன்", "text": "கு. மா. பா. கபிலன்\n\nகு. மா. பா. கபிலன் (பிறப்பு: பெப்ரவரி 2, 1955) தமிழகக் கவிஞர் ஆவார். இவர் கவிஞர் கு. மா. பாலசுப்பிரமணியத்தின் இளைய மகன் ஆவார். சென்னை மாவட்டம் மயிலாப்பூரைச் சேர்ந்தவர்.\n\nSection::::கல்வி.\nஇவர் 1971 முதல் 74 வரை மாநிலக் கல்லூரியில் இளங்கலை பொருளாதாரம் படித்தார், சென்னை பல்கலைக்கழகத்தில் 1975 ல் நூலகவியல் சான்றிதழ் படிப்பில் தேர்வு பெற்று கன்னிமரா பொது நூலகத்தில் 1978 வரை பணியாற்றினார். பின்னர் இந்தியன் வங்கியில் சேர்ந்து 2014 பிப்ரவரி பணிஓய்வு பெற்றார்.\n\n\nSection::::வானொலி நேயர் வட்டம்.\nசென்னை வானொலி நிலையம் மற்றும் அதன் பண்பலை வரிசைகளிலும் இவரது கவிதகள் ஒலிபரப்பப்பட்டுள்ளன.\n\n"}
{"id": "258899", "url": "https://ta.wikipedia.org/wiki?curid=258899", "title": "தங்குதன்(VI) ஆக்சிநாற்குளோரைடு", "text": "தங்குதன்(VI) ஆக்சிநாற்குளோரைடு\n\nதங்குதன்(VI) ஆக்சிநாற்குளோரைடு \"(Tungsten(VI) oxytetrachloride)\" என்பது WOCl.என்ற மூலக்கூற்று வாய்ப்பாடு கொண்ட ஒரு வேதிச் சேர்மம் ஆகும். எதிர்காந்தப் பண்புடைய இத்திண்மம் தங்குதனின் மற்ற அணைவுச் சேர்மங்களைத் தயாரிக்கப் பயன்படுகிறது. ஆரஞ்சு வண்ணத்தில் உள்ள இச்சேர்மம் மின்முனைவற்ற கரைப்பான்களில் கரைகிறது. ஆனால் ஆல்ககால்கள் மற்றும் நீருடன் வினைபுரிகிறது. லூயி காரங்களுடன் இணைந்து கூட்டு கூட்டு விளைபொருளைக் கொடுக்கிறது. சதுரச் சாய்தளக்கோபுர ஒருமங்களுடன் பலவீனமாக இணைப்புற்றுள்ள திண்மமாக இது காணப்படுகிறது. பொதுவாக இச்சேர்மம் ஒர் ஆக்சி ஆலைடு என்ற வகையில் வகைப்படுத்தப்படுகிறது.\n\nதங்குதன் மூவாக்சைடில் இருந்து தங்குதன்(VI) ஆக்சிநாற்குளோரைடு தயாரிக்கப்படுகிறது:\n\nSection::::வினைகள்.\nWOCl ஒரு இலூயிக் அமிலமாகும்.ஆல்க்கைன்களின் பலபடியாக்கல் வினைகளுக்கு பயனாகும் வினையூக்கிகளுக்கு முன்னோடியாக விளங்குகிறது.\n\nSection::::மேற்கோள்கள்.\n \n"}
{"id": "258907", "url": "https://ta.wikipedia.org/wiki?curid=258907", "title": "வார்ப்படம் (உலோக வேலை)", "text": "வார்ப்படம் (உலோக வேலை)\n\nஉலோகவியலில் வார்ப்படம் அல்லது வார்ப்பு (\"Casting\") என்பது உருகிய நிலையில் உள்ள திரவ உலோகத்தை தயார் நிலையில் உள்ள தேவையான ஒரு வார்ப்புக் குழிவினுள் நிரப்பி அதனைப் படிப்படியாக குளிரவிட்டு திண்மமாகப் பெறப்படும் பொருளாகும். உற்பத்தி செய்யப்படும் வார்ப்படம் பின்னர் சேதப்படாமல் வெளியில் உடைத்து எடுக்கப்பட்டு அல்லது வெளியேற்றப்பட்டால்தான் இச்செயல் முறை நிறைவடைகிறது. மற்ற முறைகளில் தயாரிக்க முடியாத பெரும்பாலும் அரிய மிகவும் சிக்கலான வடிவமைப்புகள் மற்றும் அதிக செலவு பிடிக்கும் மற்ற தயாரிப்பு முறைகள் ஆகியவற்றிற்கு மாற்றாக வார்ப்படவியல் தொழில் பயன்படுத்தப்படுகிறது.\n\nவார்ப்படச் செயல்முறை தொன்மைக் காலம் தொடங்கி ஆயிரக்கணக்கான ஆண்டுகளாக நடைபெற்று வருகிறது. உயர் உலோகங்களைப் பயன்படுத்தி அணிகலன்கள், செம்பைப் பயன்படுத்தி சிலைகள் மற்றும் ஆயுதங்கள் இன்னபிற கருவிகள் ஆகியனவற்றைத் தயாரிக்க இவ்வார்ப்படவியல் துறை பயன்பட்டு வந்துள்ளது. மெழுகு வார்ப்படங்கள், சாந்து வர்ப்படங்கள் மற்றும் மணல் வார்ப்படங்கள் ஆகியன பண்டைய மரபார்ந்த நுணுக்கங்களை உள்ளடக்கியனவாகும்.\n\nஉருக்கி வார்க்கும் தொழில் தற்கால அறிவியல் நுட்பங்களுடன் இணைந்து இழத்தகு வார்ப் படம் இழத்தகா வார்ப் படம் என்ற இரண்டு பிரதான பிரிவிகளாக விரிவடைந்துள்ளது. மேலும் இப்பிரிவுகள் உபயோகப்படும் பொருட்களின் அடிப்படையிலும் ( மணல் அல்லது உலோகம்), நிரப்பும் செயலின் அடிப்படையிலும் (ஈர்ப்பு விசை, வெற்றிடம் அல்லது குறைவான அழுத்தம்) வெவேறு பிரிவுகளாகப் பிரிக்கப்படுகிறது. \n\nமணல், நெகிழி, சிப்பி, சாந்து, மற்றும் மெழுகு வார்ப் படங்கள் இழத்தகு அச்சு வார்ப்படம் என்ற பொதுப்பிரிவினுள் அடங்குகின்றன. இவ்வகை வார்ப்படங்கள் தற்காலிகமானவை மற்றும் மறு பயன்பாட்டிற்கு இயலாதவைகளாக உள்ளன.\n\n\n"}
{"id": "258911", "url": "https://ta.wikipedia.org/wiki?curid=258911", "title": "அடகோடி", "text": "அடகோடி\n\nஅடகோடி தென் கருநாடகத்தில் உள்ள ஒரு கிராமம் ஆகும். இக்கிராமம், சிமோகா மாவட்டத்தில் உள்ள ஹொசநகரா தாலுகாவில் உள்ளது. அடகோடிக்கு அருகில் சிகர்பூர் என்ற கிராமம் அமைந்துள்ளது.\n\n\n"}
{"id": "258917", "url": "https://ta.wikipedia.org/wiki?curid=258917", "title": "அஞ்சல்தலை வழு", "text": "அஞ்சல்தலை வழு\n\nஅஞ்சல்தலை வழு என்பது, அஞ்சல்தலைகளை உருவாக்கும்போது ஏற்படக்கூடிய பல்வேறு வகையான தவறுகளைக் குறிக்கும். இது பெரும் வடிவமைப்புத் தவறுகள் முதல் மோசமான அச்சுப்பதிப்பு வரை இருக்கலாம். மிகவும் விரும்பப்படுகின்றனவும் விலை கூடியனவுமான அஞ்சல்தலைகளும், ஒரு குறிப்பிட்ட சிலருக்கு மட்டும் தேவைப்படுகின்ற அஞ்சல்தலைகளும் இவற்றுள் அடக்கம். \n\nபிழைகளுடனான அஞ்சல்தலைகள் அச்சகத்தை விட்டு வெளிவராமல் இருக்க அஞ்சல் நிர்வாகங்கள் மிகுந்த கவனம் எடுக்கின்றன. வழுவுடன் கூடிய அஞ்சல்தலைகள் வாடிக்கையாளருக்கு விற்கப்பட்டிருந்தால் மட்டுமே அவற்றுக்குப் பெறுமதி ஏற்படுகிறது. அச்சக ஊழியர்களால் வெளியே கடத்திக் கொண்டுவரப்படும் வழுவுள்ள அஞ்சல்தலைகள் அச்சகக் கழிவு எனப்படுகின்றன. அவற்றுக்கு மதிப்புக் கிடையாது. இத்தகைய அஞ்சல்தலைகள் பறிமுதல் செய்யப்படவும் கூடும். அண்மைக் காலத்தில், அஞ்சல்தலை வழுவாகக் கருதப்பட்ட நிக்சன் தலைகீழ் வழு அஞ்சல்தலை பின்னர் அச்சகப் பணியாளர் ஒருவரால் திருடப்பட்டது என்ற உண்மை வெளிப்பட்டது. தலைகீழ் ஜென்னி வழு தொடர்பில் இடம்பெற்றதுபோல நிர்வாகங்கள் முறையாக விற்கப்பட்ட வழுவுள்ள அஞ்சல்தலைகளையும் திரும்பப்பெற முயற்சிசெய்வது உண்டு. ஆனாலும், சேகரிப்பவர்கள் இவ்வாறான அதிட்டத்தை விட்டுக்கொடுக்க மாட்டார்கள்.\n\n"}
{"id": "258920", "url": "https://ta.wikipedia.org/wiki?curid=258920", "title": "பெங்களூரு நீர்வாழ் உயிரினங்கள் காட்சிச்சாலை", "text": "பெங்களூரு நீர்வாழ் உயிரினங்கள் காட்சிச்சாலை\n\nபெங்களூரு நீர்வாழ் உயிரினங்கள் காட்சிச்சாலை, இந்தியாவிலுள்ள நீர்வாழ் உயிரினங்கள் காட்சிச்சாலைகளில் இரண்டாவது பெரிய காட்சிச்சாலை ஆகும்.  இது கப்பன் பூங்காவின் நுழைவுவாயிலில் உள்ளது. இது 1983ஆம் ஆண்டு துவங்கப்பட்டது. இங்கு பல்வேறு வகையான மீன்கள் காட்சிக்கு வைக்கப்பட்டுள்ளன. விசுவரய்யா அருங்காட்சியகத்தின் அருகில் உள்ளது. இங்கு நுழைவுக்கட்டணமாக 5 ரூபாய் வசூலிக்கப்படுகிறது. இதனை \"அரசு நீர்வாழ் உயிரினங்கள் காட்சிச்சாலை பெங்களூரு\" என்றும் அழைக்கின்றனர். \n\nSection::::கட்டிடம்.\nஇக்காட்சிச்சாலையானது வைர-வடிவில் அமைந்துள்ளது. மூன்றடுக்கு மாடியில் அமைந்துள்ள இக்காட்சிச்சாலையின் முதல் மாடியில் 14 தொட்டிகளும், இரண்டாவது மாடியில் இரண்டு வரிசைகள் தலா 69 தொட்டிகளுடன் உள்ளது. இக்காட்சிச்சாலை காலை 10 மணி முதல் மாலை 5.30 மணி வரையிலும் திறந்திருக்கும். பிரதிவாரம் செவ்வாய்க்கிழமை விடுமுறை ஆகும்.\n\nSection::::காட்சிக்கு வைக்கப்பட்டுள்ள உயிரினங்கள்.\nவிலாங்கு, கட்லா மீன், பெளி மீன் உட்பட பல்வேறு வகையான மீன் வகைகளும், பிற நீர்வாழ் உயிரினங்களும் காட்சிக்கு வைக்கப்பட்டுள்ளன.\n\nSection::::நிர்வாகம்.\nகருநாடக மாநில அரசு இக்காட்சிச்சாலையை நிர்வாகித்து வருகிறது. \n"}
{"id": "258922", "url": "https://ta.wikipedia.org/wiki?curid=258922", "title": "கூலாய் ஜெயா", "text": "கூலாய் ஜெயா\n\nகூலாய் ஜெயா என்பது ஜொகூர் மாநிலம், மலசியாக்குடாவில் அமைந்துள்ள ஒரு மாவட்டம் ஆகும். இது கூலாய் , ஐயர் பெம்பேன், புகிட் பட்டு, கங்கார் புலை, கேலப்பா சாவித், சலெங், செடினக், சீலோங், சேனை, மற்றும் செங்காங் ஆகிய நகரங்களை உள்ளடக்கியது.\n\nSection::::நிர்வாகம்.\nகூலாய் ஜெயா மாவட்டம் கூலாய் ஜெயா மாவட்ட அலுவலகத்தால் நிர்வாகம் செய்யப்படுகின்றது.கூலாய் துணைமாவட்டம் 1 சனவரி 2008 அன்று முழுமையாக வளர்ச்சி பெற்று கூலாய் ஜெயா என பெயர் மாற்றம் செய்யப்பட்டது. இது ஜோகூர் மாநிலத்தின் 9தாவது மாவட்டம் ஆகும்..\n"}
{"id": "258924", "url": "https://ta.wikipedia.org/wiki?curid=258924", "title": "பகளாமுகி", "text": "பகளாமுகி\n\nபகளாமுகி பத்து மகாவித்யா தேவியரில் ஒருவர். தன் கையிலுள்ள தண்டத்தின் மூலம், பகளா, தன் அடியவர்களின் தீய எண்ணங்களையும் அவர்களது எதிரிகளையும் அழித்தொழிப்பதாகச் சொல்லப்படுகிறது. வடநாட்டில் \"பீதாம்பரி அம்மை\" என்ற பெயரில் இவள் வழிபடப்பட்டு வருகிறாள்.\n\nSection::::வேர்ப்பெயரியல்.\n\"பகளா\" \"முகம்\" என்ற இரு சொற்களின் கூட்டாலானது, இத்தேவியின் பெயர். பகளா என்பது, \"வல்கா\" என்ற சமசுகிருத வேர்ச்சொல்ல்லில் இருந்து உருவான \"கடிவாளம்\" எனும் பொருளைத் தரும் சொல்லாகும். கட்டுப்படுத்தக்கூடிய வல்லமையைத் தரும் முகத்தைக் கொண்டவள் என்பது பகளாமுகி என்ற பெயரின் பொருளாகின்றது. எனவே, தேவியின் மயக்கும் மாய ஆற்றலின் வடிவினள் ஆகின்றாள்.\n\nSection::::சிற்பவியல்.\nமஞ்சளாடை உடுத்து, இளம்பிறை சூடி, மஞ்சட் தாமரைகள் பூக்கும், தேன்கடல் நடுவேயுள்ள பொற்சிம்மாசனத்தில் பகளாமு்கி அன்னை வீற்றிருக்கிறாள். \nபொதுவாக இருகரத்தவளாக சித்தரிக்கப்படும் அன்னையின் வடிவம், ஒருகரத்தால், அசுரன் ஒருவனைத் தாக்கும் தண்டத்தையும், மறுகரத்தால், அவன் நாவைப் பிடித்து இழுத்தபடியும் காட்சிதரும். அன்னையவள் எதிரிக்கு ஏற்படுத்தும் செயலிழப்பை இவ்வடிவம் சுட்டிக்காட்டுகின்றது. நாற்கரத்தவளாக விளங்கும் பகளாவின் திருவுருவம் பற்றியும் சில நூல்கள் சொல்கின்றன.\n\"பீதாம்பரா தேவி\", \"பிரம்மஸ்திர ரூபிணி\" என்ற பெயர்கள் தாங்கும் பகளா, எந்தப் பொருளையும் அதன் எதிர்மாறு நிலைக்கு மாற்றும் வல்லமை கொண்டவள். பேசுவோரை ஊமையாக்குவாள். அறிவை அஞ்ஞானம் ஆக்குவாள், தோல்வியை வெற்றி ஆக்குவாள். வெற்றியி மறைந்துள்ள்ளா தோல்வியையும், வாழ்க்கையில் மறைந்துள்ள மரணத்தையும், துன்பத்தில் மறைந்துள்ள இன்பத்தையும் சுட்டிக் காட்டி, அவளது பக்தர்களுக்கு, பேரறிவூட்ட அவளால் முடியும்.\n\nSection::::வழிபாடு.\nபெரும்புயலொன்றிலிருந்து தேவர்களைக் காப்பதற்காக, பகளாமுகி அன்னை அவதரித்ததாகச் சொல்லப்படும், சௌராட்டிர நாட்டின் \"ஹரித்ர சரோவர்\" பற்றிய விவரணங்களை, மத்திய பிரதேசத்திலுள்ள பீதாம்பர பீடத்தில் காணமுடியும். தாந்திரிகநெறியின் மையமாகக் கொள்ளப்படும் கவுகாத்தி காமாக்யா கோயிலிலுக்கருகில் பகளாமுகிக்கும்ஆலயம் உள்ளது. இமாச்சலப் பிரதேசத்திலுள்ள பான்கண்டி, தமிழகத்திலுள்ள கல்லிடைக்குறிச்சி பாப்பான்குளம் நேபாளத்தின் பதான் முதலான இடங்களில் பகளாமுகிக்கு ஆலயம் அமைந்துள்ளது.\n\n\n"}
{"id": "258926", "url": "https://ta.wikipedia.org/wiki?curid=258926", "title": "தூரிங்கு விருது", "text": "தூரிங்கு விருது\n\nதூரிங்கு விருது (ACM A.M. Turing Award) என்பது கணிமைப் பொறிகளுக்கான சங்கம் ஆண்டு தோறும் வழங்கும் விருது ஆகும். இது கணிமைச் சமூகத்துக்குத் தொலைநோக்கு முக்கியத்துவம் வாய்ந்த நுட்பப் பங்களிப்புகளை அளித்தோருக்கு வழங்கப்படுகிறது. இது கணினி அறிவியல் துறையினருக்கான ஆக உயர்ந்த பெருமையாகவும் கணிமைக்கான நோபல் பரிசாகவும் கருதப்படுகிறது.. செயற்கை அறிவுத்திறன், கணினி அறிவியல் கோட்பாடு ஆகியவற்றை உருவாக்கிய ஆலன் தூரிங்கின் பெயரால் இவ்விருது வழங்கப்படுகிறது.\n"}
{"id": "258928", "url": "https://ta.wikipedia.org/wiki?curid=258928", "title": "விராட் இராமாயணக் கோயில்", "text": "விராட் இராமாயணக் கோயில்\n\nவிராட் இராமாயணக் கோயில் (Viraat Ramayan Mandir), இந்தியாவின், பிகார் மாநிலத்தில், கிழக்கு சம்பாரண் மாவட்டத்தின், கேசரியா நகரத்தின் அருகில் உள்ள ஜானகி நகரில் கட்டுமானத்தில் உள்ள இந்துக் கோயில் ஆகும்.\n\nபாட்னாவில் உள்ள மகாவீர் கோயில் அறக்கட்டளையால், 21 ஜூன் 2015இல், 200 ஏக்கர் நிலப்பரப்பில் ஏறத்தாழ 500 கோடி ரூபாய் மதிப்பில் கட்டத் தொடங்கப்பட்ட விராட் இராமாயணக் கோயிலின் நீளம் 2800 அடியாகவும், அகலம் 1400 அடியாகவும், உயரம் 405 அடியாகவும் இருக்கும் வண்ணம் அமைக்கப்படவுள்ளது. கட்டப்பட்டு வரும் இக்கோயிலில் ராமர், சீதை, அனுமன், இலவன், குசன், மற்றும் சிவன் சன்னதிகளுடன் கூடிய கோபுரங்கள் அமைய உள்ளது. கோயில் வளாகத்தில் 20,000 பேர் அமரக்கூடிய வகையில் பெரிய மண்டபம் கட்டப்பட உள்ளது. கட்டி முடித்த பிறகு, விராட் இராமாயணக் கோயில் உலகின் மாபெரும் இந்துக் கோயிலாக இருக்கும்.\n\n9 ரிக்டேர் அளவு நில நடுக்கத்தை தாங்கும் வகையில், கோயில் அஸ்திவாரம் 50 மீட்டர் ஆழம் கொண்டது. கோயிலில் அமைக்கப்பட உள்ள சிவலிங்கம் 33அடி அடி உயர கருங்கல்லினால் அமைக்கப்பட உள்ளது. கோயில் 18 கருவறைகள், 18 கோபுரங்களுடன் அமைக்கப்பட உள்ளது.\n\nகம்போடியாவில் உள்ள 215 அடி உயர அங்கோர் வாட் கோயிலை விட இரண்டு மடங்கு பெரிதாக கட்டவுள்ள இராமாயணக் கோயிலுக்கு உள்ளூர் இசுலாமியர்கள் கூட தங்களின் நிலங்கள் வழங்கியுள்ளனர்.\n\nSection::::அமைவிடம்.\nகட்டுமானத்தில் உள்ள விராட் இராமாயணக் கோயில், வைசாலி மாவட்டத்திலிருந்து 60 கி.மீ தொலைவிலும், பிகார் தலைநகர் பாட்னாவுக்கு வடக்கே 120 கி. மீ தொலைவிலும், கிழக்கு சம்பாரண் மாவட்டத்தின் கேசரியா நகரத்தின் ஜானகி நகரில் அமைந்துள்ளது.\n\nSection::::எதிர்ப்பு.\nதற்போது உலகின் மிகப் பெரிய இந்துக் கோயில் என்ற பெருமை உடைய அங்கோர் வாட் கோயிலை காண வரும் வெளி நாட்டுச் சுற்றுலா பயணிகளால் கம்போடியா அரசு வெளிநாட்டுச் செலாவணி ஈட்டி வரும் நிலையில், இந்தியாவில் விராட் இராமாயணக் கோயில் கட்டி முடித்தால் தனது நாட்டிற்கு கிடைக்கும் வெளிநாட்டுச் செலாவணி பாதிக்கப்படும் என்பதால், விராட் இராமாயணக் கோயிலைக் கட்ட எதிர்ப்பு தெரிவித்துள்ளது.\n\n"}
{"id": "258932", "url": "https://ta.wikipedia.org/wiki?curid=258932", "title": "சின்னமஸ்தா", "text": "சின்னமஸ்தா\n\nசின்னமஸ்தா அல்லது அரிதலைச்சி, பத்து மகாவித்யா தேவதைகளில் ஒருத்தி. தன் தலையைத் தானே அரிந்து கையிலேந்தி, மறு கையில் கூன்வாள் ஏந்திக் காட்சி தரும் மிகக் குரூரமான வடிவம் இவளுடையது. \"பிரசண்ட சண்டிகை\" எனும் திருநாமமும் இவளுடையதே!\n\n\"தன்னைத் தியாகம் செய்தல்\" என்ற கோட்பாட்டின் உருவகமே அரிதலைச்சி. சுயகட்டுப்பாடு, கலவி வேட்கை, கலவியாற்றல் முதலான பல கோட்பாடுகளின் உருவகமாகவும் இவள் கொள்ளப்படுகிறாள். தேவியின், வரமருளும் - வாழ்வைச் செறுக்கும் இரு குணங்களும் அரிதலைச்சிக்குப் பொருந்துகின்றன. குரூரமான தோற்றமும், ஆபத்தான வழிபாட்டு முறைகளும், உலகியலாளர்களுக்கும் சாதாரண தாந்திரீகர்களுக்கும், சின்னமஸ்தையின் வழிபாட்டைத் தடை செய்கின்றன. \n\nSection::::தோற்றம்.\nதிபெத்திய பௌத்த தேவதையான \"வஜ்ரயோகினி\"யின் \"சின்னமுண்டா\" எனும் தலையரிந்த வடிவம், சின்னமஸ்தைக்குச் சமனான பௌத்த வடிவம் ஆகும். கிருஷ்ணாச்சாரியார் எனும் பௌத்த வகுப்பைச் சேர்ந்த மேகலை, கங்கலை எனும் இரு சோதரியர் தம் தலையைத் தாமே துண்டித்து தம் குருமுன் நடனமாடியதாகவும், அவர்களுடன் வஜ்ரயோகினியும், இணைந்துகொண்டதாகவும் ஒரு பௌத்தக் கதை சொல்கின்றது. இன்னொரு கதை, பத்மசம்பவ புத்தரின் அடியவளான லக்ஷ்மிங்கரை எனும் இளவரசி, தன் அரிந்த தலையுடன் நகரெங்கும் உலா வந்து, \"சின்னமுண்டா வஜ்ரவராகி\" எனப் பெயர் பெற்றதாகவும் சொல்கின்றது.\nஏழாம் நூற்றாண்டில் வழிபடப்பட்ட பௌத்த சின்னமுண்டாவே, இந்து சின்னமஸ்தாவின் ஆரம்பம் என சில ஆய்வாளர்கள் கூறுகின்றனர். இன்னும் சிலர் வேதகால தெய்வமான \"\"நிர்ரித்ரீ\"யின் மாறுபட்ட வடிவங்களே இன்றைய காளி, சாமுண்டி, அரிதலைச்சி போன்றோர் என்கின்றனர். குருதிவெறி பிடித்த, கோரவடிவான எத்தனையோ பெண்தெய்வங்கள், இந்து மதத்தில் இருக்கும் போதும், அரிதலைச்சி ஒருத்தியே தலையரிந்த மிகக் கொடூரமான தோற்றத்தில் காட்சி தருகிறாள். குஹ்யாதிகுஹ்ய தந்திரம் நூல், சின்னமஸ்தையிலிருந்தே நரசிம்மர் அவதாரம் நிகழ்ந்ததாகச் சொல்கின்றது. \n\nசாக்தப் பிரமோதம் எனும் நூலில் சொல்லப்படும் அரிதலைச்சியின் நூறு பெயர்களில் ஒன்றான \"பிரசண்ட சண்டிகை\" என்பது, தேவாசுரப் போரில் அசுரரை அழித்தும், அவள் வெறியடங்காமல் தன் தலையரிந்து தன் குருதியை அருந்தியதால் சின்னமஸ்தை ஆனதாக மேலும் விரிகின்றது. பொதுவாக அரிதலைச்சியின் எல்லாக் கதைகளிலும் அவளது தாய்மை, தன்னைத் தானே தியாகம் செய்தல், உலகநலன் முதலான விடயங்களே முன்னிலைப்படுத்தப் படுகின்றன.\n\nSection::::உருவவியல்.\nசெம்பருத்திப்பூ நிறத்தவளாக வருணிக்கப்படும் அரிதலைச்சி, பதினாறு வயதும், விரித்த கூந்தலும், பிறந்த மேனியுமாய்க் காட்சிதருவள். நாகத்தைப் பூணூலாகவும், கபாலமாலையும் அணிந்து, அரிந்த தன் தலையை இடக்கையில் ஏந்தி, அதை அரிந்த கத்தரிக் கோலை வலக்கையில் ஏந்தி அகோரமாய் நிற்பாள். அரிந்த முண்டத்திலிருந்து ஊற்றெடுக்கும் மூன்று குருதிப் பீய்ச்சல்களில் ஒன்றை அவளது அரிந்த தலையும், ஏனைய இரண்டை அவள்தன் தோழியரான இடாகினியும் வாருணியும் அருந்துவர். அவளுக்குப் பீடமாக, கலவியில் ஈடுபடும் மதனனும் இரதி தேவியும் காணப்படுவர். பின்புலமாக சுடுகாடு காட்சி தரும். மதனன் இரதிக்குப் பதிலாக, அங்கு சிவன் படுத்திருக்க, சிவனுடன் உறவாடும் கோலத்திலும் அரிதலைச்சி காட்சியளிப்பதுண்டு.\n\nSection::::குறியீட்டியல்.\nவாழ்க்கை, மரணம், கலவி என்பன ஒன்றோடொன்று இணைந்தவை என்பதை அரிதலைச்சி குறிக்கின்றாள். அவளை, மீளுருவாக்கம், தியாகம் என்பவற்றுடன் இணைப்பதும் உண்டு. தேவியின் குரூர வடிவங்கள் எல்லாம் பிறரை அழிக்க, சின்னமஸ்தையோ தன் தலை அரிந்து அடியவர்க்கு வழங்குவதன் மூலம் தாய்மையின் தியாகத்தைச் சுட்டுகின்றாள். காமன், இரதியைக் காலின்கீழ் மிதிப்பதால், காம இச்சையைக் கட்டுப்படுத்தும் வல்லமையை அளிப்பவளாகவும் மிளிர்கின்றாள். எனவே, காமத்தை அடக்கவும், மரணபயத்தை வெல்லவும், தியாகத்தை ஏற்றுக் கொள்ளவும், போர்வீரர்கள் அவளை வழிபடுமாறு \"சின்னமஸ்தா தத்துவம்\"நூல் வலியுறுத்துகின்றது.\n\nஇன்னொரு விதத்தில், காமனும் இரதியும் மூலாதார சக்காரத்தைக் குறிக்க, இடை, பிங்கலை, சுசும்னா நாடிகளூடாக குண்டலினி சக்தி தலையைத் தனியே பிரித்து வெளியேறுவதை, அரிதலைச்சியின் கழுத்திலுள்ள மூன்று குருதி ஊற்றுகள் சுட்டிக் காட்டுகின்றன. \n\nSection::::வழிபாடு.\nகுரூரமான தோற்றத்தால், மகாவித்யைகளோடு அன்றி, தனிப்பட்ட ஆலயங்கள் அரிதலைச்சிக்கு மிகக் குறைவு. மனிதக்குருதி, தசை என்பவற்றால் மிக மகிழ்பவளாக சித்தரிக்கப்படுவதும் இதற்கொரு காரணம் ஆகலாம்.\nகன்னிப்பெண்ணுடன் உறவாடுதல், மது, மாமிச பலி, குருதிப்பலி முதலியன அரிதலைச்சி வழிபாட்டின் சில கடுமையான கடமைகளாகச் சொல்லப்படுகின்றன. பெண்ணொருத்தி அரிதலைச்சியை வழிபட்டால், கணவன், குழந்தைகளை இழந்து இடாகினிப் பேயாய் அலைய வேண்டி நேரிடும் என்று சாக்தநூல்கள் எச்சரிக்கின்றன. வழிபாட்டில் குறையேற்பட்டால், பக்தன் தலையரிந்து அவன் குருதியைக் குடிக்கவும் சின்னமஸ்தை தயங்காள் என்று அச்சுறுத்துகின்றன சின்னமஸ்தையின் வழிபாட்டு நூல்கள்.\n\nஇமாச்சலப் பிரதேசத்திலுள்ள சிந்துபூர்ணியிலுள்ள சின்னமஸ்திகா ஆலயம், தாட்சாயிணியின் திருப்பாதம் விழுந்த சக்திபீடங்களில் ஒன்றாகப் போற்றப்படுகின்றது. காசிக்கு அண்மையிலுள்ள இராம்நகரிலும், ஜார்க்கண்ட்டிலுள்ள நந்தன பர்வத் மலையிலும், மேற்கு வங்கத்தின் விஷ்ணுபூரிலும், நேபாளத்தின் காத்மண்டு பள்ளத்தாக்கிலும் அவளுக்குரிய அரிதான ஆலயங்கள் அமைந்துள்ளன.\n\n\n"}
{"id": "258934", "url": "https://ta.wikipedia.org/wiki?curid=258934", "title": "குண்டல்ப்", "text": "குண்டல்ப்\n\nகுண்டல்ப் (\"Gundulf\") என்பவர் நோர்மன் துறவியும், ஆலயங்கள் மற்றும் கோட்டைகள் கட்டும் கட்டடக்கலை வல்லுனரும் ஆவார். இவர் பிரான்சு நாட்டின் ரூவான் நகரின் அருகில் கி.பி. 1024 இல் பிறந்தார். ரூவானுக்கு அருகில் உள்ள ஒரு ஆலயத்தில் எழுத்தராக பணியாற்றிய இவர், எருசலேம் புனிதப் பயணம் முடித்து திரும்பும் போது ஏற்பட்ட புயலின் போது உயிர் பிழைத்தால் ஒரு துறவியாக மாறுவதாக உறுதிபூண்டார். நார்மாண்டியில் உள்ள பெக் மடாலயத்தின் துறவறத் தலைவர் லான்பிரான்க்கின் உடனான நட்பால், அவர் மூலம் இங்கிலாந்து அழைத்து வரப்பட்டார். லான்பிரான்க் கேன்டர்பரியின் பேராயராகப் பணியாற்றிய காலத்தில், அவருடன் இணைந்துப் பேராலயக் கட்டிடங்களை நிர்வகிக்கும் உக்கிராணக்காரனாகப் பணியாற்றினார். இங்கு பணியாற்றும் போது, இலண்டனின் புகழ்பெற்ற இலண்டன் கோபுரத்தை வடிவமைத்தார்.\n\nகி.பி. 1077 இல், உரோச்சட்டர் தேவாலயத்தின் ஆயராக நியமிக்கப்பட்டார். சுமார் 30 வருடங்களாக உரோச்சட்டரிலேயே தங்கியிருந்த இவர், தனது 84 வது அகவையில் மரணமடைந்த பின், உரோச்சட்டர் தேவாலயத்திலேயே புதைக்கப்பட்டார்.\n"}
{"id": "258940", "url": "https://ta.wikipedia.org/wiki?curid=258940", "title": "லெனோவா", "text": "லெனோவா\n\nலெனோவா (ஆங்கிலம்:Lenovo Group Ltd.) என்பது சீனநாட்டில் தோன்றியப் பன்னாட்டு கணினித் தொழில்நுட்ப நிறுவனம் ஆகும். இதன் தலைமையகம் சீனத்தலைநகரான பெய்ஜிங் நகரத்திலும், அமெரிக்க ஐக்கிய நாட்டிலுள்ள வட கரொலைனா மாநிலத்தின் மோரிசுவில்லே நகரத்திலும் உள்ளது. இந்நிறுவனம் தனி மேசைக் கணினிகள், கைக் கணினிகள், நுண்ணறிபேசிகள், நுட்பக்கணினிகள், வழங்கிகள், மின்னணுத்தரவுத் தேக்ககங்கள், தகவல் தொழிற்நுட்ப மேலாண்மை மென்பொருள்,நுண்ணறித் தொலைகாட்சிகள் ஆகியவற்றை வடிவமைத்து, வளர்த்து, உற்பத்திச் செய்து விற்கிறது. 2014 ஆம் ஆண்டு, லெனோவா நிறுவனமே, உலகின் பல நாடுகளில் அதிக அளவு தனி மேசைக் கணினிகளை விற்பதில் சாதனைப் புரிந்தது.\n\nSection::::கட்டமைப்பு.\nஇந்நிறுவனம் 60க்கும் மேற்பட்ட நாடுகளில் இயங்குகிறது. இதன் முதன்மை அமைப்புகள், ஆய்வகங்கள் பெய்ஜிங்,மோரிசுவில்லே, சிங்கப்பூர் அமைந்து, நிறுவன இலக்குகளைச் செய்கின்றன. மேலும், சீன நகரங்களான சாங்காய், சென்சென், சியாமென், செங்டூ ஆகியவற்றிலும், யப்பானிலுள்ள யமடோவிலும் முக்கிய கட்டமைப்புகள் செயற்படுகின்றன.\n\nஇஎம்சி (EMC) கழகம், 1970 ஆம் ஆண்டு, இருவரால் (Richard Egan & Roger Marino Corporation) உருவாக்கப் பட்டது. 1983 ஆம் ஆண்டிலிருந்து, இஎம்சி, பொதுநிறுவனமாக நியூயார்க் பங்குச் சந்தையில், ஐஓஎம்(IOM ) குறிபெற்று இருந்தது. \"லெனோவோஇஎம்சி\" கூட்டு முயற்சி, முன்பு \"லோமேகா\" (formerly Iomega) என்று அழைக்கப்பட்டது. மேலும், இக்கூட்டுமுயற்சியை, லேனோவோ இஎம்சி² (lenovo EMC²) என்றும் அழைப்பர்.\nஇக்கூட்டுச்செயறபாடு வழியே, புற, கையடக்க, கணிய வலையக, எண்ணிமத் தேக்ககத் தீர்வுகளைத் (networked storage solutions) உருவாக்கி, 410 கோடி எண்ணிமத் தேக்கக இயக்கிகளையும், வட்டுகளையும்(digital storage drives and disks) விற்பனை செய்துள்ளனர்.\n\n"}
{"id": "258943", "url": "https://ta.wikipedia.org/wiki?curid=258943", "title": "சீசியம் ஆக்சைடு", "text": "சீசியம் ஆக்சைடு\n\nசீசியம் ஆக்சைடு \"(Caesium oxide)\" என்பது CsO என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். சீசியமும் ஆக்சிசனும் சேர்ந்து உருவாகும் இச்சேர்மத்தின் இருமை ஆக்சைடுகள் :CsO, CsO, CsO, மற்றும் CsO. இருப்பதாக அறியப்படுகின்றன.. சீசியம் ஆக்சைடு மஞ்சள் கலந்த ஆரஞ்சு நிற அறுகோணப் படிகங்களாகக் காணப்படுகிறது.ஆக்சைடுகள் மற்றும் கீழாக்சைடுகள் இரண்டும் அட்ர் வண்ணங்களில் காணப்படுகின்றன.\n\nஒளி மின்னோடுகளில் பிம்ப அடர்விகள், வெற்றிட ஒளி இருவாய்கள், ஒளி பெருக்கிகள் மற்றும் தொலைக்காட்சி ஒளிபடக்கருவி குழல்கள் போன்ற கருவிகளில் ஒளி மின்னோடாக அகச்சிவப்பு கதிர் சுட்டுக்குறிகளை கண்டறிய சீசியம் ஆக்சைடு பயன்படுகிறது. வெள்ளிப் படலத்தின் மீதுள்ள சீசியம் ஆக்சைடு படலத்தின் மீதுள்ள சீசியம் படலம், 1929 – 1930 ஆம் ஆண்டுகளில் முதல் நவீன ஒளியுமிழ் மேற்பரப்பாகப் பயன்பட்டது என்று எல்.ஆர் கொல்லர் தெரிவிக்கிறார். இது நல்லதொரு எலக்ட்ரான் உமிழ்வியாக செயற்படுகிறது என்றாலும் இதனுடைய அதிக ஆவியழுத்தம் இதனுடைய பயன்பாட்டைக் குறைக்கிறது.\n\nSection::::வினைகள்.\nதனிம நிலை மக்னீசியம், சீசியம் ஆக்சைடை சீசியம் உலோகமாக குறைக்கிறது. மக்னீசியம் ஆக்சைடு உடன் விளை பொருளாக கிடைக்கிறது:\n\nநீருறிஞ்சும் தன்மையுள்ள சீசியம் ஆக்சைடு அரிப்புத்தன்மையுள்ள சீசியம் ஐதராக்சைடை உருவாக்குகிறது.\n"}
{"id": "258955", "url": "https://ta.wikipedia.org/wiki?curid=258955", "title": "சீசியம் பெர்குளோரேட்டு", "text": "சீசியம் பெர்குளோரேட்டு\n\nசீசியம் பெர்குளோரேட்டு \"(Caesium perchlorate)\" என்பது CsClO என்ற மூலக்கூற்று வாய்ப்பாடு கொண்ட சீசியத்தின் பெர்குளோரேட்டு உப்பாகும். வெண்மை நிறப் படிகங்களாக உருவாகும் இச்சேர்மம் நீரிலும் எத்தனாலிலும் குறைவாகக் கரைகிறது. ஆனால் சூடான நீரில் நன்றாகக் கரைகிறது.\n\nருபீடியம், பொட்டாசியம், இலித்தியம் மற்றும் சோடியம் வரிசைத் கார உலோக பெர்குளோரேட்டுகளில் மிகக் குறைவான கரைதிறன் கொண்டது சீசியம் பெர்குளோரேட்டு ஆகும். இப்பண்பே எடையறி பகுப்பாய்வு மற்றும் தனித்துப் பிரித்தல் செயல்பாடுகளில் பயன்படுத்திக் கொள்ளப்படுகிறது. இக்குறை கரைதிறன் பண்பு பிரான்சீயத்தை ஒரு கார உலோகம் என வகைப்படுத்துவதில் முக்கியப்பங்கு வகிக்கிறது. சீசியம் பெர்குளோரேட்டுடன் பிரான்சீயம் பெர்குளோரேட்டும் இணையாக வீழ்படிவாகிறது என்பது கவனிக்கத்தக்கது.\n\n250 செல்சியசு|செ]] வெப்பநிலைக்குச் சூடுபடுத்தும்போது சிசியம் பெர்குளோரேட்டானது சீசியம் குளோரைடாகச் சிதைவடைகிறது. மற்ற பெர்குளோரேட்டுகள் போலவே உயர் வெப்பநிலைகளில் இது வலிமையான ஆக்சிசனேற்றியாகவும், கரிமப்பொருட்களுடனும் ஆக்சிசன் ஒடுக்கிகளுடனும் தீவிரமாக வினைபுரிகிறது.\n\n"}
{"id": "258987", "url": "https://ta.wikipedia.org/wiki?curid=258987", "title": "லேடாங்", "text": "லேடாங்\n\nலேடாங்கு என்பது ஜொகூர், மலேசியாவில் அமைந்துள்ள ஒரு புதிய மாவட்டம் ஆகும். லேடாங்கு மாவட்டத்தின் முக்கிய நகரம் தங்காக் ஆகும். இது தங்காக், தஞ்சுங் அகாஸ், கீசாங், சுங்காய் மதி, செரோம், சகில் மற்றும் புகித் கம்பிர் என்னும் நகரங்களை உள்ளடக்கியுள்ளது. லேடாங்கு மாவட்டமானது முற்காலத்தில் மூவார் நதியால் தென்பகுதியிலிருந்து பிரிக்கப்பட்ட மூவார் மாவட்டத்தின் வடபகுதியாக இருந்தது. \n"}
{"id": "258995", "url": "https://ta.wikipedia.org/wiki?curid=258995", "title": "அமுதே (திரைப்படம்)", "text": "அமுதே (திரைப்படம்)\n\nஅமுதே என்பது 2005ஆவது ஆண்டில் எழில் இயக்கத்தில் வெளியான ஒரு இந்தியத் தமிழ்த் திரைப்படமாகும். இப்படத்தில் ஜெய் ஆகாஷ், மதுமிதா, பிரணதி ஆகியோர் முக்கிய கதாபாத்திரங்களில் நடித்திருந்தனர். இத்திரைப்படத்திற்கு எஸ். சுனில் இசையமைத்திருந்தார்.\n"}
{"id": "258997", "url": "https://ta.wikipedia.org/wiki?curid=258997", "title": "ஆழ்வார்குறிச்சி பரும்பு முப்பிடாதி அம்மன் கோயில்", "text": "ஆழ்வார்குறிச்சி பரும்பு முப்பிடாதி அம்மன் கோயில்\n\nபரும்பு முப்பிடாதி அம்மன் கோயில் என்பது இந்தியாவின் தமிழ்நாடு மாநிலத்தில் அமைந்துள்ள திருநெல்வேலி மாவட்டத்தில் இருக்கும் ஆழ்வார்குறிச்சி பேரூராட்சியில் உள்ள ஒரு கோயில் ஆகும்.\n\nSection::::முப்பிடாதி அம்மன்.\nமகிசாசுரனை அழிக்க அம்பிகை எட்டு பெண் குழந்தைகளாக நாகலோகத்தில் பிறந்தாள். அவர்களில் மூன்றாவதாக பிறந்த பெண் குழந்தைதான் முப்பிடாதி.\n\nSection::::கோயிலில் உள்ள தெய்வங்கள்.\nஇக்கோயிலில் உள்ள முப்பிடாதி அம்பாள் கருவறையில் மூத்த இரு சகோதரிகளான முத்தாரம்மாவை வலப்புறமும் சந்தனமாரியை இடப்புறமும் கொண்டு நடுவில் காட்சி தருகின்றாள் பரிவார தெய்வங்காக வனப்பேச்சி. சின்னநம்பி, கொடிமாடன், அழகுமுத்து, அழகுநாச்சி, காத்தவராய், பைரவர் ஆகிய தெய்வங்களும் உள்ளன. கோவிலுக்கு வெளியே தங்கம்மனுக்கும், மாடசுவாமிக்கும் தனிக் கோவில்கள் உள்ளது. ஐந்தாவது குழந்தையான தங்கம்மன் சன்னதியில் உச்சினிமாகாளி, வடக்குத்தி அம்மன், தங்கம்மன், காத்தவராயர் ஆகிய தெய்வங்கள் உள்ளன. சுடலையின் அம்சமான மாடசுவாமி கோவிலில் பேச்சியம்மன், பிரம்மராட்சி, மாடசுவாமி, சின்னநம்பி ஆகிய தெய்வங்கள் உள்ளன.\n"}
{"id": "259016", "url": "https://ta.wikipedia.org/wiki?curid=259016", "title": "சமய சிறுபான்மையோருக்கும் மொழிச் சிறுபான்மையோருக்குமான தேசிய ஆணையம்", "text": "சமய சிறுபான்மையோருக்கும் மொழிச் சிறுபான்மையோருக்குமான தேசிய ஆணையம்\n\nசமயம் மற்றும் மொழிச் சிறுபான்மையோருக்கான தேசிய ஆணையம் (National Commission for Religious and Linguistic Minorities), இந்தியாவில் சமயம் மற்றும் மொழிச் சிறுபான்மை மக்களின் பல்வேறு குறைகளைக் களைய, இந்திய அரசு, உச்ச நீதிமன்ற நீதியரசர் ரங்கநாத் மிஸ்ரா தலைமையில் 29 அக்டோபர் 2004 நாளில் நிறுவப்பட்டது இவ்வாணையம் தனது பரிந்துரைகளை 21 மே 2007 அன்று இந்திய அரசுக்குஅனுப்பியது.\n\n\n"}
{"id": "259017", "url": "https://ta.wikipedia.org/wiki?curid=259017", "title": "தூமாவதி", "text": "தூமாவதி\n\n\"தூமாவதி\" என்பவள் பத்து மகாவித்யாக்களில் ஒருத்தி ஆவாள். \"புகைத்தேவதை\" எனப்பொருள் படும் பெயர்கொண்ட இவள், அன்னைத் தெய்வத்தின் குரூரமான வடிவங்களில் ஒன்றைத் தாங்கியவள். அசிங்கமான- வயதான விதவையாக இவள் சித்தரிக்கப்படுகிறாள். அமங்கலகரமான சந்தர்ப்பங்கள், தீய சகுனங்களுக்குரிய பறவையான காகம், பீடமாதங்கள் முதலியவை இவளுக்குரியவையாகச் சொல்லப்படுகின்றன. \n\nபெருவூழிக்குப் பின்னும், படைப்புக்கு முன்னும் விளங்கும் வெறுமையை தூமாவதி குறிப்பதாகச் சொல்லப்படுகிறது. தலைசிறந்த குருவாகவும், வரங்களை அள்ளித் தருபவளாகவும், தூமாவதியைச் சொல்வது வழக்கம். \n\nSection::::தோற்றம்.\nமகாவித்யாக்களுள் சேர்ப்பதற்கு முந்தைய, தூமாவதி பற்றிய பழைமையான குறிப்புக்களைக் காணமுடியவில்லை. வறுமை, விரக்தி, நம்பிக்கையின்மை என்பவற்றின் தேவதையான, இவளை, வேத காலத் தெய்வம் நிர்ரித்ரீயுடனும் அமங்கலத்தைக் குறிக்கும் அலட்சுமி, மூதேவி போன்ற பழந்தெய்வங்களுடனும், இணைத்துப் பார்ப்பதுண்டு அலட்சுமி, தூமாவதி இருவருமே, வயதனவர்களாக, காகத்தில் இவர்பவர்களாக, துடைப்பம் ஏந்தியவர்களாக சித்தரிக்கப்படுவது, இருவருக்குமிடையிலான முக்கியமான ஒற்றுமை ஆகும். தூமாவதி போல, அசிங்கம், கைம்மை, போர்க்குணம் முதலானவை, மூதேவி, அலட்சுமி, நிர்ரித்ரீ போன்றவர்களுக்கு கூறப்படாததால், அவர்களின் வழிபாடே, தூமாவதி வழிபாடாக வளர்ச்சி கண்டது என்று உறுதியாகக் கூறமுடியாது என்போரும் உண்டு.. \n\nSection::::வரலாறு.\nதேவி பாகவத புராணத்தில், சாகம்பரி தேவியின் யுத்தத்தில் உதவியவர்களில் ஒருத்தியாக தூமாவதியைக் குறிப்பிடுகின்றது. \"சக்திசங்கம தந்திரம்\" நூல், தாட்சாயிணி தக்கன் வேள்விக்குண்டத்தில் பாய்ந்து உயிர்நீத்த பின், அவளது எரியும் சடலத்தின் புகையிலிருந்து கருநிறத்துடன் இவள் உதித்தாகச் சொல்கின்றது. அடங்காப்பசியுடன் தன் கணவன் சிவனையே தின்று, அவள் விதவையானதாக \"பிராணதோஷினி தந்திரத்தில்\", ஒரு கதை உண்டு.இன்னொரு வரலாற்றில், சும்ப நிசும்பரை அழித்த போது, துர்க்கையின் படையில் தோன்றி, புகை மூலம் தூமாவதி, அசுரர்களை மயக்கி அழித்ததாகச் சொல்லப்படுகின்றது.\n\nSection::::உருவவியலும் வர்ணனைகளும்.\nதூமாவதி தந்திரமானது, அன்னை தூமாவதியை, வயதான அசிங்கமான கைம்பெண்ணாக வருணிக்கின்றது. மெல்லிய, உயரமான நோய்பீடித்தவளாக கானப்படும் அவள், மிகக் கொடியவள். கலைந்த கூந்தலும் அழுக்காடைகளுமே அவளது அலங்காரங்கள். பல்லுதிர்ந்து போனவளாக, ஒருகையில் முறமும், மறுகையில் அஞ்சேல் முத்திரையும் தாங்கி அவள் அமர்ந்திருப்பாள். காகத்தால் இழுக்கப்படும் தேரில் ஊரும் அவள், அடங்காப் பசியும் பெருவிடாயும் கொண்டவள்.\n\n\"பிரபஞ்ச சராசர சங்கிரகம்\" நூலின் படி, கருநிறத்தவளான தூமாவதி, பாம்பணிந்து காணப்படுவாள். கத்தியும் கபாலமும் அவள் கைகளில் துலங்க, துடைப்பமும் முறமும் விளக்கும் தண்டமும் தாங்கியவளாக, பிச்சைக்காரி போல் ஆடையுடுத்து, அச்சமூட்டும் கூரிய கண்களுடன் காட்சி தருவாள். எலும்புகளைக் கடிக்கும் அச்சமூட்டும் ஒலி, அவள் வாயிலிருந்து எழுந்துகொண்டிருப்பதாக, \"சாக்தப் பிரமோதம்\" நூல் துதிக்கின்றது. அசுரப் பிணங்களை இரசித்துண்பவளாகவும், குருதிவிடாய் கொண்டவளாகவும் அவள் போற்றப்படுகிறாள்.\n\nகைம்பெண்கள், அமங்கலத்தையும் கெட்ட சகுனத்தையும் குறிக்கும் இந்தியப் பண்பாட்டில், தெய்வீகக் கைம்பெண்ணான தூமாவதி, அச்சமூட்டுபவளாக வலம்வருகிறாள். ஏழைகள், பசித்தோர், நோயாளிகள், வறுமை, அழிந்த ஊர்கள், வனாந்தரங்கள், பாலைவனங்கள் அனைத்தையும் ஆளும் கட்டற்ற தெய்வம் அவள். \n\nகைம்பெண்ணாயினும், எழிலோடு விளங்குபவளாக, காமரூபிணியாக பிற்காலச் சித்தரிப்புக்களில் அவள் கூறப்படுகிறாள். போதையில் வழிபடப்படும் தேவதையாகவும், மது, மாமிசம்,மச்சம், மைதுனம், தானியம் சேர்த்த \"பஞ்சமகார பூசை\" மூலம் திருப்திப்படுத்த வேண்டியவளாகவும் அன்னை தூமாவதி சொல்லப்படுகின்றாள்.\n\nசிவனே மறைந்த பின்னும் எஞ்சுபவள் இவளென்றும் காலத்தைக் கடந்தவள் என்றும் தூமாவதி போற்றப்படுகின்றாள். பிரபஞ்சம் எரிந்தழிந்த பின் எஞ்சும் பெரும்புகையே தூமாவதி. கொடியவளாயினும் இளகிய மனம் படைத்தவள். பெண்களால் சூழப்பட்டவள். மூதாட்டியாக சிறுவர்களுக்குப் பேரறிவை வழங்கும் குருவும் அவள்.தீமையில் விளைகின்ற, அல்லது தீமையின் முடிவைக் கட்டியம் கூறுகின்ற நன்மையை, அவள் குறிப்பால் உணர்த்துகின்றாள்.\n\nSection::::வழிபாடு.\nஅமங்கலமானவளே எனும் போதும், அந்த அமங்கலங்களிலிருந்து விடுதலை பெறவும், மெய்ஞ்ஞானத்தை அடையவும், தூமாவதி போற்றப்படுகின்றாள். மணவாழ்க்கைக்கு எதிரான வரங்களையே அவள், அருள்வதால், சன்னியாசிகளும் விதவைகளும் அன்றி, இல்லறத்தார் அவளை வழிபட அனுமதிக்கப்படுவதில்லை. \n\nசக்திசங்கம தந்திரத்தின் படி, தூமாவதியின் அடியவர்கள், கருப்பாடைகளே அணியவேண்டும். பற்களையும் கருப்பாக்க வேன்டும். குறைவாக உண்டு, தரையில் படுத்து, உணர்வுகளை அடக்கியாள வேண்டும். \"காககர்மம்\" எனப்படும் இந்நடைமுறை மூலம், அவனும் காகமாக மாறி தூமாவதியின் அருளைப் பெற்றுக்கொள்ளலாம். ஈரமான கோவணமணிந்து, அம்மணமாய் அமர்ந்து, தேய்பிறைச் சதுர்த்தியில் அவளை வழிபடமுடியும். இடுகாடு, காடு, அல்லது தனிமையான இடத்திலமர்ந்து, அவள் மந்திரத்தை செபிக்கவேண்டும். இவளைத் துதித்தபடியே, ஒரு காகத்தை சுடலையில் எரித்து, அச்சாம்பலை எதிரியின் வீட்டில் தூவினால், அவன் அழிவான் என்கின்றன சில தாந்திரீக நூல்கள். \n\nதூமாவதிக்கென அமைந்த ஆலயங்கள் அரிதாகவே உள்ளன. காசியிலும் காமாக்யா கோவில் அருகிலும், அவளுக்குத் தனி ஆலயங்கள் உண்டு. காசியிலுள்ள அன்னை தூமாவதியின் ஆலயம், ஒரு சக்தி பீடமாகக் கருதப்படுவதுடன், அங்கு அவளது வழக்கமான நடைமுறைகளை மீறி, சிறுவர் முதல் பெரியோர் வரை- இல்லறத்தார் உட்பட, அனைவரும் வழிபடுகின்றனர் மலர், பழங்களுடன், மது, இறைச்சி முதலானவையும் இங்குள்ள அன்னைக்கு படைக்கப்படுவதுடன் அவள், அங்கு உள்ளூர்க் காவல் தெய்வமாகவும் விளங்குகின்றாள்.\n\n\n"}
{"id": "259024", "url": "https://ta.wikipedia.org/wiki?curid=259024", "title": "1738", "text": "1738\n\n1738 (MDCCXXXVIII) ஒரு புதன்கிழமையில் ஆரம்பமான ஒரு கிரிகோரியன் சாதாரண ஆண்டாகும். 11 நாட்கள் பின்தங்கிய பழைய ஜூலியன் நாட்காட்டியில் இது ஒரு ஞாயிற்றுக்கிழமையில் ஆரம்பமானது.\n\nSection::::நிகழ்வுகள்.\n<onlyinclude>\n</onlyinclude>\n"}
{"id": "259037", "url": "https://ta.wikipedia.org/wiki?curid=259037", "title": "இராம கவிராயர்", "text": "இராம கவிராயர்\n\nஇராம கவிராயர் 18 ஆம் நூற்றாண்டில் வாழ்ந்த ஒரு புலவர். தனிப்பாடல் திரட்டு என்னும் நூலில் இவர் பாடியனவாக ஒன்பது பாடல்கள் உள்ளன. அவற்றில் ஐந்து பாடல்கள் வெண்பா. நான்கு பாடல்கள் விருத்தம். பிரம்பூர் நாட்டில் வாழ்ந்த ஆனந்தரங்க மகிபாலன் என்பவனை முன்னிலையாக்கி இந்தப் பாடல்கள் பாடப்பட்டுள்ளன. இவன் துரை திருவேங்கடம் என்பவனின் மகன் கலசை வேதாசலம் என்பவன்மேல் பாடப்பட்ட மூன்று பாடல்களும் இதில் உள்ளன. பாடல்களில் சொல்லடுக்குகள் வருகின்றன.\n\nநேரிழைக்கு விழியேழு முலையாறு காதைந்து நெற்றி நான்கு என புதுமை காட்டும் நயப்பாடலும் உள்ளது. புலவர் சேலை கட்டப்பட்டுள்ள பிரமன் சிலையைப் பார்த்து நேரிழை என்று பெண்ணாக்கிப் பார்க்கிறார். பிரமனுக்குத் முகம் நான்கு. எனவே நெற்றி நான்கு. நான்கு முகத்துக்குக் கண் எட்டு. இவன் தன் ஒருகண்ணை நோண்டி பூவாக, திருமாலைப் போல் சிவபூசையின்போது போட்டுவிட்டான், எனவே எஞ்சியுள்ள கண் ஏழு. பிரமனோடு இணைந்திருப்பவள் கலைமகள். பிரமன் உடல் நான்கு முகத்தில் ஒரு முகம் இவனுடையது. அது ஆண். ஏனையவை மூன்றும் கலைமகளுக்கு உரியவை. அவளது மூன்று முகவுருக்களுக்கு ஆறு முலை. இது இவரது பாடலில் கானப்படும் நகைச்சுவை. காது நான்கு தலைக்கு எட்டு இருக்க வேண்டும். ஐந்துதான் உள்ளன. ஒரு முகத்தில் இரண்டு காதுகளும் தெரிகின்றன. ஏனையவற்றில் ஒவ்வொன்று மட்டுமே தெரிகிறது எனவே ஐந்து காதுகள் - இப்படி ஒரு விளக்கம்.\n\nஇந்த பாடல்-அடிக்கு அகப்பொருள் விளக்கம் ஒன்றும் உண்டு. \nவிழி ஏழு. [எ] இது ஏழைக் குறிக்கும் தமிழ் எண். ஆனந்தரங்கன் நாட்டுப் பெண்ணுக்குக் கண் எ போல் உருவம் கொண்டுள்ளது.\nமுலையாறு. ஆனந்தரங்கனை எண்ணிக் கண்ணீர் ஆறாகப் பாய்கிறது. \nகாதைந்து . தமிழ் எண் குறியீடு ஐந்து = ரு | அவள் காது ரு போல் உள்ளது.\nநெற்றி நான்கு. தமிழ் எண் குறியீடு நான்கு போல் அவள் நெற்றி உள்ளது.\nஇந்த வகையில் இது ஒருவகைச் சொல்விளையாட்டுப் பாடல்.\n"}
{"id": "259041", "url": "https://ta.wikipedia.org/wiki?curid=259041", "title": "சக்தி லீலை (திரைப்படம்)", "text": "சக்தி லீலை (திரைப்படம்)\n\nசக்தி லீலை என்பது 1972ஆவது ஆண்டில் டி. ஆர். ராமண்ணா இயக்கத்தில் வெளியான ஒரு இந்தியத் தமிழ்த் திரைப்படமாகும். இப்படத்தில் ஜெமினி கணேசன், ஜெயலலிதா, கே. பி. சுந்தராம்பாள் ஆகியோர் முக்கிய கதாபாத்திரங்களில் நடித்திருந்தனர். இப்படத்திற்கு டி. கே. ராமமூர்த்தி இசையமைத்திருந்தார். \"ராமன் பிக்சர்சு\" நிறுவனம் தயாரித்த இத்திரைப்படம் 1972ஆவது ஆண்டில் வெளியானது.\n"}
{"id": "259043", "url": "https://ta.wikipedia.org/wiki?curid=259043", "title": "ஐந்தேவர்", "text": "ஐந்தேவர்\n\nஐந்தேவர் என்போர் சைவ மரபில், ஐந்தொழில்களையும் புரியும் பஞ்சமூர்த்திகளையும் குறிக்கும். பிரம்மா, திருமால், உருத்திரன், மகேசுவரன், சதாசிவன் ஆகியோர் பஞ்சமூர்த்திகள் ஆவர். சிவனின் நவபேதங்களில் இந்த ஐவரும் அடங்குவர்.\n"}
{"id": "259055", "url": "https://ta.wikipedia.org/wiki?curid=259055", "title": "கருடா பேரங்காடி", "text": "கருடா பேரங்காடி\n\nகருடா மால் என்னும் கருடா பேரங்காடி, பெங்களூருவில் உள்ள பேரங்காடிகளில் ஒன்றாகும். இப்பேரங்காடி பிரைகேடு சாலையின் அருகே உள்ள மக்ரத் சாலையில் அமைந்துள்ளது. இப்பேரங்காடியின் இன்னுமொரு கிளையானது கே. ஆர். சர்கிள் அருகில் உள்ளது.\n\nSection::::இடம்.\nகருடா பேரங்காடியானது, 126,000 சதுர மீட்டர் பரப்பளவில் அமைந்துள்ளது. 30,000 சதுர மீட்டர் பரப்பளவில் பல்பொருள் அங்காடிகளையும், ஆறு மாடிகளையும், 180 அங்காடிகளையும் கொண்டுள்ளது.\n\n\nSection::::பிணக்குகள்.\n2005ஆம் ஆண்டு நடந்த உயர்த்தி விபத்திற்குப் பிறகு பாதுகாப்பு வசதிகள் அதிகப்படுத்தப்பட்டன. 2007ஆம் ஆண்டு ஒருவர் மாடியில் இருந்து குதித்தார்.\n\nபெரிய பெங்களூர் மாநகரப் பேரவைக்கு சொந்தமான இடத்தில் இந்த பேரங்காடி கட்டப்பட்டுள்ளது. கருடா பேரங்காடியும் பெரிய பெங்களூர் மாநகரப் பேரவையும் 52%-48% என்ற விகிதத்தில் வருமானத்தை பகிர்ந்து கொள்கின்றன.\n\n"}
{"id": "259064", "url": "https://ta.wikipedia.org/wiki?curid=259064", "title": "ஆதித்தியா மியூசிக்கு", "text": "ஆதித்தியா மியூசிக்கு\n\nஆதித்தியா மியூசிக்கு இந்தியா தனியார் வரையறுக்கப்பட்டது (\"Aditya Music India Private Limited\") என்பது ஓர் இந்திய இசை நிறுவனம் ஆகும். தெலுங்கு, தமிழ், இந்தி, கன்னடம், மலையாள இசைத்தொகுப்புகளை இந்நிறுவனம் வெளியிட்டு வருகின்றது. இதன் தலைமை அலுவலகம் ஐதராபாத்தில் உள்ளது.\n\nSection::::வரலாறு.\nஆதித்தியா மியூசிக்கானது 1990களின் பிற்பகுதியில், தற்போது இதன் அவைத்தலைவராக உள்ள உமேசு குத்தாவால் நிறுவப்பட்டது. இந்நிறுவனமானது 1996ஆம் ஆண்டு வரையில் ஏனைய இசை நிறுவனங்களின் இசைத் தொகுப்புகளை ஆந்திரப் பிரதேசத்தில் வழங்கி வந்தது. இதன் பின்னர், சொந்த இசை உரிமங்களைப் பெற்று இசைத் தொகுப்புகளை வெளியிடத் தொடங்கியது. 2000இல் ஒலிப்பேழைகளை உருவாக்குவதற்கான நிலையத்தையும் அமைத்துக் கொண்டது.\n\nஆந்திரத் திரைப்படத்துறையின் பெரும்பாலான திரைப்படங்களுக்கான இசை உரிமங்கள் ஆதித்தியா மியூசிக்கிடம் உள்ளன. சிவா மியூசிக்கல்சு, இலியோ, மாருதி மியூசிக்கு, எக்கோ, சோகன் மியூசிக்கு, சுப்பிரீம், பிரமிடு ஆடியோ போன்ற நிறுவனங்களின் இசை உரிமங்களையும் ஆதித்தியா மியூசிக்கு பெற்றுள்ளது. போனோகிறாபிக்கு பெருபோமன்சு வரையறுக்கப்பட்டது இந்தியாவிலும் இந்திய ஆற்றுகை உரிமக் குமுகத்திலும் (ஐ. பி. ஆர். எசு.) இந்நிறுவனம் உறுப்பினராக உள்ளது.\n"}
{"id": "259070", "url": "https://ta.wikipedia.org/wiki?curid=259070", "title": "மானசா தேவி", "text": "மானசா தேவி\n\nமானசா தேவி வட இந்தியாவில், குறிப்பாக மேற்கு வங்கம் பகுதியில் அதிகம் வழிபடப்படும் நாகதேவதை ஆவாள். இத்தேவி, நாகராசனான வாசுகியின் தங்கையும், ஜரத்காரு முனிவரின் மனைவியும் ஆவாள். பாம்புக்கடியிலிருந்து உயிர்பிழைக்கவும், வளம், செழிப்புக்காகவும் மானசா தேவியை வழிபடுவது வழக்கம். \n\nSection::::தோற்றம்.\nபழங்குடித் தெய்வமாக விளங்கிய மானசை, பிற்காலத்திலேயே, இந்துப் பெருமதத்துக்குள் உள்ளீர்க்கப்பட்டிருக்க வேண்டும். தேவ தம்பதியினரான காசிபர், கத்ரு ஆகியோரின் மகளாகச் சொல்லப்படும் மானசை, பதினான்காம் நூற்றாண்டின் பிற்பாகத்தில், சைவப்பெருநெறிக்குள் மெல்ல மெல்ல உள்ளீர்க்கப்படலானாள். பாற்கடல் கடைந்தபோது ஈசனை ஆலகாலத்திலிருந்து காத்தவள் என்றும், அவள் ஈசனின் மகள் என்றும் பிற்காலத்தில் கதைகள் எழுந்தன. வடகிழக்கிந்தியப் பழங்குடியினரான ஃகயொங் குலத்தவரின் மூதிகங்களில் ஒன்று, அவளது செவிலித்தாயான \"சண்டி\"யால், அவளது கண்ணொன்று குருடாக்கப்பட்டதாக சொல்வதால், அவள் அவர்கள் மொழியில், \"காணி டியொ\" ('Kānī Dīyāʊ - குருட்டுத் தேவி) என்றும், ஒற்றைக்கண்ணி என்றும் அழைக்கப்படுகின்றாள்.\n\nதம் முன்னோரைக் கடைத்தேற்றக் குழந்தை வேண்டுமென்று, யரத்கார முனிவர், நாகராசன் வாசுகியை வேண்ட, அவள் தன் தங்கை மானசையை அவருக்கு வழங்கியதாகவும், அவர்களுக்கு ஆத்திகன் எனும் மகன் பிறந்ததும், மீண்டும் யரத்காரர் துறவறம் பூண்டு நீங்கியதாகவும் மகாபாரதம் சொல்கின்றது. இந்த ஆத்திகனே, தன் தந்தை பரீட்சித்துவின் மரணத்துக்குப் பழிவாங்க, மன்னன் சனமேசயன் நிகழ்த்திய சர்ப்ப யாகத்தை நிறுத்தி, பாம்பினத்தைக் காப்பாற்றியவன்.\nகணவனின் தூக்கம் கெடக்கூடாதே என்று, பூசை நேரத்திலும் அவரை எழுப்பாது மானசை மௌனம் காத்ததாகவும், அதனால் கோபமூற்றே யரத்காரர் அவளை விட்டு நீங்கியதாகவும் சில புராணங்கள் சொல்கின்றன.\n\nSection::::மங்கள காவியங்கள்.\nபதின்மூன்றாம் பதினெட்டாம் நூற்றாண்டுகளுக்கிடையில் வங்காள மொழியில் இயற்றப்பட்டதாகச் சொல்லப்படும் \"மங்கள காவியம்\" எனப்படும் வங்கத்துக் கிராமிய இலக்கியங்களில் மானசையின் வரலாறும் சொல்லப்படுகின்றது. 1495இல் எழுந்த \"மானசா விஜயம்\", மானசா மங்களகாவியம் என்பன அவற்றிற் சில.\n\nமானச்சா விஜயத்தின் படி, வாசுகியின் தாய் செய்து விளையாடிய பாவைச்சிற்பமொன்றில், ஈசனின் வீரியம் பட்டெழுந்தவளே மானசை. மானசைக்கும் சிவன் மனைவியான சண்டிக்குமிடையே ஏற்படும் குழப்பத்தில், அவளைக் குருடாக்கி விடுகின்றாள் சண்டி. பின், மானசைக்குத் துணையாக, தன் கண்ணீரிலிருந்து \"நேடோ\" அல்லது \"நேதளசுந்தரி\" எனும் பெண்ணை உருவாக்கியளித்து, அவளை அனுப்பி விடுகின்றார் ஈசன்.\n\nசண்டியின் கோபத்தாலேயே, பின் யரத்காரரை மணக்கும் மானசையின் வாழ்க்கை, துன்பகரமாக ஆரம்பிக்கின்றது. பின் பூலோகம் வந்து, மக்களை அச்சமூட்டியும், பலரை அழித்தும், தன் தெய்வீக ஆற்றலை நிறுவி, ஒரு பெருந்தெய்வமாக மாறுகின்றாள் மானசை. வெகு உலகியலாகச் செல்லும் இந்த மங்களகாவியக் கதை, சைவத்துக்கும் மானசையின் வழிபாட்டுநெறிக்குமிடையே இருந்த முரண்பாட்டையும், பின் அவள் சைவத்துடன் சமரசமடைந்து, சைவத் தெய்வமானதையும் மறைமுகமாகக் குறிப்பதாகச் சொல்வர்.\n\nSection::::உருவவியல்.\nபாம்புகளால் அலங்கரிக்கப்பட்டு, தாமரை அல்லது அன்னமொன்றின் மீது அமர்ந்தவளாக மானசை சித்தரிக்கப்படுகிறாள். சிலவேளைகளில், மடியில், அவள் மகன் ஆத்திகன் அமர்ந்திருப்பான். \n\nSection::::வழிபாடு.\nமண்பானை, மண்ணாற் செய்த நாகம் அல்லது மரக்கிளை என்பவற்றிலொன்றை மானசையாக உருவகித்து வழிபடுவதே மரபு. தற்போது அவளுக்கு உருவம் செய்து வழிபடப்படுவதுடன், பாம்புக்கடி, அம்மை முதலான நோய்கள் என்பவற்றிலிருந்து விடுபடவே பிரதானமாக வழிபட்டப்படுகின்றாள். வங்காளத்தில், நேதளசுந்தரி என்றழைக்கப்படும் சலவைத்தொழிலாளர் குலத்துத் தோழி ஒருத்தியுடனே இவள் பெரும்பாலும் இணைத்து வழிபடப்படுவாள். \"தான்\" என்றழைக்கப்படும் மானசை ஆலயம், பொதுவாக எல்லா வங்காள விவசாயிகள் வீட்டு முற்றத்திலும் அமைந்திருக்கும். வங்கத்து வணிகரும் அவளை விரும்பி வழிபடுவர். நாகபஞ்சமியில் மானசை நோன்பு நோற்று, புற்றுக்குப் பெண்கள் பால்வார்ப்பதும் வழக்கத்தில் உள்ளது.\n\n\n"}
{"id": "259071", "url": "https://ta.wikipedia.org/wiki?curid=259071", "title": "சேலம் சந்திப்பு தொடருந்து நிலையம்", "text": "சேலம் சந்திப்பு தொடருந்து நிலையம்\n\nசேலம் சந்திப்பு தொடருந்து நிலையம் (ஆங்கிலம்:Salem Junction), தமிழகத்தின் சேலத்தில் உள்ள சந்திப்பு ரயில் நிலையம். சேலத்தில் உள்ள மற்ற ரயில் நிலையங்கள் \"சேலம் டவுன்\" மற்றும் \"சேலம் மார்க்கெட்\". இது இந்திய இரயில்வேயால் நிர்வகிக்கப்படும் 7 மண்டலங்களில் ஒன்றான தென்னக இரயில்வே மண்டலத்தின் அங்கமான சேலம் மண்டலத்தின் தலைமையகமாக விளங்குகிறது. சேலம் சந்திப்பு ரயில் நிலையத்தின் குறியீடு SA ஆகும்.\n\nசேலம் சந்திப்பானது சென்னை-கோவை, மற்றும் கேரள மாநிலம் செல்லும் அனைத்து ரெயில்களின் முக்கிய சந்திப்பு. 2007 ஆம் ஆண்டு முதல் சேலத்தை தலைமை இடமாக கொண்டு தனி இரயில்வே கோட்டம் செயல்பட தொடங்கியுள்ளது. பாலக்காடு கோட்டத்தில் இருந்த தமிழக ரயில்வே பகுதிகள் இப்பொழுது சேலம் ரயில்வே கோட்டத்தில் சேர்க்கப்பட்டுள்ளது.\n\nSection::::வசதிகள்.\nஇந்த தொடருந்து நிலையத்தில் கீழ்கண்ட வசதிகள் உள்ளன.\n\n"}
{"id": "259072", "url": "https://ta.wikipedia.org/wiki?curid=259072", "title": "நானாஜி தேஷ்முக்", "text": "நானாஜி தேஷ்முக்\n\nநானாஜி தேஷ்முக் அல்லது சண்டிகடாஸ் அமித்ராவ் தேஷ்முக் (Chandikadas Amritrao Deshmukh Nanaji Deshmukh) (11 அக்டோபர் 1916 – 27 பிப்ரவரி 2010), இந்தியாவின், மகாராஷ்டிரம் மாநிலத்தைச் சேர்ந்த சமூக ஆர்வலர் மற்றும் பாரதிய ஜனதா கட்சி நிறுவனர்களில் ஒருவர். இந்திய நாடாளுமன்ற மாநிலங்களவையின் உறுப்பினராக இருந்தவர். 1999ஆம் ஆண்டில் பத்மவிபூசன் விருது பெற்றவர்.\n1937இல் ராஷ்டிரிய சுயம்சேவாக் சங்கத்தில் இணைந்துஆர் எஸ் எஸ் பிரச்சாரகராக உத்தரப்பிரதேசத்தில் சமூகப் பணியாற்றினார்.\n1950ஆம் ஆண்டில் இந்தியாவின் முதல் மழலைப் பள்ளியான சரசுவதி மழலையர் பள்ளியை (சரஸ்வதி சிசு மந்திர்) கோராக்பூரில் துவக்கினார். \n\nராஷ்டிரிய சுயம்சேவாக் சங்கத்தின் \"இராஷ்டிர தர்மம்\" , \"பாஞ்சஜன்யம்\" போன்ற மாத இதழ்களுக்கும், \"சுதேசி\" என்ற நாளிதழுக்கும் ஆசிரியராக செயல்பட்டவர்.\n\n\n"}
{"id": "259076", "url": "https://ta.wikipedia.org/wiki?curid=259076", "title": "திருச்சிராப்பள்ளி ரயில்வே கோட்டம்", "text": "திருச்சிராப்பள்ளி ரயில்வே கோட்டம்\n\nதிருச்சிராப்பள்ளி ரயில்வே கோட்டம் (), என்பது இந்திய இரயில்வேயால் நிர்வகிக்கப்படும் தென்னக இரயில்வே மண்டலத்தின் அங்கமாக விளங்குகிறது. இதன் தலைமையகம் திருச்சிராப்பள்ளியில் உள்ளது. இந்த ரயில்வே கோட்டம் டெல்டா பகுதியின் பெரும்பான்மையான மாவட்டங்களுக்கும் மத்திய தமிழகத்திற்கும் சேவை புரிகிறது. \n\n"}
{"id": "259080", "url": "https://ta.wikipedia.org/wiki?curid=259080", "title": "நிக்சன் தலைகீழ் வழு", "text": "நிக்சன் தலைகீழ் வழு\n\nநிக்சன் தலைகீழ் வழு என்பது, 1995ல் ஐக்கிய அமெரிக்காவினால் வெளியிடப்பட்ட ரிச்சார்ட் நிக்சன் நினைவு அஞ்சல்தலையின் பெயர்பெற்ற தலைகீழ் வழு ஆகும். சனவரி 1996ல் முதன் முதலாகத் தெரியவந்த இந்த வழு, அந்த ஆண்டில் குறிப்பிடத்தக்க அளவு கவனத்தை ஈர்த்திருந்தது. ஆனால், டிசம்பரில், பிழையாக அச்சான அஞ்சல்தலைத் தாளைத் திருடினார் என்ற குற்றச்சாட்டின்பேரில் அது அச்சிட்ட அச்சகத்தின் பணியாளர் ஒருவர் கைது செய்யப்பட்டார். இதனால், அந்தத் தலைகீழ் வழு முறையானது அல்ல, வெறும் அச்சகக் கழிவே என்றானது. \n\nபெப்ரவரி முதலாம் தேதி, கிறிஸ்டீஸ் எனப்படும் கலைப்பொருள் ஏல நிறுவனம், இதை ஏலத்துக்கு விடுவதாக அறிவித்த போதே இந்தத் தலைகீழ் வழு பொதுமக்கள் கவனத்துக்கு வந்தது. அதன் பெறுமதி 8,000 - 10,000 ஐக்கிய அமெரிக்க டாலர்கள் என மதிப்பிடப்பட்டிருந்தது. இதை யார் கொடுத்தது என்பது வழமையான நடைமுறைகளுக்கு இணங்க வெளியிடப்படவில்லை. ஆனால், அது 160 அவ்வாறான அஞ்சல்தலைகளுள் ஒன்று என அறிவித்திருந்தனர். \n\nதபால்தலையில் நிக்சனின் படம் தலைகீழாக இருப்பதுடன் இருக்கவேண்டிய இடத்திலிருந்து விலகியும் காணப்படுகிறது. இதனால் படம் துளைவரிசையினால் இரண்டாகப் பிரிந்து காணப்படுகிறது. படத்துக்குக் கீழேயுள்ள \"USA / 32\" என்னும் எழுத்துக்களும் தலைகீழாகவே காணப்படுகின்றன. ரிச்சாட்சார்ட் நிக்சன் என ஆங்கிலத்தில் எழுதப்பட்ட பெயர் மட்டும் நேராக உள்ளது. அஞ்சல்தலைகள் இரண்டு படிகளில் அச்சிடப்பட்டதால் இது ஏற்பட்டது. முதலில், படமும், பெறுமானமும் ஈடில்பேர்க் ஆறு நிற தாள் செலுத்தும் அச்சியந்திரத்தில் அச்சிடப்பட்டது. பின்னர் அங்கிருந்து நியூயார்க்கின் சஃபர்ன் என்னும் இடத்திலுள்ள \"பாங்க் நோட் கார்ப்பொரேசன் ஆஃப் அமெரிக்கா\" நிறுவனத்துக்கு அனுப்பி அங்கே பெயர் அச்சிடப்பட்டதுடன், துளைகளும் இடப்பட்டன. \n\n"}
{"id": "259081", "url": "https://ta.wikipedia.org/wiki?curid=259081", "title": "கணிமைப் பொறிகளுக்கான சங்கம்", "text": "கணிமைப் பொறிகளுக்கான சங்கம்\n\nகணிமைப் பொறிகளுக்கான சங்கம் (Association for Computing Machinery (ACM)) என்பது கணிமைக்கான அனைத்துலக அறிஞர் குழாம் ஆகும். 1947 இல் நிறுவப்பட்ட இந்நிறுவனம் உலகின் மிகப் பெரும் அறிவியல் மற்றும் கல்வி சார் கணிமைச் சங்கம் ஆகும். இது ஒரு இலாப நோக்கற்ற உறுப்பிய அமைப்பு. இதன் தலைமையகம் நியூயார்க்கு நகரில் அமைந்துள்ளது. 2011 நிலவரப்படி இவ்வமைப்பில் ஒரு இலட்சத்துக்கும் மேற்பட்ட உறுப்பினர்கள் உள்ளார்கள். \n"}
{"id": "259084", "url": "https://ta.wikipedia.org/wiki?curid=259084", "title": "டி. ஆர். ராமண்ணா", "text": "டி. ஆர். ராமண்ணா\n\nதஞ்சாவூர் ராதாகிருஷ்ணன் ராமசந்திரன் (1923 - மே 22, 1997) என்பதை சுருக்கமாக ராமண்ணா அல்லது டி. ஆர். ராமண்ணா ஒரு புகழ்பெற்ற தென்னிந்திய திரைப்பட இயக்குநர், தயாாிப்பாளர் ஆவார். இவர் தஞ்சாவூர் மாவட்டத்தை சேர்ந்தவராவார். தமிழ்த் திரைப்படத்துறையில் முன்னணி நடிகைகளில் ஒருவராகத் திகழ்ந்த டி. ஆர். ராஜகுமாரி இவரது மூத்த சகோதரி ஆவார்.\n\n\n\n\n\n\n\n\n\n\n\n"}
{"id": "259092", "url": "https://ta.wikipedia.org/wiki?curid=259092", "title": "யூக்ளிடிய வெளி", "text": "யூக்ளிடிய வெளி\n\nவடிவவியலில் யூக்ளிடிய வெளி (\"Euclidean space\") என்பது முக்கியமாக இருபரிமாண யூக்ளிடிய தளத்தையும், யூக்ளிடிய வடிவவியலின் முப்பரிமாண வெளியையும் உள்ளடக்கியதாகும். வடிவவியலின் இப்பிரிவு, கிரேக்கக் கணிதவியலாளர் யூக்ளிடின் பெயரால் அழைக்கப்படுகிறது. யூக்ளிடிய வெளிகள் உயர்பரிமாணங்களுக்கும் பொருந்தும்.\n\nமரபார்ந்த கிரேக்க வடிவவியலில், யூக்ளிடிய தளமும் யூக்ளிடிய முப்பரிமாண வெளியும் குறிப்பிட்டச் சில மெய்கோட்களைப் பயன்படுத்தி வரையறுக்கப்பட்டுள்ளன; இவற்றின் பண்புகள் தேற்றங்களாக உய்த்தறியப்பட்டுள்ளன; வடிவவியல் வரையும்முறைகளைப் பயன்படுத்தி, விகிதமுறு எண்கள் வரையறுக்கப்பட்டுள்ளன.\n\nஇக்காலத்தில் யூக்ளிடிய வெளியை வரையறுப்பதற்கு காட்டீசியன் ஆள்கூற்று முறைமையும் பகுமுறை வடிவவியல் கருத்துருக்களும் பொதுவாகப் பயன்படுத்தப்படுகின்றன. அதாவது மெய்யெண்களின் தொகுப்பாக வெளியின் புள்ளிகளும், சமன்பாடுகள், சமனிலிகளால் வடிவவியல் வடிவங்களும் வரையறுக்கப்படுகின்றன. இந்த அணுக்கத்தால் இயற்கணிதம், நுண்கணிதம் மூலம் வடிவவியலில் எழும் கேள்விகளுக்கு விடைகாணவும் யூக்ளிடிய வெளியை முப்பரிமாணத்திற்கும் மேற்பட்ட உயர்பரிமாணங்களுக்கு எளிதாகப் பொதுமைப்படுத்தவும் முடிகிறது.\n\nதற்காலக் கண்ணோட்டத்தின்படி ஒவ்வொரு பரிமாணத்திற்கும் ஒரேயொரு யூக்ளிடியன் வெளி மட்டுமே உள்ளது. இது, கார்ட்டீசியன் ஆட்கூறுகளுடன் மெய் ஆள்கூற்று வெளியான உடன் மாதிரிப்படுத்தப்படுகிறது. ஒரு பரிமாணத்தில் இது மெய்யெண் கோடு; இருபரிமாணத்தில் காட்டீசியன் ஆள்கூற்று முறைமை; உயர்பரிமாணத்தில் மூன்று அல்லது மூன்றுக்கு மேற்பட்ட ஆள்கூறுகள் கொண்ட ஆட்கூற்று வெளி ஆகும்.\nயூக்ளிடியதன்மையை வலியுறுத்துவதற்காக கணிதவியலாளர்கள் n-பரிமாண வெளியை எனவும் குறிக்கின்றனர். வெளி , அமைவில் யூக்ளிடிய வெளிக்கு ஒத்துள்ளதால் குறியீடும் பயன்படுத்தப்படுகிறது. இவ்விரு அமைப்புகளும் எப்பொழுதும் வேறுபடுத்தப்படுவதில்லை. யூக்ளிடிய வெளிகள் முடிவுறு பரிமாணம் கொண்டவை.\n\nSection::::யூக்ளிடிய அமைப்பு.\n இல் உட்பெருக்கத்தை (புள்ளிப் பெருக்கம்) வரையறுத்து அதன்மூலம் புள்ளிகளுக்கு இடைப்பட்ட தூரங்களும், கோடுகள், திசையன்களுக்கு இடைப்பட்ட கோணங்களும் பெறப்படுகின்றன.\n\n-பரிமாண மெய்யெண் வெளியிலமைந்த , திசையன்களின் உட்பெருக்கம்:\n\nஇதில், திசையனின் \"i\" வது ஆட்கூறு \"x\" ; திசையனின் \"i\" வது ஆட்கூறு \"y\";\n\nஇரு திசையன்களின் உட்பெருக்கத்தின் பலன் எப்பொழுதும் ஒரு மெய்யெண்ணாகவே இருக்கும்.\n\nSection::::தூரம்.\n திசையனின் தனக்குத்தானேயான உட்பெருக்கத்தின் மதிப்பு ஒரு எதிரிலா எண்ணாகும். இந்த உட்பெருக்கத்தின் வர்க்கமூலம் காண்பதன் மூலம் திசையனின் நீளம் பெறப்படுகிறது:\n\nஇந்த நீளச் சார்பு நெறிமத்திற்குத் தேவையான பண்புகளை நிறைவு செய்கிறது. இல் இச்சார்பு \"யூக்ளிடிய நெறிமம்\" என அழைக்கப்படுகிறது.\n\nஇந்த தொலைவுச் சார்பானது யூக்ளிடிய மெட்ரிக் என அழைக்கப்படுகிறது. இந்த வாய்ப்பாடு, பித்தாகரசு தேற்றத்தின் சிறப்புவகையாக உள்ளது.\n\nமுழு யூக்ளிடிய வடிவவியலையும் (புள்ளிப் பெருக்கம் உட்பட) வரையறுக்க தொலைவுச் சார்பு போதுமானது. எனவே இந்த யூக்ளிடிய அமைப்புடன் கூடிய ஒரு மெய் ஆட்கூற்று வெளியானது \"யூக்ளிடிய வெளி\" எனப்படுகிறது.\n\nSection::::கோணம்.\n , திசையன்களுக்கு இடைப்பட்ட கோணம் \"θ\" ():\n\nஇதில் என்பது கொசைனின் நேர்மாறுச் சார்பு. கோணத்திற்கான இந்த வாய்ப்பாடு என்பதற்கு மட்டுமே பொருந்தும். எனில் யூக்ளிடிய தளமாகிறது. திசைப்போக்குடைய யூக்ளிடிய தளத்தில் இரு திசையன்களுக்கிடையே உள்ள கோணத்தை மாடுலோ 1 சுற்று ( அல்லது 360°) எண்ணாக வரையறுக்கலாம்.\n\nபொதுவாக, தூரங்கள் அனைத்தும் ஒரு குறிப்பிட்ட காரணியால் பெருக்கப்பட்டாலும் கோணங்களில் மாற்றம் ஏற்படாது. பரிமாணங்களற்ற அளவாகக் கோணம் கொள்ளப்படுகிறது. கோணங்களை அளவிடப் பயன்படுத்தப்படும் அலகுகள் ரேடியன்கள், பாகைகள் ஆகும்.\n"}
{"id": "259107", "url": "https://ta.wikipedia.org/wiki?curid=259107", "title": "புனே - இந்தூர் விரைவுவண்டி", "text": "புனே - இந்தூர் விரைவுவண்டி\n\nபுனே−இந்தூர் விரைவுவண்டி என்பது இந்திய இரயில்வேயினால் இயக்கப்படும் விரைவுவண்டிகளில் ஒன்றாகும். இது புனே நகரத்துக்கும் இந்தூர் நகரத்துக்கும் இடையே பயணிக்கிறது. இது 972 கிமீ தொலைவை 18 மணி 3 நிமிடங்களில் கடக்கிறது.\n\n\n"}
{"id": "259108", "url": "https://ta.wikipedia.org/wiki?curid=259108", "title": "வடோதரா தொடருந்து நிலையம்", "text": "வடோதரா தொடருந்து நிலையம்\n\nவடோதரா சந்திப்பு தொடருந்து நிலையம், இந்திய மாநிலமான குஜராத்தின் வடோதராவில் அமைந்துள்ளது. இது இந்திய ரயில்வேயின் மேற்கு ரயில்வே மண்டலத்தின் கட்டுப்பாட்டில் உள்ளது.\n\n"}
{"id": "259112", "url": "https://ta.wikipedia.org/wiki?curid=259112", "title": "சோனார்காமோ பல்கலைக்கழகம்", "text": "சோனார்காமோ பல்கலைக்கழகம்\n\nசோனார்காமோ பல்கலைக்கழகம் வங்காளதேசத்தின் தலைநகரான டாக்காவில் அமைந்துள்ளது. இது ஒரு தனியார் பல்கலைக்கழகம் ஆகும்.\n\n\n"}
{"id": "259116", "url": "https://ta.wikipedia.org/wiki?curid=259116", "title": "வடிவேல் சுரேஷ்", "text": "வடிவேல் சுரேஷ்\n\nவடிவேல் சுரேஷ் (பிறப்பு: 12 மே 1971) இலங்கையின் மலையக அரசியல்வாதியும், நாடாளுமன்ற உறுப்பினரும், முன்னாள் துணை அமைச்சரும் ஆவார்.\n\nSection::::அரசியலில்.\nஇலங்கைத் தொழிலாளர் காங்கிரஸ் கட்சியூடாக அரசியலில் நுழைந்த வடிவேல் சுரேஷ் 2004 ஆம் ஆண்டில் ஐக்கிய தேசியக் கட்சியின் மூலம் பதுளை மாவட்டத்தில் இருந்து நாடாளுமன்றத்திற்குத் தெரிவானார். சுகாதாரத் துணை அமைச்சராக 2005 முதல் 2010 வரை பதவியில் இருந்தார். 2014 ஆம் ஆண்டில் ஐக்கிய மக்கள் சுதந்திரக் கூட்டணியின் மூலம் ஊவா மாகாணசபைக்குத் தெரிவு செய்யப்பட்டார். 2015 ஆம் ஆண்டில் அம்மாகாணசபையில் ஏற்பட்ட ஆட்சி மாற்றத்தை அடுத்து, மாகாண அரசைக் கைப்பற்றிய ஐக்கிய தேசியக் கட்சி அரசில் மாகாணத் தமிழ்க் கல்வி அமைச்சராக நியமிக்கப்பட்டார்.\n\nவடிவேலு சுரேஷ் 2015 நாடாளுமன்றத் தேர்தலில் ஐதேக வேட்பாளராக பதுளை மாவட்டத்தில் போட்டியிட்டு 52,318 விருப்பு வாக்குகள் பெற்று நாடாளுமன்றத்துக்குத் தேர்ந்தெடுக்கப்பட்டார்.\n"}
{"id": "259120", "url": "https://ta.wikipedia.org/wiki?curid=259120", "title": "தொட்டா ஆலத மரா", "text": "தொட்டா ஆலத மரா\n\nதொட்டா ஆலத மரா என்னும் பெரிய ஆலமரம், 400 ஆண்டுகள் பழமையான ஆலமரமாகும். இது கருநாடகத்தின் பெங்களூருவில் உள்ள கேட்டோஹள்ளி என்ற கிராமத்தில் உள்ளது. இந்த ஒற்றை மரம் சுமார் 3 ஏக்கர் (12,000 சதுர மீட்டர்) பரப்பளவில் அமைந்துள்ளது.\nஇம்மரத்தினுடைய முக்கியத்தண்டானது 2000-களில், ஏதோ ஒரு இயற்கை நோயினால் பாதிக்கப்பட்டு அழிந்துவிட்டது, தற்போது இதனுடைய கிளைகளைக்கொண்டு வாழ்ந்து வருகிறது.\nSection::::சுற்றுலா.\nஇப்பெரிய ஆலமரமானது பெங்களூரில் இருந்து 28 கிமீ தொலைவில் பெங்களூரு-மைசூரு நெடுஞ்சாலையில் அமைந்துள்ளது.மெஜஸ்டிக்கிலிருந்து, கெங்கேரி வரையிலும் பேருந்து வாயிலாக சென்றால், கெங்கேரியில் இருந்து தொட்ட ஆலட மராவிற்குப் பேருந்து \nவசதிகள் உள்ளன. கே. ஆர். மார்க்கெட்டிலிருந்து நேரடிப்பேருந்து வசதியும் உள்ளது.\n"}
{"id": "259122", "url": "https://ta.wikipedia.org/wiki?curid=259122", "title": "1736", "text": "1736\n\n1736 (MDCCXXXVI) ஒரு ஞாயிற்றுக்கிழமையில் ஆரம்பமான ஒரு கிரிகோரியன் நெட்டாண்டு ஆகும். 11 நாட்கள் பின்தங்கிய பழைய ஜூலியன் நாட்காட்டியில் இது ஒரு வியாழக்கிழமையில் ஆரம்பமானது.\n\nSection::::நிகழ்வுகள்.\n<onlyinclude>\n</onlyinclude>\n"}
{"id": "259127", "url": "https://ta.wikipedia.org/wiki?curid=259127", "title": "தனிச்செய்யுட் சிந்தாமணி", "text": "தனிச்செய்யுட் சிந்தாமணி\n\nதனிச்செய்யுட் சிந்தாமணி என்னும் நூல் அண்ட சுவாமிக் கவிராயர் என்பவரால் இயற்றப்பட்டது. இவர் 17 ஆம் நூற்றாண்டில் வாழ்ந்தவர். \"தமிழ் இலக்கிய வரலாறு -கிறித்துவமும் தமிழும்\" என்னும் நூல் இந்தச் சிந்தாமணி நூலைத் தன் நூல் உருவாக்கத்துக்கு உதவிய துணைநூல்கள் பட்டியலில் எடுத்துக்காட்டியுள்ளது. \n\nபொன்னுச்சாமித் தேவரின் விருப்பப்படி, தில்லையம்பூர் சந்திரசேகர கவிராச பண்டிதர் தொகுத்தது, பின்னர் ஊ. புஷ்பரதச்செட்டி, பின்னர் முறையூர் சண்முகஞ்செட்டியார் கொடையால் மு. ரா. கந்தசாமிக் கவிராயரின் தனிச்செய்யுட் சிந்தாமணி என்னும் நூல் ஒன்று உள்ளதாக ஒரு குறிப்பு தெரிவிக்கிறது. இந்த நூலின் ஆசிரியர் பொன்னுசாமித் தேவர். \n"}
{"id": "259129", "url": "https://ta.wikipedia.org/wiki?curid=259129", "title": "முத்து சிவலிங்கம்", "text": "முத்து சிவலிங்கம்\n\nமுத்து சிவலிங்கம் (பிறப்பு: 20 சூலை 1943) இலங்கையின் மலையக அரசியல்வாதியும், தொழிற்சங்கவாதியும் ஆவார்.\n\nஇலங்கைத் தொழிலாளர் காங்கிரஸ் கட்சியின் தலைவராகப் பணியாற்றிய முத்து சிவலிங்கம் அக்கட்சியின் மூத்த உறுப்பினராவார். 1994 முதல் 2010 வரை இலங்கை நாடாளுமன்ற உறுப்பினராக மக்களால் தேர்ந்தெடுக்கப்பட்டார். 2010 ஆம் ஆண்டு தேர்தலில் இவர் தேசியப் பட்டியல் மூலம் நாடாளுமன்ற உறுப்பினராக நியமிக்கப்பட்டார். அமைச்சராகவும் பணியாற்றியுள்ளார்.\n\nமுத்து சிவலிங்கம் 2015 நாடாளுமன்றத் தேர்தலில் இலங்கை தொழிலாளர் காங்கிரசு சார்பில் ஐக்கிய மக்கள் சுதந்திரக் கூட்டணி வேட்பாளராக நுவரெலியா மாவட்டத்தில் போட்டியிட்டு 45,352 விருப்பு வாக்குகள் பெற்று நாடாளுமன்றத்துக்குத் தேர்ந்தெடுக்கப்பட்டார்.\n"}
{"id": "259145", "url": "https://ta.wikipedia.org/wiki?curid=259145", "title": "தமிழ் மின்மரபுடைமைத் திட்டம்", "text": "தமிழ் மின்மரபுடைமைத் திட்டம்\n\nதமிழ் மின்மரபுடைமைத் திட்டம் என்பது தமிழ் வளங்களை எண்ணிம வடிவில் ஆவணகப்படுத்தி (digitally archive), பாதுகாத்து (preserve), இணையம் ஊடாகப் பகிர்வதற்கான ஒரு செயற்திட்டம் ஆகும். தமிழ் ஆர்வலர்களால் முன்னெடுக்கப்பட்ட இந்தச் செயற்திட்டம், பின்னர் சிங்கப்பூர் தேசிய நூலகம், தேசிய மரபுடைமைக் கழகம், தேசியக் கலைகள் மன்றம், சிங்கப்பூர்ப் புத்தக வளர்​ச்சி மன்றம் உட்பட்ட அரச அமைப்புகளின் நிதி, நுட்ப ஆதரவுடன் முன்னெடுக்கப்படுகிறது. முதற் கட்டமாக சிங்கப்பூரில் 1965ஆம் ஆண்டுக்கும் 2015ஆம் ஆண்டுக்கும் இடைப்பட்ட காலத்தில் வெளிவந்த இலக்கிய படைப்புகள் சிங்கப்பூர்த் தமிழ் மின் இலக்கியத் தொகுப்பாக எண்ணிமப்படுத்தப்பட்டு இணையம் ஊடாகப் பகிரப்பட்டுள்ளது. இந்தத் தொகுப்பில் உள்ள நூல்கள் அனைத்தையும் யாரும் தரவிறக்கிப் படிக்க முடியும்.\n\n"}
{"id": "259152", "url": "https://ta.wikipedia.org/wiki?curid=259152", "title": "சிவ தாண்டவ தோத்திரம்", "text": "சிவ தாண்டவ தோத்திரம்\n\nசிவ தாண்டவ தோத்திரம் இராவணனால் இயற்றப்பட்டதாகச் சொல்லப்படும் புகழ்பெற்ற துதி ஆகும். இது சிவபெருமானின் அழகையும் ஆற்றலையும் புகழ்ந்து பாடும் சங்கத மொழிப்பாடலாக விளங்குகின்றது. தாளம் போடவைக்கும் நடையும் எதுகை மோனையும் இப்பாடலின் சிறப்பம்சமாக உள்ள அதேவேளை, அதில் மயங்கி ஈசனே நடனமாடுவார் என்ற பொருளில் \"சிவ தாண்டவ தோத்திரம்\" எனும் பெயர் காரணப் பெயராகவும் அமைகின்றது. \nSection::::வரலாறு.\nசெருக்கோடு கயிலையைத் தூக்கி, அதன்கீழ் நசுங்குண்ட இராவணன், அதிலிருந்து மீள்வதற்காக இத்துதியைப் பாடி, ஈசனைக் குளிர்வித்ததாகச் சொல்லப்படுகின்றது, இத்துதியைப் பாடியபின்னர் தான், \"சந்திரகாசம்\" எனும் புகழ்பெற்ற வாளை, அவனுக்குச் சிவன் வழங்கினார்.\n\nSection::::பாடல்.\nசங்கத இலக்கியத்தின் படி, \"பஞ்சசாமர சண்டம்\" எனும் பதினாறு வரிகள் கொண்ட பாடலாக இது அமைந்துள்ளது. சிவ தாண்டவ தோத்திரத்தின் இறுதி சுலோகத்தில் வருகின்ற \"எப்போது நான் மகிழ்வோடு இருப்பேன்?\" என்ற ஏக்கம் மிகுந்த வினா, இந்நாளைய பக்தர்களுக்கும் பொருந்துவதாக அமைகின்றது. \n\n\n"}
{"id": "259157", "url": "https://ta.wikipedia.org/wiki?curid=259157", "title": "மெத்தாக்சி", "text": "மெத்தாக்சி\n\nமெத்தாக்சி அல்லது மெதொட்சி \"(methoxy)\" என்பது வேதியியலில் குறிப்பாக கரிம வேதியியலில், ஒரு மெத்தில் குழுவும் ஆக்சிசனும் இணைந்துள்ள வேதி வினைக்குழுவைக் குறிக்கிறது. இந்த ஆல்காக்சி குழுவின் வேதி வாய்ப்பாடு O–CH ஆகும். மெத்தாக்சி என்ற சொல் பொதுவாக ஓர் ஈதரைக் குறிப்பிடப் பயன்படுத்தப்படுகிறது. மெத்தாக்சி என்பது ஒரு எலக்ட்ரான் வழங்கும் தொகுதி என்று ஆம்மெட் சமன்பாட்டின் அளவை மற்றும் எண்ணிக்கை முடிவுகள் விவரிக்கின்றன. \n\nSection::::தோற்றம்.\nமெத்தனால் மற்றும் இருமெத்தில் ஈதர் ஆகியன எளிய மெத்தாக்சி சேர்மங்களுக்கு எடுத்துக்காட்டாகும். இவை தவிர அனிசோல் மற்றும் வனிலின் ஆகியனவும் பிறவகை மெத்தாக்சி ஈதரில் அடங்கும். பல உலோக ஆல்காக்சைடுகள் மெத்தாக்சி குழுவைப் பெற்றுள்ளன. உதாரணம்: நான்குமெத்திலார்த்தோ சிலிக்கேட்டு மற்றும் தைட்டானியம் மெத்தாக்சைடு இத்தகைய சேர்மங்களும் மெத்தாக்சைடுகள் என்றே வகைப்படுத்தப்படுகின்றன. \n\nSection::::உயிரியத் தொகுப்பு.\nஇயற்கையில் இம்மெத்தாக்சி சேர்மங்கள் அதிகமாக காணப்படாமல் இருப்பதாலேயே முக்கியத்துவம் பெறுகின்றன. அவை அமினோ அமிலங்களில் இருப்பதில்லை. இந்த வேற்றணு வளையச் சேர்மங்கள் மரபுக்குறியீட்டிலும் காணப்படவில்லை கொழுமியத்திலும் காணப்படவில்லை. இருந்தாலும் இவை O-மெத்திலேற்ற பிளவோனாய்டு எனப்படும் தாவர நிறமிகளின் பகுதிப்பொருளாக உள்ளது. இவை பீனால்கள் மீது செயல்படுகின்றன. உதாரணம்: கேட்டக்சால்- O-மெத்தில் டிரான்சுபெரோசு. தாவரங்களில் காணப்படும் ஏராளமான இயற்கைப் பொருட்கள், இலிக்னின் போன்ற கரையா நார்ச்சத்துகள் கேஃப்பியோயில் சிஓஏஓ- மெத்தில் டிரான்சுபெரோசு என்ற நொதியூக்கிகளால் உருவாக்கப்படுகின்றன.\n\nSection::::மெத்தாக்சிலேற்றம்.\nஆல்காக்சைடுகளை மெத்திலேற்றம் செய்வதன் மூலம் பொதுவாக கரிம மெத்தாக்சைடுகள் தருவிக்கப்படுகின்றன. \nபீனால்களை உலோக வினையூக்கிகள் மூலம் மெத்திலேற்றம் செய்வதால் அல்லது அரோமாட்டிக் ஆலசனைடுகளை மெத்தாக்சிலேற்றம் செய்தும் சில அரைல் மெத்தாக்சைடுகள் தயாரிக்கப்படுகின்றன\n"}
{"id": "259159", "url": "https://ta.wikipedia.org/wiki?curid=259159", "title": "வான் டி கிராப் நிலை மின்னியற்றி", "text": "வான் டி கிராப் நிலை மின்னியற்றி\n\nவான்-டி-கிராப் நிலை மின்னியற்றி (Van de Graaff generator) ஐந்து மெகா வோல்ட் அளவிலான நிலைமின்னியல் மின்னழுத்த வேறுபாடு உற்பத்தி செய்யப் பயன்படும் கருவி ஆகும். கூர்முனைச் செயல்பாட்டின் மூலம் உருவாக்கப்படும் நேர்மின் அயனிகளை ஒரு பட்டுத் துணியினால் செய்யப்பட்ட பட்டை ஒன்றின் வழியாக உள்ளீடற்ற உலோக கோளத்தில் நேர் மின்னோட்டம் சேமிக்கப்படுகிறது. வான்-டி-கிராப் நிலை மின்னியற்றியில் உயர் நேர்திசை மின்னழுத்தம் குறைந்த மின்னோட்டமாக சேமிக்கப்படுகிறது. 1929 ஆம் ஆண்டு ராபர்ட் ஜெ. வான் டி கிராப் என்பவர் இந்த மின்னியற்றியை வடிவமைத்தார். தற்போது சிறிய வான் டி கிராப் இயந்திரங்கள் பொழுதுபோக்குக்காகவும், ஆய்வகங்களில் நிலைமின்னியல் பற்றி கற்றுக் கொள்ளவும், அறிவியல் அருங்காட்சியகங்களில் காட்சிப் பொருளாகவும் பயன்படுத்த உருவாக்கப்படுகிறது.\n\nஇந்த மின்னியற்றி தற்போது இயற்பியல் ஆய்வகங்களில் ஒரு துகள் முடுக்கியாக பயன்படுகிறது. ஒரு வெற்றிடக் குழாயில் உயர்திறன் மின்னழுத்தத்தை செயல்படுத்தும் போது அணுவியல் துகள்கள் முடுக்கமடைகின்றன. 1930 ஆம் ஆண்டு சைக்ளோட்டிரான் கண்டுபிடிக்கப்படும் வரை இதுவே ஒரு மிகச் சிறந்த முடுக்கியாக செயல்பட்டது. இன்றும் கூட அணு மருத்துவத்துறைகளில் ஆற்றல் துகள்களை முடுக்கச் செய்வதற்கும், எலக்ட்ரான்களை முடுக்குவிக்கச் செய்து எக்சு-கதிர்களை உருவாக்கவும் நிலைமின்னியற்றி பயன்படுகிறது. ஒரு சிறந்த நிலை மின்னியற்றியால் 5 மெகா வோல்ட் மின்னழுத்த வேறுபாடு வரை உருவாக்கலாம்.\n\nநிலை மின்னியற்றி, காப்பிடப்பட்ட வாயுக்களால் நிரப்பப்பட்டு அதிக அழுத்தத்தத்திலிருக்கும் தொட்டியினுள் வைக்கப்பட்டிருந்தால் 25 மெகா வோல்ட் வரை மின்னழுத்தம் தயாரிக்கலாம்.\nஇதன் செயல்பாடு நிலை மின்தூண்டல் மற்றும் கூர்முனை செயல்பாடு ஆகிய இரு தத்துவங்களின் அடிப்படையில் செயல்படுகிறது.\n\nSection::::அமைப்பு.\nஒரு உள்ளீடற்ற உலோகக் கோளம் மின்காப்புப் பெற்ற தூண்கள் மீது பொருத்தப் பட்டிருக்கும். கோளத்தின் மையத்தில் ஒரு கப்பியும் மின்காப்புத் தூணின் அடிப்பகுதிக்கு அருகில் ஒரு கப்பியும் பொருத்தப்பட்டுள்ளன. பட்டுத் துணியிலான பட்டை ஒன்று கப்பிகள் வழியே செல்கிறது . இரு கப்பிகளும் மின் மோட்டார் ஒன்றின் உதவியுடன் தொடர்ந்து இயக்கப்படுகிறது. கப்பிகளுக்கு அருகே ஏராளமான கூர்முனைகள் கொண்ட இரண்டு சீப்பு வடிவ கடத்திகள் பொருத்தப்பட்டுள்ளன. ஒரு சீப்பு மேலே இருக்கும் கப்பியின் அருகிலும் மற்றொன்று கீழே இருக்கும் கப்பியின் அருகிலும் பொருத்தப்பட்டிருக்கும். கீழே இருக்கும் சீப்பு 10000 வோல்ட் மின்னழுத்தத்தோடு இணைக்கப்பட்டிருக்கும்.\n\nஉயர்ந்த மின் அழுத்தத்தின் காரணமாக கீழே இருக்கும் சீப்பைச் சுற்றியுள்ள காற்று அயனியாக்கபபடுகிறது. காற்றிலுள்ள எதிர் அயனிகள் கூர்முனைகள் நோக்கி நகர்கின்றன. நேர் அயனிகள் பட்டையை நோக்கி விரட்டப்படுகின்றன. இந்த நேர்மின் அயனிகள் பட்டையை ஒட்டிக்கொண்டு நகரும் பட்டையில் மேலே இருக்கும் கோளத்தை நோக்கி நகர்கிறது.\n\nநிலை மின்தூண்டல் தத்துவத்தின் விளைவாக மேலே இருக்கும் சீப்பு எதிர் மின்னூட்டம் பெறுகிறது. கோளம் நேர்மின்னூட்டத்தை பெறுகிறது. மின்னூட்டங்கள் கோளப் பரப்பில் பரவுகின்றன. மேலே இருக்கும் சீப்பில் இருக்கும் அதிக அளவு மின்புலத்தால் அதைச் சுற்றியுள்ள காற்று அயனியாக்கப்படுகிறது. இதனால் எதிர் மின்னூட்டங்கள் பட்டையை நோக்கி விரட்டப்படுகின்றன. இதனால் பட்டையை அடையும் முன்னர் அதிலுள்ள நேர் மின்னூட்டங்கள் சமன்செய்யப்பட்டு விடுகின்றன. எனவே பட்டை கீழிறங்கும் போது மின்னூட்டமற்ற நிலையை அடைகிறது.\n\nஇவ்வாறு எந்திரம் தொடர்ச்சியாக நேர்மின்னோட்டத்தை கோளத்திற்கு மாற்றுகிறது. இதன் விளைவாக கோளத்தின் மின்னழுத்தம் ஒரு பெரும எல்லை மதிப்பை அடைகிறது. மேற்கொண்டு கோளத்தில் மின்னூட்டங்கள் ஏற்கப்பட முடியாத நிலையை எட்டியவுடன் காற்றின் அயனியாக்கத்தின் காரணமாக மின்னூட்டங்கள் கசியத் தொடங்குகின்றன.\n\nஉயர் அழுத்தத்தில் காற்று நிரப்பப்பட்ட எக்குக் கலத்தினால் கோளத்தை மூடுவதன் மூலம் கோளத்தின் மின்னூட்டக் கசிவை குறைக்கலாம். இம்மின்னியற்றி மூலம் பெறப்படும் உயர் மின்னழுத்தம் அணுக்கருப் பிளவையில் பயன்படும் நேர் அயனிகளை முடுக்குவிக்கப் பயன்படுகிறது.\n\n"}
{"id": "259162", "url": "https://ta.wikipedia.org/wiki?curid=259162", "title": "இலண்டன் கலைவு விசை", "text": "இலண்டன் கலைவு விசை\n\nஇலண்டன் கலைவு விசை (\"London dispersion force\") அல்லது கலைவு விசை (\"Dispersion force\")அல்லது இலண்டன் விசை (\"London force\") அல்லது தூண்டிய இருமுனைவு–தூண்டிய இருமுனைவு விசை (\"Induced dipole–induced dipole force\") என்பது அணுக்களுக்கும் மூலக்கூறுகளுக்கும்  இடையில் தொழிற்படும் விசையாகும். வந்தர்வால்சு விசையின் ஒரு பிரிவே இலண்டன் கலைவு விசை ஆகும். இங்கு இலண்டன் என்பது பிறிற்சு இலண்டன் என்ற செருமானிய-அமெரிக்க இயற்பியலாளரின் பெயரிலிருந்து பெறப்பட்டது.\n"}
{"id": "259168", "url": "https://ta.wikipedia.org/wiki?curid=259168", "title": "பாசெல் புறா", "text": "பாசெல் புறா\n\nபாசெல் புறா என்பது, சுவிற்சர்லாந்தின் கான்டன் பாசெலால் வெளியிடப்பட்ட குறிப்பிடத்தக்க ஒரு அஞ்சல்தலை ஆகும். உலகின் முதலாவது மூன்று நிற அஞ்சல்தலையான இது, 2½- ராப்பன் பெறுமானத்துடன் 1 சனவரி 1845ல் வெளியிடப்பட்டது. பாசெல் கான்டனால் வெளியிடப்பட்ட ஒரே அஞ்சல்தலை இதுவாகும். அக்காலத்தில் ஒவ்வொரு கான்டனும் அதன் அஞ்சல் சேவைக்குப் பொறுப்பாக இருந்தது. நாடு முழுவதற்குமான அஞ்சல் சேவை 1 சனவரி 1849ல் தொடங்குவதற்கு முன்னர் சுவிட்சர்லாந்தில் ஒரே சீரான அஞ்சல் கட்டணம் இருக்கவில்லை. பாசெலைத் தவிர சூரிச், செனீவா ஆகிய இரு கான்டன்கள் மட்டுமே அஞ்சல்தலைகளை வெளியிட்டன.\n\nகட்டிடக்கலைஞர் மெல்ச்சியர் பெர்ரி என்பவரால் வடிவமைக்கப்பட்ட இந்த அஞ்சல்தலையில், அலகில் ஒரு கடிதத்தை வைத்திருக்கும் வெண்ணிறப் புறா ஒன்று புடைப்புருவமாக அச்சிடப்பட்டுள்ளது. அத்துடன், \"STADT POST BASEL\" (\"இசுட்டாட் போசுட் பாசெல்\") என்ற பொறிப்பும் உள்ளது. இந்த அஞ்சல்தலை கறுப்பு, ஆழ்சிவப்பு, நீலம் ஆகிய மூன்று நிறங்களில் அச்சிடப்பட்டதால் உலகின் முதலாவது மூன்று நிற அஞ்சல்தலையானது. 30 செப்டெம்பர் 1854 வரை இது செல்லுபடியாகக்கூடியதாக இருந்தது. அதற்குள் 41,480 அஞ்சல்தலைகள் அச்சிடப்பட்டன.\n\n"}
{"id": "259175", "url": "https://ta.wikipedia.org/wiki?curid=259175", "title": "தக்கார் (கோயில்)", "text": "தக்கார் (கோயில்)\n\nதக்கார் () என்பது கோயில்களை நிர்வகிக்க ஏற்படுத்தப்பட்ட பதவிகளுள் ஒன்றாகும். \n1959ஆம் ஆண்டு தமிழ்நாடு இந்து சமய மற்றும் அறநிலைத்துறைச் சட்டம் பிரிவு 54(3) பின்வரும் சூழ்நிலைகளில் இணை ஆணையரோ அல்லது நேர்வுக்கேற்ப துணை ஆணையரோ பரம்பரை அறங்காவலரின் பதவிப்பணிகளை நிறைவேற்றும் பொருட்டு சமய நிறுவனங்களில் தக்காரை நியமிக்க வகைசெய்துள்ளது:\n"}
{"id": "259178", "url": "https://ta.wikipedia.org/wiki?curid=259178", "title": "அம்பாங் தமிழ்ப்பள்ளி", "text": "அம்பாங் தமிழ்ப்பள்ளி\n\nஅம்பாங் தமிழ்ப்பள்ளி மலேசியாவின் சிலாங்கூர் மாநிலத்தில் அம்பாங் நகரில் இயங்கும் ஒரே தமிழ்ப் பள்ளியாகும். 1953முதல் செயல்பட்டு வரும் இப்பள்ளி தற்போது 1,746 நிலப்பரப்பில் அமைந்திருக்கிறது.\n"}
{"id": "259179", "url": "https://ta.wikipedia.org/wiki?curid=259179", "title": "எருதுக்கண் (அஞ்சல்தலை)", "text": "எருதுக்கண் (அஞ்சல்தலை)\n\nஎருதுக்கண் எனப் பெயர் கொண்ட அஞ்சல்தலைகள் பிரேசில் நாட்டினால் 1 ஆகத்து 1843ல் வெளியிடப்பட்ட முதல் அஞ்சல்தலைகள் ஆகும். இவற்றின் முகப்பெறுமானம் 30, 60, 90 ரெயிசுகள் ஆகும். பெரிய பிரித்தானியாவுக்கு அடுத்தபடியாக நாடு முழுவதற்குமான அஞ்சல்தலைகளை வெளியிட்ட இரண்டாவது நாடு பிரேசில் ஆகும். பெரிய பிரித்தானியாவின் அஞ்சல்தலைகளைப் போலவே இவற்றிலும் நாட்டுப் பெயர் இல்லை. \n\nஅலங்காரமான பெறுமானத்தைக் குறிக்கும் எண்கள் அஞ்சல்தலையில் எருதுக்கண் போன்ற நீள்வட்டச் சூழமைவிலே அமைந்திருப்பதால் இந்த வழமைக்கு மாறான பெயர் அதற்கு ஏற்பட்டது. அத்துடன் அஞ்சல்தலைத் தாளில் முரண் இணைகளாக அமைந்த இவற்றின் ஒழுங்கமைவு இரண்டு எருதுக்கண்கள் ஒன்றாக இருப்பதுபோல் காணப்படுகிறது. இவ்வாறான வழமைக்கு மாறான பெயர்கள் பிரேசிலின் பிந்திய வெளியீடுகளுக்கும் தொடர்ந்தது. பாம்பின் கண்கள், ஆட்டுக் கண்கள், பூனைக் கண்கள் போன்றவை இத்தகைய பெயர்கள்.\n\n30 ரெயிசு அஞ்சல்தலைகள் 1,148,994களும், 60 ரெயிசு அஞ்சல்தலைகள் 1,502,142களும், 90 ரெயிசு அஞ்சல்தலைகள் 349,182களும் அச்சிடப்பட்டன. 90 ரெயிசு அஞ்சல்தலைகள் பன்னாட்டு அஞ்சல்களுக்கு ஒதுக்கப்பட்டிருந்தன.\n\nமிக அண்மையில் விற்பனைக்கு வந்த எருதுக்கண்கள் அஞ்சல்தலைத் தொகுதி இயூகோ கொயெக்கெல் என்பவருடையது ஆகும். இது 2013ல் விற்கப்பட்டது.\n"}
{"id": "259181", "url": "https://ta.wikipedia.org/wiki?curid=259181", "title": "பூச்சோங் தமிழ்ப்பள்ளி", "text": "பூச்சோங் தமிழ்ப்பள்ளி\n\nபூச்சோங் தமிழ்ப்பள்ளி மலேசியா நாட்டின் சிலாங்கூர் மாநிலத்தில் பூச்சோங் நகரிலிருந்து 14ஆவது மையில் தொலைவில் உள்ளது. கிள்ளிங் ஆல் தோட்டப் பள்ளி என்று 1947இல் பூச்சோங் பேருந்து நிறுத்துமிடம் அருகில் இப்பள்ளி நிறுவப்பட்டது. தொடக்கத்தில் கிள்ளிங் ஆல் தோட்டம், புக்கிட் ஈத்தாம் தோட்டம் மற்றும் அங்காங் தோட்டத்திலிருந்து தமிழ் மாணவர்கள் பயின்று வந்தனர். இப்பள்ளியின் முதல் தலைமையாசிரியராக 1947இல் உண்ணாமலை பணியாற்றினார்.\n\nநவம்பர் 29, 1968 இல் பள்ளிக் கட்டிடம் தீயில் அழிந்தது. புதிய கட்டிடத்தின் கட்டுமானம் முடியும் வரை தற்காலிகமாக பூச்சோங் அன் மிங் சீனப்பள்ளியில் செயலாற்றி வந்தது. முன்னாள் பூச்சொங் நாடாளுமன்ற உறுப்பினர் டத்தோ மைக்கேல் சானின் முயற்சியால் ஒரு புதிய இரண்டு மாடி கட்டிடம் தற்போது உள்ள பள்ளித் தளத்தில் எழுப்பப்பட்டது. இக்கட்டிடம் ஆகஸ்டு 16, 1973 அன்று தொடங்கி வைக்கப்பட்டது.\n\n"}
{"id": "259187", "url": "https://ta.wikipedia.org/wiki?curid=259187", "title": "சிவப்பு மேர்க்குரி", "text": "சிவப்பு மேர்க்குரி\n\nசிவப்பு மேர்க்குரி என்பது, மிகவும் அரிதாகக் கிடைக்கும் ஆசுத்திரிய செய்தித்தாள் அஞ்சல்தலை ஆகும். இது செய்தித்தாள்களை ஆசுத்திரியா, இலம்பார்டி-வெனீசியா ஆகிய பகுதிகளில் அஞ்சலில் அனுப்புவதற்காக வெளியிடப்பட்டது.\n\nSection::::வரலாறு.\nஆசுத்திரியாவின் செய்தித்தாள் அஞ்சல்தலைகள் முதன்முதலாக 1851ல் வெளியாகின. இவ்வஞ்சல்தலைகளில் உரோம தூதுக் கடவுளான மேர்க்குரியின் படம் இடம்பெற்றிருந்தது. இதில் பெறுமதி அச்சிடப்படவில்லை. ஆனால், இதன் நிறம் அதன் பெறுமதியைக் குறித்தது. நீலநிறம் ஒரு செய்தித்தாளுக்கான கட்டணமான 6/10 கிரெயுசெரையும், மஞ்சள் 10 செய்தித்தாள்களுக்கான கட்டணமான 6 கிரெயுசெரையும், இளஞ்சிவப்பு 50 செய்தித்தாள்களுக்கான அஞ்சல் கட்டணமான 30 கிரெயுசெரையும் குறித்தது. கூடுதல் கட்டணங்கள் முத்திரையிடப்பட்ட செய்தித்தாள் கட்டுகளுக்கான சுற்றுத்தாள்கள் பொதுவாக கவனத்தில் கொள்ளப்படுவதில்லை.\n\n\n"}
{"id": "259188", "url": "https://ta.wikipedia.org/wiki?curid=259188", "title": "அகுஸ்டோ ரொவ பாஸ்டோ", "text": "அகுஸ்டோ ரொவ பாஸ்டோ\n\nஅகுஸ்டோ ரொவ பாஸ்டோ (Spanish:Augusto Roa Bastos)(ஜூன் 12, 1917 - ஏப்ரல் 26, 2005) பரகுவை நாட்டைச் சேர்ந்த நாவலாசிரியர் மற்றும் சிறுகதை எழுத்தாளர். தமது பதின்ம வயதுகளில் பராகுவே, பொலிவியா ஆகியவற்றுக்கிடையே நடைபெற்ற சாக்கோ போரில் பங்கெடுத்தவர். பின்னர் ஒரு பத்திரிக்கையாளராக தமது பணியைத் தொடங்கி வசனகர்த்தாவாகவும், பேராசிரியராகவும் பணியாற்றியவர். அவருடைய யோயி சுப்பிரிமோ ( Yo el supremo ) என்ற சிக்கலான கதைக்களம் கொண்ட நாவல் பெரிதும் கவனிக்கப்பட்ட ஒன்றாகும். அவர் 1989-யில் ஸ்பானிய மொழியில் மிகவும் கௌரவமான இலக்கிய விருது என அறியப்படும் பிரமியோ மிகுத்தே சர்வாந்தீஸ் (Premio Miguel de Cervantes) என்ற விருதையும் அவர் பெற்றார். யோயி சுப்பிரிமோ நாவலில் அகுஸ்டா 1814-யிலிருந்து 1840 வரையில் பரகுவையை ஆட்சி செய்த கொடுங்கோலன் யோசே கஸ்பார் ரொட்டிரிகே தி பிரான்சியாவின் பேச்சு மொழியையும் சிந்தனையையும் தெளிவாக எடுத்துக் காட்டியிருக்கின்றார்.  \n"}
{"id": "259189", "url": "https://ta.wikipedia.org/wiki?curid=259189", "title": "வேலைக்காரன் (1987 திரைப்படம்)", "text": "வேலைக்காரன் (1987 திரைப்படம்)\n\nவேலைக்காரன் என்பது 1987ஆவது ஆண்டில் எஸ். பி. முத்துராமன் இயக்கத்தில் வெளியான ஒரு இந்தியத் தமிழ் நகைச்சுவைத் திரைப்படமாகும். ரஜினிகாந்த், சரத் பாபு, அமலா ஆகியோர் முக்கிய கதாபாத்திரங்களில் நடித்த இத்திரைப்படத்தை கே. பாலச்சந்தரின் கவிதாலயா நிறுவனம் தயாரித்திருந்தது. இது அமிதாப் பச்சன், சாஜி கபூர், சுமிதா பாட்டீல், பர்வீன் பாபி ஆகியோர் முக்கிய கதாபாத்திரங்களில் நடித்த \"நமக் அலால்\" என்ற இந்தி திரைப்படத்தின் மறுஆக்கமாகும். மேலும் இத்திரைப்படம் ஒரு சிறப்பான வரவேற்பு பெற்ற வெற்றித் திரைப்படமாகும். \n\n\n\nSection::::பாடல்கள்.\nஇத்திரைப்படத்திற்கு இளையராஜா இசையமைத்திருந்தார்.\n"}
{"id": "259192", "url": "https://ta.wikipedia.org/wiki?curid=259192", "title": "பாவாடை", "text": "பாவாடை\n\nபாவாடை (\"petticoat\") என்பது பெண்கள் அணியும் ஒரு உள்ளாடையாகும். \n\nSection::::தயாரிக்கும் முறை.\nதுணியானது தேவையான அளவிற்கேற்ப வெட்டப்படுகிறது. ஒரு ஓரத்தில் மீள் தன்மையுடன் கூடிய துணி வைத்து மடக்கி தைக்கப்படுகிறது. இரு எதிர்முனைகள் இணைத்துத் தைக்கப்படுகிறது. மீள்தன்மைக்காக நுனியில் சிறிதளவு இடைவெளி விடப்படுகிறது. \nSection::::இந்தியாவில் பாவாடை.\nஇந்தியாவில் பாவாடையானது சேலை அணியும் போது உள்ளாடையாக அணியப்படுகிறது.\n"}
{"id": "259193", "url": "https://ta.wikipedia.org/wiki?curid=259193", "title": "யோசே கஸ்பார் ரொட்டிரிகே தி பிரான்சியா", "text": "யோசே கஸ்பார் ரொட்டிரிகே தி பிரான்சியா\n\nமுனைவர் யோசே கஸ்பார் ரொட்டிரிகே தி பிரான்சியா (Spanish: José Gaspar Rodríguez de Francia)(ஜனவரி 5, 1766 - செப்டம்பர் 20, 1840) பரகுவை நாட்டைச் சேர்ந்த அரசியல்வாதியும், வழக்கறிஞரும், சுதந்திர பரகுவை நாட்டின் மூத்த அரசியல்வாதிகளில் ஒருவரும் ஆவார். ஸ்பானியா பேரரசின் கட்டுப்பாடுகளிலும், பிரேசில் பேரரசின் கட்டுப்பாடுகளிலும், ஐக்கிய ரியோ திலா பிளாட்டா ஆட்சிப் பகுதிகளிலும் இருந்த பகுதிகளை எல்லாம் ஒன்றிணைத்து சுதந்திர பரகுவை நாட்டை உருவாக்குவதில் முன்னோடியாக இருந்த இவர் ஒரு கடுமையான சித்தாந்தவாதியாகவும் அறியப்படுகின்றார்.\n"}
{"id": "259194", "url": "https://ta.wikipedia.org/wiki?curid=259194", "title": "மிகுத்தே சர்வாந்தீஸ் பரிசு", "text": "மிகுத்தே சர்வாந்தீஸ் பரிசு\n\nபிரமியோ மிகுத்தே சர்வாந்தீஸ் (Spanish: Premio de Literatura en Lengua Castellana Miguel de Cervantes) எனப்படுவது ஸ்பானிய மொழி இலக்கியத்திற்காக வழங்கப்படும் மிகவும் கௌரவமான வாழ்நாள் சாதனையாளர் விருதாகும். இது 1976இல் தோற்றுவிக்கப்பட்டது. ஆங்கிலத்தில் வழங்கப்படும் மான் புக்கர் பன்னாட்டு பரிசைப் போன்றே இரண்டு ஆண்டுகளுக்கு ஒருமுறை ஸ்பானிய நாடுகளில் ஒன்றில் வாழ்ந்து வரும் பிரபல புனைவிலக்கிய எழுத்தாளருக்கு வழங்கப்படும் விருதாகும். \"டோன் கிகோத்தி\" என்ற நாவலை எழுதிய \"மிகுத்தே சர்வாந்தீஸ்\" என்ற எழுத்தாளரது நினைவாக இவ்விருது வழங்கப்படுகின்றது.\n"}
{"id": "259200", "url": "https://ta.wikipedia.org/wiki?curid=259200", "title": "பேயூ திரைக்கம்பளம்", "text": "பேயூ திரைக்கம்பளம்\n\nபேயூ திரைக்கம்பளம் (\"Bayeux Tapestry\") நோர்மானிய மன்னர் வில்லியமின் வெற்றிகரமான இங்கிலாந்து ஆக்கிரமைப்பு மற்றும் அதன் திட்டமிடலை விளக்கும் நூல்வேலைப்பாட்டுக் கம்பளம் ஆகும். கி.பி. 1066, அக்டோபர் 14 இல், கேசுட்டிங்கில் நடைபெற்ற போரில் வில்லியம், இங்கிலாந்தின் கெரால்டு மன்னரைத் தோற்கடித்து வெற்றிவாகை சூடியதை விளக்குவதுடன் இக்கம்பளம் முடிவடைகிறது. 70 மீ நீளமும் 50 செ.மீ அகலமும் (231 அடி நீளம், 19.5 அங்குலம் அகலம்) கொண்ட இக் கைவேலைப்பாட்டுத் துணியே வரலாற்றின் முதல் சித்திரப்படம் (\"காட்டூன்\") ஆகும்.. இக்கம்பளத்தில் மொத்தம் 72 காட்சிகளும், 1512 உருவங்களும், காட்சிகளை விவரிக்கும் இலத்தீன் பதிவுகளும் உள்ளன.\n\nSection::::வரலாறு.\nபேயூ திரைக்கம்பளத்தினை உருவாக்கியவர் யார் என்ற விபரமோ, உருவாக்கிய ஆண்டோ எங்கும் அதிகாரப்பூர்வமாய் இல்லையென்றாலும், இங்கிலாந்தின் முதலாம் வில்லியமின் மனைவி பிளான்டர்சின் மாட்டில்டாவாக இருக்கலாம் என்று பழங்கதைகள் கூறுகின்றன. கி.பி. 1476 இல் பேயூ பேராலயத்தின் கருவூலப் பொருட்களைப் பட்டியலிட்டபோது, ஏனையப் பலிப்பீடத் துணிகளின் ஊடே இந்த கம்பளம் இருந்ததாக முதன் முதலில் அதிகாரப்பூர்வமாக பதிவாயிற்று.\n\nகி.பி. 1476 குறிப்பு: குறுகிய அகலமும், நெடுநீளமும் உடைய எழுத்து மற்றும் படங்களுடன், இங்கிலாந்து கைப்பற்றப்பட்டதை சித்தரிக்கும் கைவேலைப்பாட்டுத் துணி, இது கோயிலின் நடுக்கூடம் மற்றும் பீடத்தை சுற்றி தொங்கவிடப்படுவது.\"\nகி.பி. 1562 இல் கியூகுநோசுகளால் பேயூவில் ஏற்பட்ட கலகத்தினால், பேயூ பேராலயத்தின் பிற கருவூலப்பொருட்கள் பாதிக்கப்பட்டாலும், பேயூ திரைக்கம்பளம் எந்த சேதத்தையும் அடையவில்லை.\n\nSection::::பதினெட்டாம் நூற்றாண்டுக்கு பின்.\n18 ஆம் நூற்றாண்டின் துவக்க காலத்தில், நார்மாண்டியின் நிர்வாக அலுவலராக இருந்த நிக்கோலாசு-யோசேப்பு பெளக்கால்ட் சேகரித்து வைத்திருந்த குறிப்புகளிலிருந்து, சுமார் 30 அடி நீள படங்களை (ஏழில் ஒரு பங்கு) ஆன்டோயின் லான்சுலாட் என்ற அறிஞர் கண்டுபிடித்தார். பேயூ பேராலயத்தில் எளிதில் கண்டுபிடிக்கமுடியாத மறைவான இடத்தில் பேயூ திரைக்கம்பளம் இருந்ததால், அவரால் இந்த படங்களின் மூல ஆதாரத்தைக் கண்டுபிடிக்க முடியவில்லை. கி.பி. 1724 இல், பாரீசில் உள்ள பதிவு மற்றும் இலக்கிய கல்விக்கழகத்திற்கு லான்சுலாட் கொடுத்த அறிக்கையில், இதன் மூல ஆதாரம் ஒரு கல்லறையின் மூடியாகவோ, சுவரோவியமாகவோ, கண்ணாடி ஓவியமாகவோ, அல்லது கைவேலைப்பாடுகளுடனான திரைக்கம்பளமாகவோ இருக்கலாம் என்று குறிப்பிட்டிருந்தார்.\n\n"}
{"id": "259208", "url": "https://ta.wikipedia.org/wiki?curid=259208", "title": "இருமெத்தில் ஈதர்", "text": "இருமெத்தில் ஈதர்\n\nஇருமெத்தில் ஈதர் \"(Dimethyl ether)\" என்பது CHO அல்லது CHOCH என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மம் ஆகும். ஆங்கிலத்தில் இச்சேர்மத்தைச் சுருக்கமாக DME என்று அழைப்பார்கள். மெத்தாக்சிமீத்தேன் என்ற வேறொரு பெயராலும் இருமெத்தில் ஈதர் அறியப்படுகிறது. நிறமற்ற வாயுவாகக் காணப்படும் இந்த எளிய ஈதர் மற்ற கரிமச் சேர்மங்கள் தயாரிப்பதற்கான ஒரு முன்னோடியாக விளங்குகிறது. தூசுக்காற்று செலுத்துப்பொருளாகவும் விளங்கும் இச்சேர்மம் எதிர்கால ஆற்றல் வழங்கியாக மாறும் வாய்ப்புடன் ஆராயப்பட்டு வருகிறது. எத்தனாலின் மாற்றீயன் ஆகவும் இருமெத்தில் ஈதர் இருக்கிறது.\n\nSection::::தயாரிப்பு.\nமெத்தனாலில் இருந்து நீர் நீக்கவினையின் மூலம் 1985 ஆம் ஆண்டில் மட்டும் மேற்கு ஐரோப்பாவில் 50000 டன் இருமெத்தில் ஈதர் தயாரிக்கப்பட்டது: \n\nஇவ்வினைக்குத் தேவையான மெத்தனால் செயற்கை எரிவளியில் இருந்து பெறப்பட்டது. கொள்கைப்படி மெத்தனால் கரிம வேதியியல் கழிவுகளில் இருந்தோ அல்லது உயிர்த்திரளில் இருந்தோ பெறப்பட வேண்டும் . மேலும் சற்று மேம்படுத்தப்பட்ட இரட்டை வினையூக்கித் திட்டங்களில் மெத்தனால் தொகுப்பு மற்றும் நீர்நீக்கம் என்ற இரண்டு செயல்முறைகளும் ஒரே அலகில் மேற்கொள்ளப்படுகிறது. இங்கு மெத்தனாலைத் தனிமைப்படுத்தல், தூய்மைப்படுத்தல் முதலிய செயல்கள் நடைபெறுவதில்லை.\n\nமேற்கண்ட ஒருபடி நிலை உற்பத்தி மற்றும் இரண்டு படிநிலை உற்பத்தி ஆகிய இரண்டு முறைகளும் வர்த்தக நோக்கிலும் பயன்படுகின்றன. நடைமுறையில் இரண்டு படிநிலை தயாரிப்பு முறை பெரிதும் பயந்தருவதாக உள்ளது. எளிமையாகவும் உற்பத்திச் செலவு குறைவாகவும் உள்ளதாகவும் இம்முறை மதிப்பிடப்பட்டுள்ளது.\n\nSection::::பயன்கள்.\nஇருமெத்தில் சல்பேட்டு என்ற மெத்திலேற்றும் கரணி உற்பத்தி செய்வதற்கு ஊட்ட மூலப்பொருளாக பயன்படுவது இருமெத்தில் ஈதரின் மிகமுக்கியமான பயனாகும். இவ்வினையில் இருமெத்தில் ஈதர், கந்தக மூவாக்சைடுடன் வினைபுரிகிறது.\n\nCH3OCH3 + SO3 → (CH3)2SO4\n\nஇப்பயன்பாட்டிற்கு ஒவ்வொரு ஆண்டும் பல ஆயிரக்கணக்கான டன்கள் இருமெத்தில் ஈதர் பயன்படுத்தப்படுகிறது. அசிட்டிக் அமிலத்தை கார்பனைலேற்றத் தொழில் நுட்பத்துடன் தொடர்புடைய மன்சாண்டோ அசிட்டிக்கமிலச் செயல்முறையின் மூலமாகவும் இருமெத்தில் ஈதர் தயாரிக்கப்படுகிறது.\n(CH3)2O + 2 CO + H2O → 2 CH3COOH\n\nSection::::ஆய்வக வினைப்பொருள் மற்றும் கரைப்பான்.\nதாழ் வெப்பநிலை கரைப்பானாகவும் பிரித்தெடுக்கும் வினைப்பொருளாகவும் சில சிறப்பு ஆய்வகச் செயல்முறைகளில் இருமெத்தில் ஈதர் பயன்படுத்தப்படுகிறது. குறைவான கொதிநிலை -23 செ வெப்பநிலை இதனுடைய பயன்பாட்டைக் கட்டுபடுத்துகிறது என்றாலும் இதே காரணத்தால், வினைபடும் கலவைகளில் இருந்து இதை எளிதாக பிரித்தெடுக்க முடிகிறது ஆல்க்கைலேற்றும் கரணியான மும்மெத்திலாக்சோனியம் நாற்புளோரோபோரேட்டு தயாரிப்பில் ஒரு முன்னோடியாகவும் இருமெத்தில் ஈதர் செயல்படுகிறது.\n\nSection::::தனித்தன்மைப் பயன்பாடுகள்.\nஇருமெத்தில் ஈதர் மற்றும் புரோப்பேன் கலவையை உறைய வைத்து பாலுண்ணிகளின் சிகிச்சையில் பயன்படுத்துகிறார்கள்.\nமின்னணு பொருட்களை சோதிக்கும் உறையவைக்கும் தெளிப்புகளில் இருமெத்தில் ஈதர் முக்கியப் பகுதிப்பொருளாக இருக்கிறது.\n\nSection::::எரிபொருள் ஆய்வு.\nவீடுகளில் பயன்படுத்தப்படும் திரவ பெட்ரோலியம் வாயுவுக்கு பதிலியாக இருமெத்தில் ஈதர் பயன்படுத்தப்படுகிறது. டீசல் இயந்திரங்களில், பெட்ரோல் பொறிகளில் (30 சதவீதம் இ.மெ.ஈ மற்றும் 70 சதவீதம் தி.பெ.வா மற்றும் வாயுச் சுழலிகளில் எரிபொருளாகப் பயன்படுவதும் இதனுடைய முக்கியப்பயனாகும். டீசல் பொறிகளில் டீசல் எண்ணேயின் சிடேன் எண் 40 முதல் 53 ஆக இருக்கையில் இருமெத்தில் ஈதரின் சிடேன் எண் 55 ஆகவிருப்பது கூடுதல் சிறப்பாகும். டீசல் பொறிகளில் இருமெத்தில் ஈதரை எரிபொருளாகப் பயன்படுத்த பொறியில் மிகச்சிறிய மாறுதலை மட்டுமே செய்ய வேண்டியதாக இருக்கிறது. இந்தக் குறைவு எண்ணிக்கை கார்பன் சேர்மத்தின் இச்சிறப்புப் பண்பு , எரிதலின் போதும் நீடிக்கிறது, அதாவது எரியும்போது இது மிகக்குறைவான NOx, மற்றும் CO வாயுக்களை வெளிவிடுகிறது. கந்தகம் நீங்கிய இவ்வெளிப்பாடு பல்வேறு சர்வதேச அமைப்புகளின் கவனத்தை ஈர்த்திருக்கிறது செயற்கை முறையிலான இரண்டாம் தலைமுறை உயிரி எரிபொருளாக இருமெத்தில் ஈதர் ஐரோப்பிய நாடுகளில் பெரும் வளர்ச்சி அடைந்து வருகிறது 2009 ஆம் ஆண்டில் டென்மார்க் நாட்டின் பல்கலைக்கழக மாணவர்கள் குழு ஒன்று 100 சதவீத இருமெத்தில் ஈதர் எரிபொருளை பயன்படுத்தி ஒரு வாகனத்தை 589 கிலோமீட்டர் தூரம் செலுத்தி பரிசு பெற்றனர். இவர்களின் முந்தைய சாதனை 2007 இல் 306 கிலோமீட்டர் ஆக நிகழ்த்தப்பட்டிருந்தது. என்பது குறிப்பிடத் தகுந்தது.\n\nSection::::செயல்முறை.\nகீழ்கண்டுள்ள படத்தில் பல்வேறு மூலப்பொருட்களில் இருந்து இருமெத்தில் ஈதரின் தயாரிப்புச் செயல்முறை காட்டப்பட்டுள்ளது.\n\nSection::::குளிர்பதனப்பொருள்.\nஅமெரிக்க குளிர்பதனப் பொருட்களின் வரையறைகளுக்கு ஏற்புடைய குளிர்பதனப் பொருளாக இருமெத்தில் ஈதர் விளங்குகிறது. அமோனியா, கார்பன் டை ஆக்சைடு, பியூட்டேன் மற்றும் புரோப்பீன் ஆகியவற்றுடன் சேர்த்து உறைபதனக் கலவையாகவும் இதனைப் பயன்படுத்துகிறார்கள்\n\nSection::::பாதுகாப்பு.\nஎளிதில் தீப்பற்றக்கூடியதாக இச்சேர்மம் இருந்தாலும் நச்சுத்தன்மை அற்றதாக உள்ளது. மற்ற ஆல்க்கைல் ஈதர்களில் இருந்து மாறுபட்டு தன்னிச்சையான ஆக்சிசனேற்றத்தை தடை செய்கிறது.\n\n"}
{"id": "259211", "url": "https://ta.wikipedia.org/wiki?curid=259211", "title": "சிவப்புக்கல் மூக்குத்தி (வரைகதைப் புதினம்)", "text": "சிவப்புக்கல் மூக்குத்தி (வரைகதைப் புதினம்)\n\nசிவப்புக்கல் மூக்குத்தி என்பது தமிழில் வெளிவந்த முதலாவது எண்ணிம வரைகதைப் புதினம் ஆகும். தமிழ்ச் சூழலில் பெரும்பாலும் வெளிவரும் மொழிபெயர்ப்பு வரைகதைப் படைப்புகள் போலன்றி, தமிழிலேயே இது உருவாக்கப்பட்டுள்ளது. இதனை நந்தினி, வரைகலைக் கலைஞர்களுடன் இணைந்து ஒன்றரை ஆண்டு உழைப்பின் ஊடாக உருவாக்கி உள்ளார்.\n"}
{"id": "259213", "url": "https://ta.wikipedia.org/wiki?curid=259213", "title": "ஒசூர் காளிகாம்பாள் காமாட்சீசுவரர் கோயில்", "text": "ஒசூர் காளிகாம்பாள் காமாட்சீசுவரர் கோயில்\n\nஒசூர் காளிகாம்பாள் காமாட்சீசுவரர் கோயில் என்னும் கோயில் தமிழ்நாட்டின் கிருட்டிணகிரி மாவட்டம் ஒசூர் சந்திர சூடேசுவரர் கோயில் மலைக் கோயில் உள்ள குன்றில் உள்ள ஒரு கோயிலாகும். இக்கோயில் சந்திர சூடேசுவரர் கோயிலுக்குச் செல்லும் மலைப் பாதையில் சாலை ஓரத்திலேயே உள்ளது.\nSection::::கோயில் அமைப்பு.\nஇக்கோயில் கருவறை, அர்த்த மண்டபம், மகாமண்டபம் கொண்டு அமைந்துள்ளது. கோயிலில் ஒரு குளமும் அமைந்துள்ளது. கருவறையில் கிழக்கு நோக்கி காமாட்சீசுவரர் லிங்கவடிவில் உள்ளார். பின்புறத்தில் காளிகாம்பாள் நின்ற கோலத்தில் காட்சியளிக்கிறார். இக்கோயிலுக்கு அண்மையில் இராச கோபுரம் கட்டப்பட்டது.\nSection::::கோயிலின் பழமை.\nஇக்கோயில் மிகவும் பழமைவாய்ந்த கோயிலாகும். இக்கோயிலின் பழமைக்குச் சான்றாக இக்கோயிலின் வெளிப்புறச் சுவரில் போசள மன்னன் மூன்றாம் வீர வல்லாளன் காலத்தைச் சேர்ந்த கி.பி. 1325 ஆண்டைய கல்வெட்டு காணப்படுகிறது.\n"}
{"id": "259215", "url": "https://ta.wikipedia.org/wiki?curid=259215", "title": "ஒசூர் கல்யாணசூடேசுவரர் கோயில்", "text": "ஒசூர் கல்யாணசூடேசுவரர் கோயில்\n\nஒசூர் கல்யாணசூடேசுவரர் கோயில் என்னும் கோயில் தமிழ்நாட்டின் கிருட்டிணகிரி மாவட்டம் ஒசூர் நகரில் சந்திர சூடேசுவரர் கோயில் அமைந்துள்ள மலை அடிவாரத்தில் உள்ள தேர்பேட்டை என்னும் பகுதியில் அமைந்துள்ள ஒரு சிவன் கோயிலாகும். ஒசூர் சந்திர சூடேசுவரர் கோயில் தேர்த் திருவிழாவின் போது சந்திர சூடேசுவரரின் உற்சவர் சிலை இக்கோயிலில் வைக்கப்பட்டே தேர்திருவிழா நிகழ்ச்சிகள் நடக்கின்றன. \n\nSection::::கோயில் அமைப்பு.\nஇக்கோயில் கருவறை, முக மண்டபம் கொண்டு அமைந்துள்ளது. கருவறையில் கிழக்கு நோக்கி கல்யாண சூடேசுவரர் லிங்க வடிவில் உள்ளார். கோயிலின் முக மண்டபத்தில் திருமணம் போன்ற நிகழ்ச்சிகள் நடத்த பொது மக்களால் பயன்படுத்தப்படுகிறது. இதனால் இது கல்யாண மண்டபம் என அழைக்கப்படுகிறது. இது அறுபது அழகிய தூண்களால் வடிவமைக்கப்பட்டுள்ளது.\n\nSection::::கோயில் வரலாறு.\nவிஜயநகர மன்னனான புக்கரின் மகன் குமார கம்பணனின் மகாப்பிரதானியான சோமப்ப தண்டனாயக்கன் என்பவனால் இக்கோயில் கட்டப்பட்டதாக இக்கோயில் கல்வெட்டு தெரிவிக்கிறது.\n"}
{"id": "259216", "url": "https://ta.wikipedia.org/wiki?curid=259216", "title": "நெஸ்டோர் சால்வடோர் அமாரில்லா", "text": "நெஸ்டோர் சால்வடோர் அமாரில்லா\n\nநெஸ்டோர் சால்வடோர் அமாரில்லா அகுஸ்டா (எசுப்பானியம்): Néstor Salvador Amarilla Acosta) ( பிறப்பு - ஜூலை 24, 1980 ) பரகுவையைச் சேர்ந்த பிரபல திரைக் கதாசிரியர், இயக்குநர், நடிகர், மேடை நாடக மற்றும் தொலைக்காட்சி நாடகத் தயாரிப்பாளர்.\nநெஸ்டோர் அமாரில்லா தொலைக்காட்சி மற்றும் மேடைநாடகங்களுக்காக தொடர்ந்து எழுதி வருபவர் . \"கவிதையால் காப்பாற்றப்பட்டேன்\" என்கிற இவருடைய படைப்பு பலரையும் வெகுவாக கவர்ந்த ஒன்று. 2010, 2011-ஆம் ஆண்டுகளில் இலக்கியத்திற்கான நோபேல் பரிசுக்காக இவருடைய பெயர் பரிந்துரைக்கப்பட்டிருந்தது என ரியுட்டர்ஸ் செய்தி நிறுவனம் தெரிவிக்கின்றது. 2013-ஆம் ஆண்டு பரகுவை நாட்டின் தொலைக்காட்சி நிறுவனமான தெளிபியுச்சரோ தயாரித்த \"ல அகாடமியா\" (கல்விக்கழகம்) என்ற நிகழ்ச்சியில் பயிற்சியாளராகவும், \"எல் திபாத்தி\" (விவாதம்) என்ற நிகழ்ச்சியில் நடுவராகவும் பணியாற்றியிருந்தார். \n\n\n"}
{"id": "259227", "url": "https://ta.wikipedia.org/wiki?curid=259227", "title": "ஜே சோ", "text": "ஜே சோ\n\nஜே சோ (பிறப்பு 18 ஜனவரி 1979) தாய்வான் நாட்டைச் சேர்ந்த பிரபல இசைக்கலைஞர், பாடகர், பாடலாசிரியர், இசைத் தயாரிப்பாளர் மற்றும் நடிகர் ஆவார்.<div>கடந்த 2000-ஆவது ஆண்டில் அவருடைய முதல் பாடல் தொகுப்பான ஜே வெளியானது. அதனை அல்பா இசை என்ற நிறுவனம் வெளியிட்டது. அது ஆசியா முழுவதும் குறிப்பாக தய்வான், சீனா, ஆங்காங்கு, சிங்கப்பூர், மலேசியா, இந்தோனேசியா, கொரியா, ஜப்பான் மற்றும் மேற்குலகில் வாழ்கின்ற புலம்பெயர் ஆசிய சமூகத்தினர் மத்தியில் பெரும் வரவேற்பை பெற்றது. ஏறத்தாழ 30 லட்சம் ஆல்பம் இதுவரை விற்பனையாகியுள்ளது. அது மட்டுமின்றி பல விருதுகளையும் அது பெற்றுத் தந்திருக்கின்றது. அவரது ஆல்பத்தில் பாடிய பிற பாடகர்களுக்காகவும் ஜே சோ பாடல்களையும் எழுதியிருக்கின்றார். . கடந்த 2003-ஆம் ஆண்டில் பிரபல டைம்ஸ் இதழின் முகப்பில் அவரைப் பற்றிய விவரணக் கட்டுரை வெளியிடப்பட்டது, ஆசிய பாப்பிசையின் புதிய மன்னன் என அவரைப் பற்றி அவ் இதழ் புகழாரமும் சூடியது. அதன் பின் ஆறுமுறை உலகப் பயணங்களை மேற்கொண்டு, பல பெருநகரங்களில் இசை நிழச்சியை நடத்தியிருக்கின்றது. அந்த இசை நிகழ்ச்சிகளை ஏறத்தாழ 1 கோடி பேர் கண்டு களித்துமிருக்கின்றனர்.\n"}
{"id": "259229", "url": "https://ta.wikipedia.org/wiki?curid=259229", "title": "யோசே என்ரிக்கே ரொடொ", "text": "யோசே என்ரிக்கே ரொடொ\n\nயோசே என்ரிக்கே கமிலோ ரொடொ பிணியற்றோ \"(Spanish: José Enrique Camilo Rodó Piñeyro)\" (15 July 1871 – 1 May 1917) (15, ஜூலை 1871 - 1, மே 1917) என்பவர் உருகுவை நாட்டைச் சேர்ந்த கட்டுரையாளர் ஆவார். அவர் தன்னுடைய எழுத்துக்களில் லத்தீன் அமெரிக்க இளைஞர்கள் பொருள்முதல்வாதக் கொள்கைகளை கைவிட்டு பண்டைய கிரேக்கோ-ரோமானிய பண்பாட்டு அறநெறிகளையும், தன் செறிவூட்டல் கொள்கைகளையும் பின்பற்றவும், தமது பண்பாட்டில் அதிக கவனம் செலுத்தவும் அறைக்கூவல் விடுத்தார்.\n"}
{"id": "259234", "url": "https://ta.wikipedia.org/wiki?curid=259234", "title": "மனிதன் (1987 திரைப்படம்)", "text": "மனிதன் (1987 திரைப்படம்)\n\nமனிதன் என்பது 1987ஆவது ஆண்டில் எஸ். பி. முத்துராமன் இயக்கத்தில் வெளியான ஒரு இந்தியத் தமிழ்த் திரைப்படமாகும். இப்படத்தில் ரஜினிகாந்த், ரூபினி, ரகுவரன், ஸ்ரீவித்யா, டெல்லி கணேஷ், செந்தில் ஆகியோர் முக்கிய கதாபாத்திரங்களில் நடித்திருந்தனர். கவிதாலயா நிறுவனம் தயாரித்த இத்திரைப்படம் சிறப்பான வரவேற்பு பெற்ற, 175 நாட்களைத் கடந்து ஓடிய வெற்றித் திரைப்படமாகும். இது \"பிகாரி குன்டா\" என இந்தியில் மொழிமாற்றம் செய்யப்பட்டு வெளியானது. ரூபினி இந்த திரைப்படத்தின் வாயிலாகவே தமிழ்த் திரைப்படத்துறையில் நடிகையாக அறிமுகமானார். இப்படத்திற்கு சந்திரபோஸ் இசையமைத்திருந்தார்.\n\n"}
{"id": "259235", "url": "https://ta.wikipedia.org/wiki?curid=259235", "title": "பிசௌ பேலஸ் (பிசௌ அரண்மனை)", "text": "பிசௌ பேலஸ் (பிசௌ அரண்மனை)\n\nபிசௌ பேலஸ் இந்தியாவின் இராஜஸ்தான் மாநிலத்தில் அமைந்துள்ள ஒரு பாரம்பரியமிக்க ஹோட்டல் ஆகும். இது 19 ஆம் நூற்றாண்டில் கட்டப்பட்டது. இது ரகுபிர் சிங்க்ஜி என்பவரின் அரண்மனையாகும். பழைய ஜெய்பூர் நகருக்கு மிக அருகாமையில் இந்த ஹோட்டல் அமைந்துள்ளது. இது நகரின் வடகிழக்குப் பகுதியில் இருந்து ஒரு கிலோ மீட்டர் தூரத்தில் அமைந்துள்ளது. \n\nSection::::இருப்பிடம்.\nஜெய்பூரில் உள்ள சரோஜ் சினிமாவிற்கு மிக அருகில் இந்த ஹோட்டல் அமைந்துள்ளது. இங்கிருந்து கவரக்கூடிய இடங்களான சண்ட்போல் ஹனுமான் மந்திர் தோராயமாக 0.5 கிலோ மீட்டர் தொலைவிலும், மஸ்ஜித் ஜரஹன் தோராயமாக ஒரு கிலோ மீட்டர் தொலைவிலும் அமைந்துள்ளது. இவை தவிர ஹோட்டலுக்கு அருகே ஜன்டர் மன்டர், ஜல் மஹால் மற்றும் ஹவா மஹால் போன்ற வரலாற்றுச் சிறப்புமிக்க இடங்கள் உள்ளன.\n\nSection::::போக்குவரத்து வசதிகள்.\nஜெய்பூர் சர்வதேச விமான நிலையம் : 13 கிலோ மீட்டர் (தோராயமாக)\n\nஜெய்பூர் ரயில் நிலையம் : 4 கிலோ மீட்டர் (தோராயமாக)\n\nSection::::வரலாறு.\n19 ஆம் நூற்றாண்டின், மகாராஜா சவாய் ஜகத் சிங்க் (1803 - 1818) அவர்களின் ஆட்சிக்காலத்தில் கட்டப்பட்டது. உன்னதமான மனிதரான ரகுபிர் சிங்க்ஜியின் அரண்மனையாக இருக்கும்வண்ணம் கட்டப்பட்டது. இந்த அரண்மனை 1977 ஆம் ஆண்டில் ஹோட்டலாக மாற்றப்பட்டது. தற்போது ஒரு பாரம்பரியமிக்க ஹோட்டலாக திகழும் இந்த ஹோட்டல் ஜெய்பூர் மாநிலத்தில், பழைய கடைத்தெருப் பகுதியில் உள்ளது. தற்போதைய பிசௌ ஹோட்டலில் சாதாரண அறை, டீலக்ஸ் அறை, சூட் என மூன்று விதமான அறைகள் உள்ளன.\n\nSection::::கட்டிடக்கலை மற்றும் பொருந்துதல்.\nபிசௌ அரண்மனை, முகப்புப் பகுதியினை வளைந்தவாறு கொண்டுள்ளது. ஹோட்டலில் முதன்மையாக அமைந்துள்ள பொதுவான அறை, மரத்தாலான தரையினைக் கொண்டுள்ளது. ஹோட்டலில் மொத்தம் 36 அறைகள் உள்ளன. இவற்றில் சில அறைகள் தனித்தன்மையான படுக்கை மற்றும் பொருந்துதல் வர்ணனைகளுடன் இருக்கின்றன. நெருப்புப் பக்கத்திற்கு மேற்பகுதியில் மகாராஜா பிசௌ தனது சேவகர்களுடன் இருக்குப்படியான ஒரு ஓவியம் தொங்கவிடப்பட்டுள்ளது. இஸ்லாமியர்களுடன் போரிடும்போது பயன்படுத்தப்பட்ட வாள் போன்றவை சுவரின் மீது வைக்கப்பட்டுள்ளன. இருக்கை அறைக்கு அருகில் மரத்தாலான அலமாரியில் பழைய புத்தகங்கள் அடுக்கி வைக்கப்பட்டவாறு, நூலகம் ஒன்று காட்சியளிக்கிறது. \n\nராஜஸ்தானின் பல விவரங்கள் காட்சியளிக்கும்படி வைக்கப்பட்டுள்ளதுடன் மட்டுமல்லாமல் நகைகள், ஆயுதங்கள், யானைகளின் சிற்பங்கள், மட்பாண்டங்கள் மற்றும் புகைப்படங்கள் போன்றவையும் காட்சிப் பொருளாக்கப்பட்டுள்ளன. இந்த புகைப்படங்கள் பிரிவில் புலி ஷிகரின் காட்சி மற்றும் மவுண்ட்பேட்டன் பிரபு பிசௌ குடும்பத்தினைப் பார்த்த காட்சி போன்றவை முக்கியமானவையாகும். ஹோட்டலின் மேற்கூரையில் அமைந்துள்ள உணவகத்தினையும் சேர்ந்து இங்கு மூன்று உணவகங்கள் உள்ளன. அத்துடன் இரவு நேர சிற்றுணவின்போது ராஜஸ்தானி நாட்டுப்புற நடனக் கலைஞர்களின் நடனமும் அரங்கேறும். \n\nSection::::மைதானங்கள்.\nபிசௌ அரண்மனையினை வட்டமான நுழைவுப்பகுதியின் மூலம் நெருங்க இயலும். சிறந்த தன்மையுடன் கவனிக்கப்படும் பூங்கா பல்வேறு விதமான பறவைகளின் புகலிடமாக உள்ளது. இது மைதானத்தின் ஒரு பகுதியாகும். ஹோட்டல் மைதானத்தின் பிற வசதிகளில் நீச்சல் குளம் மற்றும் டென்னிஸ் விளையாடும் பகுதி போன்றவை முக்கியப்பங்கு வகிப்பவை. \n\nSection::::பிசௌ பேலஸ் வசதிகள்.\nSection::::அடிப்படை வசதிகள்.\nகம்பியில்லா இணையச்சேவை, குளிரூட்டப்பட்ட அறை, உணவகம், காஃபி, அறைச் சேவை, இணைய வசதி மற்றும் நீச்சல் குளம் ஆகியவை அடிப்படை வசதிகளாக இங்கு வழங்கப்படுகின்றன.\n\nSection::::உணவு மற்றும் குடிபானங்கள்.\nகுளிரூட்டப்பட்ட அறை, உயர்தூக்கி, மாற்றுத் திறனாளிகளுக்கான வசதிகள், புகைப்பிடிக்கக் கூடாத அறைகள், அறைச் சேவை மற்றும் கூப்பிடும்படியான மருத்துவர் வசதி போன்றவை இங்கு அளிக்கப்படும் வசதிகள் ஆகும்.\n\nSection::::மறு உருவாக்கம்.\nகுளிரூட்டப்பட்ட அறை, உயர்தூக்கி, மாற்றுத் திறனாளிகளுக்கான வசதிகள், புகைப்பிடிக்கக் கூடாத அறைகள், அறைச் சேவை மற்றும் கூப்பிடும்படியான மருத்துவர் வசதி போன்றவை இங்கு அளிக்கப்படும் வசதிகள் ஆகும்.\n\nSection::::வணிகச் சேவைகள்.\nகுளிரூட்டப்பட்ட அறை, உயர்தூக்கி, மாற்றுத் திறனாளிகளுக்கான வசதிகள், புகைப்பிடிக்கக் கூடாத அறைகள், அறைச் சேவை மற்றும் கூப்பிடும்படியான மருத்துவர் வசதி போன்றவை இங்கு அளிக்கப்படும் வசதிகள் ஆகும்.\n\nSection::::பயணச் சேவைகள்.\nகுளிரூட்டப்பட்ட அறை, உயர்தூக்கி, மாற்றுத் திறனாளிகளுக்கான வசதிகள், புகைப்பிடிக்கக் கூடாத அறைகள், அறைச் சேவை மற்றும் கூப்பிடும்படியான மருத்துவர் வசதி போன்றவை இங்கு அளிக்கப்படும் வசதிகள் ஆகும்.\n\nSection::::தனிப்பட்ட சேவைகள்.\nகுளிரூட்டப்பட்ட அறை, உயர்தூக்கி, மாற்றுத் திறனாளிகளுக்கான வசதிகள், புகைப்பிடிக்கக் கூடாத அறைகள், அறைச் சேவை மற்றும் கூப்பிடும்படியான மருத்துவர் வசதி போன்றவை இங்கு அளிக்கப்படும் வசதிகள் ஆகும்.\n\nSection::::ஹோட்டல் வசதிகள்.\nகுளிரூட்டப்பட்ட அறை, உயர்தூக்கி, மாற்றுத் திறனாளிகளுக்கான வசதிகள், புகைப்பிடிக்கக் கூடாத அறைகள், அறைச் சேவை மற்றும் கூப்பிடும்படியான மருத்துவர் வசதி போன்றவை இங்கு அளிக்கப்படும் வசதிகள் ஆகும்.\n\nSection::::இதர வசதிகள்.\nகுளிரூட்டப்பட்ட அறை, உயர்தூக்கி, மாற்றுத் திறனாளிகளுக்கான வசதிகள், புகைப்பிடிக்கக் கூடாத அறைகள், அறைச் சேவை மற்றும் கூப்பிடும்படியான மருத்துவர் வசதி போன்றவை இங்கு அளிக்கப்படும் வசதிகள் ஆகும்.\n\nSection::::அடிப்படை அறை வசதிகள்.\nகுளிரூட்டப்பட்ட அறை, உயர்தூக்கி, மாற்றுத் திறனாளிகளுக்கான வசதிகள், புகைப்பிடிக்கக் கூடாத அறைகள், அறைச் சேவை மற்றும் கூப்பிடும்படியான மருத்துவர் வசதி போன்றவை இங்கு அளிக்கப்படும் வசதிகள் ஆகும்.\n"}
{"id": "259239", "url": "https://ta.wikipedia.org/wiki?curid=259239", "title": "ஆடவர் 200 மீ ஓட்டப்பந்தய சாதனை மேம்பாட்டுபோக்கு", "text": "ஆடவர் 200 மீ ஓட்டப்பந்தய சாதனை மேம்பாட்டுபோக்கு\n\nSection::::1951–1976 இடையிலான சாதனைகள்.\nஇடம்\n"}
{"id": "259244", "url": "https://ta.wikipedia.org/wiki?curid=259244", "title": "சட்பறி பெரும்பாகம்", "text": "சட்பறி பெரும்பாகம்\n\nசட்பறி பெரும்பாகம் (2001-ஆம் ஆண்டின் மக்கள் தொகைக் கணக்கீட்டின் படி 160, 274 பேர்) கனடாவின், ஒண்டாரியோ மாகாணத்தில் அமைந்திருக்கும் ஒரு நகராட்சி ஆகும். கனடா பசிபிக் ரயில்தடத்தில் பணியாற்றிய கொல்லனான டாம் பிளநாகன் என்பவரால் இப் பகுதியில் நிக்கல் கனிம வளம் கண்டறியப்பட்ட பின் தோற்றம்பெற்ற ஒரு நகரமாகும். கடந்த 2001-ஆம் ஆண்டு சட்பறி வட்டார நகராட்சிப் பகுதியில் அமைந்திருந்த பல சிறிய நகரங்களையும், ஊரகப் பகுதிகளையும் ஒன்றிணைத்து சட்பறி பெரும்பாகம் உருவாக்கப்பட்டது. தற்சமயம் வட ஒண்டாரியோவில் அமைந்திருக்கும் மக்கள் தொகையின் அடிப்படையில் மிகப் பெரிய நகரமாக இது விளங்குகின்றது. ஒட்டுமொத்த கனடாவில் 24-ஆவது பெரிய நகரமாகவும் இது திகழ்கின்றது. நிலப்பரப்பின் அடிப்படையில் நோக்கினால் ஒண்டாரியோவின் மிகப் பெரிய நகரமாகவும், ஒட்டு மொத்த கனடாவில் ஏழாவது பெரிய நகராட்சிப் பகுதியாகவும் இது இருக்கின்றது. சட்பறி நகரம் தனியான ஓர் ஆட்சிப் பகுதியாகவும் விளங்குகின்றது. எந்தவொரு தனித்துவமான மாவட்டம், ஒன்றியம், மண்டலத்தோடும் இது இணைக்கப்படவில்லை என்பது இதன் தனிச் சிறப்பு.\n"}
{"id": "259248", "url": "https://ta.wikipedia.org/wiki?curid=259248", "title": "ஆடவர் 100 மீ ஓட்டப்பந்தய சாதனை மேம்பாட்டு போக்கு", "text": "ஆடவர் 100 மீ ஓட்டப்பந்தய சாதனை மேம்பாட்டு போக்கு\n\nதடகள விளையாட்டுகளில் ஆண்களுக்கான 100 மீட்டர் ஓட்டப் பந்தயத்தில் முதல் சாதனை 1912 ஆம் ஆண்டில் பன்னாட்டு தொழில்முறையற்ற தடகளக் கூட்டமைப்பினால் (இன்றைய தடகள விளையாட்டுக் கூட்டமைப்புகளின் பன்னாட்டுச் சங்கம்) அங்கீகரிக்கப்பட்டது. இன்றைய சாதனை 9.58 நொடிகளாக உசேன் போல்ட்டினால் நிகழ்த்தப்பட்டது.\n\nSection::::பிந்தைய கால சாதனைபோக்குகள்.\nSection::::1912–1976 இடையிலான சாதனைகள்.\nகையால் பதிவு செய்யப்பட்ட முதல் 9.9 நொடி நேரம் பாப் ஹேயஸின் 1964 ஒலிம்பிக் போட்டியின் 100 மீ இறுதியின் ஓட்டத்தைப் பதிவு செய்ததாகும். கைப்பதிப்பின் தோற்றத்தைக் கொடுக்க வேண்டி, ஹேயஸின் 10.0 நொடிகள் என்ற அதிகாரப்பூர்வ நேரம், மின்னணு பதிவான 10.06 நொடிகளில் இருந்து பெறப்பட்டு அருகுள்ள பத்தில் ஒரு பங்கு நொடிக்கு கீழ் நோக்கி வட்டப்படுத்தப் பட்டப்பின் கிடைத்தது. இம்முறையிலான நேரப்பதிப்புகள் 1964 மற்றும் 1968 ஒலிம்பிக் விளையாட்டுகளின் தனிச் சிறப்பம்சமாகும்.\n\nSection::::1977-க்குப் பிந்தைய சாதனைகள்.\n1975-இல் இருந்து, ஐ.ஏ.ஏ.எஃப் 400 மீ வரையிலான போட்டிகளுக்கு தனித் தனி மின்னனு தானியக்க நேரப் பதிவுகளை சாதனை பதிவிற்கு ஏற்றுக் கொண்டது. ஜனவரி 1, 1977 முதல் இப்போட்டிகளுக்கு நூறில் ஒரு பங்கு துள்ளியம் வாய்ந்த முழு தானியக்க நேரப் பதிப்பு தேவைப்பட்டது.\n\nஅது வரையில் ஜிம் ஹைன்ஸின் அக்டோபர் 1968 ஒலிம்பிக் தங்கப் பதக்கம் வென்ற 9.95 நொடி ஓட்டமே முழு மின்னனு பதிவில் கணக்கிடப்பட்ட மிகத் துரித ஓட்டம். தடகளச் செய்திகள் தானியக்க நேரப்பதிப்புகளின் மூலம் பதிவு செய்யப்பட்ட, 1964 ஒலிம்பிக்ஸ் மற்றும் பாப் ஹேயஸின் தங்கப் பதக்க ஓட்டத்தில் துவங்கிய அதிகாரப்பூர்வமற்ற சாதனைகளின் பட்டியலைத் தொகுத்துள்ளது. அவையும் இங்கு, சாதனை மேம்பாட்டு போக்கு ஆய்வில், கணக்கில் கொள்ளப்பட்டுள்ளன.\n\nSection::::1968–87 இடைக்கால தாழ்நிலை களங்களில் நிகழ்த்தப்பட்ட சாதனைகளின் போக்கு.\nஉயர்நிலை களங்களில் நிகழ்த்தப்பட்ட சாதனைகளையும் பதிப்புக்குத் தகுதியானவைகளாக ஐ.ஏ.ஏ.எஃப் கருதியது. எனினும் உயர்தளங்கள் விரைவோட்டத்திற்குப் பெரிதும் துணை செய்யும் - அதிகபட்ச காற்றுவிசை(நொடிக்கு 2.0 மீ) பின்னுந்தல் 0.09-0.14 நொடிகள் வரையும், ஒவ்வொரு 2000 மீ தளமட்ட உயர்வும் 0.3 நொடிகள் வரையும் ஓட்ட நேரத்தை குறைக்க துணை செய்யும் என்று ஒரு கணிப்பு தெரிவிக்கிறது. இது போன்ற காரணங்களால் அதிகாரப்பூர்வமற்ற தாழ்மட்ட சாதனைகளின் பட்டியல் தனியே தொகுக்கப்பட்டுள்ளன.\n\nஐ.ஏ.ஏ.எஃப் 1977-க்குப் பிறகு மின்னணு நேரப்பதிப்பை மட்டும் அங்கீகரிக்கத் துவங்கியது முதல் நிகழ்த்தப்பட்ட இரண்டு சாதனைகளுமே உயர் மட்டத்தில் நிகழ்த்தப்பட்டவை. 1987 வரை இவ்வுலக சாதனைகள் தாழ்மட்ட சாதனையால் சமன் செய்யப்படாமலும் முறியடிக்கப்படாமலும் இருந்தன. எனவே இங்கு தொகுக்கப்பட்டுள்ள தாழ்மட்ட சாதனைகள் 1977 முதல் ஐ.ஏ.ஏ.எஃப் மின்னணு நேரப்பதிப்பை ஏற்கத் துவங்கிய பின்னர் ஹெய்ன்ஸின் தாழ்மட்ட ஓட்ட சாதனையில் தொடங்கி லூயிஸ் 1987-இல் உயர்மட்ட சாதனையை சமன் செய்தது வரையிலானவை ஆகும். பென் ஜான்சன் 1986-இல் நிகழ்த்திய 9.95 நொடி ஓட்டமும், 1987-இல் நிகழ்த்திய 9.83 நொடி ஓட்டமும் இங்கு விலக்கப்பட்டுள்ளன.\n"}
{"id": "259260", "url": "https://ta.wikipedia.org/wiki?curid=259260", "title": "1734", "text": "1734\n\n1734 (MDCCXXXIV) ஒரு வெள்ளிக்கிழமையில் துவங்கிய ஒரு கிரிகோரியன் சாதாரண ஆண்டாகும். 11 நாட்கள் பின்தங்கிய பழைய ஜூலியன் நாட்காட்டியில் இது செவ்வாய்க்கிழமையில் ஆரம்பமானது.\n\n\n\n"}
{"id": "259266", "url": "https://ta.wikipedia.org/wiki?curid=259266", "title": "சாந்தி சிறீஸ்கந்தராசா", "text": "சாந்தி சிறீஸ்கந்தராசா\n\nசாந்தி சிறீஸ்கந்தராசா (\"Shanthi Sriskantharajah\", பிறப்பு: 28 அக்டோபர் 1965) இலங்கைத் தமிழ் நிருவாக சேவை அதிகாரியும், அரசியல்வாதியும், நாடாளுமன்ற உறுப்பினரும் ஆவார்.\n\nSection::::வாழ்க்கைச் சுருக்கம்.\nஇலங்கையின் வடக்கே முல்லைத்தீவு மாவட்டம், முள்ளியவளையைப் பிறப்பிடமாகக் கொண்ட சாந்தி சிறீஸ்கந்தராஜா முள்ளியவளை வித்தியானந்தக் கல்லூரியில் கல்வி கற்று, யாழ்ப்பாணப் பல்கலைக்கழகத்தில் இளங்கலைப் பட்டம் பெற்றார். பின்னர் கொழும்புப் பல்கலைக்கழகத்தில் பட்டப்பின் படிப்பில் ஈடுபட்டு, மதுரைப் பல்கலைக்கழகத்தில் முதுகலைப் பட்டம் பெற்றார். இலங்கை நிருவாக சேவையில் இணைந்து துணுக்காய் பிரதேச சபையில் பிரதித் திட்டமிடல் பணிப்பாளராகப் பணியாற்றினார். ஈழப்போரின் இறுதிக் காலத்தில் எறிகணை வீச்சினால் படுகாயமடைந்து தனது இடது காலை இழந்தவர்.\n\nSection::::அரசியலில்.\nசாந்தி சிறீஸ்கந்தராசா 2015 நாடாளுமன்றத் தேர்தலில் இலங்கைத் தமிழரசுக் கட்சியின் சார்பில் வன்னி மாவட்டத்தில் தமிழ்த் தேசியக் கூட்டமைப்பு வேட்பாளராகப் போட்டியிட்டு 18,080 வாக்குகள் பெற்றார். எனினும் அவர் நாடாளுமன்றத்திற்குத் தெரிவாகவில்லை. பின்னர் இவர் தமிழத் தேசியக் கூட்டமைப்பின் தேசியப் பட்டியல் மூலமாக நாடாளுமன்ற உறுப்பினராக நியமிக்கப்பட்டார்.\n\nSection::::சமூகப் பணி.\nதுணுக்காயில் மாற்றுத்திறனாளிகளை ஒன்றிணைத்து ஒளிரும் வாழ்வு என்ற அமைப்பை உருவாக்கி செயற்படுத்தி வருகின்றார்.\n"}
{"id": "259274", "url": "https://ta.wikipedia.org/wiki?curid=259274", "title": "தனி ஒருவன்", "text": "தனி ஒருவன்\n\nதனி ஒருவன் என்பது 2015 ஆகத்து 28 அன்று எம். ராஜாவின் இயக்கத்தில் வெளியான ஓர் இந்தியத் தமிழ்த் திரைப்படமாகும். அதிரடியுடன் திகில் கலந்த இத்திரைப்படத்தில் ஜெயம் ரவி, அரவிந்த் சாமி, நயன்தாரா ஆகியோர் முக்கியக் கதாபாத்திரங்களில் நடித்துள்ளனர். இத்திரைப்படத்தை ஏஜிஎஸ் என்டர்டெயின்மெண்ட் நிறுவனம் தயாரித்துள்ளது. இப்படத்திற்கு கிப்கொப் தமிழா இசையமைத்துள்ளார். இத்திரைப்படம், இயக்குநர் மோகன் ராஜா இயக்கிய முதலாவது நேரடி தமிழ்த் திரைப்படமாகும். இதற்கு முன்னர் இவர் இயக்கிய அனைத்து திரைப்படங்களும் மீளுருவாக்க திரைப்படங்களாகும்.\n\nSection::::வெளியிடு.\nசன் பிக்சர்சு இப்படத்தை வினியோகிக்க ஒப்பந்தம் செய்திருந்தது. செயம் ரவியின் தொடர் தோல்விப்படங்களாலும் இப்படத்தை பற்றிய எதிர்மறையான செய்திகளாலும் படத்தை விநியோக்கபதில் இருந்து விலகிக்கொண்டது.; இப்படத்தின் தொலைக்காட்சி (சாட்டிலைட்) உரிமையை சன் டிவி பெற்றது \n\nSection::::வணிகம்.\nதனி ஒருவன் 10நாட்களில் உலகம்முழுவதிலுமிருந்து ₹51.08 கோடியை வசூல் செய்தது. முதல் வாரத்தில்₹1.28 கோடியை வசுலித்த முதல் தமிழ் திரைப்படம் இதுவாகும். இரண்டாவது வார முடிவில் இப்படம் சென்னையில் ₹1.06 கோடியை வசுலித்திருந்தது . பதினெட்டு நாட்கள் முடிவில் மொத்தமாக இப்படம் ₹74.86 கோடியை வசுலித்திருந்தது.\n"}

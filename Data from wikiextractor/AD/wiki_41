{"id": "286403", "url": "https://ta.wikipedia.org/wiki?curid=286403", "title": "ஒட்டன்சத்திரம் ஊராட்சி ஒன்றியம்", "text": "ஒட்டன்சத்திரம் ஊராட்சி ஒன்றியம்\n\nஒட்டன்சத்திரம் ஊராட்சி ஒன்றியம் (OTTANCHATTIRAM PANCHAYAT UNION), இந்தியாவின் தமிழ்நாட்டின் திண்டுக்கல் மாவட்டத்தில் உள்ள 14 ஊராட்சி ஒன்றியங்களில் ஒன்றாகும். ஒட்டன்சத்திரம் ஊராட்சி ஒன்றியம் முப்பத்தி ஐந்து ஊராட்சி மன்றங்களை கொண்டுள்ளது. இவ்வூராட்சி ஒன்றியத்தின் வட்டார வளர்ச்சி அலுவலகம் ஒட்டன்சத்திரத்தில் இயங்குகிறது.\n\nSection::::மக்கள் வகைப்பாடு.\n2011ஆம் ஆண்டு மக்கட்தொகை\nகணக்கெடுப்பின் படி, ஒட்டன்சத்திரம் ஊராட்சி ஒன்றியத்தின் மொத்த மக்கள் தொகை 1,06,517 ஆகும். அதில் ஆண்கள் 53,025; பெண்கள் 53,492 ஆக உள்ளனர். பட்டியல் சாதி மக்களின் தொகை 24,731 ஆக உள்ளது. அதில் ஆண்கள் 12,321; பெண்கள் 12,410 ஆக உள்ளனர். பட்டியல் பழங்குடி மக்களின் தொகை 151 ஆக உள்ளது. அதில் ஆண்கள் 81; பெண்கள் 70 ஆக உள்ளனர்.\nSection::::ஊராட்சி மன்றங்கள்.\nஒட்டன்சத்திரம் ஊராட்சி ஒன்றியத்தில் உள்ள 35 கிராம ஊராட்சி மன்றங்களின் விவரம்:\n\n\n"}
{"id": "286404", "url": "https://ta.wikipedia.org/wiki?curid=286404", "title": "வேடசந்தூர் ஊராட்சி ஒன்றியம்", "text": "வேடசந்தூர் ஊராட்சி ஒன்றியம்\n\nவேடசந்தூர் ஊராட்சி ஒன்றியம் (VEDASANDUR PANCHAYAT UNION), தமிழ்நாட்டின் திண்டுக்கல் மாவட்டத்தில் உள்ள 14 ஊராட்சி ஒன்றியங்களில் ஒன்றாகும். இவ்வூராட்சி ஒன்றியத்தில் 22 பஞ்சாயத்து கிராமங்கள் உள்ளன. இதன் வட்டார வளர்ச்சி அலுவலகம் வேடசந்தூரில் உள்ளது. \n\nSection::::மக்கள் வகைப்பாடு.\n2011ஆம் ஆண்டு மக்கட்தொகை கணக்கெடுப்பின் படி, வேடசந்தூர் ஊராட்சி ஒன்றியத்தின் மொத்த மக்கள் தொகை 96,379 ஆகும். அதில் ஆண்கள் 47,848; பெண்கள் 48.531 ஆக உள்ளனர். பட்டியல் சாதி மக்களின் தொகை 16,456 ஆக உள்ளது. அதில் ஆண்கள் 8,065; பெண்கள் 8,391 ஆக உள்ளனர். பட்டியல் பழங்குடி மக்களின் தொகை 6 ஆக உள்ளது. அதில் ஆண்கள் 2; பெண்கள் 4 ஆக உள்ளனர்.\n\nSection::::ஊராட்சிகள்.\nவேடசந்தூர் ஊராட்சி ஒன்றியத்தில் 22 கிராம ஊராட்சி மன்றங்கள் உள்ளது.\n"}
{"id": "286409", "url": "https://ta.wikipedia.org/wiki?curid=286409", "title": "ஆர்த்தி அகர்வால்", "text": "ஆர்த்தி அகர்வால்\n\nஆர்த்தி அகர்வால் (மார்ச் 5, 1984 – சூன் 6, 2015) ஓர் இந்திய திரைப்பட நடிகை ஆவார். அதிகமாக தெலுங்குத் திரைப்படங்களில் நடித்துள்ளார். தமிழில் பம்பரக் கண்ணாலே திரைப்படத்தில் நடித்துள்ளார்.\n\nSection::::இறப்பு.\nஅதிகமான உடல் எடையைக் குறைப்பதற்காக அமெரிக்காவில் மருத்துவமனையில் சிகிச்சைக்காக சேர்ந்த இவர் 2015 சூன் 6 அன்று எதிர்பாராத விதமாக மரணமடைந்தார். கொழுப்புறிஞ்சல் முறையில் அதிகமுறை சிகிச்சை மேற்கொண்டதன் விளைவாக மூச்சுத்திணறல் ஏற்பட்டது.\n"}
{"id": "286418", "url": "https://ta.wikipedia.org/wiki?curid=286418", "title": "தோல் நிறமி இழத்தல்", "text": "தோல் நிறமி இழத்தல்\n\nதோல் நிறமி இழத்தல் (\"Vitiligo\") என்னும் இந்த சரும பாதிப்பு, தோலின் நிறமிகள் இழக்கப்பட்டு வெள்ளையாக மாறுவதால் ஏற்படும் பாதிப்பாகும். இது தோலின் நிறமி செல்கள் இறப்பதால் அல்லது தொடர்ந்து வேலை செய்ய முடியாததால் ஏற்படுகிறது. இந்த பாதிப்பு உடலில் ஏற்படுவதற்கான தெளிவான ஒரு காரணம் மட்டும் இல்லை என்றாலும், மரபணு, விஷத்தன்மை உடைய அழுத்தம், நரம்பு மண்டலப் பாதிப்பு அல்லது வைரஸ் காரணங்கள் போன்றவை இவற்றின் மூலமாக செயல்படலாம் என்று கண்டறியப்பட்டுள்ளது. பொதுவாக தோல் நிறமி இழப்பதை இருவகையாகப் பிரிக்கலாம். ஒன்று கூறுபடுத்தப்பட்ட தோல் நிறமி இழத்தல், மற்றொன்று கூறுபடுத்தப்படாத தோல் நிறமி இழத்தல்.\n\nஉலகளவில், தோல் நிறமி இழக்கும் இந்தப் பாதிப்பு ஒரு சதவீதத்திற்கும் குறைவான அளவே உள்ளது. ஒரு சில குறிப்பிட்ட பகுதி மக்கள் தொகையில் மட்டும் சராசரியாக இரண்டு முதல் மூன்று சதவீத மக்கள் தொகையில் பாதிப்பு ஏற்படுகிறது, அத்துடன் சில இடங்களில் உள்ள மக்களுக்கு 16 சதவீத மக்கள் தொகையில் கூட பாதிப்புகள் ஏற்படுகின்றன. அடிசனின் நோய், ஹாஷிமோட்டோ தைராய்டியம் மற்றும் வகை 1 நீரிழிவு போன்ற நோய்கள் பெரும்பாலும் தோல் நிறமி இழத்தல் பாதிப்படைந்தவர்களைத் தாக்குகிறது. இதனைக் குணப்படுத்தும் தெளிவான முறை இல்லாவிட்டாலும், சில குறிப்பிட்ட சிகிச்சை முறைகள் பிரபலமாகப் பயன்படுத்தப்பட்டு வருகின்றன. அவற்றுள் மேற்பூச்சு ஸ்டீராய்டு மருந்துகள், கால்சினெரின் தடுப்பான்கள் மற்றும் ஒளிக்கதிர் சிகிச்சைகள் போன்றவை முக்கியமானவை.\n\nSection::::வகைப்படுத்துதல்.\nஇந்த பாதிப்பினை, சமீபத்திய ஒருமித்த கருத்துக்களை மையமாகக் கொண்டு கூறுபடுத்தப்பட்ட தோல் நிறமி இழத்தல் மற்றும் கூறுபடுத்தப்படாத தோல் நிறமி இழத்தல் என இரு வகைகளாகப் பிரிக்கலாம். இதில் கூறுபடுத்தப்படாத தோல் நிறமி இழத்தலால் பொதுவாக பலர் பாதிக்கப்படுகின்றனர்.\n\nSection::::கூறுபடுத்தப்படாத தோல் நிறமி இழத்தல்.\nகூறுபடுத்தப்படாத தோல் நிறமி இழத்தல் வகை தோல் நிறமி இழத்தலில் சமச்சீர் முறையில் நிறமி இழக்கப்பட்ட சருமத்தில் பிணைப்புகள் தோன்றும். புதிய பிணைப்புகள் பெரிய பகுதிகளில் தோற்றமளிக்கும் அல்லது குறிப்பிட்ட பகுதிகளில் தோற்றமளிக்கும். கூறுபடுத்தப்படாத தோல் நிறமி இழத்தல் பாதிப்பு எந்த வயதினருக்கும் வரும் சாத்தியக்கூறுகள் உண்டு (ஆனால் கூறுபடுத்தப்பட்ட தோல் நிறமி இழத்தல் 13 முதல் 19 வயதுடைய இளம்பருவத்தினருக்கு பாதிப்பினை ஏற்படுத்தும்)\n\nSection::::கூறுபடுத்தப்படாத தோல் நிறமி இழத்தலின் உட்பிரிவுகள் பின்வருமாறு:.\nSection::::பொதுவான தோல் நிறமி இழத்தல்:.\nஇது பொதுவாக ஏற்படும் தோல் நிறமி இழத்தல் ஆகும். நிறமிகள் இழக்கப்படும் அனைத்து உடல் பாகங்களிலும் இது ஏற்படும் வாய்ப்புள்ளது.\n\nSection::::உலகளாவிய தோல் நிறமி இழத்தல்:.\nஉடலின் பெரும்பகுதியினை தோல் நிறமி இழக்கும் நிகழ்வு சூழ்ந்துகொள்ளும்.\n\nSection::::குவியும்படியான தோல் நிறமி இழத்தல்:.\nபெரும்பாலும் குழந்தைகளுக்கு ஏற்படும் இந்த பாதிப்பு பிரிவில், சருமத் தோலின் நிறப்புள்ளிகள் சிலவிடங்களில் மட்டும் குழிந்து காணப்படும்.\n\nSection::::ஆக்ரோஃபேசியல் தோல் நிறமி இழத்தல்:.\nவிரல்களில் அதிகமாக ஏற்படும் பாதிப்புகள்.\n\nமியூகஸ் தோல் நிறமி இழத்தல்: கோழை போன்ற சவ்வுகளில் ஏற்படும் நிறமிகளின் இழப்பினால் ஏற்படும் பாதிப்புகள்.\n\nSection::::கூறுபடுத்தப்பட்ட தோல் நிறமி இழத்தல்.\nகூறுபடுத்தப்பட்ட தோல் நிறமி இழத்தல் வகை சருமப் பாதிப்பு இதர தொடர்புடைய நோய்களுக்கான காரணங்கள் மற்றும் நோய்த்தாக்கம் ஆகியவற்றில் இருந்து வேறுபட்டவை. இதன் சிகிச்சை முறைகள் கூறுபடுத்தப்படாத தோல் நிறமி இழத்தல் பாதிப்பில் இருந்து வேறுபட்டவை. முதுகெலும்பு தண்டுவடத்தின், முகுகுப்புற வேர்களுடன் தொடர்புடைய பகுதிகளில் இவ்வகைப் பாதிப்பு ஏற்படும். கூறுபடுத்தப்படாத தோல் நிறமி இழத்தல் பாதிப்புகளை விட இவை விரைவாக பரவும் தன்மை கொண்டது. பொதுவான கூறுபடுத்தப்பட்ட தோல் நிறமி இழத்தல் பாதிப்பினைக் காட்டிலும் இதன் பாதிப்புகள் நிலையாகவும் அதிகமாகவும் இருக்கும்.\n\nSection::::பாதிக்கப்படுபவர்கள்.\nஉலக மக்களில் 0.5% முதல் 2% வரை மக்கள் இந்த தோல் நிறமி இழத்தல் பாதிப்புக்குள்ளாகின்றனர். அனைத்து இன மக்களும் இதில் சரிசமமாக பாதிப்படைகின்றனர். ஆண் மற்றும் பெண் என இருபாலரும் சம எண்ணிக்கையிலேயே பாதிக்குள்ளாகின்றனர். இருப்பினும் அதிகப்படியான பெண் நோயாளிகள் பற்றி வெளியில் தெரிந்துள்ளதாகக் கூறப்படுகிறது. 50 சதவீதம் நோயாளிகளுக்கு அவர்களின் சருமம் வெள்ளை நிறமாக மாற்றமடைதல் 20 வயதிற்குள்ளாகவே நடந்துள்ளது. வயது முதிர்ந்தவர்களுக்கு இதுபோன்று நடப்பது பொதுவான நிகழ்வன்று. வயது முதிர்ந்தவர்களுக்கும், குழந்த பருவத்தினருக்கும் தோல் நிறமி இழப்பு ஏற்படும் நிகழ்வு மிகவும் குறைவு.\n\nSection::::காரணங்கள்.\nவித்தியாசமான மாற்றங்களுக்குட்பட்டு இது மக்களைப் பாதிப்பதால் தோல் நிறமி இழப்புகள் எப்போது ஏற்படும், எப்படி ஏற்படும் மற்றும் எவ்வளவு தூரம் ஏற்படும் என்பது பற்றி துல்லியமாக கணிப்பது கடினம். இது குழப்பமான நோய்தோன்றும் வகையினைச் சார்ந்தது என்று ஆய்வாளர்கள் குறிப்பிட்டுள்ளனர். சில மரபணு சம்பந்தப்பட்ட காரணங்களால் கூட மெலனோசைட் இழப்புகள் ஏற்படலாம். ஆனால் 30% நோயாளிகள் தங்கள் குடும்பத்தில் ஏற்கனவே பாதிக்கப்பட்டவரை கொண்டுள்ளனர்.\n\nSection::::தூண்டுதல்கள்.\nதோல் நிறமிகள் இழத்தலைப் பின்வரும் காரணிகள் அதிகரிக்கின்றன.\n\n\n"}
{"id": "286430", "url": "https://ta.wikipedia.org/wiki?curid=286430", "title": "வேரா உரூபின்", "text": "வேரா உரூபின்\n\nவேரா கூப்பர் உரூபின் \"(Vera (Cooper) Rubin)\" (பிறப்பு: ) ஓர் அமெரிக்க வானியலாளர். இவர் பால்வெளி சுழற்சி வீதம் குறித்த ஆய்வின் முன்னோடியாவார். இவர் பால்வெளிகளின் முன்கணிப்புக் கோண இயக்கத்துக்கும் நோக்கீட்டுக் கோணையக்கத்துக்கும் இடையில் நிலவும் மதிப்பு வேறுபாட்டைப் பால்வெளிச் சுழற்சி வரைவுகளில் இருந்து கண்டறிந்தார். இந்நிகழ்வு பால்வெளி சுழற்சி சிக்கல் வழங்கப்படுகிறது\n\nஇவர் 2013 செப்டம்பர் 6 வரையில் 114 ஆய்வுக்கட்டுரைகள் வெளியிட்டுள்ளார். \nSection::::விருதுகளும் தகைமைகளும்.\nஇவர் 2002 முதல் 2008 வரை அறிவியல் தொண்டு அறக்கட்டளையாளர் குழுமத்தில் ப்ணியாற்றியுள்ளார். இன்று இந்நிறுவனம் அறிவியலும் பொதுமக்களும்சார் கழகம் எனப்படுகிறது.\n\n\nSection::::சமயக் கண்ணோட்டம்.\nஇவரொரு யூதர் என்பதால் அறிவியலுக்கும் சமயத்துக்கும் இடையே முரண்பாடேதும் காண்பதில்லை. ஒரு நேர்காணலில் இவர் கூறுகிறார்: \" என்வாழ்வில் அறிவியலும் சமயமும் தனியானவை. நான் ஒரு யூதர். எனவெ சமயம் எனக்கு ஓர் அறநெறித் தொகுப்பு;ஒருவகையான வரலாறு. நன் அறநெறிப்படி அறிவியல் பணியாற்றுகிறேன். கருத்தளவில் அறிவியலை இப்புடவியில் நம் வாழ்வைப் புரிந்துகொள்ளும் வழிமுறையாகவே நான் நம்புகிறேன்.\"\n\n\n\n\n"}
{"id": "286433", "url": "https://ta.wikipedia.org/wiki?curid=286433", "title": "ஜெய்கணேஷ்", "text": "ஜெய்கணேஷ்\n\nஜெய்கணேஷ் அல்லது ஜெய் கணேஷ் (1946 - பெப்ரவரி 11, 2001 ) ஒரு தமிழ்த்திரைப்பட நடிகர். முதன்மை, துணை, எதிர்மறை எனப் பலவாறான பாத்திரங்களில் திரைப்படங்களிலும் தொலைக்காட்சித் தொடர்களிலும் மேடை நாடகங்களிலும் நடித்தவர். பொறியாளரான அவர் அவள் ஒரு தொடர்கதை, ஆட்டுக்கார அலமேலு, தாயில்லாமல் நானில்லை, அதிசயப் பிறவி முதலிய திரைப்படங்களில் நடித்ததன் மூலம் அறியப்படுகின்றார். \n\nஇயக்குனர் பாலசந்தரின் அவள் ஒரு தொடர்கதை படத்தின் மூலம் திரையுலகிற்கு அறிமுகமானார். சிவாஜி கணேசன், கே. ஆர். விஜயா, ஜெய்சங்கர், சிவகுமார், முத்துராமன், சுமித்ரா, ஸ்ரீவித்யா, ரஜினிகாந்த், கமல்ஹாசன், படாபட் ஜெயலக்சுமி, சத்யபிரியா, ஜெயமாலினி, அனுராதா, விஜயகாந்த், சத்யராஜ், கார்த்திக், ராதிகா, ரேவதி, விஜய், அஜீத் குமார் போன்ற நடிகர்களுடன் நடித்துள்ளார். \n\nஜெய்கணேஷ் பெப்ரவரி 11, 2001ல் தன் 54ம் அகவையில் புற்றுநோயால் இறந்தார்.. \n"}
{"id": "286439", "url": "https://ta.wikipedia.org/wiki?curid=286439", "title": "திவேர் மாகாணம்", "text": "திவேர் மாகாணம்\n\nதிவேர் மாகாணம் (\"Tver Oblast\", , துவெர்ஸ்கயா ஓப்லஸ்த்) என்பது உருசியாவின் நடுவண் அலகும், ஒரு உருசிய மாகாணமும் ஆகும். இதன் ஆட்சி மையம் துவெர் நகரம். 2010 ஆம் ஆண்டின் மக்கள்தொகை கணக்கெடுப்பின்படி இப்பகுதியின் மக்கள்தொகை 1,353,392 (2010 கணக்கெடுப்பு). 1935 முதல் 1990 வரை, இது கலினின் ஒப்லாஸ்து (Калининская область) என அறியப்பட்டுவந்தது. திவேர் மாகாணம் உருசியாவில் சுற்றுலாப் பயணிகளை ஈர்க்கக்கூடிய வட்டாரங்களில் ஒன்று ஆகும். இங்கு பல வரலாற்று சிறப்புமிக்க நகரங்கள் உள்ளன.\n\nSection::::புவியியல்.\nதிவேர் மாகாணம் கிழக்கு ஐரோப்பிய சமவெளியின் மத்திய பகுதியின் மேற்கில் அமைந்துள்ளது. இது வடக்கில் இருந்து தெற்காக 260 கிலோ மீட்டரும், மேற்கிலும் இருந்து கிழக்காக 450 கி.மீ நீண்டுள்ளது. இதன் எல்லைகளாக யாரோசிலாவ் மாகாணம், வோல்க்தா ஒப்லாசுது, நாவ்கராட் ஓப்லாஸ்து ஆகியவை வடக்கிலும், மாஸ்கோ ஓப்லஸ்து மற்றும் ஸ்மோலென்ஸ்க் ஓப்லாஸ்து ஆகியவை தெற்கிலும், பிஸ்கோவ் ஒப்லாஸ்து மேற்கிலும் அமைந்துள்ளன.\n\nSection::::இயற்கை வளங்கள்.\nஇந்த ஒப்லாசுதுவில் கனிமவளங்கள் கண்டுபிடிக்கப்பட்டுள்ளன. இவை முதன்மையாக பண்டைய கடல்கள், ஏரிகள், சதுப்பு நிலங்கள் போன்றவற்றில் உள்ளன.\nதொழில்துறைக்கு முதன்மையாகத் தேவைப்படும் கனிமங்களான பழுப்பு நிலக்கரி மாஸ்கோ நிலக்கரி படுகையில் உள்ளன. 1948 இல் இருந்து 1996 வரை சுமார் 21 மில்லியன் டன் நிலக்கரி அகழப்பட்டது.\nமிகப் பரந்த அளவில் ஆற்றல்வாய்ந்த நிலக்கரி 15.4 பில்லியன் மீ³ கன அளவு நிலக்கரி இருப்பு உள்ளதாக மதிப்பிடப்பட்டுள்ளது.\n\nSection::::காலநிலை.\nஒப்லாசுதுவின் சராசரி சனவரி வெப்பநிலை மேற்குப் பகுதியில் -8 (18 °பாரங்கீட்), வடகிழக்கில் −13 °செல்சியஸ் (9 °பாரங்கீட்) சூலை மாத வெப்பநிலை +17 °செல்சியஸ் (63 °பாரங்கீட்) முதல் +19 °செல்சியஸ் (66 °பாரங்கீட்) வரை நிலவுகிறது. ஆண்டு சராசரி மழையளவு 560 முதல் 720 மிமீ வரை பொழிகிறது. நவம்பர் மாதத்தின் நடுவில் பனிப் பொழிவு துவங்குகி 130 முதல் 150 நாட்கள் வரை பொழிகிறது. 40-60 செ.மீ. வரை பனி பொழியும். அதிகபட்ச பனிப்பொழிவு 80 செ.மீ ஆகும்.\n\nSection::::மக்கள் வகைப்பாடு.\nஒப்லாசுது மக்கள் தொகை: 1,353,392 ( 2010 கணக்கெடுப்பு ); 1,471,459 ( 2002 மக்கள் தொகை கணக்கெடுப்பு ); 1,670,117 ( 1989 மக்கள் தொகை கணக்கெடுப்பு .)\n\n2009 - 1.55 | 2010 - 1.52 | 2011 - 1.54 | 2012 - 1.65 | 2013 - 1.64 | 2014 - 1.66 (எதிர்பார்ப்பு)\n\nஉருசிய நிர்வாக தரவுத்தளங்களில் பதிவு செய்துள்ள 99.260 மக்கள் தங்களது இனம் குறித்து தெரிவிக்கவில்லை.\nSection::::சமயம்.\n2012 ஆண்டு மேற்கொள்ளப்பட்ட அலுவல்முறைக் கணக்கெடுப்பின் படி சராத்தவ் ஓப்லஸ்தின் மக்கள் தொகையில் 30% உருசிய மரபுவழித் திருச்சபையை பின்பற்றுகின்றனர். , 9% எந்த மரபையும் சேராத பொதுவான கிறித்துவர்கள், 1% முஸ்லீம்கள், 34% இறை நம்பிக்கையுள்ள ஆனால் சமயப்பற்றற்றோர் , 20% நாத்திகர்கள், 6% பிற மதங்களை சேர்ந்தவர்களாகவோ அல்லது கேள்விக்கு பதில் தரவிரும்பாதவர்களோ ஆவர்.\n"}
{"id": "286442", "url": "https://ta.wikipedia.org/wiki?curid=286442", "title": "சாபுயெலைட்டு", "text": "சாபுயெலைட்டு\n\nசாபுயெலைட்டு \"(Zabuyelite)\" என்பது LiCO என்ற மூலக்கூற்று வாய்ப்பாடு கொண்ட இலித்தியத்தின் கார்பனேட்டு வகை கனிமமாகும். திபெத்தில் உள்ள சாபுயெ உப்புநீர் ஏரியில் இக்கனிமம் கண்டறியப்பட்டு பின்னர் சாபுயெலைட்டு எனப் பெயரிடப்பட்டது. நிறமற்ற கண்ணாடி போன்ற ஒற்றைச் சரிவு படிகங்களாக இக்கனிமம் உருவாகிறது. \n\nஏலைட்டு எனப்படும் பாறை உப்பில் இலித்தியம் மிகுந்திருக்கும் உப்புபடர் பாறைகளில் உட்பொருளாக இக்கனிமம் காணப்படுகிறது. சிப்பொடுமென் கனிமத்தின் திரவ உட்பொருளில் திண்மநிலை சாபுயெலைட்டு காணப்படுகிறது. திபெத் பகுதியில் கிடைக்கும் தொடர்புடைய கனிமங்களில் ஏலைட்டு, கேலூசைட்டு மற்றும் நார்துப்பைட்டு முதலான கனிமங்களும் கலந்துள்ளன. \n\nதிபெத்தின் உப்புநீர் ஏரியைத் தவிர்த்து சிம்பாப்வே நாட்டின் பைகிட்டா, காமாடிவி, அமெரிக்காவின் வடக்குக் கரோலினாவிலுள்ள கிளீவ்லேண்டு மாகாணம் சார்ந்த கிங்சு மௌண்டெய்ன் என்ற சிறிய நகரம் மற்றும் கனடாவின் மானிட்டோபா மாகாணத்திலுள்ள பெர்னிக் ஏரியில் தான்கோ பெகாடைட்டு சுரங்கத்திலும் கிடைக்கிறது.\n"}
{"id": "286448", "url": "https://ta.wikipedia.org/wiki?curid=286448", "title": "மால்தேவி ஆறு", "text": "மால்தேவி ஆறு\n\nமால்தேவி ஆறு \"(Maldevi River)\" இந்தியாவின் ஆந்திரப் பிரதேச மாநிலத்தில் நெல்லூர் மாவட்டம் வழியாகப் பாயும் ஓர் ஆறு ஆகும். இவ்வாறு பெண்ணாற்றில் சென்று கலக்கிறது.\n\nவிஜயநகர பேரரரசர் இந்த ஆற்றின் மீது 1.37 கிலோ மீட்டர் நீளமுள்ள அணையைக் கட்டி அதில் ஆனந்ராஜ் சாகர் என்ற நீர் சேமிக்கும் தொட்டி ஒன்றை அமைத்தார்.\n"}
{"id": "286451", "url": "https://ta.wikipedia.org/wiki?curid=286451", "title": "டீசல் மரம்", "text": "டீசல் மரம்\n\nடீசல் மரம் (Diesel Tree) ஈருறுப்பு பெயர்:(Copaifera langsdorffii), ரஷித் மரம் (Rashed Tree) மற்றும் சலாம் மரம் (Salam tree) இப்படி பலவாறாக அழைக்கப்படும் இம்மரம், பேரின தாவரவகையை சேர்ந்ததாகும் இது, வெப்பமண்டல மழைக்காடுகள் பிராந்தியங்களில் பெருமளவில் காணப்படுவதாக அறியப்படுகிறது. மேலும் இந்த மரத்தை, குபா'ய் (kupa'y), கபிஸ்மோ (cabismo), மற்றும் கோபாவ (copaúva), உள்ளிட்ட உள்ளூர் மொழிகளில் பல பெயர்களைக் கொண்டுள்ளது.\n\nSection::::உயிரியல் விளக்கம்.\nடீசல் மரம் பொதுவாக 12 மீட்டர்கள் வரை வளரக்கூடிய நடுத்தர மரமாகும், இது வெண்ணிறப் சிருபூக்களும், எண்ணெய் வித்துக்கள் நிறைந்த பழங்கள் உடையது. இதான் கட்டை (Wood) அடர்த்தியற்று துளைபடும் தன்மையுடன் (porosity) வெற்றிட பின்னமுடைய இலகுவாக காணபடுகின்றது. மேலும், உட்புற நுண்குழாய் வெற்றிடகூட்டு பகுதிகள் எண்ணெய் நிரப்பிகளாக செயல்படுகிறது, மரத்தை எந்த பகுதியில் தட்டி அல்லது வெட்டி கொய்தாலும் எண்ணெய் கசிந்து எளிதில் சேகரிக்க முடியும். எண்ணெய் அதன் உயிர்துடிப்புள்ள உற்பத்தியாக இருந்தாலும் டீசல் மரம், வெப்ப வலயம் அல்லாத பகுதிகளில் நன்கு வளருவதில்லை, மற்றும் உயிரிடீசல் (Biodiesel) என்பது தட்பவெப்ப நிலையை சார்ந்தது.\n"}
{"id": "286459", "url": "https://ta.wikipedia.org/wiki?curid=286459", "title": "ஆயு உத்தமி", "text": "ஆயு உத்தமி\n\nஆயு உத்தமி (Ayu Utami; நவம்பர் 21, 1968) ஓர் இந்தோனேசிய எழுத்தாளராவர். கட்டுரைகள், சிறுகதைகள், புதினங்கள் ஆகியவற்றை எழுதியவர். இவர் 1998 இல் எழுதிய சமன் என்ற புதினம் இவரது சிறந்த எழுத்துக்கு எடுத்துக்காட்டாகக் கருதப்படுகிறது. இந்நாவர்ல் 2005 இல் பமீலா ஆலன் என்பவரால் ஆங்கிலத்தில் மொழிபெயர்க்கப்பட்டது. உத்தமி இந்தோனேசியப் பெண்களின் பாலியல் மற்றும் அரசியல் பற்றிய எழுத்துகளால் இந்தோனேசிய பெண்களின் பிரச்சனைகளை உலகிற்கு வெளிச்சமிட்டுக் காட்டினார். இம்மாற்றமானது சாஸ்த்ரா வாங்கி எனக் குறிப்பிடப்படுகிறது.\n"}
{"id": "286461", "url": "https://ta.wikipedia.org/wiki?curid=286461", "title": "கெளிமுட்டு", "text": "கெளிமுட்டு\n\nகெளிமுட்டு (Kelimutu) இந்தோனேசியாவில் உள்ள ஓர் எரிமலையாகும். இந்தோனேசியாவின் மத்திய புளோரஸ் தீவின் அருகிலுள்ள மோனி என்ற நகரத்தில் அமைந்துள்ளது. இது இந்தோனேசியாவின் கிழக்கு நூசா டென்கரே மாகாணத்தின் எண்டி ஆட்சிப்பிரதேசத்தின் தலைநகரான எண்டிக்குக் கிழக்கே 50 கி.மீ சுற்றளவில் அமைந்துள்ளது. இங்கு மண் மற்றும் வேதிப்பொருட்களின் காரணமாக மூன்று ஏரிகள் முறையே நீலம், பச்சை, சிவப்பு என்ற வண்ணங்களில் காணப்படுகிறது. இது சுற்றுலாப் பயணிகளைக் கவர்ந்திழுக்கும் விதமாக அமைந்துள்ளது. \n"}
{"id": "286471", "url": "https://ta.wikipedia.org/wiki?curid=286471", "title": "சுவராசு பால்", "text": "சுவராசு பால்\n\nசுவராசு பால் (Swaraj Paul பிறப்பு 18 பிப்பிரவரி 1931) என்பவர் இங்கிலாந்தின் பெரும் தொழில் முதலாளியாகவும் பணக்காராகவும் கொடையாளராகவும் கல்வியாளராகவும் விளங்கி வருபவர். இவர் இந்திய வம்சாவளியைச் சேர்ந்தவர்.\n\nSection::::தொழில் முனைப்பு.\nஇந்தியாவில் இருக்கும்போது அபிஜே என்னும் குழுமத்தில் சுவராசு பால் வேலை செய்தார். பின்னர் 1966 ஆம் ஆண்டில் இலண்டனில் குடியேறினார். 1968 இல் இயற்கை வாயுக் குழாய்கள் குழுமத்தைத் தொடங்கினார். அதன் வளர்ச்சியாக வங்கிக் கடன் பெற்று கேபரோ இரும்பு ஆலையைத் தொடங்கினார். அதற்குப்பிறகு தொழிலில் படிப்படியாக வளர்ச்சி அடைந்தார். மகிழுந்து உதிரிப் பாகங்கள் உருவாக்குதல் திரைப்படம் போன்ற துறைகளில் மற்றும் வணிகத்தில் ஈடுபட்டார். இங்கிலாந்து, இந்தியா, அமெரிக்கா போன்ற பல்வேறு நாடுகளில் நாற்பதுக்கும் மேற்பட்ட நிறுவனங்களைத் தொடங்கி வெற்றிகரமாக நடத்தி வந்தார். அதனால் இங்கிலாந்து அரசு லார்டு என்னும் பட்டத்தை இவருக்கு வழங்கியது. இங்கிலாந்து நாட்டின் பெரும் பணக்காரர்களில் சுவராசு பால் ஒருவர் எனக் கருதப்படுகிறார்.\n\nSection::::அரசியல், கல்வி.\nஇங்கிலாந்தின் நாடாளுமன்றத்தின் பல் வேறு குழுக்களில் அங்கம் வகித்தார். இந்திய மற்றும் இங்கிலாந்து வட்ட மேசை அமைப்பில் இருந்தார். வோல்வராம்ப்டன் பல்கலைக் கழகம், வெஸ்ட்மின்ஸ்டர் பல்கலைக் கழகம் ஆகிய பல்கலைக்கழகங்களின் வேந்தராக இருந்தார். இலண்டனில் உள்ள விலங்குக் காட்சி சாலையின் புரவலராகவும் இருந்தார்.\n\n\nSection::::எழுதிய நூல்கள்.\nஇந்திய பிரதமர் மறைந்த இந்திரா காந்தி பற்றி ஒரு நூலும், தம் வாழ்க்கை நினைவுகள் குறித்து ஒரு நூலும் எழுதியுள்ளார் \n\n"}
{"id": "286478", "url": "https://ta.wikipedia.org/wiki?curid=286478", "title": "அனிதா அசோக் டத்தர்", "text": "அனிதா அசோக் டத்தர்\n\nஅனிதா அசோக் டத்தர் (Anita Ashok Datar ) என்பவர் இந்திய வம்சாவளியைச் சேர்ந்த அமெரிக்கப் பெண்மணி. உலகின் வறிய, பின் தங்கிய நாடுகளில் 18 ஆண்டுகளாகப் பயணம் செய்து அந்நாட்டு மக்களின் சுகாதாரம், கல்வி ஆகிய தளங்களில் பணியாற்றியவர்.\n\nSection::::பின்புலமும் பணிகளும்.\nஅனிதாவின் தந்தை மகாராட்டிர மாநிலம் புனேயைச் சேர்ந்தவர். தாய் மும்பையைச் சேர்ந்தவர். 1960 களில் அவர்கள் அமெரிக்காவில் குடியேறினார்கள். எனவே அனிதா அமெரிக்காவில் பிறந்தார். நியூ ஜெர்சியில் வளர்ந்த அனிதா தம் மகனுடன் வசித்து வந்தார். பன்னாட்டு நிறுவனமான பல்லாடியம் என்னும் பெருங் குழுமத்தில் பணியாற்றினார். எத்தியோப்பியா, கென்யா, நைசீரியா, தெற்கு சூடான், தான்சானியா, சாம்பியா, கவுதமாலா, கயானா, வங்கதேயம், இந்தியா போன்ற நாடுகளில் பயணம் செய்து அங்குள்ள மக்களின் உடல் நலம், கல்வி நிலைகள் பற்றி நேரடியாக அறிந்து உதவிகள் செய்தார். குடும்பக் கட்டுப்பாடு, எச்.ஐ.வி. நோய்கள் பற்றிய விழிப்புணர்வுப் பிரச்சாரம் செய்தார்.\n\nSection::::இறப்பு.\nஅய். எஸ். வன்முறையாளர்கள் மாலி என்னும் ஊரில் ஒரு விடுதியில் தாக்குதல் நடத்தியபோது இருபது பேர் கொல்லப்பட்டார்கள். அந்தத் தாக்குதலில் பலியானவர்களில் அனிதா அசோக் டத்தரும் ஒருவர். இக் கொடூரம் உலக அரங்கில் பெரும் அதிர்வை ஏற்படுத்தியது\n\n"}
{"id": "286480", "url": "https://ta.wikipedia.org/wiki?curid=286480", "title": "திரிபுரா மொழிகள்", "text": "திரிபுரா மொழிகள்\n\nதிரிபுரா மொழிகள் (\"languages of Tripura\") அதிக எண்ணிக்கையில் பயன்படுத்தப்படுகின்றன. இந்திய நாட்டில் அதிக மொழிகள் பேசப்படும் மாநி்லமாக திரிபுரா கருதப்படுகிறது..\n\nவடகிழக்கு இந்திய மாநிலமான திரிபுராவில் வங்காள மொழியும், கொக்பரோக் மொழியும் அலுவலக மொழிகளாகப் பயன்படுகின்றன. இவை தவிர பல சிறுபான்மை மொழிகளும் பேசப்படுகின்றன. இந்தியாவின் பிற மாநிலங்கள் போலவே ஆங்கிலம் தொடர்பு மொழியாகவும் வங்காளம் மாநில மொழியாகவும் பயன்படுகிறது. மாநிலம் முழுவதும் வங்காளிகளின் ஆதிக்கம் அதிகமாக உள்ளதால் வங்காள மொழி முதன்மை மொழியாக உள்ளது. கொக்பரோக் மொழி பழங்குடியின மக்கள் பேசும் மொழியாக உள்ளது..\n2001 ஆம் ஆண்டின் இந்தியக் கணக்கெடுப்பின்படி திரிபுராவில் பல்வேறு மொழி பேசுபவர்களின் எண்ணிக்கை இங்கு பட்டியலிடப்பட்டுள்ளது.:\nஅழியும் நிலையில் உள்ள மொழிகள் உட்பட திரிபுராவில் மொத்தம் 36 மொழிகள் இருப்பதாக தி டைம்ஸ் ஆஃப் இந்தியா ஒரு அறிக்கையில் தெரிவித்துள்ளது. 2012 ஆம் ஆண்டு நிலவரப்படி சைமார் மொழியை நான்கு பேர் மட்டுமே பேசுகின்றனர் என்றும் தெரிவிக்கப்பட்டுள்ளது..\n"}
{"id": "286491", "url": "https://ta.wikipedia.org/wiki?curid=286491", "title": "உலியானவ்சுக் மாகாணம்", "text": "உலியானவ்சுக் மாகாணம்\n\nஉலியானவ்சுக் மாகாணம் (\"Ulyanovsk Oblast\", , \"உலியானவ்ஸ்க் ஓபிலாஸ்த்\") என்பது உருசியாவின் நடுவண் அலகும், ஒரு உருசிய மாகாணமும் ஆகும். இதன் ஆட்சி மையம் உலியானவ்ஸ்க் நகரம். 2010 ஆம் ஆண்டின் இரசிய மக்கள் தொகை கணக்கெடுப்பின்படி இப்பகுதியின் மக்கள்தொகை1,292,799 (2010 ஆண்டைய கணக்கெடுப்பு).\n\nSection::::நிலவியல்.\nஉலியானவ்ஸ்க் மாகாணம் எல்லைகளாக வடக்கில் சுவாசியா குடியரசு, வடகிழக்கில் தர்தாரிஸ்தான் குடியரசு, கிழக்கில் சமாரா ஒப்லாஸ்து, தெற்கில் சராத்தவ் ஓப்லஸ்து, மேற்கில் பென்சா ஒப்லாஸ்து வடமேற்கில் மொர்தோவியா குடியரசு ஆகியன அமைந்துள்ளன.\n\nஓப்லாசுதுவின் பரப்பளவில் கால்பங்கு நிலப்பகுதியில் இலையுதிர் காடுகள் உள்ளன ஒப்லாசுதுவின் மையத்தில் வோல்கா ஆறு பாய்ந்து இரண்டாக பிரிக்கிறது. பிராந்தியத்தின் மேற்குப் பகுதி மலைப்பாங்கான பகுதியாகும். இங்கு 358 மீ (1,175 அடி) உயரமான மலைகள் காணப்படுகின்றன. ஒப்லாசுதுவின் கிழக்கு பகுதி பெரும்பாலும் சமவெளியாக உள்ளது. நீர்நிலைகள் பிரதேசத்தில் சுமார் 6% பரப்பளவில் உள்ளன.\n\nசூலைமாத சராசரி வெப்ப நிலை +19 °செ (66°பாரங்கீட்). சனவரி மாத சராசரி வெப்பநிலை −11 °செ (12°பாரங்கீட்) பனிப்பொழிவு நவம்பர் மாதத்தில் துவங்கி ஏப்ரல் மாத துவக்கம்வரை பொழிகிறது. ஆண்டு சராசரி மழையளவு 400 மிமீ (16 அங்குளம்).\n\nSection::::மக்கள் வகைப்பாடு.\nஓப்லாசுது மக்கள் தொகை: 1,292,799 ( 2010 கணக்கெடுப்பு ); 1,382,811 ( 2002 மக்கள் தொகை கணக்கெடுப்பு ); 1,400,806 ( 1989 மக்கள் தொகை கணக்கெடுப்பு ). \nஒப்லாசுது மக்களில் 55% மேலான மக்கள் உலியானவ்ஸ்க், திமிட்ரோவிகார்ட் ஆகிய இரு நகரங்களில் வாழுகின்றனர்.\n\n2009 - 1.40 | 2010 - 1.41 | 2011 - 1.45 | 2012 - 1.57 | 2013 - 1.61 | 2014 - 1.68 (எதிர்பார்ப்பு)\n\n"}
{"id": "286496", "url": "https://ta.wikipedia.org/wiki?curid=286496", "title": "மசுகது", "text": "மசுகது\n\nமசுகது (அல்லது மஷ்ஹத், ஆங்கிலம்: Mashhad, ; ) என்பது ஈரானில் இரண்டாவது அதிக மக்கள் தொகையைக் கொண்ட நகரம் ஆகும். இஹு ராசாவி கோசரன் மாகாணத்தின் தலைநகரமும் ஆகும். இது ஈரானின் வடகிழக்கில் அமைந்துள்ளது. துருக்மெனிஸ்தான் மற்றும் ஆப்கானித்தானின் எல்லையிலும் அமைந்துள்ளது. இதன் மக்கள் தொகை 3,131,586 ஆகும். \n"}
{"id": "286509", "url": "https://ta.wikipedia.org/wiki?curid=286509", "title": "இசுக்காண்டியம் ஒருசல்பைடு", "text": "இசுக்காண்டியம் ஒருசல்பைடு\n\nஇசுக்காண்டியம் ஒருசல்பைடு \"(Scandium monosulfide)\" ScS என்ற மூலக்கூற்று வாய்ப்பாடு கொண்ட ஒரு கனிமச் சேர்மம் ஆகும். இசுக்காண்டியம் மற்றும் கந்தகம் தனிமங்கள் சேர்ந்து இச்சேர்மம் உருவாகிறது. இச்சேர்மத்தின் மூலக்கூற்று வாய்ப்பாட்டின் அடைப்படையில் நோக்கினால் இது இசுக்காண்டியம்(II) அதாவது [Sc2+][S2−] வகை எனப் பரிந்துரைக்கப்படுகிறது. இன்னும் தெளிவாக விளக்குவதென்றால் இசுக்காண்டியம் ஒருசல்பைடை [Sc3+][S2−] வகையிலான ஒரு போலி அயனிச் சேர்மம் எனலாம். எஞ்சியிருக்கும் எலக்ட்ரான் திண்மத்தின் கடத்தல் பட்டையில் நிரம்புகிறது. \nSection::::அமைப்பு.\nஇசுக்காண்டியம் ஒருசல்பைடு, சோடியம் குளோரைடின் படிக அமைப்பு வடிவத்தைக் கொண்டுள்ளது.\n\nSection::::தயாரிப்பு.\nஇசுக்காண்டியம் உலோகம் மற்றும் கந்தகம் ஆகியவற்றின் கலவையை காற்றில்லாமல் 1150 பாகை செல்சியசு வெப்பநிலையில் 70 மணிநேரத்திற்கு சூடாக்கினால் இசுக்காண்டியம் ஒருசல்பைடைத் தயாரிக்க முடியும்.\n"}
{"id": "286513", "url": "https://ta.wikipedia.org/wiki?curid=286513", "title": "விளதீமிர் மாகாணம்", "text": "விளதீமிர் மாகாணம்\n\nவிளதீமிர் மாகாணம் (\"Vladimir Oblast\", , விளதீமிர்ஸ்கயா ஓப்லஸ்த்) என்பது உருசியாவின் நடுவண் அலகும், ஒரு உருசிய மாகாணமும் ஆகும். இதன் நிர்வாக மையம் விளதீமிர் நகரம் ஆகும். இது மாஸ்கோவில் இருந்து கிழக்கே 190 கிலோ மீட்டர் (120 மைல் ) தொலைவில் அமைந்துள்ளது. மாகாணத்தின் மக்கள்தொகை (2010 ஆண்டு கணக்கெடுப்பு) 1,443,693. இங்கு யுனெஸ்கோ உலக பாரம்பரிய பட்டியல் இடம்பெற்ற 12 ஆம் நூற்றாண்டைச் சேர்ந்த தேவாலயம் உட்பட விளாடிமிர், சுஸ்டாய், போக்லையுபோவ், கிடிக்சா போன்ற பகுதிகள் உள்ளன.\n\nSection::::புவியியல்.\nவிளதீமிர் ஒப்லாசுது எல்லைகளாக மாஸ்கோ ஓப்லஸ்து, யாரோஸ்லோவ் ஒப்லாஸ்து, இவானோவா ஒப்லாஸ்து , ரயாசன் ஒப்லாஸ்து, நிசானி நோவோக்ரோண்ட் ஒப்லாஸ்து ஆகியவை உள்ளன. இந்தஒப்லாஸ்து கிழக்கு ஐரோப்பிய சமவெளியின் மையத்தில் அமைந்துள்ளது. பிராந்தியத்தின் முக்கியமான ஆறுகள் கிளையாஸ்மா மற்றும் ஒக்கா ஆகும். சுமார் முந்நூறு ஏரிகளும் உள்ளன. ஒப்ளாஸ்து கலப்பு காடுகள் வட்டாரத்தில் அமைந்துள்ளது.\n\n2009 - 1.46 | 2010 - 1.46 | 2011 - 1.50 | 2012 - 1.62 | 2013 - 1.59 | 2014 - 1.65 (எதிர்பார்ப்பு)\n\n\nSection::::சமயம்.\n2012 ஆண்டைய அதிகாரப்பூர்வ கணக்கெடுப்பின்படி விளதீமிர் ஒப்லாஸ்து மக்கள் தொகையில் 42.3% உருசிய மரபுவழித் திருச்சபைச் சேர்ந்தவர்கள், 1% கிழக்கு மரபுவழி திருச்சபையைச் சேர்ந்தவர்கள், 5% பொதுவான கிருஸ்துவர் , 1% ஸ்லாவிக் பழங்குடி மதப்பிரிவினர், 0.4% இந்து மதத்தினர், 32% மத ஈடுபாடு அற்றவர்கள் 14% நாத்திகர், 4.7% மத்தைப்பற்றி குறிப்பிடாதவர்கள்.\n"}
{"id": "286514", "url": "https://ta.wikipedia.org/wiki?curid=286514", "title": "கொரியாவில் சமயம்", "text": "கொரியாவில் சமயம்\n\nகொரியாவில் சமயம் \"(Religion in Korea)\" பல்வேறுபட்ட மரபுகளை உள்ளடக்குகிறது. கொரியாவின் அல்லது கொரிய மக்களின் உள்நாட்டுச் சமயம் கொரியச் சாமனியம் எனும் வெறியாட்டச் சடங்குகள் ஆகும். கொரிய வரலாற்றில் பழைய நூற்றாண்டுகளில் புத்தமதம் ஓங்கியிருந்த்து. எனினும் இது யோசியோன் பேரரசில் பெரிதும் ஒடுக்கப்பட்டது. இக்காலத்தில் கொரியக் கன்பியூசனியம்அரசு சமயமாக ஆதரிக்கப்பட்டது. 19 ஆம் நூற்றாண்டின் பிற்பகுதியில் அறிவாளிகளால் யோசியோன் ஆட்சியின் இறுதிப் பத்தாண்டுகளில் கிறித்துவம் பரப்பப்பட்டது. அப்போது கன்பியூசனியச் சமூகம் வேகமாக குலையலானது.\n\n1945 ஆம் ஆண்டின் கொரியப் பிரிவினைக்குப் பின் வடகொரியாவிலும் தென்கொரியாவிலும் சமய வாழ்க்கை அரசியல் சிந்தனைக் கட்டமைப்புகளால் பெரிதும் வேறுபடலானது:\n\n\n\nSection::::மேலும் காண்க.\nதென்கொரியாவில் சமயம்\nவடகொரியாவில் சமயம்\n\n"}
{"id": "286521", "url": "https://ta.wikipedia.org/wiki?curid=286521", "title": "ரதி அக்னிகோத்ரி", "text": "ரதி அக்னிகோத்ரி\n\nரதி அக்னிகோத்ரி (பிறப்பு 10 திசம்பர் 1960) ஓர் இந்தியத் திரைப்பட நடிகை ஆவார். தமிழ், இந்தி, தெலுங்கு, கன்னடம் உள்ளிட்ட இந்திய மொழித் திரைப்படங்களில் நடித்துள்ளார். பாரதிராஜா இயக்கத்தில் வெளிவந்த புதிய வார்ப்புகள் திரைப்படத்தின் மூலமாக திரைப்படத்துறையில் அறிமுகமானார். ரஜினிகாந்த் நடித்த அன்புக்கு நான் அடிமை, கழுகு, முரட்டுக்காளை ஆகிய திரைப்படங்களில் கதாநாயகியாக நடித்துள்ளார்.\n\nSection::::வாழ்க்கைக் குறிப்பு.\nரதி, மும்பையைச் சேர்ந்த தொழிலதிபர் அனில் விர்வானி என்பவரை 1985 பிப்ரவரி 2 அன்று திருமணம் செய்து கொண்டார். இவரது தந்தை இறந்த போது, இந்தி திரையுலகில் முன்னணி கதாநாயகியாக இருந்தாலும், திரைப்படங்களில் நடிப்பதை நிறுத்திக் கொண்டார். 1987இல் இவர்களுக்கு \"தனுஜ் விர்வானி\" என்ற குழந்தை பிறந்த பின்னர் இவர் தனது கணவருடன் இணைந்து அவரது வணிக நடவடிக்கைகளில் பங்கெடுக்கத் தொடங்கினார்.\n\n"}
{"id": "286526", "url": "https://ta.wikipedia.org/wiki?curid=286526", "title": "ஜிரிபாம்", "text": "ஜிரிபாம்\n\nஜிரிபாம் (மணிப்பூரிய மொழி:জিরিবাম), இந்திய மாநிலமான மணிப்பூரில் உள்ள கிழக்கு இம்பால் மாவட்டத்திலுள்ள நகரம். இது மணிப்பூரில் வேகமாக வளர்ந்து வரும் நகரங்களில் ஒன்றாகும்.\n\nஇந்த நகரம் மாநிலத்தின் மேற்கு எல்லையில், அசாமின் கசார் மாவட்டம் ஒட்டி அமைந்துள்ளது. இது மணிப்பூரின் மேற்கு வாயில் என்றும் அழைக்கப்படுகிறது. ஜிரிபாம் நகரத்தில் மைட்டிஸ், வங்காளிகள், ரோங்மீ, ஹ்மர்ஸ், பைட் போன்ற பல்வேறு சமூகங்களைச் சேர்ந்தவர்கள் வசிக்கின்றனர். ஜிரிபாம் நகரத்தில் பெரும்பான்மையான மக்கள் மைட்டிஸ் இனக் குழுவைச் சேர்ந்தவர்கள்.\n\nSection::::வரலாறு.\nஜிரிபாமின் பதிவு செய்யப்பட்ட வரலாறு பிரித்தானிய காலனித்துவ காலத்தில் தொடங்கியது. 19 ஆம் நூற்றாண்டின் தொடக்கத்தில் பல பழங்குடியினர் மற்றும் மத குழுக்கள் ஜிரி ஆற்றின் குறுக்கே உள்ள பகுதிக்கு குடிபெயரத் தொடங்கினர். இந்த சகாப்தத்தில் ஜிரி நதி ஒரு பிரபலமான அடையாளமாகவும், ஜிரிபாம் ஒரு முக்கிய வர்த்தக மையமாகவும் இருந்தது. இப்பகுதியை 1891 ஆம் ஆண்டு முதல் 1941 ஆம் ஆண்டு வரை மகாராஜா மீடிங்கு சுராச்சந்த் ஆட்சி செய்தார். 1907 ஆம் ஆண்டில் அப்பகுதியின் நிர்வாகத்தில் மகாராஜாவுக்கு உதவ மணிப்பூர் மாநில தர்பார் நிறுவப்பட்டது. சுராச்சந்தின் மகன் மகாராஜா போத்சந்திர சிங் 1941 முதல் 1955 வரை இப்பகுதியை ஆட்சி செய்தார்.\n\nஇந்தியா பிரித்தானியாவிடம் இருந்து சுதந்திரம் பெற்றதைத் தொடர்ந்து 1949 ஆம் ஆண்டில் செப்டம்பர் 2 அன்று இந்திய அரசாங்கத்திற்கும் மணிப்பூர் மகாராஜாவுக்கும் இடையே ஒரு ஒப்பந்தம் கையெழுத்தானது. இந்த ஒப்பந்தத்தின் விளைவாக மணிப்பூர் பகுதி 1949 ஆம் ஆண்டு அக்டோபர் 15 அன்று இந்திய ஒன்றியத்துடன் இணைக்கப்பட்டது. 1956 ஆம் ஆண்டு மணிப்பூரின் கூட்டமைப்பு பிரதேசங்களில் ஒன்றாக மாறியது. அப்போது இம்பால் மாநில தலைநகராக அறிவிக்கப்பட்டது.\n\n2017 ஆம் ஆண்டில் வங்காள சமூகத்தைச் சேர்ந்த மணிப்பூர் சட்டமன்றத் தேர்தல் வேட்பாளர் ஆஷாப் உதின் தேர்தலில் வெற்றி பெற்று ஜிரிபாம் சிறுபான்மை சமூகத்தின் முதல் உறுப்பினரானார்.\n\nSection::::காலநிலை.\nஜிரிபாம் ஈரப்பதமான துணை வெப்பமண்டல காலநிலையை கொண்டுள்ளது. குறுகிய குளிர்காலத்தையும், நீண்ட கோடைகாலங்களில் கனமழையுடனும் வகைப்படுத்தப்படுகின்றது. சில பகுதிகளில் குளிர்கால மாதங்களில் பனிப்பொழிவு ஏற்படக்கூடும். இந்தியாவில் பல பகுதிகளைப் போலவே பருவமழைக்கு உட்பட்டது. மாநிலத்தின் மற்ற பகுதிகளுடன் ஒப்பிடுகையில் தென்மேற்கு பருவமழையை ஏராளமாக பெறுகின்றது. வருடாந்திர மழையின் இருபது முதல் முப்பது சதவீதம் வரை மே மாதத்தில் பருவமழைக்கு முந்தைய காலங்களில் ஏற்படுகிறது. சூன் இரண்டாம் பாதியில் இருந்து செப்டம்பர் வரை மழைக்காலங்களில் சுமார் அறுபது முதல் எழுபது சதவீதம் மழைவீழ்ச்சி கிடைக்கின்றது. மழைக்காலத்தில் சராசரி மழைவீழ்ச்சி 1,000 முதல் 1,600 மி.மீ வரை (39.4 முதல் 63.0 அங்குலம்) பதிவாகின்றது.\n\nSection::::புள்ளிவிபரங்கள்.\n2001 ஆம் ஆண்டு இந்திய மக்கட் தொகை கணக்கெடுப்பின்படி ஜிரிபாம் நகரில் 6,426 மக்கள் வசிக்கின்றனர். ஆண்கள் 49 சதவீதமும், பெண்கள் 51 சதவீதமும் காணப்படுகின்றனர். மக்களின் கல்வியறிவு விகிதம் 73% ஆகும். இது தேசிய சராசரியான 59.5% வீதத்தை விட அதிகமாகும். ஆண்களின் கல்வியறிவு 80% வீதமும், பெண் கல்வியறிவு 66% வீதமும் ஆகும். ஜிரிபாமில் மக்களில் 13% வீதமானோர் பேர் ஆறு வயதுக்கு குறைவானவர்கள்.\n\nSection::::பொருளாதாரம்.\nஜிரிபாம் நகரம் துணைப்பிரிவின் நிர்வாக தலைமையகமாகும். வளர்ந்து வரும் மையமாக ஜிரிபாம் பிராந்தியத்திலும் அதைச் சுற்றியுள்ள பகுதிகளிலும் மருத்துவ, கல்வி மற்றும் வணிக வசதிகளை வழங்குகிறது. 2001 ஆம் ஆண்டு மக்கட்தொகை கணக்கெடுப்பின்படி இங்கு உழைக்கும் மக்களில் 80% வீதமானோர் விவசாய சாரா நடவடிக்கைகளில் ஈடுபட்டுள்ளனர். சனத்தொகையில் சுமார் 20% வீதமானோர் பேர் அரசு ஊழியர்கள் ஆவார்கள். இது மற்ற துறைகளை விட அதிக வருமானத்தை வழங்குகிறது.\n\nSection::::அரசியல்.\nஇது ஜிரிபாம் சட்டமன்றத் தொகுதிக்கும், வெளிப்புற மணிப்பூர் மக்களவைத் தொகுதிக்கும் உட்பட்டது.\n"}
{"id": "286532", "url": "https://ta.wikipedia.org/wiki?curid=286532", "title": "இந்திய மக்கள் தொகை கணக்கெடுப்பு, 1991", "text": "இந்திய மக்கள் தொகை கணக்கெடுப்பு, 1991\n\n1991 இந்திய மக்கள் தொகை கணக்கெடுப்பு \"(1991 Census of India )\" 13 ஆவது மக்கள் தொகை கணக்கெடுப்பு ஆகும். முன்னதாக இக்கணக்கெடுப்புப் பணி 1871 ஆம் ஆண்டு தொடங்கி தொடர்ச்சியாக 10 ஆண்டுகளுக்கு ஒரு முறையென அதுவரை 12 கணக்கெடுப்புகள் நடத்தப்பட்டுள்ளன. இக்கணக்கெடுப்பின்படி இந்தியாவின் மக்கள் தொகை 838,583,988 ஆகும். கணக்கெடுப்புப் பணியில் 1.6 மில்லியன் நபர்கள் கணக்கெடுப்பாளர்களாக பணிபுரிந்தனர்.\n\nSection::::மத அடிப்படையில் மக்கள் தொகை.\n1991 ஆம் ஆண்டு மக்கள் தொகையில் 69.01 கோடி நபர்கள் இந்துக்கள் (81.53%) ஆவர். 10.67 கோடி நபர்கள் இசுலாமியர்கள் ஆவர்.\nஇந்தியாவில் உள்ள பிரதானமான சமயக் குழுக்களின் மக்கள் தொகைப் போக்குகள் 1951 ஆம் ஆண்டின் கணக்கெடுப்பு அடிப்படையில் இங்கு தரப்பட்டுள்ளது.\n\nSection::::மொழித் தரவுகள்.\n1991 ஆம் ஆண்டு கணக்கெடுப்பின்படி இந்தியாவில் 1576 மொழிகள் தாய்மொழியாக வரையறுக்கப்பட்டுள்ளன. மேலும், பத்து இலட்சத்திற்கும் மேற்பட்டவர்கள் தாய் மொழியாகப் பேசக்கூடிய மொழிகளாக 22 மொழிகள் உள்ளன. ஒரு இலட்சத்திற்கும் அதிகமானவர்கள் தாய் மொழியாகப் பேசக்கூடிய மொழிகளாக 50 மொழிகளும், 10,000 நபர்களுக்கு மேல் தாய் மொழியாகப் பேசக்கூடிய மொழிகள் 114 எனவும் கணக்கிடப்பட்டன. எஞ்சியிருக்கும் பிற மொழிகளை தாய் மொழியாகக் கொண்டவர்கள் மொத்தமாக 566,000 நபர்கள் எனவும் அறியப்பட்டது. 1991 கணக்கெடுப்பின்படி சமசுகிருதம் மொழியை 49,736 நபர்கள் பேசினர். \n\n"}
{"id": "286543", "url": "https://ta.wikipedia.org/wiki?curid=286543", "title": "சிடீவியால் கிளைகோசைடு", "text": "சிடீவியால் கிளைகோசைடு\n\nசிடீவியால் கிளைகோசைடுகள் \"(Steviol glycosides)\" என்பவை தென் அமெரிக்காவின் சூரியகாந்திக் குடும்பத் தாவரம், சிடீவியா ரிபௌடியானாவின் இலைகளுக்கு இனிப்புச் சுவை கொடுப்பதற்குக் காரணமான வேதிச் சேர்மமாகும். சிடீவியா என்ற பெயரிலும் வேறுபல வர்த்தகப் பெயர்களிலும் விற்கப்படும் சர்க்கரைப் பதிலீடுகளில் முக்கியமான உள்ளடக்கப் பொருள்களாக அல்லது தயாரிப்பு முன்னோடிகளாக இவை உள்ளன. சிடீவியா பிளேபோபைலா போன்ற தொடர்புடைய பிற இனங்களிலும், உரூபசு சிங்கை போன்ற பூக்கும் தாவரங்களிலும் இவை கிடைக்கின்றன. சிடீவியாவின் பிற இனங்களில் இது கிடைப்பதில்லை.\n\nசிடீவியா ரிபௌடியானாவிலிருந்து கிடைக்கும் சிடீவியால் கிளைகோசைடுகள் சுக்ரோசை விட 30 முதல் 320 மடங்கு இனிப்பான இருக்கும் எனக் கருதப்படுகிறது. இந்த எண்கள் தொடர்பாக சில கருத்து வேறுபாடுகள் காணப்படுகின்றன. வெப்பத்தில், அமிலக்காரத்தில் இவை நிலைப்புத் தன்மை கொண்டுள்ளன. மேலும் சிடீவியால் கிளைகோசைடுகள் நொதித்தலுக்கு உட்படுவதில்லை. பல்வேறு சிறப்புகளைப் பெற்றிருப்பதால் இவை உணவுக் கூட்டுப்பொருள்களாகப் பயன்படுகின்றன. உடலுக்கு ஏற்றுக் கொள்ளும் அளவு, உடல் எடைக்கு ஏற்றபடி ஒரு நாளைக்கு 4மி.கி/கி.கி சிடீவியால் கிளைகோசைடுகள் எனக் கணக்கிடப்பட்டுள்ளது.\n"}
{"id": "286553", "url": "https://ta.wikipedia.org/wiki?curid=286553", "title": "இசுகாண்டியம்(III) ஆக்சைடு", "text": "இசுகாண்டியம்(III) ஆக்சைடு\n\nஇசுகாண்டியம்(III) ஆக்சைடு \"(Scandium(III) oxide)\" என்பது Sc2O3 என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். உயர் உருகுநிலை கொண்ட அருமண் ஆக்சைடான இச்சேர்மம் இசுக்காண்டியா என்றும் அழைக்கப்படுகிறது. பொதுவாக மற்ற இசுக்காண்டியம் சேர்மங்களைத் தயாரிப்பதற்கு இசுகாண்டியம்(III) ஆக்சைடு பயன்படுகிறது. வெப்பம் மற்றும் மின்அதிர்ச்சிக்கு மின்தடையை அளிப்பதால் உயர்வெப்பநிலை அமைப்புகள், மின்னணு பீங்கானியல் மற்றும் கண்ணாடிகளில் பகுதிப்பொருளாகவும் (ஒரு துணைப்பொருளாக) இச்சேர்மம் பயன்படுகிறது.\nSection::::அமைப்பு.\nஆறு ஒருங்கிணைவு உலோக மையங்களைக் கொண்ட ஒரு கனசதுர படிக அமைப்பை இசுக்காண்டியம் (III) ஆக்சைடு ஏற்றுள்ளது. (சமச்சீர் புள்ளிக் குழு: நான்முகம் (Th) , இடக்குழு: Ia3) இசுக்காண்டியம் – ஆக்சிசன் பிணைப்புகளின் இடைவெளி 2.159-2.071Å அளவில் இருப்பதாக தூட்கோணல் பகுப்பாய்வு முடிவுகள் தெரிவிக்கின்றன.\n\nSection::::தயாரிப்பு.\nசுரங்கத் தொழிற்துறையால் தயாரிக்கப்படும் இசுக்காண்டியம் ஆக்சைடுதான் தூய்மித்த வடிவ இசுக்காண்டியம் ஆகும். தோர்ட்வெய்டைட்டு (Sc,Y)(SiO) மற்றும் கோல்பெக்கைட் ScPO·2HO போன்ற இசுக்காண்டியத் தாதுக்கள் அரிதாகவே கிடைக்கின்றன. மற்ற பல கனிமங்களில் சுவடளவிலான இசுக்காண்டியமே காணப்படுகிறது. எனவே இசுக்காண்டியம் ஆக்சைடு பெரும்பாலும் மற்ற தனிமங்களைப் பிரித்தெடுக்கும் போது உடன் விளை பொருளாகவே தயாரிக்கப்படுகிறது.\n\nSection::::இயற்பியல் பண்புகள்.\nஇசுகாண்டியம்(III) ஆக்சைடு ,6.0 எலக்ட்ரான் வோல்ட் ஆற்றல் இடைவெளி அல்லது பட்டை இடைவெளியைக் கொண்ட மின்கடத்தாப் பொருளாகும்\nSection::::வேதி வினைகள்.\nஇசுகாண்டியத்தின் வேதிப்பண்புகள் அனைத்தும் இசுகாண்டியம்(III) ஆக்சைடில் இருந்தே தொடங்குகின்றன.\nஇசுகாண்டியம்(III) ஆக்சைடை சூடுபடுத்தினால் பெரும்பாலான அமிலங்களுடன் வினைபுரிந்து நீரேற்றப் பொருட்களைக் கொடுக்கிறது. உதாரணமாக அதிகளவு ஐதரோ குளோரிக் நீர்க்கரைசலுடன் சேர்த்து சூடாக்கினால் ScCl3•nH2O என்ற வாய்ப்பாடு கொண்ட இசுக்காண்டியம்(III) குளோரைடைத் தருகிறது. அமோனியம் குளோரைடு முன்னிலையில் இதை ஆவியாக்கி உலர்த்துவதன் மூலம் நீரிலி வடிவத்தைப் பெறமுடியும். பின்னர் 300 முதல் 500 பாகை செல்சியசு வெப்பநிலைக்கு கலவையைச் சூடுபடுத்துவதால் அமோனியம் குளோரைடு பதங்கமாகி வெளியேறுகிறது. அமோனியம் குளோரைடு சேர்க்கப்படாவிட்டால் கலவை உலர்ந்த பிறகு நீரேறிய ScCl3•nH2O , கலப்பு ஆக்சிகுளோரைடாக மாறிவிடும்.\n\nஇவ்வாறே இசுக்காண்டியம்(III) முப்புளோரோமீத்தேன் சல்போனேட்டும் (திரிப்ளேட்டு) இதனுடன் தொடர்புடைய முப்புளோரோமீத்தேன் சல்போனிக் அமிலத்தில் (திரிப்ளிக் அமிலம்) இருந்து தயாரிக்கப்படுகிறது.\n\nஇசுகாண்டியம்(III) ஆக்சைடை ஒடுக்க வினைக்கு உட்படுத்துவதன் மூலமாக உலோகநிலை இசுக்காண்டியம் தயாரிக்க முடியும். முதலில் இசுகாண்டியம்(III) ஆக்சைடை இசுக்காண்டியம் புளோரைடாக மாற்றி பின்னர் இதனுடன் உலோக கால்சியம் சேர்த்தால் மேற்கண்ட ஒடுக்க வினை நிகழும். இச்செயல்முறை கிட்டத்தட்ட உலோக தைட்டானியம் தயாரிக்கப் பயன்படும் கிரோல் செயல்முறை போன்றதொரு முறையாகும். உயர் ஒரினவரிசை ஆக்சைடுகளான இட்ரியம் ஆக்சைடு மற்றும் இலந்தனம் ஆக்சைடுகள் போலல்லாமல், காரங்களுடன் சேர்ந்து இசுகாண்டியம்(III) ஆக்சைடு இசுக்காண்டேட்டு உப்புகளை உருவாக்குகிறது. உதாரணம்: பொட்டாசியம் ஐதராக்சைடுடன் சேர்ந்து K3Sc(OH)6 உருவாதல். இசுகாண்டியம்(III) ஆக்சைடு அலுமினியம் ஆக்சைடுடன் பல இயல்புகளில் ஒன்றுபட்டுள்ளது.\n"}
{"id": "286558", "url": "https://ta.wikipedia.org/wiki?curid=286558", "title": "உளச்சிகிச்சை", "text": "உளச்சிகிச்சை\n\nஉளச்சிகிச்சை, உள மருத்துவம் அல்லது வசியத் துயில் முறை மருத்துவம் (\"Psychotherapy\") என்பது உளவியல் முறைப் பயன்பாடுகள் ஆகும். இவை குறிப்பாக, ஒரு நபரின் மாற்றத்திற்கும் விரும்பிய வழிகளில் பிரச்சினைகளை சமாளிப்பதற்கும், வழக்கமான தனிப்பட்ட தொடர்பு அடிப்படையின்போது பயன்படும் உளவியல் முறைகளாக அமைகின்றன. உளச்சிகிச்சை ஒவ்வொரு தனி நபரினதும் நல்வாழ்வையும் உள நலத்தையும் அதிகரிப்பதையும், தொல்லையான நடத்தைகளை, நம்பிக்கைகள், நிர்பந்தங்கள், எண்ணங்கள், அல்லது உணர்ச்சிகளை குறைக்க அல்லது தீர்க்கவும், உறவுகள், சமூக செயல்பாட்டை மேம்படுத்தவும் இலக்காகக் கொண்டது. சில உளப் பிறழ்ச்சி நோய் தீர்த்தலுக்காகவென குறிப்பிட்ட உளச்சிகிச்சைகள் கருதப்படுகின்றன.\n\n"}
{"id": "286571", "url": "https://ta.wikipedia.org/wiki?curid=286571", "title": "கரஜ்", "text": "கரஜ்\n\nகராஜ் (Karaj, ) என்பது ஈரானின் அல்போர்சு மாகாணத்தின் தலைநகரம் ஆகும். கராஜ் 1.96 மில்லியன் மக்கள் தொகையைக் கொண்டு, தெகுரான், மசுகாத் மற்றும் இசுபகானுக்கு அடுத்ததாக உள்ள ஈரானின் நான்காவது மிகப்பெரிய நகரமாக விளங்குகிறது.\n"}
{"id": "286576", "url": "https://ta.wikipedia.org/wiki?curid=286576", "title": "வொலக்தா மாகாணம்", "text": "வொலக்தா மாகாணம்\n\nவொலக்தா மாகாணம் (\"Vologda Oblast\", , வொலக்கொட்ஸ்கயா ஓப்லஸ்த்) என்பது உருசியாவின் நடுவண் அலகும், ஒரு உருசிய மாகாணமும் ஆகும். இதன் நிர்வாக மையம் வொலக்தா ஆகும். இதன் மக்கள்தொகை: 1,202,444 (2010 கணக்கெடுப்பு). பிராந்தியத்தின் பெரிய நகரம் செரிபோவிட்சு ஆகும். பெரிய உலோக ஆலை நிறுவனமான செவெர்ஸ்தாலின் இந்த மாகாணம் சார்ந்த தொழில் நிறுவனமாகும். வொலக்தா மாகாணம் பல வரலாற்று நினைவுச் சின்னங்களைக் கொண்டது.\n\nSection::::புவியியல்.\nவொலக்தா மாகாணத்தின் எல்லைகளாக வடக்கே அர்காங்கெல்சுக் மாகாணம், கிழக்கே கீரொவ் மாகணம், தென்கிழக்கே கொசுத்துரோமா மாகாணம், தெற்கே யாரோசிஉலாவ் மாகாணம், தென்மேற்கே துவெர், நோவ்கோரத் மாகாணம், மேற்கே லெனின்கிராத் மாகாணம், வடமேற்கே கரேலியா ஆகியன உள்ளன. வொலக்தா ஒப்லாஸ்து கிழக்கு ஐரோப்பிய சமவெளியில் அமைந்துள்ளது. இப்பிராந்தியம் காடுகளும் மலைப்பாங்கான நில அமைப்பும் கொண்டது.\n\nSection::::மக்கள் வகைப்பாடு.\nவொலக்தா ஒப்லாசுது மக்கள் தொகை: 1,202,444 ( 2010 கணக்கெடுப்பு ); 1,269,568 ( 2002 மக்கள் தொகை கணக்கெடுப்பு ); 1,353,870 ( 1989 மக்கள் தொகை கணக்கெடுப்பு .)\n\n^மற்றவர்கள் - 1.7%\n2009 - 1.61 | 2010 - 1.60 | 2011 - 1.68 | 2012 - 1.84 | 2013 - 1.85 | 2014 - 1.85 (எதிர்பார்ப்பு)\n\nSection::::சமயம்.\n2012 ஆண்டைய அதிகாரப்பூர்வ கணக்கெடுப்பின்படி, வொலக்தா மாகாணம் மக்கள்தொகையில் 29.5% உருசிய மரபுவழித் திருச்சபைச் சேர்ந்தவர்கள், 2% பொதுவான கிருத்தவர்கள், 1% கிழக்கு மரபுவழி திருச்சபையைச் சேர்ந்தவர்கள், 1% ஸ்லாவிக் பழங்குடி மதப்பிரிவினர், 1% பழைய நம்பிக்கையாளர், 39% கடவுள் நம்பிக்கையுள்ள ஆனால் மத ஈடுபாடு அற்றவர்கள் 20% நாத்திகர், 6.5% பிற மதத்தைச் சார்ந்தவர்களாகவோ அல்லது மதத்தைப்பற்றி குறிப்பிடாதவர்கள்.\n"}
{"id": "286584", "url": "https://ta.wikipedia.org/wiki?curid=286584", "title": "தங்க மகன் (2015 திரைப்படம்)", "text": "தங்க மகன் (2015 திரைப்படம்)\n\nதங்க மகன் என்பது வேல்ராஜ் இயக்கத்தில் 2015ஆம் ஆண்டில் வெளியாகிய ஒரு தமிழ்த் திரைப்படமாகும். தனுஷ், சமந்தா ருத் பிரபு, எமி ஜாக்சன் ஆகியோர் இத்திரைப்படத்தில் முக்கிய வேடங்களில் நடித்துள்ளனர். 2015 மார்ச் மாதத்தில் படப்பிடிப்பு தொடங்கப்பட்ட இத்திரைப்படம் 2015 திசம்பர் 18 அன்று வெளியாகியது.\n\n\nSection::::ஒலிப்பதிவு.\nஅனிருத் ரவிச்சந்திரன் இசையமைத்த இத்திரைப்படத்தின் பாடல்கள் 2015 நவம்பர் 27 அன்று வெளியாயின. தெலுங்கு பாடல்கள் 2015 திசம்பர் 11 அன்று வெளியானது.\n"}
{"id": "286604", "url": "https://ta.wikipedia.org/wiki?curid=286604", "title": "இசுக்காண்டியம் பன்னிருபோரைடு", "text": "இசுக்காண்டியம் பன்னிருபோரைடு\n\nஇசுக்காண்டியம் பன்னிருபோரைடு \"(Scandium dodecaboride)\" என்பது ScB என்ற மூலக்கூற்று வாய்ப்பாடு கொண்ட அனல்தாங்கும் உலோக போரைடு ஆகும். \n\nSection::::தொகுப்புமுறை தயாரிப்பு.\n7:1 என்ற விகிதத்தில் போரான் தூள் மற்றும் இசுக்காண்டியம் தூள் இரண்டையும் சேர்த்து 2500 பாகை செல்சியசு வெப்பநிலைக்கு பிளாசுமா தீவட்டி அல்லது அதற்கு இணையான அமைப்பால் சூடுபடுத்தி பின்னர் குளிர் நீரால் வெப்பம் தணித்து அடர் ஐதரோ குளோரிக் அமிலத்தால் கழுவி இசுக்காண்டியம் பன்னிருபோரைடைத் தயாரிக்கலாம்.\n\nSection::::படிகவியல்.\nமுதன் முதலில் ScB12 கனசதுரப் படிக அமைப்பில் காணப்படுவதாக அறிவிக்கப்பட்டது. பின்னர் நடைபெற்ற ஆய்வுகள் இச்சேர்மம் நான்முக வடிவம் கொண்டிருப்பதாக தெரிவித்தன. ( ஓர் அலகுக்கூட்டில் a = 522 பைக்கோ மீட்டர் c = 735 பைக்கோ மீட்டர்) மிகச் சமீபத்திய ஆய்வுகளில் இசுக்காண்டியம் பன்னிருபோரடைடு உண்மையில் கனசதுர படிக அமைப்பிலுள்ளது என்றும் ஆனால் இதற்கு நிலைப்புத்தன்மை தேவை என்றும் விவரிக்கப்பட்டுள்ளது. \n"}
{"id": "286608", "url": "https://ta.wikipedia.org/wiki?curid=286608", "title": "சார்லசு அகத்தசு யங்", "text": "சார்லசு அகத்தசு யங்\n\nசார்லசு அகத்தசு யங் \"(Charles Augustus Young)\" (திசம்பர் 15, 1834 – ஜனவரி 4, 1908) பெயர்பெற்ற அமெரிக்கச் சூரியக் கதிர்நிரலியல் வானியலாளர்களில் ஒருவர் ஆவார். இவர் சில நாட்கள் நிமோனியா காய்ச்சல் வாய்ப்பட்டு 1908 ஜனவரி 4 ஆம் நாளன்று தன் வீட்டில் இறந்தார். இவர் பல சூரிய மறைப்புகளைக் கண்டுள்ளார். சூரியக் கதிர்நிரலியலில் ஆய்வுகள் மேற்கொண்டார். இவர் 1872 ஆகத்ஹு 3 இல் கதிர்நிரல்மானி வழியாக சூரியகனல் உமிழ்வைக் கண்டார். மேலும் இது புவியின் காந்தப் புயலுடன் ஒருங்கமைந்த்தையும் கண்ணுற்றார்.\n\nடார்மவுத் கல்லூரியில் பட்டம்பெற்ற இவர் அங்கு 1865 இல் பேராசிரியரானார். பிறகு அங்கே 1877 வரை பணிபுரிந்த பின்னர் பிரின்சிடன் பல்கலைக்கழகத்தில் சேர்ந்தார்.\n\nஇவர் நல்ல கல்வியாளர்; பல பரவலாகப் பயன்பட்ட பல வானியல் பாட நூல்களை இயற்றியுள்ளார். இவற்றில் வானியல் கையேடும் ஒன்றாகும். பல ஆண்டுகட்குப் பின் ஃஎன்றி நோரிசு இரசலும் இரேமாண்டு சுமித் தூகானும் ஜான் குவின்சி சுடீவர்ட்டும் தாம் எழுதிய இருதொகுதி வானியல் நூலை \"Astronomy: A Revision of Young’s Manual of Astronomy\" எனத் தலைப்பிட்டனர்.\n\n"}
{"id": "286609", "url": "https://ta.wikipedia.org/wiki?curid=286609", "title": "அபோதி பிராமணர்", "text": "அபோதி பிராமணர்\n\nஅபோதி பிராமணர் \"(Aboti Brahmin)\" என்பவர்கள் பொது ஊழி 1228 இல் இந்தியாவின் ராசத்தானில் வாழ்ந்த பிராமணர்கள் . இவர்கள் கோவில் ஊழியர்களாகப் பணியாற்றிய ஊழியர்கள் என்றும் இவர்கள் துவாரகாவில் இருந்து புலம்பெயர்ந்த இங்குவந்து குடியேறியிருக்க வேண்டும் என்றும் கூறப்படுகிறது . இன்று, அவர்கள் குசராத் மாநிலத்தில் காணப்படுகின்றனர் சிலர் கோவில் ஊழியர்களாக உள்ளனர். கிருஷ்ண ஜெயந்தி எனப்படும் இந்துமதத் திருவிழாவின் போது, துவாரகாவில் உள்ள துவாரகாதீசர் கோயிலில் இவர்கள் பூசை செய்கின்றனர்.\n\n"}
{"id": "286611", "url": "https://ta.wikipedia.org/wiki?curid=286611", "title": "நெனெத்து தன்னாட்சி வட்டாரம்", "text": "நெனெத்து தன்னாட்சி வட்டாரம்\n\nSection::::நிலவியல்.\nஇந்த பகுதி ஆர்க்டிக் சூழலியல் கொண்ட கடும் வெப்பநிலையும், தனிப்பட்ட நிலவியலும் கொண்டு பிராந்தியந்தியம் தனிப்பட்ட அம்சங்களுடன் உள்ளது. இந்தப் பிராந்தியத்தில் பனிக்கரடிகள் காணப்படுகின்றன. இந்த தன்னாட்சி பிராந்தியத்தியம் சுமார் 177.000 கிமீ 2 ஒரு அளவு உள்ளது, இது சுவிச்சர்லாந்தைவிட பரப்பளவில் நான்கு மடங்கு பெரியதாகும். வடக்கில் இருந்து தெற்காக 320 கி.மீட்டரும், கிழக்கில் இருந்து மேற்காக 950 கி.மீ. உள்ளது.\n\nSection::::பொருளாதாரம்.\nஇதன் பொருளாதாரம் மொத்த பிராந்தியத்தின் தொழில்களில் 99% எண்ணெய் மற்றும் எரிவாயு எடுத்தலை அடிப்படையாக உள்ளது. பிராந்தியத்தியத்தில் உள்ள எண்ணெய் மற்றும் எரிவாயு எடுக்கும் தொழில் மொத்த உள்நாட்டு உற்பத்தி 2001 ஆம் ஆண்டு 65% வகித்தது, ஆனால் 2005 ஆம் ஆண்டு 80% என்று வளர்ச்சி கண்டது.\n\nSection::::மக்கள் வகைப்பாடு.\nபிராந்தியத்தின் மக்கள் தொகை விவரம்: 42,090 ( 2010 கணக்கெடுப்பு ); 41,546 ( 2002 மக்கள் தொகை கணக்கெடுப்பு ); 54,840 ( 1989 மக்கள் தொகை கணக்கெடுப்பு .)\n"}
{"id": "286616", "url": "https://ta.wikipedia.org/wiki?curid=286616", "title": "ஜோனாகி", "text": "ஜோனாகி\n\nஜோனாகி (அசாமிய மொழி:জোনাকী), அசாமிய மொழியில் அச்சடிக்கப்பட்ட நாளேடாகும். இது கொல்கத்தா, குவகாத்தி ஆகிய நகரங்களில் வெளியானது. ஜோனாகி என்ற சொல்லுக்கு நிலவொளி என்று பொருள்.\n\nஅசாமிய மொழி வளர்ச்சிக் குழு என்ற இலக்கிய அமைப்பு இந்த நாளேட்டை வெளியிட்டது. லட்சுமிநாத் பெஸ்போர்னா, ரத்னாதர் பருவா, ராமகாந்தா பர்காகட்டி, குணானன் பருவா, கானஷாம் பருவா ஆகிய முன்னணி அசாமிய எழுத்தாளர்களும் இந்த இதழில் எழுதியுள்ளனர்.\n"}
{"id": "286620", "url": "https://ta.wikipedia.org/wiki?curid=286620", "title": "வேல்ராஜ்", "text": "வேல்ராஜ்\n\nஆர்.வேல்ராஜ் ஓர் இந்தியத் திரைப்பட இயக்குநர், ஒளிப்பதிவாளர் ஆவார். தமிழ், மலையாளம், இந்தி திரைப்படங்களில் பங்காற்றி வருகிறார். மதுரை மாவட்டத்தைச் சேர்ந்த இவர், பொல்லாதவன், ஆடுகளம், எங்கேயும் எப்போதும் உள்ளிட்ட திரைப்படங்களை ஒளிப்பதிவு செய்தும், வேலையில்லா பட்டதாரி, தங்க மகன் உள்ளிட்ட திரைப்படங்களை இயக்கியும் உள்ளார்.\n"}
{"id": "286624", "url": "https://ta.wikipedia.org/wiki?curid=286624", "title": "பன்சன் வினை", "text": "பன்சன் வினை\n\nபன்சன் வினை (\"Bunsen reaction\") என்பது தண்ணீர், கந்தக டைஆக்சைடு மற்றும் அயோடின் ஆகியன வினைபுரிந்து கந்தக அமிலம் மற்றும் ஐதரசன் அயோடைடு உருவாகும் வேதி வினையைக் குறித்து விவரிக்கிறது.\n\nஐதரசன் உற்பத்தி செய்யும் கந்தக அயோடின் சுழற்சியில் இவ்வினையே முதல் படிநிலையாகும். விளைபொருட்கள் இரண்டு நீர்க்கரைசல் அடுக்குகளாக பிரிந்து நிற்கின்றன. கந்தக அமிலம் மேல் அடுக்கில் மிதந்தபடியும், ஐதரசன் அயோடைடும் வினையில் ஈடுபடாத அயோடினும் சேர்ந்த கலவை கீழ்ப்பகுதியிலும் பிரிந்துள்ளன. பொதுவாக இவ்விரண்டு அடுக்குகளும் கலக்காதது போலத் தோன்றினாலும் சிறிதளவு கந்தக அமிலம் ஐதரசன் அயோடைடுடனும், சிறிதளவு அயோடின் கந்தக அமிலத்துடனும் கலந்துதான் இருக்கும். இதனால் தேவையில்லாத பக்க வினைகள் நிகழ்கின்றன. ஒரு வினையில் கந்தகம் வீழ்படிவாக்கப்படுகிறது. இதனால் வினை நிகழ் கலனுக்கு பெரும் இடையூறு ஏற்படுகிறது. 1853 ஆம் ஆண்டில் இராபர்ட் புன்சன் இவ்வினையைக் கண்டறிந்ததால் வினைக்கு இப்பெயர் சூட்டப்பட்டது. \nகாரல் பிசர் தரம்காணல் ஆய்வுக்கு இவ்வினையே அடிப்படையாகும்.\nபோதுமான அளவு உயர் வெப்பநிலையில் அடர் கந்தக அமிலம், ஐதரசன் அயோடைடுடன் வினைபுரிந்து அயோடின், கந்தக டை ஆக்சைடு, தண்ணீர் முதலானவற்றைக் கொடுக்கும் என்பதை கவனத்தில் கொள்ள வேண்டும். நைட்ரசன் மற்றும் ஐதரசன் சேர்ந்து அமோனியா உருவாதல் போன்ற பல வினைகள் மீள் வினைகளாகும். லீ சாட்டிலியர் தத்துவத்தின் படி தேவையான விளை பொருளை நீக்குவதன் மூலமாக வேதிச் சமநிலையைக் கட்டுப்படுத்தி சாதகமான பொருட்களை பெறமுடியும்.\n"}
{"id": "286630", "url": "https://ta.wikipedia.org/wiki?curid=286630", "title": "நல உரிமை", "text": "நல உரிமை\n\nநல உரிமை என்பது ஒருவருக்கு எங்கிருந்தாலும் இருக்கும் அடிப்படை நலத்துக்கான உரிமை ஆகும். இது ஒரு பொருளாதார, சமூக, பண்பாட்டு உரிமை ஆகும். இந்த உரிமை உலக மனித உரிமைகள் சாற்றுரை, அனைத்துலக பொருளாதார சமூக பண்பாட்டு உரிமைகள் உடன்படிக்கை, மாற்றுத்திறனாளிகள் உரிமைகள் தொடர்பான உடன்படிக்கை உட்பட்ட பல்வேறு அனைத்துலக உடன்படிக்கைகள் ஊடாக நிலைநாட்டப்பட்டுள்ளது. எனினும் இந்த உரிமையை நிறைவேற்றுவது தொடர்பாக நாட்டுக்கு நாடு வேறுபாடுகள் உண்டு.\n"}
{"id": "286633", "url": "https://ta.wikipedia.org/wiki?curid=286633", "title": "கஸ்தூரி ராஜா", "text": "கஸ்தூரி ராஜா\n\nகஸ்தூரி ராஜா ஓர் இந்தியத் திரைப்பட இயக்குநர், தயாரிப்பாளர், மற்றும் இசையமைப்பாளர் ஆவார். மதுரை மாவட்டத்தைச் சேர்ந்தவராவார். செல்வராகவன், நடிகர் தனுஷ் ஆகியோர் இவரது மகன்களாவர். இவரது திரைப்படங்கள் பெரும்பாலும் கிராமக்கதையை பின்னணியாகக் கொண்டு அல்லது இளைஞர்களின் தடுமாற்றங்களைப் பற்றியே அமைந்துள்ளன.\n"}
{"id": "286643", "url": "https://ta.wikipedia.org/wiki?curid=286643", "title": "இசுக்காண்டியம்(III) குளோரைடு", "text": "இசுக்காண்டியம்(III) குளோரைடு\n\nஇசுக்காண்டியம்(III) குளோரைடு \"(Scandium chloride)\" என்பது ScCl என்ற மூலக்கூற்று வாய்ப்பாடு கொண்ட கனிம வேதியியல் சேர்மமாகும். வெண்மை நிறத்தில் உள்ள இச்சேர்மம் உயர் உருகுநிலை அயனிச் சேர்மம் ஆகும். நீர் உறிஞ்சும் திறன் கொண்டிருக்கும் இச்சேர்மம் தண்ணீரில் நன்றாக கரைகிறது. பிரதானமாக ஆய்வுப்பணி ஆய்வகங்களில் இசுக்காண்டியம்(III) குளோரைடு பயன்படுகிறது. நீரிலி வடிவம் மற்றும் அறுநீரேற்று வடிவம் ஆகிய இரண்டு வடிவங்களிலும் காணப்படும் இசுக்காண்டியம்(III) குளோரைடு வர்த்தகரீதியாகவும் விற்பனை செய்யப்படுகிறது.\n\nSection::::இயற்பியல் பண்புகள்.\nScCl அடுக்கு BiI3 நோக்குருவில் எண்முக இசுக்காண்டியம் மையங்கள் கொண்ட தோற்றத்தில் படிகமாகிறது. 900 கெல்வின் ஆவிநிலையில் ஒருறுப்பான ScCl சேர்மம் ஒரு முக்கியமான சேர்மமாக விளங்குகிறது. இருபடி சேர்மமான Sc2Cl6 சேர்மம் தோராயமாக 8 சதவீதமும் காணப்படுகிறது. ஒருறுப்பு ScCl3 சேர்மம் சமதள அமைப்பிலும் இருபடி ScCl3 சேர்மம் ஒவ்வொரு இசுக்காண்டியம் அணுவும் நான்கு ஒருங்கிணைவுகள் கொண்டு இரண்டு குளோரின் அணு பாலங்களுடன் காணப்படுவதாக மின்னணு விளிம்புவிலகல் நிறமாலை பகுப்பாய்வு தெரிவிக்கிறது. \n\nSection::::வேதியியல் பண்புகள்.\nகுறை கார ஈந்தணைவியான நான்கைதரோபியுரோனுடன் ScCl3 வினை புரிந்து வெண்மை நிற ScCl3(THF)3 படிகங்களைத் தருகிறது. இப்படிகங்களின் அணைவுக் கரைசல் கரிம இசுக்காண்டியம் சேர்மங்கள் தயாரிக்கும் தொகுப்பு வினைகளில் பயன்படுத்தப்படுகிறது. பன்னிரு சல்பேட்டு உப்பாகவும் ScCl3 சேர்மத்தை மாற்ற முடியும். இதனை இலூயிக் அமில - பரப்புவினை இணைந்த வினையூக்கியாகப் பயன்படுத்த ஆய்வுகள் நடைபெறுகின்றன.\n\nSection::::ஒடுக்க வினை.\nஇசுக்காண்டியம்(III) குளோரைடு மற்றும் இதர உப்புகளைப் பயன்படுத்தி பிசர் எட் ஆல் முதலில் உலோக இசுக்காண்டியம் தயாரித்தார். இதற்காக எளிதில் உருகும் இசுக்காண்டியம்(III) குளோரைடுடன் எளிதில் உருகும் இசுக்காண்டிய உருகலை 700 முதல் 800 பாகை செல்சியசு வெப்பநிலைக்கு சூடுபடுத்தினார்\n\nS. ScCl3 இசுக்காண்டியத்துடன் வினைபுரிந்து பல எண்ணிக்கையிலான ScCl, ScCl, ScC, ScCl மற்றும் ScCl. போன்ற குளோரைடுகளைத் தருகிறது. இங்கு இசுக்காண்டியம் <+3 ஆக்சிசனேற்ற நிலையில் உள்ளது. உதாரணமாக சீசியம் குளோரைடு முன்னிலையில் ScCl3 இசுக்காண்டியம் உலோகத்துடன் வினைபுரிந்து CscC என்ற சேர்மத்தைத் தருகிறது. இதில் ScCl நேரியல் சங்கிலிகள் சேர்ந்து உருவான ScIICl6 எண்முகப் பகிர்வுகள் காணப்படுகின்றன.\n\nSection::::பயன்கள்.\nசில ஆலைடு விளக்குகள், ஒளியியல் இழைகள், மின்னணு மட்பாண்டம், மற்றும் லேசர் எனப்படும் சீரொளி முதலியவற்றில் இசுக்காண்டியம்(III) குளோரைடு காணப்படுகிறது. \n"}
{"id": "286644", "url": "https://ta.wikipedia.org/wiki?curid=286644", "title": "ஆளுமை உளவியல்", "text": "ஆளுமை உளவியல்\n\nஆளுமை உளவியல் (\"Personality psychology\") என்பது ஆளுமை பற்றியும் தனிநபர்களிடையே அதனுடைய வேறுபாடுகள் பற்றியும் ஆராயும் உளவியற் கிளையாகும். இதனுடைய பரப்புக்கள் பின்வருவனவற்றைக் கருத்திற் கொண்டது:\n\n\n\"ஆளுமை\" ஒரு நபர் மூலம் செயலாற்றும் திறனும் பண்புகளின் ஒழுங்கமைக்கப்பட்ட தொகுப்பாக, பல்வேறு சூழ்நிலைகளில் தங்கள் சூழல்கள், அறிதிறன்கள் , உணர்ச்சிகள், ஊக்கங்கள், நடத்தை அறிவியல்கள் என்பவற்றில் செல்வாக்குச் செலுத்துகிறது. \"ஆளுமை\" என்பதற்கான ஆங்கிலப் பதமான \"\"personality\"\" என்பது இலத்தீன் சொல்லான \"பேர்சொனா\" (\"persona\") என்பதிலிருந்து உருவானது. மூல இலத்தீன் சொல் முகமூடி என்ற பொருளைக் கொண்டது.\n\nமேலும், சிந்தனையின் உருமாதிரி, உணர்வுகள், சமூக இணக்கங்கள், நடத்தைகள் என்பவற்றையும் ஆளுமை குறிப்பதோடு, காலப்போக்கில் உறுதியாக வெளிக்காட்டியதுடன், ஒருவரின் எதிர்பார்ப்பு, சுய உணர்வுகள், மதிப்புகள் ஆகியவற்றில் மிகவும் செல்வாக்குச் செலுத்துகிறது. மேலும், இது மற்றவர்களிடம் மனித எதிர்ச்செயல், பிரச்சனைகள், மன அழுத்தம் ஆகியவற்றையும் கணித்துள்ளது.\n\n"}
{"id": "286647", "url": "https://ta.wikipedia.org/wiki?curid=286647", "title": "போய்த்தா", "text": "போய்த்தா\n\nபோய்த்தா என்று அழைக்கப்படும் பெரிய அளவிலான கப்பல்கள், பண்டைய கலிங்க நாட்டில் உருவாக்கப்பட்டிருந்தன. அன்றைய கலிங்க நாட்டின் பகுதிகளாக இருந்த ஒடிசாவும், மேற்கு வங்காளம். ஆந்திரப் பிரதேசம் ஆகிய மாநிலங்களின் சில பகுதிகளும் இருந்தன. அந்த நாட்டின் கடற்கரைப் பகுதிகளில் இத்தகைய பெரும் கப்பல்கள் பயன்படுத்தப்பட்டன. வணிகர்கள் இவற்றில் ஏறி தென்கிழக்காசியா வரை பயணித்தனர்.\n\nSection::::கட்டுமானம்.\nஇந்த கப்பல்களை கட்டுவதற்கான விதிகளும், முறையும் யுக்திகல்பதரு என்ற சமசுகிருதம் நூலில் எழுதப்பட்டிருந்தன. மரங்களை பயன்படுத்தி போஜராஜர் பல கப்பல்களை கட்டியதாக மாதளாபாஞ்சி குறிப்பிடுகிறது. சிலிகா ஏரிக்கு அருகில் உடைந்த மரத்துண்டுகளும், உடைந்த கருவிகளும் கிடைத்துள்ளன. இவற்றில் இருந்து கோளாபாய் என்ற இடம் கப்பல் கட்டும் மையமாக செயல்பட்டதை அறிய முடிகிறது.\n\nSection::::பாலி யாத்திரை.\nஇந்தோனேசியாவின் பாலிக்கு கடற்பயணம் மேற்கொண்ட கலிங்கத்து வணிகர்களை நினைவுகூரும் பண்டிகையே பாலி யாத்திரை. இந்நாளில் ஒரிய மக்களும், அவர்தம் குழந்தைகளும் மரம், பேப்பர் உள்ளிட்டவற்றில் செய்த பொம்மைக் கப்பல்களை செய்து நீரில் விடுவர். இந்த பொம்மை கப்பல்களில் விளக்கு ஏற்றப்பட்டிருக்கும்.\n"}
{"id": "286651", "url": "https://ta.wikipedia.org/wiki?curid=286651", "title": "பலிகீர்", "text": "பலிகீர்\n\nபலிகீர் (Palikir, ) என்பது மேற்கு பசுபிக் கடலில் அமைந்துள்ள மைக்குரோனீசியக் கூட்டு நாடுகளின் தலைநகரம் ஆகும். 2009இன் மதிப்பீட்டின் அடிப்படையில் மொத்த நாட்டின் மக்கள் தொகை 106,487ஆக இருக்க இதன் மக்கள் தொகை 7000 ஆகும். இது பொன்பெய் தீவின் வடமேற்காக அமைந்துள்ளது. இது பவளப் பாறைகளைக் கொண்டுள்ள கடலால் சூழப்பட்டுள்ளது. பொன்பெய் தீவின் மிகப்பெரிய குடியிருப்பான கொலோனியாவிற்கு வடகிழக்காக அமைந்துள்ளது.\n"}
{"id": "286653", "url": "https://ta.wikipedia.org/wiki?curid=286653", "title": "பாலுணர்வுள முன்னேற்றம்", "text": "பாலுணர்வுள முன்னேற்றம்\n\nபிராய்ட் உளவியலில், பாலுணர்வுள முன்னேற்றம் அல்லது பாலுணர்வுள வளர்ச்சி அல்லது பாலுணர்வுள அபிவிருத்தி (\"psychosexual development\") என்பது உளநிலைப் பகுப்பாய்வு பாலியல் தூண்டலின் மைய அடிப்படைக்கூறு ஆகும். இது மனித இருத்தலில், பிறப்பு முதல் ஐந்து படிநிலைகளில் வளர்ந்த, ஓர் உள்ளுணர்வு சிற்றின்ப உணர்ச்சி உடமையைத் தூண்டும் விடயமாகும். ஒவ்வொரு படிநிலையாகிய வாய்வழிப் படிநிலை, குதவழிப் படிநிலை, பாலுணர்வுப் படிநிலை, மறைவான படிநிலை, பாலுறுப்புப் படிநிலை என்பன பாலுணர்வைத் தூண்டும் பகுதிகளினால் தனிச்சிறப்பாய் அமைந்துள்ளதோடு, அவை சிற்றின்ப உணர்ச்சித் தூண்டலின் மூலமாகவும் உள்ளன. ஒரு பிள்ளை ஏதாவது பாலுணர்வுள முன்னேற்றப் படிநிலைக்கான பாலியல் விரக்தி தொடர்புபட்ட அனுபவத்தைப் பெறுமாயின், அப்பிள்ளை பதகளிப்பு அனுபவத்தைப் பெறக்கூடும். இது முதிர்பருவத்தில் மன பிறழ்வு செயற்பாடான உளவழி நரம்பு நோயாக தொடரக்கூடும் என சிக்மண்ட் பிராய்ட் முன்மொழிந்தார்.\n"}
{"id": "286658", "url": "https://ta.wikipedia.org/wiki?curid=286658", "title": "2015 சூபா ஏஎன்-12 வானூர்தி விபத்து", "text": "2015 சூபா ஏஎன்-12 வானூர்தி விபத்து\n\n2015 சூபா ஏஎன்-12 வானூர்தி விபத்து (2015 Juba An-12 crash), 2015-ஆம் ஆண்டு நவம்பர் 4-ம் திகதி தெற்கு சூடான் தலைநகர் சூபாவில் (Juba) வெண் நைல் (White Nile) பகுதியில் ஏற்பட்டது. இந்த விபத்தின்போது 6 விமான சேவைப் பணியாளர்கள், 12 பயணிகள் (அல்லது கூடுதலாக) (\"வேறுபட்ட மூலங்கள்\") இருந்துள்ளனர். நம்பகத்தக்க மூலத்தின்படி 37 பேர்கள் இவ்விபத்தில் பலியாகியுள்ளனர். \"மேலும் இந்நிகழ்வில் ஒரு இளம் பயணரும், மற்றும் ஒருவயது பெண் குழந்தையும் உயிருடன் இருந்தது கண்டறியப்பட்டது\".\n\nSection::::விபத்து விவரம்.\nவிபத்துக்குள்ளான இவ்வானூர்தி, தெற்கு சூடான் தலைநகர் சூபா சர்வதேச வானூர்தி தளத்திலிருந்து (Juba International Airport), வடகிழக்கு பிராந்தியத்திலுள்ள எண்ணெய் வயலான பலோய்ச் வானூர்தி தளம் (Paloich Airport) நோக்கிப் புறப்பட்டது. சூபா வானூர்தி தளத்தின் 13-ம் எண் ஓடுபாதையில் மேலேறிய அவ்வானூர்தி, சிறிது நேரத்தில் எதிர்த்திசையிலுள்ள 1100 மீட்டர் (3600 அடி) உயரமுள்ள ஒரு மலையை கடந்து வெள்ளை நைல் நதியின் (White Nile) பகுதியில் விபத்தானதாக மூலத்தில் உள்ளது.\n\nதென் சூடான் அதிகாரிகளின் அறிக்கைப்படி, பெருமளவில் எண்ணெய் வயல் பணியாளர்கள் பயணித்ததால் வானூர்தி பெருஞ்சுமையாக இருந்துள்ளது. தென் சூடான் அரசாங்கத்தின் செய்தித் தொடர்பாளர் ஒருவர், குழுவில் குறைந்தது 18 பேர்கள் இருந்ததாக கூறினார். ஆரம்பத் தகவல்களின்படி, பலி எண்ணிக்கை பல்வேறாக இருந்தது. ஆனால் தென் சூடானின் போக்குவரத்து அமைச்சர், குஒங் தன்ஹியர் கத்லோக் (Kuong Danhier Gatluak) மொத்தம் 37 பேர்கள் பலியானதாக அறிக்கையில் தெரிவித்தார். சம்பவத்தின்போது, வானூர்தி சேவைபணியாளர்கள் குழுவில் ஐந்து ஆர்மேனியர்களும், உருசியர் ஒருவரும் உள்ளடக்கியதாக காணப்படுகிறது. முதற்கட்ட தகவல்படி, மூன்று பயணிகள் உயிர் தப்பியதாகவும், அம்மூவரில் ஒருவர், அவருக்கு சம்பந்தமற்ற 13-மாத கைக்குழந்தை ஒன்றை கையிலேந்தியபடி இருந்துள்ளார். பின்பு, மூவரில் ஒருவர் வைத்தியசாலையில் இறந்துள்ளார். அவர், சேவைபணியாளரில் ஒருவரென மூலத்தில் உள்ளது.\n\nSection::::வானூர்தி விவரம்.\nவிபத்துக்குள்ளான இவ்வானூர்தி, 1971-ம் ஆண்டு தாஷ்கண்ட் வானூர்தி தயாரிப்பு சங்கம் (Tashkent Aviation Production Association(TAPA) எனும் கூட்டுக் குழுவால் உருவாக்கப்பட்டதாகும். சுருக்கமாக, ஏஎன்-12 வானூர்தி (An-12 aircraft) என்றழைக்கப்படும் இந்த வானூர்தி ஆன்டோனோவ் ஏஎன்-12பிகே (Antonov An-12BK) பெயருடைய இது, ஒரு சரக்கு வானூர்தியாகும். இஒய்-406 (EY-406) எம்எஸ்என் 01347704 ( msn 01347704) (தாஜிகிஸ்தான்), என்ற பதிவுற்ற இச்சரக்கு வானூர்தி, நேச சேவைகள் வரையறை (Allied Services Ltd) எனப்படும் தளவாடங்கள் நிறுவனம், குத்தகை அடிப்படையில் தாஜிகிஸ்தான் ஆசியா எய்ர்வேசு வான் போக்குவரத்து நிறுவனத்தால், தென் சூடான் சூபா வானூர்தி தளத்தில் இயக்கி வந்ததாக மூலத்தின் மூலம் அறியப்பட்டது.\n\n"}
{"id": "286664", "url": "https://ta.wikipedia.org/wiki?curid=286664", "title": "ஜெப்ரி ஹெல்டெபிரான்ட்", "text": "ஜெப்ரி ஹெல்டெபிரான்ட்\n\nஜெப்ரி ஹெல்டெபிரான்ட் (\"Jeffery Hildebrand\") இவர் அமெரிக்காவில் இயங்கிவரும் ஹில்கார்ப் எண்ணெய் மற்றும் இயற்கை எரிவாயு நிறுவனத்தின் நிறுவனர், தலைவர் மற்றும் தலைமை நிர்வாக அதிகாரியாக உள்ளார்.\n\nSection::::மிகையூதியம்.\nஇவரின் நிறுவனம் 5 ஆண்டுகளில் வருமானம் இரண்டு மடங்காக உயர்ந்தால் நிறுவனத்தில் பணிபுரியும் 1,381 ஊழியர்களுக்கும் யாரும் கணிக்க முடியாத மிகையூதியம்(bonus) தருவதாகக் கூறினார். அதேபோல் 2015 ஆம் ஆண்டு டிசம்பர் மாதம் அனைத்து ஊழியர்களுக்கும் சமமாக 67 லட்சம் ரூபாய் போனஸ் கொடுத்து அசத்தினார்.\n"}
{"id": "286678", "url": "https://ta.wikipedia.org/wiki?curid=286678", "title": "முஞ்சிறை", "text": "முஞ்சிறை\n\nமுஞ்சிறை என்பது இந்தியாவில் கன்னியாகுமரி மாவட்டத்தில் விளவங்கோடு வட்டத்திலிருக்கும் ஊராட்சி ஒன்றியம் மற்றும் கிராம ஊராட்சி ஆகும். \nSection::::ஊராட்சிகள்.\nமுஞ்சிறை ஊராட்சி ஒன்றியத்துக்குட்பட்ட ஊராட்சிகள்\n"}
{"id": "286679", "url": "https://ta.wikipedia.org/wiki?curid=286679", "title": "மேல்புறம்", "text": "மேல்புறம்\n\nமேல்புறம் என்பது இந்தியாவில் கன்னியாகுமரி மாவட்டத்தில் விளவங்கோடு வட்டத்திலிருக்கும் ஊராட்சி ஒன்றியம் மற்றும் கிராம ஊராட்சி ஆகும்.\n\nSection::::ஊராட்சிகள்.\nமேல்புறம் ஊராட்சி ஒன்றியத்துக்குட்பட்ட ஊராட்சிகள்\n"}
{"id": "286681", "url": "https://ta.wikipedia.org/wiki?curid=286681", "title": "பொதுவுடைமைச் சட்டம்", "text": "பொதுவுடைமைச் சட்டம்\n\nபொதுவுடைமைச் சட்டம் (, ) தனிநபர்களுக்கும் அரசிற்கும் இடையான தொடர்பினை உட்படுத்திய பாகங்களைக் கொண்ட சட்டமாகும். பொதுவுடைமைச் சட்டத்தில் அரசியல் அமைப்புச் சட்டம், நிர்வாகச் சட்டம், வரிச் சட்டம், குற்றவியல் சட்டம் ஆகியனவும் இதேபோன்று எல்லா நடவடிக்கைச் சட்டங்களும் உட்படும். பொதுவுடைமைச் சட்டத்தில், கட்டளையிடுவதற்கான விதிமுறைகள் காணப்படும். தனிநபர்களுக்கு இடையான தொடர்பினைக் குறிப்பிடும் சட்டங்கள் தனியுடைமைச் சட்டத்தின் கீழ் வரும்.\n"}
{"id": "286707", "url": "https://ta.wikipedia.org/wiki?curid=286707", "title": "பேரியம் குளோரேட்டு", "text": "பேரியம் குளோரேட்டு\n\nபேரியம் குளோரேட்டு \"(Barium chlorate)\" Ba(ClO) என்ற மூலக்கூற்று வாய்ப்பாடு கொண்ட ஒரு கனிமச் சேர்மம் ஆகும். வெண்மை நிறத்தில் இருக்கும் இச்சேர்மமானது குளோரிக் அமிலத்தினுடைய பேரியம் உப்பாகும். கரையும் தன்மை கொண்ட அனைத்து பேரியம் உப்புகளையும் போல இச்சேர்மமும் நச்சுத்தன்மையும் உறுத்தலையும் அளிக்கிறது. சில சமயங்களில் பச்சை நிற ஒளியை தருவதற்காகப் பட்டாசுத் தொழிலிலும் பயன்படுத்தப்படுகிறது. மேலும் குளோரிக் அமிலத் தயாரிப்பில் பெரும் பங்கும் வகிக்கிறது.\n\nSection::::தயாரிப்பு.\nபேரியம் குளோரைடு கரைசல் மற்றும் சோடியம் குளோரேட்டு கரைசல் ஆகிய கரைசல்கள் இரட்டை இடப்பெயர்ச்சி வினையின் மூலமாக பேரியம் குளோரேட்டை உருவாக்குகின்றன.\n\nவினையில் உருவாகும் கலவையை அடர்வூட்டல் மற்றும் குளிர்வூட்டலுக்கு உட்படுத்துவதால் பேரியம் குளோரேட்டு வீழ்படிவாகிறது. சோடியம் குளோரேட்டை விட பேரியம் குளோரேட்டு குறைவான கரைதிறன் கொண்டது என்பதை அறிய உதவும் இவ்வினையே பேரியம் குளோரேட்டு தயாரிக்கும் பொதுவான முறையாகும்.\n\nஇம்முறையில் தயாரிக்கப்படும் பேரியம் குளோரேட்டில் சிறிதளவு சோடியம் மாசாக கலந்திருக்க வாய்ப்பு உண்டு. இம்மாசு பட்டாசுத் தொழிலில் விரும்பத்தகாத ஒரு மாசாகும். சோடியத்தின் அடர் மஞ்சள் நிறம் பேரியத்தின் பச்சை நிறத்தை மங்கலாக்கி விடுகிறது. எனவே சோடியம் கலக்காத பேரியம் குளோரேட்டை நேரடியாக மின்னாற்பகுப்பு முறையில் தயாரிக்கிறார்கள்.\n\nபேரியம் கார்பனேட்டுடன் அமோனியம் குளோரேட்டுக் கரைசலைச் சேர்த்து கொதிக்க வைப்பதாலும் பேரியம் குளோரேட்டு தயாரிக்க முடியும்:\n\nவினையில் முதலில் பேரியம் குளோரேட்டும் அமோனியம் கார்பனேட்டும் உருவாகின்றன. கலவையைக் கொதிக்க வைப்பதால் அமோனியம் கார்பனேட்டு சிதைவடைந்து அமோனியா மற்றும் கார்பன் டைஆக்சைடாக வெளியேறுகிறது. தூய்மையான பேரியம் குளோரேட்டு கரைசல் கிடைக்கிறது.\nSection::::சிதைவடைதல்.\nவெப்பத்தில் காட்டப்பட்டால் பேரியம் குளோரேட்டு, பேரியம் குளோரைடு மற்றும் ஆக்சிசனாகச் சிதைவடைகிறது.\n\nSection::::குளோரிக் அமிலம்.\nஅனைத்து குளோரேட்டு உப்புகளையும் தயாரிப்பதற்கு முன்னோடியான குளோரிக் அமிலம் தயாரிப்பதற்கு பேரியம் குளோரேட்டு பயன்படுகிறது. பேரியம் குளோரேட்டுடன் நீர்த்த கந்தக அமிலத்தைச் சேர்த்து வினைபுரியச் செய்தால் குளோரிக் அமிலம் உருவாகிறது. கரையாத பேரியம் சல்பேட்டு வீழ்படிவாக அடியில் தங்குகிறது.\n\nகுளோரேட்டு மற்றும் குளோரிக் அமிலம் இரண்டுமே நீர்த்த நிலையிலேயே தயாரிக்கப்படுகின்றன. 30 சதவீதத்திற்கு மேற்பட்ட அடர்த்தியைக் கொண்ட குளோரிக் அமிலம் நிலைப்புத்தன்மை அற்றதாக உள்ளது. சிலசமயங்களில் வெடித்தலுடன் சிதைவடைதலும் உண்டு.\n\nSection::::பயன்கள்.\nஒரு எரிபொருளுடன் சேர்ந்து எரியும் பொழுது பேரியம் குளோரேட்டு அதிர்வுகளுடனான பச்சைநிற ஒளியைத் தருகிறது. ஏனெனில் இதுவொரு வலிமையான ஆக்சிசனேற்றி, குளோரின் வழங்கி மற்றும் ஒரு உலோகத்தையும் கொண்டிருக்கிறது.\n\nகுளோரேட்டுகள் எளிதாகச் சிதைவடைந்து கந்தகம், அமோனியம் மற்றும் அமிலங்களைத் தருவதால், பட்டாசுத் தொழிலில் இதைப் பயன்படுத்துவது அமெரிக்காவில் தடை செய்யப்ப்பட்டுள்ளது. நிலைப்புத்தன்மை கொண்ட பேரியம் நைட்ரேட்டு மற்றும் பேரியம் கார்பனேட்டு போன்ற சேர்மங்கள் அங்கு பயன்படுகின்றன\n\nSection::::சுற்றுச்சூழல் தீங்கு.\nமனிதர்களுக்கு நச்சுத்தன்மையானது என்பதோடு மட்டுமின்றி பேரியம் குளோரேட்டு சுற்றுச்சூழலுக்கும் தீங்கு விளைவிக்கிறது. தண்ணீரில் இச்சேர்மம் கலக்க நேர்ந்தால் நீர்வாழ் உயிரினங்களைப் பெரிதும் பாதிக்கிறது. பேரியம் குளோரேட்டு சிதறல் சூழல் மண்டலத்தை ஒட்டு மொத்தமாக பாதிக்கும் என்பதால் சுற்றுச்சூழல் பாதுகாப்பு அமைப்புகள் இதனை அபாயகரமான வேதிப்பொருட்கள் என வகைப்படுத்துகின்றன.\n"}
{"id": "286710", "url": "https://ta.wikipedia.org/wiki?curid=286710", "title": "ஆ. மாதவன்", "text": "ஆ. மாதவன்\n\nஆ. மாதவன் (\"A. Madhavan\", பிறப்பு:1934) கேரளாவின் திருவனந்தபுரத்தில் பிறந்து வசிக்கும் தமிழ் எழுத்தாளர் ஆவார். 1955 ஆம் ஆண்டு முதல் தொடர்ந்து சிறுகதைகள், நாவல்கள் எழுதிவரும் முக்கிய படைப்பாளி. இவரது பல சிறுகதைகள் நூல்களாக வெளியிடப்பட்டுள்ளன. திராவிட எழுத்துக்களால் ஈர்க்கப்பட்டு எழுத்தாளராக ஆனவர். கிருஷ்ண பருந்து உட்பட 3 புதினங்களை எழுதியுள்ளார். \"செல்வி இசுடோர்சு\" என்ற கடையை நடத்தி வரும் மாதவன் திருவனந்தபுரத்திலுள்ள சாலைத்தெருவைப் பின்னணியாகக் கொண்டு பல சிறுகதைகளை எழுதியுள்ளார்.\n\nஇவருக்கு 2015-ம் ஆண்டுக்கான சாகித்ய அகாடமி விருது ‘இலக்கிய சுவடுகள்’ என்ற திறனாய்வு நூலுக்காக வழங்கப்பட்டது.\n\nSection::::வாழ்க்கைக் குறிப்பு.\nஆ.மாதவன் 1934ல் திருவனந்தபுரத்தில் பிறந்தார். அவரது தந்தைபெயர் ஆவுடைநாயகம் பிள்ளை. தாயார் செல்லம்மாள். ஆ.மாதவனின் தந்தையின் ஊர் திருநெல்வேலி மாவட்டம் செங்கோட்டை. தாயின் ஊர் நாகர்கோயில். பிளவுபடாத திருவிதாங்கூர் இருந்த காலத்திலேயே அவர்கள் திருவனந்தபுரத்துக்குக் குடியேறிவிட்டனர். அவரது தந்தை திருவனந்தபுரம் சாலை அங்காடியில் சிறுவணிகராக இருந்தார். பள்ளிப்படிப்பை முடித்த ஆ.மாதவன் மேலே படிக்கவில்லை. திராவிட இயக்க ஆதரவாளராக எழுத ஆரம்பித்தார். அவரது முதல் கதை 1955ல் ’சிறுகதை’ இதழில் வெளியாகியது. பின்னர் மலையாளம் வழியாக நவீன இலக்கிய அறிமுகம் பெற்று தீவிர இலக்கியதளத்தில் செயல்படலானார். அவரது முதல் சிறுகதைத் தொகுதி மோகபல்லவி. கடைத்தெருக்கதைகள் இவருக்குப் புகழைத்தேடித்தந்த தொகுதி.\n\nஆ.மாதவன் திருவனந்தபுரம் சாலைத் தெருவில் செல்வி ஸ்டோர் என்ற பாத்திரக் கடையை 75 வயது வரை நடத்திவந்தார். சாலைத் தெருவை பின்னணியாகக் கொண்டே அவரது பெரும்பாலான கதைகள் அமைந்துள்ளன. அவர் விமர்சகர்களால் கடைத்தெருவின் கதைசொல்லி என்று அழைக்கப்படுகிறார். தமிழிலக்கியத்தில் ஒரு கடைத்தெரு இலக்கியப்பதிவு பெறுவது ஆ.மாதவன் கதைகள் வழியாகவே.\n\n1974ல் ஆ.மாதவனின் முதல் நாவலான ’புனலும் மணலும்’ வெளிவந்தது.கரமனையாற்றில் மணல் அள்ளும் ஒரு குடும்பத்தின் கதை அது. அந்நாவல் அதன் யதார்த்தத்துக்காகப் பெரிதும் கவனிக்கப்பட்டது. 1982ல் வெளிவந்த கிருஷ்ணப்பருந்து தான் ஆ.மாதவனின் மிகச்சிறந்த நாவல் என்று விமர்சகர்களால் சொல்லப்படுகிறது. 1990ல் அவரது மூன்றாம்நாவலான ’தூவானம்’ வெளிவந்தது.\n\nமாதவன் மொழிபெயர்ப்பாளரும்கூட. 1974ல் அவர் காரூர் நீலகண்டபிள்ளை எழுதிய சம்மானம் என குறுநாவலை தமிழாக்கம் செய்தார். 2002ல் சாகித்ய அக்காதமி வெளியீடாக மலையாள எழுத்தாளர் பி கெ பாலகிருஷ்ணனின் இனி ஞான் உறங்ஙட்டே என்ற நாவலை இனி நான் உறங்கட்டும் என்ற பேரில் மொழியாக்கம் செய்தார். மாதவனின் மனைவி பெயர் சாந்தா. இவர்களுக்கு 1966ல் மணமானது; கலைச்செல்வி, மலர்ச்செல்வி என்ற இரு மகள்களும் கோவிந்தராஜன் என்ற மகனும் உள்ளனர். 2002ல் மனைவியும் 2004ல் மகனும் மறைந்துவிட்டனர். மாதவன் மகளுடன் வசிக்கிறார்.\n\n\n\n\n\nSection::::மொழியாக்கம்.\nயட்சி [மூலம் மலையாற்றூர் ராமகிருஷ்ணன், யக்‌ஷி]\n\nஇனி நான் உறங்கட்டும் [மூலம் இனி ஞான் உறங்ஙட்டே, பி.கெ.பாலகிருஷ்ணன்]\n\n"}
{"id": "286712", "url": "https://ta.wikipedia.org/wiki?curid=286712", "title": "2.0 (திரைப்படம்)", "text": "2.0 (திரைப்படம்)\n\n2.0 அல்லது முன்னதாக எந்திரன் 2 என்பது சங்கர் இயக்கத்தில் 2018 ஆம் ஆண்டில் தமிழ் மற்றும் இந்தியில் வெளியான ஒரு இந்திய அறிபுனை திரைப்படமாகும். 2010 ஆம் ஆண்டில் வெளியான எந்திரன் திரைப்படத்தின் தொடர்ச்சியாக வெளிவரும் இத்திரைப்படத்தில் ரஜினிகாந்த், அக்சய் குமார், எமி ஜாக்சன் ஆகியோர் முக்கிய வேடங்களில் நடித்துள்ளனர். சுபாஸ்கரன் அல்லிராஜாவின் லைக்கா புரொடக்சன்சு தயாரித்தது. 2015 டிசம்பர் 16 அன்று சென்னையில் துவக்க விழாவுடன் படப்பிடிப்பு தொடங்கப்பட்டுள்ளது. இத்திரைப்படமானது 29 நவம்பர், 2018 அன்று வெளியானது.\n\n\nSection::::தயாரிப்பு.\nஇலங்கையைச் சேர்ந்த தொழிலதிபர் சுபாஸ்கரன் அல்லிராஜாவிற்கு சொந்தமாக சென்னையில் இயங்கிவரும் லைக்கா புரொடக்சன்சு திரைப்பட தயாரிப்பு நிறுவனம் இப்படத்தை தயாரிக்கிறது. 2014 ஆம் ஆண்டில் வெளியான கத்தி திரைப்படத்தினை இந்நிறுவனமே தயாரித்திருந்தது.\n\nSection::::ஒலிப்பதிவு.\nஇத்திரைப்படத்தின் முந்தைய பகுதியான எந்திரன் திரைப்படத்திற்கு இசையமைத்த ஏ. ஆர். ரகுமான் இப்படத்திற்கும் இசையமைக்கிறார். இப்படத்தில் ஒரு பாடல் மட்டுமே போதும் எனவும், பிறகு தேவைப்பட்டால் மேலும் பாடல்களைப்பற்றி யோசிக்கலாம் என இயக்குனர் முடிவெடுத்துள்ளார். இப்படத்திற்கு ஒலி வடிவமைப்பினை ரசூல் பூக்குட்டி செய்துள்ளார். அமெரிக்காவில் 2019 ஆம் ஆண்டு பிப்ரவரி மாதம் 17 ஆம் நாள் 66 வது ஆண்டு கோல்டன் ரீல் விருதுகள் வழங்கும் விழா நடைபெற உள்ளது. சிறந்த ஒலி வடிவமைப்பிற்கான வெளிநாட்டுத் திரைப்படங்களுக்கான விருதுக்காக 2.0 பரிந்துரைக்கப்பட்டுள்ளது.\n\nSection::::படப்பிடிப்பு.\nபிப்ரவரி 29, 2016 அன்று சென்னையில் ஒரு பெரிய ஆயுத வண்டி வருவது போன்ற காட்சியை படமாக்கினர்.\n\nSection::::பாடல்கள்.\nஏ. ஆர். ரகுமான் இசையமைத்துள்ள இத்திரைப்படத்தில் 2 பாடல்கள் இடம்பெற்றுள்ளன. திரைப்படத்தில் ஒரு பாடல் மட்டுமே இடம்பெறும். இத்திரைப்படத்தின் பாடல்கள் 2017 அக்டோபர் 27 அன்று துபாய் நகரின் பூர்ஜ் அல் அராப்பில் வெளியானது.\n"}
{"id": "286713", "url": "https://ta.wikipedia.org/wiki?curid=286713", "title": "பாகுலாகி ஆறு", "text": "பாகுலாகி ஆறு\n\nபாகுலாகி ஆறு (\"Bakulahi River\", , ) என்பது இந்திய நாட்டின் உத்திரப் பிரதேச மாநிலத்தில் இருக்கும் ரேபரேலி மாவடத்தில் பாரத்பூர் ஏரியில் தோன்றுகிற ஒரு ஆறாகும். இந்நதியின் கரையெங்கும் விவசாய நிலப்பகுதி மிகுதியாகவும் மக்கள் அடர்த்தி அதிகமாகவும் காணப்படுகிறத\n\nSection::::வரலாறு.\nபாகுலாகி ஆறு மிகப்பழமையான ஒரு ஆறாகும். வேதங்களிலும் பண்டைய இதிகாசங்களான இராமாயணம் மற்றும் மகாபாரத்திலும் இந்நதியைப் பற்றிய குறிப்புகள் உள்ளன. பண்டைய காலத்திலும் வரலாற்றிலும் பால்குனி என்றழைக்கப்பட்ட இந்நதி தற்பொழுது பாகுலாகி ஆறு என்று அழைக்கப்படுகிறது. இந்த ஆற்றில் அதிகமாக மணலும் கூழாங்கற்களும் காணப்படுவதால் பாலுகினி என்ற பெயராலும் அழைக்கப்படுகிறது.\n\nSection::::தோற்றம்.\nபாரத்பூர் ஏரியில் தோன்றுகிற இந்நதி உத்திரப் பிரதேச மாநிலத்தில் இருக்கும் ரேபரேலி மாவடத்திற்கும் பிரத்தாப்புகர் மாவடத்திற்கும் இடையில் பாய்ந்து, மந்தாட்டா வட்டம் காயூர்னி கிராமத்தில் கோமதியாற்றின் துணை ஆறான சாய் நதியில் கலக்கிறது.\n"}
{"id": "286716", "url": "https://ta.wikipedia.org/wiki?curid=286716", "title": "மீக்காத்", "text": "மீக்காத்\n\nமிக்காத் (\"Mīqāt\", ( \"ஒரு குறிப்பிட்ட இடம்\" எனப் பொருள்) எனப்படுவது ஹஜ் அல்லது உம்றா எனப்படும் புனிதப் பயணமாக மக்கா செல்லும் புனிதப் பயணிகள் இஹ்றாம் (புனிதப் பயணிகள் ஆடை) அணிய வேண்டிய ஒரு குறிப்பிட்ட எல்லையாகும். மக்காவை வந்தடைய ஐந்து இடங்களை முகம்மது நபி குறித்துள்ளார். இந்தியா மற்றும் தூரகிழக்கு நாடுகளில் இருந்து வரும் பயணிகளின் வசதிக்காக ஆறாவது இடம் பின்னர் ஏற்படுத்தப்பட்டது.\n\nஐந்து மீகாதுகள் பின்வருமாறு:\n\n\n\n\n\n\nஇஹ்றாம் இல்லாமல் இவ்விடங்களைத் தாண்ட எவரும் அனுமதிக்கப்படுவதில்லை.\n"}
{"id": "286717", "url": "https://ta.wikipedia.org/wiki?curid=286717", "title": "வரைகலை நூலகம் (தொழில்நுட்பம்)", "text": "வரைகலை நூலகம் (தொழில்நுட்பம்)\n\nவரைகலை நூலகம் (\"Graphics library\") என்பது கணினித் திரையில் காட்சிகளைக்காட்டுவதற்கு உருவாக்கப்பட்ட ஒரு நிரலாக்க நூலகம் ஆகும். இது பொதுவாக வழக்கமான வரைகலை செயல்பாடுகளை கையாள ஈடுபடுத்தப்படுகின்றது. இது முழுமையாக மையச் செயற்பகுதியில் (CPU) செயல்படக்கூடியது, பதிக்கப்பட்ட அமைப்புகளில் பொதுவானது. வரைகலை செயலி அலகினால் (GPU) செயல்படுத்தப்படுகின்றது. இதை பயன்படுத்துவதன் மூலம் ஒரு நிரலால் திரையில் காட்சிகளை கொண்டுவர முடியும். இது, இந்த நிகழ்ச்சி நிரல்களை உருவாக்கும் மற்றும் கையாளும் நிரலாளருக்கு உதவுகின்றது. மேலும் அவர்களுக்கு வரைகலை நிரலை உருவாக்க அனுமதிக்கின்றது. இது முக்கியமாக கணினி விளையாட்டுக்களில் பயன்படுகின்றது.\n\nசில நூலகங்கள் ஜி.எல் (G.L) எனும் பெயரைப் பயன்படுத்துகின்றன, குறிப்பாக திறந்த ஜி எல், வலை ஜி எல்.\n\n"}
{"id": "286727", "url": "https://ta.wikipedia.org/wiki?curid=286727", "title": "டாட்டா சமூக அறிவியல் கழகம்", "text": "டாட்டா சமூக அறிவியல் கழகம்\n\nடாட்டா சமூக அறிவியல் கழகம் (\"Tata Institute of Social Sciences\") இந்தியாவில் உள்ள மும்பையில் அமைந்து உள்ளது. மேலும் இதன் வளாகங்கள் ஐதராபாத், குவகாத்தி, துல்ஜாபூர் ஆகிய இடங்களிலும் செயல்படுகின்றது. \n\nSection::::வரலாறு.\nடாட்டா சமூக அறிவியல் கழகம் தோராப்ஜி டாட்டா சமூக சேவை பட்டதாரிப் பள்ளியாக 1936ஆம் ஆண்டு தொடங்கப்பட்டது. இதுவே இந்தியாவில் முதல் சமூக சேவை பள்ளி ஆகும். இதுவே 1944 ஆம் ஆண்டு தற்பொது உள்ள டாடா சமூக அறிவியல் கழகமாகப் பெயர் மாற்றம் பெற்றது. 1964ல் இக்கல்வி நிறுவனம் பல்கலைக்கழக மானியக் குழுவினால் ஒரு நிகர்நிலைப் பல்கலைக்கழகம் என அறிவிக்கப்பட்டது \n"}
{"id": "286732", "url": "https://ta.wikipedia.org/wiki?curid=286732", "title": "ரெஜினா கசாண்ட்ரா", "text": "ரெஜினா கசாண்ட்ரா\n\nரெஜினா கசாண்ட்ரா (\"Regina Cassandra\") இவர் இந்திய நாட்டு நடிகை ஆவார். இவர் தமிழ், தெலுங்கு மற்றும் கன்னடம் மொழித் திரைப்படங்களில் நடித்து வருகின்றார். \"ஸ்பிலாஷ்\" என்ற ஒரு குழந்தைகளின் தொலைகாட்சி ஒலிபரப்பு நிறுவனத்தில் ஒன்பது வயதாக இருந்த போது தொகுப்பாளராக பணிபுரிந்தார். பல குறும்படங்களில் நடித்துள்ளார். குறிப்பாக பாலாஜி மோகனின் காதலில் சொதப்புவது எப்படி என்ற குறும்படத்தில் நடித்தார். பின்னர் இப்படம் 2012 இல் அதே பெயரில் முழு நீளப்படமாக உருவாக்கப்பட்டது.\n\nSection::::ஆரம்ப வாழ்க்கை.\nரெஜினா 13 டிசம்பர் 1990இல் சென்னையில் பிறந்தார். சென்னையிலுள்ள பெண்கள் கிறித்தவக் கல்லூரியில் உளவியலில் இளங்கலை பட்டம் பெற்றார். கண்ட நாள் முதல் (2005) எனும் தமிழ்த் திரைப்படத்தில் லதாவாக நடித்தார். தெலுங்கு படமான சிவா மனசுலோ ஸ்ருதி (2012) என்ற படத்தின் மூலம் தெலுங்கு படத்துறையில் அறிமுகமானார். ரெஜினா சிறந்த அறிமுக பெண் நடிகைக்கான சைமா விருது பெற்றார்.\n\nSection::::திரைப்பட வாழ்க்கை.\nஇவரின் தாய் மொழி தமிழ் ஆகும். 2005ம் ஆண்டு பிரசன்னா மற்றும் லைலா நடித்த கண்ட நாள் முதல் திரைப்படத்தில் லைலாவின் தங்கையாக அறிமுகமானார். 2010ம் ஆண்டு \"சுர்யகாண்டி\" என்ற கன்னடம் திரைப்படத்தில் அறிமுகமானார். 2012ம் ஆண்டு \"சிவா மனசுல ஸ்ருதி\" என்ற என்ற திரைப்படத்துக்காக \"2வது தென்னிந்திய சர்வதேச திரைப்பட விருதுகளில்\" சிறந்த பெண் அறிமுக நடிகை என்ற விருதை வென்றார். அதை தொடர்து 2013ம் ஆண்டு விமல், சிவகார்த்திகேயன் மற்றும் பிந்து மாதவி நடித்த கேடி பில்லா கில்லாடி ரங்கா என்ற திரைப்படத்தில் சிவகார்த்திகேயனின் ஜோடியாக நடித்தார்.\n\n"}
{"id": "286737", "url": "https://ta.wikipedia.org/wiki?curid=286737", "title": "பாகுலாகி பாலம்", "text": "பாகுலாகி பாலம்\n\nபாகுலாகி பாலம் \"(Bakulahi Bridge)\" என்பது இந்திய நாட்டின் உத்தரப்பிரதேச மாநிலத்தில் உள்ள பிரத்தாப்புகர் மாவட்டத்தையும் அலகாபாத் மாவட்டத்தையும் இணைக்கின்ற பாலமாகும். கத்ரா குலாப் சிங் நகரில், அந்நகருக்கு குறுக்காகக் கட்டப்பட்டிருக்கும் இப்பாலம் பாகுலாகி புல் அல்லது பாகுலாகி புல் சங்கி என்ற பெயர்களாலும் அழைக்கப்படுகிறது. பாகுலாகி பாலம் 1989 ஆம் ஆண்டில் கட்டப்பட்டது ஆகும்.\n"}
{"id": "286745", "url": "https://ta.wikipedia.org/wiki?curid=286745", "title": "ஆர்மோன் மருத்துவம்", "text": "ஆர்மோன் மருத்துவம்\n\nஆர்மோன் மருத்துவம் அல்லது இயக்குநீர் மருத்துவம் () என்பது ஆர்மோன் என்றறியப்படும் இயக்குநீரைப் பயன்படுத்திச் செய்யப்படும் ஒரு மருத்துவச் சிகிச்சை முறை. ஆர்மோன்கள் என்பவை நாளமில்லா சுரப்பிகளில் தோற்றுவிக்கப்படும் மிக முக்கியமான வேதிப்பொருட்களாகும். இவை உடலின் பல பகுதிகளிலும் பயன்படுகின்றன. சூல்பை, தைராய்டு, பிசூட்டரி போன்றவை மிக முக்கியமான ஆர்மோன் சுரப்பிகளாகும். புற்றுநோய் மருத்துவத்தில் ஆர்மோன்கள் முக்கியப் பங்கினை வகிக்கின்றன.\nஎனினும் ஆர்மோன் மருத்துவம் முதல்நிலை மருத்துவமுறை ஆகாது. அறுவை மருத்துவம், கதிர் மருத்துவம் ஆகியவற்றைத் தொடர்ந்து ஆர்மோன் மருத்துவம் மேற்கொள்ளப்படுகிறது.\n\nSection::::வேறுபாடு.\nசில வேளைகளில் ஆர்மோனின் அளவு குறையும் போது அதனை ஈடுசெய்ய ஆர்மோன்கள் பரிந்துரைக்கப்படுகின்றன. இது ஆர்மோன் ஈடுசெய் மருத்துவம் எனப்படும். ஆர்மோன் மருத்துவமும் ஆர்மோன் ஈடுசெய் மருத்துவமும் முற்றிலும் மாறுபட்டவையாகும். இவை இரண்டினையும் ஒன்றெனக் கருதக்கூடாது. எடுத்துக்காட்டாக ஆர்மோன் ஏற்கும் மார்பகப்புற்றுநோய்க்கும் ஏற்காத மார்பகப்புற்றுநோய்க்கும் தனித்தனி மருந்துகள் உள்ளன.\n\nSection::::மார்பகப்புற்றுநோய் சிகிச்சை.\nமுலைப்புற்றுக்கு இரு வழிகளில் ஆர்மோன் மருத்துவம் மேற்கொள்ளப்படுகிறது. \n\nபெரும்பகுதி எசுட்ரசன் சூலகங்களில் உற்பத்தியாகின்றது. எசுட்ரசன் ஏற்புநிலை மார்பகப்புற்றை வளரச் செய்கின்றது. எனவே எசுட்ரசனின் அளவைக் குறைப்பது அல்லது தடுப்பது மார்பகப்புற்று வளருவதையும், மறுபடியும் வளருவதையும் தடுக்க உதவும். இந்த மருந்துகள் எசுட்ரசன் ஆர்மோனை ஏற்காத மார்பகப்புற்று நோயாளிகளிடம் பயன்தராது.\n\nஎசுட்ரசனைக் குறைக்கச் சிலவேளைகளில் சூலகங்களும் பாலோப்பியன் குழாய்களும் அறுவைமூலம் நீக்கப்படுகின்றன. டமாகிசிபென், லிட்டரசால், பாக்டிடாக்செல் போன்ற மாத்திரைகள் மார்பகப்புற்று நோயாளிகளுக்குப் பரிந்துரைக்கப்படுகின்றன.\n\nSection::::புராசுடேட் புற்றுநோய் சிகிச்சை.\nபுராசுடேட் புற்று வளர டெசுட்டோசுடரான் என்ற இயக்குநீர் உதவுகிறது. இந்த இயக்குநீர் சுரப்பதைக் கட்டுப்படுத்த விரைநீக்கம் செய்யப்படுவதுண்டு.\n\n"}
{"id": "286749", "url": "https://ta.wikipedia.org/wiki?curid=286749", "title": "தப்ரீசு", "text": "தப்ரீசு\n\nதப்ரிசு (Tabriz, , ), என்பது ஈரானின் வடமேற்கில் அமைந்துள்ள ஒரு அதிக மக்கள் தொகையைக் கொண்ட நகரமாகும். இது ஈரானின் வரலாற்று தலைநகரங்களில் ஒன்ரககவிலன்குகிறது. மற்றும் கிழக்கு அசெர்பையான் மாகணத்தின் தலைநகரமும் ஆகும். தப்ரிசு கடல் மட்டத்திலிருந்து 1,350 மீற்றர் உயரத்தில் அமைந்துள்ளது. \nதப்ரிசுவின் மக்கள் தொகை 1.73 மில்லியன் அதிகம் (2016). ஆகும். வடமேற்கு ஈரானில் மிகப்பெரிய பொருளாதார மையமாகவும் பெருநகரமாகவும் தப்ரிஸ் திகழ்கிறது. பாரசீக மக்கள் இரண்டாம் மொழியாக பேசினாலும், இதன் மக்கள் தொகையில் அதிகமானோர் அசர்பைஜான் மொழிபேசுகின்ற மக்களாவர். இது இயந்திர கருவிகள், சுத்திகரிப்பு, ஜவுளி மற்றும் சிமெண்ட் உற்பத்தி போன்ற கைத்தொழில்களின் மையமாக விளங்குகின்றது.\n\nகையால் நெய்யப்பட்ட விரிப்புகள், நகைகள் உள்ளிட்ட கைவினைப்பொருட்களுக்கு இந்த நகரம் புகழ் வாய்ந்தது ஆகும். உள்ளூர் மிட்டாய், சாக்லேட், உலர்ந்த கொட்டைகள், பாரம்பரிய தப்ரிஸி உணவு ஆகியவை ஈரான் முழுவதும் சிறந்தவை என்று பெயர் எடுத்துள்ளன. தப்ரிசு நகரமானது, ஒரு கல்விக் கூடங்களின் நடுவமாக உள்ளது. வடமேற்கு ஈரானில் உள்ள மிகவும் மதிப்புமிக்க கலாச்சார நிறுவனங்களுக்கான தளமாகவும் உள்ளது. தப்ரிஸில் பல வரலாற்று நினைவுச்சின்னங்கள் உள்ளன. இது ஈரானின் கட்டடக்கலை மாற்றத்தை அதன் ஆழமான வரலாறு முழுவதுமாகத் தெரிவிக்கிறது. தப்ரிஸின் பாதுகாக்கப்பட்ட வரலாற்று தளங்களில் பெரும்பாலானவை, இல்கானிட், சஃபாவிட் வம்சம், கஜார் வம்சம் ஆகியவற்றைச் சேர்ந்தவைகள் ஆகும். இந்த தளங்களில் கிராண்ட் தப்ரிஸின் பஜார் என்பது உள்ளது. இது உலக பாரம்பரிய தளமாக அறிவிக்கப் பட்டுள்ளது.\n\nSection::::சுற்றுச்சூழல் மாசுபாடு.\nதப்ரிஸில் சுற்றுச்சூழல் பிரச்சினைகளில் ஒன்று காற்று மாசுபாடு ஆகும். இந்த நகரத்தில் பயணத்தில் ஏராளமான கார்கள் அதிகரித்து வருவதாலும், நகரத்தின் மேற்கில் உள்ள வெப்ப மின் உற்பத்தி நிலையங்கள், பெட்ரோ கெமிக்கல் வளாகங்கள் மற்றும் எண்ணெய் சுத்திகரிப்பு நிலையம் போன்ற மாசுபடுத்தும் தொழில்களாலும், காற்று மிகவும் மாசுபாடு ஏற்படுகிறது. காற்று மாசுபாட்டின் அளவு, 20 ஆம் நூற்றாண்டின் இரண்டாம் பாதியில், தொடர்ந்து அதிகரித்துள்ளது. கனரக தொழில்களால் தேசிய சுற்றுச்சூழல் குறியீடுகளின் கட்டளையுடன், சமீபத்திய ஆண்டுகளில் தொழில்துறை காற்று மாசுபாடு குறைக்கப்பட்டு வருகிறது. இருப்பினும், நகரத்தில் காற்றின் தரம், தூய்மையான காற்றுக்கான உலக விதிமுறைகளிலிருந்து வெகு தொலைவில் உள்ளது.\n\nமேற்கு டேப்ரிஸின் புறநகரில் அமைந்துள்ள உர்மியா ஏரி சுருங்குதல் மற்றும் உலர்த்துவது உடனடி சுற்றுச்சூழல் அச்சுறுத்தல் ஆகும். இந்த ஏரி 20 ஆம் நூற்றாண்டின் பிற்பகுதியில் இருந்து, பெரும் நெருக்கடியை எதிர்கொண்டு உள்ளது. நீர் ஆழம் குறைப்பு, நீரின் உப்புத்தன்மையை செறிவு நிலைக்கு அதிகரிப்பதும், ஏரியைச் சுற்றியுள்ள பரந்த உப்பு வயல்களின் தோற்றம் ஆகியவை, ஒரு தனித்துவமான சுற்றுச்சூழல் அமைப்பில், படிப்படியாக மொத்தமாக வறண்டு போவதற்கான, ஆபத்தான அறிகுறிகளாகும். புவி வெப்பமடைதல், படுகையில் போதுமான நன்னீர் ஆதாரங்களுக்கான கோரிக்கைகளும், தேவைகளும் அதிகரித்து வருவதால் இது நிகழ்ந்தது. இது எதிர்காலத்தில் தாழ்வான மேகங்களான வான்வழி உப்பையும், தாதுக்கள் ஏரியைச் சுற்றியுள்ள, பெரிய பகுதிகளில் சுற்றிக் கொண்டு, கடுமையான உடல்நலக் கேடுகளை ஏற்படுத்தும் என்று அஞ்சப்படுகிறது.\n\nSection::::மதம்.\n1501 இல் தப்ரிஸில் முடிசூட்டப்பட்ட பிறகு, இஸ்மாயில் I என்ற முதன்மைப் பெயரைக் கொண்ட ஷா இஸ்மாயில் I சியா இசுலாமின் ட்வெல்வர் கிளையை, சஃபாவிட் பேரரசின் அதிகாரப்பூர்வ மதமாக அறிவித்தார். இந்த அரச ஒழுங்கின் விளைவாக, தப்ரிஸின் அதிக சுன்னி மக்கள் ஷியாவுக்கு மாறினர். தற்போது, பெரும்பான்மையான மக்கள் ஷியா இஸ்லாத்தை பின்பற்றுபவர்களே ஆவர். கிறிஸ்தவத்தை பின்பற்றும் ஆர்மீனிய அப்போஸ்தலிக் சர்ச் அடிப்பையிலான ஆர்மீனிய அப்போஸ்தலிக் சிறுபான்மையினரும், இந்த நகரத்தில் வாழ்ந்து வருகின்றனர். ஒரு சிறிய யூத சமூகம் இருந்தது. ஆனால், அவர்களில் பெரும்பாலோர் தெகுரான் நகருக்குச் சென்றுவிட்டனர். குர்திஷ் நாட்டுப்புற மதமான யாரிசன் என்ற யர்சனிசத்தைப் பின்பற்றுபவர்களும், இந்த நகரத்தில் வாழ்கின்றனர். ஒரு சிறிய, சிக்கலான, பஹாய் நகரத்தில் சமூகமும் உள்ளது.\n"}
{"id": "286751", "url": "https://ta.wikipedia.org/wiki?curid=286751", "title": "ஆஜ் தக்", "text": "ஆஜ் தக்\n\nஆஜ் தக் என்பது இந்தியில் செய்தியை ஒளிபரப்பும் தொலைக்காட்சி சேவை ஆகும். ஆஜ் தக் என்ற சொல்லுக்கு இன்று வரை என்று பொருள். இந்த தொலைக்காட்சி, செய்தி வழங்கு சிறந்த தொலைக்காட்சிக்கான விருதை 12 முறை பெற்றுள்ளது. 2006ஆம் ஆண்டில் வெளியான [[பிபிசி], [[ராய்ட்டர்ஸ்]] கணிப்புகளின்படி, இந்தியர்கள் அதிகம் சுட்டிக்காட்டும் நம்பகத்தன்மை உடைய தொலைக்காட்சியாக ஆஜ் தக் இடம் பெற்றுள்ளது.\n\n\n\nSection::::இணைப்புகள்.\n[[பகுப்பு:இந்தியத் தொலைக்காட்சி]]\n[[பகுப்பு:இந்தி ஊடகங்கள்]]\n[[பகுப்பு:1999 இல் நிறுவப்பட்ட தொலைக்காட்சி அலைவரிசைகள் மற்றும் நிலையங்கள்]]"}
{"id": "286753", "url": "https://ta.wikipedia.org/wiki?curid=286753", "title": "டாட்டா அடிப்படை ஆராய்ச்சி கழகம்", "text": "டாட்டா அடிப்படை ஆராய்ச்சி கழகம்\n\nடாட்டா அடிப்படை ஆராய்ச்சி கழகம் (\"Tata Institute of Fundamental Research\") இந்தியாவின் மும்பை மற்றும் ஐதராபாத் நகரங்களில் அமைந்துள்ளது இங்கு அடிப்படை கணிதம் மற்றும் அறிவியலில் ஆராய்ச்சி மேற்கொள்கின்றது. இந்த ஆராய்ச்சி கழகம் மும்பையின் கொலாபா மற்றும் ஐதராபாத்தின் நரசிங் பகுதியில் அமைந்துள்ளது. இது ஒரு நிகர்நிலை பல்கலைக்கழகம் மற்றும் இந்திய அரசின் அணுசக்தித் துறையின் கீழ் செயல்படுகிறது. இந்தியாவின் சிறந்த ஆராய்ச்சி மையங்களில் ஒன்றாக இவை கருதப்படுகிறது. மேலும் இங்கு பிரதானமாக இயல் அறிவியல், கணிதம், உயிரியல் அறிவியல் மற்றும் கோட்பாட்டியல் கணினி அறிவியலிலும் ஆய்வு நடத்துகிறது.\n\nSection::::வரலாறு.\n1944ஆம் ஆண்டில் ஓமி யெகாங்கிர் பாபா இந்திய அணு ஆற்றல் திட்டத்தில் முக்கிய பங்களித்த ஒரு அணுக்கரு இயற்பியலாளர், இவர் அறிவியல் ஆராய்ச்சி கழகம் அமைக்க நிதி உதவி கோரி சர் தோராப்ஜி டாடா அறக்கட்டளைக்கு கடிதம் எழுதினார். அப்போதைய டாடா குழுமத்தின் தலைவராக ஜெ. ர. தா. டாட்டா ஆதரவுடன் 1 ஜூன் 1945இல் டாட்டா அடிப்படை ஆராய்ச்சி கழகம் நிறுவப்பட்டது, மற்றும் ஓமி யெகாங்கிர் பாபா அதன் முதல் இயக்குனாரக நியமிக்கப்பட்டார். தற்போது மும்பையில் செயல்படும் இக்கழகம் தொடக்கதில் பெங்களூரில் உள்ள இந்திய அறிவியல் கழக வளாகத்தில் செயல்பட்டது. கொலபாவில் உள்ள இக்கழகத்தின் புதிய வளாகம் சிகாகோ நகரை சார்ந்த கட்டிடக் கலைஞர் ஹெல்முட் பார்ட்ஸ் அவர்களால் வடிவமைக்கப்பட்டது மேலும் 1962 ஆம் ஆண்டு ஜனவரி 15 ம் தேதி பிரதமர் ஜவகர்லால் நேரு அவர்களால் திறந்து வைக்கப்பட்டது. \n\n\n"}
{"id": "286769", "url": "https://ta.wikipedia.org/wiki?curid=286769", "title": "சோய் மின்ஹோ", "text": "சோய் மின்ஹோ\n\nசோய் மின்ஹோ () (பிறப்பு: 9 டிசம்பர் 1991) என்பவர் ஒரு தென் கொரியா நாட்டு நடிகர் ஆவார். இவர் டு த பியூட்டிஃபுல் யூ, மெடிக்கல்டாப் டீம் போன்ற தொடர்களில் நடித்ததன் மூலம் பரிட்சயமான நடிகர் ஆனார். இவர் பல பாடல்களும் பாடியுள்ளார் என்பது குறிப்பிடத்தக்கது.\n\n"}
{"id": "286793", "url": "https://ta.wikipedia.org/wiki?curid=286793", "title": "கல்கத்தா புத்தக கண்காட்சி", "text": "கல்கத்தா புத்தக கண்காட்சி\n\nகல்கத்தா சர்வதேச புத்தகக் கண்காட்சி, ஆண்டு தோறும் கல்கத்தாவில் நடைபெறுகின்றது. \nஇந்த கண்காட்சியில், விக்கிப்பீடியா நிறுவனம் பங்கேற்று, அதன் வங்காள மொழி பதிப்பை மேம்படுத்துமாறு தன்னார்வலர்களை கேட்டுக் கொண்டது.\n\nSection::::பங்கேற்போர்.\nஇந்த கண்காட்சிகளில் பங்கேற்போர் பெரும்பாலும், ஆங்கிலத்திலும், வங்காள மொழியிலும் வெளியான புத்தகங்களை காட்சிக்கு வைப்பர். ஐரோப்பிய பதிப்பகங்களான ஒக்ஸ்போர்ட் பல்கலைக்கழகப் பதிப்பகம், கேம்பிறிட்ஜ் பல்கலைக்கழகப் பதிப்பகம், இசுபிரிங்கர் பதிப்பகம் உள்ளிட்டோரும் பங்கேற்கின்றனர்.\n\nதி ஸ்டேட்ஸ்மேன், தி டெலிகிராஃப் உள்ளிட்ட ஊடகங்களும் பங்கேற்றன. \n\nSection::::கருப்பொருள்.\n1991 முதல் ஒவ்வொரு ஆண்டும், ஒவ்வொரு நாட்டுக்கும், மாநிலத்துக்கும் முன்னுரிமை அளித்து அது கண்காட்சியின் கருப்பொருளாக அறிவிக்கப்படும். அந்த நாட்டை, மாநிலத்தை சேர்ந்த பிரபல நபர் விருந்தினராக பங்கேற்பார்.\n\n\n"}
{"id": "286794", "url": "https://ta.wikipedia.org/wiki?curid=286794", "title": "சுபாஸ்கரன் அல்லிராஜா", "text": "சுபாஸ்கரன் அல்லிராஜா\n\nசுபாஸ்கரன் அல்லிராஜா (பிறப்பு 2 மார்ச் 1972), இலங்கையைச் சேர்ந்த தொழிலதிபர், லைக்கா மொபைல் குழும நிறுவனங்களின் தலைவர் ஆவார். இவரது லைக்கா மொபைல் நிறுவனமானது தற்போது 17 நாடுகளில், சுமார் 12 மில்லியனுக்கும் அதிகமான வாடிக்கையாளர்களுக்கு தனது தொலைத் தொடர்பு சேவையை வழங்கி வருகிறது. சென்னையைத் தலைமையிடமாகக் கொண்டு செயற்பட்டுவரும் லைக்கா புரொடக்சன்சு நிறுவனம் இவருக்கு சொந்தமான திரைப்படத் தயாரிப்பு நிறுவனமாகும்.\n"}
{"id": "286795", "url": "https://ta.wikipedia.org/wiki?curid=286795", "title": "1670", "text": "1670\n\n1670 (MDCLXX) கிரெகொரியின் நாட்காட்டியில் ஒரு புதன்கிழமையில் ஆரம்பமான சாதாரண (நெட்டாண்டு அன்று) ஆகும், அல்லது 10-நாட்கள் பின்தங்கிய பழைய யூலியன் நாட்காட்டியில் சனிக்கிழமையில் ஆரம்பமான சாதாரண ஆண்டு ஆகும்.\n\n"}
{"id": "286797", "url": "https://ta.wikipedia.org/wiki?curid=286797", "title": "மஸ்கட் சர்வதேச விமான நிலையம்", "text": "மஸ்கட் சர்வதேச விமான நிலையம்\n\nமஸ்கட் சர்வதேச விமான நிலையம் , ஓமான் நாட்டின் மஸ்கட்டில் உள்ளது. இது பரப்பளவில் அமைந்துள்ளது. இந்த நிலையத்தில் ஒரு முனையம் உள்ளது. புதிதாக கட்டப்படுகின்ற முனையத்தில் ஆண்டு தோறும் 1.2 கோடி பயணியர் வந்து செல்லலாம். ஓமான் ஏர் எனப்படும் தேசிய வானூர்தி சேவை இங்கிருந்து விமானங்களை இயக்குகிறது.\n\n"}
{"id": "286799", "url": "https://ta.wikipedia.org/wiki?curid=286799", "title": "போபால் சந்திப்பு தொடருந்து நிலையம்", "text": "போபால் சந்திப்பு தொடருந்து நிலையம்\n\nபோபால் சந்திப்பு, (நிலையக் குறியீடு: BPL) இந்திய மாநிலமான மத்தியப் பிரதேசத்தின் போபால் நகரத்தில் உள்ளது. இது இந்திய இரயில்வேயின் மேற்கு மத்திய ரயில்ல்வே மண்டலத்துக்கு உட்பட்டது.\n\n\n\n"}
{"id": "286801", "url": "https://ta.wikipedia.org/wiki?curid=286801", "title": "1671", "text": "1671\n\n1671 (MDCLXXI) கிரெகொரியின் நாட்காட்டியில் ஒரு வியாழக்கிழமையில் ஆரம்பமான சாதாரண (நெட்டாண்டு அன்று) ஆகும், அல்லது 10-நாட்கள் பின்தங்கிய பழைய யூலியன் நாட்காட்டியில் ஞாயிற்றுக்கிழமையில் ஆரம்பமான சாதாரண ஆண்டு ஆகும்.\n\n\n"}
{"id": "286804", "url": "https://ta.wikipedia.org/wiki?curid=286804", "title": "பேச்சில்லா கிராமம்", "text": "பேச்சில்லா கிராமம்\n\nபேச்சில்லா கிராமம் என்பது மக்கள் வசிக்காத, ஆவணங்களில் மட்டுமே இடம்பெற்றுள்ள ஊர்களைக் குறிக்கிறது. இத்தகைய ஊர்கள் ஒரு காலத்தில் மக்கள் வசிப்பிடங்களாக இருந்து, படையெடுப்புகள், கொள்ளை நிகழ்வுகள், கொள்ளை நோய்கள்; அணைகள், சுரங்கங்கள் போன்ற பெரிய கட்டுமானங்களுக்கான நிலம் கையகப்படுத்தல்; வெள்ளம், வறட்சி போன்ற இயற்கைச் சீற்றங்கள் எனப் பல்வேறு காரணங்களால் ஏற்பட்ட இடப்பெயர்வின் காரணமாக பேச்சற்றுப் (ஆளரவம்) போனவையாகும்.\n\nSection::::தமிழ்நாட்டிலுள்ள சில பேச்சில்லா ஊர்கள்.\n\"(இது முழுமையான பட்டியல் அல்ல)\"\n\nSection::::மக்கட்தொகை கணக்கெடுப்பில்.\nஇந்திய மக்கள் தொகை கணக்கெடுப்பு, 2011இல் ஆட்கள் வசிக்காத கிராமங்கள் இரு வகையாகப் பிரிக்கப்பட்டு இனங்காணப் பட்டன:\n\nSection::::இந்தியாவின் பிற பகுதிகளில்.\nஇந்தியாவின் பிற பகுதிகளில் ஆட்கள் வசிக்காத இத்தகைய கைவிடப்பட்ட ஊர்கள் \"பே-சிராக்\" (बेचिराग) கிராமங்கள், அதாவது விளக்கேற்றப்படாத ஒளியிழந்த ஊர்கள் எனக் குறிக்கப்படுகின்றன.\n"}
{"id": "286808", "url": "https://ta.wikipedia.org/wiki?curid=286808", "title": "லைக்கா தயாரிப்பகம்", "text": "லைக்கா தயாரிப்பகம்\n\nலைக்கா திரைப்பட தயாரிப்பகம் அல்லது லைக்கா புரொடக்சன்சு என்பது சுபாஸ்கரன் அல்லிராஜா என்பவருக்கு சொந்தமான திரைப்படத் தயாரிப்பு நிறுவனமாகும். இது 2014ஆம் ஆண்டில் சென்னையில் தொடங்கப்பட்டது. லைக்கா மொபைல் நிறுவனத்தின் துணை நிறுவனமான இது திரைப்படங்களை தயாரிப்பது, மற்றும் பகிர்ந்தளிக்கும் பணிகளை செய்கிறது. \n2014ஆம் ஆண்டில் வெளியான கத்தி திரைப்படம் இந்நிறுவனம் தயாரித்த முதல் திரைப்படமாகும். \nSection::::வரலாறு.\n2008ஆம் ஆண்டில் வெளியான பிரிவோம் சந்திப்போம் திரைப்படத்தினை \"ஞானம் பிலிம்சு\" என்ற பெயரில் சுபாஸ்கரன் அல்லிராஜா தயாரித்திருந்தார். இதனைத் தொடர்ந்து \"அய்ங்கரன் இன்டர்நேசனல்\" நிறுவனத்துடன் இணைந்து இவரது \"லைக்கா புரொடக்சன்சு\" நிறுவனம் விஜய், சமந்தா ருத் பிரபு ஆகியோர் முக்கிய வேடங்களில் நடித்த கத்தி திரைப்படத்தினை தயாரித்தது.\nஇந்நிறுவனம் தற்போது, 2010ஆம் ஆண்டில் வெளியான எந்திரன் திரைப்படத்தின் தொடர்ச்சியாக வெளிவரும், சங்கர் இயக்கத்தில் ரஜினிகாந்த், அக்சய் குமார், ஏமி ஜாக்சன் ஆகியோர் நடிக்கும் எந்திரன் 2 திரைப்படத்தினை தயாரித்து வருகிறது.\n\n"}
{"id": "286817", "url": "https://ta.wikipedia.org/wiki?curid=286817", "title": "இந்தியாவில் பொல்லாக்குச் சட்டம்", "text": "இந்தியாவில் பொல்லாக்குச் சட்டம்\n\nஇந்தியாவில் பொல்லாக்குச் சட்டம் (Tort Law in India) தொகுத்தமைக்கப்பட்ட எழுத்துருச் சட்டங்களின் பிற்சேர்க்கையாக வளர்ச்சியுரும் ஒரு புதிய பொதுச் சட்டமாகும். பொல்லாக்கை பொதுவாக குடிமை, உடைமை அல்லது உரிமை சார்ந்த தவறுகள் என அழைக்கலாம். பொல்லாக்குச் சட்டம் குடிமை, உடைமை மற்றும் உரிமைத் தொடர்பான தவறுகளையும் அதற்கான தீர்வுகளையும் பற்றிய சட்டமாகும். இந்தியா பொதுவாக ஐக்கிய இராச்சியத்தின் முறையைப் பின்பற்றும் போதும், நீதியக நடவடிக்கையினால் சில மாற்றங்கள் ஏற்படுகிறது, இதனால் முரண்பாடுகளும் உருவாகியுள்ளன. இந்தியாவில் அதிகமாக வளர்ச்சிக் கண்டுள்ள பொல்லாக்கு அரசியல் அமைப்பு பொல்லாக்காகும்.\n"}
{"id": "286820", "url": "https://ta.wikipedia.org/wiki?curid=286820", "title": "லதா ரஜினிகாந்த்", "text": "லதா ரஜினிகாந்த்\n\nலதா ரஜினிகாந்த் ஓர் இந்தியத் திரைப்படத் தயாரிப்பாளர் மற்றும் பின்னணிப் பாடகி ஆவார். இவர் நன்கறியப்பட்ட இந்தியத் திரைப்பட நடிகர் ரஜினிகாந்த்தின் மனைவியும் ஆவார். இவரால் தொடங்கப்பட்ட ஆசிரமத்தின் தலைவராகவும், சென்னையில் இயங்கிவரும் ஒரு பள்ளிக்கு தலைவராகவும், மற்றும் இவரது மகள்களுக்குச் சொந்தமான திரைப்படத் தயாரிப்பு நிறுவனமான ஆச்சேர் ஸ்டுடியோஸ் நிறுவனத்தின் நிர்வாக இயக்குனராகவும் உள்ளார்.\n\nSection::::வாழ்க்கைக் குறிப்பு.\nSection::::தொடக்ககால வாழ்க்கை.\nஇந்தியாவின் சென்னையில் பிறந்த இவர், 1980ஆம் ஆண்டில் எத்திராஜ் மகளிர் கல்லூரியில் ஆங்கில இலக்கியத்தில் முதுநிலைப் பட்டம் பெற்றார்\n\n\n"}
{"id": "286826", "url": "https://ta.wikipedia.org/wiki?curid=286826", "title": "நாகா நடனம்", "text": "நாகா நடனம்\n\nநாகா நடனம், இந்திய மாநிலமான ஒடிசாவின், புரி நகரத்தில் நடத்தப்படுகிறது. இந்து சமய விழாக்களின் போது ஆண்கள் நடனமாடுவர். தலையில் வெள்ளி கிரீடத்தை அணிந்து கொண்டும், முகத்தில் போலியான தாடியை ஒட்டிக் கொண்டும் ஆடுவர். கைகளில் மூங்கில் பட்டைகள் இணைத்துக் கட்டப்பட்டிருக்கும். மேளம் அடிப்பவர்களின் இசைக்கு ஏற்ப நடனமாடுகின்றனர்.\n"}
{"id": "286832", "url": "https://ta.wikipedia.org/wiki?curid=286832", "title": "மைன்புரி", "text": "மைன்புரி\n\nமைன்புரி, இந்திய மாநிலமான உத்தரப் பிரதேசத்திலுள்ள மைன்புரி மாவட்டத்தின் தலைநகரமாகும்.\n\nSection::::அரசியல்.\nஇந்த நகரம் மைன்புரி சட்டமன்றத் தொகுதிக்கும், மைன்புரி மக்களவைத் தொகுதிக்கும் உட்பட்டது.\n\nSection::::போக்குவரத்து.\nஇங்கிருந்து ஆக்ரா, தில்லி, பரேலி, மீரட், பிரோசாபாத், எட்டாவா, குவாலியர், கான்பூர் உள்ளிட்ட நகரங்களுக்கு சாலைவழிப் போக்குவரத்து வசதி உண்டு.\n\n"}
{"id": "286834", "url": "https://ta.wikipedia.org/wiki?curid=286834", "title": "வி. கல்யாணம்", "text": "வி. கல்யாணம்\n\nவி. கல்யாணம் \"(V Kalyanam)\" என்பவர் ஒர் இந்திய சுதந்திர போராட்ட வீரர் ஆவார். 1920 ஆம் ஆண்டில் பிறந்த இவர் காந்தியின் வாழ்க்கையில் கடைசி சில ஆண்டுகள் அவருடைய நேர்முகச் செயலாளராக இருந்தார்.. 1942 ஆம் ஆண்டு வெள்ளையனே வெளியேறு இயக்கம் நடந்து கொண்டிருந்தபோது கல்யாணம் சுதந்திரப் போராட்டத்தில் இணைந்தார். இணைந்த நாள் முதல் கடைசியாக காந்தியடிகள் சுட்டுக் கொல்லப்பட்டது வரை இவர் காந்தியடிகளிடம் தொடர்து பணிபுரிந்தார். நாதுராம் கோட்சே காந்தியடிகளை சுட்டபொழுது கல்யாணம் காந்தியடிகளுக்குச் சற்று பின்புறமாகத்தான் நின்று கொண்டிருந்தார்.\nசுடப்பட்டவுடன் காந்தி இறந்து போனார், முழுமையாக ’ஹே ராம்’ என்ற சொற்களையே அவர் கடைசியாக உச்சரித்தார் என்று வி. கல்யாணம் குறிப்பிடுகிறார். நேருவுக்கும் வல்லபாய் பட்டேலுக்கும் காந்தியின் இறப்பைக் குறித்து முதலில் தகவல் கொடுத்தவர் இவரே ஆகும். \nபின்னாளில், கல்யாணம் எட்வினா மவுண்ட்பேட்டனுக்குச் செயலாளராக இலண்டனில் பணிபுரிந்தார். சில ஆண்டுகளுக்குப் பின்னர் இந்தியாவிற்குத் திரும்பிய இவர் இராசகோபாலாச்சாரி மற்றும் செயப்பிரகாசு நாராயணன் ஆகியோருக்காகப் பணிபுரிந்தார்.\n\nகாந்தியடிகளின் தியாகத்தை காங்கிரசு கட்சி மறந்து விட்டது என்று கல்யாணம் விமர்சனம் செய்தார். கட்சியில் ஊழல் மலிந்துவிட்டதால் காங்கிரசு கட்சி கலைக்கப்பட வேண்டும் என்று காந்தி விரும்பியதாக இவர் தெரிவித்தார். மேலும், இந்தியாவில் ஊழல் பெருகியதற்கு சவகர்லால் நேருவே பொறுப்பு எனவும் அவர் கூறினார்.\n2014 ஆம் ஆண்டில் வி.கல்யாணம் ஆம் ஆத்மி கட்சியில் சேர்ந்தார்.\n"}
{"id": "286843", "url": "https://ta.wikipedia.org/wiki?curid=286843", "title": "மரிகாட், செயின்ட் மார்ட்டின்", "text": "மரிகாட், செயின்ட் மார்ட்டின்\n\nமரிகாட் \"(Marigot)\" என்பது கரிபியன் அல்லது மேற்கிந்தியத் தீவுகளில் உள்ள செயிண்ட் மார்டின் தீவின் பிரெஞ்சுப் பகுதியில் இருக்கும் முக்கிய நகரம் மற்றும் தலைநகரம் ஆகும்.\n\nSection::::மக்கள் தொகை.\n2006 ஆம் ஆண்டின் கணக்கெடுப்பின்படி இத்தீவில் 5700 நபர்கள் குடியிருந்தனர்.\n\nSection::::புவியியல்.\nமரிகாட் தீவு, செயிண்ட் மார்ட்டின் தீவின் மேற்கு கடற்கரையில் அமைந்துள்ளது. மரிகாட் விரிகுடா மற்றும் தீவின் கிழக்கிலுள்ள உட்புற மலைகள் வழியாக மேற்கு கடற்கரையில் இருந்து மரிகாட் தீவு பரவியுள்ளது. தென் மேற்குப் பகுதியில் இத்தீவு சிம்ப்சன் விரிகுடாவால் சூழப்பட்டுள்ளது.\nSection::::காலநிலை.\nகுறிப்பாக இப்பகுதியில் உலர் காலநிலை நிலவுகிறது. கோப்பென் காலநிலை வகைப்பாட்டின்படி மரிகாட் வெப்பமண்டலப் புல்வெளி காலநிலையை கொண்டிருக்கிறது. காலநிலை வரைபடங்களில் இவ்வகை காலநிலையை சுருக்கமாக \"Aw\" எனக் குறிப்பிடுவர்.\nSection::::போக்குவரத்து.\nஇந்நகரில் இளவரசி யூலியானா அனைத்துலக விமான நிலையம் மற்றும் எல் எசுபெரன்சு விமான நிலையம் போன்ற விமான சேவையும் அங்கியுலா தீவின் புளோயிங் பாயிண்ட் கிராமத்திற்கு ஒரு படகுத்துறை சேவையும் இருக்கிறது. \nSection::::வரலாறு.\nமுதலில் சதுப்பு நிலத்தில் இருந்த ஒரு மீன்பிடி கிராமத்திற்காகப் பெயரிடப்பட்டது. அரசர் பதினாறாம் இலூயி ஆட்சிக் காலத்தில் மரிகாட் தலைநகரமாக மாற்றப்பட்டது. இவ்வரசரே மரிகாட் விரிகுடாவிற்கு அருகிலுள்ள மலையில் செயிண்ட் இலூயிசு கோட்டையைக் கட்டினார். இன்று, அந்த கட்டிடம் மரிகாட்டின் மிக முக்கியமான கட்டிடமாகத் திகழ்கிறது.\n\nகரிபியன் நகரங்களில், குறிப்பாக இஞ்சிரொட்டி மாதிரி வீடுகள் மற்றும் நடைபாதை உணவகங்களுக்கு மரிகாட் புகழ்பெற்ற நகரமாக விளங்குகிறது. ஒவ்வொரு புதன் மற்றும் சனிக்கிழமை காலைகளில் இங்கு சந்தை கூடுகிறது. 1998 ஆம் ஆண்டு சிபிடூ 2 திரைப்படத்தின் இறுதிக்கட்ட காட்சிகள் இங்கு படமாக்கப்பட்டன.\n\n"}
{"id": "286844", "url": "https://ta.wikipedia.org/wiki?curid=286844", "title": "சீராசு", "text": "சீராசு\n\nசிராசு (Shiraz, ; , \"Šīrāz\", , ) என்பது ஈரானில் தெகுரான், மசுகாத், இசுபகான், தப்ரிசு மற்றும் கராஜ்ஜிற்கு அடுத்ததாக உள்ள ஆறாவது அதிக மக்கள் தொகையைக் கொண்ட நகரமாகும். 2006இல் இதன் மொத்த மக்கள் தொகை 1,214,808 ஆகும். இது பார்சு மாகாணத்தின் தலைநகரமும் ஆகும். 2009ல் இதன் மக்கள் தொகை 1,455,073 ஆகும். சிராசு ஈரானின் தென்மேற்கில் அமைந்துள்ளது. \n"}
{"id": "286850", "url": "https://ta.wikipedia.org/wiki?curid=286850", "title": "சாகீர் உசேன் ரோசாத் தோட்டம்", "text": "சாகீர் உசேன் ரோசாத் தோட்டம்\n\nசாகீர் உசேன் ரோசாத் தோட்டம் \"(Zakir Hussain Rose Garden)\" என்பது இந்தியாவின் சண்டிகார் மாநிலத்தில் முப்பது ஏக்கர் பரப்பளவில் (1,20,000 மீ 2) அமைந்துள்ள ஒரு தாவரவியல் பூங்காவாகும். முன்னாள் குடியரசுத் தலைவர் சாகீர் உசேனின் பெயரிடப்பட்டுள்ள இப்பூங்காவில் 1600 வகையான 50,000 ரோசாச் செடிகள் உள்ளன. சண்டிகார் மாநிலத்தின் முதன்மை ஆணையர் டாக்டர் மொகிந்தர் சிங் இராந்தாவா அவர்களின் வழிகாட்டுதலுடன் 1967 ஆம் ஆண்டில் அமைக்கப்பட்ட இப்பூங்கா ஆசியாவின் மிகப்பெரிய பூங்கா என்ற பெயரைப் பெற்றது . இப்பூங்காவில் ரோசாக்கள் மட்டுமின்றி மருத்துவக் குணமிக்க மரங்களும் காணப்படுகின்றன. வில்வம், கற்பூரம், கடுக்காய், தான்றி மற்றும் செம்மயிற்கொன்றை போன்ற மரங்கள் அவற்றில் சிலவாகும். இங்குள்ள ரோசாச் செடிகள் செதுக்கப்பட்ட புல்வெளிகள் மற்றும் மலர்ப் படுக்கைகளில் நடவு செய்யப்பட்டுள்ளன. \n\nபிற நிகழ்ச்சிகள் நடத்துவதற்குரிய ஒரு இடமாக இருப்பதைத் தவிர, சாகீர் ரோசா தோட்டம் பிப்ரவரி அல்லது மார்ச் மாதங்களில் வருடாந்திர ரோசா திருவிழா நடைபெறும் இடமாகவும் இருக்கிறது. இத்திருவிழா சண்டிகரின் மிகப்பெரிய கலாச்சார நிகழ்வு என்று அழைக்கப்படுகிறது.\nமுக்கியமாக ரோசாப் பூவின் சிறப்புக்கு புகழ் சேர்ப்பதற்காக இத்திருவிழா நடத்தப்படுகிறது. உணவு, பானங்கள், மகிழ்ச்சி சவாரிகள் மற்றும் பல்வேறு இயற்கைப் போட்டிகள் ஆகியவற்றை உள்ளடக்கியது ஆகும். புகைப்படக்கலை, தோட்டம் அமைத்தல், நில அழகு அமைத்தல், பொன்சாய் எனப்படும் தட்டத் தோட்டம், ரோசா இளவரசி மற்றும் ரோசா இளவரசன் போன்ற பலவகையான போட்டிகள் இயற்கைப் போட்டிகளில் உள்ளடங்கும். சுற்றுப்புறத்தில் இருக்கும் நிறுவனங்கள் மற்றும் பொதுமக்கள் இப்போட்டிகளில் பங்கேற்று சிறப்பிக்கின்றனர். \n\nSection::::படவரிசை.\nஉரோசா திருவிழா - 2017 பெப்ரவரி \n\n"}
{"id": "286851", "url": "https://ta.wikipedia.org/wiki?curid=286851", "title": "அன்ரியல் எஞ்சின்", "text": "அன்ரியல் எஞ்சின்\n\nஅன்ரியல் என்ஜின்(\"Unreal Engine\") எபிக் விளையாட்டுக்கள் நிறுவனத்தால் 1998 ஆம் ஆண்டு முதலில் வெளியிடப்பட்டது. முதலில் இது \"முதல் நபர் சுடுபவர் (First Person Shooter)\" விளையாட்டுக்களை உருவாக்க மட்டுமே பயன்படுத்தப்பட்டது. தற்போது பல விதமான கணினி விளையாட்டுக்களை உருவாக்கப் பயன்படுகின்றது. தற்போது பயன்படுத்தப்படும் பொறிகளில் மிகவும் சிறந்தது எனப் பல வலைத்தளங்கள் தெரிவிக்கின்றன. பிரபல்யமான விளையாட்டு பொறிகளின் வரிசையில் இது இரண்டாவது இடத்தில் உள்ளது. இதில் மிகச்சிறந்த காட்சி விளைவுகளை உருவாக்க முடிவதால், கட்டிடக்கலை காட்சிப்படுத்தல்களின்போது பயன்படுத்தப்படுகின்றது.\n\nSection::::பயன்பாடுகள்.\nஇதைப் பயன்படுத்தி உருவாக்கிய விளையாட்டுக்கள் பல உள்ளன. அவற்றுள் மிகவும் அறியப்பட்டவை:\n\nSection::::உருவாக்கம்.\nஒரு கணிவிளையாட்டை உருவாக்க நிரல்களை எழுத வேண்டியிருக்கும், ஆனால் அன்ரியலில் காட்சி நிரலாக்கம் அறிமுகப்படுத்தப்பட்டுள்ளது. யூடிகேயில்(அன்ரியல் டிவலப்மன்ட் கிட்) இதற்கு உருவாக்குனர்கள் \"கிஸ்மட்\" எனப் பெயரிட்டனர்.அன்ரியல் என்ஜின் 4 இல் \"ப்லூபிரின்ட்\" என பெயர்மாற்றம் செய்யப்பட்டது. இதன் மூலம் நிரலாக்கம் பற்றி அறியாமல் கணினி விளையாட்டுக்களை உருவாக்க முடியும்.ஆனால் சிக்கலான விளையாட்டுக்களை உருவாக்கும்போது \"சி பிளஸ் பிளஸ்\"'(C++)' மொழியை பயன்படுத்த முடியும். முன்னைய வெளியீடுளில் (UDK, UE3 மற்றும் பழையவை) \"அன்ரியல் ஸ்க்ரிப்ட்\" எனும் மொழி இருந்தது. அன்ரியல் என்ஜின் 4 வெளியீட்டில் இது இல்லாது செய்யப்பட்டுள்ளது.\n\nஇதன் பயனர் இடைமுகம் மற்ற பொறிகளை போல் அல்லாது மிகவும் இலகுவாக காணப்படுகின்றது. மேலும், இதில் மிகவும் செயல்திறன் வாய்ந்த இயற்பியல் முறை காணப்படுகின்றது. அதனால் இதில் துணி, வெடிப்பு, ரிஜிட்பொடி போன்றவற்றை உருவகப்படுத்த முடியம். அத்தோடு இயற்பியல் உருவகப்படுத்தல்களை செய்ய முடியும்.\n\nSection::::விலை.\nஇந்த கணினி விளையாட்டு பொறியை இலவசமாக எவரும் பயன்படுத்தலாம். இதன் மூலம் உருவாக்குனர் வெளியிட்ட மென்பொருளினால் அவர்கள் $3000 (அமெரிக்க டொலர்) இலாபம் பெறும் வரை கட்டணம் செலுத்த தேவையில்லை. அதற்கு மேல் இலாபம் பெறும் நிறுவனம், இலாபத்தில் ஐந்து வீதம் கட்டணம் செலுத்த வேண்டும்.\n\nSection::::வெளியீடு.\nஅன்ரியல் என்ஜினில் உருவாக்கப்படும் விளையாட்டுக்களை பல இயங்குதளங்களுக்கு இலகுவாக வெளியிடக்கூடியாதாக உள்ளது.\n\nSection::::கணினி தேவைகள் (பரிந்துரைக்கப்படுவது).\nஅன்ரியல் என்ஜின் இதை விட குறைந்த நிலையிலும் இயங்கக்கூடியது.\n"}
{"id": "286859", "url": "https://ta.wikipedia.org/wiki?curid=286859", "title": "கு. ஆ. ஆபிரகாம்", "text": "கு. ஆ. ஆபிரகாம்\n\nகு. ஆ. ஆப்ரகாம் \"(Kurudamannil Abraham Abraham)\" என்பவர் ஓர் இந்திய முறையிலான இதயநோய் மருத்துவர் மற்றும் மருத்துவத்துறை எழுத்தாளர் ஆவார். தென்னக இரயில்வேயின் தலைமையக மருத்துவமனையில் முன்னாள் தலைமை இதய மருத்துவராக பணிபுரிந்த இவர் அங்கேயே தலைமை மருத்துவ இயக்குநராக 25 ஆண்டுகள் பணிபுரிந்தார். வேலூரிலுள்ள கிருத்துவ மருத்துவ கல்லூரி மற்றும் மருத்துவமனையில் மருத்துவப் பட்டம் பெற்ற இவர் இந்திய இராணுவத்தில் சேர்ந்து தனது வாழ்க்கையைத் தொடங்கினார். 1971 ஆம் ஆண்டில் நடைபெற்ற இந்திய-பாக்கித்தான் போரின்போது படையினருக்கு சேவை புரிந்தார். போருக்கு பின்னர், தனது கல்வித் தகுதியை உயர்த்திக் கொள்வதற்காக மீண்டும் அவர் 1973 ஆம் ஆண்டில் சி.எம்.சிக்குத் திரும்பினார். உள் மருத்துவத்தில் ஒரு பட்டம் பெற்றார். 1978 ஆம் ஆண்டில் தெற்கு இரயில்வேயின் தலைமை மருத்துவமனையில் பணியில் சேர்ந்த இவர் 2002 ஆம் ஆண்டு, வயது முதிர்வால் ஓய்வு பெறும் வரை அரசாங்கத்தில் பணிபுரிந்தார். இவரது பணிக்காலத்தில் தென்னக இரயில்வே மருத்துவமனை ஒரு சிறந்த முன்மாதிரி மருத்துவமனையாக வளர்ந்தது. ஒவ்வொரு ஆண்டும் இம்மருத்துவமனையில் 1000 இதயத் திறப்பு அறுவை சிகிச்சைகள் மேற்கொள்ளப்பட்டன.\nபெரம்பூர் தலைமை மருத்துவமனையின் பணியில் இருந்து ஓய்வு பெற்ற பின்னர், சென்னை அடையாரிலுள்ள ஃபோர்டிசு மலர் மருத்துவமனையின் இதய நோயியல் துறையின் தலைவராகவும் அப்போலோ மருத்துவமனையின், இதய நோய்ப்பிரிவின் ஆலோசகராகவும் பணியாற்றினார். உள்நாட்டு மற்றும் வெளிநாட்டு பத்திரிகைகளில் மருத்துவக் கட்டுரைகள் எழுதி வெளியிட்டார். இந்திய அரசாங்கம் 1999 ஆம் ஆண்டு இவருக்கு பத்மசிறீ விருது வழங்கி கௌரவித்தது.\n\n\n"}
{"id": "286860", "url": "https://ta.wikipedia.org/wiki?curid=286860", "title": "அச்சக் கோளாறு", "text": "அச்சக் கோளாறு\n\nஅச்சக் கோளாறு (\"phobia\") என்பது பதகளிப்புக் கோளாறின் ஒரு வகையும், பொருள் அல்லது சூழ்நிலையின் தொடர்ந்த பயமாகவும் வழமையாக வரையறுக்கப்படுகிறது. நிகழ்வில் அச்சக் கோளாறு முழுமையாக தவிர்க்கவியலாது. அனுபவிப்பவர் பொருள் அல்லது சூழ்நிலையை கடுந்துன்பமான அடையாளப்படுத்தி, குறிப்பிட்டளவு தலையீடு சமூக, தொழில் செயற்பாடுகளின் பொருத்துக் கொண்டு இருப்பார்.\n\n"}
{"id": "286862", "url": "https://ta.wikipedia.org/wiki?curid=286862", "title": "அப்துல்லா பாலம்", "text": "அப்துல்லா பாலம்\n\nஅப்துல்லா பாலம் \"(Abdullah Bridge)\" என்பது இந்தியாவில் உள்ள சம்மு காசுமீர் மாநிலத்திலுள்ள சிறிநகரில் சீலம் ஆற்றின் குறுக்கே கட்டப்பட்டுள்ள முதலாவது காங்கிரிட் பாலமாகும். அருகில் அமைந்துள்ள சீரோ பாலத்திற்கு மாற்றாக அமைந்த புதிய இப்பாலம் பதாமி பாக் நகரின் ஒரு பகுதியான சன்வார் மற்றும் இராய்பாக் பகுதிகளை இணைக்கிறது. சம்மு காசுமீர் அரசியலில் முதன்மை பங்களித்த இந்திய அரசியல்வாதியான சேக் அப்துல்லாவின் பெயர் இப்பாலத்திற்கு சூட்டப்பட்டுள்ளது.\n"}
{"id": "286863", "url": "https://ta.wikipedia.org/wiki?curid=286863", "title": "பதகளிப்புக் கோளாறு", "text": "பதகளிப்புக் கோளாறு\n\nபதகளிப்புக் கோளாறு (\"Anxiety disorder\") என்பது பதகளிப்பு, பயம் என்பவற்றின் உணர்வினால் குணவியல்பு கொண்ட உளப் பிறழ்ச்சிகளின் வகையாகும். இங்கு பதகளிப்பு வருங்கால சம்பவங்களைக் குறித்து கவலை கொள்ள, பயம் நடைபெறும் சம்பவங்களைக்கு எதிர்ச்செயல் செய்யும். அவ்வுணர்வுகள் உடல் ரீதியான அடையாளங்களான இருதய விரைவோட்டம், அதிர்ச்சி ஆகியவற்றை உருவாக்கலாம். பதகளிப்புக் கோளாறுகள் குறிப்பிட்ட எண்ணிக்கையில் காணப்படுகின்றன. அவற்றில் பொதுவாக்கப்பட்ட பதகளிப்புக் கோளாறு, குறிப்பிட்ட அச்சக் கோளாறு, சமூக அச்சக் கோளாறு, பிரிவு அச்சக் கோளாறு, வெட்டவெளி அச்சம், திகில் கோளாறு ஆகியன அவற்றில் சிலவாகும். ஒவ்வொன்றும் சொந்தப் பண்புகளையும் அறிகுறிகளையும் கொண்டிருந்தாலும், அவை எல்லாம் பதகளிப்பின் அடையாளங்களாகும்.\n"}
{"id": "286868", "url": "https://ta.wikipedia.org/wiki?curid=286868", "title": "செயிண்ட் மார்ட்டின்", "text": "செயிண்ட் மார்ட்டின்\n\nசெயிண்ட் மார்டின் (\"Saint Martin\",; ) வடகிழக்கு மேற்கிந்தியத் தீவுகளில் உள்ளதோர் தீவு ஆகும். இது புவேர்ட்டோ ரிக்கோவிற்கு கிழக்கே ஏறத்தாழ தொலைவில் உள்ளது. பரப்பளவுள்ள இந்தத் தீவு கிட்டத்தட்ட 60/40 விகிதத்தில் பிரான்சுக்கும் () நெதர்லாந்திற்கும் (); இடையே பிரிபட்டுள்ளது; இரு பகுதிகளிலும் உள்ள மக்கள்தொகை ஏறத்தாழ சமமாகும். இருநாடுகளுக்கும் இடையே பகிர்ந்துகொண்டுள்ள தீவுகளில் இதுவே மிகச்சிறிய மக்கள்வாழும் தீவாகும். இந்தப் பிரிவு 1648 முதல் உள்ளது. தெற்கத்திய டச்சுப் பகுதி \"சின்டு மார்தின்\" எனப்படுகின்றது; இது நெதர்லாந்து இராச்சியத்தில் உள்ளடங்கிய நான்கு நாடுகளில் ஒன்றாகும். வடக்குப் பகுதி \"கலெக்டிவிடி டெ செயின்ட்-மார்டின்\" (செயிண்ட் மார்டின் தொகுப்பு) எனப்படுகின்றது;இது பிரான்சிய கடல்கடந்த தொகுப்புகளில் ஒன்றாகும்.\n\nசனவரி 1, 2009இல் முழுமையான இத்தீவின் மக்கள்தொகை 77,741 ஆக இருந்தது;, டச்சுப் பகுதியில் 40,917 பேரும், பிரான்சியப் பகுதியில் 36,824 பேரும் உள்ளனர்.\n"}
{"id": "286872", "url": "https://ta.wikipedia.org/wiki?curid=286872", "title": "மொற் பர்த்", "text": "மொற் பர்த்\n\nமொற் பர்த் என்பது தமிழ்நாடு, நீலகிரி மாவட்டத்தில் வாழும் தோடர் எனும் பழங்குடி மக்களால் கொண்டாடப்படும் ஒரு விழாவாகும். இம்மக்களின் வாழ்விடங்கள் \"மந்து\" எனப்படுகின்றன.\n\nஇவர்கள் தங்கள் சொத்தாகக் கருதுவது எருமைகளையே. சைவர்களான இவர்கள் பால் பொருட்களையே உணவாகக் கொண்டவர்கள். அன்றாட வாழ்வில் எருமைக்கு முக்கிய இடம் கொடுக்கின்றனர். தங்கள் வாழ்வு செழிக்கவும் எருமைகளின் நலம் வேண்டியும் கொண்டாடப்படும் விழாவே மொற் பர்த் விழாவாகும். இவ்விழா மார்கழி மாதத்தில் நடைபெறும். தலைக்குந்தாவிற்கு அருகில் அமைந்துள்ள முத்தநாடு மந்துவில், எல்லோரும் கூம்புக் கோவிலில் கூடிக் கொண்டாடுகின்றனர். கூம்புக் கோவில் மூன்போ எனப்படுகிறது. \"ஓடையாள்போ\" என்பது மற்றொரு கோவிலாகும். கோவிலுக்குள் செல்ல ஆண்கள் மட்டுமே அனுமதிக்கப்படுகின்றனர். ஆண்கள் பாரம்பரிய உடையணிந்து சென்று மண்டியிட்டு வணங்குவர்.\n\nவிழா முடியுமுன் ஆண்களும் பெண்களும் கொண்டாடத்தில் பங்கு கொள்கின்றனர். பாரம்பரிய பாடல்களைப் பாடி அனைவரும் நடனமாடுவர். பின்பு பால், தயிர், நெய், இனிப்பு வழங்கி மகிழ்வர். இளையவர்கள் பெரியவர்களின் ஆசியினைப் பெறுவர்.\n"}
{"id": "286883", "url": "https://ta.wikipedia.org/wiki?curid=286883", "title": "குசல் மெண்டிசு", "text": "குசல் மெண்டிசு\n\nபாலபுவதுகே குசல் கிமான் மென்டிசு (\"Balapuwaduge Kusal Gimhan Mendis,\", ; பிறப்பு: 2 பெப்ரவரி 1995) இலங்கைத் துடுப்பாட்ட அணியின் வீரர். இவர் இலங்கை அணிக்காக தேர்வுத் துடுப்பாட்டம், ஒருநாள் பன்னாட்டுத் துடுப்பாட்டம் மற்றும் பன்னாட்டு இருபது20 போட்டிகளில் விளையாடி வருகிரார். இலங்கை தேசிய அணிக்குத் தேர்வாவதற்கு முன்பாக 16 முதல் தரத் துடுப்பாட்டப் போட்டிகளில் மட்டுமே விளையாடியுள்ளார். அனைத்து வடிவ துடுப்பாட்டப் போட்டிகளிலும் இவர் மூன்றாவது வீரராக களம் இறங்குகிறார். 2016- 2017 ஆம் ஆண்டின் இலங்கைத் துடுப்பாட்ட அவை விருதுவழங்கும் விழாவில் சிறந்த ஒருநாள் பன்னாட்டுத் துடுப்பாட்ட வீரராக இவர் அறிவிக்கப்பட்டார்.\n\nமொரட்டுவை பிரின்சு ஒஃப் வேல்சு கல்லூரியில் இவர் கல்வி பயின்றார்.\n\nSection::::சரவதேச போட்டிகள்.\n2014 ஆம் ஆண்டில் நடைபெற்ற 19 வயதிற்கு உட்பட்டோருக்கான துடுப்பாட்ட உலகக்கிண்ணத் தொடரில் இலங்கை அணியின் தலைவராக நியமிக்கப்பட்டார். 2015 ஆம் ஆண்டில் மேற்கிந்தியத்தீவுகள் துடுப்பாட்ட அணிக்கு எதிரான இரண்டாவது தேர்வுத் துடுப்பாட்டப் போட்டியில் இவர் அறிமுகமானார். இந்தப் போட்டியின் முதல் ஆட்டப் பகுதியில் 13 ஓட்டங்களும் இரண்டாவது ஆட்டப் பகுதியில் 39 ஓட்டங்களும் எடுத்தார். பின் இங்கிலாந்தில் சுற்றுப்பயணம் செய்து விளையாடிய இலங்கைத் துடுப்பாட்ட அணியில் விளையாடும் அணியில் இவர் இடம்பெற்றார். முதல் தேர்வுத் துடுப்பாட்டப் போட்டியில் இவர் ஓட்டங்கள் எடுக்கவில்லை. ஆனால் இரண்டாவது போட்டியில் தனது முதல் 50 ஓட்டங்களை எடுத்தார்.\n\nசூன் 16, 2016 இல் அயர்லாந்து துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டப் போட்டியில் இவர் அறிமுகமானார். அந்தப் போட்டியில் இவர் தனது முதலாவது அரைநூறு ஓட்டங்களை அடித்தார். சூலை 5, 2016 இல் இங்கிலாந்து துடுப்பாட்ட அணிக்கு எதிரான பன்னாட்டு இருபது20 போட்டியில் இவர் அறிமுகமானார்.\n\nசூலை 28,2016 இல் முத்தையா முரளிதரன் பன்னாட்டுத் துடுப்பாட்ட அரங்கத்தில் நடைபெற்ற ஆத்திரேலியத் துடுப்பாட்ட அணிக்கு எதிரான தேர்வுத் துடுப்பாட்டப் போட்டியில் தனது முதல் நூறு ஓட்டங்களைப் பதிவு செய்தார். இதன்மூலம் மிக இளம்வயதில் ஆத்திரேலியத் துடுப்பாட்ட அணிக்கு எதிராக நூறு அடித்தவர் எனும் சாதனையையும், அதன் சொந்த மண்ணில் அதிக ஓட்டங்கள் அடித்த இலங்கை வீரர் எனும் சாதனையையும் படைத்தார். இந்தப் போட்டியில் இலங்கை அணி 106 ஓட்டங்கள் வித்தியாசத்தில் வெற்றி பெற இவர் உதவினார். ஆத்திரேலிய மண்ணில் இலங்கை அணி பெறும் இரண்டாவது வெற்றி இதுவாகும். இந்தப் போட்டியின் ஆட்டநாயகன் விருதுபெற்றார்.\n\nபின் 2016-2017 ஆம் ஆண்டில் சிம்பாப்வேயில், மேற்கிந்தியத்தீவுகள் துடுப்பாட்ட அணி, சிம்பாப்வே துடுப்பாட்ட அணி மற்றும் இலங்கைத் துடுப்பாட்ட அணி பங்கேற்ற முத்தரப்பு போட்டிகளில் இவர் விளையாடும் அணியில் இடம்பெற்றார். இந்தத் தொடரில் மேற்கிந்தியத் தீவுகளுக்கு எதிரான ஐந்தாவது போட்டியில் இவர் 94 ஓட்டங்கள் எடுத்துன் அணியின் மொத்த ஓட்டம் 330 ஆக உதவினார். இந்த ஓட்டங்களே மேற்கிந்தியத் தீவுகளுக்கு எதிரான இலங்கை அணியின் அதிகபட்ச ஓட்டங்கள் ஆகும். இந்தப் போட்டியில் இலங்கை அணி 1 ஓட்டங்கள் வித்தியாசத்தில் வெற்றி பெற்றது. இதில் ஆட்டநாயகன் விருது பெற்றார். இந்த வெற்றியின் மூலம் இலங்கை அணி இறுதிப் போட்டிக்குத் தகுதிபெற்றது. இறுதிப்போட்டியில் 50 ஓட்டங்கள் எடுத்ததன் மூலம் இலங்கை அணி 6 இலக்குகள் வித்தியாசத்தில் வெற்றி பெற்றது. இந்தத் தொடரில் சிறப்பாக செயல்பட்டதன் மூலம் முதல் தொடர்நாயகன் விருது பெற்றார்.\n\n"}
{"id": "286887", "url": "https://ta.wikipedia.org/wiki?curid=286887", "title": "ரோடு டவுன்", "text": "ரோடு டவுன்\n\nரோடு டவுன் (Road Town) என்பது பிரித்தானிய கன்னித் தீவுகளின் தலைநகரம் ஆகும். இது டோர்டோலாவில் அமைந்துள்ளது. 2004இன் மதிப்பீட்டின் அடிப்படையில் இதன் மக்கள் தொகை 9,400 ஆகும். 2012இல் இதன் மக்கள் தொகை 12,603ஆக அதிகரித்துள்ளது.\n"}
{"id": "286890", "url": "https://ta.wikipedia.org/wiki?curid=286890", "title": "பியா உர்ட்சுபாக்", "text": "பியா உர்ட்சுபாக்\n\nபியா உர்ட்சுபாக் (\"Pia Wurtzbach\", பிறப்பு: செப்டம்பர் 24, 1989) 2015 ஆம் ஆண்டுக்கான பிரபஞ்ச அழகியாகத் தேர்ந்தெடுக்கப்பட்டவர். இவர் ஜெர்மனி-பிலிப்பீனிய நடிகை, விளம்பர அழகி புரவலர், தொலைக்காட்சி ஆளுமை, சமையல்கலை வல்லுனர், அழகுக்கலை எழுத்தாளர் என பல திறமைகளைக் கொண்டவராவார்.\n"}
{"id": "286908", "url": "https://ta.wikipedia.org/wiki?curid=286908", "title": "ஆலிப்பூரா சிறை", "text": "ஆலிப்பூரா சிறை\n\nஆலிப்பூரா சிறை அல்லது அலிப்பூர் மத்திய சிறை \"(Alipore Jail or Alipore Central Jail ; வங்காள மொழி: আলিপুর কেন্দ্রীয় সংশোধনাগার)\" என்பது இந்திய நாட்டின் மேற்குவங்காளா மாநிலத்திலுள்ள கொல்கத்தா நகரின் அலிப்பூரில் அமைந்திருக்கும் மத்திய சிறை ஆகும். பிரித்தானியாவின் இந்தியப் பேரரசு காலத்தில் இங்கு சிறை வைக்கப்பட்டிருந்த அரசியல் கைதிகளில் சுபாசு சந்திர போசும் கைதியாக இருந்தார். இச்சிறைச்சாலை இன்றும் நன்முறையில் செயல்படுகிறது. இச்சிறைச்சாலை வளாகத்தில் அலிப்பூர் சிறை அச்சகம் ஒன்றும் இயங்குகிறது.\nஅலிப்பூர் குண்டு வெடிப்பு சம்பவத்திற்குப் பின்னர் 1908 முதல் 1909 வரை அரவிந்தர் இங்கு சிறை வைக்கப்பட்டிருந்தார். இங்கு சிறையிருந்தபோது சுப்ராபாத் என்ற பத்திரிகையில் எண்ணற்ற படைப்புகளை அரவிந்தர் வங்காள மொழியில் எழுதினார். பின்னாளில் இவை ‘’ சிறை வாழ்க்கையின் கதைகள் என்ற பெயரில் வெளியிடப்பட்டது. நான் ஓராண்டு சிறை வாழ்க்கையைக் குறித்துப் பேசியிருக்கிறேன். ஓர் ஆசிரமம் அல்லது குடிலில் ஓராண்டுக்கு அமர்ந்திருந்து பேசுவதை விட இவ்விடம் மிகப் பொருத்தமாக இருந்தது என்று பின்னாளில் இவர் குறிப்பிடுகிறார். பிரித்தானிய அரசின் சீற்றம் விளைவித்த ஒரே முடிவு என்னவெனில் நான் கடவுளைக் கண்டேன் என்று அரவிந்தர் குறிப்பிட்டார்.\n\n"}
{"id": "286915", "url": "https://ta.wikipedia.org/wiki?curid=286915", "title": "தூண்டில் (திரைப்படம்)", "text": "தூண்டில் (திரைப்படம்)\n\nதூண்டில் என்பது 2008ஆம் ஆண்டில் கே. எஸ். அதியமான் இயக்கத்தில் வெளியான ஒரு இந்தியத் தமிழ்த் திரைப்படமாகும். இத்திரைப்படத்தில் சாம், சந்தியா, திவ்யா ஸ்பந்தனா ஆகியோர் முக்கிய வேடங்களில் நடித்திருந்தனர்.\nஇத்திரைப்படம் எதிர்பார்த்த அளவிற்கு வெற்றியைப் பெறவில்லை\n\n"}
{"id": "286918", "url": "https://ta.wikipedia.org/wiki?curid=286918", "title": "அகர்த்தலா விமான நிலையம்", "text": "அகர்த்தலா விமான நிலையம்\n\nஅகர்த்தலா விமான நிலையம், இந்திய மாநிலமான திரிபுராவின் அகர்த்தலா நகரத்தில் உள்ளது. இதை இந்திய வானூர்தி நிலையங்கள் ஆணையம் நிர்வகிக்கிறது. தற்போது இன்டிகோ, ஸ்பைஸ் ஜெட், ஏர் இந்தியா உள்ளிட்ட நிறுவனங்கள் விமானங்களை இயக்குகின்றன.\n\n\n"}
{"id": "286921", "url": "https://ta.wikipedia.org/wiki?curid=286921", "title": "கால்சியம் நைட்ரைடு", "text": "கால்சியம் நைட்ரைடு\n\nகால்சியம் நைட்ரைடு \"(Calcium nitride)\" என்பது CaN என்ற மூலக்கூற்று வாய்ப்பாடு கொண்ட ஒரு கனிமச் சேர்மம் ஆகும். பல்வேறு வடிவங்களில் (சமவளவு) காணப்பட்டாலும் α- கால்சியம் நைட்ரைடு பொதுவாகக் கிடைக்கிறது.\nSection::::அமைப்பு.\nα-கால்சியம் நைட்ரைடு, மாங்கனீசு இரும்பு ஆக்சைடு கனிமமான பிக்சுபைட்டு கனிமத்தின் எதிர் வடிவமைப்பை ஏற்றுள்ளது. MnO சேர்மத்தின் அமைப்பைப் போல ஆனால் அயனிகளின் இருப்பிடங்கள் அதனிலிருந்து மாறுபட்டு தலைகீழாக அமைந்திருக்கும். கால்சியம் (Ca) அயனிகள் ஆக்சைடின் (O) இடத்திலும் நைட்ரைடு (N) அயனிகள் மாங்கனீசு அயனிகளின் (Mn) இருப்பிடத்திலும் மாறுபட்டுக் காணப்படுகின்றன. இவ்வமைப்பில் Ca நான்முகத் தளங்களிலும் நைட்ரைடு மையங்கள் இரண்டு வேறுபட்ட எண்முக தளங்களிலும் ஆக்ரமித்துள்ளன\nSection::::தயாரிப்பு மற்றும் வினைகள்.\nகால்சியம் காற்றில் எரியும்போது உருவாகும் கால்சியம் ஆக்சைடுடன் சேர்ந்து கால்சியம் நைட்ரைடு உருவாகிறது. மற்றும் பகுதிப்பொருட்கள் நேரடியாக வினைபுரியும் போதும் கால்சியம் நைட்ரைடு உருவாகிறது. \n\nகால்சியம் நைட்ரைடு தண்ணீருடன் வினைபுரிந்து அல்லது காற்றில் உள்ள ஈரப்பதத்தை உறிஞ்சி அமோனியா மற்றும் கால்சியம் ஐதராக்சைடு சேர்மங்களைக் கொடுக்கிறது.:\n\nசோடியம் ஆக்சைடு போலவே கால்சியம் நைட்ரைடும் 350 பாகை செல்சியசு வெப்பநிலைக்கு மேல் ஐதரசனை ஈர்த்துக் கொள்கிறது.\n\n"}
{"id": "286926", "url": "https://ta.wikipedia.org/wiki?curid=286926", "title": "உஜ்ஜயந்தா அரண்மனை", "text": "உஜ்ஜயந்தா அரண்மனை\n\nஉஜ்ஜயந்தா அரண்மனை, இந்திய மாநிலமான திரிபுராவின் அகர்த்தலாவில் உள்ளது. இங்கு திரிபுராவின் சட்டமன்றக் கூட்டம் நடத்தப்படுகிறது. இது முற்கால அரசாட்சிக் காலத்தில் அரண்மனையாக இருந்தது. தற்போது அருங்காட்சியகமாகவும் உள்ளது. வடகிழக்கு இந்தியாவில் உள்ள பெரிய அருங்காட்சியகம் இதுவே. கிட்டத்தட்ட 800 ஏக்கர்கள் பரப்பளவில் அமைந்துள்ளது.\n\nஇங்கு அரச தர்பார் அறை, நூலகம், வரவேற்பறை உள்ளிட்டவை உள்ளன.\n"}
{"id": "286930", "url": "https://ta.wikipedia.org/wiki?curid=286930", "title": "தேவதமுரா", "text": "தேவதமுரா\n\nதேவதமுரா என்னும் மலைத்தொடர், இந்திய மாநிலமான திரிபுராவின் தெற்கு திரிப்புரா மாவட்டத்தில் உள்ளது. இங்கு தொன்மையான பாறைச் சிற்பங்கள் உள்ளன. இந்த மலைத்தொடரை ஒட்டி கும்தி ஆறு பாய்கிறது.\n\nஇந்த மலைத்தொடர் 85 கி.மீ நீளத்தில் அமைந்துள்ளது. இங்கு தம்புரு அருவி ஓடுகிறது.\n\nசாபிமுரா என்ற பாரம்பரிய தலம் இந்த மலையில் உள்ளது. இது பதினைந்தாம் நூற்றாண்டைச் சேர்ந்தது. இங்கு சிவன், பார்வதி ஓவியங்கள் வரையப்பட்டுள்ளன. \nபிள்ளையார், முருகன், துர்க்கை, துர்க்கை ஆகியோரின் படங்களும் வரையப்பட்டுள்ளன.\n"}
{"id": "286936", "url": "https://ta.wikipedia.org/wiki?curid=286936", "title": "மதயானைக் கூட்டம் (திரைப்படம்)", "text": "மதயானைக் கூட்டம் (திரைப்படம்)\n\nமதயானைக் கூட்டம் () 2013 ஆம் ஆண்டு வெளிவந்த இந்தியத் தமிழ்த் திரைப்படம். பாலு மகேந்திராவிடம் துணை இயக்குனராகப் பணிபுரிந்தவரும் ஆடுகளம் திரைப்படத்திற்கு உரையாடல் எழுதியவருமான விக்ரம் சுகுமாரன் இந்த பரபரப்பு வகைத் திரைப்படத்தை இயக்கினார். அறிமுக நடிகர் கதிர், ஓவியா, விஜி சந்தரசேகர் உட்பட பலர் நடித்துள்ள இப்படத்தைத் தயாரித்தவர் ஜி. வி. பிரகாஷ் குமார். இந்தப்படத்தின் பாடல்களுக்கும் பின்னணிக்கும் இசையமைத்தவர் ரகுநந்தன்.\n\n"}
{"id": "286940", "url": "https://ta.wikipedia.org/wiki?curid=286940", "title": "திகில் கோளாறு", "text": "திகில் கோளாறு\n\nதிகில் கோளாறு (\"Panic disorder\") என்பது திரும்பவும் நிகழும் திகில் தாக்குதலால் வகைப்படுத்தப்பட்ட ஒரு பதகளிப்புக் கோளாறு ஆகும். இது திகில் தாக்குதலின்போது அதிக பதகளிப்பின் வலுவான நிகழ்வுகளின் தொடர்ச்சியை உருவாக்குகிறது. இது குறைந்தது ஒரு மாதத்திற்கு குறிப்பிடத்தக்க நடத்தை மாற்றங்களையும், பிற தாக்குதல்கள் பற்றிய கருத்துடன் அல்லது சம்மந்தப்படுத்தலுடன் தொடரும் கவலையையும் கொண்டிருக்கலாம். பின்பகுதி \"எதிர்பார்த்த தாக்குதல்\" எனவும் அழைக்கப்படுகிறது.\n\nஅமெரிக்க சிறார், வாலிபப்பருவ மனநோய் மருத்துவ கல்விக்கழகத்தின்படி, திகில் கோளாறு பொதுவாக வாலிபப்பருவ காலத்தில் உருவாகி, மரபுவழியாகத் தொடரக்கூடியது. மூன்று மில்லியனுக்கு மேற்பட்ட அமெரிக்கர்கள் தங்கள் வாழ்நாளில் திகில் கோளாறை அனுபவிக்கிறார்கள்.\n"}
{"id": "286941", "url": "https://ta.wikipedia.org/wiki?curid=286941", "title": "பாலியல் கோளாறு", "text": "பாலியல் கோளாறு\n\nபாலியல் கோளாறு (\"sexual disorder\"), பாலியல் பிரச்சினை (\"Sexual problem\"), பாலியல் செயல் பிறழ்ச்சி (\"Sexual dysfunction\") அல்லது பாலியல் செயல்பிழை (\"sexual malfunction\") என்பது தனி நபர் அல்லது இருவர் சாதாரண பாலியல் செயல்பாடுகளான உடலியல் இன்பம், பாலியல் விருப்பம், விருப்பத்தேர்வு, பாலியல் தூண்டல் அல்லது புணர்ச்சிப் பரவசநிலை போன்றவற்றின்போது ஏற்படும் இடையூறான அனுபவம் ஆகும். மனக் கோளாறு மருத்துவ, புள்ளிவிபரக் கையேட்டின் 5 வது பதிப்பின்படி, அதிக கடுந்துன்பமும் இருவருக்கிடையிலான விகாரமும் ஆகிய பாலியல் செயல் பிறழ்ச்சியை ஒரு நபர் உணர குறைந்தது 6 மாதங்களுக்கு தேவைப்படுகிறது எனக் குறிப்பிடுகிறது. பாலியல் கோளாறு ஒரு தனி நபரின் பாலியல் வாழ்க்கைப் புலன் உணர்வு தரத்தில் ஆழமிக்க தாக்கத்தை ஏற்படுத்த முடியும். \"பாலியல் கோளாறு\" எனும் பதம் உடலியல் ரீதியான பாலியல் செயல் பிறழ்ச்சியை மட்டும் குறிப்பிடாது, பாலியல் நெறிபிறழ்வையும் குறிப்பதோடு; சிலவேளைகளில் \"பாலியல் விருப்பத்தேர்வுக் கோளாறு\" என்பதையும் குறிப்பிடுகிறது.\n\n\n"}
{"id": "286944", "url": "https://ta.wikipedia.org/wiki?curid=286944", "title": "அகர்த்தலா தொடருந்து நிலையம்", "text": "அகர்த்தலா தொடருந்து நிலையம்\n\nஅகர்த்தலா தொடருந்து நிலையம், இந்தியாவின் திரிபுரா மாநிலத்தில் அகர்தலாவில் உள்ளது.\n\nவடகிழக்கு இந்தியாவில் குவகாத்திக்கு அடுத்ததாக அகர்த்தலாவில் தான் தொடருந்து நிலையம் கட்டப்பட்டது.\n\nSection::::வண்டிகள்.\nலாம்டிங் - அகர்தலா இடையே ஒரு தொடர்வண்டி இயக்கப்படுகிறது.\nஅகர்த்தலா - கரீம்கஞ்சு இடையே பயணியர் தொடர்வண்டியும் இயக்கப்படுகிறது.\nஇங்கிருந்து சியல்தாவுக்கு கஞ்சஞ்சுங்கா_விரைவுவண்டியும் இயக்கப்படுகிறது.\n\n"}
{"id": "286945", "url": "https://ta.wikipedia.org/wiki?curid=286945", "title": "காந்திகிராம், திரிபுரா", "text": "காந்திகிராம், திரிபுரா\n\nகாந்திகிராம், இந்திய மாநிலமான திரிபுராவின் மேற்கு திரிப்புரா மாவட்டத்தில் உள்ளது. இது அகர்த்தலாவில் இருந்து 10 கி.மீ தொலைவில் உள்ளது.\n\nSection::::அரசியல்.\nஇது பாமுட்டியா சட்டமனறத் தொகுதிக்கும், மேற்கு திரிபுரா மக்களவைத் தொகுதிக்கும் உட்பட்டது..\n"}
{"id": "286949", "url": "https://ta.wikipedia.org/wiki?curid=286949", "title": "காவேரி பாலம்", "text": "காவேரி பாலம்\n\nகாவேரி பாலம் (Kaveri Palam) என்பது தமிழ்நாட்டின், திருச்சியில் அமைந்துள்ளது ஒரு பாலம் ஆகும்.\nகாவேரி பாலம் திருச்சியையும் ஸ்ரீரங்கம் தீவினையும் இணைக்கும் முக்கிய பாலமாகும்.\n\nஇந்த பாலம் அண்மையில் கட்டி முடிக்கப்பட்டது. இப்பாலம் பழைய பழுதடைந்த பாலத்திற்கு மாற்றாக கட்டப்பட்டது. இது திருச்சி மக்களின் மனதில் நீங்கா நினைவாக பதிந்துள்ளது.\n\nஒவ்வொரு மாலை வேளையிலும் அனைத்து வயதக்கொண்ட மக்களும், நண்பர்களுடன் கூட்டமாக மகிழ்வதனை இங்கு காணலாம். குழந்தைகள் ஆர்வமுடன் காவிரி ஆற்றுப்படுகையை பார்ப்பதையும், வயது முதிர்ந்தோர் நடைப்பயிற்சி மேற்கொள்வதையும் காணலாம்.\n\nசமீப காலமாக திருச்சியின் முக்கிய இடங்களில் ஒன்றாக காவேரி பாலமும் திகழ்கிறது.\n"}
{"id": "286951", "url": "https://ta.wikipedia.org/wiki?curid=286951", "title": "அகுவாசு", "text": "அகுவாசு\n\nஅகுவாசு அல்லது அஹ்வாஸ் (Ahwaz or Ahvaz, ) என்பது தெற்கு ஈரானில் அமைந்துள்ள ஒரு நகரமாகும். இது குசெசுத்தான் மாகாணத்தில் அமைந்துள்ளது. 2011 மக்கள் தொகை கணக்கெடுப்பின் அடிப்படையில் தொகை 1,112,021 ஆகும்.. \n"}
{"id": "286955", "url": "https://ta.wikipedia.org/wiki?curid=286955", "title": "பிரத்தியங்கிரா தேவி", "text": "பிரத்தியங்கிரா தேவி\n\nபிரத்தியங்கிரா தேவி (சமசுகிருதம்: प्रत्यङ्गिरा; \"Prātyangira\", அனைத்துலக பலுக்கல் அரிச்சுவடி: /\" 'Pratyangira\"/) சக்தியின் வடிவமாகக் கருதப்படும் இந்து சமயப் பெண் தெய்வம் ஆவார். பிரத்யங்கரா தேவி சக்தியின் உக்கிரமான வடிவங்களில் ஒன்றாகும். இவர் சிம்ம முகமும், பெண் உடலும் கொண்டு காணப்படுகிறார். இந்து தொன்மவியலின் படி பிரத்தியங்கரா விஷ்ணு, காளி, துர்க்கை ஆகியோரின் வடிவமாகவும் கருதப்படுகிறார். இப்பிரத்யங்கரா நான்கு சிங்கங்கள் பூட்டிய ரதத்தில் சிம்ம முகத்தோடும் எட்டு கைகளோடும், மிகக் கோபமான பார்வையோடும், உக்கிரமான வேகத்தோடும் காணப்படுகிறாள்.\n\nஇவர் சரபேஸ்வரரின் நெற்றிக்கண்ணிலிருந்து தோன்றியவர் என கருதப்படுகிறார்.\n\nSection::::பெயரிலக்கணம்.\nகாலகண்டி, பைரவ மஹிஷி என பிரத்தியங்கரா தேவி பல்வேறு பெயர்களில் அழைக்கப்படுகிறார்.\n\nSection::::வடிவம்.\nசிம்ம முகம், 18 கரம், கரிய நிறத்துடன் சூலம், பாசம், டமருகம் ஆகிய பல ஆயுதங்களை ஏந்திவாறு இருக்கிறாள்\n\nSection::::தோற்றக் காரணம்.\nஇந்து தொன்மவியலின் படி நரசிம்மர் பிரகலாதனுக்காக இரண்யனை (இரண்யகசிபுவை) வதைக்க சிங்க உருவமெடுத்து, அழித்தப் பிறகு அடங்காத கோபத்துடனே இருந்தார். அதனால் உலகில் உள்ள உயிர்கள் எல்லாம் துன்பப்பட்டன. தேவர்களும், முனிவர்களும் சிவபெருமானை அடைந்து தங்களை காக்கும் படி வேண்டினர். சிவபெருமானும் அவர்களின் வேண்டுகோளுக்கிணங்கி, நரசிம்மரை அடக்க சரபம் என்றும் பறவை வடிவினை (பறவையும், பூதமும், மிருகமும் கலந்த ஒரு புதிய வடிவை எடுத்ததாக புராணங்கள் கூறுகின்றன) எடுத்து சண்டையிட்டார். அந்த வடிவுக்கு சரபேஸ்வரர் என்று பெயர். அப்போது நரசிம்மர் கண்ட பேருண்டம் என்ற பறவையின் சக்தியை தோற்றுவித்தார். இப்பறவையானது, சரப பறவைக்கு எதிரியாகும். எனவே சரபர் நெற்றிக்கண்ணிலிருந்து பிரத்தியங்கிரா தேவியை தோற்றுவித்தார். இத் தேவி கண்ட பேருண்டத்தினை விழுங்கினார். அதன்பின்பு சரபர், நரசிம்மரை தோற்கடித்தார். சரப வடிவத்தின் இறக்கையின் பக்கம் காணப்படுபவளே இந்த பிரத்யங்கரா தேவி.\n\nஇந்த நிகழ்வு குஞ்சிதாங்க்ரி ஸ்தவம் என்ற நூலில் உமாபதி சிவம் குறிப்பிட்டுள்ளார். \n\nபிரத்தியங்கிரா தேவி சரபரின் மனைவியருள் ஒருத்தியாவார்.\n\nSection::::வழிபாட்டு முறை.\nSection::::மிளகாய் யாகம்.\nஉளுந்தூர்பேட்டை அகத்தீஸ்வரர் கோவிலில் உள்ள பாதூர் பிரத்தியங்கரா தேவிக்கு மிளகாய் யாகம் ஒவ்வொரு அமாவாசையன்றும் நடத்தப்படுகிறது. இந்த யாகத்தினை பிரத்தியங்கிரா யாகம் என்றும், நிகும் பலா யாகமென்றும் அழைக்கின்றார்கள். அய்யாவடி, நடுக்கரை பிரத்தியங்கிரா ஆலயம் ஆகியவற்றிலும் இந்த யாகம் நடத்தப்படுகிறது\nசிர்காழி அடுத்த வரிசைபத்து என்ற கிராமத்தில் ஸ்ரீ மகா பிரத்யங்கிரா ஆலயம் அமைந்துள்ளது இக்கோவில் மாதம்மூன்று நாள் அமாவாசை ,பௌர்ணமி ,தேய்பிறை அஷ்டமி யாகம் சிறப்பாக நடக்கிறது\n\n\n\n"}
{"id": "286956", "url": "https://ta.wikipedia.org/wiki?curid=286956", "title": "ஆச்சா", "text": "ஆச்சா\n\nஆச்சா (\"Hardwickia\") இது ஒரு சிறிய பூக்கும் தாவரம் ஆகும். பூக்கும் தாவரங்களில் இது மூன்றாவது பெரிய குடும்பத்தைச் சார்ந்தது ஆகும். இதன் கனி மருந்துப் பொருளாகப் பயன்படுகிறது.இந்த மரத்தின் மூலம் தான் நாதஸ்வரம் செய்ய படுகிறது\n"}
{"id": "286967", "url": "https://ta.wikipedia.org/wiki?curid=286967", "title": "கமல்பூர், இந்தியா", "text": "கமல்பூர், இந்தியா\n\nகமல்பூர், இந்திய மாநிலமான திரிபுராவின் தலாய் மாவட்டத்தில் உள்ளது..\n\nSection::::அரசியல்.\nஇந்த நகரம் கமல்பூர் சட்டமன்றத் தொகுதிக்கும், கிழக்கு திரிபுரா மக்களவைத் தொகுதிக்கும் உட்பட்டது\n"}
{"id": "286975", "url": "https://ta.wikipedia.org/wiki?curid=286975", "title": "கமல்பூர்", "text": "கமல்பூர்\n\nகமல்பூர் என்ற பெயரில் உள்ள ஊர்கள்:\n"}
{"id": "286976", "url": "https://ta.wikipedia.org/wiki?curid=286976", "title": "செயிண்ட் மார்டின் தொகுப்பு", "text": "செயிண்ட் மார்டின் தொகுப்பு\n\nசெயிண்ட் மார்டின் (\"Saint Martin\", ), அலுவல்முறையாக செயிண்ட் மார்டின் தொகுப்பு (பிரான்சியம்: \"Collectivité de Saint-Martin\") மேற்கிந்தியத் தீவுகளில் அமைந்துள்ள பிரான்சின் கடல்கடந்த தொகுப்புகளில் ஒன்றாகும். செயிண்ட் மார்ட்டின் தீவின் 60% கொண்ட வடக்குப் பகுதியையும் அடுத்துள்ள குறுந்தீவுகளையும் உள்ளடக்கிய இது சூலை 15, 2007இல் நிறுவப்பட்டது.இத்தீவின் 40% அடங்கிய தென்பகுதி, சின்டு மார்தின், நெதர்லாந்து இராச்சியத்தின் நான்கு அங்கநாடுகளில் ஒன்றாகும். \n\nஅங்கியுலா தீவிலிருந்து இதனை அங்கியுல்லா கால்வாய் பிரிக்கின்றது.\nSection::::மக்கள்தொகையியல்.\nதீவின் பிரான்சியப் பகுதியின் நிலப் பரப்பளவு ஆகும். தீவின் பிரான்சிய, டச்சு இரு பகுதிகளிலும் ஆங்கிலத்தை அடிப்படையாகக் கொண்ட உள்ளூர் வழக்குமொழி முறைசாரா இடங்களில் பயன்படுத்தப்படுகின்றது. சனவரி 2011இல் எடுக்கப்பட்ட பிரான்சு நாட்டு மக்கள்தொகை கணக்கெடுப்பின்போது இத்தீவில் பிரான்சியப் பகுதியின் மக்கள்தொகை 36,286 ஆகும். இது 1982இல் இருந்த 8,072 தொகையைவிட கூடியுள்ளது. 2011இல் மக்கள்தொகை அடர்த்தி ஆக உள்ளது.\n"}
{"id": "286980", "url": "https://ta.wikipedia.org/wiki?curid=286980", "title": "லீவர்டு தீவுகள்", "text": "லீவர்டு தீவுகள்\n\nலீவர்டு தீவுகள் (\"Leeward Islands\", ) அல்லது வளிமறைவுத் தீவுகள், மேற்கிந்தியத் தீவுகளில் உள்ள தீவுக் குழுமம் ஆகும். ஆங்கிலப் பயன்பாட்டில், இவை சிறிய அண்டிலிசு தொடர்ச்சியின் வடக்குத் தீவுகளை குறிக்கின்றது. புவேர்ட்டோ ரிக்கோவின் கிழக்கிலிருந்து துவங்கி டொமினிக்காவின் தெற்கு வரை நீள்கின்றன. வடகிழக்கு கரிபியக் கடலும் மேற்கு அத்திலாந்திக்குப் பெருங்கடலும் சந்திக்கின்ற பகுதியில் இவை அமைந்துள்ளன. இவற்றில் சிறிய அண்டிலிசு தொடரின் தென்பகுதியில் உள்ளவை வின்வர்டு தீவுகள் (\"வளிப்புறத் தீவுகள்\") எனப்படுகின்றன.\n\nSection::::லீவர்டு தீவுகளின் பட்டியல்.\nவடமேற்கிலிருந்து தென்கிழக்காக தீவுகள்:\n\n"}
{"id": "286981", "url": "https://ta.wikipedia.org/wiki?curid=286981", "title": "பாலியல் நெறிபிறழ்வு", "text": "பாலியல் நெறிபிறழ்வு\n\nபாலியல் நெறிபிறழ்வு அல்லது பாலியல் வழிபிறழ்தல் (\"Paraphilia\") என்பது பிறழ்வான பொருட்கள், சூழ்நிலைகள் அல்லது தனிப்பட்டவர்கள் மீதான ஆர்வமிக்க பாலியல் தூண்டலின் அனுபவமாகும்.\n\nபாலியல் நெறிபிறழ்வுக்கும் வழமைக்கு மாறான பாலியல் விருப்பத்திற்கும் இடையேயான வரையறுக்கப்பட்ட எல்லை பற்றி இதுவரை எவ்வித பொதுக்கருத்தும் இல்லை. நோய்களுக்கும், நலக்கேடுகளுக்குமான அனைத்துலக புள்ளியியல் வகைப்பாடு அல்லது மனக்கோளாறு நோய்க்குறி, புள்ளிவிபரக் கையேடு போன்ற நோய்க்குறி கையேடுகளில் பட்டியலிடப்பட வேண்டிய பாலியல் நெறிபிறழ்வுகள் எவை என்பதில் பல கருத்துக்களும் விவாதங்களும் உள்ளனு.\n\n\n"}
{"id": "286987", "url": "https://ta.wikipedia.org/wiki?curid=286987", "title": "அமர்பூர், திரிபுரா", "text": "அமர்பூர், திரிபுரா\n\nஅமர்பூர், இந்திய மாநிலமான திரிபுராவில் உள்ள கோமதி மாவட்டத்தில் உள்ளது.\n\n\n\n\nSection::::அரசியல்.\nஇது அமர்பூர் சட்டமன்றத் தொகுதிக்கும், கிழக்கு திரிபுரா மக்களவைத் தொகுதிக்கும் உட்பட்டது..\n\n"}
{"id": "286988", "url": "https://ta.wikipedia.org/wiki?curid=286988", "title": "கோவாய்", "text": "கோவாய்\n\nகோவாய், இந்திய மாநிலமான திரிபுராவின் கோவாய் மாவட்டத்தில் உள்ளது. இது வங்காளதேசத்தின் எல்லைக்கு அருகில் உள்ளது.\n\nSection::::அரசியல்.\nகோவாய் நகரத்தை தலைமையிடமாக கொண்ட கோவாய் வட்டம் செயல்படுகிறது. இந்த நகரம் கோவா சட்டமன்றத் தொகுதிக்கும், கிழக்கு திரிபுரா மக்களவைத் தொகுதிக்கும் உட்பட்டது..\n\n"}
{"id": "286992", "url": "https://ta.wikipedia.org/wiki?curid=286992", "title": "கோவாய் மாவட்டம்", "text": "கோவாய் மாவட்டம்\n\nகோவாய் மாவட்டம், இந்திய மாநிலமான திரிபுராவில் உள்ளது. இது முன்னர் மேற்கு திரிப்புரா மாவட்டத்தின் பகுதியாக இருந்தது. கோவாய் வட்டம், தெலியமுரா வட்டம் ஆகிய இரு வட்டங்களையும் சேர்த்து இந்த மாவட்டம் உருவாக்கப்பட்டது.\n\nSection::::அரசியல்.\nஇது கிழக்கு திரிபுரா மக்களவைத் தொகுதிக்கு உட்பட்டது. இது மேற்கு திரிப்புரா மாவட்டத்தின் பாகமாக இருந்த போது, ராமச்சந்திரகட், கோவாய், ஆஷாராம்பாரி, கல்யாண்பூர் - பிரமோத்நகர், தெலியமுரா, கிருஷ்ணபூர் ஆகிய சட்டமன்றத் தொகுதிகள் கோவாய், தெலியமுரா வட்டங்களில் இருந்தன..\n\n"}
{"id": "287006", "url": "https://ta.wikipedia.org/wiki?curid=287006", "title": "ஐசுவர்யா ரஜினிகாந்த் தனுஷ்", "text": "ஐசுவர்யா ரஜினிகாந்த் தனுஷ்\n\nஐஸ்வர்யா ரஜினிகாந்த் தனுஷ் (பிறப்பு 1 சனவரி 1982) ஓர் இந்தியத் திரைப்பட இயக்குநர், பின்னணிப் பாடகி மற்றும் நடனக்கலைஞரும் ஆவார். இவர் நன்கறியப்பட்ட இந்தியத் திரைப்பட நடிகர் ரஜினிகாந்த்தின் மூத்த மகளும், நடிகர் தனுசின் மனைவியும் ஆவார். தனது கணவர் தனுஷ் நடித்த \"3\" (2012) திரைப்படத்தின் மூலமாக இயக்குநராக அறிமுகமானார்.\n\nSection::::வாழ்க்கைக் குறிப்பு.\nSection::::சொந்த வாழ்க்கை.\nஐசுவர்யா, நடிகர் ரஜினிகாந்த் - லதா இணையருக்கு முதலாவது மகளாகப் பிறந்தார். இவரது இளைய சகோதரி சௌந்தர்யாவும் தமிழ்த் திரைப்படங்களில் பங்காற்றி வருகிறார். இவர், நடிகர் தனுசை திருமணம் செய்து கொண்டார், இவர்களுக்கு யாத்ரா (பிறப்பு 2006), லிங்கா (பிறப்பு 2010) என்ற இரு ஆண் குழந்தைகள் உள்ளனர்.\n\nSection::::திரை வாழ்க்கை.\nவிஜய் தொலைக்காட்சியின் நடனப் போட்டி நிகழ்ச்சியான \"ஜோடி நம்பர் ஒன்\" நிகழ்ச்சியின் மூன்றாவது பகுதியில் ஜீவா, சங்கீதா, ஆகியோருடன் இணைந்து நடுவராகப் பங்கேற்றார். 2003 ஆம் ஆண்டில் வெளியான \"விசில்\" திரைப்படத்தில் சிலம்பரசனுடன் இணைந்து பாடிய பாடலின் மூலமாக பின்னணிப் பாடகியாக அறிமுகமானார். இதனைத் தொடர்ந்து 2010 ஆவது ஆண்டில் வெளியான \"ஆயிரத்தில் ஒருவன்\" திரைப்படத்தில் உதவி இயக்குநராக பணியாற்றியதுடன் அப்படத்தில் இடம்பெற்ற \"உன்மேல ஆசைதான்\" பாடலையும் பாடியிருந்தார்.\n\nSection::::பெற்ற விருதுகள்.\nஇவர், தமிழக அரசின் கலைமாமணி விருதை நடனத்திற்காக பெற்றுள்ளார்.\n"}
{"id": "287007", "url": "https://ta.wikipedia.org/wiki?curid=287007", "title": "வின்வர்டு தீவுகள்", "text": "வின்வர்டு தீவுகள்\n\nவளிப்புறத் தீவுகள் அல்லது வின்வர்டு தீவுகள் (\"Windward Islands\") மேற்கிந்தியத் தீவுகளில் சிறிய அண்டிலிசின் தெற்கிலுள்ள, பொதுவாக பெருந்தீவுகள் ஆகும். இவை வளிமறைவுத் தீவுகளுக்கு தெற்கே உள்ளன. நிலநேர்க்கோடுகள் 12°வடக்கிற்கும் 16° வடக்கிற்கும் இடையிலும் நிலநிரைக்கோடுகள் 60°மேற்கிற்கும் 62° மேற்கிற்கும் இடையிலும் இத்தீவுகள் அமைந்துள்ளன. இத்தீவுக் குழுமம் டொமினிக்காவில் துவங்கி தெற்குநோக்கி நீண்டு டிரினிடாட் மற்றும் டொபாகோவின் வடக்கு வரை பரந்துள்ளன.\n\nSection::::பெயரும் புவியியலும்.\nபாய்க்கப்பல்களின் காற்றுவீசும் பக்கத்தில் இருந்தமையால் இவை \"வளிப்புறத்\" தீவுகள் என்றழைக்கப்பட்டன. பிரித்தானிய மேற்கிந்தியத் தீவுகளில் வணிகக் காற்று பொதுவாக கிழக்கிலிருந்து மேற்காக வீசும்; எனவே புதிய உலகிற்கு வந்த கப்பல்களுக்கு வளிமறைவுத் தீவுகளை விட இத்தீவுகளில் காற்று சாதகமாக இருந்தது. அத்திலாந்திக்குப் பெருங்கடல் நீரோட்டங்களும் காற்று வீசும் திசைகளும் இக்கபல்களுக்கு மிக விரைவாக பெருங்கடலைக் கடக்க உதவிய வழி இத்தீவுக் குழுமத்தை வளிப்புறத் தீவுகள் என்றும் வளிமறைவுத் தீவுகள் என்றும் பிரித்தன. டொமினிக்கா மையமாகக் கொண்டு இந்த பிரிவுக்கோடு ஏற்பட்டது. குவாதலூப்பேயும் தெற்கிலுள்ள தீவுகளும் \"வளிப்புறத் தீவுகள்\" எனப்பட்டன. பின்னர், மர்தினிக்கு தீவின் வடக்கிலிருந்த அனைத்தும் லீவர்டு தீவுகள் அல்லது வளிமறைவுத் தீவுகள் எனப்பட்டன. அடிமை வணிகத்திற்காக ஆப்பிரிக்காவின் தங்கக் கடற்கரையிலிருந்தும் கினி வளைகுடாவிலிருந்தும் கிளம்பும் கப்பல்கள்மேற்கு-வடமேற்கு திசையில் கரிபியன், வட மற்றும் நடு அமெரிக்காக்களை நோக்கி பயணிக்கும்போது முதலில் சிறிய அண்டிலிசின் மிகத்தென்கிழக்கிலுள்ள தீவுகளை எதிர்கொள்வர். இத்தீவுக் கூட்டம் கரிபியக் கடலின் மிகக்கிழக்கு எல்லையாக விளங்குகின்றன. தற்போதைய \"வளிப்புறத் தீவுகளில்\" பெரும்பாலானவை ஒருகாலத்தில் பிரான்சு ஆட்சியில் பிரான்சிய அண்டிலிசின் பகுதியாக இருந்தவையாகும்.\n\nவளிப்புறத் தீவுகள் (வின்வர்டுத் தீவுகள்):\n\n"}
{"id": "287012", "url": "https://ta.wikipedia.org/wiki?curid=287012", "title": "ரவி ராகவேந்திரா", "text": "ரவி ராகவேந்திரா\n\nரவி ராகவேந்திரா ஓர் இந்தியத் திரைப்பட நடிகர் ஆவார். தமிழ்த் திரைப்படங்களிலும், தொலைக்காட்சித் தொடர்களிலும் நடித்து வருகிறார்.\n\nSection::::வாழ்க்கைக் குறிப்பு.\nஇவர், நடிகர் ரஜினிகாந்த்தின் மனைவியான லதாவின் சகோதரராவார். மேலும் இவர் ஒய். ஜி. மகேந்திரன், வைஜெயந்தி மாலாவிற்கும் உறவினர் ஆவார்.\n\nரவி ராகவேந்திரா, இலட்சுமி என்பவரைத் திருமணம் செய்து கொண்டார். 3 திரைப்படத்தின் மூலமாக இசையமைப்பாளராக அறிமுகமான அனிருத் ரவிச்சந்திரன் இவர்களது மகனாவார்.\n\n"}
{"id": "287015", "url": "https://ta.wikipedia.org/wiki?curid=287015", "title": "பண்டைய தமிழி எழுத்துப்பொறிப்புகள் பட்டியல்", "text": "பண்டைய தமிழி எழுத்துப்பொறிப்புகள் பட்டியல்\n\nஇங்கு தமிழி எனப்படும் தமிழ் பிராமி எழுத்துக்கள் கிடைத்த படங்கள், இடங்கள், அவற்றின் காலம் போன்றவை பட்டியலிடப்படுகின்றன.\n"}
{"id": "287023", "url": "https://ta.wikipedia.org/wiki?curid=287023", "title": "அண்டிக்குவா", "text": "அண்டிக்குவா\n\nஅண்டிக்குவா (\"Antigua\") அல்லது சிலநேரங்களில் அண்ட்டீகோ, உள்ளூர் மக்களால் வலாட்லி அல்லது வடாட்லி, கரிபியன் பகுதியில் லீவர்டு தீவுகளில் ஒரு தீவாகும்; இது அன்டிகுவா பர்புடா நாட்டின் முதன்மைத் தீவாகும். \"அண்டிக்குவா\" என்றால் எசுப்பானியத்தில் \"தொன்மையானது\" எனப் பொருள்படும்; செவீயா பெருங்கோவிலில் உள்ளதோர் திருவோவியத்தை ஒட்டி இப்பெயர் எழுந்துள்ளது. உள்ளூர்ப் பெயரான \"வலாட்லி\" என்பதற்கு \"நம்முடையதே\" எனப் பொருள் கொள்ளலாம். இத்தீவின் சுற்றளவு ஏறத்தாழ ஆகவும் பரப்பளவு ஆகவும் உள்ளது. இங்குள்ள மக்கள் தொகை 2011ஆம் ஆண்டு கணக்கெடுப்பின்படி 80,161 ஆகும். அண்டிக்குவாவின் பொருளியல்நிலை சுற்றுலாவை ஆதாரமாகக் கொண்டது. வேளாண்மைத் துறை உள்ளூர் சந்தையின் தேவைகளை நிறைவு செய்கின்றது.\n\nதலைநகரமான செயிண்ட். ஜான்சில் 31,000 பேர் வசிக்கின்றனர். தலைநகரம் தீவின் வடமேற்கில் அமைந்துள்ளது; இங்கு நீண்ட பயணியர் சுற்றுலாக் கப்பல்களை நிறுத்தக்கூடிய ஆழமானத் துறைமுகம் அமைந்துள்ளது. \"ஆல் செயிண்ட்சு\" (3,412) \"லிபெர்ட்டா\" (2,239) ஆகியன மற்ற முதன்மைக் குடியிருப்புகளாகும்.\n\nதென் கிழக்கிலுள்ள \"ஆங்கிலத் துறைமுகம்\" (English Harbour) பெரும் சுழற்காற்றுகளின்போதும் பாதுகாப்பு வழங்கும் தன்மைக்காக புகழ்பெற்றது. குடியேற்றக் காலத்தில் ஹோரஷியோ நெல்சன் நினைவாக பிரித்தானியரால் உருவாக்கப்பட்ட \"நெல்சன் துறைமுகத்தை\" சீரமைத்து இத்துறைமுகம் உருவாகியுள்ளது. இன்று இத்துறைமுகமும் அடுத்துள்ள பால்மவுத் சிற்றூரும் பன்னாட்டளவில் பாய்மரப் படகோட்டத்திற்காகவும் படகுப் போட்டிகளுக்காகவும் புகழ்பெற்றுள்ளது. ஏப்ரல் இறுதி/ மே மாத துவக்கத்தில் \"அண்டிக்குவா பாய்ப்படகு வாரம்\" கொண்டாடப்படுகின்றது; அப்போது உலகத்தர படகுப்போட்டி இங்கு நடத்தப்படுகின்றது.\n\n"}
{"id": "287024", "url": "https://ta.wikipedia.org/wiki?curid=287024", "title": "காடையாம்பட்டி ஊராட்சி ஒன்றியம்", "text": "காடையாம்பட்டி ஊராட்சி ஒன்றியம்\n\nகாடையாம்பட்டி ஊராட்சி ஒன்றியம் இந்தியாவின் தமிழ்நாடு மாநிலத்தில் உள்ள சேலம் மாவட்டத்தின் 19 ஊராட்சி ஒன்றியங்களில் ஒன்றாகும்.\n\nSection::::மக்கள் வகைப்பாடு.\n2011ஆம் ஆண்டு மக்கள்தொகை கணக்கெடுப்பின் படி, காடையம்பட்டி ஊராட்சி ஒன்றியத்தின் மொத்த மக்கள் தொகை 1,25,478 ஆகும். அதில் பட்டியல் சாதி மக்களின் தொகை 24,550 ஆக உள்ளது. பட்டியல் பழங்குடி மக்களின் தொகை 4,854 ஆக உள்ளது.\n\nSection::::ஊராட்சி மன்றங்கள்.\nகாடையாம்பட்டி ஊராட்சி ஒன்றியம் 17 ஊராட்சி மன்றங்களை உள்ளடக்கியதாகும்.\n\n"}
{"id": "287025", "url": "https://ta.wikipedia.org/wiki?curid=287025", "title": "பர்புடா", "text": "பர்புடா\n\nபர்புடா (\"Barbuda\") கிழக்கு கரிபியன் பகுதியில் அமைந்துள்ள ஓர் தீவாகும். அன்டிகுவா பர்புடா நாட்டின் அங்கமாகும். அண்டிக்குவாவிற்கு வடக்கே, வளிமறைவுத் தீவுகளின் மத்தியில் பர்புடா அமைந்துள்ளது. இதன் தெற்கே மொன்செராட், குவாதலூப்பே தீவுகளும் வடக்கு மற்றும் மேற்கில் நெவிசு, செயிண்ட் கிட்சு, சென். பார்ட்சு, செயிண்ட் மார்ட்டின் தீவுகளும் உள்ளன. இங்குள்ள மக்கள் தொகை 1,638 ஆகும்; இவர்களில் பெரும்பாலோர் கொட்ரிங்டன் ஊரில் வசிக்கின்றனர்.\n"}
{"id": "287032", "url": "https://ta.wikipedia.org/wiki?curid=287032", "title": "உயிர்த்தோற்றவியல்", "text": "உயிர்த்தோற்றவியல்\n\nஉயிர்த்தோற்றவியல் அல்லது உயிர்களின் தோற்றம் (\"abiogenesis\") என்பது வாழ்வற்ற பொருளிடமிருந்து எவ்வாறு முதன்முதலாக உயிர் வடிவங்கள் தோன்றின என்பதைக் குறித்தான கல்வி ஆகும். இதனை வேதியியல் பரிணாமமாகச் சிலரும் துவக்கக் கால உயிரியல் பரிணாமமாகச் சிலரும் கருதுவர். உயிர்களின் தோற்றம் குறித்த கல்வி வேதியியல், மூலக்கூற்று உயிரியல், உயிரணு உயிரியல், புவி அறிவியல் மற்றும் வானியல் ஆகிய பல அறிவியல் துறைகளை உள்ளடக்கியது. புவி சுமார் 4.54 பில்லியன் ஆண்டுகளுக்கு முன்னர் தோன்றியது. புவியில் உயிர்களின் தோற்றம் சுமார் 3.5 பில்லியன் ஆண்டுகளுக்கிடையே தோன்றியிருக்கலாம் என கருதப்படுகின்றது.\n\nழான்-பாப்டிஸ்ட் டெ லாமார்க் மற்றும் சார்லஸ் டார்வின் போன்றோர் தாவரங்களும் விலங்குகளும் நாளடைவில் மாற்றமடைகின்றன எனக் கண்டறிந்தனர். இதனை விளக்க லாமார்க் விவரித்தக் கொள்கை லாமார்க்கிசம் எனப்படுகிறது; டார்வினின் கொள்கை படிவளர்ச்சிக் கொள்கை எனப்படுகிறது.\n\n2002 ஆண்டு முதல் நடத்தப்பட்ட அறிவியல் ஆய்வொன்றில் 3.45 பில்லியன் தொன்மை வாய்ந்த சுண்ணாம்புப்பாறை அடுக்குகளில் (Stromatolite) நீலப்பச்சைப்பாசி பாக்டீரியாவின் தொல்லுயிர் எச்சங்கள் கண்டறியப்பட்டுள்ளன. நீலப்பச்சைப்பாசிகளே புவியில் மிகவும் தொன்மைவாய்ந்த உயிராக பரவலாக நம்பப்படுகிறது. இவற்றின் பதிப்புகளிலிருந்து உயிர்த்தோற்றத்தின் துவக்கம் புவிப்பரப்பில் நீராவி முதலில் குளிர்ந்து தண்ணீராக நிலைபெற்ற 4.4 பில்லியன் ஆண்டுகளுக்கும் 3.5 பில்லியன் ஆண்டுகளுக்கும் இடைப்பட்டதாக மதிப்பிடப்படுகிறது\n\n2.5 மில்லியன் ஆண்டுகளுக்கு முன்பு நிலைபெற்ற கரிமம், இரும்பு மற்றும் கந்தகத்தின் ஓரிடத்தான்களின் விகிதத்திலிருந்து கனிமங்கள் மற்றும் படிவுப்பாறைகளின் உயிரியல் துவக்கத்தையும் மூலக்கூற்று உயிரிக் குறியீடுகள் மூலம் ஒளிச்சேர்க்கையையும் அறிகிறோம்.\n\nஉயிர்த் தோற்றத்தைக் குறித்து பல கருத்தாக்கங்கள் நிலவியபோதும் இரு கொள்கைகள் மிகக் குறிப்பிடத்தகவையாக உள்ளன:\n\n"}
{"id": "287038", "url": "https://ta.wikipedia.org/wiki?curid=287038", "title": "தூள் பறக்குது", "text": "தூள் பறக்குது\n\nதூள் பறக்குது என்பது 1993ஆவது ஆண்டில் வெளியான ஒரு இந்தியத் தமிழ்த் திரைப்படமாகும். ரகுவரன், ரம்யா கிருஷ்ணன், மலேசியா வாசுதேவன், ரவி ராகவேந்திரா ஆகியோர் முக்கிய வேடங்களில் நடித்த இத்திரைப்படத்தை ராஜா இயக்கியிருந்தார். இத்திரைப்படத்திற்கு எம். எஸ். விசுவநாதன் இசையமைத்திருந்தார்.\n\nSection::::கதைச்சுருக்கம்.\nமென்மையான குணம் கொண்ட ரகுவரனை, ரம்யா கிருஷ்ணன் காதலிக்கிறார். ரகுவரன் குடும்பத்தினர், மலேசியா வாசுதேவனால் கொல்லப்படவே, ரகுவரன் மலேசியா வாசுதேவனை பழிதீர்க்க முயற்சி செய்யும் போது அதனைத் தடுக்கிறார் காவல்துறை அதிகாரி ரவி ராகவேந்திரா. இதையும் மீறி மலேசியா வாசுதேவனை எப்படி பழிதீர்த்தார் என்பதே இப்படத்தின் இறுதிக் காட்சியாகும்.\n\n"}
{"id": "287048", "url": "https://ta.wikipedia.org/wiki?curid=287048", "title": "ஆடுதின்னாப்பாலை", "text": "ஆடுதின்னாப்பாலை\n\nஆடுதின்னாப்பாலை அல்லது ஆடுதீண்டாப்பாலை (\"Aristolochia tagala\", \"Indian birthwort\"; \"இடச்சுக்காரர் குழாய்\" எனவும் அழைக்கப்படும்.) என்பது ஒரு மூலிகைத் தாவரமாகும். ஆடு தின்னாத அளவுக்குக் கசப்புத்தன்மை உடையதால் ஆடுதின்னாப்பாலை, ஆடுதீண்டாப்பாலை என்னும் பெயர்கள் வழங்கலாயின. வாரம் எனும் பெயரும் இதற்குள்ளது. எட்டித் தழையையும் மேயும் வெள்ளாடுகூட கறித்துப் பார்த்துவிட்டுத் தின்னாமல் ஒதுக்கி வாரம் செய்வதால் இந்தச் செடிக்கு வாரம் என்னும் பெயர் வழங்கலாயிற்று.\n\nSection::::பரம்பல்.\nஇது பரவலாகக் காணப்படுகிறது. இதன் பரம்பல் இமயமலை முதல் இலங்கை வரை தென்கிழக்காசியா (மியன்மர், இந்தோனேசியா, இந்தோசீனா, தாய்லாந்து உட்பட) சீனா, ஓசியானியா (மேலேசியா, சொலமன் தீவுகள், அவுத்திரேலியாவின் குயின்ஸ்லாந்து வரை) ஆகிய இடங்களில் காணப்படுகிறது\n\n"}
{"id": "287049", "url": "https://ta.wikipedia.org/wiki?curid=287049", "title": "வாரம்", "text": "வாரம்\n\nவாரம் என்பது பின்வரும் ஒன்றாக இருக்கலாம்:\n\n\nவாரம் என்னும் சொல் ஒரு தொகுப்புப் பகுதியை உணர்த்தும். இதனைத் தொல்காப்பியம் ‘உறழ்ச்சி வாரம்’ எனக் குறிப்பிடுகிறது. இரண்டு தமிழ்ச்சொற்கள் ஒன்று சேரும் புணர்ச்சியில் அந்தச் சொற்கள் திரிந்தும் திரியாமலும் வரும் புணர்ச்சிப் பாங்கை ‘உறழ்ச்சி’ என்பர்.\nவாரம் என்பது கலிப்பாவில் தொகுத்துக் கூறும் முடிவுரைப் பாவுருப்பு. வண்ணகக் கலிப்பாவில் தரவு, தாழிசை, எண், வாரம் என்னும் உறுப்புகள் இருக்கும். இந்த வாரத்தைப் யாப்பருங்கலம் முதலான நூல்கள் சுரிதகம் எனக் குறிப்பிடுகின்றன.\nவாரம் என்பது ஒருதலைப் பேச்சு. அவையில் நண்பரோடு சேர்ந்து அவர் பக்கமாக, ஒருதலையாகப் பேசக்கூடாது.\nவாரம் என்பது நாட்டியம் ஆடுபவல் காட்டும் கைமுத்திரைகளில் ஒன்று.\nவாரம் என்பது பின்பாட்டு. தோரிய மடந்தை வாரம் பாடல்\nவாரம் என்னும் சொல் இக்காலத்தில் பங்குபோட்டுக்கொள்ளுதலை உணர்த்தும். உழவர்கள் நிலத்தில் விளையும் கண்டுமுதலை நில-உடைமையாளர்க்குப் பாதி, உழுது பயிரிடுவோருக்குப் பாதி எனப் பங்கு போட்டுக்கொள்ளுதலை வாரம் என்பர்.\n"}
{"id": "287050", "url": "https://ta.wikipedia.org/wiki?curid=287050", "title": "கிழமை", "text": "கிழமை\n\nகிழமை (அல்லது வாரம்) என்பது ஏழு நாட்களைக் கொண்ட ஒரு கால அளவு. கிழமை என்றால் உரிமை என்று பொருள். இந்த ஏழு நாட்களும் வானில் தென்படும் ஞாயிறு, திங்கள், செவ்வாய், புதன், வியாழன், வெள்ளி, சனி ஆகிய ஏழு ஒளிதரும் பொருட்களுக்குரிய (கிழமை உடைய) நாட்களாகப் பன்னெடுங்காலமாக அறியப்படுகின்றன. இந்த ஏழு பெயர்களும் சுழற்சி முறையில் மீண்டும் மீண்டும் வருகின்றன. ஞாயிறு என்பது சூரியனின் பெயர்களில் ஒன்று . இஃது ஒரு நாள்மீன். எனவே ஞாயிற்றுக் கிழமை கதிரவனுக்கு உரிய நாளாகக் கொள்ளப்படுகின்றது. திங்கள் என்பது நிலாவின் பெயர்களில் ஒன்று. திங்கட்கிழமை நிலாவுக்கு உரிய நாள். இப்படியாக மற்ற நாள்கள் செவ்வாய், புதன், வியாழன், வெள்ளி, சனி என்னும் ஐந்தும் கதிரவனைச் சுற்றி வரும் கோள்மீன்களுக்கு உரிய நாளாக அமைந்துள்ளன.\n\nமேற்கத்திய காலக் கணிப்பு முறைகளிலும், இந்திய முறைகளிலும் கிழமை என்னும் இந்தக் கால அலகு இடம் பெற்றுள்ளது. பொதுவாக பிறமொழிகளிலும் கிழமையில் அடங்கும் நாட்களின் பெயர்கள் சூரியன், சந்திரன், ஐந்து கோள்கள் என்பவற்றின் பெயர்களைத் தாங்கியுள்ளன.\n\nSection::::தமிழ்க் கிழமைகள்.\nதமிழில் நாட்களின் பெயர்களும் அவை குறிக்கும் கோள்களின் பெயர்களும் கீழேயுள்ள அட்டவணையில் தரப்பட்டுள்ளன.\n\n\nமேற்படி கிழமை (வார) நாள்களின் பெயர்கள் பரவலாகப் புழங்கிவரும் தற்காலத்திலும் சமயம் சார்பான அல்லது மரபுவழித் தேவைகளுக்கான இந்திய முறைகளில் மேற்படி பெயர்களோடு அங்காரகன்(செவ்வாய்), குரு (வியாழன்), மந்தன் (சனி), சோம வாரம் (திங்கட்கிழமை) போன்ற பலசொற்கள் கோள்களுக்கும் நாட்களுக்கும் ஆளப்படுவதும் உண்டு.\n\n"}
{"id": "287052", "url": "https://ta.wikipedia.org/wiki?curid=287052", "title": "கும்", "text": "கும்\n\nகுவோம் (Qom, , Ghom எனவும் உச்சரிக்கப்படும்;) என்பது ஈரானின் 8வது மிகப்பெரிய நகரம் ஆகும். இது தேகுராணிற்கு தென்மேற்காக அமைந்துள்ளது. இது குவோம் மாகாணத்தின் தலைநகரமும் ஆகும். 2011இன் மதிப்பீட்டின் அடிப்படையில் குவோம் நகரத்தின் மக்கள் தொகை 1,074,036 (241,827 குடும்பங்களில்) ஆகும்., இதில் 545,704பேர் ஆண்களும் 528,332 பேர் பெண்களும் ஆவர்.\n"}
{"id": "287077", "url": "https://ta.wikipedia.org/wiki?curid=287077", "title": "நவலடிப்பட்டி", "text": "நவலடிப்பட்டி\n\nநவலடிப்பட்டி, இந்திய மாநிலமான தமிழ்நாட்டின் நாமக்கல் மாவட்டத்தில் உள்ள ஒரு கிராமம். கொல்லிமலையின் அடிவாரத்தில் அமைந்துள்ளது.\n\n\nSection::::முக்கிய சாலைகள்.\nநாமக்கல் - துறையூர் முக்கிய சாலை பவித்திரம் வழியாக செல்கிறது.\n\nSection::::தொழில்.\nஇங்குள்ள மக்கள் பெரும்பான்மையோர் வேளாண்மைத் தொழிலை செய்கின்றனர்.ஆண்கள் சுமை உந்து மற்றும் பேருந்து ஓட்டுனர்களாக உள்ளனர்.\n\nSection::::வங்கிகள்.\nநவலடிப்பட்டியில் இருந்து 2 கல் தொலைவில் உள்ள ஊரான பவித்திரத்தில், தமிழ்நாடு மெர்கன்டைல் வங்கியின் கிளை உள்ளது.\n\nSection::::மதம்.\nஅனைவரும் இந்து மதத்தை பின்பற்றுபவர்களாக உள்ளனர்.\n\n"}
{"id": "287081", "url": "https://ta.wikipedia.org/wiki?curid=287081", "title": "அமைந்தகரை வட்டம்", "text": "அமைந்தகரை வட்டம்\n\nஅமைந்தகரை வட்டம் இந்தியாவின் தமிழ்நாட்டின் சென்னை மாவட்டத்தில் உள்ள 16 வட்டங்களில் ஒன்றாகும். இவ்வட்டம் 2013 திசம்பர் மாதத்தில், \"பெரம்பூர்-புரசைவாக்கம்\" மற்றும் \"எழும்பூர்-நுங்கம்பாக்கம்\" வட்டங்களைப் பிரித்து உருவாக்கப்பட்டது.\n\nஇவ்வட்டம் அமைந்தகரை, அண்ணா நகர், அரும்பாக்கம், கோயம்பேடு, திருமங்கலம், வாடா அகரம், வில்லிவாக்கம் ஆகிய பகுதிகளை உள்ளடக்கியுள்ளது.\n\nதண்டையார் வருவாய் கோட்டத்தில் அமைந்த ஐந்து வட்டங்களில் ஒன்றான இவ்வட்டம் 4 உள்வட்டங்களும், 11 வருவாய் கிராமங்களும் கொண்டது. \n\n"}
{"id": "287084", "url": "https://ta.wikipedia.org/wiki?curid=287084", "title": "அயனாவரம் வட்டம்", "text": "அயனாவரம் வட்டம்\n\nஅயனாவரம் வட்டம் என்பது இந்தியாவின் தமிழ்நாட்டின் சென்னை மாவட்டத்தின் 16 வட்டங்களில் ஒன்றாகும். இது, திசம்பர் 2013இல் \"பெரம்பூர்-புரசைவாக்கம்\" வட்டத்தைப் பிரித்து உருவாக்கப்பட்டது.\n\nதண்டையார்பேட்டை வருவாய் கோட்டத்தில் அமைந்த இவ்வட்டமானது, அயனாவரம், கொளத்தூர், பெரவள்ளூர் ஆகிய பகுதிகளை உள்ளடக்கியுள்ளது. இவ்வட்டத்தின் வட்டாட்சியர் அலுவலகம் அயனாவரத்தில் இயங்குகிறது.\n\nஇந்த வட்டம் 4 உள்வட்டங்களும், 8 வருவாய் கிராமங்களும் கொண்டது. \n"}
{"id": "287085", "url": "https://ta.wikipedia.org/wiki?curid=287085", "title": "பீப்புப் பாடல்", "text": "பீப்புப் பாடல்\n\nஎன்ன ***க்கு இலவ்வு பண்ணுறோம் எனத் தொடங்கும் பீப்புப் பாடல் அல்லது பீப் பாடல் (\"Beep song\") என்பது 2015இல் இணையத்தில் கசிந்து, சச்சரவை ஏற்படுத்திய, அலுவன்முறையாக வெளியிடப்படாத ஒரு தமிழ்ப் பாடல் ஆகும். சிலம்பரசன் இப்பாடலை எழுதிப் பாடியுள்ளார். தனிப்பட்ட முறையில் சிலம்பரசனால் பாடப்பட்ட இப்பாடல், நிறைவுறாத நிலையிலே திருடப்பட்டு, இயூட்டியூபில் வெளியிடப்பட்டது. இப்பாடலுக்கு அனிருது இரவிச்சந்திரன் இசையமைத்துள்ளதாகக் கூறப்பட்டது. ஆயினும், இதனை அனிருது இரவிச்சந்திரனும் சிலம்பரசனும் மறுத்துள்ளனர்.\n\nSection::::சச்சரவு.\nபீப்புப் பாடல் பெண்களை இழிவுபடுத்துவதாக உள்ளதாகக் குற்றஞ்சாட்டப்பட்டது. இதனையடுத்து, சிலம்பரசன், அனிருது இரவிச்சந்திரன் ஆகியோர் மீது வழக்குப் பதிவு செய்யுமாறு சனநாயக மாதர் சங்கத்தினர் கோவைக் காவல் துறையில் முறைப்பாடு அளித்தனர். இப்பாடலில், பீப்பு ஒலி கொண்டு மறைக்கப்பட்ட சொற்களைப் புரிந்துகொள்ளக்கூடியதாக இருப்பதாகவும் குற்றஞ்சாட்டப்பட்டது.\n\nபீப்புப் பாடலுக்குப் பெண் ஒருவர் பதிலளிக்கும் வகையிலும் எதிர்ப்புத் தெரிவிக்கும் வகையிலும் அமைந்த ஒரு பாடலும் சிவரஞ்சனியால் பாடப்பட்டு, மதராசு செண்டிரலால் வெளியிடப்பட்டது.\n\nSection::::மாற்றுக்கருத்துகள்.\nஅலுவன்முறையாக வெளியிடப்படாத இப்பாடலைக் கேட்டுவிட்டு, சிலம்பரசனையும் அனிருது இரவிச்சந்திரனையும் திட்டுவதற்கு உரிமையில்லை எனத் திரைப்படத் திறனாய்வாளரான பிரசாந்து கருத்துத் தெரிவித்துள்ளார். இப்பாடலில் நல்ல கருத்துகளும் கூறப்பட்டிருப்பதாகத் தி. இராசேந்தர் தெரிவித்துள்ளார். மேலும், சிலம்பரசனுக்கு ஆதரவு தெரிவிக்கும் வகையில் அவருடைய சுவடர்கள் நால்வர் தற்கொலை முயற்சியில் ஈடுபட்டனர்.\n\n2016 புத்தாண்டுக் கொண்டாட்டத்தின்போது, சென்னையிலுள்ள ஒரு விருந்து மண்டபத்தில் பீப்புப் பாடல் ஒலிக்கவிடப்பட, அதற்கு இளைஞர்கள் நடனமாடினர்.\n\nSection::::வழக்கு.\nசிலம்பரசன், அனிருது இரவிச்சந்திரன் ஆகிய இருவர் மீதும் கோவைக் காவல் துறையினரும் சென்னைக் காவல் துறையினரும் தனித்தனியாக வழக்குத் தொடர்ந்துள்ளனர். இப்பாடலைக் குமுக வலைத்தளங்களிலிருந்து அகற்றுமாறு சென்னை உயர் நீதிமன்றம் உத்தரவு பிறப்பித்துள்ளது. இப்பாடலைப் பதிவேற்றம் செய்தவரின் விவரத்தை வழங்குமாறும் பாடலை அகற்றுமாறும், சென்னைக் காவல் துறை இயூட்டியூபிடம் கோரியுள்ளது. இப்பாடலில் பயன்படுத்தப்பட்டுள்ள கெட்ட சொற்கள் பீப்பு ஒலியால் மறைக்கப்பட்டுள்ளதால், பாடலை அகற்றவேண்டிய தேவை இல்லையென இயூட்டியூபு மறுத்துள்ளது.\n"}
{"id": "287088", "url": "https://ta.wikipedia.org/wiki?curid=287088", "title": "பொற்றாமரை வாழை", "text": "பொற்றாமரை வாழை\n\nபொற்றாமரை வாழை (\"Ensete lasiocarpum\"), சீனக் குள்ள வாழை அல்லது சீன மஞ்சள் வாழை என்பது வாழை இனத் தாவரமாகும். இது வாழைக் குடும்பத்தைச் சேர்ந்ததும் வாழைகளுக்கு நெருங்கிய தொடர்புள்ள தாவரமாகும். இத்தாவரம் சீனாவின் யுன்னான் பகுதியைத் தாயகமாகக் கொண்டது. அங்கு இவை 2500 மீ உயரமான மலைகளில் உயரமாக வளர்கின்றன.\n\nநீட்டிக் கொண்டிருக்கும் மஞ்சள் பூவினால் அறியப்படும் இது, அறுவடையின் இரண்டாம் ஆண்டில் பூவினைக் கொண்டிருக்கும். இப்பூக்கள் சில மாதங்களுக்கு இருக்கும். இது திறக்கப்பட சற்று முன்னர் தாமரையை ஒத்த தோற்றத்தைக் கொண்டிருக்கும். இதனால் இதற்கு தாமரையின் பெயர் வழங்கலாயிற்று. இது உண்ணத்தகு பழங்களைத் தருவதில்லை.\n\n"}
{"id": "287090", "url": "https://ta.wikipedia.org/wiki?curid=287090", "title": "தெலியாமுரா", "text": "தெலியாமுரா\n\nதெலியாமுரா, இந்திய மாநிலமான திரிபுராவின் கோவாய் மாவட்டத்தில் உள்ளது. இது அகர்த்தலாவில் இருந்து 45 கி.மீ தொலைவிலும், கோவாயில் இருந்து 35 கி.மீ தொலைவிலும், ஆம்பாசாவில் இது 42 கி.மீ தொலைவிலும் அமைந்துள்ளது. \n\nSection::::அரசியல்.\nஇது தெலியமுரா சட்டமன்றத் தொகுதிக்கும், கிழக்கு திரிபுரா மக்களவைத் தொகுதிக்கும் உட்பட்டது.\n\nஇங்கு தொடருந்து நிலையம் உள்ளது.\n\nதேசிய நெடுஞ்சாலையின் வழியாக அசாம் மாநிலத்தை அடைந்து அங்கிருந்து இந்தியாவின் மற்ற இடங்களை சாலைவழியாக சென்றடையலாம். கோவாய்க்கும், அமர்பூருக்கும் சாலை வழியாக சென்றடையலாம்.\n"}
{"id": "287095", "url": "https://ta.wikipedia.org/wiki?curid=287095", "title": "காந்தள் (பேரினம்)", "text": "காந்தள் (பேரினம்)\n\nகாந்தள் (தாவர வகைப்பாடு : \"Gloriosa\") என்பது ஒரு கோல்ச்சிசாசியியே (\"Colchicaceae\") எனும் தாவர குடும்பத்தைச் சார்ந்த, 12 இனங்களையுடைய பேரினம் ஆகும். இவை வெப்ப மண்டல தென் ஆப்பிரிக்கா முதல் ஆசியா வரையிலும், இயற்கையாக ஆத்திரேலியாவிலும், பசிபிக்கில் பரவலாக பயிரிடப்பட்டும் காணப்படுகிறது. இது ஒற்றை விதையிலைத் தாவர வகையினைத் சேர்ந்ததாகும்.\n"}
{"id": "287098", "url": "https://ta.wikipedia.org/wiki?curid=287098", "title": "தர்மநகர்", "text": "தர்மநகர்\n\nதர்மநகர், இந்திய மாநிலமான திரிபுராவின் வடக்கு திரிப்புரா மாவட்டத்தில் அமைந்துள்ளது. இந்த நகரம் சராசரியாக எட்டு சதுர கி.மீ பரப்பளவில் அமைந்துள்ளது.\n\nSection::::போக்குவரத்து.\nஇங்கிருந்து குவகாத்திக்கும், அகர்த்தலாவுக்கும் தொடருந்துகள் இயக்கப்படுகின்றன.\n\nஇங்கிருந்து சில்லாங், குவகாத்தி ஆகிய இடங்களுக்கு பேருந்துகள் இயக்கப்படுகின்றன.\n\n\nSection::::அரசியல்.\nஇந்த நகரம் கிழக்கு திரிபுரா மக்களவைத் தொகுதிக்கும், தர்மநகர் சட்டமன்றத் தொகுதிக்கும் உட்பட்டது.\n"}
{"id": "287103", "url": "https://ta.wikipedia.org/wiki?curid=287103", "title": "கோமதி மாவட்டம்", "text": "கோமதி மாவட்டம்\n\nகோமதி மாவட்டம், இந்திய மாநிலமான திரிபுராவில் உள்ளது. இது உதய்ப்பூர், அமர்பூர், கர்பூர்க் ஆகிய வட்டங்களை உள்ளடக்கியது. இது தெற்கு திரிப்புரா மாவட்டத்தில் இருந்து பிரித்தெடுக்கப்பட்டு, புதிதாக உருவாக்கப்பட்டது.\n\nSection::::அரசியல்.\nஇந்த மாவட்டம் கிழக்கு திரிபுரா மக்களவைத் தொகுதிக்கு உட்பட்டது..\n"}
{"id": "287104", "url": "https://ta.wikipedia.org/wiki?curid=287104", "title": "யுரேனியம்(III) குளோரைடு", "text": "யுரேனியம்(III) குளோரைடு\n\nயுரேனியம்(III) குளோரைடு \"(Uranium(III) chloride)\" என்பது UCl என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மம் ஆகும். யுரேனியம் மற்றும் குளோரின் சேர்ந்து இச்சேர்மம் உருவாகிறது. பயன்படுத்தப்பட்ட அணுக்கரு எரிபொருளை மறுசுழற்சி மூலமாக மீண்டும் உபயோகப்படுத்த தயாரிக்கும் செயல்முறையில் யுரேனியம்(III) குளோரைடு பெரும்பாலும் பயன்படுகிறது. யுரேனியம்(IV) குளோரைடில் இருந்து பல்வேறு முறைகளில் யுரேனியம்(III) குளோரைடைத் தயாரிக்க முடியும். எனினும் யுரேனியம்(IV) குளோரைடைவிட, யுரேனியம்(III) குளோரைடு நிலைப்புத்தன்மை குறைந்தது ஆகும்.\n\nSection::::தயாரிப்பு.\nயுரேனியம் (III) குளோரைடைத் தொகுப்பு முறையில் தயாரிக்க இரண்டு வழிகள் உள்ளன. பின்வரும் செயல்முறைகள் யுரேனியம் (III) குளோரைடு உற்பத்தி செய்வது குறித்து விவரிக்கின்றன.\n\n1.யுரேனியம் நாற்குளோரைடுடன் தனிம யுரேனியத்தைச் NaCl-KCl கலவையுடன் சேர்த்து, 670–710 ° செ வெப்பநிலைக்கு சூடுபடுத்தினால் யுரேனியம்(III) குளோரைடு உருவாகிறது. \n\n(2) யுரேனியம் நாற்குளோரைடை ஐதரசன் வாயுவுடன் சேர்த்து சூடாக்கியும் யுரேனியம்(III) குளோரைடு தயாரிக்கலாம்.\n\nSection::::பண்புகள்.\nதிடநிலை யுரேனியம் (III) குளோரைடு, ஒவ்வொரு யுரேனியம் அணுவும், ஒரு மூவுச்சி முக்கோணப் பட்டகக் கட்டமைப்பில் உள்ளது போல தோராயமாக அதே தூரத்தில் ஒன்பது குளோரின் அணுக்களை அருகாமை அண்டை அனுக்களாகப் பெற்றுள்ளன. \nஅறை வெப்பநிலையில் யுரேனியம்(III) குளோரைடு பச்சைநிற படிகத் திண்மமாகக் காணப்படுகிறது. 837° செல்சியசு வெப்பநிலையை உருகுநிலையாகவும் 1657° செல்சியசு வெப்பநிலையை கொதி நிலையாகவும் பெற்றுள்ள யுரேனியம்(III) குளோரைடு 5500 கி.கி/மீ3 அல்லது 5500 கி/செ.மீ3 அடர்த்தியுடனும் காணப்படுகிறது.\n\nஎடை அடிப்படையில் யுரேனியம்(III) குளோரைடின் பகுதிப்பொருட்களின் எடை சதவீதம்:\n\nகுளோரின்: 30.84%\n\nயுரேனியம்: 69.16%\n\nஇச்சேர்மத்தின் முறையான ஆக்சிசனேற்ற நிலைகள்: \n\nகுளோரின் : −1\n\nயுரேனியம்: +3\n\nஅதிகமான நீருறிஞ்சும் திறன் கொண்ட யுரேனியம்(III) குளோரைடு நன்றாக தண்ணீரில் கரைகிறது. மற்றும் ஐதரோகுளோரிக் அமிலத்தில் நிலைப்புத் தன்மையுடன் காணப்படுகிறது.\n\nSection::::பயன்கள்.\nSection::::வினைச் செயலிகள்.\nநான்கைதரோ பியுரான் மற்றும் சோடியம் மெத்தில்சைக்ளோ பெண்டாடையீன் ஆகியனவற்றுடன் சேர்த்து யுரேனியம் மெட்டலோசீன் அணைவுச் சேற்மங்கள் தயாரிக்கப் பயன்படுகிறது.\n\nSection::::வினையூக்கிகள்.\nஇலித்தியம் அலுமினியம் ஐதரைடு மற்றும் ஒலிஃபீன்கள் இடையிலான வினையின் போது யுரேனியம்(III) குளோரைடு வினையூக்கியாகப் பயன்பட்டு ஆல்க்கைல் அலுமினேட்டுச் சேர்மங்கள் தயாரிக்கப் பயன்படுகிறது.\n\nSection::::உருகிய வடிவம்.\nவெப்ப வேதியிய செயல்முறைகளில் யுரேனியம் (III) குளோரைடு, அணுசக்தி எரிபொருள்களின் மறுசீராக்கல் செயல்முறைக்கு முக்கியமா வேதிப்பொருளாக உதவுகிறது. மின்தூய்மையாக்கல் செயல்முறைகளில் UCl3 வடிவத்தில் உள்ள யுரேனியம், எரிக்கப்பட்ட அணுக்கரு எரிபொருளை மறுசுழற்சிக்கு தயாரிக்கும் வடிவமாகக் கருதப்படுகிறது. \n\nSection::::நீரேற்றுகள்.\nயுரேனியம்(III) குளோரைடு மூன்று வகையான நீரேற்று வடிவங்களில் காணப்படுகிறது.\n\nமெத்தில் சயனைடில் உள்ள யுரேனியம்(IV) குளோரைடுடன் தேவையான அள் அவுக்குத் தண்ணீர் மற்றும் புரொப்பியானிக் அமிலம் சேர்த்து ஒவ்வொரு நீரேற்றையும் தயாரித்துக் கொள்ள முடியும்.\n\nSection::::பாதுகாப்பு.\nUCl3 இன் நீண்ட கால நச்சு விளைவுகள் குறித்த தரவுகள் இல்லையென்றாலும் அதிகமான அளவு பயன்படுத்துவதை இயன்ற அளவுக்கு தவிர்க்க வேண்டும்.\n\nமற்ற கரையும் யுரேனியம் சேர்மங்களைப் போலவே UCl சேர்மமும் இரத்தத்தால் ஈர்க்கப்பட்டு சிறுநீரகம் நச்சடைவதற்கு வழிகோலுகிறது.\n\n"}
{"id": "287118", "url": "https://ta.wikipedia.org/wiki?curid=287118", "title": "அலகாபாத் கோட்டை", "text": "அலகாபாத் கோட்டை\n\nஅலகாபாத் கோட்டை \"(ஆங்கிலம்; Allahabad Fort இந்தி: इलाहाबाद क़िला, உருது: الہ آباد قلعہ\" ) என்பது இந்தியாவின் உத்தரப்பிரதேச மாநிலத்திலுள்ள அலகாபாத் நகரில் கட்டப்பட்டுள்ள ஒரு கோட்டையகும். 1583 ஆம் ஆண்டு மொகலாயப் பேரரசர் அக்பரால் இக்கோட்டை கட்டப்பட்டுள்ளது. யமுனா நதி கங்கையுடன் கலக்கும் சங்கமத்திற்கு அருகில் யமுனா ஆற்றின் கரையில் இக்கோட்டை அமைந்துள்ளது. முக்கியத்துவம் வாய்ந்த தேசிய நினைவுச்சின்னமாக இக்கோட்டையை இந்திய தொல்லியல் ஆய்வகம் அங்கீகரித்துள்ளது. \n\nமொகலாயப் பேரரசர் அக்பர் 1580 களில் அலகாபாத் கோட்டையை கட்டினார் என்பதை அபுல் ஃபசல் தன்னுடைய அக்பர்நாமா என்ற நூலில் இவ்வாறு குறிப்பிடுகிறார்.:\n\nஅக்பர் இக்கோட்டைக்கு இலகாபாசு (கடவுளால் ஆசிர்வதிக்கப்பட்டது) என்று பெயரிட்டார். இது பின்னர் அலகாபாத என்றானது. அலகாபாத ஒரு புனிதத்தலம் என்பதைத் தவிர, திரிவேணி சங்கமத்திற்கு வருகைதரும் பக்தர்களிடமிருந்து ஏராளமாக வரி வசூலிக்கலாம் என்ற உந்துதலும் அக்பரின் மனதில் இருந்தது. எனினும், நடைமுறையில் இருந்த புனிதப் பயணங்களுக்கான வரிகளையும் 1563 ஆம் ஆண்டில் அவர் இரத்து செய்தார்.\n\nஅக்பருடைய கோட்டையானது பிரபலமான அட்சயவத் மரத்தை (அழிவில்லாத ஆலமரம்) உள்ளாடக்கி கட்டப்பட்டது. இம்மரம் கோட்டையின் தெற்கு சுவரருகில் மரங்களுடன் மரமாக இருக்கிறது. கோட்டைக்கு வெளியில் இருந்துதான் இதைக் காணமுடியும். பொதுமக்கள் கோட்டைக்குள் வந்து இதைப்பார்க்க அனுமதிக்கப்படுவதில்லை. இப்புனித மரத்தில் தற்கொலை செய்து கொண்டால் முக்தி அடையலாம் என்று மக்கள் நம்பினர். மக்களை காப்பாற்றுவதற்காகவும் ஒருவேளை அக்பர் இவ்வாறு மரத்தை உள்ளடக்கி கோட்டையைக் கட்டியிருக்கலாம் என்றும் கருதப்படுகிறது.\n\nஅக்பர் அவருடைய முற்பிறவியில் முகுந்த பிரமச்சாரி என்ற ஓர் இந்துவாக இருந்தார் என்று உள்நாட்டு நாட்டுப்புறக் கதையில் கூறப்படுகிறது. முற்பிறவியில் அவர் ஒரு முறை பால் அருந்திய பொழுது தெரியாமல் புனித விலங்கான பசுவின் முடியையும் சேர்ந்து அருந்தியதற்காக தன்னுயிரை மாய்த்துக் கொண்டராம். அதற்காகத்தான் இப்பிறவியில் ஓர் இந்து அல்லாத மிலேச்சனாக ( இந்துமதம் சாராதவன்) படைக்கப்பட்டார் என்றும் அதற்குப் பரிகாரமாகவே அக்பர் இக்கோட்டையைக் கட்டினார் என்று அப்புராணக்கதையில் சொல்லப்பட்டு வருகிறது. \nஅக்பரால் கட்டப்பட்ட கோட்டைகளில் மிகவும் பெரிய கோட்டை அலகாபாத் கோட்டையாகும். இக்கோட்டையின் வடிவமைப்பு, கட்டுமானம் மற்றும் கலைநயம் வேறு எக்கோட்டையுடனும் ஒப்பிட முடியாத சிறப்புகளுடன் இருந்தது. இந்த பெரிய கோட்டையில் உயர் கோபுரங்கள் புடைசூழ மூன்று காட்சியகங்கள் உள்ளன. \n\nSection::::முகலாயர்களுக்குப் பின்னர்.\n1798 ஆம் ஆண்டு அலகாபாத் கோட்டையை பிரித்தானிய கிழக்கிந்திய நிறுவனம் கைப்பற்றியது. \n\nதற்சமயம் இக்கோட்டை இராணுவம் பயன்படுத்தி வருகிறது. மிகச்சிறிய பகுதி மட்டுமே பார்வையாளர்களுக்காக அனுமதிக்கப்படுகிறது. வெளிப்புற சுவர் நீர் மட்டத்தை விட உயரமாக இருக்குமாறு கட்டப்பட்டுள்ளது. கோட்டைக்குள் செனானா எனப்படும் மரியம் உசு சமானி அரசியின் அந்தப்புறம், கி.பி மூன்றாம் நூற்றாண்டைச் சார்ந்த அசோகரின் தூண் போன்றவை இடம்பெற்றுள்ளன. சரசுவதி ஆறு புனித நதிகளுடன் கலக்குமிடம் மற்றும் பாடல்புரி கோயில் முதலியனவும் கோட்டைக்குள் இருப்பதாக கூறப்படுகிறது.\n\nஅலகாபாத் தொடர் வண்டி நிலையத்தில் இருந்து கோட்டைக்குள் ஒரு தொடர் வண்டிப் பாதை வருகிறது. இப்பாதை போர் காலங்களில் பயன்படுத்திக் கொள்வதற்காக கிழக்கிந்திய நிறுவனம் அமைத்தது ஆகும். \n"}
{"id": "287124", "url": "https://ta.wikipedia.org/wiki?curid=287124", "title": "குருந்து", "text": "குருந்து\n\nகுருந்து (தாவர வகைப்பாடு : \"Atlantia monophylla Linn\") இது குருந்தம், காட்டு கொளுஞ்சி, காட்டு எலுமிச்சை என்றும் காட்டு நாரங்கம் என்றும் குறிப்பிடப்படுகிறது.) என்பது ஒருவகை மரமாகும். இதில் சிறு குருந்து பெருங்குருந்து என்னும் வகைகள் தமிழகக் காடுகளில் காணப்படுகின்றன. இது ஒரு பூக்கும் தாவர இனமாகும். கொத்தான வெண்ணிற மலர்களையும் உருண்டையான காய்களுள்ள, தண்டில் முள்ளுள்ள எலுமிச்சையைப் போன்ற இன மரமாகும். இதன் இலை, பழம் ஆகியவை மருத்துவப் பயனுடையவை. இம்மரம் திருப்பெருந்துறை என்னும் ஆவுடையார் கோயிலில் தலமரமாக உள்ளது.\n\nஇதனைக் 'குருந்த மலார் (வலார்)' என்றும் கூறுவர். இதன் வலார்களை வெட்டிவந்து வரிசையாக அடுக்கிப் படல் அல்லது தட்டி கட்டிக்கொள்வர். இது குறிஞ்சி போன்றதொரு புதர்ச்செடி.\n\nஇதன் இலைகள் பச்சையும் வெளிறிய வெள்ளையும் கலந்தது போல் காணப்படுகிறது. இந்த தாவரம் பஞ்ச கால தாவரத்தைச்சேர்ந்தது ஆகும். இதன் கனி உணவாகப் பயன்படுகிறது. இது ஒரு பூக்கும் தாவர வகையைச் சேர்ந்ததாகும்.\n\nஆற்றோரங்களில் இது மரமாக வளரும். தெய்வக் கண்ணனின் சேலை விளையாட்டு இந்தக் குருந்தமரத்தில்தான் நிகழ்ந்தது.\n\n"}
{"id": "287126", "url": "https://ta.wikipedia.org/wiki?curid=287126", "title": "யகாங்கிரி மகால்", "text": "யகாங்கிரி மகால்\n\nயகாங்கிரி மகால் (\"Jahangiri Mahal\"; , ) என்பது இந்தியாவின் ஆக்ரா கோட்டைக்குள் இருக்கும் மிகவும் கவனிக்கத்தக்க ஒரு கட்டிடமாகும். அரசகுலப் பெண்களின் இருப்பிடமான செனான் எனப்படும் இம்மகால் ஒரு முதன்மை அந்தப்புரமாக விளங்கியது. இங்கு அக்பரின் இரசபுத்திர மனைவிகள் குடியிருந்தனர். இம்மகால் இந்து மதம் மற்றும் மத்திய ஆசியக் கட்டடக்கலையின் ஒரு கலவையாகும்.\n\nSection::::வரலாறு.\nயகாங்கிரி மகால் அரண்மனை பேரரசர் அக்பரால் கட்டப்பட்டது ஆகும். அக்பரின் ஆட்சிக்காலம் பற்றி அறிய உதவும் பழமையான கட்டிடங்களில் இதுவும் ஒன்றாகும். யகாங்கிரி மகால் போன்ற ஒரு சிறந்த அரண்மனை தனது தந்தை அக்பரால் எழுப்பப்பட்டது என்றாலும் அவர் அதன் கட்டுமானம் குறித்து எந்தவிதமான உரிமையும் கோரவில்லை என்று தன்னுடைய நினைவுகளில் யகாங்கிர் தெளிவாக குறிப்பிட்டுள்ளார். Mughal empress Nur Jahan used this as her residence.\nமகாராணி நூர்சகான் இந்த அரண்மனையில் வசித்தார். \nஇந்த அரண்மனையில் அவுசி யகாங்கிரி எனப்படும் ஒரு பெரிய கற்கிண்ணம் இருந்தது. இக்கற்கிண்ணம் ஒரேயொரு கல்லில் இருந்து குடைந்து செதுக்கப்பட்ட சிறப்பைப் பெற்றதாகும். மணக்கும் பன்னீர் நிரப்பப்பட்ட கொள்கலனாக இக்கற்கிண்ணம் பயன்படுத்தப்பட்டது. \n\n"}
{"id": "287131", "url": "https://ta.wikipedia.org/wiki?curid=287131", "title": "உண்ணிச்செடி", "text": "உண்ணிச்செடி\n\nஉண்ணிச்செடி அல்லது உண்ணி முள்ளு (\"Lantana camara\", உண்ணி பெரி (தென்னாப்பிரிக்கா), என்பது வேர்பனா பூக்கும் தாரவக் குடுப்பத்தைச் சேர்ந்த தாவரமாகும். இது அமெரிக்க வெப்ப மண்டலத்தை தாயகமாகக் கொண்டது.\n\nஉண்ணிச்செடி அழகுக்காக தோட்டங்களில் வளர்க்கப்படுகிறது. இது மத்திய, தென் அமெரிக்க தாயக் பகுதிகளிலிருந்து சுமார் 50 நாடுகளுக்கு கொண்டு செல்லப்பட்டுள்ளது. சென்ற இடங்களில் ஊடுறுவும் இனமாகவுள்ளது."}
{"id": "287135", "url": "https://ta.wikipedia.org/wiki?curid=287135", "title": "எசுப்பானிய கன்னித் தீவுகள்", "text": "எசுப்பானிய கன்னித் தீவுகள்\n\nஎசுப்பானியக் கன்னித் தீவுகள், முன்பு பாசேஜ் தீவுகள் அல்லது தற்போது பரவலாக புவர்ட்டோ ரிக்கோவின் கன்னித் தீவுகள் புவேர்ட்டோ ரிக்கோ பொதுநலவாயத்தின் அங்கமாக உள்ள குலெப்ரா, வீக்கெசு தீவுகளையும் அடுத்துள்ள குறுந்தீவுகளையும் உள்ளடக்கியது; இவை புவர்ட்டோ ரிக்கோ தீவின் கிழக்கில் அமைந்துள்ளன. \n\nபுவர்ட்டோ ரிக்கோவின் சுற்றுலாக் கையேடுகள் இவற்றை \"எசுப்பானியக் கன்னித் தீவுகள்\" என குறிப்பிடுகின்றன; ஆனால் பெரும்பாலான நிலப்படங்களும் நிலப்படத் தொகுப்புகளும் இவற்றை கன்னித் தீவுகள் தீவுக் கூட்டத்தில் ஏற்பதில்லை. \"செல்வழித் தீவுகள்\" (\"Passage Islands\") எனப்பட்ட இத்தீவுகள் புவர்ட்டோ ரிக்கோவின் அங்கமாக அமெரிக்கப் பகுதியாக உள்ளன. இவை 1898இல் நடந்த எசுப்பானிய அமெரிக்கப் போருக்கு முன்னதாக எசுப்பானியாவின் அங்கமாக இருந்தன. இன்றும் இத்தீவுகளில் எசுப்பானியம் முதன்மை மொழியாக விளங்குகின்றது; ஆங்கிலமும் பொதுவான மொழியாக உள்ளது.\n\nஇத்தீவுக் குழுமத்தின் முதன்மைத் தீவுகளாக குலெப்ராவும் வீக்கெசும் உள்ளன. சுற்றிலும் பல சிறு,குறுந்தீவுகள் அமைந்துள்ளன. புவர்ட்டோரிக்கோவின் கரைக்கு அருகில் உள்ள மற்ற தீவுகளாக ஐகாகோசு தீவு, கேயோ லோபோ, கேயோ டயப்லோ, பலோமினா தீவு, பலோமினிடோ தீவு, ராமோசு தீவு, பினிரிரோ தீவு ஆகியன உள்ளன. குலெப்ரா அருகில் கேயோ டெ லூயி பெனா தீவுள்ளது. \nகுலெப்ராவின் சிறிய தீவான, கேயோ நோர்ட் குலெப்ரா தேசிய வனவாழ்வு உய்வகமாக விளங்குகின்றது. வீகெசின் பெரும்பகுதி வீகெசு தேசிய வனவியல் உய்வகமாக அறிவிக்கப்பட்டுள்ளது. இது முன்னதாக அமெரிக்கக் கடற்படையின் மையமாக இருந்தது.\n"}
{"id": "287140", "url": "https://ta.wikipedia.org/wiki?curid=287140", "title": "இடம்புரி (தாவரம்)", "text": "இடம்புரி (தாவரம்)\n\nஇடம்புரி (\"Helicteres Isora\") அல்லது \"இந்திய திருகு மரம்\" எனப்படுவது இந்தியத் துணைக்கண்டத்திலும் தென் சீனா, மலாய், ஜாவா, சவுதி அரேபியா மற்றும் இந்தியா போன்ற நாடுகளில் காணப்படும் தாவரம் ஆகும். இத்தாவரத்தில் உள்ள சிவப்பு நிறப்பூவின் மகரந்தத்தை தேன்சிட்டு விரும்பி உண்ணும்.\n"}
{"id": "287142", "url": "https://ta.wikipedia.org/wiki?curid=287142", "title": "மூலக்கடை சந்திப்பு", "text": "மூலக்கடை சந்திப்பு\n\nமூலக்கடை சந்திப்பு \"(Moolakadai Junction)\" என்பது இந்திய நாட்டின் சென்னையில் உள்ள ஒரு முக்கியமான சாலை சந்திப்பு ஆகும். பிரமாண்டமான வடக்குப் பெருவழி சாலை (தேசிய நெடுஞ்சாலை 5), மாதவரம் நெடுஞ்சாலை, தண்டையார்பேட்டை நெடுஞ்சாலை, காமராசர் சாலை போன்ற சாலைகள் சந்திக்கும் மூலக்கடையில் இச்சந்திப்பு அமைந்துள்ளது.\n\nவடசென்னையில் அதிகமான போக்குவரத்து நெரிசல் மிக்க சாலையாக இச்சந்திப்பு விளங்குகிறது. ஏனெனில் கனரக வாகனங்கள் (பெரும்பாலும் கொள்கலன் வாகனங்கள்) இவ்வழியாகத்தான் பயணம் செய்து சென்னை துறைமுகத்தை அடைய வேண்டியிருக்கிறது. \nதென் சென்னையிலிருந்து மாதவரம், கொடுங்கையூர், மாதவரம் பால் பண்ணை, மாத்தூர் மணலி, வியாசர்பாடி, புழல், செங்குன்றம் மற்றும் காரணோடை பகுதிகளுக்கு வருபவர்களுக்கு மூலக்கடைதான் நுழைவு வாயிலாக இருக்கிறது.\n\nSection::::சாலையமைப்பு வரலாறு.\nசனவரி மாதம் 2011 ஆம் ஆண்டில் மேம்பாலம் கட்டும் பணி துவங்கியது. \n\nதேர்தல், நிலம் கையகப்படுத்தல் போன்ற செயல்பாடுகளால் சாலைப்பணி முன்னேற்றத்தில் தாமதம் ஏற்பட்டது. இதனால் ஏற்பட்ட போக்குவரத்து நெருக்கடி\nமக்களிடம் கோபத்தை ஏற்படுத்தியது.\n\nமூன்று மாதத்திற்குள் இச்சாலையை பொதுப் பயன்பாட்டுப் போக்குவரத்திற்காக திறந்து விடவேண்டும் என 2015 ஆம் ஆண்டு மே மாதம் சென்னை உயர் நீதிமன்றம் தமிழக அரசுக்கு உத்தரவிட்டது.\n\nSection::::சாலை துவக்கம்.\nஇதன் விளைவாக, 2015 ஆம் ஆண்டு நவம்பர் மாதம் 13 இல் மூலக்கடை மேம்பாலம் பொதுமக்கள் பயன்பாட்டுக்காகத் திறக்கப்பட்டது\n\n"}
{"id": "287148", "url": "https://ta.wikipedia.org/wiki?curid=287148", "title": "ஒதியன்", "text": "ஒதியன்\n\nஓதியான் அல்லது ஒடியர், ஒதிய மரம் உதி, ஒடை, உலவை இதன் வேறு பெயர்கள் ஆகும். (அறிவியல் பெயர்:Lannea coromandelica),(ஆங்கில பெயர்: Indian ash tree) என்பது முந்திரி வகையைச் சார்ந்த மரம் ஆகும். \"இந்திய சாம்பல் மரம்\" என்றும் அழைக்கப்படுகிறது. இவை பொதுவாக இந்தியாவில் மழைக்காடுகளில் அதிகமாகக் காணப்படுகிறது. இதன் வறுத்த விதை மூலிகை மருந்தாகப் பயன்படுகிறது. இந்த மரம், பயன்பாடுகள் நிறைந்த ஒரு மரம் ஆகும். இவை தீக்குச்சித் தயாரிப்புக்குப் புகழ்பெற்றவை. இதன் கட்டைகள் மரப்பெட்டிகள், வண்டிச்சக்கரங்கள், ஏர்கள், உலக்கைகள், தூரிகை கட்டைகள், சிலேட் சட்டங்கள், கரிக்கோல்கள், பல் குத்திகள், விறகு, காகிதக்கூழ் போன்றவற்றில் பயன்படுத்தப்படுகின்றன. இம்மரத்தின் மரப்பட்டைகள் சாயமேற்ற பயன்படுகின்றன.\n\nஇந்த மரத்தில் வடியும் கோந்து மிக முக்கியமான பொருளாகும். இது ஜிங்கான் கோந்து என்று அழைக்கப்படுகிறது. இது காலிகோ அச்சு, தாள் மற்றும் துணி பாவுப்பசையீடு, வார்னிஷ்கள், மை, சுவர்பூச்சுகள் போன்ற பலவற்றிற்கு பயன்படுத்தப்படுகிறது. இந்த மரத்தின் மிகவும் முதன்மையான இன்னொரு பயனாக இதன் இலைகள் மிகச் சிறந்த, செலவில்லாத ஊட்டச்சத்துமிக்க கால்நடைத் தீவனமாக பயன்படுகிறது.\n"}
{"id": "287157", "url": "https://ta.wikipedia.org/wiki?curid=287157", "title": "1672", "text": "1672\n\n1672 (MDCLXXII) கிரெகொரியின் நாட்காட்டியில் ஒரு வெள்ளிக்கிழமையில் ஆரம்பமான நெட்டாண்டு ஆகும், அல்லது 10-நாட்கள் பின்தங்கிய பழைய யூலியன் நாட்காட்டியில் திங்கட்கிழமையில் ஆரம்பமான நெட்டாண்டு ஆகும்.\n\n\n\n"}
{"id": "287160", "url": "https://ta.wikipedia.org/wiki?curid=287160", "title": "அமீனா வழக்கு", "text": "அமீனா வழக்கு\n\nஅமீனா வழக்கு \"(Ameena case)\" என்பது இந்திய நாட்டின் ஐதராபாத் நகரைச் சேர்ந்த அமீனா என்ற 10 வயது பெண் குழந்தையை சவூதி அரேபியாவில் இருந்து வந்த ஒரு நபருக்கு 1991 ஆம் ஆண்டு விற்பனை செய்தது தொடர்பான ஒரு வழக்காகும். அம்ரிதா அலுவாலியா என்ற விமானப் பணிப்பெண், 1991 ஆகத்து10 ம் தேதியன்று சவுதி அரேபியாவுக்கு கொண்டு செல்லப்பட்ட இக்குழந்தை மணமகளை காப்பாற்றினார். பத்ருதீன் மற்றும் அவருடைய மனைவி சபீராபேகம் ஆகிய இருவரும் தங்களுடைய 10 வயது மகளை ஒரு அறுபது வயது சவுதி அரேபியனுக்கு திருமணம் செய்வதற்காக 240 டாலருக்கு விற்பனை செய்தது பின்னர்தான் தெரியவந்தது. மத்தியக் கிழக்கு நாடுகளில் இருந்து வருபவர்களுக்கு ஐதராபாத்தில் மணமகள்கள் விற்பனை செய்யப்படும் நடவடிக்கை இந்த வழக்கால் வெளிப்பட்டது. பெண்களுக்கு எதிரான இவ்வன்முறை அந்த நேரத்தில் அனைவரின் கவனத்தையும் ஈர்த்து பரபரப்பாக பேசப்பட்டது.\n\n"}
{"id": "287161", "url": "https://ta.wikipedia.org/wiki?curid=287161", "title": "கிர்மான்சா", "text": "கிர்மான்சா\n\nகேர்மான்சாக் என்பது கேர்மான்சாக் மாகாணத்தின் தலைநகரம் ஆகும். இது ஈரானின் மேற்கே தெகுரானிற்கு இல் அமைந்துள்ளது. 2011இன் மதிப்பீடின் அடிப்படையில், கேர்மான்சாக் நகரத்தின் மக்கள் தொகை 851,405 ஆகும். இந்நகரத்தில் தென் குர்டிசு மற்றும் பாரசீக மொழி அதிகமாக பேசப்படுகிறது. கேர்மான்சாக் மிதமான மற்றும் மலைப்பாங்கான காலநிலையைக் கொண்டுள்ளது.\n"}
{"id": "287166", "url": "https://ta.wikipedia.org/wiki?curid=287166", "title": "அலெக்சாந்தர் சுதக்கோவ்", "text": "அலெக்சாந்தர் சுதக்கோவ்\n\nஅலெக்சாந்தர் எவ்கனீவிச் சுதக்கோவ் (\"Aleksandr Evgenievich Chudakov\", , 16 சூன் 1921 - 25 சனவரி 2001), ஒரு சோவியத் உருசிய இயற்பியலாளர். இவர் அண்டக்கதிர் இயற்பியலில் ஆய்வுகள் செய்தார். இவர் அவரால் கண்டறியப்பட்ட சுதக்கோவ் விளைவால் பெயர்பெற்றவர். சுதக்கோவ் விளைவு என்பது குறுகிய மின்னன்-நேர்மின்னன் இணைகளில் மின்னணுவாக்க இழப்புகள் குறைந்து கொண்டே போகும் விளைவைக் குறிக்கிறது. மேலும் இவர் நிலைமாறும் அல்லது நிலைபெயரும் கதிர்வீச்சு நிலவுதலை செய்முறை வாயிலாக உறுதிப்படுத்தினார். இவர் தூய, பயன்முறை இயற்பியலுக்கான பன்னாட்டு ஒன்றியத்தின் அண்டக்கதிர் ஆணையத்துக்குத் தலைவராக விளங்கினார்.\n\nSection::::வாழ்க்கையும் அறிவியல் பணியும்.\nஅலெக்சாந்தர் சுதக்கோவ் 1921 ஜூன் 16 இல் பிறந்தார். இவர் 1948 இல் மாஸ்கோ அரசு பல்கலைக்கழகத்தில் பயின்று பட்டம் பெற்றார். இவர் 1953 இல் நிலைமாறும் அல்லது நிலைபெயரும் கதிர்வீச்சு நிலவுதலை செய்முறை வாயிலாக உறுதிப்படுத்தினார். கோட்பாட்டியலாக இதை 1945 இலேயே முன்கணித்தவர்கள் விதாலி கின்சுபர்கும் இலியா ஃபிரான்கும் ஆவர். குறுகிய மின்னன்-நேர்மின்னன் இணைகளில் மின்னணுவாக்க இழப்புகள் குறைந்துகொண்டேபோகும் விளைவை இப்போது சுடகோவ் விளைவு எனப்படுகிறது. சுடகோவ் விளைவைப் போன்றதொரு நிகழ்வு குவைய வண்ன இயங்கியலிலும் ஏற்படுவது காணப்பட்டுள்ளது. <br>ஏவுகலங்களையும் செயற்கைக்கோள்களையும் பயன்படுத்தி 1950 களில் சுடகோவ் பல அண்டக்கதிர் ஆய்வுகளை வளிமண்டலத்துக்கு வெளியே மேற்கொண்டார். இதன்வழி இவர் சுபுட்னிக்-3 ஐப் பயன்படுத்தி எஸ். என். வெர்னோவுடன் இணைந்து வான் ஆலன் பட்டை எனும் புவியின் கதிர்வீச்சுப் பட்டையைக் கண்டறிந்தார் .\n\nசுதக்கோவ் 1961 இல் சத்சேபினுடன் இணைந்து காமாக்கதிர் வானியலுக்கான செர்ன்கோவ் கதிர்வீச்சு முறையை முன்ம்ழிந்தார்.மேலும் கிரீமியாவில் உள்ள காத்சிவெலியில் அதற்கான முன்னோடி செய்முறையையும் செய்துகாட்டினார்.\n\nசுதக்கோவ் 1960 களின் நடுவில் இருந்து பாக்சான் நொதுமன் வான்காணகம்/நிலத்தடி மிளிர்வுத் தொலைநோக்கி வடிவமைப்பிலும் கட்டுமானத்திலும் தலைமையேற்றார். இந்த ஆய்வகம் 1978 இல் இயங்கத் தொடங்கியது. இது நிலத்தடி இயற்பியல் ஆய்வுக்கான பன்முக ஏந்துகளைக் கொண்டதாகும். வானியற்பியலில் இன்றும் இயங்கும் இந்த தொலைநொக்கியைப் பயன்படுத்தி முதல் தரமான முடிவுகள் பெறப்படுகின்றன.\n"}
{"id": "287177", "url": "https://ta.wikipedia.org/wiki?curid=287177", "title": "இந்தியாவில் பவளப் பாறைகள்", "text": "இந்தியாவில் பவளப் பாறைகள்\n\nஇந்தியாவில் பவளப் பாறைகள் \"(Coral reefs in India)\" என்பவை மிகப் பழமையான மற்றும் ஆற்றல் மிக்க சூழல்தொகுதிகளில் ஒன்றாகும். கணக்கிலடங்கா கடல்வாழ் உயிரினங்களுக்கு இவை ஒரு சரணாலயமாக இருப்பதோடு மட்டுமில்லாமல் கடற்கரையை கடலரிப்பில் இருந்து காப்பதில் மிகமுக்கியப் பங்காற்றுகின்றன. இந்தியா சுமார் 8000 கிலோமீட்டர் நீளமுள்ள கடற்கரையைக் கொண்டிருக்கிறது. \n\nSection::::பட்டியல்.\nSection::::அந்தமான் நிகோபார் தீவுகள்.\nவங்காள விரிகுடாவில் இத்தீவு அமைந்துள்ளது. குறிப்பாக கடலோரப் பாறைத்தொடர் பவளப்பாறைகள் கொண்ட 500 தீவுகளைக் கொண்டுள்ளது. பெரும்பாலான தீவுகளில் உயிரியல் பல்வகைமை ஆரோக்கியமானதாக இருக்கிறது.\n\nSection::::கட்சு வளைகுடா.\nபிரத்தியேகமாக கடலோரப் பாறைத்தொடர் பவளப்பாறைகள் இத்தீவில் உள்ளன. உயர் உவர்ப்புத் தன்மை மற்றும் உயர் வெப்பநிலை மாறுபாடுகள் காரணமாக இங்குள்ள பவளப்பாறைகள் ஒப்பீட்டளவில் குறைவான வளர்ச்சியையே பெற்றுள்ளன. துறைமுகங்களில் பல்லுயிர்ப் பெருக்கம் குறைவான அளவில் காணப்படுகிறது. கட்சு வளைகுடா முழுவதுமே கடல்சார் தேசிய பூங்காவாகவும் கருதப்படுகிறது.\n\nSection::::மன்னார் வளைகுடா.\nவடக்கில் இராமேசுவரம் முதல் தெற்கில் தூத்துக்குடி வரை சங்கிலித் தொடராக அமைந்துள்ள 21 தீவுகள் தீவோரப் பவளப்பாறைகளைக் கொண்டிருக்கின்றன. வளைகுடாவின் இப்பகுதி மன்னார் வளைகுடா தேசிய கடல்சார் உயிரியல் பூங்காவாக உருவாக்கப்பட்டு பராமரிக்கப்படுகிறது.\n\nSection::::இலட்சத்தீவுகள்.\nதனிப்பட்ட பவளப் பாறைகளால் ஆன 36 பவளத் தீவுகளைக் கொண்டுள்ளது. இவற்றில் பத்து தீவுகளில் மனிதர்கள் வசிக்கின்றனர். தீவுகள் குறைந்தபட்சம் ஒரு கிலோமீட்டர் முதல் ஒன்பது கிலோமீட்டர் வரையிலான நீளம் கொண்டு அதிகபட்சமாக இரண்டு கிலோமீடருக்கு மிகாத அகலம் கொண்டவையாக இருக்கின்றன.\n\nSection::::மற்றவை.\nமகாராட்டிராவின் சிந்துதுர்கா மாவட்டத்தில் உள்ள மால்வன் தாலுக்காவில் இருக்கும் தார்கர்லி கிராமத்தில் மிகச்சிறிய பவளப் பாறை, விசயதுர்கையில் உள்ள ஆங்கிரியா கடற்கரை, கர்நாடகாவில் உள்ள நேத்ரானி தீவு போன்றவை இந்தியாவிலுள்ள மற்ற பவளப் பாறைகளாகும்.\n\n\n"}
{"id": "287181", "url": "https://ta.wikipedia.org/wiki?curid=287181", "title": "மேலாகர்", "text": "மேலாகர்\n\nமேலாகர், இந்திய மாநிலமான திரிபுராவின் சிபாகிஜாலா மாவட்டத்தில் உள்ளது. இந்த நகரத்துக்கு அருகில் சோனாமுரா நகரம் உள்ளது.\n\nSection::::அரசியல்.\nஇது சோனாமுரா சட்டமன்றத் தொகுதிக்கும், மேற்கு திரிபுரா மக்களவைத் தொகுதிக்கும் உட்பட்டது.\n"}
{"id": "287183", "url": "https://ta.wikipedia.org/wiki?curid=287183", "title": "சோனாமுரா", "text": "சோனாமுரா\n\nசோனாமுரா, இந்திய மாநிலமான திரிபுராவின் சிபாகிஜாலா மாவட்டத்தில் உள்ள நகரம். முன்னர், மேற்கு திரிப்புரா மாவட்டத்தில் இருந்தது. சிபாகிஜாலா மாவட்டம் உருவாக்கப்பட்டதும், இதன் தலைமையில் சோனாமுரா வட்டம் உருவாக்கப்பட்டது..\nஇது வங்காளதேசத்தின் எல்லைக்கு அருகில் உள்ளது.\n\nSection::::அரசியல்.\nஇது சோனாமுரா சட்டமன்றத் தொகுதிக்கும், மேற்கு திரிபுரா மக்களவைத் தொகுதிக்கும் உட்பட்டது.\n"}
{"id": "287186", "url": "https://ta.wikipedia.org/wiki?curid=287186", "title": "பெலோனியா", "text": "பெலோனியா\n\nபெலோனியா, இந்திய மாநிலமான திரிபுராவின் தெற்கு திரிப்புரா மாவட்டத்தில் உள்ள நகரம். இங்கிருந்து அகர்தலா, உதய்ப்பூர், சோனாமுரா, மேலாகர், பிஷ்ராம்கஞ்சு உள்ளிட்ட நகரங்களுக்கு போக்குவரத்து வசதி உண்டு. இந்த நகரம் வங்காளதேச எல்லைக்கு அருகில் அமைந்துள்ளது.\n\nSection::::அரசியல்.\nஇது பெலோனியா சட்டமன்றத் தொகுதிக்கும், மேற்கு திரிபுரா மக்களவைத் தொகுதிக்கும் உட்பட்டது.\n"}
{"id": "287189", "url": "https://ta.wikipedia.org/wiki?curid=287189", "title": "கைலாஷகர்", "text": "கைலாஷகர்\n\nகைலாஷகர், இந்திய மாநிலமான திரிபுராவின் உனகோடி மாவட்டத்தில் உள்ள நகரம். இது வங்காளதேச எல்லைக்கு அருகில் அமைந்துள்ளது.\n\nSection::::அரசியல்.\nஇந்த நகரம் கைலாஷகர் சட்டமன்றத் தொகுதிக்கும், கிழக்கு திரிபுரா மக்களவைத் தொகுதிக்கும் உட்பட்டது.\n"}
{"id": "287193", "url": "https://ta.wikipedia.org/wiki?curid=287193", "title": "சிபாகிஜாலா மாவட்டம்", "text": "சிபாகிஜாலா மாவட்டம்\n\nசிபாகிஜாலா மாவட்டம், இந்திய மாநிலமான திரிபுராவின் மாவட்டங்களில் ஒன்று. இது மேற்கு திரிப்புரா மாவட்டத்தில் இருந்து புதிதாக உருவாக்கப்பட்டது. இந்த மாவட்டத்தில் சோனாமுரா, பிஷால்கர், ஜம்புய் ஜாலா ஆகிய வட்டங்கள் உள்ளன.\n\nSection::::அரசியல்.\nஇந்த மாவட்டம் மேற்கு திரிபுரா மக்களவைத் தொகுதிக்கு உட்பட்டது..\n"}
{"id": "287194", "url": "https://ta.wikipedia.org/wiki?curid=287194", "title": "உனகோடி மாவட்டம்", "text": "உனகோடி மாவட்டம்\n\nஉனகோடி மாவட்டம், இந்திய மாநிலமான திரிபுராவின் மாவட்டங்களில் ஒன்று. இதன் தலைமையகம் கைலாஷகரில் உள்ளது.\n\nSection::::அரசியல்.\nஇந்த மாவட்டம் கிழக்கு திரிபுரா மக்களவைத் தொகுதிக்கு உட்பட்டது..\n"}
{"id": "287208", "url": "https://ta.wikipedia.org/wiki?curid=287208", "title": "1673", "text": "1673\n\n1673 (MDCLXXII) கிரெகொரியின் நாட்காட்டியில் ஒரு ஞாயிற்றுக்கிழமையில் ஆரம்பமான சாதாரண (நெட்டாண்டு அன்று) ஆகும், அல்லது 10-நாட்கள் பின்தங்கிய பழைய யூலியன் நாட்காட்டியில் புதன்கிழமையில் ஆரம்பமான சாதாரண ஆண்டு ஆகும்.\n\n\n\n"}
{"id": "287209", "url": "https://ta.wikipedia.org/wiki?curid=287209", "title": "ஆதாம்கைவிக்சு வினை", "text": "ஆதாம்கைவிக்சு வினை\n\nஆதாம்கைவிக்சு வினை \"(Adamkiewicz reaction)\" என்பது புரதங்களில் டிரிப்டோபான் என்ற அமினோ அமிலம் இருக்கின்றதா என்பதைக் கண்டறியப் பயன்படுத்தப்படும் உயிர்வேதியியல் சோதனையின் ஒரு பகுதியாகும். புரதம் மற்றும் கிளையாக்சாலிக் அமிலக் கரைசலுடன் அடர் கந்தக அமிலத்தை சேர்த்தால் சிவப்பு/கருஞ்சிவப்பு நிறம் தோன்றும். கண்டுபிடிப்பாளர் ஆல்பர்டு வுய்சியச் ஆதாம்கைவிக்சு பெயர் இவ்வினைக்குச் சூட்டப்பட்டது.\n"}
{"id": "287210", "url": "https://ta.wikipedia.org/wiki?curid=287210", "title": "அகத்தி வானூர்தித் தளம்", "text": "அகத்தி வானூர்தித் தளம்\n\nஅகத்தி (அகட்டி) வானூர்தித் தளம் (Agatti Aerodrome) இது, புவிக்கோள ஆசியா கண்டத்தின் இந்திய எல்லையான லட்சத்தீவு ஒன்றிய பகுதியில் அமைந்துள்ளது. இது, சர்வதேச வானூர்தி போக்குவரத்து சங்க வானூர்தி தள குறியீட்டின்படியும் ஐஏடிஏ (IATA: AGX), சர்வதேச சிவில் வானூர்தி போக்குவரத்து அமைப்பு குறியீட்டின்படியும் ஐசிஏஓ (ICAO: VOAT), இந்தியாவின் தென்மேற்கு கடற்பகுதியில் உள்ள, தீவு தொகுப்புகளில் ஒன்றான அகத்தி தீவின் தென்கோடியில், கடல்சூழ் ஓடுதடமாக உள்ள, ஒரே (Single) வானூர்தி ஓடுபாதையாக அமைக்கப்பட்டுள்ளது.\n\nSection::::வரலாறு.\nஇந்த வானூர்தி ஓடுபாதை, டோர்னியர் 228 (\"Dornier 228\") வகை வானூர்திக்காக 1987-1988 ஆம் ஆண்டுவாக்கில் கட்டப்பட்டு, 1988, ஏப்ரல் 16 ஆம் நாள் திறக்கப்பட்டது. தொடக்கத்தில், இம்முனையத்தில் ஒரு சிறிய தற்காலிக கட்டமைப்பு ஏற்படுத்தப்பட்டு, பின்பு 2006 இல், முனைய கட்டிடம், வான்வழி போக்குவரத்து கட்டுப்பாட்டு கோபுரம், மற்றும் அதன் தொடர்பான கட்டமைப்பு கட்டுமானங்கள் தொடங்கப்பட்டது. எனினும் முனைய கட்டிட பணிகள் பாதியில் நிறுத்தப்பட்டு, ஓடுபாதையின் அடிப்படை தேவையின் காரணமாக அப்பணி மட்டும் நீட்டிக்கப்பட்டது. 2010 ஆம் ஆண்டு, செப்டம்பர் 24 இல், ஏர் இந்தியா பிராந்தியம், ஏடிஆர் 42 (\"Air India Regional, ATR-42\") எனும் வானூர்தி மூலம், கேரள மாநிலம் கொச்சியிலிருந்து, அகத்தியை இணைக்கும் வான்வழி சேவை தொடங்கியது. மேலும், அகத்தி வானூர்தி தளத்தின் ஓடுபாதை கட்டுமான பணிகள், 2010, நவம்பரில் முடிக்கப்பட்டது.\n\nSection::::கட்டமைப்பு.\nஅகத்தி வானூர்தி நிலையம், 18,56 எக்டேர் (Hectares) (45.9 ஏக்கர்கள்) பரப்பளவு கொண்டது. 1204 மீட்டர் (3950.131 அடி) நீளமும், 3௦ மீட்டர் (98.4252 அடி) அகலமும் கொண்ட வானூர்தியின் ஓடுபாதை, ஒரு நீலக்கீல் வடிவமாகவும், ௦4/22 நோக்குநிலையாக அமைக்கப்பெற்றது. அதன் முனைய கட்டிடம் உரிய நேரத்தில் 5௦ பயணிகளை கையாளும் வகையில் உள்ள இவ்வானூர்தி தளம், தூரம் அளவிடும் உபகரணங்களாலும் (Distance Measuring Equipment(DME), திசையற்ற ஒளிவிளக்கு (Non-Directional Beacon(NDB) கருவிகளையும் கொண்டு, இந்திய விமான ஆணையத்தால் (Airports Authority of India(AAI) இயக்கப்படுகின்றன.\n\nSection::::விரிவாக்கம்.\nஅகத்தி வானூர்தி தளத்தை நீட்டிக்க, இந்திய வானூர்தி நிலையங்கள் ஆணையம், மற்றும் ஏஏஐ (\"AAI\") முறையான சுற்றுசூழல் அனுமதி பெற்று, 1500 அடி (457.2 மீட்டர்) கடல் மீது, ஓடுபாதை அமைக்க பாலத்திற்கு அடிக்கற்கள் பொதியப்பட்டது. இவ்வோடுபாதை, ஏடிஆர்-72 (\"ATR-72\") வகையை போன்ற வானூர்திகள் தள்ளு சுமையற்ற, மற்றும் இயக்க ஏதுவாக 3௦௦ கோடி ரூபாய் (\" 300 crore\") மதிப்பீட்டில் திட்டமிடப்பட்டது. இந்திய வானூர்தி நிலையங்கள் ஆணையம் (AAI, ஆரம்பத்தில் ஏர்பஸ் ஏ-320 (Airbus A-320) அல்லது போயிங் 737 (Boeing 737) வகையான வானூர்திகளைக் கையாள ஏதுவாக, அகத்திக்கும் (Agatti), குடியேற்றமல்லாத கல்பட்டி (Kalpati) தீவுகளிடையே ஒரு நெடிய பாலமுடனான ஓடுபாதை அமைக்க திட்டமிடபட்டது. எனினும், கடலாமைகள் நிறைந்த கல்பட்டி தீவுப்பகுதி முழுவதும் சமனிலை பணிகளாலும், சுற்றுசூழல் அடிப்படையிலும், நிராகரிகப்பட்டு நெடிய ஒடுதள திட்டம் கைவிடப்பட்டது.\n\n\n"}
{"id": "287213", "url": "https://ta.wikipedia.org/wiki?curid=287213", "title": "திரிபுரா பழங்குடியின வட்டாரங்களுக்கான தன்னாட்சி மாவட்டக் குழு", "text": "திரிபுரா பழங்குடியின வட்டாரங்களுக்கான தன்னாட்சி மாவட்டக் குழு\n\nதிரிபுரா பழங்குடியின வட்டாரங்களுக்கான தன்னாட்சி மாவட்டக் குழு , இந்திய மாநிலமான திரிபுராவின் பழங்குடியின வட்டாரங்களை ஆட்சி செயும் அமைப்பாகும். இதன் தலைமையகம் குமுல்வுங்கில் உள்ளது.\nபழங்குடியின மக்கள் தங்களை தாங்களே ஆண்டு கொள்ள, இந்திய அரசு சட்டம் கொண்டு வந்தது. இதன்வழி, ஆறாவது அட்டவணையின்படி, இந்த ஆட்சிக் குழு ஏற்படுத்தப்பட்டது.\n\nஇந்த ஆட்சிக் குழு 7,132.56 சதுர கி.மீ நிலப்பரப்பை நிர்வகிக்கிறது. இது திரிபுரா மாநிலத்தின் பரப்பளவில் 68% நிலப்பரப்பாகும். இந்த ஆட்சிக் குழுவுக்கு உட்பட்ட பெரும்பாலான பகுதி காடு, மலைகளால் நிரம்பியுள்ளது.\n\nஇந்த ஆட்சிக் குழுவுக்கு உட்பட்ட பகுதியில் 679,720 மக்கள் வசிக்கின்றனர்.\n\nஇந்தக் குழுவில் 30 உறுப்பினர்கள் இருப்பர். இவர்களில் 28 உறுப்பினர்கள் தேந்ர்தெடுக்கப்படுகின்றனர். இருவரை ஆளுநர் நியமிப்பார். 28 உறுப்பினர்களில் 25 உறுப்பினர்கள் பழங்குடியினராக இருக்க வேண்டும் என்பது விதி. இந்தக் குழுவுக்கு சட்டமியற்றும் அதிகாரமும், செயலாற்றும் அதிகாரமும் உண்டு.\n\n"}
{"id": "287214", "url": "https://ta.wikipedia.org/wiki?curid=287214", "title": "ஆல்கார்-பிளின்-ஒயாமதா வினை", "text": "ஆல்கார்-பிளின்-ஒயாமதா வினை\n\nஆல்கார்-பிளின்-ஒயாமதா வினை \"( Algar–Flynn–Oyamada reaction )\" என்பது ஒரு சால்கோன் ஒடுக்க ஏற்ற வேதிவினைகளில் ஈடுபட்டு பிளாவனோல் உருவாகும் ஒரு வளையமாக்கல் வேதி வினையாகும்.\n\nSection::::வினை வழிமுறை.\nஇந்த வினையை விளக்க சாத்தியமான பல வினை வழிமுறைகள் உள்ளன. எனினும், இந்த வினை வழிமுறைகளால் வினையை சரியாக தெளிவுபடுத்த இயலவில்லை. இரண்டு கட்டமாக வினைகள் நிகழ்கின்றன என்பதைத்தான் இவற்றின் மூலம் அறியமுடிகிறது. முதல் கட்ட வினையில் இருவைதரோ பிளாவனோல் உருவாகி பின்னர் தொடர்ந்து இது ஆக்சிசனேற்றமடைந்து பிளாவனோல் தோன்றுகிறது. \nவினை வழிமுறைகளில் இடைநிலையாக இருக்க வேண்டிய ஈபாக்சைடு விலக்கப்படவேண்டும் என்பதே நாம் கவனிக்க வேண்டிய ஒரு பகுதியாகும். இரட்டைப் பிணைப்பு கரிமச் சேர்மம் ஐதரசன் பெராக்சைடுடன் சேர்ந்து ஈபாக்சைடு உருவாகின்ற வினையாக அது இருக்கவேண்டும். இவ்வினை ஈபாக்சைடு இடைநிலை வழியாக நிகழவில்லையென்று கோர்ம்லெ எட் ஆல் தெளிவுபடுத்தியுள்ளார்.\nஇதனால் சாத்தியாமான வழிமுறைகளில் இரண்டு வாய்ப்புகள் தெரிகின்றன. \n\n"}
{"id": "287215", "url": "https://ta.wikipedia.org/wiki?curid=287215", "title": "சிபாகிஜாலா காட்டுயிர் காப்பகம்", "text": "சிபாகிஜாலா காட்டுயிர் காப்பகம்\n\nசிபாகிஜாலா காட்டுயிர் காப்பகம், இந்திய மாநிலமான திரிபுராவில் உள்ள வனவிலங்குகள் காப்பகம். இது கிட்டத்தட்ட 18 சதுர கி.மீ பரப்பளவில் அமைந்துள்ளது. இந்த காப்பகம் பிஷால்கர் நகரத்தில் இருந்து 25 கி.மீ தொலைவில் உள்ளது. இதனுள் செயற்கையாக உருவாக்கப்பட்ட ஏரியும், தாவரவியல் பூங்காவும், விலங்குக் காட்சிச்சாலையும் அமைந்துள்ளன. இங்கு 150 வகையான பறவை இனங்களைச் சேர்ந்த பறவைகள் வசிக்கின்றன. ஏரியில் படகுப் போக்குவரத்தும் உண்டு.\n\nகாட்டுப் பகுதியில் பயணிகள் தங்குவதற்கான விடுதியும் உள்ளடு.\n\n"}
{"id": "287216", "url": "https://ta.wikipedia.org/wiki?curid=287216", "title": "குமுலுங்", "text": "குமுலுங்\n\nகுமுலுங், இந்திய மாநிலமான திரிபுராவில் உள்ள நகரம். இது திரிபுரா பழங்குடியின வட்டாரங்களுக்கான தன்னாட்சி மாவட்டக் குழுவின் ஆட்சிக்கு உட்பட்ட பகுதி. இந்த தன்னாட்சிக் குழுவின் தலைமையகமும் இங்குள்ளது. இது அகர்த்தலாவில் இருந்து 25 கி.மீ தொலைவில் உள்ளது.\n\nஇங்கு திரிபுரி மக்கள் வசிக்கின்றனர். இவர்களின் தாய்மொழி கொக்பரோக் ஆகும். \n\nSection::::போக்குவரத்து.\nஇங்கிருந்து அகர்த்தலாவுக்கு தேசிய நெடுஞ்சாலை வழியாக போகலாம்.\nஜிரானியாவில் தொடருந்து நிலையம் உள்ளது.\n\nஇங்கிருந்து 35 கி.மீ தொலைவில் அகர்த்தலா விமான நிலையம் அமைந்துள்ளது.\n\n"}
{"id": "287218", "url": "https://ta.wikipedia.org/wiki?curid=287218", "title": "1674", "text": "1674\n\n1674 (MDCLXXIV) கிரெகொரியின் நாட்காட்டியில் ஒரு திங்கட்கிழமையில் ஆரம்பமான சாதாரண (நெட்டாண்டு அன்று) ஆகும், அல்லது 10-நாட்கள் பின்தங்கிய பழைய யூலியன் நாட்காட்டியில் வியாழக்கிழமையில் ஆரம்பமான சாதாரண ஆண்டு ஆகும்.\n\n\n"}
{"id": "287221", "url": "https://ta.wikipedia.org/wiki?curid=287221", "title": "சாந்திராகாச்சி - ஆனந்து விகார் அதிவிரைவுவண்டி", "text": "சாந்திராகாச்சி - ஆனந்து விகார் அதிவிரைவுவண்டி\n\n22857/22858 சாந்திராகாச்சி - ஆனந்து விகார் - சாந்திராகாச்சி அதிவிரைவுவண்டி, இந்திய மாநிலமான மேற்கு வங்காளத்தில் உள்ள சாந்த்ராகாச்சிக்கும், தில்லியில் உள்ள ஆனந்து விகாருக்கும் இடையே இயக்கப்படுகிறது.\nவாரத்துக்கு ஒரு முறை இயக்கப்படும் இந்த வண்டி, ஒவ்வொரு திங்கள் அன்றும், காலை 08.50 மணிக்கு சாந்திராகாச்சியில் இருந்து கிளம்பி, அடுத்த நாள் காலை 11.50 மணிக்கு ஆனந்து விகார் முனையத்தை வந்தடையும். செவ்வாய் மதியம் 13.45 மணிக்கு ஆனந்து விகாரில் இருந்து கிளம்பி, அடுத்த நாள் மாலை 17.00 மணிக்கு சாந்திராகாச்சியை வந்தடையும்.\n\nஇந்த வண்டி 17 பெட்டிகளை கொண்டுள்ளது.\n\n\n"}
{"id": "287223", "url": "https://ta.wikipedia.org/wiki?curid=287223", "title": "திரிபுரா அரசு", "text": "திரிபுரா அரசு\n\nதிரிபுரா அரசு, இந்திய மாநிலமான திரிபுராவின் அரசாகும். இது செயலாக்கப் பிரிவு, நீதித்துறை, சட்டவாக்க அவை ஆகிய மூன்றையும் உள்ளடக்கியது.\n\nமாநிலத்தின் தலைவராக ஆளுநர் இருப்பார். இவர் குடியரசுத் தலைவரால் நியமிக்கப்படுவார். அரசின் தலைமையகம், சட்டமன்றம் ஆகியவை அகர்தலாவில் உள்ளன. குவஹாத்தி உயர் நீதிமன்றத்தின் கிளை அகர்தலாவில் உள்ளது.\nஅரசின் தலைவராக முதலமைச்சர் செயல்படுவார். \n\nதற்போதைய சட்டமன்றம் ஓரவை முறைமை கொண்டது. இதில் 60 சட்டப் பேரவை உறுப்பினர்கள் இருப்பர். இவர்கள் அதிகபட்சமாக ஐந்தாண்டு காலம் பதவியில் இருப்பர்.\n"}
{"id": "287224", "url": "https://ta.wikipedia.org/wiki?curid=287224", "title": "ஒரே விளைவு-ஏற்பளவு", "text": "ஒரே விளைவு-ஏற்பளவு\n\nஒரே விளைவு-ஏற்பளவு () என்பது பன்னாட்டு கதிர்வீச்சுப் பாதுகாப்பு ஆணையத்தின் \"(International Commission on Radiological Protection)\" கதிர்வீச்சுப் பாதுகாப்பு அளவை அளவு. அயனியாக்கும் பண்புடைய மின்காந்தக் கதிர்கள் உடலில் பல விளைவுகளையும் தோற்றுவிக்கின்றன. ஒரேமாதிரியானப் பாதிப்பை அல்லது சேதத்தினை தோற்றுவிக்கும் கதிர் ஏற்பளவு, ஒரேவிளைவு கதிர் ஏற்பளவு எனப்படும்.\n\nஎடுத்துக்காட்டிற்காக குருதியில் செங்குருதியணு, வெண்குருதியணு, சிறு தட்டுகள், இசினோபில் போன்றவைற்றில் தோன்றும் விளைவுகளைக் கூறலாம். வெவ்வேறு ஏற்பளவுகளில், மேற்குறிப்பிட்ட குருதிக்கூறுகளில் 50% சேதத்தினை ஏற்படுத்தும் பல ஏற்பளவுகள், ஒரேவிளைவு ஏற்பளவு எனப்படும்.\n\nஇதுபோல் ஒரே ஏற்பளவு விளைவு \"(Isodose effect)\" என்பது ஒரே ஏற்பளவில் தோற்றுவிக்கப்படும் பல்வேறு விளைவுகளைக் குறிக்கும்\n"}
{"id": "287229", "url": "https://ta.wikipedia.org/wiki?curid=287229", "title": "கொல்கத்தா நேரம்", "text": "கொல்கத்தா நேரம்\n\nகொல்கத்தா நேரம் \"(Calcutta time)\" என்பது 1884 ஆம் ஆண்டில் பிரித்தானிய இந்தியாவில் நிறுவப்பட்ட இரண்டு நேர மண்டலங்களில் ஒன்றாகும். அமெரிக்காவில் உள்ள வாசிங்டன், டி. சி.யில் நடைபெற்ற அனைத்துலக நிலநெடுவரை மாநாட்டில் இந்நேர வலையம் நிறுவப்பட்டது. 90 ஆவது நெடுவரை கிழக்கை கொல்கத்தாவும் 75 ஆவது நெடுவரை கிழக்கை மும்பையும் பயன்படுத்திக் கொள்ள வேண்டும் என்று நெடுவரை மாநாடு இந்தியாவிற்காக இரண்டு நேர வலயங்களை வரையறுத்தது. \nகல்கத்தா நேரம், இந்திய சீர் நேரத்திற்கு இருபத்தி நான்கு நிமிடங்கள் முன்னதாகவும் மற்றும் மும்பை நேரத்திற்கு ஒரு மணி நேரம் மூன்று நிமிடங்கள் முன்னதாகவும் இருக்க வேண்டுமென விவரிக்கப்படுகிறது. (UTC+5:54) (ஒ.ச.நே +5:54). மேலும் சென்னை நேர வலையத்திற்கு 32 நிமிடங்கள் மற்றும் 20 நொடிகள் முன்னதாகவும் (ஒ.ச.நே +5:53:20) இருப்பதாக விவரிக்கப்படுகிறது. இந்திய சீர் நேரம் 1906 ஆம் ஆண்டு சனவரி 1 இல் ஏற்றுக் கொள்ளப்பட்டாலும், இந்திய சீர் நேரத்திற்கு சாதகமாக கொல்கத்தா நேரம் 1948 ஆம் ஆண்டுவரை பயன்பாட்டில் இல்லாமல் இருந்தது.\nபத்தொன்பதாம் நூற்றாண்டின் பிற்பகுதியில், பிரித்தானியப் பேரரசின் இந்தியப் பகுதியில் வானியல் மற்றும் புவியியல் நிகழ்வுகளைப் பதிவு செய்வதில் கொல்கத்தா நேரம் ஆதிக்கம் செலுத்தியது. இலைட்டன் சிட்ராச்சியின் மாமா வில்லியம் சிட்ராச்சி ஒரு முறை கொல்கத்தாவிற்கு வருகை தந்தபோது தன்னுடைய கைக்கடிகாரத்தின் நேரத்தை கொல்கத்தா நேரத்திற்கு தயக்கமேதுமின்றி மாற்றி வைத்துக் கொண்டார். தமது வாழ்க்கையின் எஞ்சிய ஐம்பத்தியாறு ஆண்டுகளையும் அதன்படியே வாழ்ந்தார். கொல்கத்தா நேர வலயத்தில் செய்திகள் ஒலிபரப்புவதாக எலி இராசா என்ற தன்னுடைய நாவலில் யேம்சு கிளவெல் குறிப்பிடுகிறார்.\n\n"}
{"id": "287231", "url": "https://ta.wikipedia.org/wiki?curid=287231", "title": "திரிபுராவின் சட்டமன்றம்", "text": "திரிபுராவின் சட்டமன்றம்\n\nதிரிபுரா சட்டமன்றம், இந்திய மாநிலமான திரிபுராவில் சட்டமியற்றும் அதிகாரம் கொண்ட சபை. இந்த அவையில் 60 உறுப்பினர்கள் இருப்பர். திரிபுராவில் சட்டமேலவை கிடையாது. சட்டமன்றத்தின் தலைமையகம் அகர்த்தலாவில் உள்ளது. தற்போது பனிரெண்டாவது சட்டமன்றம் நடைபெறுகிறது.\n\nSection::::சட்டமன்றங்கள்.\nஇது வரை நடைபெற்ற சட்டமன்றங்கள் கீழே தரப்பட்டுள்ளன.\n"}
{"id": "287237", "url": "https://ta.wikipedia.org/wiki?curid=287237", "title": "போர்ட் பிளேர் இடைநிலை நேரம்", "text": "போர்ட் பிளேர் இடைநிலை நேரம்\n\nபோர்ட் பிளேர் சராசரி நேரம் \"(Port Blair mean time)\" என்பது வங்காள விரிகுடாவில் உள்ள இந்தியாவின் அந்தமான் நிக்கோபார் தீவுகள் தீவின் நேர வலயமாகும். இந்நேர வலையம் 19 ஆம் நூற்றாண்டின் முற்பகுதியில் நிறுவப்பட்டாலும், இந்திய சீர் நேரம் அலுவலக நேரமாக கடைபிடிக்கப்பட்டதால் 1906 ஆம் ஆண்டு சனவரி 1 வரை செயல்படுத்தப்படாமல் இருந்தது.\n\n"}
{"id": "287241", "url": "https://ta.wikipedia.org/wiki?curid=287241", "title": "திரிபுரா காவல்துறை", "text": "திரிபுரா காவல்துறை\n\nதிரிபுரா காவல்துறை, இந்திய மாநிலமான திரிபுராவில் சட்ட ஒழுங்கை நிலைநிறுத்தும் அமைப்பாகும். இந்த காவல்துறை மாநில அரசின் சட்ட ஒழுங்கு/காவல் அமைச்சகத்தின் கீழ் செயல்படும்.\n\nSection::::வாகனங்களும் கருவிகளும்.\nஇந்திய அரசின் ராணுவ அமைச்சகத்துக்கு உட்பட்ட ஆயுதட் வழங்ககத்தில் இருந்து பெறப்படும் ஆயுதங்களை திரிபுரா காவல்துறை பெறுகிறது.\n\n"}
{"id": "287243", "url": "https://ta.wikipedia.org/wiki?curid=287243", "title": "உதய்ப்பூர், திரிப்புரா", "text": "உதய்ப்பூர், திரிப்புரா\n\n\"ராஜஸ்தானிலும் உதய்ப்பூர் உள்ளது!\"\n\nஉதய்ப்பூர், இந்திய மாநிலமான திரிபுராவின் கோமதி மாவட்டத்தில் உள்ளது. இது கோமதி மாவட்டத்தின் தலைநகரமாகும். இது அகர்தலாவில் இருந்து 55 கி.மீ தொலைவில் அமைந்துள்ளது.\n\nSection::::அரசியல்.\nஇது கிழக்கு திரிபுரா மக்களவைத் தொகுதிக்கு உட்பட்டது..\n"}
{"id": "287245", "url": "https://ta.wikipedia.org/wiki?curid=287245", "title": "திரிப்பதாகம்", "text": "திரிப்பதாகம்\n\nதிரிப்பதாகம் என்பது பரதநாட்டியத்தின் முக்கிய கூறான முத்திரைகளில், ஒற்றைக்கை முத்திரைகளில் ஒன்றாகும். இது மரம் என்ற கருத்தைக் குறிக்கிறது. இது பெருவிரலை மடித்து பக்கத்தில் பிடித்து, அணி விரலை (மோதிர விரல்) மடிக்கும் போது உருவாகிறது.\n\nSection::::திரிபதாக விநியோகங்கள்.\nதிரிப்பதாகத்தில் மொத்தம் பத்து விநியோகங்கள் உள்ளன.\nசுலோகம்:-\n"}
{"id": "287247", "url": "https://ta.wikipedia.org/wiki?curid=287247", "title": "மும்பை நேரம்", "text": "மும்பை நேரம்\n\nமும்பை நேரம் \"(Bombay Time)\" என்பது 1884 ஆம் ஆண்டில் பிரித்தானிய இந்தியாவில் நிறுவப்பட்ட இரண்டு நேர மண்டலங்களில் ஒன்றாகும். அமெரிக்காவில் உள்ள வாசிங்டன், டி. சி.யில் நடைபெற்ற அனைத்துலக நிலநெடுவரை மாநாட்டில் இந்நேர வலையம் நிறுவப்பட்டது. 90 ஆவது நெடுவரை கிழக்கை கொல்கத்தாவும் 75 ஆவது நெடுவரை கிழக்கை மும்பையும் பயன்படுத்திக் கொள்ள வேண்டும் என்று நெடுவரை மாநாடு இந்தியாவிற்காக இரண்டு நேர வலயங்களை வரையறுத்தது. கிரீன்விச் இடைநிலை நேரத்திற்கு நான்கு மணி 51 நிமிடங்கள் முன்னதாக இருக்குமாறு மும்பை நேரம் வரையறுக்கப்பட்டது.\n\nஇந்திய சீர் நேரம் 1906 ஆம் ஆண்டு சனவரி 1 இல் ஏற்றுக் கொள்ளப்பட்ட காரணத்தால் மும்பை நேரத்தை இந்திய சீர் நேரமாக மாற்றுவது சிரமமாக இருந்தது. மும்பை நேர வலய மாற்றத்தின் போது, இந்திய சுதந்திர இயக்கத்தின் முக்கியமான சுதந்திர போராட்ட வீரர் பால கங்காதர திலகர் மீது ஒரு குண்டுவெடிப்பு வழக்கில் வழக்கு நடந்து கொண்டிருந்தது. அரசுக்கு எதிராக மக்கள் போராட்டமும் நிகழ்ந்து கொண்டிருந்ததால் பிரபல வழக்கறிஞர் பெரோசா மேத்தா இம்மாற்றத்திற்கு எதிராக வாதாடினார். மக்கள் நம்பிக்கையைப் பெறாமல் மும்பை நகராட்சி ஆணையம்< சிலநாட்களுக்கு நேரவலைய மாற்றம் செய்யவிடாமல் நிறுத்தி வைத்தார். பொது மக்களின் ஏகோபித்த எதிர்ப்பு காரணமாக அரசாங்கம் இம்மாற்றத்தை செயல்படுத்துவதை நிறுத்தியது. 1955 ஆம் ஆண்டு வரை மும்பை நேரமே பயன்பாட்டில் இருந்தது.\n\n"}
{"id": "287249", "url": "https://ta.wikipedia.org/wiki?curid=287249", "title": "பிஷ்ணுபூர், மணிப்பூர்", "text": "பிஷ்ணுபூர், மணிப்பூர்\n\nபிஷ்ணுபூர், இந்திய மாநிலமான மணிப்பூரின் பிஷ்ணுபூர் மாவட்டத்தில் உள்ளது. இந்த நகரத்தில் உள்ள விஷ்ணு கோயிலின் நினைவாக, இந்த நகரத்துக்கு பிஷ்ணுபூர் என்ற பெயர் ஏற்பட்டது. இது மாவட்டத் தலைநகராகும். பிஷ்ணுபூர் நகராட்சியில் 12 வார்டுகள் உள்ளன.\n\n\nSection::::அரசியல்.\nஇது உள் மணிப்பூர் மக்களவைத் தொகுதிக்கு உட்பட்டது.\n"}
{"id": "287251", "url": "https://ta.wikipedia.org/wiki?curid=287251", "title": "1675", "text": "1675\n\n1675 (MDCLXXV) கிரெகொரியின் நாட்காட்டியில் ஒரு செவ்வாய்க்கிழமையில் ஆரம்பமான சாதாரண (நெட்டாண்டு அன்று) ஆகும், அல்லது 10-நாட்கள் பின்தங்கிய பழைய யூலியன் நாட்காட்டியில் வெள்ளிக்கிழமையில் ஆரம்பமான சாதாரண ஆண்டு ஆகும்.\n\n\n\n"}
{"id": "287254", "url": "https://ta.wikipedia.org/wiki?curid=287254", "title": "சூழலியல் உறுதிப்பாடு", "text": "சூழலியல் உறுதிப்பாடு\n\nசூழலியல் உறுதிப்பாடு (Ecological stability) என்பது, புத்துயிர்ப்பில் தொடங்கி நெகிழ்வுத்தன்மை ஊடாக நிலையானதன்மை, உறுதிநிலை வரையான எல்லைக்குள் அடங்கக்கூடிய பலவகைப்பட்ட உறுதிப்பாடுகளைக் குறிக்கும். இதற்கான சரியான வரைவிலக்கணம், குறித்த சூழ்நிலைமண்டலத்திலும், ஆர்வத்துக்குரிய மாறிகளிலும், முழுதும் தழுவிய சூழ்நிலையிலும் தங்கியுள்ளது. காப்புச் சூழலியலில், இனத்தொகை சார்ந்த உறுதிப்பாடு என்பது, இனங்கள் அழிந்துபோகாமல் இருப்பதைக் குறிக்கும். அமைப்பு இயங்கியலில் இருந்து கணித மாதிரிகளைப் பயன்படுத்தும் ஆய்வாளர்கள் லியாப்புனோவ் உறுதிப்பாடு என்பதைப் பயன்படுத்துகின்றனர்.\n"}
{"id": "287258", "url": "https://ta.wikipedia.org/wiki?curid=287258", "title": "சந்தேல்", "text": "சந்தேல்\n\nசந்தேல், இந்திய மாநிலமான மணிப்பூரின் சந்தேல் மாவட்டத்தில் உள்ளது. இது சந்தேல் வட்டத்துக்கும், சந்தேல் மாவட்டத்துக்கும் தலைநகரம் ஆகும். இந்த நகரத்துக்கு அருகில் உள்ள நகரம் மோரே ஆகும்.\n\nSection::::அரசியல்.\nஇந்த நகரம் சந்தேல் சட்டமன்றத் தொகுதிக்கும், வெளி மணிப்பூர் மக்களவைத் தொகுதிக்கும் உட்பட்டது..\n\n"}
{"id": "287260", "url": "https://ta.wikipedia.org/wiki?curid=287260", "title": "திருபுவனம் கம்பகரேசுவரர் கோவில்", "text": "திருபுவனம் கம்பகரேசுவரர் கோவில்\n\nதிருபுவனம் கம்பகரேஸ்வரர் கோயில் தஞ்சாவூர் மாவட்டத்தில் திருபுவனம் என்னும் சிற்றூரில் அமைந்துள்ள சிவன் கோயிலாகும். இது ஒரு தேவார வைப்புத்தலமாகும். \n\nSection::::அமைவிடம்.\n இக்கோயில் தஞ்சாவூர் மயிலாடுதுறை சாலையில் அமைந்துள்ளது. பெரிய திருச்சுற்றுடன் அமைந்துள்ள இக்கோயிலின் கருவறை சற்று உயர்ந்த தளத்தில் உள்ளது. கருவறையின் வெளியே திருச்சுற்றில் அழகான ஓவியங்களும், சிற்பங்களும் காணப்படுகின்றன. இக்கோயிலின் உள் மண்டபத்தில் அமைந்துள்ள தூண்கள் தாராசுரம் கோயிலில் உள்ளதைப்போன்று வேலைப்பாடுகளுடன் உள்ளன.\n\nSection::::தலவரலாறு.\nபிரகலாதன், திருமால், தேவர்கள், மக்கள் முதலானவர்களுக்கு விளைந்த கம்பத்தினை(நடுக்கத்தை) நீக்கியருளியதால் இத்தல இறைவன் கம்பகரேஸ்வரர் என்ற பெயர் பெற்றார்.\n\nSection::::இறைவன், இறைவி.\nமூலஸ்தானத்தில் எழுந்தருளியிருக்கும் இறைவனின் திருப்பெயர் ஸ்ரீகம்பகரேசுவரர். தமிழில் நடுக்கம் தீர்த்த பெருமான் என்பது பொருள். திருபுவன ஈச்சரமுடையாக தேவர் என்பது இக்கோயில் கல்வெட்டுகளில் குறிப்பிடப்பட்டிருக்கும் திருப்பெயராகும்.\nஇத்தலத்து அம்பாளுக்கு ஸ்ரீ அறம்வளர்த்த நாயகி என்ற பெயர் வழங்குகின்றது.\n\nSection::::சிறப்பு.\nஇங்குள்ள சரபேஸ்வரர் சன்னதி மிகவும் சிறப்பு பெற்றதாகும். சரபேஸ்வரர் தனிச்சன்னதியில் உள்ளார்.சோழர் காலக் கட்டிடக்கலைக்கு உதாரணமாக இவ்வாலயத்தையும்,தஞ்சை பிரகதீஸ்வரர் ஆலயத்தையும், தாராசுரம் ஐராவதீஸ்வரர் ஆலயத்தையும், கங்கை கொண்ட சோழபுரம் ஆலயத்தையுமே குறிப்பிடுகிறார்கள்.இக்கோயிலின் விமான அமைப்பு மேற்கண்ட கோயில்களில் உள்ள விமானங்களைப் போலவே அமைந்துள்ளது.\n\nSection::::சரபேசுவரர்.\nஇத்தலத்தில் சரபேசுவரர்க்கு தனி சந்நிதி உள்ளது.\n\n\n"}
{"id": "287261", "url": "https://ta.wikipedia.org/wiki?curid=287261", "title": "தமெங்கலாங்", "text": "தமெங்கலாங்\n\nதமெங்கலாங், இந்திய மாநிலமான மணிப்பூரின் தமெங்கலாங் மாவட்டத்தில் உள்ள நகரம். இது இந்த மாவட்டத்தின் தலைநகரம் ஆகும். இங்கிருந்து இம்பாலுக்கு பேருந்துகள் இயக்கப்படுகின்றனர்.\n\nSection::::அரசியல்.\nஇது தமெங்கலாங் சட்டமன்றத் தொகுதிக்கும், வெளி மணிப்பூர் மக்களவைத் தொகுதிக்கும் உட்பட்டது..\n\n"}
{"id": "287266", "url": "https://ta.wikipedia.org/wiki?curid=287266", "title": "தவுபல்", "text": "தவுபல்\n\nதவுபல், இந்திய மாநிலமான மணிப்பூரின் தவுபல் மாவட்டத்தில் அமைந்துள்ளது. இது இம்பாலுக்கு அடுத்தபடியாக மணிப்பூரின் பெரிய நகரமாகும். \n\nSection::::அரசியல்.\nஇந்த நகரம் தவுபல் சட்டமன்றத் தொகுதிக்கும், உள் மணிப்பூர் மக்களவைத் தொகுதிக்கும் உட்பட்டது\n\nSection::::போக்குவரத்து.\nஇங்கிருந்து மணிப்பூரின் மற்ற நகரங்களுக்கு பேருந்துகள் இயக்கப்படுகின்றன. தனியார் வண்டிகளும், ஆட்டோக்களும் இயங்குகின்றன.\nஇங்கிருந்து இம்பாலுக்கு தேசிய நெடுஞ்சாலை வழியாக சென்றடையலாம். \n"}
{"id": "287269", "url": "https://ta.wikipedia.org/wiki?curid=287269", "title": "அலிகார் அறிவியல் சங்கம்", "text": "அலிகார் அறிவியல் சங்கம்\n\nஅலிகார் அறிவியல் சங்கம் \"(Scientific Society of Aligarh)\" என்பது 1864 ஆம் ஆண்டு சையது அகமது கானால் நிறுவப்பட்ட ஒரு அமைப்பாகும். 1862 ஆம் ஆண்டில், சையத் ஒரு மொழி பெயர்ப்பு சங்கத்தை உருவாக்கியிருந்தார். இச்சங்கம் ஆங்கிலம் மற்றும் பிற ஐரோப்பிய மொழிகளில் இருக்கும் அறிவியல் படைப்புகளை உருது மற்றும் இந்தி மொழிக்கு மொழிபெயர்க்கும் பணியை செய்து கொண்டிருந்தது. இச்சங்கமே பின்னாளில் அலிகார் அறிவியல் சங்கமாக மாறியது. இந்தியாவிலுள்ள இசுலாம் சமூகத்தினரிடம் தாராளமய நவீன கல்வி மற்றும் மேற்கத்திய அறிவியல் அறிவு ஆகியனவற்றைப் புகுத்துவது இச்சங்கத்தின் நோக்கமாக இருந்தது.\n\nசூரியக் குடும்பம், தாவரங்கள் மற்றும் விலங்குகளின் வாழ்க்கை, மனித பரிணாம வளர்ச்சி போன்ற அறிவியல் தொடர்பான தலைப்புகளில் சையது கான் பல கட்டுரைகளை எழுதினார். சமயத்திற்கும் அறிவியலுக்கும் இடையில் இருக்கும் இடைவெளியை அகற்ற பல்வேறு முறைகளிலும் பாலம் அமைக்க சையது முயற்சி மேற்கொண்டார்.\n\nஇந்துமதத்தைச் சார்ந்த இவருடைய இணை செய் கிசான்தாசு 1867 ஆம் ஆண்டு முதல் 1874 ஆம் ஆண்டு வரை இச்சங்கத்தின் செயலாளராக சேவையாற்றினார்.\nஅலிகார் அறிவியல் சங்கத்திற்கென்று சொந்தமாக ஒரு நூலகமும் படிப்பகமும் இருந்தது. நூலகத்திற்குத் தேவையான புத்தகங்களை பல்வேறு இந்தியர்கள் மட்டுமல்லாது வெளிநாட்டுப் பெருமக்களும் நன்கொடையாக வழங்கினர். சையது அகமது கானும் தன்னுடைய செலவில் ஏராளாமான புத்தகங்களை நூலகத்திற்காக நன்கொடையாக அளித்துள்ளார். 1866 ஆம் ஆண்டிலேயே இந்நூலகத்தில் 44 வகையான இதழ்களும் பத்திரிகைகளும் வரவழைக்கப்பட்டன. அவற்றில் 18 இதழ்கள் ஆங்கிலத்திலும் மற்றவை உருது, பெர்சியன், அரபிக் மற்றும் சமசுகிருதம் ஆகிய மொழிகளிலும் இருந்தன. சங்கத்தின் வெளியிடூகளை இதே நோக்கத்துடன் லாகூரில் பண்டிட் அர்சோக் ராய் உருவாக்கிய பயனுள்ள அறிவைப் பரப்பும் சங்கம் மற்றும் கொல்கத்தாவில் மௌல்வி அப்துல் லத்தீப்கான் தொடங்கிய முகமதியன் நூலகச் சங்கம் ஆகிய சங்கங்களுடன் பரிமாற்றம் செய்து கொண்டது. இச்சங்கங்கள் தவிர மேலும், கொல்கத்தாவில் செயல்பட்ட வங்காள ஆசிய சங்கத்துடனும் இச்சங்கத்தின் வெளியீடுகள் பகிர்ந்து கொள்ளப்பட்டன.\n\n"}
{"id": "287275", "url": "https://ta.wikipedia.org/wiki?curid=287275", "title": "பால வர்மன்", "text": "பால வர்மன்\n\nபால வர்மன் \"(Bala Varman)\" என்பவர் வர்மன் அரசமரபைச் சார்ந்த சமுத்ர வர்மனின் மகன் ஆவார். காமரூப பேரரசை இவர் தனது தந்தைக்குப் பின்னர் 398 முதல் 422 வரையிலும் ஆட்சிபுரிந்தார். \n\nSection::::ஆட்சிச் செல்வாக்கு.\nபெயருக்கு ஏற்பவே அவர் உடல் வலிமையும் வீரமும் பிரதிபலித்தன. அவரது படைவீரர்கள் போர்களில் எப்போதும் முன்னேறிப் போரிட்டனர். உறவு முறையைக்கூட கருதாமல் பாலவர்மன், தனது அரசமரபைச் சார்ந்த சமுத்திரகுப்தருடன் பல போர்களில் எதிர்கொண்டு போரிட்டுள்ளார்.\n\nSection::::குடும்பம்.\nபாலவர்மனின் மனைவியின் பெயர் ரத்னாவதி ஆகும். இவர்களுக்கு கல்யாணவர்மன் என்று ஒரு மகனும் அமிர்தபிரபா என்று ஒரு மகளும் இருந்தனர். பாலவர்மன் தன்மகள் அமிர்தபிரபாவுக்கு திருமணம் செய்யும் பொருட்டு சுயம்வரம் நடத்தினார். இச்சுயவர நிகழ்ச்சியில் ஆர்யவர்த்தம் எனப்படும் வட இந்திய நாடுகளில் இருந்து பல்வேறு நாட்டு அரச குமாரர்கள் கலந்து கொண்டனர். இச்சுயவரம் தொடர்பான விரிவான செய்திகள் கல்கனரின் இராசதரங்கினி நூலில் இடம்பெற்றுள்ளன. காசுமீர் இளவரசன் மேகவாணனை மணந்து கொண்ட அமிர்தபிரபா காசுமீரில் எண்ணற்ற பௌத்த மடங்களை நிறுவினார்.\n\n"}
{"id": "287283", "url": "https://ta.wikipedia.org/wiki?curid=287283", "title": "கே. ஆர். ராம்சிங்", "text": "கே. ஆர். ராம்சிங்\n\nகே. ஆர். ராம்சிங் (பிறப்பு. 1915 - இறப்பு. 18 அக்டோபர் 1985) ஓர் இந்தியத் திரைப்பட நடிகர், மேடை நாடக நடிகர், பின்னணிக் குரல் தருபவர் ஆவார். இவர், 1915ஆம் ஆண்டில் அப்போதைய திருவிதாங்கூர் மாகாணத்திற்கு உட்பட்ட நாகர்கோவிலைச் சேர்ந்தவர். \n\nSection::::மரணம்.\n1985 ஆம் ஆண்டில் அக்டோபர் 18 அன்று சென்னை கோடம்பாக்கத்தில் உள்ள ஒரு தனியார் மருத்துவமனையில் சிகிச்சை பலனின்றி தனது 70ஆவது வயதில் உயிரிழந்தார்.\n\nSection::::பெற்ற விருதுகள்.\nராம்சிங், கலைத்துறையில் சிறப்பான சேவைக்காக தமிழ்நாடு அரசு கலைமாமணி விருதை வழங்கியுள்ளது.\n"}
{"id": "287285", "url": "https://ta.wikipedia.org/wiki?curid=287285", "title": "ஜியாங்சி மாகாணம்", "text": "ஜியாங்சி மாகாணம்\n\nஜியாங்சி மாகாணம் (Jiangxi ; என்பது மக்கள் சீனக் குடியரசில் உள்ள ஒரு மாகாணம் ஆகும். இது நாட்டின் தென்கிழக்கு பகுதியில் உள்ளது. இதன் நிலவியலில் வட எல்லையாக யாங்சி ஆறும், தெற்கு மற்றும் கிழக்குப் பகுதியில் மலைகளும் அமைந்துள்ளன. இதன் வடக்கில் அன்ஹுயி மாகாணமும், வடகிழக்கில் ஜேஜியாங் மாகாணமும், கிழக்கில், புஜியான் மாகாணம், தெற்கில் குவாங்டாங் மாகாணம், மேற்கில் ஹுனான் மாகாணம் ஆகியவற்றை எல்லைகளாக கொண்டுள்ளது. நான்சாங் நகரம் இம்மாகாணத்தின் தலைநகராகும். இந்த நகரமே மாகாணத்தின் நகரங்களில் மிக அதிக மக்கள் தொகையைக் கொண்ட நகரம்.\n\nSection::::வரலாறு.\n\"ஜியாங்சி\" என்ற பெயர் தாங் அரசமரபு காலத்தில் 733 ஆண்டுமுதல் வழக்கத்திலுள்ளது. கான் ஆற்றுப்பள்ளத்தாக்கின் மையத்தில் அமைந்துள்ள ஜியாங்சி மாகாணம் வரலாற்றுக்காலந்தொட்டே தென்சீனாவின் முதன்மையான வடக்கு-தெற்கு போக்குவரத்துப் பாதையாக விளங்கியது. தென்கிழக்கு மலைகள் மற்றும் கரடுமுரடான நிலப்பரப்புக்கிடையில் பயணிப்பதைக்காட்டிலும் கான் ஆற்றின் கரையோரமாக இருந்த பயணப்பாதை பயணிக்க எளிதாக இருந்துவந்தது. இந்த நடைபாதை வட சீனச்சமவெளி மற்றும் தெற்கு பகுதிகளுக்கு இடையே வர்த்தகம் மற்றும் தகவல் தொடர்புக்கு முதன்மையான பாதையாக விளங்கியது.\n\nSection::::நிலவியல்.\nஜியாங்சியைச் சுற்றி மூன்று பக்கங்களிலும் மலைகளால் சூழப்பட்டுள்ளது. மேற்கே முபு மலைகள், ஜியுலிங் மலைகள், லுவோசியோ மலைகள் போன்றவையும், கிழக்கே ஹுஆயு மலைகள், வூயீ மலைகள் போன்றவையும், தெற்கில் ஜியுலியான் மலைகள் (九连山) மற்றும் தாவையு மலைகளும் அமைந்துள்ளன. மாகாணத்தின் தெற்கு பகுதி மலைப்பாங்காகவும், பள்ளத்தாக்குகளைக் கொண்டும் வடக்குப்பகுதி உயரம் குறைந்து தட்டையாகவும் உள்ளது. மாகாணத்தின் உயராமான பகுதி வூயீ மலைகளில் உள்ள ஹுவாங்காங் சிகரமாகும் (黄岗山). 2,157 மீட்டர் (7,077 அடி) உயரம் கொண்ட இச்சிகரம் புஜியான் மாகாணத்தின் எல்லையில் உள்ளது.\n\nஜியாங்சி ஈரப்பதமான மிதவெப்ப மண்டல காலநிலையைக் கொண்டது. குறுகிய ஈரமான குளிர்காலமும், மிகவும் சூடான, ஈரப்பதமான கோடைக்காலமும் கொண்டது. சராசரி வெப்பநிலை சனவரியில் 3 முதல் 9 °செ (37 முதல் 48 °பாரங்கீட்) சூலை மாதத்தில் சராசரியாக 27 முதல் 30 °செ வரை (81 முதல் 86 °பா) வெப்பம் நிலவுகிறது. ஆண்டு மழைபொழிவு 1,200 முதல் 1,900 மில்லி மீட்டர் (47 முதல் 75 அங்குலம்) பெரும்பாலான மழை வசந்த மற்றும் கோடைக் காலங்களில் பொழிகிறது.\n\nSection::::பொருளாதாரம்.\nஜியாங்சி மாகாணத்தில் மிகுதியாக விளையும்பயிர் நெல் என்றாலும் இங்கு பருத்தி மற்றும் ரேப்சீடு போன்ற பணப்பயிர்களும் குறிப்பிடத்தக்கவகையில் பயிரிடப்படுகின்றன.\nஜியாங்சி மாகாணம் சீனாவின் பிற மாகாணங்களை ஒப்பிடுகையில் கனிமவளத்தில் முன்னணிவகிக்கிறது. இங்கு செம்பு, டங்ஸ்டன், தங்கம், வெள்ளி, யுரேனியம், தோரியம், டாண்டாலம், நியோபியம் போன்றவை சுரங்கங்களில் எடுக்கப்படுகின்றன.\nஅண்டை மாகாணங்களை ஒப்பிடும் போது, ஜியாங்சி ஏழ்மையான மாகாணமாக உள்ளது. இதன் அருகில் செல்வம் கொழிக்கும் மாகாணங்களான குவாங்டாங், ஜேஜியாங், புஜியான் போன்றவை அமைந்துள்ளன.\n2011 ஆம் ஆண்டில் ஜியாங்சியின் மொத்த உள்நாட்டு உற்பத்தி 1158,3 பில்லியன் யுவான் (183.8 பில்லியன் அமெரிக்க டாலர்)\n\nSection::::மக்கள் வகைப்பாடு.\nஜியாங்சி மக்கள்தொகை சுமார் 39.66 மில்லியன் ஆகும். இதில் 99.73% ஹான் சீனர், பிற இனச் சிறுபான்மையினர் ஹுய் மற்றும் ஜுவாங் மக்கள் ஆவர்.\nஜியாங்சி மற்றும் ஹெனன் ஆகிய இரு மாகாணங்களிலும் அனைத்து சீன மாகாணங்களைவிட மிக சமநிலையற்ற பாலின விகிதம் நிலவுகிறது. 2009 ஆம் ஆண்டு பிரிட்டிஷ் மெடிக்கல் ஜர்னல் ஆய்வு அடிப்படையில், ஆண் பெண் விகிதம் 1-4 வயது வரை உள்ளவர்களில் 100 சிறுமிகளுக்கு 140 சிறுவர்கள் உள்ளனர்.\nSection::::சமயம்.\nஜியாங்சி மாகாணத்தில் ஆதிக்கம் செலுத்தும் சமயங்கள் சீன நாட்டுப்புற மதங்கள், தாவோயிச மரபுகள் மற்றும் சீன பௌத்தம் ஆகும். 2007 மற்றும் 2009 இல் நடத்திய ஆய்வுகள் படி, மக்கள் தொகையில் 24.05% முன்னோர்களை வழிபடும் நம்பிக்கையுள்ளவர்கள், 2.31% கிறித்தவர்கள் என அடையாளம் காணப்பட்டுள்ளனர்.\nஅறிக்கையில் 73.64% மக்களின் சமயம் குறித்து தெரிந்துகொள்ள இயலவில்லை. இவர்கள் புத்தமதம், கன்பூசியம், தாவோயியம், நாட்டுப்புற சமயம் ஆகியவற்றைப் பின்பற்றுபவர்களாக இருக்கலாம்.\n"}
{"id": "287294", "url": "https://ta.wikipedia.org/wiki?curid=287294", "title": "உக்ருல்", "text": "உக்ருல்\n\nஉக்ருல், இந்திய மாநிலமான மணிப்பூரின் உக்ருல் மாவட்டத்தில் அமைந்துள்ளது. இந்த நகரம் மலைப்பகுதியில் அமைந்துள்ளது. இங்கு பழங்குடியின மக்கள் வாழ்கின்றனர்.\n\nSection::::அரசியல்.\nஇந்த நகரம் மூன்று சட்டமன்றத் தொகுதிகளுக்கும், வெளி மணிப்பூர் மக்களவைத் தொகுதிக்கும் உட்பட்டது.\n"}
{"id": "287296", "url": "https://ta.wikipedia.org/wiki?curid=287296", "title": "அனைத்துலக விண்வெளி நிலையத்தில் கிறித்துமசு", "text": "அனைத்துலக விண்வெளி நிலையத்தில் கிறித்துமசு\n\nஅனைத்துலக விண்வெளி நிலையத்தில் கிறித்துமசு \"(Christmas on the International Space Station)\" கொண்டாட்டம் என்பது அனைத்துலக விண்வெளி நிலையத்தில் கொண்டாடப்பட்ட கிறித்துமசு பண்டிகை தொடர்பான கொண்டாட்டம் ஆகும். கிறித்துமசு என்பது ஆண்டுதோறும் கொண்டாடப்படும் ஒரு மதம் சார்ந்த கொண்டாட்டம் ஆகும். அனைத்துலக விண்வெளி நிலையக் குழுவினர், அவர்களது குடும்பங்கள், மற்றும் தரையில் இருந்து விண்வெளி நிலையத்தில் பணிபுரியும் ஊழியர்கள் யாவரும் ஒவ்வொரு ஆண்டும் இவ்விழாவைக் கொண்டாடுகிறார்கள். குழுவினருக்கு அவரவர்களின் கலாச்சாரம், மதம் மற்றும் இனப்படி விழாவைக் கொண்டாட செயல்படா நேரம் வழங்கப்படுகிறது. உருசியன் மரபுவழி திருச்சபை, சூலியன் நாட்காட்டியின் படி கிறித்துமசை கொண்டாடுகிறது. அதே நேரத்தில் கத்தோலிக்க திருச்சபை கிரிகோரியன் நாட்காட்டியைப் பயன்படுத்துகிறது. எனவே இக்குழுவினர் திசம்பர் 25 அல்லது சனவரி 6, 7 அல்லது 19 தினங்களைத் தேர்ந்தெடுத்து அனைத்துலக விண்வெளி நிலையத்தில் ஒன்றுக்கு மேற்பட்ட முறை கிறித்துமசை கொண்டாடுகின்றனர்.\n\n2000 ஆம் ஆண்டு நவம்பர் 2 ஆம் தேதி விண்வெளியோடத்தின் முதல் பயணிக் குழுவினர் அனைத்துலக விண்வெளி நிலையத்தைச் சென்றடைந்தனர். நிலையத்தில் ஏறிய பின்னர் அவர்கள் அந்த ஆண்டு முதலாவது கிறித்துமசு விழாவை பின்னதொரு நாளில் கொண்டாடினர். விண்வெளியோடத்தின் முப்பதாவது பயணிக் குழுவினரான தொனால்டு பெட்டிட், ஒலெக் கொனோணென்கோ மற்றும் ஆண்ட்ரெ குய்பெர் முதலியவர்களும் கிறித்துமசை அனைத்துலக விண்வெளி நிலையத்தில் கொண்டாடினர். \n\n2013 ஆம் ஆண்டு திசம்பர் 24 ஆம் நாளில் விண்வெளி வீரர்கள் அரிய கிறித்துமசு கொண்டாட்டமாக விண்வெளியில் நடந்தனர். அனைத்துலக விண்வெளி நிலையத்தின் குளிர்விக்கும் அமைப்பிற்காக ஒரு புதிய அமோனியா குழாயை அவர்கள் நிறுவினர். முன்னதாக அக்குழாயில் பழுது ஏற்பட்டு நிலையத்தின் பரிசோதனைகள் பலவற்றை தடுத்து நிறுத்தியிருந்தது.\n\n"}
{"id": "287298", "url": "https://ta.wikipedia.org/wiki?curid=287298", "title": "பிஷ்ணுபூர் மாவட்டம்", "text": "பிஷ்ணுபூர் மாவட்டம்\n\nபிஷ்ணுபூர் மாவட்டம், இந்திய மாநிலமான மணிப்பூரின் மாவட்டங்களில் ஒன்று. \n\nSection::::மக்கள் தொகை.\nஇங்கு 240,363 மக்கள் வசிப்பது 2011ஆம் ஆண்டு கணக்கெடுப்பில் தெரியவந்தது, \n\nSection::::மொழிகள்.\nஇங்குள்ள மக்கள் பிஷ்ணுப்பிரியா மணிப்புரி மொழியை பேசுகின்றனர். ஐமோல் என்ற சீன - திபெத்திய மொழியை மூவாயிரத்துக்கும் குறைவானோர் பேசுகின்ற்னர். இது லத்தீன் எழுத்துக்களில் எழுதப்படுகிறது.\n\nSection::::உயிரினங்கள்.\nஇங்கு கெய்புல் லாம்சோ தேசியப் பூங்கா அமைந்துள்ளது. இந்த பூங்கா 40 சதுர கி.மீ பரப்பளவில் அமைந்துள்ளது. பாதுகாப்புக்கு உட்பட்ட இடமான இந்த பூங்காவில் பல்வேறு தாவரங்களும், விலங்குகளும் வசிக்கின்றன.\n\nSection::::அரசியல்.\nஇந்த மாவட்டம் உள் மணிப்பூர் மக்களவைத் தொகுதிக்கு உட்பட்டது..\n"}
{"id": "287302", "url": "https://ta.wikipedia.org/wiki?curid=287302", "title": "சந்தேல் மாவட்டம்", "text": "சந்தேல் மாவட்டம்\n\nசந்தேல் மாவட்டம், இந்திய மாநிலமான மணிப்பூரின் மாவட்டங்களில் ஒன்று. இதன் தலைமையகம் சந்தேல் நகரத்தில் அமைந்துள்ளது.\nஇந்த மாவட்டத்தில் உள்ள மோரே நகரம், மியான்மர் நாட்டு எல்லைக்கு அருகில் அமைந்துள்ளதால், வியாபாரத் தலமாகவும் உள்ளது.\n\nSection::::பொருளாதாரம்.\n2006ஆம் ஆண்டில், ஒன்றிய அரசு ஒரு கணக்கெடுப்பை வெளியிட்டது. அதில் பொருளாதாரத்தில் பின்தங்கிய 250 மாவட்டங்கள் பட்டியலிடப்பட்டன. இந்த மாவட்டமும் அந்த பட்டியலில் இடம் பெற்றிருப்பதால், இதுவும் பொருளாதாரத்தில் பின்தங்கிய மாவட்டங்களுக்கான ஒன்றிய அரசின் நிதியைப் பெறுகிறது\n\n"}
{"id": "287303", "url": "https://ta.wikipedia.org/wiki?curid=287303", "title": "சுராசாந்துபூர் மாவட்டம்", "text": "சுராசாந்துபூர் மாவட்டம்\n\nசுராசாந்துபூர் மாவட்டம், இந்திய மாநிலமான மணிப்பூரின் மாவட்டங்களில் ஒன்று. இது 4,750 கி.மீ பரப்பளவில் அமைந்துள்ளது.\n\nSection::::பொருளாதாரம்.\n2006ஆம் ஆண்டில், ஒன்றிய அரசு ஒரு கணக்கெடுப்பை வெளியிட்டது. அதில் பொருளாதாரத்தில் பின்தங்கிய 250 மாவட்டங்கள் பட்டியலிடப்பட்டன. இந்த மாவட்டமும் அந்த பட்டியலில் இடம் பெற்றிருப்பதால், இதுவும் பொருளாதாரத்தில் பின்தங்கிய மாவட்டங்களுக்கான ஒன்றிய அரசின் நிதியைப் பெறுகிறது\n\nSection::::மக்கள் தொகை.\n2011ஆம் ஆண்டின் இந்திய அரசின் மக்கள் தொகை கணக்கெடுப்பின் படி, இங்கு 271,274 மக்கள் வசிக்கின்றனர்.\n\n"}
{"id": "287339", "url": "https://ta.wikipedia.org/wiki?curid=287339", "title": "கிழக்கு இம்பால் மாவட்டம்", "text": "கிழக்கு இம்பால் மாவட்டம்\n\nகிழக்கு இம்பால் மாவட்டம், இந்திய மாநிலமான மணிப்பூரின் மாவட்டங்களில் ஒன்று. இதன் தலைநகரமாக பொரோம்பட் நகரம் செயல்படுகிறது.\n\nSection::::அரசியல்.\nஇந்த மாவட்டம் உள் மணிப்பூர் மக்களவைத் தொகுதிக்கு உட்பட்டது..\n\n \n"}
{"id": "287340", "url": "https://ta.wikipedia.org/wiki?curid=287340", "title": "மேற்கு இம்பால் மாவட்டம்", "text": "மேற்கு இம்பால் மாவட்டம்\n\nமேற்கு இம்பால் மாவட்டம், இந்திய மாநிலமான மணிப்பூரின் மாவட்டங்களில் ஒன்று. இதன் தலைநகரமாக லம்பேல்பட் நகரம் உள்ளது.\n\nSection::::மக்கள் தொகை.\n2011ஆம் ஆண்டின் மக்கள் தொகை கணக்கெடுப்பில், இங்கு 514,683 மக்கள் வசிப்பது தெரிய வந்தது,\n\n"}
{"id": "287343", "url": "https://ta.wikipedia.org/wiki?curid=287343", "title": "மாகாளிக் கிழங்கு", "text": "மாகாளிக் கிழங்கு\n\nமாகாளிக் கிழங்கு ( தாவரவியல் பெயர் Decalepis hamiltonii ) என்பது ஒரு மரக்கொடி தாவரமாகும்.இந்த தாவர இனம் Apocynaceae என்ற தாவர குடும்பத்தைச் சார்ந்தது. இது தீபகற்ப இந்தியாவில் காணப்படுகிறது. இது தமிழில் மாகாளிக் கிழங்கு, பெருநன்னாரி, வரணி, குமாரகம் என்ற பெயர்களிலும், மரிடு கொம்மலு, நன்னாரி கொம்முலு, மதினா கொம்முலு என்ற பெயர்களில் தெலுங்கில் அழைக்கப்படுகிறது. மாகாளி பெரு அல்லது வகணி பெரு என்று கன்னட மொழியில் அழைக்கப்படுகிறது. இந்த தாவரத்தின் வேர்க் கிழங்குகள் ஆயுர்வேத மருத்துவத்திலும், ஊறுகாய் செய்யவும் பயன்படுகிறது.\nமரக்கொடியாக வளரும் இத்தாவரம் கிழக்குத் தொடர்ச்சி மலைகளின் தென்பகுதியில் உள்ள திறந்தவெளி பாறைச்சரிவுகளில் 300 முதல் 1200 மீட்டர் உயரம்வரை உள்ள பகுதிகளில் மட்டும் காணப்படுகிறது. இது ஓரிடவாழி தாவரம் ஆகும். ஒட்டும் தன்மையுடைய பால் இதன் அனைத்துப்பகுதிகளிலும் காணப்படும். இதன் மலர்கள் சிறியதாகவும், மஞ்சள் நிறத்துடனும் இருக்கும். இதன் காய்கள் இரட்டையாக காணப்படும். இவை உலர்ந்த உடன் வெடித்து விதைகளை வெளியிடும். விதைகளின் நுனியில் பட்டு போன்ற மயிற் கொத்து காணப்படும்.\n\nசர்வதேச சந்தையில் மாகாளிக் கிழங்கின் புகழின் காரணமாக சமீபத்தில் அதன் விலை ஏற்றம் பெற்றது இதனால் இதன் வேரை அகழ்வது அதிகரித்ததால் இத்தாவரம் அருகிவரும் நிலை ஏற்பட்டுள்ளது கவலைக்குறியது.\n"}
{"id": "287349", "url": "https://ta.wikipedia.org/wiki?curid=287349", "title": "சேனாபதி மாவட்டம்", "text": "சேனாபதி மாவட்டம்\n\nசேனாபதி, இந்திய மாநிலமான மணிப்பூரின் மாவட்டங்களில் ஒன்று. இதன் தலைமையகம் சேனாபதியில் உள்ளது.\nSection::::அரசியல்.\nஇந்த மாவட்டம் ஆறு உட்பிரிவுகளைக் கொண்டுள்ளது. இந்த மாவட்டத்தில் ஆறு சட்டமன்றத் தொகுதிகள் உள்ளன. இது வெளி மணிப்பூர் மக்களவைத் தொகுதிக்கும் உட்பட்டது.\n\nSection::::போக்குவரத்து.\nஇந்த மாவட்டத்தின் வழியாக இரண்டாம் தேசிய நெடுஞ்சாலையில் இணைந்து நாட்டின் மற்ற பகுதிகளை அடையலாம்.\n\n"}
{"id": "287357", "url": "https://ta.wikipedia.org/wiki?curid=287357", "title": "சந்திரஹாசம் (நூல்)", "text": "சந்திரஹாசம் (நூல்)\n\nசந்திரஹாசம் என்பது சு. வெங்கடேசனின் கதையில் க. பாலசுப்ரமணியத்தின் வரைகலையில் வெளிவந்த வரைகலை புதின நூல் ஆகும். இதனை விகடன் பிரசுரம் 2016 மார்ச் 10 அன்று வெளியிட்டது. இது தமிழில் வெளிவந்த முதல் சித்திரக்கலை புதினம் ஆகும். இதற்கு முன்பு தமிழ் திரைப்பட இயக்குனர் ஜே.எஸ்.நந்தினியின் மாத்தி யோசி சித்திரக்கலை புதினம் மின்நூலாக வெளிவந்தது. அச்சுவடிவம் பெறவில்லை.\n\nSection::::சொல்லிலக்கணம்.\nசந்திரஹாசம் என்பது சிவபெருமானால் இராவணனுக்கு தரப்பட்ட வாளாகும். இந்த வாளினைக் கொண்டு சடாயுவை வெட்டியதால், இராவணனிடமிருந்து இந்த வாள் மறைந்தது.\n\nSection::::வெளியீடு.\nசந்திரஹாசம் நூலினை சாகித்ய அகாதமி விருது பெற்ற சு. வெங்கடேசன் எழுதியுள்ளார், க.பாலசுப்ரமணியம் இதற்கு ஓவியங்களை வரைந்துள்ளார்.\n\nமுதல் பாகத்தினை 30 நவம்பர் 2015 ல் வெளியிட்டனர். இப்புத்தகம் ஐம்பது ஆயிரம் பிரதிகளுக்கும் மேல் முன்பதிவு செய்யப்பட்டது. இந்நூல் வரைகலை புத்தகமாக வெளியிடப்பட்டுள்ளது.\n\nSection::::கதைச் சுருக்கம்.\nஇப்புதினம் பாண்டியர்களையும் அவர்களின் குல வாளான சந்திரஹாசத்தினயும் பற்றிய புதினமாகும்.\n\nSection::::பாகங்கள்.\nஇந்நூல் தொகுப்பு மூன்று பாகங்கள் கொண்டதாகும். முதல் பாகம் சகோதர யுத்தம், இரண்டாம் பாகம் மதுரா வியூகம்.\n\nSection::::சகோதர யுத்தம்.\nசந்திரஹாசம் நூல் தொகுதியின் முதல் பாகம் சகோதர யுத்தம் ஆகும். இத்தொகுப்பு குலசேகர பாண்டியன் மற்றும் அவனது இரு மகன்களான சுந்தர பாண்டியன், வீரபாண்டியன் மூவரையும் சுற்றி நடைபெறும் கதையாகும். இலங்கைப்போரில் தொடங்கி, மாலிக்கபூரின் வருகையுடன் இந்த பாகம் முடிவு பெறுகின்றது. மார்க்கோபோலோவின் வருகை பற்றிய குறிப்புகளும் இத்தொகுப்பில் உள்ளது.\n\nமுதல் தொகுதி கீழ்காணும் நான்கு பகுதிகளைக் கொண்டது.\n\n\n"}
{"id": "287358", "url": "https://ta.wikipedia.org/wiki?curid=287358", "title": "ஒப்புமை", "text": "ஒப்புமை\n\nஒப்புமை (Contrast )என்பது கதிர்படத்தில் இரு அடுத்தடுத்த புள்ளியில் கருமையின் அளவுகளின் மாறுபாடாகும்,இரு புள்ளிகளுகளில் ஒளியியல் அடர்த்தி D1 என்றும் D2 என்றும் எடுத்ததுக்கொண்டால் ஒப்புமை என்பது D2-D1 என்று கொடுக்கப்படுகிறது. அளவு கூடுதலாக இருப்பின் ஒப்புமை அதிகமாக உள்ளது.எளிதில் பிரித்து அறியமுடியும்.D2-D1 குறைவாக இருக்கும் போது அவ்வளவு எளிதில் பிரித்துஅறியமுடியாது.உடலுறுப்புகளின் பருமனளவு மாற்றத்தினாலும் அவைகளின் அடர்த்தி மாறுவதாலும் ஒளியியல் அடர்த்தி மாறுபடுகின்றது.\n\nபகுப்பு- கதிரியல்(radiology)"}
{"id": "287361", "url": "https://ta.wikipedia.org/wiki?curid=287361", "title": "தமெங்கலாங் மாவட்டம்", "text": "தமெங்கலாங் மாவட்டம்\n\nதமெங்கலாங் மாவட்டம், இந்திய மாநிலமான மணிப்பூரின் மாவட்டங்களில் ஒன்று.\nஇந்த மாவட்டத்தின் தலைநகரமாக தமெங்கலாங் நகரம் செயல்படுகிறது.\n\nSection::::பொருளாதாரம்.\n2006ஆம் ஆண்டில், ஒன்றிய அரசு ஒரு கணக்கெடுப்பை வெளியிட்டது. அதில் பொருளாதாரத்தில் பின்தங்கிய 250 மாவட்டங்கள் பட்டியலிடப்பட்டன. இந்த மாவட்டமும் அந்த பட்டியலில் இடம் பெற்றிருப்பதால், இதுவும் பொருளாதாரத்தில் பின்தங்கிய மாவட்டங்களுக்கான ஒன்றிய அரசின் நிதியைப் பெறுகிறது\n\nSection::::உட்பிரிவுகள்.\nஇந்த மாவட்டம் நான்கு உட்பிரிவுகளைக் கொண்டுள்ளது.\n\nSection::::மக்கள் தொகை.\n2011ஆம் ஆண்டின் இந்திய மக்கள் தொகை கணக்கெடுப்பில், இந்த மாவட்டத்தில் 140,143 மக்கள் வசிப்பது கண்டறியப்பட்டுள்ளது.\n\n"}
{"id": "287363", "url": "https://ta.wikipedia.org/wiki?curid=287363", "title": "உக்ருல் மாவட்டம்", "text": "உக்ருல் மாவட்டம்\n\nஉக்ருல் மாவட்டம், இந்திய மாநிலமான மணிப்பூரின் மாவட்டங்களில் ஒன்று. இதன் தலைமையகம் உக்ருல் நகரத்தில் உள்ளது. இந்த மாவட்டம் ஐந்து உட்பிரிவுகளாகப் பிரிக்கப்பட்டுள்ளது.\n\nSection::::போக்குவரத்து.\nஉக்ருல் நகரத்தில் இருந்து தேசிய நெடுஞ்சாலைகள் வழியாக இம்பால், கோஹிமா ஆகிய நகரங்களை சென்றடையலாம். மாவட்ட சாலைகளில் சென்று அருகிலுள்ள கிராமங்களை அடையலாம்.\n\nSection::::மக்கள் தொகை.\n2011ஆம் ஆண்டின் மக்கள்தொகை கணக்கெடுப்பின்படி, இங்கு 183,115 மக்கள் வசிக்கின்றனர்., \n\n"}
{"id": "287364", "url": "https://ta.wikipedia.org/wiki?curid=287364", "title": "செயிண்ட்-பார்த்தலெமி", "text": "செயிண்ட்-பார்த்தலெமி\n\nசெயிண்ட் பார்த்தலெமி (\"Saint-Barthélemy\"), அலுவல்முறையாக செயிண்ட் பார்த்தலெமி ஆட்புலத் தொகுப்பு (), பிரான்சின் கடல்கடந்த தொகுப்புகளில் ஒன்றாகும். பெரும்பாலும் \"செயிண்ட்-பார்த்\" எனச் சுருக்கப்படும் இத்தீவானது உள்ளூர் மக்களால் ஊனலோ என்றழைக்கப்பெறுகின்றது. \nசெயிண்ட். மார்ட்டினிலிருந்து தென்கிழக்கே தொலைவிலும் செயிண்ட். கிட்சிற்கு வடக்கிலும் உள்ளது. இத்தீவிற்கு மேற்கே தொலைவில் புவேர்ட்டோ ரிக்கோ அமைந்துள்ளது.\n\nசெயிண்ட் பார்த்தலெமி பல்லாண்டுகளாக குவாதலூப்பேயின் அங்கமாக இருந்து வந்தது. 2003இல் குவாதலூப்பேயிலிருந்து பிரிந்து தனிநாடாக விடுதலை பெற வாக்களித்தது. தற்போது பிரான்சின் கடல் கடந்த தொகுப்பாக விளங்குகின்றது. வளிமறைவுத் தீவுகளில் உள்ள பிரான்சின் நான்கு கடல்கடந்த தொகுப்புகளில் ஒன்றாக உள்ளது; மற்றவை செயிண்ட் மார்ட்டின், குவாதலூப்பே ( தென்கிழக்கில்), மற்றும் மர்தினிக்கு.\n\nஎரிமலைகளாலான தீவைச் சுற்றிலும் ஆழமில்லாத பவழப்பாறைகள் உள்ளன. செயிண்ட் பார்த்தலெமியின் நிலப்பரப்பு ஆகவும் மக்கள்தொகை 9,035 (சன. 2011 மதிப்பீடு) ஆகவும் உள்ளது. இதன் தலைநகரம் குஸ்தாவியாவில் தீவின் முதன்மை துறைமுகமும் உள்ளது. கரிபியக் கடல் தீவுகளிலேயே இது மட்டுமே சில காலம் சுவீடனின் குடியேற்றமாக நீண்டநாள் இருந்துள்ளது. நெப்போலியப் போர்களின் முடிவில் குவாதலூப்பே சுவீடிய ஆட்சியின் கீழ் குறைந்த காலம் இருந்துள்ளது. இத்தீவின் அரச சின்னத்தில் சுவீடனின் தேசியச் சின்னத்திலுள்ள மூன்று மகுடங்கள் இன்றும் உள்ளன. ஆனால் மொழி, உணவு, பண்பாட்டில், பிரான்சின் தாக்கம் மிகுந்துள்ளது. \n\nஇத்தீவு குளிர்காலத்தில் கூடுதல் சுற்றுலாப் பயணிகளை கவரும் இடமாக விளங்குகின்றது; குறிப்பாக பெருந்தனக்காரர்களும் புகழ்பெற்றவர்களும் கிறித்துமசு மற்றும் புத்தாண்டு காலங்களில் மனமகிழ்விற்காக இங்கு வருவது வழக்கமாகி வருகின்றது.\n\n\n\n\n"}
{"id": "287367", "url": "https://ta.wikipedia.org/wiki?curid=287367", "title": "சின் மலை", "text": "சின் மலை\n\nசின் மலை, மியான்மரின் சின் மாநிலத்தில் இருந்து, இந்தியாவின் மணிப்பூர் மாநிலம் வரை நீண்டிருக்கும் மலையாகும்.\n\nஇந்த மலையில் உயரமான சிகரம் நாட் மா தவுங் என்று அழைக்கப்படுகிறது. இந்த சிகரம் சின் மாநிலத்தின் தென்பகுதியில் உள்ளது. இதன் உயரம் 3,053 மீட்டர்கள் ஆகும். இந்த மலையில் ஃபாலம் என்ற நகரமும் அமைந்துள்ளது.\nஇந்த மலையை ஒட்டி அரக்கான் மலைத்தொடர் அமைந்துள்ளது.\n\n\n"}
{"id": "287368", "url": "https://ta.wikipedia.org/wiki?curid=287368", "title": "மணிப்பூர் அரசு", "text": "மணிப்பூர் அரசு\n\nமணிப்பூர் அரசு, இந்திய மாநிலமான மணிப்பூரின் அரசாகும். இது செயலாக்கப் பிரிவு, நீதித்துறை, சட்டவாக்க அவை ஆகிய மூன்றையும் உள்ளடக்கியது.\nமாநிலத்தின் தலைவராக ஆளுநர் இருப்பார். இவர் குடியரசுத் தலைவரால் நியமிக்கப்படுவார். அரசின் தலைமையகம், சட்டமன்றம் ஆகியவை இம்பாலில் உள்ளன. அரசின் தலைவராக முதலமைச்சர் செயல்படுவார். மாநிலத்தின் நீதித்துறைக்கு தலைமை வகிப்பது உயர்நீதிமன்றமாகும். இதன் கீழ் கீழ்நிலை நீதிமன்றங்களும் இயங்குகின்றன.\n\nதற்போதைய சட்டமன்றம் ஓரவை முறைமை கொண்டது. இதில் 60 சட்டப் பேரவை உறுப்பினர்கள் இருப்பர். இவர்கள் அதிகபட்சமாக ஐந்தாண்டு காலம் பதவியில் இருப்பர்.\n"}
{"id": "287371", "url": "https://ta.wikipedia.org/wiki?curid=287371", "title": "சங்காய் திருவிழா", "text": "சங்காய் திருவிழா\n\nசங்காய் திருவிழா, இந்திய மாநிலமான மணிப்பூரில் ஆண்டு தோறும் நவம்பரின் கடைசி பத்து நாட்களில் கொண்டாடப்படுகிறது. இதற்காக மணிப்பூர் மாநில சுற்றுலாத் துறை திருவிழாவை ஏற்று நடத்துகிறது. மணிப்பூரில் காணப்படும் சங்காய் மானின் நினைவாக சங்காய் திருவிழா என பெயரிடப்பட்டுள்ளது. இந்த மானை மணிப்பூர் மாநில விலங்காக மாநில அரசு அறிவித்துள்ளது. இந்த திருவிழாவின் போது உள்ளூரில் தயாரான கைவினைப் பொருட்களும், கலை வேலைப்பாடுகள் நிறைந்த ஓவியங்களும், உணவுகளும் விற்பனைக்கு வைக்கப்படுகின்றன.\n"}
{"id": "287373", "url": "https://ta.wikipedia.org/wiki?curid=287373", "title": "ஜிரிபாம் தொடருந்து நிலையம்", "text": "ஜிரிபாம் தொடருந்து நிலையம்\n\nஜிரிபாம் தொடருந்து நிலையம் என்பது இந்திய மாநிலமான மணிப்பூரின் ஜிரிபாம் நகரத்தில் அமைந்துள்ள ஒரு தொடருந்து நிலையமாகுய்ம். இது வடகிழக்கு எல்லைப்புற ரயில்வேயின் கட்டுப்பாட்டில் உள்ளது.\n\nSection::::இரயில் தடம்.\nஇங்கிருந்து சில்சார் வரையிலான வழித்தட மாற்றம் 2009ஆம் ஆண்டில் தொடங்கப்பட்டது. இது 2016ஆம் ஆண்டின் டிசம்பருக்குள் முடியும் என்று எதிர்பார்க்கப்படுகிறது. இங்கிருந்து மோரே வரை வழித்தடம் உருவாக்கி, அங்கிருந்து மியான்மாருடன் தொடர்வண்டிப் போக்குவரத்தை ஏற்படுத்திக் கொள்ளலாம் என்ற திட்டமும் உள்ளது.\n"}
{"id": "287377", "url": "https://ta.wikipedia.org/wiki?curid=287377", "title": "ஊர்மியா", "text": "ஊர்மியா\n\nஉர்மியா அல்லது ஒருமியே (Urmia, ) (, , , ) என்பது ஈரானிய அசெர்பையானில் அமைந்துள்ள ஒரு நகரமாகும். ஈரானிலுள்ள மேற்கு அசெர்பையான் மாகாணத்தின் தலைநகரமான இது ஈரானிய அசெர்பையானில் இரண்டாவது மிகப்பெரிய நகரமாகும். உர்மியா கடல் மட்டத்திலிருந்து 1,330 மீற்றர் உயரத்தில் அமைந்துள்ளது. \n\nSection::::காலநிலை.\nகோப்பென் காலநிலை வகைப்பாட்டின் அடிப்படையில் உர்மியா குளிரான வறண்ட காலநிலையைக் கொண்டுள்ளது. இது குளிரான குளிர்காலத்தையும், மிதமான வசந்த காலத்தையும், சூடான உலர்ந்த கோடை காலத்தையும் மற்றும் வெப்பமான இலையுதிர் காலத்தையும் கொண்டுள்ளது.\n"}
{"id": "287387", "url": "https://ta.wikipedia.org/wiki?curid=287387", "title": "எத்தில் புரோப்பியோனேட்டு", "text": "எத்தில் புரோப்பியோனேட்டு\n\nஎத்தில் புரோப்பியோனேட்டு \"(Ethyl propionate)\" என்பது CH (CHCOO) என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். புரொப்பியோனிக் அமிலத்தின் எத்தில் எசுத்தரான இச்சேர்மம் அன்னாசிப் பழத்தின் மணத்துடன் காணப்படுகிறது. பசலிப்பழம் அல்லது கிவி பழம் மற்றும் செம்புற்று அல்லது சிட்ராபெரி போன்ற சில பழங்களில் இயற்கையாகவே சிறிதளவு எத்தில் புரோப்பியோனேட்டு இருக்கிறது.\n"}
{"id": "287392", "url": "https://ta.wikipedia.org/wiki?curid=287392", "title": "கிண்டி வட்டம்", "text": "கிண்டி வட்டம்\n\nகிண்டி வட்டம் என்பது இந்தியாவின் தமிழ்நாட்டில் சென்னை மாவட்டத்தில் உள்ள கிண்டியைத் தலையிடமாகக் கொண்டு செயல்பட்டுவரும் 16 வட்டங்களில் ஒன்றாகும். \nஇந்த வட்டம் 4 உள்வட்டங்களும், 8 வருவாய் கிராமங்களும் கொண்டது. \nஇவ்வட்டம் பழைய \"மாம்பலம்-கிண்டி\", \"மயிலாப்பூர்-திருவல்லிக்கேணி\" வட்டங்களைப் பிரித்து 2013 திசம்பர் மாதத்தில் உருவாக்கப்பட்டது. இவ்வட்டமானது அடையாறு, ஆலந்தூர், தியாகராய நகர், ஈக்காட்டுத்தாங்கல், கிண்டி, கோட்டூர்புரம் ஆகிய பகுதிகளை உள்ளடக்கியுள்ளது.\n\n"}
{"id": "287393", "url": "https://ta.wikipedia.org/wiki?curid=287393", "title": "ஹார்ன்பில் திருவிழா", "text": "ஹார்ன்பில் திருவிழா\n\nஹார்ன்பில் திருவிழா, இந்திய மாநிலமான நாகாலாந்தில் நடைபெறும் திருவிழாவாகும். இது ஒவ்வொரு ஆண்டும் டிசம்பர் முதல் வாரத்தில் கொண்டாடப்படும்\n\nநாகாலாந்தில் வாழும் பழங்குடியின மக்களில் பெரும்பாலானோர் உழவுத் தொழிலை நம்பியுள்ளனர். எனவே, அவர்களின் திருவிழாக்களும் உழவுத் தொழிலை அடிப்படையானவையாக இருக்கின்றன. இந்த மக்கள் திருவிழாக்களில் கல்ந்துகொள்வதை புனிதமாக கருதுகின்றனர்.\n\nபழங்குடியின மக்களின் ஒற்றுமையை பேணி காக்கவும், பண்பாட்டை போற்றவும் நாகாலாந்து அரசு தீர்மானித்தது. 2000ஆம் ஆண்டு முதல் இந்த திருவிழா நடத்தப்படுகிறது.\n\nபழங்குடியினர் பாரம்பரிய நாட்டுப்புறக் கதைகளில் இருவாய்ச்சி பறவைக்கு முக்கியத்துவம் உண்டு. அதன் காரணமாக, இந்த திருவிழாவுக்கு பறவையின் பெயர் முன்னிறுத்தப்படுகிறது.\n\nபாரம்பரிய கலை வேலைப்பாடுகளைக் கொண்ட ஓவியங்களும், சிலைகளும் பார்வைக்கு வைக்கப்படுகின்றனர். பழங்குடியின மக்கள் தங்கள் நாட்டுப்புற பாடல்களை பாடியும், பாரம்பரிய நடனமாடியும், பாரம்பரிய விளையாட்டுகளை விளையாடியும் மகிழ்கின்றனர்.\n"}
{"id": "287395", "url": "https://ta.wikipedia.org/wiki?curid=287395", "title": "புரசைவாக்கம் வட்டம்", "text": "புரசைவாக்கம் வட்டம்\n\nபுரசைவாக்கம் வட்டம் என்பது இந்தியாவின் தமிழ்நாட்டில் சென்னை மாவட்டத்தில் உள்ள 16 வட்டங்களில் ஒன்றாகும். இது, 2013 திசம்பர் மாதத்தில் \"கோட்டை-தண்டையார்பேட்டை\", \"பெரம்பூர்-புரசைவாக்கம்\" வட்டங்களைப் பிரித்து உருவாக்கப்பட்டது. இவ்வட்டமானது புரசைவாக்கம், வேப்பேரி ஆகிய பகுதிகளை உள்ளடக்கியுள்ளது. இவ்வட்டம் 4 உள்வட்டங்களையும், 3 வருவாய் கிராமங்களைக் கொண்டது.\n"}
{"id": "287396", "url": "https://ta.wikipedia.org/wiki?curid=287396", "title": "வேளச்சேரி வட்டம்", "text": "வேளச்சேரி வட்டம்\n\nவேளச்சேரி வட்டம் என்பது இந்தியாவின் தமிழ்நாட்டில் சென்னை மாவட்டத்தில் உள்ள 16 வட்டங்களில் ஒன்றாகும். இது, 2013 திசம்பர் மாதத்தில் \"மாம்பலம்-கிண்டி\", \"மயிலாப்பூர்-திருவல்லிக்கேணி\" வட்டங்களைப் பிரித்து உருவாக்கப்பட்டது. இவ்வட்டமானது பெசன்ட் நகர், தரமணி, திருவான்மியூர், வேளச்சேரி ஆகிய பகுதிகளை உள்ளடக்கியுள்ளது. இவ்வட்டம் 4 உள்வட்டங்களையும், 7 வருவாய் கிராமங்களையும் கொண்டது. \n"}
{"id": "287397", "url": "https://ta.wikipedia.org/wiki?curid=287397", "title": "நாகாலாந்தின் இசை", "text": "நாகாலாந்தின் இசை\n\nநாகாலாந்து மாநிலத்தின் இசை, நாகாலாந்து பழங்குடியினரின் நாட்டுப்புறப் பாடல்களாலும், பாரம்பரிய இசைக் கருவிகளாலும் அமைந்தது\n\nSection::::நாட்டுப்புற இசை.\nநாட்டுப்புறக் கதைகளும் பாடல்களும் தலைமுறைகள் தாண்டி நிலைக்கிறது. உழவுக் காலத்திற்கேற்ப தனித்துவமான பாடல்களும் உண்டு. பல பாடல்கள் முன்னோர்களை நினைவுகூர்ந்தும், வீரர்களை புகழ்ந்தும் பாடப்படுகின்றன. பழங்கால காதல் கதைகளும் பாடல் வடிவம் பெற்றிருக்கின்றன.\n\nSection::::இசைக் கருவிகள்.\nமேளம், மூங்கில்கள் செய்த புல்லாங்குழல், வயலின் உள்ளிட்ட கருவிகளை இயக்கி, இசையமைக்கின்றனர்.\n\nSection::::நடனம்.\nபெரும்பாலான நடனங்களில் மக்கள் குழுக்களாய் இணைந்து ஆடுகின்றனர். சிலியாங் இனத்தில் ஆண்கள் மட்டும் நடனமாடும் வழக்கம் உள்ளது. மற்ற இனத்தவர் அனைவரும், ஆண்கள், பெண்களுடன் இணைந்தே ஆடுகின்றனர். நடனங்களில் கைத்தட்டுவதும், ஒலியெழுப்புவதும் முக்கியத்துவம் பெறுகின்றனர். வண்ணம் மிக்க ஆடைகளை அணிந்து நடனமாடுவர்.\n\nSection::::இசைப் பாடம்.\nநாகாலாந்திலுள்ள அரசுப் பள்ளிகளில் பாரம்பரிய இசையும் ஒரு பாடமாக நடத்தப்படுகிறது. \n\n"}
{"id": "287398", "url": "https://ta.wikipedia.org/wiki?curid=287398", "title": "உருசிய வானியலாளர்களின் பட்டியல்", "text": "உருசிய வானியலாளர்களின் பட்டியல்\n\nஇது உருசிய வானியலாளர்கள், வானியற்பியலாளர்கள் பட்டியல் ஆகும். இவர்கள் உருசியப் பேரரசிலோ, சோவியத் ஒன்றியத்திலோ, உருசியக் கூட்டரசிலோ வாழ்ந்தவர்கள் ஆவர்.\n\nவான் சுத்ரூவ]] ]]\n\nSection::::அகர நிரல் பட்டியல்.\n[[பகுப்பு:உருசிய வானியலாளர்கள்| ]]\n[[பகுப்பு:சோவியத் வானியலாளர்கள்| ]]\n[[பகுப்பு:உருசிய இயற்பியலாளர்கள்]]\n[[பகுப்பு:வானியலாளர்கள்]]\n[[பகுப்பு:வானியற்பியல்]]"}
{"id": "287399", "url": "https://ta.wikipedia.org/wiki?curid=287399", "title": "பேரூர் வட்டம்", "text": "பேரூர் வட்டம்\n\nபேரூர் வட்டம் என்பது இந்தியாவின் தமிழ்நாட்டில் கோயம்புத்தூர் மாவட்டத்தின் 11 வருவாய் வட்டங்களில் ஒன்றாகும். பேரூர் வட்டத்தில் 25 வருவாய் கிராமங்கள் உள்ளது. இதன் நிர்வாகத் தலைமைடம் பேரூரில் உள்ளது. \n\nSection::::வரலாறு.\nபேரூர் வட்டம் 2013 ஆவது ஆண்டில் தமிழக அரசால் உருவாக்கப்பட்டது. இவ்வட்டமானது பேரூர் மற்றும் அதனைச் சுற்றியுள்ள பகுதிகளை உள்ளடக்கியுள்ளது. மதுக்கரை வட்டத்துடன் தொடங்கப்பட்ட இவ்வட்டத்துடன் கோயம்புத்தூர் மாவட்டத்தில் உள்ள வட்டங்களின் எண்ணிக்கையானது 11 ஆக உயர்ந்தது.\n"}
{"id": "287400", "url": "https://ta.wikipedia.org/wiki?curid=287400", "title": "மதுக்கரை வட்டம்", "text": "மதுக்கரை வட்டம்\n\nமதுக்கரை வட்டம் என்பது இந்தியாவின் தமிழ்நாட்டில் கோயம்புத்தூர் மாவட்டத்தின் 11 வருவாய் வட்டங்களில் ஒன்றாகும். மதுக்கரை வட்டத்தில் 20 வருவாய் கிராமங்கள் உள்ளது.\n\nஇவ்வட்டத்தில் மதுக்கரை ஊராட்சி ஒன்றியம் உள்ளது.\n\nSection::::வரலாறு.\nமதுக்கரை வட்டம் 2013 ஆவது ஆண்டில் தமிழக அரசால் உருவாக்கப்பட்டது. இவ்வட்டமானது மதுக்கரை மற்றும் அதனைச் சுற்றியுள்ள பகுதிகளை உள்ளடக்கியுள்ளது. பேரூர் வட்டத்துடன் தொடங்கப்பட்ட இவ்வட்டத்துடன் கோயம்புத்தூர் மாவட்டத்தில் உள்ள வட்டங்களின் எண்ணிக்கையானது பத்தாக உயர்ந்தது.\n"}
{"id": "287403", "url": "https://ta.wikipedia.org/wiki?curid=287403", "title": "நாகாலாந்து விரைவுவண்டி", "text": "நாகாலாந்து விரைவுவண்டி\n\nநாகாலாந்து விரைவுவண்டி, இந்திய நகரமான குவகாத்தியின் காமாக்யா சந்திப்பு முதல் திமாப்பூர் வரை சென்று திரும்பும் விரைவுவண்டியாகும். இதை இந்திய ரயில்வேயின் வடகிழக்கு எல்லைப்புற ரயில்வே இயக்குகிறது. இந்த வண்டி நாள்தோறும் இயக்கப்படுகிறது.\n\n\n"}
{"id": "287405", "url": "https://ta.wikipedia.org/wiki?curid=287405", "title": "தெனிசு தெனிசெங்கோ", "text": "தெனிசு தெனிசெங்கோ\n\nதெனிசு விளாதிமீரொவிச் தெனிசென்கோ (\"Denis Denisenko\", , பிறப்பு: 16 சனவரி 1971) ஓர் உருசிய வானியளாளர். இவர் 7 மீவிண்மீன் வெடிப்புகளையும் 50 க்கும் மேற்பட்ட மாறும் விண்மின்களையும் ஒரு சிறுகோளையும் ஒரு வால்வெள்ளியையும் கண்டறிந்தார்.\n\nSection::::வாழ்க்கை.\nதெனிசெங்கோ 1971 இல் மாஸ்கோவில் பிறந்தார். இவர் 1993 இல் மாஸ்கோ அறிவ்யல், தொழில்நுட்ப நிறுவனத்தில் வானியற்பியலில் மூதறிவியல் பட்டமும் காமாக்கதிரின் கதிர்நிரல் இயல்புகளில் பட்டயமும் பெற்றார். இவர்கிரனாத் வான்காணக ஃபீபசு (PHEBUS) கருவியால் காமாக்கதிராய்வு செய்தார்.இவர் 1991 இலேயே உருசிய விண்வெளி ஆய்வு நிறுவனத்தில் உயராற்றல் வானியற்பியல் துறையில் சேர்ந்தார். அங்கு 2012 வரை பணிபுரிந்தார். இவர் 2002 முதல் 2007 வரை துபிதாக் தேசிய வான்காணக வருகைதரு நோக்கீட்டாளரக விளங்கினார். பிறகு 2012 மே மாத்த்தில் இருந்து மாஸ்கோ பல்கலைக்கழகத்தின் சுடென்பர்கு வானியல் நிறுவனத்தில் விண்வெளி கண்காணிப்பு ஆய்வகத்தில் பணிபுரிகிறார்.இவர் 30 க்கும் மேற்பட்ட ஆய்வுக் கட்டுரைகளை எழுதியுள்ளார். 250 வானியல் தொலைவரிகளை அனுப்பியுள்ளார். பல பன்னாட்டு கருத்தரங்குகளில் பங்கேற்றுள்ளார்.\n\nஇவர் 1977 முதலாகவே பயில்நிலை வானியலாளராக இருந்துள்ளார். 2002 இல் இருந்து மாஸ்கோ வானியல் குழுமத்தின் உறுப்பினர் ஆவார். மேலும் சிறுகோள்களின் ஒளிமறைப்புப் பனிக்குழுவின் தலைவரும் ஆவார்.இவர் வான்விழாக்களில் 2001 முதல் 2006 வரையிலும் 2013 இலும் கலந்து கொண்டார். மேலும்இவர் முனைவுமிக்க பயில்நிலை தொழில்முரை வானியல் ஆர்வலர். நெடுங்காலமாக இவர் IOTAoccultations, Planoccult, meteorobs, comets-ml, MPML, SeeSat, AAVSO-HEN, AAVSO-DIS, vsnet-விழிப்புறுத்தல், vsnet-வெடிப்புகள், cvnet-விவாத மின்னஞ்சல் வரிசைகள் ஆகிய அமைப்புகளில் பங்கேற்று வருகிறார். இவர் கொம்யேதி, பொரியூதி, மாஸ்கோ-வாணி, மாறுமீன்கள் ஆகிய ஐந்து மின்னஞ்சல் வரிசைகளின் உரிமையாளரும் நடுநிலையாளரும் ஆவார். ’புவியும் புடவியும்’ எனும் உருசிய இதழில் பல மக்கள் அறிவியல் கட்டுரைகளை எழுதியுள்ளார். இவர் இருமுறை ’வானும் தொலைநோக்கியும்’ நிகழ்ச்சியில் குறிப்பிடப்பட்டுள்ளார். இவர் ’உருசிய விடுதலை’ வானொலி எனும் வானொலி சேவையிலும் ’கசேதா.உரு’ எனும் செய்தித்தாளிலும் பிரித்தானிய ஒலிபரப்பின் உருசியச் சேவையிலும் 2007 இல் நேர்காணல்கள் தந்துள்ளார்.\n\n\n\n\n"}
{"id": "287410", "url": "https://ta.wikipedia.org/wiki?curid=287410", "title": "கிங்ஹாய் மாகாணம்", "text": "கிங்ஹாய் மாகாணம்\n\nகிங்ஹாய் மாகாணம் (; என்பது மக்கள் சீனக் குடியரசில் உள்ள ஒரு மாகாணம் ஆகும். இது நாட்டின் வடமேற்கு பகுதியில் உள்ளது. இது சீன மக்கள் குடியரசு மாகாணங்களில் பரப்பளவில் மிகப்பெரிய மாகாணங்களில் ஒன்று. இது பரப்பளவில் சீனாவில் நான்காவது இடத்தை வகிக்கிறது. ஆனால் மக்கள் தொகையில் குறைந்த மாகாணங்களில் மூன்றாவது இடத்தை வகிக்கிறது.\n\nமாகாணத்தின் பெரும்பாலான பகுதி கிங்காய்-திபெத் பீடபூமி பகுதியில் அமைந்துள்ளது. மாகாணம் பல இன குழுக்களின் உறைவிடமாக உள்ளது. இங்கு ஹான் சீனர், திபெத்தியர்கள், ஊய் மக்கள், தூ, மங்கோலியர்கள், சாலர் ஆகிய இனக்குழுவினர் வாழ்கின்றனர். சிங்காய் மாகாணத்தின் எல்லைகளாக வடகிழக்கில் கான்சு, வடமேற்கில் சிஞ்சியாங், தென்கிழக்கில் சிச்சுவான், தென்மேற்கே திபெத் தன்னாட்சிப் பகுதி ஆகியவை உள்ளன. இந்த மாகாணம் சீனக்குடியரசால் 1928 ஆம் ஆண்டு நிறுவப்பட்டது. இந்த மாகாணத்தைக் குறிக்கும் \"கிங்காய்\" என்ற சீனப்பெயர் சீனாவில் உள்ள மிகப்பெரிய ஏரியும் இந்த மாகாணத்தில் அமைந்துள்ள ஏரியுமான சிங்காய் ஏரியின் (சியான் கடல் ஏரி) பெயரில் இருந்து வந்தது. \nSection::::வரலாறு.\nசீனாவின் வெண்கலக் காலத்தில் இருந்து கிங்காய் பகுதியில் குவாங் மக்கள் பாரம்பரியமாக வேளாண்மை மற்றும் கால்நடை வளர்ப்புத் தொழில் செய்து வந்துள்ளனர். கிங்காய் பகுதியின் கிழக்கு பகுதியில் ஆன் அரசமரபின் கட்டுப்பாட்டின் கீழ் 2000 ஆண்டுகளுக்கு முன்பு வந்தது. தாங் அரசமரபு ஆட்சிக்காலத்தில் கிங்காய் பகுதி பல போர்களை சந்தித்தது. தொடர்ந்து சீனர்களுக்கும் திபெத்திய பழங்குடியினருக்கு இடையில் பல போர்கள் நடந்தது.\nமூன்றாம் நூற்றாண்டின் மத்தியில், மங்கோலிய இனத்தைச் சார்ந்த நாடோடி மக்களான மங்கோலிய ஷியான்பை மக்கள் சிங்காய் ஏரியைச் சுற்றியுள்ள மேய்ச்சல் நிலங்களில் குடியேறி துயுஹன் அரசை நிறுவினர். ஏழாம் நூற்றாண்டில் இருந்து துயுஹன் அரசு சீனாவின் டாங் அரசமரபு மற்றும் திபெத்திய பேரரசு ஆகியவற்றால் தொடர்ந்து தாக்கப்பட்டுவந்தது. வணிகப்பாதைகளைக் கட்டுப்பாடுத்த முற்பட்ட இந்த போர்களினால் துயுஹன் அரசு வலுவிழந்தது. பிறகு இது திபெத்தியப் பேரரசுடன் இணைக்கப்பட்டது. திபெத்தியப் பேரரசு சிதைந்தபின் பிராந்தியத்தின் சிறிய பகுதிகள் சீனாவின் அதிகாரத்தின் கீழ் வந்தன. 1070 களில் சொங் அரசமரபு திபெத்திய கோகோனார் அரசைத் தோற்கடித்தனர். \nSection::::நிலவியல்.\nகிங்காய் மாகாணம் திபெத்திய பீடபூமியின் வடகிழக்கு பகுதியில் அமைந்துள்ளது. மஞ்சள் ஆறு மாகாணத்தில் தெற்கு பகுதியில் உருவாகிறது.\nகிங்காய் பிராந்தியத்தின் சராசரி உயரம் கடல் மட்டத்திலிருந்து 3,000 மீட்டர் (9,800 அடி) ஆகும். மாகாணத்தில் டாங்குல்லா மலைத்தொடர் மற்றும் குன் லுன் மலைத்தொடர் ஆகியவை அமைந்துள்ளன. மிக உயர்ந்த இடம் புகாடாபன் ஃபெங் 6.860 மீட்டர் (22,510 அடி) ஆகும். [22] கிங்காய் உயர்ந்த பகுதியில் இருப்பதால் மிகவும் குளிராகவும் (மிகக் கடுமையான குளிர்), லேசான கோடை, மேலும் பெரிய அளவில் பகலிரவு வெப்பநிலையில் மாறுபாடு நிலவுகிறது. இதன் ஆண்டு சராசரி வெப்பநிலை −5 முதல் 8 °செ (23 to 46 °பா) வரையாகும், சனவரி மாத சராசரி வெப்பநிலை -18 ல் இருந்து -7 ° செ (0 19 ° பா) வரையும், சூலை மாத வெப்பநிலை 15 முதல் 21 ° செ ( 59- 70 ° பா ) வரையும் உள்ளது. பெப்ரவரி முதல் ஏப்ரல் வரை கடும் புழுதிப்புயல் வீசுகிறது. கோடைக் காலத்தில் குறிப்பிடத்தக்க அளவு மழை பொழிகிறது. குளிர் மற்றும் வசந்த காலங்களில் மழை மிகவும் குறைவாக இருக்கும். சீன மக்கள் குடியரசில் உள்ள தன்னாட்சிப் பகுதிகளைத் தவிர்த்து நோக்கின் கிங்காய் மாகாணம்தான் சீனாவின் பரப்பளவில் மிகப்பெரிய மாகாணம் ஆகும். மாகாணத்தில் உள்ள சிங்காய் ஏரி உலகின் இரண்டாவது மற்றும் சீனாவின் மிக பெரிய உப்பு நீர் ஏரி ஆகும்.\n\nSection::::பொருளாதாரம்.\nகிங்காய் பொருளாதாரம் என்பது சீனாவில் சிறிய இடத்தையே வகிக்கிறது. இதன் மொத்த உள்நாட்டு உற்பத்தி 2011 ஆண்டில் 163,4 பில்லியன் ரென்மின்பி (அமெரிக்க $ 25.9 பில்லியன்) என்று இருந்தது. இது முழு நாட்டின் பொருளாதாரத்தில் 0.35% மட்டுமே ஆகும். தனிநபர் உள்நாட்டு உற்பத்தி 19.407 ரென்மின்பி (அமெரிக்க $ 2,841) என சீனாவின் இரண்டாவது மிகக் குறைவான இடத்தில் உள்ளது.\nஇதன் பெரும் தொழில் நிறுவனங்களான இரும்பு, எஃகு உற்பத்தி நிறுவனங்கள் இதன் தலைநகரான ஜினிங் நகரினருகே அமைந்துள்ளன. எண்ணெய் மற்றும் இயற்கை எரிவாயு உற்பத்தி இதன் பொருளாதாரத்தில் ஒரு முக்கியமான இடத்தை வகிக்கிறது. மாகாணத்தில் உள்ள பல உப்பு ஏரிகளை ஒட்டி பல உப்பளங்கள் செயல்படுகின்றன.\nமாகாண தலைநகரான கஜினிங்க்கு வெளியே, கிங்காய் மாகாணத்தின் வளர்ச்சி குறைந்து உள்ளது. கிங்காய் மாகாணத்தின் உள்ள நெடுஞ்சாலைகள் நீளத்தின் அடிப்படையில் சீனாவின் குறைவான தரவரிசையையில் இரண்டாம் இடம் பெற்றுள்ளது.\nSection::::மக்கள் வகைப்பாடு.\n5.2 மில்லியன் மக்கள் உள்ள கிங்காய் மாகாணத்தில் அங்கீகரிக்கப்பட்ட 37 இனக் குழுக்கள் உள்ளன. தேசிய அளவிலான சிறுபான்மையினர் மக்கள் தொகையில் 46.5% இந்த மாகாணத்தில் வாழ்கின்றனர். மக்கள் விகிதாச்சாரம் கான்சு மாகாணத்தை ஒத்ததாக, ஹான் சீனர் (54.5%), திபெத்திய மக்கள் (20.7%), ஊய் மக்கள் (16%), தூ மக்கள் (4%) ஆகும்.\nSection::::மதம்.\nகிங்காய் மாகாணத்தில் சீன நாட்டுப்புற மதங்கள் ( தாவோயிச மரபுகள் மற்றும் கன்ஃபூஷியசம் உட்பட ) சீன பௌத்தம் போன்றவை ஹான் சீனர் மத்தியிலும், திபெத்திய மக்கள் மத்தியில் திபெத்திய பௌத்தம் அல்லது திபெத்திய பழங்குடி இன சமயமும், ஊய் மக்கள் மத்தியில் இஸ்லாமும், உள்ளது. 2004 சீனப்பொதுச் சமூகக்கணக்கெடுப்புப்படி மாகாணத்தின் மக்கள் தொகையில் 0.76% மக்கள் கிருத்துவர்கள் ஆவர்.\n"}
{"id": "287422", "url": "https://ta.wikipedia.org/wiki?curid=287422", "title": "திமாப்பூர்", "text": "திமாப்பூர்\n\nதிமாப்பூர், இந்திய மாநிலமான நாகாலாந்தின் தலைநகரமாகும். இது திமாசா கச்சாரி எனப்படும் அரச வம்சத்தினரின் தலைநகரமாக இருந்தது. நாகாலாந்தில் உள்ள ஒரே ஒரு விமான நிலையமும், ஒரே ஒரு தொடருந்து நிலையமும் இங்கே அமைந்துள்ளன.\n\nSection::::போக்குவரத்து.\nஇங்கிருந்து தேசிய நெடுஞ்சாலை வழியாக கோகிமா, இம்பால், மோரே, குவகாத்தி ஆகிய நகரங்களுக்கு செல்லலாம்.\nஇங்கிருந்து குவகாத்தி, கொல்கத்தா, புது தில்லி, பெங்களூர், சண்டிகர், அம்ரித்சர், திப்ருகர். சென்னை ஆகிய நகரங்களுக்கு தொடர்வண்டிகள் இயக்கப்படுகின்றன.\nஇங்குள்ள விமான நிலையத்தில் இருந்து கொல்கத்தா, தில்லி, திப்ருகர் ஆகிய நகரங்களுக்கு விமானங்கள் இயக்கப்படுகின்றன. இந்த நிலையத்தை இந்திய வானூர்தி நிலையங்கள் ஆணையம் நிர்வகிக்கிறது.\n\nSection::::அரசியல்.\nஇந்த நகரம் நாகாலாந்து மக்களவைத் தொகுதிக்கு உட்பட்டது.\n\n"}
{"id": "287435", "url": "https://ta.wikipedia.org/wiki?curid=287435", "title": "இலங்கை வணிகச் சின்னங்கள்", "text": "இலங்கை வணிகச் சின்னங்கள்\n\nஇலங்கை வணிகச் சின்னங்கள் (\"Trademarks of Sri Lanka\") என்பது இலங்கையின் வணிக நிறுவனங்கள், தங்களின் தனித்தனி அடையாளத்தைக் காட்ட நிறுத்தும் வணிகச் சின்னங்கள் ஆகும். இலங்கையில் பல முன்னணித் தயாரிப்பு வணிக நிறுவனங்கள் உள்ளன. அவற்றில் சில உலகப் புகழ் பெற்ற சின்னங்களாக உருவெடுத்துள்ளன. Dialog Telekom, Cargills Food City, SLT ஆகியன இவ்வாறான சில வணிகச் சின்னங்கள் ஆகும்.\n\nஇலங்கையின் பொருளாதாரத்துக்கு இந்த வணிகச் சின்னங்கள் முக்கிய பங்களிப்பைச் செய்கின்றன. மீடியா சேர்விசசு ஊடக நிறுவனத்தால் வெளியிடப்படும் Brands Annual என்ற வெளியீடு இலங்கை வணிககச் சின்னங்களை தரவரிசைப்படுத்துகின்றது. \n\n"}
{"id": "287442", "url": "https://ta.wikipedia.org/wiki?curid=287442", "title": "விண்வெளியில் மின்கலங்கள்", "text": "விண்வெளியில் மின்கலங்கள்\n\nவிண்வெளியில் மின்கலங்கள் \"(Batteries in space)\" பொதுவாக மின் உற்பத்தி செய்வதற்குரிய ஒரு வழிமுறையாக பயன்படுத்தப்படுகின்றன. விண்வெளியில் பெரும்பாலும் வேதியியல் மின்கலங்கள் பயன்படுகின்றன. வெவ்வேறு பண்புகள் கொண்ட வேதிப்பொருட்களிடையே மின்னழுத்தத்தை உருவாக்குவதன் மூலமாக மின்கலங்கள் விண்வெளியில் மின்சாரத்தை உற்பத்தி செய்கின்றன. வெளியில் இருந்து செலுத்தப்படும் மின்சாரத்தை மறுமின்னூட்டம் செய்யவல்ல மின்கலங்களால் சேமித்துக் கொள்ள முடியும், இதனால் இவ்வகை வேதிப்பொருட்களுக்கு இடையில் மீள்வினை நிகழ்கிறது. இங்குள்ள அட்டவணையில் விண்வெளியில் பயன்படும் பொதுவான சிலவகை மின்கலங்கள் கொடுக்கப்பட்டுள்ளன.\n\n"}
{"id": "287446", "url": "https://ta.wikipedia.org/wiki?curid=287446", "title": "திறந்த ஆவணக தகவல் முறைமை", "text": "திறந்த ஆவணக தகவல் முறைமை\n\nதிறந்த ஆவணக தகவல் முறைமை (ஆங்கிலம்: Open Archival Information System அல்லது OAIS) என்பது ஆவணகப்படுத்தல் செயற்பாடுகளை நெறிப்படுத்த பயன்படும் ஒரு குறிப்பு மாதிரி (reference model) அல்லது சட்டகம் ஆகும். இது சீர்தரத்துக்கான அனைத்துலக நிறுவனத்தால் ஏற்றுக்கொள்ளப்பட்டு பல நூறு ஆவணகங்களால் பயன்படுத்தப்படும் குறிப்பு மாதிரி ஆகும். திறந்த ஆவணக தகவல் முறைமை என்பது தகவலைப் பெற்றுப் பாதுகாத்து, ஒரு குறிப்பிட்ட பயனர் சமூகத்திடம் பரப்பும் பொறுப்பில் இருக்கும் ஆவணகம், அதன் நபர்கள் மற்று முறைமைகளைக் குறிக்கின்றது. \n\nதிறந்த ஆவணக தகவல் முறைமை பல்வேறு நிறுவனங்களில் இருந்து தகவல்களைப் பெற்றுப் பாதுகாக்கும் மரபுவழி ஆவணகத்துக்கான சட்டகமாக முதன்மையாக வடிவமைக்கப்பட்டு இருந்தாலும், எண்ணிமப் பாதுகாப்பில் ஈடுபட்டு இருக்கும் பல்வேறு நிறுவனங்கள் இதனைப் பயன்படுத்துகின்றன. \n\nSection::::ஆவணகத்தின் பொறுப்புக்கள்.\nதி.ஆ.த.மு வகை ஆவணகம் பின்வரும் ஆகக் குறைந்த பொறுப்புக்களைக் கொண்டது.\n\n\nSection::::ஆவணகத்தின் சூழல்.\nதி.ஆ.த.மு ஆவணகத்தின் சூழல் நான்கு கூறுகளுக்கு இடையேயான ஊடாட்டத்தில் இருந்து வழிவருகின்றது: ஆக்கர்கள்/உற்பத்தியாளர்கள், நுகர்வோர், மேலாண்மையாளர், ஆவணகம். \n\nSection::::தகவல் மாதிரி.\nதகவல் என்பது எந்த ஒரு வடிவத்திலும் இருக்கக்கூடிய பகிரக்கூடிய அறிவு என எடுத்துக்கொள்ளப்படுகிறது. இது பெளதீக பொருளாகவோ(physical object), எண்ணிமப் பொருளாகவோ(digital object) இருக்கலாம். இரண்டும் பொதுவாக தரவுப் பொருள்(data object) என்று அழைக்கப்படுகின்றன. \n\nஒரு தரவுப் பொருளின் தகவலை குறிப்பிட்ட பயனர் சமூகம் அந்தத் தரவுப் பொருளுடன் தொடர்புபட்ட சார்புத் தகவலைப்(representation information) பயன்படுத்தியும், அச் சமூகத்தின் அறிவுத் தளத்தினைப்(knowledge base) பயன்படுத்தியும் புரிந்துகொள்ளும். எ.கா யாவா நிரலாளர்களுக்கான தரவுப் பொருட்களைப் பற்றிப் புரிந்துகொள்ள யாவா நிரலாளர்கள் யாவா நிரலைப் புரிந்துகொள்வதற்கான அறிவுத் தளத்தைக் கொண்டு இருப்பார்கள் என்று எதிர்பார்க்கப்படுகின்றது.\n\nஒரு தகவல் பொதி பின்வரும் தகவல் பொருட்களைக் கொண்டு இருக்கும்:\n\n\nதி.ஆ.த.மு மூன்று வகையான தகவல் பொருட்களை அடையாளம் காண்கிறது:\n\nSection::::செயற்பாட்டு மாதிரி.\nதி.ஆ.த.மு ஆவணகம் ஐந்து செயற்பாட்டுக் கூறுகளை விபரிக்கின்றது.\n\nSection::::செயற் பரப்புக்குப் அப்பால்.\nதி.ஆ.த.மு உள்வாங்கும் செயற்பாடுக்கு முன்னரான (Pre-Ingest) செயற்பாடுகளை விபரிக்கவில்லை. \n\n\n"}
{"id": "287449", "url": "https://ta.wikipedia.org/wiki?curid=287449", "title": "ஜெயலட்சுமி (நடிகை)", "text": "ஜெயலட்சுமி (நடிகை)\n\nஜெயலட்சுமி ரெட்டி அல்லது பரவலாக படாபட் ஜெயலட்சுமி (1958–1980) ஓர் இந்தியத் திரைப்பட நடிகை ஆவார். தமிழ், தெலுங்கு, மலையாள மொழித் திரைப்படங்களில் நடித்தவர். மலையாளத் திரைப்படத்துறையில் சுப்ரியா என்ற பெயரில் நடித்தார். தமிழில் அவள் ஒரு தொடர்கதை, முள்ளும் மலரும், ஆறிலிருந்து அறுபது வரை ஆகிய திரைப்படங்களில் முக்கிய வேடங்களில் நடித்தார்.\n\nSection::::வாழ்க்கைக் குறிப்பு.\nSection::::தொடக்ககால வாழ்க்கை.\nஜெயலட்சுமி, இந்தியாவின் ஆந்திர மாநிலத்தில் பிறந்தவர். அந்துலேனி கதா என்ற திரைப்படத்தில் ஏற்ற \"\"படாபட்\"\" என்ற வேடம் பலராலும் அறியப்பட்டதால் \"படாபட்\" ஜெயலட்சுமி என்றவாறு அழைக்கப்படலானார்.\n\nSection::::தனிப்பட்ட வாழ்க்கை.\nஎம். ஜி. ராமச்சந்திரனது உறவினர் ஒருவரைத் திருமணம் செய்து கொண்ட இவர், 1980ஆம் ஆண்டில் தற்கொலை செய்து கொண்டார்.\n\nSection::::திரை வாழ்க்கை.\n1972 ஆவது ஆண்டில் அ. வின்சென்ட் இயக்கத்தில் வெளியான \"தீர்த்தயாத்ரா\" மலையாளத் திரைப்படத்தின் மூலமாக சுப்ரியா என்ற பெயரில் நடிகையாக அறிமுகமானார். 1973இல் \"இது மனுசுயனோ?\" என்ற மலையாளப் படத்தில் நடித்தார். தமிழில் கே. பாலசந்தர் இயக்கிய அவள் ஒரு தொடர்கதை திரைப்படத்தில் ஜெயலட்சுமி என்ற வேடத்தில் நடித்தார். இதனைத் தொடர்ந்து \"அந்துலேனி கதா\" என்ற திரைப்படத்தில் \"படாபட்\" என்ற வேடத்திலும் நடித்தார். தொடர்ந்து, ஆறிலிருந்து அறுபது வரை, முள்ளும் மலரும் உள்ளிட்ட திரைப்படங்களில் ரசினிகாந்த், கமல்ஹாசன், கிருஷ்ணா, என். டி. ராமாராவ், சிரஞ்சீவி உள்ளிட்ட தென்னிந்தியாவின் முன்னணி நடிகர்கள் பலருடனும் நடித்தவர்.\n\nSection::::நடித்த திரைப்படங்கள்.\nஇது முழுமையான பட்டியல் அல்ல.\n"}
{"id": "287452", "url": "https://ta.wikipedia.org/wiki?curid=287452", "title": "ஆதிரா (தொலைக்காட்சித் தொடர்)", "text": "ஆதிரா (தொலைக்காட்சித் தொடர்)\n\nஆதிரா என்பது தமிழ்நாடுத் தொலைக்காட்சித் தொடர் ஆகும். இந்த தொடரை சி.ஜே.பாஸ்கர் என்பவர் இயக்கியுள்ளார். இந்தத் தொடரில் கதாநாயகியாக ஸ்ரீ வாணி மற்றும் கதாநாயகனாக ஜெய் தனுஷ் நடித்துள்ளனர். இந்த தொடர் பெப்ரவரி 30 மார்ச் 2015ஆம் ஆண்டு முதல் 24 ஜூன் 2016ஆம் ஆண்டு வரை திங்கள் முதல் வெள்ளி வரை இரவு 10 மணிக்கு சன் தொலைக்காட்சியில் ஒளிபரப்பான திகில் மற்றும் மர்மம் நிறைந்த தொலைக்காட்சித் தொடர் ஆகும். இந்தத் தொடர் 313 அத்தியாயங்களுடன் நிறைவடைந்தது.\n\n\n"}
{"id": "287464", "url": "https://ta.wikipedia.org/wiki?curid=287464", "title": "கிபைர்", "text": "கிபைர்\n\nகிபைர், இந்திய மாநிலமான நாகாலாந்தில் உள்ள கிபைர் மாவட்டத்தின் தலைநகராகும். இது கோகிமாவில் இருந்து 254 கி.மீ தொலைவில் அமைந்துள்ளது. இந்த நகரத்துக்கு அருகில் சரமதி மலை அமைந்துள்ளது குறிப்பிடத்தக்கது.\n\nSection::::அரசியல்.\nஇந்த நகரம் நாகாலாந்து மக்களவைத் தொகுதிக்கு உட்பட்டது.\n\n"}
{"id": "287467", "url": "https://ta.wikipedia.org/wiki?curid=287467", "title": "லோங்லெங்", "text": "லோங்லெங்\n\nலோங்லெங், இந்திய மாநிலமான நாகாலாந்தின் லோங்லெங் மாவட்டத்தின் தலைநகரமாகும். இந்த நகரத்துக்கு அருகில் மோகோக்சுங் நகரம் உள்ளது.\n\nSection::::அரசியல்.\nஇந்த நகரம் நாகாலாந்து மக்களவைத் தொகுதிக்கு உட்பட்டது.\n\n"}
{"id": "287470", "url": "https://ta.wikipedia.org/wiki?curid=287470", "title": "மோகோக்சுங்", "text": "மோகோக்சுங்\n\nமோகோக்சுங், இந்திய மாநிலமான நாகாலாந்தின் மோகோக்சுங் மாவட்டத்தின் தலைநகராகும். இது திமாப்பூர், கோகிமா ஆகிய நகரங்களைப் போன்றே முக்கிய நகராக இருக்கிறது. \n\nSection::::அரசியல்.\nஇந்த நகரம் நாகாலாந்து மக்களவைத் தொகுதிக்கு உட்பட்டது.\n\nSection::::போக்குவரத்து.\nதேசிய நெடுஞ்சாலை வழியாக கோகிமா, கிபைர் உள்ளிட்ட நகரங்களை சென்றடையலாம்.\n"}
{"id": "287475", "url": "https://ta.wikipedia.org/wiki?curid=287475", "title": "செயிண்ட் பியேர், செயிண்ட் பியேர் அண்ட் மீகேலோன்", "text": "செயிண்ட் பியேர், செயிண்ட் பியேர் அண்ட் மீகேலோன்\n\nசெயிண்ட் பியேர் (\"Saint-Pierre\") கனடாவின் நியூ பவுண்ட்லாந்து கடற்கரைக்கு அப்புறமாக அமைந்துள்ள பிரான்சிய கடல்கடந்த தொகுப்புகளில் ஒன்றான செயிண்ட் பியேர் மற்றும் மீகேலோனின் தலைநகரம் ஆகும். செயிண்ட் பியேர் மற்றும் மீகேலோனில் உள்ள இரு பிரான்சிய கொம்யூன்களில் (நகராட்சி) பியேர் மிகுந்த மக்கள்தொகை கொண்ட நகராட்சியாகும்.\nSection::::புவியியல்.\nசெயிண்ட் பியேர் கொம்யூன் (நகராட்சி) செயிண்ட் பியேர் தீவுப் பகுதியையும் அடுத்துள்ள சிறு தீவுப் பகுதிகளையும் உள்ளடக்கியது. இவற்றில் \"ல ஐல் ஆக்சு மாரின்\" என்ற சிறுதீவு குறிப்பிடத்தக்க அளவிலானதாகும். இந்த நகரத்தில் செயிண்ட் பியேர் மற்றும் மீகேலோனின் 90% மக்கள் வாழ்ந்தாலும் இதன் வடமேற்கிலுள்ள இந்நாட்டின் மற்றொரு நகரமான \"மீகேலோன்-லாங்கிளேடை\" விட பரப்பளவில் சிறியதாகும். \n\nசெயிண்ட் பியேர் தீவின் கிழக்குக் கடலோரமாக அத்திலாந்திக்குப் பெருங்கடலை நோக்கியுள்ள \"பராசாய்சு\" எனப்படும் துறைமுகத்தின் வடக்கில் முதன்மை நகரமும் ஆட்சி மன்ற அலுவலகங்களும் அமைந்துள்ளன. இயற்கைத் துறைமுகமான பராசாய்சைச் சுற்றிலும் சிறு தீவுகள் அரணாக உள்ளன. \nSection::::மக்கட்தொகையியல்.\n2006ஆம் ஆண்டு கணக்கெடுப்பின்படி இந்த நகராட்சியின் மக்கள்தொகை 5,888 ஆகும். இவர்களில் பெரும்பாலோர் பாசுக்கு, பிரித்தனி, நார்மண்டி இனத்தவராவர். \n\nSection::::அரசு.\nநகராட்சி நகரமன்றத்தையும் நகரத்தந்தையையும் கொண்டியங்குகின்றது.\n\nSection::::அடையாளங்கள்.\nதுறைமுகத்தையொட்டி அஞ்சல் அலுவலகமும் சுங்க அலுவலகமும் அமைந்துள்ளன; இவற்றின் பின்னே நகரத்தின் மையமான சார்லசு டிகாலே சதுக்கம் அமைந்துள்ளது.\n\nசெயிண்ட் பியேரில் உள்ள மற்ற கட்டிடங்கள்: சதுக்கத்திற்கு வடக்கே செயிண்ட் பியேர் பேராலயம் பெருந்தீவிபத்தை அடுத்து இருபதாம் நூற்றாண்டின் துவக்கத்தில் கட்டப்பட்டுள்ளது; துறைமுகத்தின் வாயிலில் பாயிண்ட் ஆக்சு கேனோன்சு கலங்கரைவிளக்கம்; மேலும் வடக்கில், நகரத்தின் முன்னாள் மருத்துவமனைக்கு அருகே, பிரான்டன் பெலோட்டா விளையாட்டரங்கம் உள்ளது.\n\n"}
{"id": "287477", "url": "https://ta.wikipedia.org/wiki?curid=287477", "title": "அமைனேற்றம்", "text": "அமைனேற்றம்\n\nஅமைனேற்றம் \"(Amination)\" என்பது கரிமச் சேர்மத்தில் ஒர் அமீன் குழுவைச் சேர்க்கின்ற செயல் முறையாகும். நம் அன்றாட வாழ்க்கையில் கரிமநைட்ரசன் சேர்மங்கள் ஏராளாமாக பயன்படுத்தப்படுவதால் இவ்வினைகள் முக்கியத்துவம் வாய்ந்தவையாகக் கருதப்படுகின்றன.\n\nஇவ்வினையை நிகழ்த்துகின்ற நொதிகள் அமைனேசுகள் எனப்படுகின்றன. அமோனியா அல்லது ஆல்க்கைலேற்ற அமீன், குறைவு அமைனேற்றம் மற்றும் மான்னிச் வினை போன்ற வினைகள் உட்பட பல வழிகளில் அமைனேற்றம் நிகழ்கிறது. உதாரணமாக, -COOH -> -CONH2.\nஅமில {வினையூக்கிகள் முன்னிலையில் ஆல்ககால்களை அமைனேற்றம் செய்து தொழிற்சாலைகளில் பல ஆல்கைல் அமீன்கள் தயாரிக்கப்படுகின்றன.\n\nமின்னணுநாட்ட அமைனேற்ற வினையில் அமைன் ஒரு மின்னணு மிகுபொருளாகவும் வினையில் பங்கேற்கும் கரிமச் சேர்மம் மின்னணு கவரியாகவும் செயல்படுகின்றன. ஆக்சாசிரிடின்கள், ஐதராக்சிலமைன்கள், ஆக்சைம்கள் மற்றும் N–O அடிமூலக்கூற்று தளப்பொருட்கள் போன்ற சில எலக்ட்ரான் குறைவு அமீன்கள் பங்கேற்கும் போது இவ்வினை தலைகீழாக நிகழ்கிறது. எலக்ட்ரான் கவரியாக அமீன் பயன்படுத்தப்பட்டால் அவ்வினை மின்னணு அமைனேற்ற வினை என அழைக்கப்படுகிறது. கார்பனயன் மற்றும் ஈனோலேட்டு போன்ற மிகை எலக்ட்ரான் கரிம வேதியியல் தளப்பொருட்கள் இச்செயல்முறையில் மின்னணு மிகு பொருட்களாகப் பயன்படுகின்றன.\n\nஐதரோவமைனேற்ற வினைகளில் அமீன்கள் ஆல்க்கீன்களுடன் சேர்க்கப்படுகின்றன.\n"}
{"id": "287481", "url": "https://ta.wikipedia.org/wiki?curid=287481", "title": "தர்மசேன பத்திராஜா", "text": "தர்மசேன பத்திராஜா\n\nதர்மசேன பத்திராஜா (\"Dharmasena Pathiraja\", மார்ச் 28, 1943 - சனவரி 28, 2018) இலங்கை சிங்களத் திரைப்பட இயக்குனரும், கல்வியாளரும் ஆவார். பொன்மணி என்ற தமிழ்த் திரைப்படம் உட்பட ஏறத்தாழ பத்து முழுநீளத் திரைப்படங்கள், ஏழு ஆவணப் படங்கள், பதினொரு தொலைக்காட்சி நாடகங்கள் இவரது படைப்புகளாகும்.\n\nSection::::வாழ்க்கைச் சுருக்கம்.\nகண்டி தர்மராஜா கல்லூரியில் கல்வி பயின்ற தர்மசேனா பேராதனைப் பல்கலைக்கழகத்தில் 1967 இல் சிங்களம், மற்றும் மேற்கத்தைய கலாசாரத்தில் சிறப்பு இளங்கலைப் பட்டம் பெற்றார். பின்னர் நாடகத்துறை, மற்றும் நிகழ்கலையில் விரிவுரையாளராகப் பணியாற்றினார். ஆத்திரேலியா, மொனாசுப் பல்கலைக்கழகத்தில் வங்காளத் திரைப்படத்துறை குறித்த ஆய்வை மேற்கொண்டு கலாநிதி பட்டம் பெற்றார்.\n\nதர்மசேன பத்திராஜா களனிப் பல்கலைக்கழகத்தில் உதவி விரிவுரையாளராகப் பணியைத் திடங்கியவர், பின்னர் யாழ்ப்பாணப் பல்கலைக்கழகம், றுகுணு பல்கலைக்கழகம், கொழும்பு பல்கலைக்கழகம் ஆகியவற்றில் விரிவுரையாளராகவும், இலங்கை ஊடகப்பயிற்சி நிறுவனத்தின் தலைவராகவும் பணியாற்றினார்.\n\nSection::::திரைப்படத் துறையில்.\nபத்திராஜா 1970 ஆம் ஆண்டில் \"சத்தூரோ\" என்ற பெயரில் 10-நிமிடக் குறும்படம் ஒன்றைத் தயாரித்தார். நான்கு ஆண்டுகளின் பின்னர் \"ஆகாசு கௌவா\" என்ற முழுநீள சிங்களத் திரைப்படத்தை இயக்கி வெளியிட்டார். இது அவருக்குப் பல திரைப்பட விருதுகளைப் பெற்றுக் கொடுத்தது. 1975 இல் வெளியான \"பெரிய பையனாக வருவது எப்படி\" (\"எயா தன் லொக்கு லமயாக்\") திரைப்படம் மாஸ்கோ 9வது பன்னாட்டுத் திரைப்பட விழாவில் திரையிடப்பட்டது. இவரது \"பம்பரு அவித்\" (1978) என்ற திரைப்படம் மாஸ்கோ, லாஸ் ஏஞ்சலஸ் திரைப்பட விழாக்களில் வெளியிடப்பட்டது. இலங்கையில் இத்திரைப்படத்திற்கு சிறந்த இயக்குனர், சிறந்த திரைப்படத்துக்கான சனாதிபதி விருதுகள் கிடைத்தன.\n\nஇவர் தயாரித்த \"பொன்மணி\" தமிழ்த் திரைப்படம் இந்தியாவில் 1980 இல் பன்னாட்டுத் திரைப்பட விழாவில் திரையிடப்பட்டது.\n\nSection::::நூல்கள்.\nதிரையரங்கக் கலை பற்றி இரண்டு நூல்களை எழுதி வெளியிட்டுள்ளார்.\n\nSection::::மறைவு.\nதர்மசேன பத்திராஜா 2018 சனவரி 28 அன்று கண்டியில் உள்ள தனியார் மருத்துவமனை ஒன்றில் காலமானார்.\n\n"}
{"id": "287483", "url": "https://ta.wikipedia.org/wiki?curid=287483", "title": "விண்வெளிக்கடலியல்", "text": "விண்வெளிக்கடலியல்\n\nவிண்வெளிக்கடலியல் \"(Astrooceanography)\" என்பது பூமி என்ற கோள்கிரகத்துக்கு வெளியே இருக்கும் கடல்களைப் பற்றிப் படிக்கும் அறிவியல் துறையாகும். விண்வெளி உயிரியல், விண்வெளி வேதியியல், விண்வெளி நிலவியல் போன்ற மற்ற கோள் அறிவியல் துறைகள் போலல்லாமல் சனி கோளின் டைட்டன் மற்றும் வியாழன் கோளின் கனிமீடு போன்ற நிலாக்களில் கடல் இருப்பது கண்டறியப்பட்ட பின்னர்தான் விண்வெளிக்கடலியல் துறை தோன்றியது. மேலும் இந்நிலவுகளை நோக்கிய பயணங்கள் தொடர்ந்து அங்குள்ள பாறை அல்லது பனிக்கட்டி அடுக்குகளுக்கு கீழே இருக்கும் சமுத்திரங்களை அடையும் வரை இந்தத் துறையின் ஆய்வுகள் ஊகத்தின் அடிப்படையிலான நெடுநீள் ஆய்வுகளாகவே இருக்கும். நெப்டியூனில் உள்ள கடலில் திரவ வைரம் உள்ளது என்பது தொடங்கி வியாழனில் உள்ள கடலில் இராட்சத திரவ ஐதரசன் பெருங்கடல் உள்ளது என்பது வரையிலான பல கோட்பாடுகள், நமது சூரிய மண்டலத்தில் உள்ள விண்பொருட்கள் தொடர்பாக உள்ளன. \nவிண்வெளிக்கடலியல் துறை விண்வெளி உயிரியல் துறையுடன் நெருங்கிய தொடர்பு கொண்டது ஆகும். ஏனெனில் சிறிய வகை உயிரினங்கள் வாழ்வதற்கேற்ற சூழல்வாய்ப்பு கடல்களில்தான் சாத்தியமாகும்.\n"}
{"id": "287489", "url": "https://ta.wikipedia.org/wiki?curid=287489", "title": "இராம. குருநாதன்", "text": "இராம. குருநாதன்\n\nஇராம. குருநாதன் (பிறப்பு சூன் 7, 1945) தஞ்சாவூர் மாவட்டம் கும்பகோணத்தில் பிறந்தவர்.\n\nSection::::படிப்பு, எழுத்து.\nபச்சையப்பன் கல்லூரியில் தமிழ்ப்பேராசிரியராகப் பணியாற்றி ஓய்வு பெற்றவர். சங்க இலக்கியம் முதல் தற்கால இலக்கியம் வரையிலான நூல்களை ஆய்ந்து அறிவதில் ஆர்வம் கொண்டவர். ஐந்து மொழிபெயர்ப்பு நூல்கள், இரண்டு நாவல்கள், 12 கட்டுரைத்தொகுதிகள் எழுதியுள்ளார். தொடர்ந்து எழுதிவருகிறார்.\n\nSection::::சிறப்பு.\nஒப்பியலிலும், மொழிபெயர்ப்பிலும் ஆர்வம் கொண்டவர்.\n\n\n\n"}
{"id": "287490", "url": "https://ta.wikipedia.org/wiki?curid=287490", "title": "எம். கே. றொக்சாமி", "text": "எம். கே. றொக்சாமி\n\nஎம். கே. றொக்சாமி (\"M. K. Rocksamy\", 13 செப்டம்பர் 1932 - 30 நவம்பர் 1988) இலங்கையின் புகழ்பெற்ற ஒரு இசைக்கலைஞரும், இசையமைப்பாளரும் ஆவார்.\n\nSection::::வாழ்க்கைச் சுருக்கம்.\nறொக்சாமியின் பெற்றோர் மரிய குழந்தைசாமி, அன்னமேரி பாண்டிச்சேரியில் இருந்து வந்து இலங்கையில் குடியேறியவர்கள். இவர்களின் ஆறாவது பிள்ளையாகப் பிறந்தவர் றொக்சாமி. தந்தை வயலின் வாசிப்பதிலும், தாயார் ஆர்மோனியம் வாசிப்பதிலும் திறமையானவர்கள். றொக்சாமி தபேலா, சாக்சபோன் ஆகிய இசைக்கருவிகளை வாசிப்பதற்குப் பயிற்சி பெற்றார். சங்கரலிஙகம் என்பவரிடம் கருநாடக இசையை முறையாகப் பயின்றார்.\n\nஇலங்கை வானொலியில் சிங்கள இசைக்குழுவில் சாக்சபோன் இசைக்கருவியை அறிமுகப்படுத்தினார். 1953 இல் இலங்கை வானொலி இசைக்குழுவில் வயலின் இசைப்பவராக பணியில் சேர்ந்தார். ஆர். ஏ. சந்திரசேனாவின் பல நிகழ்ச்சிகளில் இவர் வயலின் வாசித்துள்ளார். இந்தியாவில் இருந்து வருகை தரும் பல கலைஞர்களுக்கு வயலின் வாசித்துள்ளார். 1957 இல் முகம்மது ராஃபி, 1980 இல் வாணி ஜெயராமுக்கும் வயலின் வாசித்துள்ளார்.\n\nSection::::திரைப்படத் துறையில்.\nஇலங்கையின் முதலாவது திரைப்படப் படப்பிடிப்பு நிலையம் 1950 இல் கந்தானையில் எஸ். எம். நாயகம் என்பவரால் ஆரம்பிக்கப்பட்டது. சுந்தர முருகன் ஸ்டூடியோ என அழைக்கப்பட்ட இந்நிலையத்தின் திரைப்படங்களுக்கு இசையமைத்துக் கொண்டிருந்த ஆர். முத்துசாமியுடன் தொடர்பு ஏற்பட்டது. முத்துசாமியின் அழைப்பை ஏற்று அவரது இசைக்குழுவில் சேர்ந்து பணியாற்றினார். 1962 ஆம் ஆண்டில் தயாராகிக் கொண்டிருந்த \"சங்காரே\" என்ற சிங்களப் படத்தின் இசையமைப்பாளர் பெ. எஸ். பெரேரா திடீரெனக் காலமாகி விடவே, அப்படத்தின் மிகுதிப் பாடல்களுக்கு றொக்சாமி இசையமைத்துக் கொடுத்தார். 1963 இல் \"சுகத சொயுரா\" என்ற சிங்களப் படத்திற்கு முதன் முதலாக முழுமையாக இசையமைத்தார். இப்படத்தின் பாடல்களுக்கு நல்ல வரவேற்புக் கிடைத்தது.\n\n\"சுஜாகே ரகச\" என்ற சிங்களப் படத்துக்கு டி. ஆர். பாப்பாவுடன் இணைந்து இசையமைத்துள்ளார். தெய்வம் தந்த வீடு என்ற இலங்கைத் திரைப்படத்தில் கண்ணன்-நேசம் இசையமைப்பாளர்களுடன் இணைந்து இசையமைத்தார். \"பொன்மணி\" (1977) என்ற இலங்கைத் தமிழ்த் திரைப்படத்திற்கு தனியாக இசையமைத்தார். இப்படத்தின் அனைத்துப் பாடல்களும் இவருக்குப் புகழ் தேடிக் கொடுத்தன. தொடர்ந்து \"மாமியார் வீடு\", வி. பி. கணேசனின் \"நான் உங்கள் தோழன்\" ஆகிய தமிழ்ப் படங்களுக்கு இசையமைத்தார். இறுதியாக ஜெய்சங்கர், ராதிகா நடித்த \"இரத்தத்தின் இரத்தமே\" இவர் இசையமைத்த கடைசித் தமிழ்ப் படமாகும். மலையாளத் திரைப்படம் ஒன்றுக்கும் றொக்சாமி இசையமைத்துள்ளார்.\n\nSection::::குடும்பம்.\nறொக்சாமி 1965 இல் இசையமைத்த \"சக் சயய\" என்ற சிங்களத் திரைப்படத்தில் பாடிய இந்திராணி என்பவரைக் காதலித்துத் திருமணம் புரிந்து கொண்டார். இவர்களுக்கு ஒரு ஆணும், இரு பெண்களுமாக மூன்று பிள்ளைகள் உள்ளனர். 1983 ஆடிக் கலவரத்தின் போது இவர் ஹெந்தளையில் வசித்து வந்த வீடு சிங்களவர்களால் தீக்கிரையாக்கப்பட்டது. 1988 நவம்பர் 30 இல் இவர் காலமானார்.\n"}
{"id": "287497", "url": "https://ta.wikipedia.org/wiki?curid=287497", "title": "ஆரி பாட்டர் அண்டு த சேம்பர் ஆப் சீக்கிரட்சு (நூல்)", "text": "ஆரி பாட்டர் அண்டு த சேம்பர் ஆப் சீக்கிரட்சு (நூல்)\n\nஆரி பாட்டர் அண்டு த சேம்பர் ஆப் சீக்கிரட்சு (\"Harry Potter and the Chamber of Secrets\") என்பது ஜே. கே. ரௌலிங்கால் எழுதப்பட்ட \"ஆரி பாட்டர்\" தொடரின் இரண்டாவது புதினமாகும். இதன் கதை ஆரி பாட்டர் ஆக்வாட்சு மந்திரப் பள்ளியில் இரண்டாவது வருடம் மந்திர தந்திரங்களை பயிலும் போது இரகசிய அறை திறக்கப்படுகின்றதை பற்றி தொடர்கிறது. இந்தத் தொடரில் பள்ளி சுவரில் \"இரகசிய அறை திறக்கப்பட்டு விட்டது. சிலித்தரீன் வாரிசின் எதிரிகள் ஜாக்கிரதை\" என்ற எச்சரிக்கை தகவலும் எழுதப்படுகிறது. இவ்வருடத்தில் ஆரியும் அவனது நண்பர்களான எர்மாயினி கிறேஞ்செர் மற்றும் இரொனால்டு வீசுளி ஆகியோர் இப்பிரச்சனை பற்றி ஆராய்கின்றனர்.\n"}
{"id": "287500", "url": "https://ta.wikipedia.org/wiki?curid=287500", "title": "இருதயாலீஸ்வரர் கோவில்", "text": "இருதயாலீஸ்வரர் கோவில்\n\nதிருநின்றவூர் இருதயாலீஸ்வரர் கோவில் தமிழ்நாட்டின் திருவள்ளூர் மாவட்டம், ஆவடி வட்டத்தில் உள்ள திருநின்றவூர் எனும் ஊரில் அமைந்துள்ள சிவாயலமாகும்.இத்தலத்தின் மூலவர் இருதயாலீஸ்வரர், தாயார் மரகதாம்பிகை.\n\nSection::::திருவிழாக்கள்.\nமகாசிவராத்திரி, தைப்பூசம், பங்குனி உத்திரம், மகாசங்கராந்தி, வைகாசி விசாகம், விநாயகர் சதுர்த்தி, தீபாவளி, கார்த்திகை, சித்திரை ஆண்டுப் பிறப்பு, பௌர்ணமி, அமாவாசை, பிரதோசம், திங்கள் மற்றும் வெள்ளிக்கிழமை.\n\nSection::::தலச் சிறப்பு.\nசிவனின் மூலஸ்தானத்தில் பூசலார் நாயனாரின் சிலை உள்ளது.\n\n\nSection::::வேண்டுதல்.\nஇருதய நோய் குணமாக வேண்டி இங்கு வேண்தல் செய்கின்றனர்.\nSection::::பெரிய புராணத்தில் இடம்பெற்ற பாடல்.\n-சேக்கிழார் இயற்றிய பெரிய புராணம்\n"}
{"id": "287502", "url": "https://ta.wikipedia.org/wiki?curid=287502", "title": "செயிண்ட் கிட்சு", "text": "செயிண்ட் கிட்சு\n\nசெயிண்ட் கிட்சு (\"Saint Kitts\"), முறையாக செயிண்ட் கிறித்தோபர் தீவு, மேற்கிந்தியத் தீவுகளைச் சேர்ந்த ஓர் தீவு ஆகும்.இத்தீவின் மேற்கே கரிபியன் கடலும், கிழக்கே அத்திலாந்திக்குப் பெருங்கடலும் உள்ளன. செயிண்ட் கிட்சும் அருகிலுள்ள நெவிசு தீவும் இணைந்து ஒரே நாடாக உள்ளன: செயிண்ட் கிட்சும் நெவிசும் கூட்டாட்சி.\n\nஇத்தீவு சிறிய அண்டிலிசு தீவுக் குழுமத்தின் வளிமறைவுத் தீவுகளில் ஒன்றாகும். இது புளோரிடாவின் மயாமியிலிருந்து தென்கிழக்கே ஏறத்தாழ தொலைவில் அமைந்துள்ளது. செயிண்ட் கிட்சின் நிலப்பரப்பு ஏறத்தாழ ஆகும்; ஏறத்தாழ நீளமும் சராசரியாக அகலமும் கொண்டுள்ளது..\n\nசெயிண்ட் கிட்சின் மக்கள்தொகை ஏறத்தாழ 45,000 ஆகும். இவர்களில் பெரும்பாலோர் ஆபிரிக்க இனத்தவர் ஆவர். முதன்மையான மொழியாக ஆங்கிலம் உள்ளது.கல்வியறிவு கிட்டத்தட்ட 98% ஆகும்.\n\nகிழக்கு கரிபியனில் கட்டப்பட்ட பெரும் கோட்டையாகவும் உலகப் பாரம்பரியக் களமாகவும் பிரிம்சுடோன் மலைக் கோட்டை தேசியப் பூங்கா விளங்குகின்றது. செயிண்ட் கிட்சு தீவில் உள்ள வோர்னர் பார்க் துடுப்பாட்ட அரங்கத்தில் 2007 துடுப்பாட்ட உலகக்கிண்ண ஆட்டங்கள் நடைபெற்றன. இதன்மூலம் ஒரு உலகக் கிண்ண நிகழ்வு நடந்த உலகின் மிகச் சிறிய நாடெனும் பெருமையை செயிண்ட் கிட்சும் நெவிசும் பெற்றது. செயிண்ட் கிட்சில் ரோசு மருத்துவப் பல்கலைக்கழக பள்ளி, விண்ட்சர் மருத்துவ பல்கலைக்கழக பள்ளி, மருத்துவம் மற்றும் நலவாழ்வு அறிவியல் பல்கலைக்கழகம் போன்ற பல உயர் கல்வி நிறுவனங்கள் அமைந்துள்ளன. \n\n"}
{"id": "287509", "url": "https://ta.wikipedia.org/wiki?curid=287509", "title": "சார்வாகன்", "text": "சார்வாகன்\n\nசார்வாகன் என்று இலக்கிய வட்டத்தில் அறியப்பட்ட மருத்துவர் ஹரி ஸ்ரீனிவாசன் (7 செப்டம்பர் 1929 - 21 திசம்பர் 2015 ) ஒரு தொழுநோய் மருத்துவர் மற்றும் தமிழ் சிறுகதை எழுத்தாளர் ஆவார்.\n\nSection::::வாழ்க்கை.\nதமிழகத்தின் அன்றைய வடாற்காடு மாவட்டத்தின் வேலூரில் 1923ஆம் ஆண்டு பிறந்தார். இவரின் தந்தை மருத்துவர் ஹரிஹரன், ஆரணியின் முதல் ஆங்கில மருத்துவர் ஆவார். ஆரணி நகரில் பள்ளியிறுதி வரை முடித்துவிட்ட ஹரி ஸ்ரீனிவாசன், சென்னை மருத்துவக் கல்லூரியில் மருத்துவம் பயின்றார். பிறகு, இங்கிலாந்தில் இரண்டு எஃப்ஆர்சிஎஸ் பட்டங்களை முடித்தார். 1954 ஆண்டிலிருந்து ஆறு ஆண்டுகள் இங்கிலாந்தில் உள்ள மருத்துவமனையில் பணிபுரிந்தார். இலண்டனில் திருமணம் நடந்தது. எண்பதுகளில் மூன்று ஆண்டுகள் போர்ட்லண்ட் நகரில் இருந்தார்.\n\nSection::::இந்தியாவில் மருத்துவப்பணிகள்.\nஇந்தியா திரும்பிய ஹரி சீனிவாசன் முதலில் முட நீக்கியல் வல்லுநராக தனது பணியைத் தொடங்கினார். 1960இல் மங்களூர் கஸ்தூரிபாய் மருத்துவமனையில் பணியாற்றும்போது தொழுநோயில் இருந்து மீண்ட அப்துல்லா என்பவரின் கரங்களை ஒரு பிரத்யேக முறையில் முயன்ற சீரமைப்பு அறுவைச் சிகிச்சை வியக்கத்தக்க வெற்றியைக் கண்டது. தொழுநோயால் குணமடைந்த பின்னரும் மடங்கிய விரல்கள் நேராகாமல், உணர்ச்சி திரும்பாமல், செயலற்ற நிலையில் இருக்கும் விரல்களுக்கு இவர் கண்டுபிடித்த இந்த அறுவைச் சிகிச்சை முறை பலரது கைகள் செயங்பட உதவிகரமாக இருந்தது. இப்புதிய கர சீரமைப்பு அறுவைச் சிகிச்சை முறைக்கு ஐநா சபையின் அங்கமான உலக சுகாதார அமைப்பு ‘சீனிவாசன் முறை’ (SRINIVASAN TECHNIQUE) என்று இவரது பெயரையே சூட்டியது. இதற்காக இவருக்கு 1984 இல் இந்திய அரசால் பத்மசிறீ விருது வழங்கப்பட்டது. இந்தக் கண்டுபிடிப்புக்குப் பிறகு செங்கல்பட்டு தொழுநோய் மருத்துவமனையில் பணியில் சேர்ந்து, அதன் இயக்குநராக உயர்ந்து 1984இல் இவர் பணி ஓய்வுபெற்றார். அதன் பிறகு, பல்வேறு நாடுகளின் மருத்துவக் கழகங்களிலும், உலக சுகாதார அமைப்பின் சார்பாக வருகைதரு பேராசிரியராகவும், எண்ணற்ற மருத்துவ முகாம்களை நெறிப்படுத்துபவராகவும் பணியாற்றினார்.\n\nSection::::இலக்கிய ஆர்வம்.\nஇவரது தாத்தா கிருஷ்ணய்யர் வேலூரில் காவல்துறையில் தமிழ் சுருக்கெழுத்தராக இருந்தார். அவர் பெரியதொரு நூலகத்தை வைத்திருந்தார்.அந்த நூலகத்தில் உள்ள புத்தகங்களை சிறிய வயதில் படித்து தனது படிப்பு ஆர்வத்தை வளர்த்துக்கொண்டார். எழுத்தில் ஆர்வம் கொண்ட இவர் கவிதைகளையும் சிறுகதைகளையும் சிற்றிதழ்களில் எழுதியுள்ளார். இவரின் கனவுக்கதை’ என்னும் சிறுகதை 1971-ஆம் ஆண்டின் சிறந்த சிறுகதையாக ‘இலக்கியச் சிந்தனை’ பரிசு பெற்றது. இவருடைய சிறுகதைகள் சில, ஆங்கில மொழிபெயர்ப்பாகி வெளியாகியிருக்கின்றன. இவர் எழுத்துக்கள் தொகுப்பாக 41 சிறுகதைகள் மற்றும் 3 குறுநாவல்கள் என 500 பக்கங்களுடன் சார்வாகன் கதைகள் என்ற பெயரில் புத்தகமாக நற்றிணை பதிப்பகத்தால் வெளியீடப்பட்டுள்ளது.\n"}
{"id": "287525", "url": "https://ta.wikipedia.org/wiki?curid=287525", "title": "மோன், இந்தியா", "text": "மோன், இந்தியா\n\nமோன், இந்திய மாநிலமான நாகாலாந்தில் உள்ள மோன் மாவட்டத்தின் தலைநகராகும்.\n\nSection::::அரசியல்.\nஇந்த நகரம் நாகாலாந்து மக்களவைத் தொகுதிக்கு உட்பட்டது.\n"}
{"id": "287527", "url": "https://ta.wikipedia.org/wiki?curid=287527", "title": "நெவிசு", "text": "நெவிசு\n\nநெவிசு (\"Nevis\") கரிபியக் கடலிலுள்ள சிறிய தீவாகும்; லீவர்டு தீவுகளின் உட்புற வளைவில் இது அமைந்துள்ளது. நெவிசும் அருகிலுள்ள செயிண்ட் கிட்சு தீவும் இணைந்து ஒரே நாடாக உள்ளது: செயிண்ட் கிட்சும் நெவிசும் கூட்டரசு. சிறிய அண்டிலிசு தீவுக்கூட்டத்தின் வடமுனையில் நெவிசு அமைந்துள்ளது. புவேர்ட்டோ ரிக்கோவிலிருந்து கிழக்கு-தென்கிழக்கு திசையில் ஏறத்தாழ 350 கிமீ தொலைவிலும் அண்டிக்குவாவிற்கு மேற்கே ஏறத்தாழ 80 கிமீ தொலைவிலும் அமைந்துள்ளது. இதன் நிலப்பரப்பு ஆகும். இதன் தலைநகரம் சார்லசுடவுண்.\n"}
{"id": "287589", "url": "https://ta.wikipedia.org/wiki?curid=287589", "title": "அனைத்துலக நதி நீர்ப்பயன்பாட்டுக்கான எல்சிங்கி விதிகள்", "text": "அனைத்துலக நதி நீர்ப்பயன்பாட்டுக்கான எல்சிங்கி விதிகள்\n\nஅனைத்துலக நதி நீர்ப்பயன்பாட்டுக்கான ஹெல்சின்கி விதிகள் என்பவை எல்லை தாண்டிப் பாயும் நதிகளின் நீரினையும் அத்தோடு தொடர்புடைய நிலத்தடி நீரினையும் பயன்படுத்துவதற்கான விதிமுறைகளாகும். இவ்விதிகள் 1996 ஆம் ஆண்டு ஆகஸ்டு மாதம் ஃபின்லாந்தின் தலைநகரான எல்சிங்கி நகரில் உருவாக்கப்பட்டன. இவ்விதிமுறைகளைச் செயல்படுத்துவதற்கான அமைப்பு ஏதும் இல்லை. 2004 ஆம் ஆண்டில் வெளிவந்த நீர்மூலங்களுக்கான பெர்லின் விதிகள் இவ்விதிமுறையினைப் பின்தள்ளி விட்டது. \n"}
{"id": "287594", "url": "https://ta.wikipedia.org/wiki?curid=287594", "title": "காசிரங்கா யானைத் திருவிழா", "text": "காசிரங்கா யானைத் திருவிழா\n\nகாசிரங்கா யானைத் திருவிழா \"(Kaziranga Elephant Festival)\" என்பது ஆசிய யானைகளைப் பாதுகாக்கவும் அவற்றின் நலம் காக்கவும் ஒவ்வோர் ஆண்டும் அசாம் மாநிலத்திலுள்ள காசிரங்கா தேசியப் பூங்காவில் நடத்தப்படுகின்ற திருவிழாவாகும். அசாம் மாநில வனத்துறையும் சுற்றுலாத்துறையும் இணைந்து இத்திருவிழாவை நடத்துகின்றன. நாளுக்கு நாள் பெருகி வரும் மனிதர் மற்றும் யானைகள் இடையிலான சச்சரவுகளுக்கு தீர்வுகாண முற்படுவது இவ்விழா கொண்டாடுவதன் முக்கிய நோக்கமாகும். தலை முதல் பாதம்வரை அலங்கரிக்கப்பட்ட நூற்றுக்கணக்கான ஆசிய யானைகள் இவ்விழாவில் பங்கேற்கின்றன. அணிவகுப்பு , ஓட்டப்பந்தயம், கால்பந்து, நடனம் என பல்வேறு வகையான போட்டிகளில் அவை பங்கேற்று பார்வையாளர்களை பரவசப்படுத்துகின்றன. \n"}
{"id": "287595", "url": "https://ta.wikipedia.org/wiki?curid=287595", "title": "அர்பில்", "text": "அர்பில்\n\nஅர்பில் அல்லது எர்பில் (Erbil, also known as Hewler) (, ; \"Arbīl\") என்பது ஈராக்கிய குர்திஸ்தானின் தலைநகரமாகும். பகுதாதுவிற்கு வடமேற்காக இது அமைந்துள்ளது. 2011இன் மதிப்பீட்டின் அடிப்படையில் தற்கால ஈராக் நாட்டின் மேல் மெசொப்பொத்தேமியாவில் உள்ள அர்பில் நகரத்தின் மொத்த மக்கள்தொகை 1.61 மில்லியன் ஆகும். மக்கள் தொடர்ந்து வாழும் பண்டைய நகரங்களில் ஒன்றாக அர்பில் நகரம் விளங்குகிறது. பண்டைய அர்பில் நகரத்தில் மனிதக் குடியிருப்புகள் கிமு 5,000 ஆண்டுகளுக்கு முன்னரே தோன்றியது.\n\nஅர்பில் நகரத்தின் மையத்தில் பண்டைய அரண்மனை உள்ளது. சுமேரியாவின் மூன்றாவது ஊர் வம்ச மன்னர் \"சுல்க்கி\" என்பவர் (கிமு 2094 – கிமு 2047) இந்நகரத்தைப் பற்றி குறித்துள்ளார். இந்நகரத்தைப் பின்னர் பழைய அசிரியப் பேரரசினர் (கிமு 2025 -–கிமு 1378) கைப்பற்றினர்.\n\nகிமு 21-ஆம் நூற்றாண்டிலிருந்து, கிமு 7-ஆம் நூற்றாண்டின் இறுதி வரை, அசிரியப் பேரரசின் முக்கிய நகரமாக அர்பில் நகரம் இருந்தது. அசிரிய வரலாற்றுப் பதிவேடுகளின் படி, கிமு எழாம் நூற்றாண்டில் இறுதியில் இந்நகரத்தை குடியன்கள் கைப்பற்றி ஆண்டனர். குடியன்களுக்குப் பின்னர் கிமு எட்டாம் நூற்றாண்டின் துவக்கத்தில் இந்நகரம் புது பாபிலோனியப் பேரரசின் (கிமு 626 - 539) கீழ் சென்றது. பின்னர் அர்பில் நகரம் மீடியாப் பேரரசு, அகாமனிசியப் பேரரசு, கிரேக்கப் பேரரசு, செலூக்கியப் பேரரசு, பார்த்தியப் பேரரசு, உரோமைப் பேரரசு, சாசானியப் பேரரசுகளின் கீழ் இருந்தது. கிபி எழாம் நூற்றாண்டு முதல் இசுலாமிய மதம் தோன்றி வளர்ந்த போது, உமையா கலீபகத்தின் கீழ் சென்றது. பின்னர் செல்யூக் பேரரசு (1037–1194) மற்றும் துருக்கிய உதுமானியப் பேரரசின் (1299–1922) கீழ் சென்றது. \n\nபண்டைய அண்மை கிழக்கு நகரத் தொல்லியல் மேடுகளில் கண்டெடுத்த தொல் பொருட்கள் அர்பில் நகர அருங்காட்சியகத்தில் காட்சிக்கு உள்ளது. சூலை 2014-இல் அர்பில் நகரத்து பண்டைய அரண்மனையை உலகப் பாரம்பரியக் களங்களில் ஒன்றாக யுனெஸ்கோ நிறுவனம் அறிவித்துள்ளது.\n\nஈராக்கிய குர்திஸ்தான் தலைமையிடமான அர்பில் நகரத்தில் குர்து மக்கள், அசிரிய மக்கள், இராக்கிய துருக்கியர்கள், இராக்கிய அரபுகள், யாசிதி மக்கள் மற்றும் ஆர்மீனியர்கள் வாழ்கின்றனர். மேலும் சன்னி முஸ்லீம்கள், சியா முஸ்லீம்கள், கிறித்தவர்கள், யாசிதிகள் வாழ்கின்றனர்.\n\nஅன்பு, காதல், அழகு, செழிப்பு, போர் மற்றும் வீரத்திற்கு அடையாளமான சுமேரியக் கடவுளான இஷ்தர் பெண் தேவதையின் வழிபாட்டு மையமாக அர்பில் நகரம் விளங்கியது. தற்போது குர்து மக்கள் இந்நகரத்தை \"Hewlêr\" என்று அழைக்கின்றனர். \n\nSection::::வரலாறு.\n \n\nSection::::பண்டைய வரலாறு.\nசுமேரியாவின் வடக்கில் மேல் மெசொப்பொத்தேமியாவில் அமைந்த அர்பில் நகரத்தைப் பற்றிய குறிப்புகள், எப்லா இராச்சியத்தின் வரலாற்றுக் குறிப்புகள் ஆப்பெழுத்தில் எழுதப்பட்ட களிமண் பலகைகள் மூலம் அறியப் படுகிறது. அர்பில் நகரம் அக்காடியப் பேரரசின் (கிமு 2335 – 2154) கீழ் இருந்தது. கிமு 2150-இல் குடியன்கள் அர்பில் நகரத்தை கைப்பற்றினர்.ஊரின் முதல் பாபிலோனியப் பேரரசர் அமர் - சின் என்வர் அர்பில் நகரத்தை கிமு 1975-இல் அழித்தார்.\nகிமு 2050-இல் பழைய அசிரியப் பேரரசிலும் (கிமு 1975–1750), மத்திய அசிரியப் பேரரசு (கிமு 1392 – கிமு 9340) மற்றும் புது அசிரியப் பேரரசு (கிமு 935–605) வரை அசிரியாவின் ஒருங்கிணைந்த பகுதியாக அர்பில் நகரம் இருந்தது. கிமு 612-519-இல் அசிரிய மற்றும் பாபிலோனியப் பேரரசுகளின் வீழ்ச்சிக்குப் பின்னர் அர்பில் நகரம் பாரசீகத்தின் அகாமனிசியப் பேரரசு, பார்த்தியப் பேரரசு, செலூக்கியப் பேரரசு, உரோமைப் பேரரசு மற்றும் சாசானியப் பேரரசுகள் ஆண்டது. \n\nகிபி 636-க்கு பின்னர் இசுலாமிய எழுச்சியால் அர்பில் நகரம் உமையா கலீபகத்தின் கீழ் சென்றது. பின்னர் அப்பாசியக் கலீபகத்தின் கீழ் சென்றது. அர்பில் நகரத்து குர்து இன அய்யூப்பிய வம்சத்தினர் கிபி 1174 முதல் 1254 முடிய அர்பில் நகரத்தை தலைநகராகக் கொண்டு மெசொப்பொத்தேமியாவைக் கைப்பற்றி ஆண்டார். பின்னர் 1922 வரை உதுமானியப் பேரரசின் கீழ் அர்பில் நகரம் இருந்தது. 1237-இல் மங்கோலியர்கள் மத்திய கிழக்கு பகுதியை ஆக்கிரமித்து அர்பில் நகரத்தை சூறையாடினர். \n\n1397-இல் தைமூரின் படைகள் அர்பில் நகரத்தை கைப்பற்றி சூறையாடினார்.அர்பில் நகரம் முதல் உலகப் போர் முடியும் வரை 400 ஆண்டுகள் துருக்கியின் உதுமானியப் பேரரசின் ஒரு பகுதியாக விளங்கியது. பின்னர் அர்பில் நகரம் பிரித்தானியாவின் காலனியாதிக்கத்தில் இருந்தது.\n\nSection::::நவீன வரலாறு.\n3அக்டோபர் 1932-இல் ஈராக் நாடு பிரித்தானியாவிடமிருந்து விடுதலைப் பெற்றது. பாக்தாத் மற்றும் மோசுல் நகரங்களுக்கிடையே அர்பில் நகரம் வணிக மையமாக விளங்கியது. தற்போதைய ஈராக் நாட்டின் வடக்கில் அமைந்த ஈராக்கிய குர்திஸ்தான் தன்னாட்சி பிரதேசத்தின் தலைமையிடமாக உள்ள அர்பில் நகரத்தில் இசுலாமிய குர்து மக்கள் பெரும்பான்மையினராகவும், அரேபியர்கள், அசிரிய மக்கள், யாசிதி மக்கள், கிறித்துவ ஆர்மீனியர்கள் சிறுபான்மையினராகவும் உள்ளனர். \n\n\n"}
{"id": "287605", "url": "https://ta.wikipedia.org/wiki?curid=287605", "title": "சிம்மோனி அணை", "text": "சிம்மோனி அணை\n\nசிம்மோனி அணை \"(Chimmony Dam)\" இந்தியாவின் கேரளா மாநிலத்தில் உள்ளது, திருச்சூர் மாவட்டம் முகுந்தாபுரம் தாலுக்காவில் இருக்கும் எச்சிப்பாராவில் இந்த அணை கட்டப்பட்டுள்ளது. கருவண்ணூர் ஆற்றின் துணை நதியான சிம்மோனியாற்றின் குறுக்காகக் கட்டப்பட்டுள்ள இவ்வணை 1996 ஆம் ஆண்டு கட்டி முடிக்கப்பட்டது.\n"}
{"id": "287606", "url": "https://ta.wikipedia.org/wiki?curid=287606", "title": "1676", "text": "1676\n\n1676 (MDCLXXVI) கிரெகொரியின் நாட்காட்டியில் ஒரு புதன்கிழமையில் ஆரம்பமான நெட்டாண்டு ஆகும், அல்லது 10-நாட்கள் பின்தங்கிய பழைய யூலியன் நாட்காட்டியில் சனிக்கிழமையில் ஆரம்பமான நெட்டாண்டு ஆகும்.\n\n\n"}
{"id": "287607", "url": "https://ta.wikipedia.org/wiki?curid=287607", "title": "1677", "text": "1677\n\n1677 (MDCLXXVII) கிரெகொரியின் நாட்காட்டியில் ஒரு வெள்ளிக்கிழமையில் ஆரம்பமான சாதாரண (நெட்டாண்டு அன்று) ஆகும், அல்லது 10-நாட்கள் பின்தங்கிய பழைய யூலியன் நாட்காட்டியில் திங்கட்கிழமையில் ஆரம்பமான சாதாரண ஆண்டு ஆகும்.\n\n"}
{"id": "287612", "url": "https://ta.wikipedia.org/wiki?curid=287612", "title": "1678", "text": "1678\n\n1678 (MDCLXXVIII) கிரெகொரியின் நாட்காட்டியில் ஒரு சனிக்கிழமையில் ஆரம்பமான சாதாரண (நெட்டாண்டு அன்று) ஆகும், அல்லது 10-நாட்கள் பின்தங்கிய பழைய யூலியன் நாட்காட்டியில் செவ்வாய்க்கிழமையில் ஆரம்பமான சாதாரண ஆண்டு ஆகும்.\n\n\n\n"}
{"id": "287626", "url": "https://ta.wikipedia.org/wiki?curid=287626", "title": "பொலவக்கொடி", "text": "பொலவக்கொடி\n\nபொலவக்கொடி (அறிவியல் பெயர்:\"Leea indica\"), (ஆங்கில பெயர் :\"bandicoot berry\") என்ற கொடியின தாவரம் பேரினத்தைச் சார்ந்ததாகும். பொதுவாக பசுமைமாறாக்காடுகளில் இந்த கொடிகள் காணப்படுகிறது. இந்தோமலேயா, இந்தோசீனா, ஆஸ்திரேலியா, பசிபிக் தீவுகள், மேலும் இந்தியாவில் மேற்குத் தொடர்ச்சி மலை, போன்ற வளமான பகுதிகளில் காணப்படுகிறது. இதன் கனி மருத்துவக்குணம் கொண்டது \n"}
{"id": "287632", "url": "https://ta.wikipedia.org/wiki?curid=287632", "title": "ராஜேஷ் முருகேசன்", "text": "ராஜேஷ் முருகேசன்\n\nராஜேஷ் முருகேசன் (பிறப்பு 14 மே, 1988) ஓர் இந்தியத் திரைப்பட இசையமைப்பாளர் ஆவார். மலையாளம், தமிழ்த் திரைப்படங்களில் பங்காற்றி வருகிறார். 2015ஆம் ஆண்டில், இவரது இசையமைப்பில் வெளியான பிரேமம் திரைப்படம் சிறப்பான வெற்றித் திரைப்படமாக அமைந்தது.\n\nSection::::வாழ்க்கைக் குறிப்பு.\nராஜேஷ் முருகேசன், கேரளத்தின் எர்ணாகுளம் மாவட்டத்தில் ஒரு தமிழ்ப் பெற்றோருக்கு மகனாகப் பிறந்தார். கொச்சி \"ரெபினெரிசு பள்ளியில்\" பள்ளிப் படிப்பை முடித்த பின்னர், 2008ஆம் ஆண்டில் சென்னை எஸ்.ஏ.இ பன்னாட்டுக் கல்லூரியில் பட்டப்படிப்பை முடித்தார்.\n\nSection::::திரை வாழ்க்கை.\nஅல்போன்ஸ் புத்திரன் இயக்கத்தில் 2013ஆம் ஆண்டில் தமிழ், மலையாளம் ஆகிய இரு மொழிகளில் வெளியான நேரம் திரைப்படத்தின் மூலமாக இசையமைப்பாளராக அறிமுகமானார். இப்படத்தில் இடம்பெற்ற \"பிஸ்தா\" பாடலின் மூலமாக பரவலாக அறியப்பட்டார். தொடர்ந்து 2015ஆம் ஆண்டில் அல்போன்ஸ் புத்திரன் இயக்கிய பிரேமம் மலையாளத் திரைப்படத்திற்கு இசையமைத்திருந்தார். இப்படத்தில் இடம்பெற்ற பாடல்கள் சிறப்பான வரவேற்பு பெற்றதுடன், \"மலரே\" பாடல் யூடியூபில் உடனடியாக 5 இலட்சத்திற்கும் அதிகமான நபர்களால் பார்க்கப்பட்ட பாடலாக அமைந்தது.\n\n"}
{"id": "287633", "url": "https://ta.wikipedia.org/wiki?curid=287633", "title": "அரம்பா", "text": "அரம்பா\n\nஅரம்பாமரம் (அறிவியல் பெயர்:\"Litsea glutinosa\"), (ஆங்கில பெயர்:\"soft bollygum\") இது பசுமைமாறாக்காடுகளில் வளரும் தாவரம் ஆகும். இதன் பிசின் ஊதுபத்தி தயாரிக்க பயன்படுகிறது. \nஇந்தியா, சீனா, மலேசியா, ஆஸ்திரேலியா போன்ற நாடுகளில் காணப்படுகிறது. \n"}
{"id": "287636", "url": "https://ta.wikipedia.org/wiki?curid=287636", "title": "எம். பி. ஆர் அணை", "text": "எம். பி. ஆர் அணை\n\nஎம்.பி.ஆர் அணை \"(MPR Dam)\" என்பது நடு பென்னா நீர்த்தேக்கம் என்பதன் சுருக்கம் என்றாலும் எம்.பி.ஆர் அணை என்றே அறியப்படுகிறது. இது இந்தியாவின் ஆந்திரப்பிரதேச மாநிலத்தில் இருக்கும் அனந்தபூர் மாவட்டத்தில் உள்ள பென்னா ஆற்றின் குறுக்காக அமைக்கப்பட்டுள்ள ஒரு நீர்ப்பாசனத் திட்ட அணையாகும். பத்ராம்பள்ளி மற்றும் வச்ரகரூர் கிராமங்களில் இவ்வணை கட்டப்பட்டுள்ளது. துங்கபத்திரா அணையில் தோன்றும் துங்கபத்திரா உயர்மட்ட கால்வாயின் கீழ் ஒரு சமநிலைப்படுத்தும் அணையாக செயல்படுவதே இவ்வணையின் பிரதானமான பணியாகும். \n"}
{"id": "287642", "url": "https://ta.wikipedia.org/wiki?curid=287642", "title": "ஐக்கிய அமெரிக்கக் குடியரசுத் தலைவர் தேர்தல், 2016", "text": "ஐக்கிய அமெரிக்கக் குடியரசுத் தலைவர் தேர்தல், 2016\n\nஐக்கிய அமெரிக்கக் குடியரசுத் தலைவர் தேர்தல், 2016, நவம்பர் 8, 2016, செவ்வாயன்று நடைபெற்றது. இது 58வது நான்காண்டுகளுக்கு ஒருமுறையான அமெரிக்கக் குடியரசுத் தலைவர் தேர்தல் ஆகும். வாக்காளர்கள் குடியரசுத் தலைவர் தேர்வாளர்களை தேர்ந்தெடுத்து அவர்கள் புதிய குடியரசுத் தலைவரையும் துணை குடியரசுத் தலைவரையும் வாக்காளர் குழு மூலமாகத் தேர்ந்தெடுப்பர். அமெரிக்க அரசியலமைப்பின் 22ஆவது சட்டத்திருத்தத்தின்படி தற்போதைய குடியரசுத் தலைவராக விளங்கும் பராக் ஒபாமா மூன்றாம் முறையாக மீண்டும் போட்டியிட முடியாது. \n\nஐக்கிய அமெரிக்கக் குடியரசுத் தலைவர் தொடக்கநிலை தேர்தல்களும் கட்சிக் கூட்டங்களும் 2016ஆம் ஆண்டின் பெப்ரவரியிலிருந்து சூன் வரை நடைபெற்றது. இந்த கட்சி நியமன செயல்முறையும் ஓர் மறைமுக தேர்தல் ஆகும்; வாக்காளர்கள் கட்சியின் நியமன கருத்தரங்கிற்கு பேராளர்களைத் தேர்ந்தெடுத்து அவர்கள் கட்சியின் குடியரசுத் தலைவர் தேர்தலுக்கான வேட்பாளரை தேர்ந்தெடுக்கின்றனர்.\n\n2016-ம் ஆண்டிற்கான தேர்தலில் குடியரசுக் கட்சியின் சார்பில் டோனால்ட் டிரம்ப், மக்களாட்சிக் கட்சியின் சார்பில் இலரி கிளின்டன் ஆகியோருக்கு கடும்போட்டி நிலவியது. டோனால்ட் டிரம்ப் வெற்றி பெற்றார். \n\nடோனல்டு திரம்பு 290 தேர்வாளர்கள் வாக்கும் இலரி கிளிண்டன் 232 தேர்வாளர்கள் வாக்கும் பெற்றுள்ளனர். மிச்சிகன் மாநிலத்தின் வெற்றியாளர் நவம்பர் இறுதியில் அதிகாரபூர்வமாக அறிவிக்கப்படுவார்.\n\n"}
{"id": "287645", "url": "https://ta.wikipedia.org/wiki?curid=287645", "title": "மயிலாவரம் அணை", "text": "மயிலாவரம் அணை\n\nமயிலாவரம் அணை \"(Mylavaram Dam)\" என்பது இந்தியாவின் ஆந்திரப்பிரதேச மாநிலத்தில் உள்ளது. கடப்பா மாவட்டத்தில் உள்ள மயிலாவரத்திற்கு அருகில் பென்னா ஆற்றின் குறுக்காக ஒரு நடுத்தர நீர்ப்பாசனத் திட்ட அணையாக இவ்வணை அமைக்கப்பட்டுள்ளது. கிருட்டிணா நதியின் வலதுபுறக் கரையில்இருக்கும் சிறீசைலம் கால்வாய் கட்டிமுடிந்தவுடன் கிருட்டிணா நதியின் நீர் இத்தடுப்பணையை நிரப்பும்.\n"}
{"id": "287647", "url": "https://ta.wikipedia.org/wiki?curid=287647", "title": "இண்டாங்கி தேசியப் பூங்கா", "text": "இண்டாங்கி தேசியப் பூங்கா\n\nஇண்டாங்கி தேசியப் பூங்கா, இந்திய மாநிலமான நாகாலாந்தில் உள்ள காட்டுயிர் பூங்கா. இங்கு ஹுலக் கிப்பான், தங்க நிற மந்தி, இருவாய்ச்சி, புலி, வெண்தொண்டை மீன்கொத்தி, உடும்பு, சோம்பேறிக் கரடி உள்ளிட்ட அரிய வகை உயிரினங்கள் வசிக்கின்றன.\n\nSection::::வரலாறு.\nஇந்த இடம் பாதுகாக்கப்பட்ட காடாக அறிவிக்கப்பட்டது. இது சுமார் 20,202 ஹெக்டேர் பரப்பளவில் அமைந்துள்ளது. பின்னர், விலங்குகள் காப்பகமாகவும், பின்னர் தேசியப் பூங்காவாகவும், நாகாலாந்து அரசு அறிவித்தது.\n\n"}
{"id": "287661", "url": "https://ta.wikipedia.org/wiki?curid=287661", "title": "அல்போன்சு புத்திரன்", "text": "அல்போன்சு புத்திரன்\n\nஅல்போன்சு புத்திரன் (பிறப்பு 10 பிப்ரவரி 1984) ஓர் இந்தியத் திரைப்பட இயக்குநர், நடிகர், திரைப்படத் தொகுப்பாளர், திரைக்கதை ஆசிரியர் ஆவார். தமிழ் மற்றும் மலையாளத்தில் வெளியான நேரம் திரைப்படத்தின் மூலமாக இயக்குநராக அறிமுகமானார்.\n\n"}
{"id": "287685", "url": "https://ta.wikipedia.org/wiki?curid=287685", "title": "அக்ரிடோன்", "text": "அக்ரிடோன்\n\nஅக்ரிடோன் \"(Acridone)\" என்பது அக்ரிடின் கட்டமைப்பில் அமைந்த ஒரு கரிமச் சேர்மம் ஆகும். இச்சேர்மத்தின் மூலக்கூற்று வாய்ப்பாடு CHNO ஆகும். கட்டமைப்பின் 9 ஆவது இடத்தில் கார்பனைல் குழு இடம் பெற்றுள்ளது. N- பீனைல் ஆந்திரனிலிக் அமிலத்தைத் தன்னொடுக்க வினைக்கு உட்படுத்தி அக்ரிடோன் தயாரிக்க முடியும்.\n\nSection::::அக்ரிடோன் வழிப்பொருட்கள்.\nபல்வேறு மருந்தியல் செயல்பாடுகள் கொண்ட சில செயற்கைச் சேர்மங்களை அக்ரிடோன் சாரமாகக் கோண்டிருக்கிறது. 3-குளோரோ-6-(2-ஈரெத்திலமினோ-ஈதாக்சி)-10-(2- ஈரெத்திலமினோ-எத்தில்)-அகிரிடோன் உள்ளிட்ட சமீபத்திய அக்ரிடோன் வழிப்பொருட்கள் இன்னும் தொடக்க நிலையிலேயே உள்ளன. மலேரியா எதிர்ப்பு மருந்துகளின் பண்புகளை இவை உறுதியாக வெளிப்படுத்துகின்றன.\n"}
{"id": "287695", "url": "https://ta.wikipedia.org/wiki?curid=287695", "title": "1679", "text": "1679\n\n1679 (MDCLXXIX) கிரெகொரியின் நாட்காட்டியில் ஒரு ஞாயிற்றுக்கிழமையில் ஆரம்பமான சாதாரண (நெட்டாண்டு அன்று) ஆகும், அல்லது 10-நாட்கள் பின்தங்கிய பழைய யூலியன் நாட்காட்டியில் புதன்கிழமையில் ஆரம்பமான சாதாரண ஆண்டு ஆகும்.\n\n\n"}
{"id": "287699", "url": "https://ta.wikipedia.org/wiki?curid=287699", "title": "ஐக்கிய அமெரிக்காவின் துணை குடியரசுத் தலைவர்", "text": "ஐக்கிய அமெரிக்காவின் துணை குடியரசுத் தலைவர்\n\nஐக்கிய அமெரிக்காவின் துணைக் குடியரசுத் தலைவர் (\"Vice President of the United States\", VPOTUS) அமெரிக்க ஐக்கிய நாட்டின் செயலாக்கப் பிரிவின் இரண்டாவது மிக உயரியப் பதவி ஆகும்; குடியரசுத் தலைவருக்கு அடுத்த நிலையாகும். குடியரசுத் தலைவருக்கும் துணைக் குடியரசுத் தலைவருக்குமான அதிகாரங்கள் ஐக்கிய அமெரிக்க அரசியலமைப்பின் இரண்டாவது சட்டவிதியில் பிரிவு ஒன்றில் வரையறுக்கப்பட்டுள்ளன. துணைக் குடியரசுத் தலைவரும் குடியரசுத் தலைவர் போலவே மறைமுகமாக தேர்ந்தெடுக்கப்படுகின்றார். அமெரிக்க வாக்காளர்கள் நான்காண்டுகளுக்கு ஒருமுறை வாக்காளர் குழுக்கள் மூலமாக இவர்களைத் தேர்ந்தெடுக்கின்றனர். இவரே குடியரசுத் தலைவர் பதவிக்கான முதல் வாரிசு ஆகையால் குடியரசுத் தலைவரின் மரணம்,பதவி விலகல், பதவி நீக்கம் போன்ற சமயங்களில் குடியரசுத் தலைவர் பொறுப்பை ஏற்றுக் கொள்கிறார்.\n\nதுணைக் குடியரசுத் தலைவரே மேலவைக்குத் தலைமை தாங்குகின்றார். இப்பொறுப்பில் இருப்பதால் மேலவையில் ஏதேனும் வாக்கெடுப்பு சமநிலையில் இருக்கும்போது மட்டுமே வாக்களிக்கிறார். மேலவை மரபுகள் இத்தகைய அதிகாரத்தை பெரிதும் மட்டுப்படுத்திய போதிலும் சட்டவாக்கலில் இவரது தாக்கம் குறிப்பிடத்தக்கது. காட்டாக 2005இல் நிதிப் பற்றாக்குறை குறைப்பு சட்டம் நிறைவேற்ற மேலவையில் சமநிலை நிலவியபோது துணைக் குடியரசுத் தலைவரின் சமன் முறிப்பு வாக்கே சட்டமாக்க உதவியது. தவிரவும் அரசியலமைப்பின் 12ஆவது திருத்தத்தின்படி துணைக் குடியரசுத் தலைவர் சட்டமன்றத்தின் கூட்டமர்விற்கு தலைமையேற்கிறார்.\n\nதுணைக் குடியரசுத் தலைவரின் பதவி அரசியலமைப்பின்படி வாரிசுப் பதவியே மட்டுமேயானாலும் கூட்டரசின் செயற்பாட்டுப் பிரிவின் அங்கமாக கருதப்படுகின்றது. அமெரிக்க அரசியலமைப்பு இப்பதவிக்கு எந்தவொரு பணியையும் வரையறுக்கவில்லை; இதனால் அறிஞர்களிடம் இப்பதவி செயற்பாட்டுப் பிரிவைச் சேர்ந்ததா அல்லது சட்டவாக்கல் பிரிவைச் சேர்ந்ததா அல்லது இரண்டுக்குமானதா என்ற விவாதம் நடைபெற்று வந்துள்ளது. தற்போதைய நிலையில் அண்மைய வரலாற்று நிகழ்வுகளால் குடியரசுத் தலைவரோ சட்டமன்றமோ இவருக்கு செயற்பாட்டுப் பணிகளை ஒதுக்குவதால் இப்பதவி செயற்பாட்டுப் பிரிவைச் சேர்ந்ததாக கருதப்படுகின்றது.\n\nகுடியரசுத் தலைவர் பதவி போலவே இப்பதவிக்கு வருபவரும் அமெரிக்க இயற் குடிமகனாகவும் 35 அகவைகளுக்கு மேற்பட்டவராகவும் 14 ஆண்டுகள் ஐக்கிய அமெரிக்க நாட்டில் வசித்தவராகவும் இருக்க வேண்டும். தற்போதைய துணைக் குடியரசுத் தலைவராக ஜோ பைடன் உள்ளார்.\n\nSection::::துணைக் குடியரசுத் தலைவர் இறந்தாலோ குடியரசுத் தலைவர் ஆனாலோ.\n1967க்கு முன்பாக குடியரசுத் தலைவர் இறந்தால் துணைக் குடியரசுத் தலைவர் குடியரசுத் தலைவரா அல்லது அப்பொறுப்பு வகிப்பவரா (\"Acting President\") என்ற தெளிவு இல்லாதிருந்தது. இப்பொறுப்பை ஏற்ற ஜான் டைலர் போன்றவர்கள் தங்களை வெறும் அப்பொறுப்பினை வகிப்பவர்களாக ஏற்கவில்லை. தவிரவும் துணைக் குடியரசுத் தலைவர் இறந்தால், புதியவர் தேர்தலில் தேர்ந்தெடுக்கப்படும் வரை வேறு யாரும் துணைக் குடியரசுத் தலைவராக முடியாது. ஜான் எஃப். கென்னடியின் கொலைக்குப் பிறகு இதில் தெளிவு பெற அரசியலமைப்பில் 25வது சட்டத்திருத்தம் கொணரப்பட்டது. இதன்படி குடியரசுத் தலைவர் இறக்கும்போது துணைக் குடியரசுத் தலைவர் குடியரசுத் தலைவராகிறார். மேலும் துணைக் குடியரசுத் தலைவர் இறந்தாலோ, பதவி விலகினாலோ அல்லது குடியரசுத் தலைவர் ஆனாலோ குடியரசுத் தலைவர் புதிய துணைக் குடியரசுத் தலைவரை நியமிக்க முடியும்; இதற்கு சட்டமன்றத்தின் இரு அவைகளிலும் பெரும்பான்மையினர் ஒப்புமை தரவேண்டும். இந்த சட்டத்திருத்தத்தின்படி இருமுறை இவ்வாறு நிகழ்ந்துள்ளன; முதலாவதாக இசுபைரோ அக்னியூ பதவி விலகியதை அடுத்து கெரால்டு போர்டு துணைக் குடியரசுத் தலைவரானார்; இரண்டாவது நிகழ்வாக ரிச்சர்ட் நிக்சன் பதவி விலகி அப்போதைய துணைக் குடியரசுத் தலைவர் கெரால்டு போர்டு குடியரசுத் தலைவராக பதவியேற்றபோது நெல்சன் இராக்பெல்லர் துணைக் குடியரசுத் தலைவரானார்.\nSection::::தற்போது வாழ்ந்துவரும் முன்னாள் துணைக் குடியரசுத் தலைவர்கள்.\nதற்போது வாழ்ந்து வரும் ஐந்து முன்னாள் துணைக் குடியரசுத் தலைவர்கள்:\nSection::::குடியரசுத் தலைவரான துணைக் குடியரசுத் தலைவர்கள்.\nகீழ்காணும் துணைக் குடியரசுத் தலைவர்கள் குடியரசுத் தலைவர் இறந்தமையாலோ பதவி விலகியதாலோ அல்லது தாங்களே நேரடியாக தேர்தலில் வென்றோ குடியரசுத் தலைவர் ஆனார்கள்:\n\n\n"}
{"id": "287701", "url": "https://ta.wikipedia.org/wiki?curid=287701", "title": "ஒசூர் ஊராட்சி ஒன்றியம்", "text": "ஒசூர் ஊராட்சி ஒன்றியம்\n\nSection::::மக்கள் வகைப்பாடு.\n2011ஆம் ஆண்டு மக்கட்தொகை கணக்கெடுப்பின் படி, ஒசூர் ஊராட்சி ஒன்றியத்தின் மொத்த மக்கள் தொகை 1,16,388 ஆகும். அதில் பட்டியல் சாதி மக்களின் தொகை 26,188 ஆக உள்ளது. பட்டியல் பழங்குடி மக்களின் தொகை 144 ஆக உள்ளது. \n\nSection::::ஊராட்சி மன்றங்கள்.\nஒசூர் ஊராட்சி ஒன்றியத்தில் உள்ள ஊராட்சிகள்: \n\n\n"}
{"id": "287702", "url": "https://ta.wikipedia.org/wiki?curid=287702", "title": "திமாப்பூர் தொடருந்து நிலையம்", "text": "திமாப்பூர் தொடருந்து நிலையம்\n\nதிமாப்பூர் தொடருந்து நிலையம், இந்திய மாநிலமான நாகாலாந்தில் உள்ள திமாப்பூர் நகரத்தில் உள்ளது. இது லாம்டிங் - திப்ருகர் வழித்தடத்தில் அமைந்துள்ளது.\n\nSection::::வசதிகள்.\nஇந்த நிலையட்தில் ஓய்வறைகள் உள்ளன.\n\nSection::::தொடர்வண்டிகள்.\nஇங்கு நின்று செல்லும் தொடர்வண்டிகளில் சில:\n\n"}
{"id": "287704", "url": "https://ta.wikipedia.org/wiki?curid=287704", "title": "1680", "text": "1680\n\n1680 (MDCLXXX) கிரெகொரியின் நாட்காட்டியில் ஒரு திங்கட்கிழமையில் ஆரம்பமான நெட்டாண்டு ஆகும், அல்லது 10-நாட்கள் பின்தங்கிய பழைய யூலியன் நாட்காட்டியில் வியாழக்கிழமையில் ஆரம்பமான நெட்டாண்டு ஆகும்.\n\n\n\n"}
{"id": "287706", "url": "https://ta.wikipedia.org/wiki?curid=287706", "title": "திமாப்பூர் மாவட்டம்", "text": "திமாப்பூர் மாவட்டம்\n\nதிமாப்பூர் மாவட்டம், இந்திய மாநிலமான நாகாலாந்தின் மாவட்டங்களில் ஒன்று. மாநில அளவில் அதிக மக்கள் தொகையை கொண்ட மாவட்டம் இது. இதன் தலைமையகம் சுமுக்கேதிமா.\n\nSection::::மக்கள் தொகை.\nஇந்த மாவட்டத்தில் 379,769 மக்கள் வசிப்பது 2011ஆம் ஆண்டின் இந்திய மக்கள் தொகை கணக்கெடுப்பில் தெரிய வந்தது. இந்த மாவட்டத்தில் நாகா இன மக்கள் வாழ்கின்றனர்.\n\n\n"}
{"id": "287708", "url": "https://ta.wikipedia.org/wiki?curid=287708", "title": "சுமுக்கேதிமா", "text": "சுமுக்கேதிமா\n\nசுமுக்கேதிமா, இந்திய மாநிலமான நாகாலாந்திலுள்ள திமாப்பூர் மாவட்டத் தலைநகராகும். இந்த நகரம் திமாப்பூரில் இருந்து 14 கி.மீ தொலைவில் அமைந்துள்ளது.\n\nSection::::மக்கள் தொகை.\nஇங்கு 16,510 மக்கள் வசிப்பதாக, 2011ஆம் ஆண்டில் எடுக்கப்பட்ட இந்திய மக்கள்தொகை கணக்கெடுப்பில் தெரிய வந்துள்ளது.\n\n"}
{"id": "287711", "url": "https://ta.wikipedia.org/wiki?curid=287711", "title": "கிபைர் மாவட்டம்", "text": "கிபைர் மாவட்டம்\n\nகிபைர் மாவட்டம், இந்திய மாநிலமான நாகாலாந்தின் மாவட்டங்களில் ஒன்று.\nஇதன் தலைமையகம் கிபைரில் உள்ளது.\n\nSection::::மக்கள் தொகை.\nஇந்த மாவட்டத்தில் 74,033 மக்கள் வசிப்பதாக 2011ஆம் ஆண்டில் எடுக்கப்பட்ட இந்திய மக்கள் தொகை கணக்கெடுப்பில் தெரியவந்துள்ளது.\n\nSection::::அரசியல்.\nஇந்த மாவட்டம் நாகாலாந்து மக்களவைத் தொகுதிக்கு உட்பட்டது..\n\n"}
{"id": "287715", "url": "https://ta.wikipedia.org/wiki?curid=287715", "title": "கோகிமா மாவட்டம்", "text": "கோகிமா மாவட்டம்\n\nகோகிமா மாவட்டம், இந்திய மாநிலமான நாகாலாந்தின் மாவட்டங்களில் ஒன்று.\n\nSection::::மக்கள் தொகை.\nஇங்கு 270,063 மக்கள் வசிப்பது 2011ஆம் ஆண்டின் இந்திய மக்கள் தொகை கணக்கெடுப்பில் தெரிய வந்துள்ளது.\n\nஇங்கு அங்காமி நாகா இன மக்களும், ரெங்மா இன மக்களும் வாழ்கின்றனர்.\n\nSection::::அரசியல்.\nஇது நாகாலாந்து மக்களவைத் தொகுதிக்கு உட்பட்டது.\n\n"}
{"id": "287738", "url": "https://ta.wikipedia.org/wiki?curid=287738", "title": "பதவிக் காலம்", "text": "பதவிக் காலம்\n\nபதவிக் காலம் (\"Term of office\" அல்லது \"term in office\") என்பது ஓர் குறிப்பிட்ட பதவியில் குறிப்பிட்ட நபர் (பொதுவாக அரசியல்வாதி) பொறுப்பாற்றும் காலத்தின் அளவாகும்.\n\nSection::::நாடுவாரியாக பதவிக்காலம்.\nமாறாக குறிப்பிடாதவரை எண்கள் ஆண்டுகளை குறிக்கின்றன. சில நாடுகளில் ஒரே காலளவுள்ள தேர்தல் காலம் வரையறுக்கப்படுவதில்லை, பணிக்காலம் முடிவதற்கு முன்பே சட்டமன்றங்கள் கலைக்கப்படுவதுண்டு. நிர்ணயிக்கப்பட்ட பதவிக்காலம் இல்லாத பதவிகள் \"பதவியிலிருந்து நீக்கப்படும் வரை\" எனக் குறிப்பிடப்பட்டுள்ளன; இப்பதவிகளில் நடப்பு பதவியில் உள்ளவர் தனது மரணம் வரையிலுமோ பதவித்துறப்பு, பதவி விலகல், பணி ஓய்வு, அல்லது பதவி நீக்கம் வரையிலுமோ நீடிக்கலாம். "}
{"id": "287757", "url": "https://ta.wikipedia.org/wiki?curid=287757", "title": "லோங்லெங் மாவட்டம்", "text": "லோங்லெங் மாவட்டம்\n\nலாங்லெங் மாவட்டம், இந்திய மாநிலமான நாகாலாந்தின் மாவட்டங்களில் ஒன்று. இது துயென்சாங் மாவட்டத்தில் இருந்து பிரிக்கப்பட்டு, புதிய மாவட்டமாக உருவாக்கப்பட்டது. இதன் தலைமையகம் லோங்லெங்கில் உள்ளது.\n\nSection::::மக்கள் தொகை.\nஇங்கு 50,593ம் மக்கள் வசிப்பது 2011ஆம் ஆண்டின் இந்திய மக்கள் தொகை கணக்கெடுப்பில் தெரியவந்துள்ளது\n\nSection::::அரசியல்.\nஇந்த மாவட்டம் நாகாலாந்து மக்களவைத் தொகுதிக்கு உட்பட்டது..\n"}
{"id": "287759", "url": "https://ta.wikipedia.org/wiki?curid=287759", "title": "நாகா குன்றுகள்", "text": "நாகா குன்றுகள்\n\nநாகா மலைக்குன்றுகள் 3825 மீட்டர் உயரத்தைக் கொண்டுள்ளன. இவை இந்திய மாநிலமான நாகாலாந்திலும், அருகிலுள்ள மியான்மரின் எல்லைப் பகுதியிலும் பரவியுள்ளன. இந்த குன்றுகளில் உயரமான சிகரத்தை சரமதி சிகரம் என்று அழைக்கின்றனர். இது 3826 மீட்டர் உயரத்தைக் கொண்டது.\n\nஇந்த மலைக்குன்றுகள் நாகா மலைக்குன்றுகள் மாவட்டத்தின் கீழ் இருந்தன.\nஇந்த குன்றுகள் அரக்கான் மலைத்தொடரில் உள்ளன.\nநாகா என்ற சொல் நாகா இனத்தவரை குறிக்கின்றன. நாகா என்ற பருமிய மொழிச் சொல்லுக்கு, துளையிட்ட காதுகளை உடைய மக்கள் என்று பொருள்.\n\nGeography of Southeast Asia]\n"}
{"id": "287761", "url": "https://ta.wikipedia.org/wiki?curid=287761", "title": "கெலமங்கலம் ஊராட்சி ஒன்றியம்", "text": "கெலமங்கலம் ஊராட்சி ஒன்றியம்\n\nSection::::மக்கள் வகைப்பாடு.\n2011ஆம் ஆண்டு இந்திய மக்கள் தொகை கணக்கெடுப்பின் படி, கெலமங்கலம் ஊராட்சி ஒன்றியத்தின் மொத்த மக்கள் தொகை 1,28,884 ஆகும். அதில் பட்டியல் சமூக மக்களின் தொகை 16,347 ஆக உள்ளது. பட்டியல் பழங்குடி மக்களின் தொகை 4,892 ஆக உள்ளது.\nSection::::ஊராட்சிகள்.\nகெலமங்கலம் ஊராட்சி ஒன்றியத்தில் உள்ள 28 ஊராட்சி மன்றங்கள்: \n\n"}
{"id": "287762", "url": "https://ta.wikipedia.org/wiki?curid=287762", "title": "மோகோக்சுங் மாவட்டம்", "text": "மோகோக்சுங் மாவட்டம்\n\nமோகோக்சுங் மாவட்டம், இந்திய மாநிலமான நாகாலாந்தின் மாவட்டங்களில் ஒன்று. இதன் தலைநகரம் மோகோக்சுங் ஆகும். இந்த மாவட்டத்தில் ஏவோ நாகா இன மக்கள் வசிக்கின்றனர்.\n\nSection::::மக்கள் தொகை.\n2011ஆம் ஆண்டின் இந்திய மக்கள் தொகை கணக்கெடுப்பில். இங்கு 193,171 மக்கள் வசிப்பது தெரியவந்தது. இந்த மாவட்டத்தில் 92.68% மக்கள் எழுத்தறிவு பெற்றுள்ளனர். இது தேசிய சராசரியை விட அதிகமானது.\n\nSection::::அரசியல்.\nஇந்த மாவட்டம் நாகாலாந்து மக்களவைத் தொகுதிக்கு உட்பட்டது..\n\n\n"}
{"id": "287763", "url": "https://ta.wikipedia.org/wiki?curid=287763", "title": "நாகாலாந்து அரசு", "text": "நாகாலாந்து அரசு\n\nநாகாலாந்து அரசு, இந்திய மாநிலமான நாகாலாந்தின் அரசாகும். இது செயலாக்கப் பிரிவு, நீதித்துறை, சட்டவாக்க அவை ஆகிய மூன்றையும் உள்ளடக்கியது.\n\nமாநிலத்தின் தலைவராக ஆளுநர் இருப்பார். இவர் குடியரசுத் தலைவரால் நியமிக்கப்படுவார். அரசின் தலைமையகம், சட்டமன்றம் ஆகியவை கோகிமாவில் உள்ளன. கோகிமாவில் உள்ள குவஹாத்தி உயர் நீதிமன்றத்தின் கிளை மாநில நீதித்துறையின் உயர்ந்த அமைப்பாகும்.\n\nஅரசின் தலைவராக முதலமைச்சர் செயல்படுவார். தற்போதைய சட்டமன்றம் ஓரவை முறைமை கொண்டது. இதில் 60 சட்டப் பேரவை உறுப்பினர்கள் இருப்பர். அதிக உறுப்பினர்களை கொண்ட அணி ஆட்சி அமைக்கும். இவர்களில் ஒருவர் முதலமைச்சராகவும், அவர் தேர்வு செய்த உறுப்பினர்கள் அமைச்சர்களாகவும் பதவியேற்பர். இவர்கள் அதிகபட்சமாக ஐந்தாண்டு காலம் பதவியில் இருப்பர்.\n"}
{"id": "287764", "url": "https://ta.wikipedia.org/wiki?curid=287764", "title": "1681", "text": "1681\n\n1681 (MDCLXXXI) கிரெகொரியின் நாட்காட்டியில் ஒரு புதன்கிழமையில் ஆரம்பமான சாதாரண (நெட்டாண்டு அன்று) ஆகும், அல்லது 10-நாட்கள் பின்தங்கிய பழைய யூலியன் நாட்காட்டியில் சனிக்கிழமையில் ஆரம்பமான சாதாரண ஆண்டு ஆகும்.\n\n\n"}
{"id": "287766", "url": "https://ta.wikipedia.org/wiki?curid=287766", "title": "மத்தூர் ஊராட்சி ஒன்றியம்", "text": "மத்தூர் ஊராட்சி ஒன்றியம்\n\nSection::::மக்கள் வகைப்பாடு.\n2011ஆம் ஆண்டு மக்கட்தொகை கணக்கெடுப்பின் படி, மத்தூர் ஊராட்சி ஒன்றியத்தின் மொத்த மக்கள் தொகை 1,07,520 ஆகும். அதில் பட்டியல் சாதி மக்களின் தொகை 17,100ஆக உள்ளது. பட்டியல் பழங்குடி மக்களின் தொகை 260 ஆக உள்ளது.\n\nSection::::ஊராட்சி மன்றங்கள்.\nமத்தூர் ஊராட்சி ஒன்றியத்தில் உள்ள 24 ஊராட்சிகள்: \n\n"}
{"id": "287768", "url": "https://ta.wikipedia.org/wiki?curid=287768", "title": "இராபர்ட் நொக்சு", "text": "இராபர்ட் நொக்சு\n\nராபர்ட் நொக்சு (\"Robert Knox\". 8 பெப்ரவரி 1641 – 19 யூன் 1720) பிரித்தானியக் கிழக்கிந்திய நிறுவனத்தில் பணியாற்றிய ஆங்கிலேயக் கப்பல் மீகாமனும், வணிகரும், எழுத்தாளரும் ஆவார். இவர் ராபர்ட் நொக்சு என்ற அதே பெயரைக் கொண்ட கப்பல் மீகாமனின் மகன் ஆவார்.\n\nSection::::இளமைக் காலம்.\nஇலண்டன் டவர் ஹில் என்ற இடத்தில் பிறந்த நொக்சு தனது தந்தையின் \"ஆன்\" என்ற கடற்படைக் கப்பலில் மாலுமியாகச் சேர்ந்து தனது இந்தியாவுக்கான முதலாவது பயணத்தை 1655 ஆம் ஆண்டில் தனது 14 வது அகவையில் மேற்கொண்டு, 1657 இல் நாடு திரும்பினார். அவ்வாண்டில், இங்கிலாந்தின் ஆட்சியாளராக இருந்த ஆலிவர் கிராம்வெல் கீழைத்தேய வணிக நடவடிக்கைகள அனைத்தையும் நிருவகிக்க கிழக்கிந்தியக் கம்பனிக்கு அதிகாரம் வழங்கினார். இதன் மூலம் ராபர்ட் நொக்சும் அவரது மாலுமிகளும் கம்பனியில் இணைக்கப்பட்டனர்.\n\nSection::::இலங்கையில் சிறைப்பிடிப்பு.\n1658 இல் தந்தை, மகன் இருவரும் அவர்களது மாலுமிகளுடன் ஈரானுக்கு சென்றனர். 1659 நவம்பர் 19 இல் இடம்பெற்ற ஒரு சூறாவளியில் கப்பலின் கொடிக்கம்பம் சேதமடைந்தது. இதனால் அவர்களது கப்பல் இலங்கையில் தரை தட்ட வேண்டி வந்தது. அப்போது கண்டி இராச்சியத்தின் அரசனாக இருந்த இரண்டாம் இராஜசிங்கனின் படையினர் கப்பலைக் கைப்பற்றி கப்பலில் இருந்த அனைவரையும் சிறைப் பிடித்துச் சென்றனர். கிட்டத்தட்ட 19 ஆண்டுகள் இவர்கள் அங்கு காவலில் வைக்கப்பட்டிருந்தனர். கண்டி இராச்சியத்தை விட்டு வெளியேற அவர்கள் அனுமதிக்கப்படாவிட்டாலும், அவர்கள் ஓரளவு சுதந்திரமாக நடமாட அனுமதிக்கப்பட்டனர். ராபர்ட் நொக்சு வேளாண்மையில் ஈடுபட்டும், வீடு வீடாகச் சென்று சிறு பொருட்கள் விற்பனை செய்தும், தன்னைக் காத்துக் கொண்டார். இருவரும் மலேரியா நோயினால் பீடிக்கப்பட்டனர். நீண்ட காலம் சுகவீனமாக இருந்த தந்தை 1661 பெப்ரவரியில் கண்டியில் இறந்தார்.\n\nSection::::கண்டியில் இருந்து தப்புதல்.\n1680 ஆம் ஆண்டில் ராபர்ட் நொக்சு ஸ்டீவன் ரட்லண்ட் என்ற இன்னுமொரு மாலுமியின் உதவியுடன் கண்டியில் இருந்து தப்ப முடிந்தது. இருவரும் மன்னாரில் டச்சுக்களின் அரிப்புக் கோட்டைக்கு வந்து சேர்ந்தனர். அப்போது யாழ்ப்பாணப் பட்டணத்தின் டச்சுத் தளபதியாக இருந்த லாரன்சு வான் பில் ஆளுனராகப் பதவி உயர்வு பெற்று பதவியேற்புக்காகக் கொழும்பு செல்வதற்காக அரிப்புக் கோட்டையில் தங்கியிருந்தார். லாரன்சு பில் ராப்ர்ட் நொக்சை அரிப்பில் இருந்து கொழும்புக்கு அழைத்துச் சென்று, அங்கிருந்து பட்டாவியாவுக்கு (இன்றைய ஜகார்த்தா) அனுப்பி வைத்தார். அங்கிருந்து நொக்சு \"சீசார்\" என்ற ஆங்கிலேயக் கப்பலில் ஏறி 1680 செப்டம்பரில் இங்கிலாந்து வந்து சேர்ந்தார்.\n\nதனது பயணக் காலத்தில் நொக்சு தனது இலங்கை அனுபவங்களை எழுதி 1681 ஆம் ஆண்டில் \"An Historical Relation of the Island Ceylon\" என்ற நூலாக வெளியிட்டார். இந்நூலில் அவர் கண்டி மக்களின் பழக்க வழக்கங்கள் மற்றும் விவசாய உத்திகளை ஓவியங்களாகவும் வரைந்து சேர்த்திருந்தார். இநூல் அக்காலத்தில் பெரும் வரவேற்பைப் பெற்றது. இந்நூல் \"ராபின்சன் குரூசோ\" புதினத்தை எழுத டானியல் டீஃபோவிற்கு உந்துசக்தியாகவும் இருந்தது.\n\nSection::::பிற்காலம்.\nநொக்சு கிழக்கிந்தியக் கம்பனியில் தொடர்ந்து பதின்மூன்று ஆண்டுகள் பணியாற்றினார். இலங்கையில் இருந்து திரும்பிய பின்னர் கிழக்கிற்கு நான்கு தடவைகள் பயணம் செய்தார். இப்பயணங்கள் பெரிதும் வெற்றியளிக்கவில்லை. இறுதியில் கம்பனியுடன் முரண்பட்டு 1694 ஆம் ஆண்டில் அவர் கம்பனியில் இருந்து வெளியேற்றப்பட்டார். நான்கு ஆண்டுகளின் பின்னர் \"மேரி\" என்ற தனது வணிகக் கப்பலில் மீண்டும் கிழக்கிற்குச் சென்ரார். 1701 இல் இங்கிலாந்துக்குத் திரும்பினார். பிற்காலத்தை அவர் இலங்கையைப் பற்றி எழுதுவதிலும், தனது வாழ்க்கையைப் பற்றி எழுதுவதிலும் கழித்தார். திருமணமாகாமலே அவர் 1720 சூன் மாதத்தில் இலண்டனில் காலமானார்.\n\n"}
{"id": "287770", "url": "https://ta.wikipedia.org/wiki?curid=287770", "title": "தளி ஊராட்சி ஒன்றியம்", "text": "தளி ஊராட்சி ஒன்றியம்\n\nSection::::மக்கள் வகைப்பாடு.\n2011ஆம் ஆண்டு மக்கட்தொகை கணக்கெடுப்பின் படி, தளி ஊராட்சி ஒன்றியத்தின் மொத்த மக்கள் தொகை 1,81,017 ஆகும். அதில் பட்டியல் சாதி மக்களின் தொகை 28,052 ஆக உள்ளது. பட்டியல் பழங்குடி மக்களின் தொகை 6,385 ஆக உள்ளது. \n\nSection::::ஊராட்சி மன்றங்கள்.\nதளி ஊராட்சி ஒன்றியத்தில் உள்ள ஊராட்சிகள்:\n\n"}
{"id": "287774", "url": "https://ta.wikipedia.org/wiki?curid=287774", "title": "நாகாலாந்து சட்டமன்றம்", "text": "நாகாலாந்து சட்டமன்றம்\n\nநாகாலாந்தின் சட்டமன்றம், இந்திய மாநிலமான நாகாலாந்தின் சட்டவாக்க அவையாகும். நாகாலாந்தில் சட்டவாக்க அவை ஓரவை முறைமை உடையதால், சட்ட மேலவை கிடையாது. சட்டமன்றம் மட்டுமே செயல்படும். இந்த சட்டமன்றம் 1964ஆம் ஆண்டு முதல் செயல்பட்டு வருகிறது. இந்த மன்றத்தில் 60 உறுப்பினர்கள் இருப்பர். இவர்கள் ஒவ்வொரு தொகுதியிலும் தலா ஒருவர் என்ற அடிப்படையில் தேர்ந்தெடுக்கப்படுகின்றனர். ஒரு தொகுதியில் அதிக வாக்குகளை பெறுபவர், அந்த தொகுதிக்கான சட்டமன்ற உறுப்பினராகிறார்.\n\nஇந்த மன்றத்தில் யாரும் நியமிக்கப்படுவதில்லை. (பாராளுமன்றத்திலும் மற்ற சில மாநிலங்களிலும் குடியரசுத் தலைவராலும், ஆளுநராலும் உறுப்பினர்கள் நியமிக்கப்படுவதுண்டு.) ஒவ்வொரு உறுப்பினர்களும் அதிகபட்சமாக ஐந்தாண்டு காலம் வரை பதவியில் இருப்பர். அரசின் தலைமைச் செயலகம் கோகிமாவில் உள்ளது. சட்டமன்றக் கட்டிடமும் கோகிமாவில் உள்ளது. இந்த சட்டமன்றத்தின் தற்போதைய சபாநாயாகராக கியனிலி பெசியீ என்பவர் பதவி வகிக்கிறார்.\n\n\n"}
{"id": "287777", "url": "https://ta.wikipedia.org/wiki?curid=287777", "title": "வேப்பனப்பள்ளி ஊராட்சி ஒன்றியம்", "text": "வேப்பனப்பள்ளி ஊராட்சி ஒன்றியம்\n\nSection::::மக்கள் வகைப்பாடு.\n2011ஆம் ஆண்டு மக்கட்தொகை கணக்கெடுப்பின் படி, வேப்பனப்பள்ளி ஊராட்சி ஒன்றியத்தின் மொத்த மக்கள் தொகை 94,483 ஆகும். அதில் பட்டியல் சாதி மக்களின் தொகை 11.131 ஆக உள்ளது. பட்டியல் பழங்குடி மக்களின் தொகை 578 ஆக உள்ளது.\nSection::::ஊராட்சிகள்.\nவேப்பனப்பள்ளி ஊராட்சி ஒன்றியத்தில் உள்ள 27 ஊராட்சிகள்.\n"}
{"id": "287779", "url": "https://ta.wikipedia.org/wiki?curid=287779", "title": "மோன் மாவட்டம்", "text": "மோன் மாவட்டம்\n\nமோன் மாவட்டம், இந்திய மாநிலமான நாகாலாந்தின் மாவட்டங்களில் ஒன்று.\n\nSection::::பொருளாதாரம்.\n2006ஆம் ஆண்டில், ஒன்றிய அரசு ஒரு கணக்கெடுப்பை வெளியிட்டது. அதில் பொருளாதாரத்தில் பின்தங்கிய 250 மாவட்டங்கள் பட்டியலிடப்பட்டன. இந்த மாவட்டமும் அந்த பட்டியலில் இடம் பெற்றிருப்பதால், இதுவும் பொருளாதாரத்தில் பின்தங்கிய மாவட்டங்களுக்கான ஒன்றிய அரசின் நிதியைப் பெறுகிறது.\n\nSection::::அரசியல்.\nஇந்த மாவட்டம் நாகாலாந்து மக்களவைத் தொகுதிக்கு உட்பட்டது..\n\nSection::::மக்கள் தொகை.\nஇங்கு 250,671 மக்கள் வசிப்பது 2011ஆம் ஆண்டின் இந்திய மக்கள் தொகை கணக்கெடுப்பில் தெரிய வந்துள்ளது\n\n"}
{"id": "287780", "url": "https://ta.wikipedia.org/wiki?curid=287780", "title": "பெரேன் மாவட்டம்", "text": "பெரேன் மாவட்டம்\n\nபெரேன் மாவட்டம், இந்திய மாநிலமான நாகாலாந்தின் மாவட்டங்களில் ஒன்று. இது கோகிமா மாவட்டத்தில் இருந்து பிரிக்கப்பட்டு, புது மாவட்டமாக 2003ஆம் ஆண்டில் உருவாக்கப்பட்டது.\n\nSection::::புவியியல்.\nஇந்த மாவட்டத்தின் மேற்கில் திமா ஹசாவ் மாவட்டம், கர்பி ஆங்கலாங்கு மாவட்டம் ஆகிய மாவட்டங்களும், வடகிழக்கில் திமாப்பூர் மாவட்டமும், கிழக்கில் கோகிமா மாவட்டமும், தெற்கில் தமெங்கலாங் மாவட்டமும் சூழ்ந்துள்ளன.\n\nஇந்த மாவட்டத்தின் தலைநகரமாகப் பெரேன் நகரம் செயல்படுகிறது.\n\nSection::::மக்கள் தொகை.\nஇங்கு 94,954 மக்கள் வசிப்பது 2011ஆம் ஆண்டில் எடுக்கப்பட்ட இந்திய மக்கள் தொகை கணக்கெடுப்பில் தெரிய வந்துள்ளது.\n\nஇங்கு ஜீலியாங், குக்கி இன மக்கள் வாழ்கின்றனர்.\n\nSection::::விலங்குகளும் தாவரங்களும்.\nஇங்கு இண்டாங்கி தேசியப் பூங்கா அமைந்துள்ளது.\n\n"}
{"id": "287783", "url": "https://ta.wikipedia.org/wiki?curid=287783", "title": "பர்கூர் ஊராட்சி ஒன்றியம்", "text": "பர்கூர் ஊராட்சி ஒன்றியம்\n\nSection::::மக்கள் வகைப்பாடு.\n2011ஆம் ஆண்டு மக்கட்தொகை கணக்கெடுப்பின் படி, பர்கூர் ஊராட்சி ஒன்றியத்தின் மொத்த மக்கள் தொகை 1,91,483 ஆகும். அதில் பட்டியல் சாதி மக்களின் தொகை 26,668 ஆக உள்ளது. பட்டியல் பழங்குடி மக்களின் தொகை 2,214 ஆக உள்ளது.\nSection::::ஊராட்சி மன்றங்கள்.\nபர்கூர் ஊராட்சி ஒன்றியத்தில் உள்ள ஊராட்சிகள்: \n\n"}
{"id": "287785", "url": "https://ta.wikipedia.org/wiki?curid=287785", "title": "பேக் மாவட்டம்", "text": "பேக் மாவட்டம்\n\nபேக் மாவட்டம், இந்திய மாநிலமான நாகாலாந்தின் மாவட்டங்களில் ஒன்று. இந்த மாவட்டத்தின் தலைநகரம் பேக்கில் உள்ளது.\n\nSection::::அரசியல்.\nஇது நாகாலாந்து மக்களவைத் தொகுதிக்கு உட்பட்டது..\n\nSection::::மக்கள் தொகை.\nஇங்கு 163,294 மக்கள் வசிப்பது 2011ஆம் ஆண்டில் எடுக்கப்பட்ட இந்திய மக்கள் தொகை கணக்கெடுப்பில் தெரிய வந்துள்ளது. \n\n"}
{"id": "287790", "url": "https://ta.wikipedia.org/wiki?curid=287790", "title": "சின்டு யுசுடாசியசு", "text": "சின்டு யுசுடாசியசு\n\nசின்டு யுசுடாசியசு (\"Sint Eustatius\") கரிபியன் நெதர்லாந்தின் அங்கமாகும்: அதாவது இது ஓர் கரிபியன் தீவும் நெதர்லாந்தின் சிறப்பு நகராட்சியுமாகும்.\n\nஇத்தீவு லீவர்டு தீவுகளின் வடக்குப் பகுதியில், கன்னித் தீவுகளுக்கு தென்கிழக்கே, அமைந்துள்ளது. செயிண்ட் கிட்சு தீவிற்கு வடமேற்கிலும் சேபா தீவிற்கு தென்கிழக்கிலும் உள்ளது. இதன் வட்டாரத் தலைநகரமாக ஓரான்யுசாடு உள்ளது.\n\nஇத்தீவின் பரப்பளவு ஆகும். 2001 கணக்கெடுப்பின்படி மக்கள்தொகை 3,543 ஆகும். சதுரக் கிலோமீட்டருக்கு 169 நபர்களாக மக்களடர்த்தி உள்ளது. அலுவல்முறை மொழியாக டச்சு மொழியும், \"தினசரி வாழ்வின் மொழியாகவும்\" கல்வி கற்பிக்கப்படும் மொழியாகவும் ஆங்கிலம் உள்ளது. ஆங்கில அடிப்படையிலான உள்ளூர் கிரியோல் மொழியும் முறைசாராது பேசப்படுகின்றது. \n\nமுன்னதாக நெதர்லாந்து அண்டிலிசின் அங்கமாக இருந்த சின்டு யுசுடாசியசு அக்டோபர் 10, 2010 முதல் நெதரலாந்தின் சிறப்பு நகராட்சியாக நிறுவப்பட்டது.\n\n"}
{"id": "287794", "url": "https://ta.wikipedia.org/wiki?curid=287794", "title": "துயென்சாங் மாவட்டம்", "text": "துயென்சாங் மாவட்டம்\n\nதுயென்சாங் மாவட்டம், இந்திய மாநிலமான நாகாலாந்தின் மாவட்டங்களில் ஒன்று. இதன் தலைநகரமாகத் துயென்சாங் நகரம் தேர்ந்தெடுக்கப்பட்டுள்ளது.\n\nஇந்த மாவட்டத்தில் இருந்து சில பகுதிகள் பிரிக்கப்பட்டு, மோன், லோங்லெங், கிபைர் ஆகிய மாவட்டங்கள் உருவாக்கப்பட்டன.\n\nSection::::பொருளாதாரம்.\n2006 ஆம் ஆண்டில், ஒன்றிய அரசு ஒரு கணக்கெடுப்பை வெளியிட்டது. அதில் பொருளாதாரத்தில் பின்தங்கிய 250 மாவட்டங்கள் பட்டியலிடப்பட்டன. இந்த மாவட்டமும் அந்த பட்டியலில் இடம் பெற்றிருப்பதால், இதுவும் பொருளாதாரத்தில் பின்தங்கிய மாவட்டங்களுக்கான ஒன்றிய அரசின் நிதியைப் பெறுகிறது.\n\nSection::::மக்கள் தொகை.\nஇங்கு 196,801 மக்கள் வசிப்பது 2011ஆம் ஆண்டின் மக்கள் தொகை கணக்கெடுப்பில் தெரிய வந்துள்ளது.\n\n"}
{"id": "287800", "url": "https://ta.wikipedia.org/wiki?curid=287800", "title": "வோக்கா மாவட்டம்", "text": "வோக்கா மாவட்டம்\n\nவோக்கா மாவட்டம், இந்திய மாநிலமான நாகாலாந்தின் மாவட்டங்களில் ஒன்று. இதன் தலைமையகம் வோக்காவில் உள்ளது. இந்த மாவட்டம் 1,628 சதுர கி.மீ பரப்பளவில் அமைந்துள்ளது.\n\nSection::::அரசியல்.\nஇந்த மாவட்டம் நாகாலாந்து மக்களவைத் தொகுதிக்கு உட்பட்டது.\n\nSection::::பொருளாதாரம்.\n2006ஆம் ஆண்டில், ஒன்றிய அரசு ஒரு கணக்கெடுப்பை வெளியிட்டது. அதில் பொருளாதாரத்தில் பின்தங்கிய 250 மாவட்டங்கள் பட்டியலிடப்பட்டன. இந்த மாவட்டமும் அந்த பட்டியலில் இடம் பெற்றிருப்பதால், இதுவும் பொருளாதாரத்தில் பின்தங்கிய மாவட்டங்களுக்கான ஒன்றிய அரசின் நிதியைப் பெறுகிறது.\n\nSection::::மக்கள் தொகை.\nஇங்கு 166,239 மக்கள் வசிப்பது 2011ஆம் ஆண்டின் மக்கள் தொகை கணக்கெடுப்பில் தெரிய வந்துள்ளது.\n\n"}
{"id": "287805", "url": "https://ta.wikipedia.org/wiki?curid=287805", "title": "அசாமிய மொழிக்கான சாகித்திய அகாதெமி விருது பெற்றோர்", "text": "அசாமிய மொழிக்கான சாகித்திய அகாதெமி விருது பெற்றோர்\n\nசாகித்திய அகாதெமி விருது, இந்திய அரசினால் ஆண்டுதோறும் வழங்கப்படுகிறது. 1955ஆம் ஆண்டு முதல் வழங்கப்படும் இந்த விருது, இந்திய இலக்கிய வளர்ச்சிக்கு பங்களிப்போருக்கு வழங்கப்படுகிறது. இந்திய அரசு அங்கீகரித்த மொழிகளில் எழுதுவோருக்கு இந்த விருது வழங்கப்படும். அவ்வகையில், அசாமிய மொழி இலக்கியவாதிகளுக்கு இவ்விருது வழங்கப்படுகிறது.\n"}
{"id": "287806", "url": "https://ta.wikipedia.org/wiki?curid=287806", "title": "இந்திய-நியூசிலாந்து உறவுகள்", "text": "இந்திய-நியூசிலாந்து உறவுகள்\n\nஇந்தியா-நியூசிலாந்து உறவுகள் \"(India–New Zealand relations)\" என்பது இந்தியா மற்றும் நியூசிலாந்து இடையே இருக்கும் தொடர்புகள் குறித்ததாகும். இவ்விரண்டு நாடுகளும் ஒரு காலத்தில் பிரித்தானிய பேரரசின் ஒரு பகுதியாக இருந்தன. நியூசிலாந்தில் இந்திய வம்சா வளியின மக்கள் சுமார் 105100 நபர்கள் வசிக்கின்றனர்.\n\nஇந்தியா-நியூசிலாந்து உறவுகள் சுமூகமாக இருந்தன. ஆனால் இந்திய சுதந்திரத்திற்குப் பின்னர் அது விரிவானதாக இல்லை. ஆனால், சமீபத்திய இந்தியாவின் ஈர்க்கக்கூடிய மொத்த உள்நாட்டு உற்பத்தி வளர்ச்சி காரணமாக நியூசிலாந்து இந்தியாவுடன் உறவுகளை விரிவுபடுத்திக் கொள்ள ஆர்வம் காட்டி வருகிறது.\n1983 ஆம் ஆண்டில் இருநாடுகளும் ஒரு கூட்டு வர்த்தகக் குழுவை அமைத்தன. இருதரப்பு உறவுகள் மூலமாகவோ அல்லது கிழக்காசிய உச்சி மாநாடு மூலமாகவோ ஒரு சுதந்திரமான வர்த்தக ஒப்பந்தத்தில் கையெழுத்திடுவது தொடர்பாக விவாதித்தன. விவசாய மானியங்கள் தொடர்பாகக் கருத்து வேறுபாடுகள் தோன்றியதால் இத்திட்டம் எழுச்சி பெறவில்லை. கல்விக்கான ஒத்துழைப்பில் சிறிதளவு சாதகமான நிலை காணப்படுகிறது. சுமார் 10000 இந்திய மாணவர்கள் நியூசிலாந்தில் கல்வி கற்று வருகின்றனர். \nஇரண்டு நாடுகளிடையே இராணுவ ஒத்துழைப்பு வரையறுக்கப்பட்ட அளவிலேயே உள்ளது. கடற்படை தொடர்பான செயல்பாடுகளில் ஒத்துழைப்பு உறவுகள் காணப்படுகின்றன. இருதரப்பு படையினரும் ஐ.நா.வின் அமைதி காக்கும் படையில் கொசோவோ மற்றும் சூடான் நாடுகளில் ஒன்றாக இணைந்து பணிபுரிந்தனர்.\n\n"}
{"id": "287809", "url": "https://ta.wikipedia.org/wiki?curid=287809", "title": "கண்டி ஏரி", "text": "கண்டி ஏரி\n\nகண்டி ஏரி (\"Kandy Lake\"; \"கிரி முகுடா\" \"[பாற்கடல்]\" எனவும் அறியபப்டுகிறது) என்பது கண்டி நகரின் இதயப்பகுதியில் அமைந்துள்ள செயற்கை ஏரி ஆகும். இது 1807 இல் கண்டி அரசன் ஸ்ரீ விக்கிரம ராஜசிங்கனால் தலதா மாளிகையை அடுத்து அமைக்கப்பட்டது. பல ஆண்டுகளுக்கு முன் இதன் அளவு குறைக்கப்பட்டது. பாதுகாக்கப்பட்ட ஏரியான இதில் மீன் பிடிப்பது தடை செய்யப்பட்டுள்ளது.\n"}
{"id": "287814", "url": "https://ta.wikipedia.org/wiki?curid=287814", "title": "கண்டி மணிக்கூட்டுக் கோபுரம்", "text": "கண்டி மணிக்கூட்டுக் கோபுரம்\n\nகண்டி மணிக்கூட்டுக் கோபுரம் கண்டி நகரின் மத்தியில் அமைந்துள்ள ஒரு மணிக்கூட்டுக் கோபுரம் ஆகும். நகரில் முக்கிய இடத்தைப் பெற்றிருக்கும் இது 1950 இல் முகம்மது இஸ்மாயில் என்பவரால் கடுகண்ணாவையில் ஆகத்து, 1947 அன்று விபத்தில் மரணமடைந்த அவருடைய மகன் முகம்மது சக்கி இஸ்மைல் நினைவாகக் கட்டப்பட்டது. இந்த மணிக்கூட்டுக் கோபுரம் அக்காலத்தில் இலங்கையின் முன்னனி கட்டடக் கலைஞரான சிரலி டி அல்விஸ் என்பவரால் வடிவமைக்கப்பட்டது.\n"}
{"id": "287818", "url": "https://ta.wikipedia.org/wiki?curid=287818", "title": "அடிசம் ஓரடுக்கு மனை", "text": "அடிசம் ஓரடுக்கு மனை\n\nஅடிசம் ஓரடுக்கு மனை (\"Adisham Bungalow\") என்பது பதுளை மாவட்டத்திலுள்ள அப்புத்தளைக்கு அருகாமையில் அமைந்துள்ள நாட்டுப்புற வளமனை ஆகும். தற்போது, இந்த ஓரடுக்கு மனை புனித ஆசிர்வாதப்பர் துறவியர் மாடமாக விளங்குகிறது. இங்குள்ள சிற்றாலயத்தில் முதலாம் சில்வெஸ்தரின் புனிதப் பண்டம் (என்புத் துண்டு) வைக்கப்பட்டுள்ளது.\n\n"}
{"id": "287829", "url": "https://ta.wikipedia.org/wiki?curid=287829", "title": "1682", "text": "1682\n\n1682 (MDCLXXXII) கிரெகொரியின் நாட்காட்டியில் ஒரு வியாழக்கிழமையில் ஆரம்பமான சாதாரண (நெட்டாண்டு அன்று) ஆகும், அல்லது 10-நாட்கள் பின்தங்கிய பழைய யூலியன் நாட்காட்டியில் ஞாயிற்றுக்கிழமையில் ஆரம்பமான சாதாரண ஆண்டு ஆகும்.\n\n\n\n"}
{"id": "287844", "url": "https://ta.wikipedia.org/wiki?curid=287844", "title": "பெரிய அண்டிலிசு", "text": "பெரிய அண்டிலிசு\n\nபெரிய அண்டிலிசு (\"Greater Antilles\") கரிபியக் கடலில் பெரியத் தீவுகளின் தொகுப்பாகும்; கியூபா, (எயிட்டி மற்றும் டொமினிக்கன் குடியரசு உள்ளடக்கிய) லா எசுப்பானியோலா, புவேர்ட்டோ ரிக்கோ, ஜமேக்கா, மற்றும் கேமன் தீவுகள் இதில் அடங்கும். முழுமையான மேற்கிந்தியத் தீவுகளின் நிலப்பரப்பில் 90% பெரிய அண்டிலிசில் உள்ளது. தவிரவும் 90% க்கும் மேற்பட்ட மக்கள்தொகையும் இத்தீவுகளில்தான் உள்ளனர்; மிகுதி கிழக்கிலுள்ள சிறிய அண்டிலிசு தீவுகளில் உள்ளனர். \n\nபுதிய உலகத்தை ஐரோப்பியர்கள் ஆக்கிரமிப்பதற்கு முன்னரே \"அண்டிலிசு\" என்ற பெயர் வழக்கத்தில் இருந்தது; பழங்கால வரைபடங்களில் ஐரோப்பியர்கள் இத்தகையதோர் மர்மமான நிலப்பகுதியை \"அண்டிலியா (தீவு)\" எனக் குறிப்பிட்டு வந்தனர். இது சில நேரங்களில் தீவுக் கூட்டமாகவும் சில நேரங்களில் தொடர்ந்த நிலப்பகுதியாகவும் காட்டப்பட்டது; தற்கால கேனரித் தீவுகளுக்கும் யூரேசியாவிற்கும் இடையே இது கடற்பகுதியில் இருந்ததாக நம்பப்பட்டது.\n"}
{"id": "287849", "url": "https://ta.wikipedia.org/wiki?curid=287849", "title": "தமிழ்நாடு சட்டமன்றத் தேர்தல்", "text": "தமிழ்நாடு சட்டமன்றத் தேர்தல்\n\nதமிழ்நாடு சட்டமன்றத் தேர்தல் தமிழ்நாடு மாநிலத்தின் சட்டமன்றத்தைத் தேர்ந்தெடுப்பதற்காக 5 ஆண்டுகளுக்கு ஒருமுறை நடைபெறும் தேர்தல் ஆகும்.\n\n1952, 1957, 1962, 1967 ஆகிய ஆண்டுகளில் நடந்த தேர்தல்கள் \"சென்னை மாநில சட்டமன்றத் தேர்தல்கள்\" எனும் பெயரில் அழைக்கப்பட்டன.\n"}
{"id": "287855", "url": "https://ta.wikipedia.org/wiki?curid=287855", "title": "யுரேனியம் ஐங்குளோரைடு", "text": "யுரேனியம் ஐங்குளோரைடு\n\nயுரேனியம் ஐங்குளோரைடு \"(Uranium pentachloride)\" என்பது Cl5 என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். யுரேனியமும் குளோரினும் சேர்ந்து உருவாகும் இச்சேர்மத்தில் யுரேனியம் +5 என்ற ஆக்சிசனேற்ற நிலையில் உள்ளது. வாயு நிலையில் உள்ள யுரேனியம் ஐங்குளோரைடு C4v சீரொழுங்கில் காணப்படுகிறது. இரண்டு படிக வடிவங்களிலும் ஒவ்வொரு யுரேனியம் அணுவும் ஆறு குளோரின் அணுக்களுடன் சேர்ந்து எண்முக வடிவமைப்பில் காணப்படுகின்றன.\n"}
{"id": "287856", "url": "https://ta.wikipedia.org/wiki?curid=287856", "title": "லாரன்சு வான் பில்", "text": "லாரன்சு வான் பில்\n\nலாரன்சு வான் பில் (\"Laurens van Pyl\", அண். 1634 - 17 செப்டம்பர் 1705) டச்சு குடியேற்றக் கால நிருவாகியாவார், இவர் ஒல்லாந்தர் கால இலங்கையின் ஆளுனராக 1680 டிசம்பர் 3 முதல் 1693 சூன் 19 வரை பதவியில் இருந்தார்.\n\nலாரன்சு வான் பில் இலங்கையின் ஆளுனராக நியமிக்கப்படுவதற்கு முன்னர் அவர் யாழ்ப்பாணத்தின் தளபதியாகப் பதவியில் இருந்தார். 1678 ஆம் ஆண்டில் வட்டுக்கோட்டையில் டச்சுத் தேவாலயம் ஒன்றை அமைத்தார். இத்தேவாலயம் பின்னர் அமெரிக்க மிசனறிகளின் பயன்பாட்டிற்காகக் கொடுக்கப்பட்ட்டது. 1679 இல் இறந்த இவரது மகனின் கல்லறை இக்கோயிலில் உள்ளது.\n\nகண்டியில் 20 ஆண்டுகளாக கண்டி மன்னன் இரண்டாம் இராஜசிங்கனால் சிறை வைக்கப்பட்டிருந்த ஆங்கிலேயக் கப்பல் தலைவர் இராபர்ட் நொக்சு சிறையில் இருந்து தப்பி அரிப்புக் கோட்டையை வந்தடைந்த போது லாரன்சு வான் பில் அவரை வரவேற்று கொழும்புக்கு அழைத்துச் சென்றார். லாரன்சு வான் பில் கண்டி மன்னருடன் நல்லுறவைப் பேணி வந்தார். கண்டியில் சிறை வைக்கப்பட்டிருந்த பல வெளிநாட்டவர்கள் இவரது காலத்தில் விடுதலை செய்யப்பட்டனர்.\n"}
{"id": "287862", "url": "https://ta.wikipedia.org/wiki?curid=287862", "title": "அசாமின் சட்டமன்றத் தொகுதிகள்", "text": "அசாமின் சட்டமன்றத் தொகுதிகள்\n\nஅசாம் சட்டமன்றம், இந்திய மாநிலமான அசாமின் சட்டவாக்க அவையாகும். இந்த அவையில் 126 உறுப்பினர்கள் இருப்பர். இவர்கள் ஒவ்வொரு தொகுதியில் இருந்தும் ஒருவர் என்ற வீதத்தில் மக்களால் தேர்ந்தெடுக்கப்படுகின்றனர்.\n\n"}
{"id": "287872", "url": "https://ta.wikipedia.org/wiki?curid=287872", "title": "அண்டிலிசு", "text": "அண்டிலிசு\n\n\"மேற்கிந்தியத் தீவுகள், கரிபியன் ஆகியவற்றையும் காண்க\"\nஅண்டிலிசு (Antilles, ; பிரெஞ்சில் \"Antilles\"; எசுப்பானியத்தில் \"Antillas\"; டச்சு மொழியில் \"Antillen\" ; போர்த்துக்கேயத்தில் \"Antilhas\") தெற்கிலும் மேற்கிலும் கரிபியக் கடலையும் வடமேற்கில் மெக்சிகோ வளைகுடாவையும் வடக்கிலும் கிழக்கிலும் அத்திலாந்திக்குப் பெருங்கடலையும் எல்லையாகக் கொண்டுள்ள ஓர் தீவுக்கூட்டம் ஆகும்.\n\nஅண்டிலியத் தீவுகள் இரு சிறிய குழுக்களாகப் பிரிக்கப்படுகின்றன: கியூபா, ஜமேக்கா, புவேர்ட்டோ ரிக்கோ, லா எசுப்பானியோலா (எயிட்டி, டொமினிக்கன் குடியரசாக பிரிக்கப்பட்டுள்ளது), கேமன் தீவுகள் போன்ற பெரியத் தீவுகளை உள்ளடக்கிய பெரிய அண்டிலிசு ; வடக்குப்புற காற்றெதிர் தீவுகள், தென்கிழக்கு காற்றுமுகத் தீவுகள், வெனிசுவேலாவின் வடக்கிலுள்ள காற்றெதிர் அண்டிலிசு ஆகிய தீவுக்குழுக்களை உள்ளடக்கிய சிறிய அண்டிலிசு. மேற்கிந்தியத் தீவுகளின்அங்கமாக பகாமாசு, துர்கசு கைகோசு தீவுகளை உள்ளடக்கிய லுகாயன் தீவுக்கூட்டம் இருந்தாலும் பொதுவாக அவை அண்டிலியத் தீவுகளில் சேர்க்கப்படுவதில்லை.\n\nபுவியியல்படி, அண்டிலியத் தீவுகள் பொதுவாக வட அமெரிக்காவின் பகுதியாகக் கருதப்படுகின்றது. பண்பாட்டுப்படி, கியூபா, டொமினிக்கன் குடியரசு, புவர்ட்டோ ரிக்கோ – சில நேரங்களில் அண்டிலிசு முழுமையுமே – இலத்தீன் அமெரிக்காவினதாகக் கருதப்படுகின்றது; இருப்பினும் இந்த சமூகப்பொருளியல் பொதுமைப்படுத்தல் தவிர்க்கப்படுகின்றது. நிலவியல்படி, பெரிய அண்டிலிசு தலைநிலத்து இயல்பு கொண்ட பாறைகளாலானது; எதிராக சிறிய அண்டிலிசு பெரும்பாலும் இளம் எரிமலை அல்லது பவழப் பாறைகளால் ஆனவை.\n"}
{"id": "287874", "url": "https://ta.wikipedia.org/wiki?curid=287874", "title": "சுனெபோட்டோ மாவட்டம்", "text": "சுனெபோட்டோ மாவட்டம்\n\nசுன்னெபோட்டோ மாவட்டம், இந்திய மாநிலமான நாகாலாந்தின் மாவட்டங்களில் ஒன்று. இதன் தலைமையகம் சுன்னெபோட்டோ நகரத்தில் உள்ளது.\n\nSection::::மக்கள் தொகை.\nஇங்கு 300,000 மக்கள் வசிப்பது 2011ஆம் ஆண்டின் மக்கள் தொகை கணக்கெடுப்பில் தெரிய வந்துள்ளது.\n\nSection::::அரசியல்.\nஇந்த மாவட்டம் நாகாலாந்து மக்களவைத் தொகுதிக்கு உட்பட்டது..\n\n"}
{"id": "287878", "url": "https://ta.wikipedia.org/wiki?curid=287878", "title": "காற்றெதிர் அண்டிலிசு", "text": "காற்றெதிர் அண்டிலிசு\n\nலீவர்டு அண்டிலிசு (\"Leeward Antilles\", டச்சு: Benedenwindse Eilanden) அல்லது காற்றெதிர் அண்டிலிசு அல்லது வளிமறைவு அண்டிலிசு கரிபியனிலுள்ள சில தீவுகள் ஆகும். குறிப்பாக, சிறிய அண்டிலிசின் தெற்கத்தியத் தீவுகளாகும். இவை கரிபியக் கடலின் தென்கிழக்கு விளிம்பில் தென் அமெரிக்க தலைநிலத்தின் வெனிசுவேலாக் கடற்கரையின் வடக்கே உள்ளன. காற்றெதிர் அண்டிலிசு தீவுகள் சிறிய அண்டிலிசு தீவுக் குழுவின் அங்கமாக இருந்தபோதும் இதனுடன் அதே சிறிய அண்டிலிசின் அங்கமாக வடகிழக்கிலுள்ள காற்றெதிர் தீவுகளுடன் குழப்பிக் கொள்ளக்கூடாது. \n\nஎரிமலைச் செயற்பாடில்லாத பகுதியில், காற்றெதிர் அண்டிலிசு தீவு வளைவு கரிபியன் புவித்தட்டின் சிதைந்த தெற்கு விளிம்பில் அமைந்துள்ளது. இவை தென் அமெரிக்கப் புவித்தட்டின் கீழ் கரிபியன் புவித்தட்டு கீழமிழ்தலால் உருவானவை. அண்மைய ஆய்வுகளின்படி காற்றெதிர் அண்டிலிசு தென் அமெரிக்காவுடன் கூடுகின்றது.\n\nSection::::தீவுகள்.\nகாற்றெதிர் அண்டிலிசின் அங்கமாக உள்ளத் தீவுகள் (தோராயமாக மேற்கிலிருந்து கிழக்காக):\n\n\n"}
{"id": "287879", "url": "https://ta.wikipedia.org/wiki?curid=287879", "title": "சாபுவா", "text": "சாபுவா\n\nசாபுவா, இந்திய மாநிலமான அசாமின் டிப்ருகட் மாவட்டத்தில் உள்ள நகரம். இது தேசிய நெடுஞ்சாலையை ஒட்டி அமைந்துள்ளது. திப்ருகர், தின்சுகியா ஆகிய நகரங்கள் சுமார் 30, 20 கிமீ தொலைவில் உள்ளன.\n\nSection::::மக்கள் தொகை.\n2011ஆம் ஆண்டின் மக்கள்தொகை கணக்கெடுப்பின்படி, இங்கு 77,230 மக்கள் வசிக்கின்றனர்.\n\nSection::::அரசியல்.\nஇந்த நகரம் சாபுவா வட்டத்துக்கு உட்பட்டது. இந்த நகரம் சாபுவா சட்டமன்றத் தொகுதிக்கும், லக்கிம்பூர் மக்களவைத் தொகுதிக்கும் உட்பட்டது.\n"}
{"id": "287880", "url": "https://ta.wikipedia.org/wiki?curid=287880", "title": "தமிழ்நாடு சட்டமன்றத் தேர்தல், 2016", "text": "தமிழ்நாடு சட்டமன்றத் தேர்தல், 2016\n\nபதினைந்தாவது தமிழ்நாடு சட்டமன்றத் தேர்தல் (\"Legislative Assembly election\") 2016 மே 16 இல் இடம்பெற்றது. 234 தொகுதிகளைக் கொண்ட தமிழ்நாடு, சட்டமன்றத்திற்கு இடம்பெற்ற இத்தேர்தலில் ஜெ. ஜெயலலிதா தலைமையிலான அனைத்திந்திய அண்ணா திராவிட முன்னேற்றக் கழகம் வெற்றி பெற்றது. மு. கருணாநிதி தலைமையிலான திராவிட முன்னேற்றக் கழகம் 89 இடங்களைக் கைப்பற்றி இரண்டாம் இடத்தைப் பிடித்தது. திராவிட முன்னேற்றக் கழக கூட்டணியில் போட்டியிட்ட இந்திய தேசிய காங்கிரசு 8 இடங்களை கைப்பற்றியது. விஜயகாந்த் தலைமையிலான தேமுதிக மற்றும் சீமான் தலைமையிலான நாம் தமிழர் கட்சி எத்தொகுதியையும் கைப்பற்றவில்லை. வாக்குகள் எண்ணும் பணி 2016 மே 19 அன்று இடம்பெற்றது.\nSection::::தேர்தல் அட்டவணை.\nதேர்தலின் முக்கிய நாட்கள் காலக்கோடு.\nSection::::வாக்காளர் பட்டியல்.\nஏப்ரல் 29, 2016 அன்று தமிழ்நாடு தேர்தல் ஆணையம் வெளியிட்ட பட்டியலின்படி:\n\n\n\n\nSection::::கூட்டணி அமைப்பதற்கான முன்னெடுப்புகள்.\nதேர்தல் அட்டவணை அறிவிக்கப்படாத நிலையிலேயே கட்சிகள் கூட்டணி குறித்த முன்னெடுப்புகளை டிசம்பர் 2015 இறுதிவாக்கில் எடுக்கத் தொடங்கின. \nSection::::அதிமுக.\n\"\"பொருத்தமான நேரத்தில் சரியான முடிவு எடுக்கப்படும்\"\" என கூட்டணி அமைப்பது குறித்து அதிமுகவின் பொதுச் செயலாளர் ஜெயலலிதா தெரிவித்தார்.\n\nSection::::தேமுதிக.\nதேமுதிகவுடன் கூட்டணி அமைக்க திமுக, பாஜக போன்ற கட்சிகளும் மக்கள் நலக் கூட்டணியும் பெரிதும் முயற்சி செய்துவந்த நிலையில், தனது கட்சி தனித்துப் போட்டியிடுமென கட்சித் தலைவர் விஜயகாந்த் மார்ச் 10 அன்று அறிவித்தார். எனினும் தேமுதிக பின்னாளில் மக்கள் நலக் கூட்டணியுடன் தேர்தல் உடன்படிக்கைக் கண்டது.\n\nSection::::மக்கள் நலக் கூட்டணி.\nதேமுதிகவுடன் கூட்டணி அமைக்கும் முயற்சியில் மக்கள் நலக் கூட்டணித் தலைவர்கள் ஈடுபட்டனர். பின்னர் தமிழ் மாநில காங்கிரசும் (த.மா.க) இக்கூட்டணியில் இணைந்தது.\n\nSection::::பாஜக.\nதேமுதிகவுடன் கூட்டணி அமைக்கும் முயற்சியில் பாஜக ஈடுபட்டது..\n\nSection::::பாமக.\nதிமுக, அதிமுக தவிர, தங்கள் கட்சியின் இளைஞரணித் தலைவர் அன்புமணி இராமதாசை முதல்வர் வேட்பாளராக ஏற்கும் எக்கட்சியுடனும் கூட்டணி அமைக்கத் தயாராக இருப்பதாக இக்கட்சி அறிவித்தது. இத்தேர்தலில் அதிமுக, நாம் தமிழர் கட்சிகளைப் போல தனித்துப் போட்டியிட்டு 5.3 விழுக்காடு ஓட்டைப் பெற்று அதிமுக, திமுக வை அடுத்த மூன்றாவது தனித்தக் கட்சியாக இடம்பிடித்தது.\n\nSection::::இறுதிவடிவம் பெற்ற கூட்டணிகள்.\nSection::::திமுக கூட்டணி.\nதிமுக கூட்டணியில் இடம்பெற்ற கட்சிகள்:\n\n\nSection::::அதிமுக கூட்டணி.\nஅதிமுக கூட்டணியில் இடம்பெற்ற கட்சிகள்:\n\nSection::::தேமுதிக - மக்கள் நலக் கூட்டணி - தமாகா அணி.\nஇடம்பெற்ற கட்சிகள்:\n\nSection::::பாஜக கூட்டணி.\nஇடம்பெற்ற கட்சிகள்:\n\n\n\n\n\n\n"}
{"id": "287883", "url": "https://ta.wikipedia.org/wiki?curid=287883", "title": "சாபுவா வான்படை நிலையம்", "text": "சாபுவா வான்படை நிலையம்\n\nசாபுவா வான்படை நிலையம் , இந்திய மாநிலமான அசாமின் சாபுவா நகரத்தில் அமைந்துள்ளது. இது இந்திய வான்படைக்கு சொந்தமான தளம்.\n\nவடகிழக்கு மாநிலங்களில் சுகோய் ரக வானூர்திகள் இங்கும் தேஜ்பூரிலும் மட்டுமே நிறுத்தி வைக்கப்பட்டுள்ளன. \n\n"}
{"id": "287897", "url": "https://ta.wikipedia.org/wiki?curid=287897", "title": "அந்தோணிதாசன்", "text": "அந்தோணிதாசன்\n\nஅந்தோணிதாசன், தஞ்சை மாவட்டத்திலுள்ள ரெட்டிப்பாளையம் எனும் சிறு நகரில் பிறந்த ஒரு தமிழ் இசைக் கலைஞன் ஆவார். இவர் நாட்டுப்புற இசைப் பாடகர், தெருக்கூத்து இசைப் பாடகர், நாட்டுப்புறக் கலைஞரும் ஆவார். இவரது பெயரை \"ஆண்டனி தாசன்\", \"ஆண்டனி தாஸ்\" என்றும் உச்சரிப்பர். குறுகிய காலத்தில் தமிழ்த் திரையுலகில் அதிக அளவில் பாடல்கள் இயற்றிப் பாடும் கலைஞராக உருவெடுத்துள்ளார். திரையிசையில் பெரும்பாலும் பின்னணிப் பாடகராக, சந்தோஷ் நாராயணன், ஷான் ரால்டன், விஷால் சந்திரசேகர் போன்ற புதுப்புது கலைஞர்களோடு இணைந்து பணியாற்றி வருகிறார். இது தவிர அவர் மேடையில் ஆடவும், நடிக்கவும் செய்வதோடு, சில இசைக் கருவிகளையும் வாசிக்கிறார்.\n\nஇசைப் பணி தவிர, சில தமிழ்த் திரைப்படங்களில், குறிப்பாகத் தான் பாடிய பாடல்களில் கௌரவத் தோற்றத்தில் தோன்றுவார். கார்த்திக் சுப்பராஜ் இயக்கத்தில் வெளிவந்த ஜிகர்தண்டா எனும் திரைப்படத்தில் ஒரு குண்டர்/அடியாளாக நடித்த நீண்டநேர கௌரவத் தோற்றம் இங்குக் குறிப்பிடத்தக்கது. முன்னதாக இந்தியாவில் வெளியாகும் தி தேவாரிஸ்ட்ஸ், என்ற இசை தொடர்பான தொலைக்காட்சித் தொடரிலும் பங்குபெற்றிருந்தார். இத்தொடர் ஓர் பயணக்குறிப்புடன் கூடிய இசை ஆவணப்படம் ஆகும்.\n\nSection::::இசைக் குழுக்கள்.\nதன் இசைக்குழுவான \"அந்தோணியின் பார்ட்டி\" என்ற நாட்டுப்புற மின்னணு இணைவு இசைக் குழுவுடன் பயணித்து பல கச்சேரிகள் நிகழ்த்தி வருகிறார். தர்புகா சிவா ஒருங்கிணைத்து, மற்றொரு புகழ் பெற்ற இசைக் கலைஞரான பிரதீப் பங்காற்றும் மற்றுமொரு நாட்டுப்புற இணைவு இசைக்குழுவான \"லா பொங்கல்\" இசைக்குழுவோடும் இணைந்துள்ளார். இவ்விசைக்குழு விழாக் கச்சேரி வட்டாரத்தில் பெரும் வரவேற்பைப் பெற்றுள்ளது. அக்குழுவின் படைப்புகளுள் புகழ்பெற்ற ஒன்றான \"வண்டியிலே நெல்லு வரும்\" என்ற பாடலை எம் டிவி கோக் ஸ்டூடியோ இந்தியா 2012-இல், மூத்த பாடகரான உஷா உதூப்புடன் இணைந்து அரங்கேற்றினர்.\n\nSection::::விருதுகள்.\n2014 செப்டம்பரில், \"தமிழ்த் திரையுலகின் நம்பிக்கை\" என்ற விருதும், \"நாட்டுப்புறக் கலையின் அடையாளம்\" என்ற பாராட்டும் அந்தோனி தாசனுக்கு வழங்கப்பட்டது. இவ்விருது  பிரதர்சினி 2014 என்ற தென்னிந்தியப் பண்பாட்டு விழாவில் வழங்கப்பட்டது.\n\n"}
{"id": "287900", "url": "https://ta.wikipedia.org/wiki?curid=287900", "title": "நாகாலாந்து காவல்துறை", "text": "நாகாலாந்து காவல்துறை\n\nநாகாலாந்து காவல்துறை, இந்திய மாநிலமான நாகாலாந்தில் சட்ட ஒழுங்கை பாதுகாக்கும் அமைப்பாகும்.\n\nSection::::அமைப்பு.\nகாவல்துறையானது, நாகாலாந்து அரசின் உள்துறையின் நேரடிக் கட்டுப்பாட்டில் இருக்கும். இதற்கு காவல்துறையின் தலைமை இயக்குனர் தலைமையேற்பார் தற்போது, எல். எல். தவுங்கெல் என்பவர் தலைமை இயக்குனராக பதவியில் உள்ளார்.\nநாகாலாந்து காவல்துறையில், ஆயுதமேந்திய படைவீரர்கள், மாவட்ட பாதுகாப்பு அதிகாரிகள், குற்றப்பிரிவு அதிகாரிகள், உளவுத்துறை அதிகாரிகள் உள்ளிட்டோர் இருப்பர். காவல்துறையினருக்கான பயிற்சிப் பள்ளியும், தொலைத்தொடர்புத் துறையும், தடயவியல் துறை ஆகியவையும் உள்ளன.\n"}
{"id": "287906", "url": "https://ta.wikipedia.org/wiki?curid=287906", "title": "இட்சூக்கோ பள்ளத்தாக்கு", "text": "இட்சூக்கோ பள்ளத்தாக்கு\n\nஇட்சூக்கோ பள்ளத்தாக்கு இந்திய மாநிலங்களான நாகாலாந்து, மணிப்பூர் ஆகியவற்றின் எல்லையில் உள்ளது. மணிப்பூரின் சேனாபதி மாவட்டத்தில் உள்ள இசீ மலையில் இருந்து ஐந்து மணி நேரத்தில் சென்றடையலாம். இந்த வழியை மணிப்பூர் மாநில மலையேறுவோர் சங்கத்தினர் திறந்துவைத்தனர். இந்த பள்ளத்தாக்கில் குறிப்பிட்ட காலங்களில் பூக்கும் அரிய வகைப் பூக்களைக் கொண்ட தாவரங்கள் உள்ளன.\n\nஇட்சூக்கோ என்ற சொல் அங்காமி மொழியில் இருந்து தோன்றியது. இதற்கு தண்ணீர் என்று பொருள். இந்த பள்ளத்தாக்கில் குளிர்ச்சியான நீர் பாய்வதால் இப்பெயர் ஏற்பட்டிருக்கலாம். மாவோ நகரம் மணிப்பூர் உடனான நாகாலாந்தின் எல்லைக்கு அருகில் உள்ளது. நாகாலாதில் உள்ள விஸ்வேமா என்ற ஊரில் இருந்தும் இந்த பள்ளத்தாக்கை வந்தடையலாம்.\n\nஇந்த பள்ளத்தாக்கை சென்றடைய அரசு சார்பற்ற அமைப்புகளும், சுற்றுலா நிறுவனங்களும் உதவுகின்றன.\n"}
{"id": "287907", "url": "https://ta.wikipedia.org/wiki?curid=287907", "title": "பிரகாஷ் வீர் சாஸ்திரி", "text": "பிரகாஷ் வீர் சாஸ்திரி\n\nபண்டிதர் பிரகாச வீர சாஸ்திரி (30 திசம்பர் 1923 – 23 நவம்பர் 1977) என்பவர் ஒரு சமஸ்கிருத அறிஞரும் ஆர்ய சமாஜ இயக்கத் தலைவர்களுள் ஒருவரும் முன்னாள் நாடாளுமன்ற உறுப்பினரும் ஆவார்.\nSection::::வாழ்க்கை.\nஉத்தரப்பிரதேச மாநிலத்தின் முராதாபாத் பகுதியில் பிறந்த இவர்  இளம் வயதிலேயே அரசியலில் ஆர்வம் கொண்டிருந்தார். ஆக்ரா பல்கலைக்கழகத்தில் முதுகலைப் பட்டம் பெற்ற இவர் சம்பூர்ணானந்த் சமசுகிருதப் பல்கலைக் கழகத்தில் சாஸ்திரி பட்டம் பெற்றார். 1958 ஆம் ஆண்டு சுயேட்சையாக நாடாளுமன்ற மக்களவைக்குத் தேர்வு செய்யப்பட்டார். தான் மறையும் வரையில் மக்களைவையிலும் மாநிலங்களவையிலும் உறுப்பினராக இவர் பணியாற்றியது குறிப்பிடத்தக்கது.\nSection::::பேச்சுத் திறன்.\nசாஸ்திரி தன்னுடைய வீரம் செறிந்த பேச்சு நடைக்குப் பெயர் பெற்றவர். ஐக்கிய நாடுகள் அவையில் முதன் முதலில் இந்தியில் பேசிய இந்தியர் இவரே. இரண்டாமவர் அடல் பிகாரி வாஜ்பாய் ஆவார். ஆங்கிலம் அலுவல் மொழியாக அறிவிக்கப்பட்ட போது சாஸ்திரி அதனைக் கடுமையாக எதிர்த்தார்.\nSection::::சமயப் பணி.\nசாஸ்திரி ஆரிய சமாஜ இயக்கத்தின் தீவிரமான தொண்டராக விளங்கினார்.  மக்களவையில் கட்டாய மதமாற்றத்தைத் தடுக்கும் சமய பாதுகாப்புச் சட்டத்தை இவர் 1960 ஆம் ஆண்டு முன்மொழிந்தார். \nSection::::இரயில் விபத்து.\nஇவர் ஒரு இரயில் விபத்தில் உயிரிழந்தார்.\n"}
{"id": "287909", "url": "https://ta.wikipedia.org/wiki?curid=287909", "title": "சராய்காட்", "text": "சராய்காட்\n\nசராய்காட், இந்திய மாநிலமான அசாமின் குவகாத்திக்கு அருகில் உள்ள ஊர். இது பிரம்மபுத்திரா ஆற்றின் வடக்கு கரையில் அமைந்துள்ளது. இந்த ஊரில் உள்ள பாலம் சாலைவழிப் போக்குவரத்துக்கும், ரயில்வழிப் போக்குவரத்தும் ஏதுவாக இருக்கிறது.\n\nஇது 1962ஆம் ஆண்டில் அப்போதைய இந்திய பிரதமராக இருந்த ஜவகர்லால் நேருவால் திறந்து வைக்கப்பட்டது. லச்சிட் போர்புக்கன் பூங்காவும், சிலாராய் பூங்காவும் பாலத்துக்கு அருகில் உள்ளன. இந்த பாலம் வடகிழக்கு எல்லைப்புற இரயில்வேயின் பயன்பாட்டுக்காக கட்டப்பட்டது.\n\n"}
{"id": "287912", "url": "https://ta.wikipedia.org/wiki?curid=287912", "title": "நரநாராயண் சேது", "text": "நரநாராயண் சேது\n\nநரநாராயண் பாலம், இந்திய மாநிலமான அசாமில் பாயும் பிரம்மபுத்திரா ஆற்றின் மேல் கட்டப்பட்டுள்ளது. இப்பாலமானது இரண்டு அடுக்குகளைக் கொண்டது. கீழடுக்கில் தண்டவாளமும், மேலடுக்கில் சாலையும் அமைக்கப்பட்டுள்ளன. இது 2284 மீற்றர் நீளத்தில் அமைந்துள்ளது. இந்த பாலத்தின் மூலம் பஙாய்காமோ மாவட்டத்தில் உள்ள யோகிகோபா என்ற ஊரில் இருந்து, கோவால்பாரா மாவட்டத்தில் உள்ள பஞ்சரத்னா என்ற ஊருக்கு சென்று திரும்ப முடியும். இதை 1998ஆம் ஆண்டின் ஏப்ரல் பதினைந்தாம் நாளில், அப்போதைய இந்தியப் பிரதமர் அடல் பிகாரி வாச்பாய் திறந்து வைத்தார். கட்டுமானப் பணிகளை பிரைத்வெய்டே, பர்ன் & ஜெசோப் கட்டுமான நிறுவனம் மேற்கொண்டது. மொத்தமாக 301 கோடி ரூபாய் செலவானது. பதினாறாம் நூற்றாண்டில் வாழ்ந்த நரநாராயண் என்ற அரசரின் நினைவாக இப்பெயர் சூட்டப்பட்டது.\n\n"}
{"id": "287919", "url": "https://ta.wikipedia.org/wiki?curid=287919", "title": "போகிபீல் பாலம்", "text": "போகிபீல் பாலம்\n\nபோகிபீல் பாலம், இந்திய மாநிலமான அசாமின் டிப்ருகட் மாவட்டத்தில் உள்ளது. இந்தப் பாலம் சாலைப் போக்குவரத்துக்கும், தொடர்வண்டிப் போக்குவரத்துக்கும் ஏதுவாக அமைகிறது. இது 2017 ஆம் ஆண்டிற்குள் கட்டிமுடிக்கப்படும் என்று எதிர்பார்க்கப்பட்டது. 4.94 கிலோமீட்டர் நீளமுள்ள இந்தப் பாலம் பிரம்மபுத்திரா ஆற்றின் மேல் உள்ள சாலை மற்றும் இரயில் பாலங்களிலேயே பெரியது ஆகும். 2018 திசம்பர் 25 ஆம் நாள் இந்தப் பாலத்தை பாரதப்பிரதமர் நரேந்திர மோதி திறந்து வைத்தார்.\n\n1997 ஆம் ஆண்டு முன்னாள் பிரதமர் தேவகவுடாவால் இந்தப் பாலம் கட்டுமானப் பணிக்கான அடிக்கல் நாட்டப்பட்டது. 2002 ஆம் ஆண்டு அப்பாேதைய பாரதப் பிரதமர் வாஜ்பாய் பணிகளை தொடங்கி வைத்தார். இது திப்ருகரில் இருந்து 17 கி.மீ தொலைவில் அமைந்துள்ளது. திப்ருகரில் இருந்து தேமாஜிக்கு சென்று திரும்ப இந்தப் பாலம் பெரிதும் உதவியாக இருக்கும். அருணாச்சலப் பிரதேசத்தின் எல்லையில் இருந்து 20 கி.மீ தொலைவில் உள்ளதால், இரு மாநிலங்களைச் சேர்ந்த மக்கள் பயணிக்க ஏதுவாக இருக்கும்.இந்தியாவின் கிழக்குப் பகுதியில் உள்ள நாடுகளுக்கு ஏற்றுமதியை அதிகரிக்க முடியும். மேலும், சீனாவின் எல்லைக்கு அருகாமையில் இந்திய இராணுவ வீரர்கள் எளிதில் சென்றடைய முடியும்.\n\nஇப்பாலம் கட்டி முடிக்க ரூபாய் 5,690 கோடி செலவிடப்பட்டது. இந்தப் பாலம் அசாம் மற்றும் அருணாச்சலப் பிரதேசம் இடையேயான பயண நேரத்தை 10 மணி நேரம் அளவில் குறைப்பதற்கு உதவுகிறது. சீனாவின் எல்லையில் உள்ள அருணாச்சலப்பிரதேசத்தை நாட்டின் பிற பகுதிகளில் இருந்து எளிதில் அணுகுவதற்கு உதவுவதால் இந்தப்பாலம் இராணுவ முக்கியத்துவம் வாய்ந்ததாகவும் உள்ளது.\n"}
{"id": "287922", "url": "https://ta.wikipedia.org/wiki?curid=287922", "title": "1683", "text": "1683\n\n1683 (MDCLXXXIII) கிரெகொரியின் நாட்காட்டியில் ஒரு வெள்ளிக்கிழமையில் ஆரம்பமான சாதாரண (நெட்டாண்டு அன்று) ஆகும், அல்லது 10-நாட்கள் பின்தங்கிய பழைய யூலியன் நாட்காட்டியில் திங்கட்கிழமையில் ஆரம்பமான சாதாரண ஆண்டு ஆகும்.\n\n"}
{"id": "287925", "url": "https://ta.wikipedia.org/wiki?curid=287925", "title": "காமாக்யா சந்திப்பு தொடருந்து நிலையம்", "text": "காமாக்யா சந்திப்பு தொடருந்து நிலையம்\n\nகாமாக்யா சந்திப்பு, இந்திய மாநிலமான அசாமில் உள்ள குவாஹாட்டியின் மாலிகாவுன் பகுதியில் உள்ளது. குவஹாட்டியில் மற்றொரு நிலையமான குவஹாட்டி தொடருந்து நிலையம் உள்ளதும் குறிப்பிடத்தக்கது.\n\n"}
{"id": "287933", "url": "https://ta.wikipedia.org/wiki?curid=287933", "title": "லுகாயன் தீவுக்கூட்டம்", "text": "லுகாயன் தீவுக்கூட்டம்\n\nலுகாயன் தீவுக்கூட்டம் (\"Lucayan Archipelago\") அல்லது பகாமா தீவுக்கூட்டம் (\"Bahama Archipelago\") பகாமாசு பொதுநலவாயத்தையும் பிரித்தானிய கடல் கடந்த ஆட்புலங்களில் ஒன்றான துர்கசு கைகோசு தீவுகளையும் அடக்கிய தீவுக் குழு ஆகும். இந்தத் தீவுக்கூட்டம் மேற்கு அத்திலாந்திக்குப் பெருங்கடலில், அண்டிலிசுக்கு வடக்கே, புளோரிடாவிற்கு கிழக்கு, தென்கிழக்கு திசையில் அமைந்துள்ளது.\n\nபகாமா தீவுக்கூட்டத்தில் உள்ள தீவுகள் அரசியல்வழியே பிரிக்கப்பட்டிருந்தாலும் இரண்டும் பொதுவான நிலவியல், சூழலியல்,பண்பாட்டுக் கூறுகளை கொண்டுள்ளன என்று வில்லியம் கீகன் கூறுகிறார். இத்தீவுக் கூட்டத்தில் உள்ள இரு நாடுகளும் கரிபியக் கடலை எல்லையாகக் கொண்டில்லாமையால் இவை மேற்கிந்தியத் தீவுகளாக இருப்பினும் கரிபியத் தீவுகளாக கருதப்படுவதில்லை. இருப்பினும் வசதிக்காக பெரும்பாலும் கரிபியன் நாடுகளுடன் சேர்க்கப்படுகின்றன.\nSection::::கூட்டரசுக்கான முன்மொழிவு.\nபகாமாசு மற்றும் துர்கசு கைகோசு தீவுகளின் தலைவர்கள் இவை இரண்டும் இணைந்து கூட்டரசு நிறுவதற்கான வாய்ப்புக்களை 2010இல் விவாதித்தனர்.\n"}
{"id": "287938", "url": "https://ta.wikipedia.org/wiki?curid=287938", "title": "யுரேனைல் சல்பேட்டு", "text": "யுரேனைல் சல்பேட்டு\n\nயுரேனைல் சல்பேட்டு \"(Uranyl sulfate)\" என்பது UOSO என்ற மூலக்கூற்று வாய்ப்பாடு கொண்ட ஒரு கனிமச் சேர்மம் ஆகும். யுரேனியத்தின் சல்பேட்டு உப்பான இச்சேர்மம் தூய்மையான படிகநிலையில் உள்ளபோது எலுமிச்சை மஞ்சள் நிறத்தில், மணல் போன்ற திண்மமாக நெடியற்றுக் காணப்படுகிறது. \n\nநுண்ணோகியியலில் எதிர்மறை சாயமேற்றவும் உயிரியியலில் தடங்காணியாகவும் யுரேனைல் சல்பேட்டு பயன்படுகிறது. 1951 ஆம் ஆண்டில் உருவாக்கப்பட்ட ஓருபடித்தான நீர்க்கரைசல் அணுக்கரு உலை சோதனையில் 565 கிராம் U-235 14.7% யுரேனைல் சல்பேட்டாக செறிவூட்டப்பட்டு ஒரு எரிபொருளாகச் சுற்றுக்கு விடப்பட்டது.\n\nயுரேனியம் தாதுக்களை அரைக்கும் அமிலச்செயல் முறையில் அமிலக்கழுவலுக்குத் தயாராக உள்ள கரைசலில் இருந்து, யுரேனைல் சல்பேட்டை வீழ்படிவாக்கல் செயல் நிகழ்கிறது. இச்செயல்முறையில் பகுதியாகச் சுத்திகரிக்கப்பட்ட மஞ்சள் அப்பம் எனப்படும் யுரேனியத்தாது உற்பத்தி செய்யப்படுகிறது. \n\nபொட்டாசியம் யுரேனைல் சல்பேட்டைப் (KUO(SO)) பயன்படுத்தி கதிரியக்கம் கண்டறியப்பட்டது.\n"}
{"id": "287954", "url": "https://ta.wikipedia.org/wiki?curid=287954", "title": "மக்சிம் கோவலவ்சுகி", "text": "மக்சிம் கோவலவ்சுகி\n\nமக்சிம் மக்சிமொவிச் கோவலவ்சுகி (\"Maksim Maksimovich Kovalevsky\", , ஒலிப்பு: மக்சீம் மக்சீமொவிச் கவலெவ்ஸ்கி, 8 செப்டம்பர் 1851 – 5 ஏப்பிரல் 1916) உருசியப் பேரரசில் வாழ்ந்த சமூகவியல் பேரசான் ஆவார். இவர் பன்னாட்டுச் சமூகவியல் நிறுவனத்தில் துணைத்தலைவராகவும் (1895), தலைவராகவும் (1905) இருந்தார். இவர் பெக்தரேவ் ஆய்வு நிறுவனத்தில் சமூகவியல் கட்டில் தலைமையேற்றிருந்தார். கோவலவ்சுகி 1914இல் உருசிய அறிவியல் கல்விக்கழகத்திறகு தேர்வு செய்யப்பட்டார். 1916இல் உருசிய சமூகவியல் கழகம் இவர் பெயரை ஏற்றது.\n"}
{"id": "287976", "url": "https://ta.wikipedia.org/wiki?curid=287976", "title": "1684", "text": "1684\n\n1684 (MDCLXXXIV) கிரெகொரியின் நாட்காட்டியில் ஒரு சனிக்கிழமையில் ஆரம்பமான நெட்டாண்டு ஆகும், அல்லது 10-நாட்கள் பின்தங்கிய பழைய யூலியன் நாட்காட்டியில் செவ்வாய்க்கிழமையில் ஆரம்பமான நெட்டாண்டு ஆகும்.\n\n\n"}
{"id": "287977", "url": "https://ta.wikipedia.org/wiki?curid=287977", "title": "1685", "text": "1685\n\n1685 (MDCLXXXV) கிரெகொரியின் நாட்காட்டியில் ஒரு திங்கட்கிழமையில் ஆரம்பமான சாதாரண (நெட்டாண்டு அன்று) ஆகும், அல்லது 10-நாட்கள் பின்தங்கிய பழைய யூலியன் நாட்காட்டியில் வியாழக்கிழமையில் ஆரம்பமான சாதாரண ஆண்டு ஆகும்.\n\n\n\n"}
{"id": "288006", "url": "https://ta.wikipedia.org/wiki?curid=288006", "title": "இங்கிலாந்தின் இரண்டாம் யேம்சு", "text": "இங்கிலாந்தின் இரண்டாம் யேம்சு\n\nஇரண்டாம் மற்றும் ஏழாம் யேம்சு (\"James II and VII\", 14 அக்டோபர் 1633 – 16 செப்டம்பர் 1701) என்பவர் இங்கிலாந்து, மற்றும் அயர்லாந்து ஆகியவற்றின் இரண்டாம் யேம்சு மன்னராகவும், இசுக்கொட்லாந்தின் ஏழாம் யேம்சு மன்னராகவும், 1685 பெப்ரவரி 6 முதல் 1688 வரை பதவியில் இருந்தவர். 1688 இல் இடம்பெற்ற புரட்சியில் இவர் பதவியில் இருந்து அகற்றப்பட்டார். இவரே இங்கிலாந்து, இசுக்கொட்லாந்து, அயர்லாந்து ஆகிய நாடுகளின் கடைசி ரோமன் கத்தோலிக்க மன்னராக இருந்தார்.\n\nமுதலாம் சார்லசு மன்னரின் உயிருடனிருந்த இரண்டாவது மகனான இரண்டாம் யேம்சு, இவரது சகோதரரான இரண்டாம் சார்லசு இறந்ததை அடுத்து மன்னராக முடிசூடினார். பிரித்தானியாவின் அரசியலில் பெரும் செல்வாக்குச் செலுத்தி வந்த சீர்திருத்தவாதிகள் இவரை பிரெஞ்சு-சார்பானவராகவும், கத்தோலிக்க-சார்பானவராகவும், ஒரு முழுமையான அதிகாரம் கொண்ட ஆட்சியாளராக சந்தேகக் கண்ணோடு நோக்கினர். இரண்டாம் யேம்சு தனது வாரிசாகக் கத்தோலிக்கரான இளவரசர் யேம்சு பிரான்சிசு எட்வர்டு ஸ்டுவர்ட்டை அறிவித்ததை அடுத்து இங்கிலாந்தில் புரட்சி வெடித்தது. மன்னரின் புரட்டத்தாந்து மருமகனான மூன்றாம் வில்லியமை நெதர்லாந்தில் இருந்து படையினரைக் கொண்டு வந்து அரசனுக்கு எதிராகப் புரட்சியில் ஈடுபடுமாறு தூண்டினர். 1688 ஆம் ஆண்டில் இப்புரட்சி இடம்பெற்று வெற்றி பெற்றது. இரண்டாம் யேம்சு மன்னர் இங்கிலாந்தில் இருந்து வெளியேறினார். இங்கிலாந்து நாடாளுமன்றம் 1688 டிசம்பர் 11 இல் இவர் பதவியில் இருந்து அகற்றப்பட்டார் என அறிவித்தது. இசுக்கொட்லாந்து நாடாளுமன்றம் 1689 ஏப்ரல் 11 இல் பதவியில் இருந்து அகற்றப்பட்டதாக அறிவித்தது. யேம்சின் மூத்த மகளும், புரொட்டத்தாந்து மதத்தவருமான இரண்டாம் மேரியையும், அவரது கணவர் ஒரேஞ்சின் வில்லியமும் மன்னர்களாக அறிவிக்கப்பட்டனர். இரண்டாம் யேம்சு 1689 இல் அயர்லாந்து வந்திறங்கிய போது ஆட்சியைக் கைப்பற்ற முனைந்தார். 1690 சூலையில் இடம்பெற்ற போரில் இவரது படையினர் தோல்வியடைந்தனர். இதனை அடுத்து யேம்சு பிரான்சு திரும்பினார். தனது வாழ்வின் இறுதிப் பகுதியை அவரது மைத்துனரான பிரான்சின் பதினான்காம் லூயியின் ஆதரவில் கழித்தார். யேம்சு 1701 செப்டம்பர் 16 அன்று மூளைக் காய்ச்சல் நோயால் பாதிக்கப்பட்டு இறந்தார்.\n\nஇரண்டாம் யேம்சு மன்னர் இங்கிலாந்து நாடாளுமன்றத்துடனான முரண்பாடுகள், மற்றும் ஆங்கிலேய ரோமன் கத்தோலிக்கர்களுக்கும், புரட்டத்தாந்து எதிர்ப்பாளிகளுக்கும் சமயச் சுதந்திரம் கிடைக்க ஆதரவளித்தமை போன்றவற்றுக்காக பெரிதும் அறியப்பட்டார்.\n\n"}
{"id": "288009", "url": "https://ta.wikipedia.org/wiki?curid=288009", "title": "எத்திலீன் ஈரமீன் ஈரைதரோவயோடைடு", "text": "எத்திலீன் ஈரமீன் ஈரைதரோவயோடைடு\n\nஎத்திலீன் ஈரமீன் ஈரைதரோவயோடைடு \"(Ethylenediamine dihydriodide)\" என்பது எத்திலீன் ஈரமீன் மற்றும் ஐதரயோடிக் அமிலம் சேர்த்து வருவிக்கப்படும் ஒரு கரிம வேதியியல் சேர்மமாகும். நீரில் கரையக்கூடிய இச்சேர்மம் நிறமற்றும் இளமஞ்சள் நிறத்திலுமான படிகவடிவ தூளாகக் காணப்படுகிறது. மேலும் இவ்வுப்பானது எத்திலீன் ஈரமோனியம் இரு நேர்மின்னயனி CH(NH) மற்றும் அயோடேட்டு அயனிகளால் ஆக்கப்பட்டுள்ளது. \n\nSection::::பயன்கள்.\nஎத்திலீன் ஈரமீன் ஈரைதரோவயோடைடு சேர்மத்தை செல்லப் பிராணிகளுக்கான உணவாகவும் மற்றும் மாடுகளுக்கு அவற்றின் உடல் உட்கிரகிக்கும் அளவுக்கு நரம்பூடாக செலுத்தும் உணவாகவும் பயன்படுகிறது. அயோடின் பற்றாக்குறைக்கு மருந்தாகவும் இச்சேர்மம் பயன்படுத்தப்படுகிறது. அயோடினின் முக்கியப்பயன்பாடுகளில் ஒன்று இவ்வுப்பைத் தயாரித்தலாகும். ஒரு நபர் ஒரு நாளைக்கு 50 மில்லிகிராம் அளவுக்கு இவ்வுப்பை உட்கொள்ளலாம் என்று அமெரிக்க உணவு மற்றும் மருந்து நிறுவனம் பரிந்துரைக்கிறது. பொதுவாக எத்திலீன் ஈரமீன் ஈரைதரோவயோடைடு, அயோடினின் ஊட்டச்சத்து மூலமாகவும் பாதுகாப்பான ஒரு சேர்மமாகவும் கருதப்படுகிறது. மேலும் மாடுகளின் குளம்பு அழுகல் நோயைத் தடுக்கும் மருந்தாகவும் இவ்வுப்பு பயன்படுத்தப்படுகிறது.\n\nகால்சியம் அயோடேட்டு மற்றும் பொட்டசியம் அயோடைடு ஆகியன பிற கால்நடை உணவு சேர்க்கைப் பொருட்களாகும்.\n"}
{"id": "288010", "url": "https://ta.wikipedia.org/wiki?curid=288010", "title": "சனவரி 2016", "text": "சனவரி 2016\n\nசனவரி 2016 (\"January 2016\"), 2016 நெட்டாண்டின் முதலாம் மாதமாகும்.\n\n\n"}
{"id": "288017", "url": "https://ta.wikipedia.org/wiki?curid=288017", "title": "மரபணு மாற்று உணவு", "text": "மரபணு மாற்று உணவு\n\nமரபணு மாற்று உணவு (\"Genetically modified foods\", அல்லது \"GM foods\"), சில நேரங்களில் மரபணுவிலிருந்து உருவாக்கிய உணவுகள் (\"genetically engineered foods\") என்பன மரபணுப் பொறியியல் நுட்பங்களைப் பயன்படுத்தி உயிரினங்களின் டி. என். ஏ.வில் மாற்றங்களைப் புகுத்தி உருவாக்கப்பட்ட உணவுகளைக் குறிக்கும். மரபணுப் பொறியியல் நுட்பங்கள் மூலமாக புதிய பண்புக்கூறுகளை அறிமுகப்படுத்தவும் ஏற்கெனவே உள்ள பண்புக் கூறுகளை கட்டுப்படுத்துவதில் மேம்பட்ட கட்டுப்பாட்டை கையாளவும் இயலும்; வழமையான தெரிவு இனப்பெருக்கம், சடுதிமாற்றத் தேர்வு இனப்பெருக்கம் போன்ற நுட்பங்களை விட இம்முறையில் பண்புக்கூறுகளை மேம்பட்ட விதத்தில் கட்டுப்படுத்த முடியும்.\n\nவணிகத்திற்கான மரபணு மாற்று உணவு 1994இல் மொன்சன்ரொ நிறுவனத்தால் சந்தைப்படுத்தப்பட்டது; நாள்பட்டு பழுக்கும் தக்காளியை (பிளவர் சவர்) அது விற்பனைக்கு விட்டது. பெரும்பாலான மரபணு மாற்றங்கள் பணப்பயிர்களிலேயே செய்யப்பட்டன; விவசாயிகளிடம் பெரிதும் தேவையாயிருந்த சோயாபீன்சு, சோளம், காட்டுக்கடுகு (கனோலா), பருத்திவிதை எண்ணெய் போன்றவை துவக்கத்தில் மரபணு மாற்றப்பட்டன. நோய்தாக்கு உயிரிகளையும் களைக்கொல்லிகளையும் எதிர்க்கக்கூடிய வகையிலும் மேம்பட்ட ஊட்டச்சத்து தரும் வகையிலும் மரபணு மாற்றுப் பயிர்கள் உருவாக்கப்பட்டன. மரபணு மாற்றப்பட்ட கால்நடைகளும் உருவாக்கப்பட்டன; ஆனால் இவை நவம்பர் 2013 நிலவரப்படி சந்தைக்கு வரவில்லை.\n\nபாக்டீரியாக்கள் பாலாடைக்கட்டியை உருவாக்குவதை விரைவுபடுத்த ஆய்வுகள் நடத்தப்பெறுகின்றன. குறைந்த கலோரிகள் கொண்ட பியர் உருவாக்க மரபணு மாற்றப்பட்ட மதுவம் பயன்படுத்தக்கூடும்.\n\nவழமையான உணவை விட மரபணு மாற்றப்பட்ட உணவுகளை உட்கொள்வதால் மனிதர் நலனுக்கு தீவாய்ப்புகள் நிகழாது என அறிவியல் உலகில் கருத்து நிலவுகின்றது. இருப்பினும், இவ்வகை உணவுகளின் பாதுகாப்பு, கட்டுப்பாடு,அடையாளப்படுத்துதல், சூழலியல் தாக்கம், ஆய்வியல் நெறிமுறைகள் குறித்தும் மரபணு மாற்று உணவுகளின் அறிவுசார் சொத்துரிமை உருவாக்கும் நிறுவனங்களுக்கே உள்ளதையும் குறித்தும் பொதுமக்கள் கவலைப்படுகின்றனர்.\nSection::::கட்டுப்பாடு.\nமரபணு மாற்று உயிரினங்களின் உருவாக்கம் மற்றும் வெளியிடலைக் கட்டுப்படுத்துவது குறித்து நாட்டுக்கு நாடு வேறுபடுகின்றது. இந்தியாவில் இந்திய உயிரித் தொழில்நுட்பம் ஒழுங்குமுறை ஆணையம் (BRAI) ஒன்றை நிறுவிட இந்திய அரசு ஒரு வரைவு மசோதாவை 2013இல் மக்களவையில் அறிமுகப்படுத்தியது; இந்த சட்ட வரைவு மரபு மாற்றப் பயிர்களின் வளர்ச்சியைக் கட்டுப்படுத்துவதற்கு மாற்றாக ஊக்குவிக்கும் வண்ணம் உள்ளதாக எதிர்ப்புக்கள் எழுந்துள்ளன.\n\nஐக்கிய அமெரிக்காவில் \"உயிரித் தொழில்நுட்ப கட்டுப்பாட்டிற்கான ஒருங்கிணைக்கப்பட்ட கட்டமைப்பு\" இந்தக் கொள்கையை மேற்கொள்கிறது. இக்கொள்கையில் மூன்று முதன்மை முன்மொழிவுகளை கொண்டுள்ளன: \n\nஐரோப்பிய ஒன்றியம் வேறுபட்ட கட்டுப்பாட்டு நெறியை கொண்டுள்ளது; உலகின் மிகவும் கண்டிப்பான விதிமுறைகளாக இவை கருதப்படுகின்றன. அனைத்து மரபணு மாற்று உயிரினங்களும், கதிர்வீச்சுக்குட்பட்ட உணவுகளும் \"புதிய உணவாக\" கருதப்படுகின்றன; ஒவ்வொரு உணவும் ஐரோப்பிய உணவுப் பாதுகாப்பு ஆணையத்தினால் (EFSA) விரிவான அறிவியல் சார்ந்த ஆய்வுக்கு உட்படுத்தப்படுகின்றன. நான்கு பகுப்புகளில் வகைப்படுத்தப்படுகின்றன: \"பாதுகாப்பானது,\" \"தனிநபர் விருப்பத்தேர்வுக்குரியது,\" \"அடையாளப்படுத்துதல்,\" மற்றும் \"மூலவழி கண்டுபிடிக்கக்கூடியது\".\nSection::::அடையாளப்படுத்துதல்.\nமரபணு மாற்றுணவுகளில் ஒரு முக்கியமான கவலை அவற்றை அடையாளப்பட்டுத்துவது குறித்ததாகும். தென் ஆபிரிக்காவில் தன்னார்வலராக அடையாளப்படுத்தப்பட்ட உணவுப்பொருட்களில் மரபணு மாற்றில்லாதது என அடையாளப்படுத்தப்பட்ட உணவுப் பொருட்களில் 31%இல் மரபணு மாற்றப்பட்ட உணவுக்கூறு 1.0%க்கு மேலாக இருந்தது. \n\nகனடாவிலும் அமெரிக்காவிலும் மரபணு மாற்றுணவை அடையாளப்படுத்துவது கட்டாயமில்லை. ஐரோப்பாவில் அனுமதிக்கப்பட்ட மரபணு மாற்று உயிரினம் 0.9%க்கு மேற்பட்டுள்ள அனைத்து உணவுப் பொருட்களும் (பதப்படுத்தப்பட்ட உணவு உட்பட) மற்றும் மாட்டுத் தீவனங்களும் அடையாளப்படுத்தப்பட வேண்டும். \n\nஜப்பான், மலேசியா, நியூசிலாந்து, ஆத்திரேலியா நாடுகளில் பொதுமக்கள், மரபணு மாற்று உணவா, சாதாரண உணவா அல்லது இயற்கை வேளாண் உணவா என அறிய இயலும் வகையில் அடையாளப்படுத்தப்பட வேண்டும்.\n\n"}
{"id": "288018", "url": "https://ta.wikipedia.org/wiki?curid=288018", "title": "1686", "text": "1686\n\n1686 (MDCLXXXVI) கிரெகொரியின் நாட்காட்டியில் ஒரு செவ்வாய்க்கிழமையில் ஆரம்பமான சாதாரண (நெட்டாண்டு அன்று) ஆகும், அல்லது 10-நாட்கள் பின்தங்கிய பழைய யூலியன் நாட்காட்டியில் வெள்ளிக்கிழமையில் ஆரம்பமான சாதாரண ஆண்டு ஆகும்.\n\n"}
{"id": "288025", "url": "https://ta.wikipedia.org/wiki?curid=288025", "title": "குல் முகமது", "text": "குல் முகமது\n\nகுல் முகமது \"(Gul Mohammed)\" ( பிப்ரவரி 15, 1957 – அக்டோபர் 1,1997) என்பவர் இந்தியாவின் தலைநகர் புதுதில்லியில் வாழ்ந்த மிகவும் குள்ளமான மனிதர் ஆவார். கின்னசு உலக சாதனைகள் புத்தகத்தில் இவருடைய பெயர் இடம்பெற்றுள்ளது. இவர் வாழ்ந்த காலத்தில் இப்படியொரு குள்ளமான மனிதர் இருந்தார் என்பதும் இவருடைய உயரமும் நேர்முகமாக சந்தித்து உறுதிபடுத்தப்பட்டன.\n\nபுதுதில்லியில் உள்ள இராம் மனோகர் உலோகியா மருத்துவமனை 1990 ஆம் ஆண்டு சூலை 19 அன்று குல் முகமதுவைப் பரிசோதித்து, இவரது உயரம் 1 அடி 10.4 அங்குலம் அதாவது 57 செ.மீ எனவும் இவரது எடை 17.0கி.கி எனவும் உறுதிப்படுத்தியது. தொடர் புகைப்பிடிக்கும் பழக்கத்தால் பாதிக்கப்பட்டு, நீண்டநாட்கள் மூச்சுத்தடை நோயால் அவதிக்குள்ளாகிய இவர் 1997 ஆம் ஆண்டு அக்டோபர் மாதம் முதல் தேதி் மரணமடைந்தார். மிகவும் குள்ளமான மனிதர் என்ற இவருடைய சாதனையை நேபாளத்தைச் சேர்ந்த சந்திர பகதூர் தாங்கி என்பவர் முறியடித்துள்ளார். இவருடைய உயரம் மொத்தமாகவே 54.6 செ.மீ மட்டுமேயாகும். இவர் 2015 ஆம் ஆண்டில் இறந்தார்.\n\n"}
{"id": "288027", "url": "https://ta.wikipedia.org/wiki?curid=288027", "title": "1688", "text": "1688\n\n1688 (MDCLXXXVIII) கிரெகொரியின் நாட்காட்டியில் ஒரு வியாழக்கிழமையில் ஆரம்பமான நெட்டாண்டு ஆகும், அல்லது 10-நாட்கள் பின்தங்கிய பழைய யூலியன் நாட்காட்டியில் ஞாயிற்றுக்கிழமையில் ஆரம்பமான நெட்டாண்டு ஆகும்.\n\n\n\n"}
{"id": "288031", "url": "https://ta.wikipedia.org/wiki?curid=288031", "title": "ஆரக்கீரை", "text": "ஆரக்கீரை\n\nஆரக்கீரை (அறிவியல் பெயர்:\"Marsilea\"), (ஆங்கிலப் பெயர்: \"water clover\") என்ற இந்த தாவரம் பன்னம் என்ற வகையில் மார்சிலெசியா என்ற குடும்பத்தைச் சார்ந்தது ஆகும். இவை பொதுவாக நான்கு இலைகளுடன் நீரின்மேல் மிதந்துகொண்டிருக்கும். இதன் இலை நுரையீரல் போல் தோற்றம் கொண்டது. இவ்வகைத் தாவரங்களில் ஆஸ்திரெலியா போன்ற நாடுகளில் காணப்படும் தாவரம் காய்ந்து போனாலும் பின்னர் மழைக்காலங்களில் மீண்டும் உயிர்பெற்று 100 ஆண்டுகள் வரை வாழும் தகவமைப்பைக் கொண்டிருக்கிறது.\n"}
{"id": "288032", "url": "https://ta.wikipedia.org/wiki?curid=288032", "title": "1689", "text": "1689\n\n1689 (MDCLXXXIX) கிரெகொரியின் நாட்காட்டியில் ஒரு சனிக்கிழமையில் ஆரம்பமான சாதாரண (நெட்டாண்டு அன்று) ஆகும், அல்லது 10-நாட்கள் பின்தங்கிய பழைய யூலியன் நாட்காட்டியில் செவ்வாய்க்கிழமையில் ஆரம்பமான சாதாரண ஆண்டு ஆகும்.\n\n"}
{"id": "288034", "url": "https://ta.wikipedia.org/wiki?curid=288034", "title": "கங்கணம் (திரைப்படம்)", "text": "கங்கணம் (திரைப்படம்)\n\nகங்கணம் () 1947 ஆம் ஆண்டு தணிக்கையாகி 1948 ஆம் ஆண்டு வெளிவந்த தமிழ்ப் புராணத் திரைப்படமாகும். எஸ். கே. வாசகத்தின் இயக்கத்தில் வெளிவந்த இத்திரைப்படத்தில் கே. ஆர். ராமசாமி, மேனகா மற்றும் பலரும் நடித்திருந்தனர்.\n\nஇத்திரைப்படத்தின் பாடல்களை கம்பதாசன் எழுத, எச். ஆர். பி. சாஸ்திரி இசையமைத்தார். ஏ. டி. கிருஷ்ணசாமியின் கதைக்கு சந்திரசேகர் வசனங்களை எழுதினார். சோபனாசலா கலையகத்தில் ஜி. பி. நாராயணால் தயாரிக்கப்பட்டது.\n\nஇத் திரைப்படத்திலேயே பி. லீலா பின்னணிப் பாடகியாக அறிமுகமானார்.\n"}
{"id": "288035", "url": "https://ta.wikipedia.org/wiki?curid=288035", "title": "பாரத்கஞ்", "text": "பாரத்கஞ்\n\nபாரத்கஞ் (\"Bharatganj\") என்பது இந்தியாவின் உத்தரப்பிரதேச மாநிலத்தில் இருக்கும் அலகாபாத் மாவட்டத்தில் உள்ள ஒரு நகரம் மற்றும் நகரப் பஞ்சாயத்தும் ஆகும்.\n\nSection::::மக்கள் தொகையியல்.\n2001 ஆம் ஆண்டு எடுக்கப்பட்ட இந்திய மக்கள் தொகை கணக்கீட்டின்படி இந்நகரின் மக்கள் தொகை 15,252 ஆகும். இம்மக்கள் தொகையில் 52 விழுக்காடு நபர்கள் ஆண்கள் மற்றும் 48 விழுக்காடு நபர்கள் பெண்கள் ஆவர். பாரத்கஞ் நகரின் படிப்பறிவு சதவீதம் 48% ஆகும். இது நாட்டின் சராசரி படிப்பறிவு சதவீதமான 59.5% என்பதை விட குறைவாகும். படிப்பறிவில் ஆண்களின் சதவீதம் 59% மற்றும் பெண்களின் படிப்பறிவு சதவீதம் 36% ஆகும். மக்கள் தொகையில் 20 சதவீதத்தினர் ஆறு வயதிற்கு உட்பட்டவர்களாக உள்ளனர்.\n"}
{"id": "288041", "url": "https://ta.wikipedia.org/wiki?curid=288041", "title": "புல்வெளிக் கழுகு", "text": "புல்வெளிக் கழுகு\n\nபுல்வெளிக் கழுகு (\"அகுய்லா நிபலென்சிஸ், ஆங்கிலம்: Aquila nipalensis\") என்பது கழுகு இனத்தைச் (அக்சிபிட்ரிடே, ஆங்கிலம்: Accipitridae) சேர்ந்த ஒரு கொன்றுண்ணிப் பறவை ஆகும். இது வலசை போகா மஞ்சட்பழுப்புக் கழுகிற்கு மிகவும் நெருங்கியதாகவும், ஒரே இனமாகவும் கருதப்பட்டுவந்தது. ஆயினும், குறிப்பிடத்தக்க உருவ மற்றும் உடற்கூறு வேறுபாடுகள் இவை வெவ்வேறு இனத்தைச் சார்ந்தவை என்பதை உறுதிபடுத்தின.\n\nSection::::விளக்கம்.\nபுல்வெளிக் கழுகு சுமார் 62 - 81 செ. மீ (24 - 32 அங்குலம்) நீளம் மற்றும் 1.65 - 2.15 மீ (5.4 - 7.1 அடி) இறக்கைக் குறுக்களவையும் கொண்டிருக்கும். பெண் பறவைகள் ஆண் பறவைகளைக்காட்டிலும் அளவில் சற்று பெரியதாக இருக்கும். பெண் பறவைகள் 2.3 - 4.9 கி. கி (5.1 - 10.8 பவுண்டு) எடையும், ஆண் பறவைகள் 2 - 3.5 கி. கி (4.4 - 7.7 பவுண்டு) எடையும் இருக்கும்.\n\nஇப்பெரிய கழுகானது பழுப்பு மேற்பகுதிகளையும், கருமையான பறக்க உதவும் இறகுகள் மற்றும் வாலினையும் கொண்டிருக்கும். இது இடம்பெயரா மஞ்சட்பழுப்புக் கழுகினை விட பெரியதும் கருமையானதுமாகும். புல்வெளிக் கழுகு வெளிறிய தொண்டையைக் கொண்டிருக்கும்; இது இடம்பெயரா மஞ்சட்பழுப்புக் கழுகில் கிடையாது. சிறகுகளின் வண்ண வேறுபாடானது இளம் பறவைகளில் வளர்ந்த பறவைகளைவிட குறைவாக இருக்கும். கிழக்குப் பகுதிகளில் காணப்படும் துணை இனமான \"அகுய்லா நிபலென்சிஸ் நிபலென்சிஸ் (A. n. nipalensis)\", ஐரோப்பா மற்றும் மத்திய ஆசியப் பகுதிகளில் காணப்படும் துணை இனமான \"அகுய்லா நிபலென்சிஸ் ஓரியன்டாலிஸ் (A. n. orientalis)\"ஐ விட அளவில் பெரியதாகவும், கருமையானதாகவும் இருக்கும்.\n\nபுல்வெளிக் கழுகின் அழைப்பு (ஒலி) காகம் கரைவதை ஒத்திருக்கும்; ஆயினும் இது ஒரு அமைதியான பறவையாகும்.\n\nSection::::உணவு மற்றும் வாழ்விடம்.\nபுல்வெளிக் கழுகுகள் கிழக்கு உருமேனியாவிலிருந்து தெற்கு உருசியா வரையிலான பகுதிகள் மற்றும் மத்திய ஆசியாவின் புல்வெளிகள் முதல் மங்கோலியா வரையிலான பகுதிகளில் இனப்பெருக்கம் செய்கின்றன. ஐரோப்பா மற்றும் மத்திய ஆசிய பகுதிகளில் வசிக்கும் பறவைகள், அவற்றின் குளிர்காலத்தை ஆப்பிரிக்காவிலும்; கிழக்குப் பகுதிகளில் வசிக்கும் பறவைகள், அவற்றின் குளிர்காலத்தை இந்தியாவிலும் கழிக்கின்றன. இப்பறவைகள், மரங்களில் அமைக்கப்பட்ட சுள்ளிகளாலான கூட்டில் ஒன்று முதல் மூன்று முட்டைகளை இடும்; வெப்பமண்டல திறந்தவெளிகளான பாலைவனம், அரைகுறை பாலைவனம், புல்வெளி மற்றும் மரம் அருகிய வெப்பமண்டலச்சமதளப் புல்வெளிகளில் வாழும்.\n\nபுல்வெளிக் கழுகுகளின் குடி பெயர்தலின் போது அதிகளவிலான பறவைகள் (மணிக்கு 15.3 பறவைகள் வீதம்) நேபாளத்தின் கரே பகுதியில் காணப்படுகிறாது.\n\nபுல்வெளிக் கழுகுகள் பெரும்பாலும் இறந்த விலங்குகளின் இறைச்சியை உண்ணும். கொறிணிகள், குழிமுயல் அளவிலான பாலூட்டிகள், கௌதாரி அளவிலான பறவைகள் போன்றவற்றையும் கொன்று உண்ணும். மற்ற கொன்றுண்ணிப் பறவைகளிடமிருந்தும் உணவைப் பறித்து உண்ணும். புல்வெளிக் கழுகுகளில் உள்ள கண்டப்பை அது தனது உணவை வயிற்றுக்குச் செலுத்தும் முன் பல மணி நேரம் தொண்டையிலேயே சேமித்து வைக்க உதவுகிறது.\n\nSection::::கவக்கூறு.\nபம்பாய் இயற்கை வரலாற்று சங்கம், பறவைகள் பாதுகாப்பிற்கான ராயல் சொசைட்டி மற்றும் இந்திய கால்நடை ஆராய்ச்சிக் கழகம் ஆகிய மூன்று அமைப்புகளும் இணைந்து நடத்திய ஆய்வு முடிவுகளை மே 2014ல் கேம்பிறிட்ஜ் பல்கலைக்கழகப் பதிப்பகம் வெளியிட்டது. அதில், கால்நடைகளில் பயன்படுத்தப்படும் டைக்ளோஃபீனாக்கினால் புல்வெளிக் கழுகுகள் பாதிக்கப்படுவதைப் பற்றி குறிப்பிடப்பட்டிள்ளது. டைக்ளோஃபீனாக்கினால் சிறுநீரகம் பாதிக்கப்பட்டு அருகிவரும் ஜிப்ஸ் பிணந்தின்னிக் கழுகுகளில் காணப்பட்ட நோய் அறிகுறிகள் புல்வெளிக் கழுகுகளிலும் கண்டறியப்பட்டுள்ளன. ஆய்வுகளில், மிகுந்த உள்ளுறுப்புக் கீல்வாதம், கல்லீரல், சிறுநீரகக் கோளாறு மற்றும் யூரிக் அமில படிவு, திசுக்களில் டைக்ளோஃபீனாக்கின் எச்சப் படிவு போன்ற பாதிப்புகளை புல்வெளிக் கழுகுகளில் கண்டறிந்துள்ளர். இறந்த விலங்குகளின் இறைச்சியை உண்ணும் இயல்பினால், புல்வெளிக் கழுகுகள் டைக்ளோஃபீனாக் நச்சினால் அதிகம் பாதிக்கப்படுகின்றன.\n\n\n"}
{"id": "288042", "url": "https://ta.wikipedia.org/wiki?curid=288042", "title": "பிறரன்பின் பணியாளர்கள் சபை", "text": "பிறரன்பின் பணியாளர்கள் சபை\n\nபிறரன்பின் பணியாளர்கள் சபை என்பது அன்னை தெரேசாவால் நிருவப்பட்ட ஒரு கத்தோலிக்க துறவற சபையாகும். இதில் 4,500 அருட்சகோதரிகள் உள்ளனர். இச்சபையின் உறுப்பினர்கள் கற்கு, ஏழ்மை, கீழ்ப்படிதல் என்னும் வாக்குறுதிகளை அளிப்பர். இதனோடு நான்காவதாக \"ஏழையிலும் ஏழையாஉ இருப்போருக்கு முழுமனதோடும் சுதந்திரத்த்தோடும் பணிப்புரியவும்\" வாக்களிப்பர். தியான வாழ்வு மற்றும் பணி வாழ்வு ஆகிய இரு பிரிவுகளும் இச்சபையில் உண்டு.\n\n1963-இல் தியான வாழ்வு சகோதிரிகள் பிரிவும் பணி வாழ்வு சகோதரர் பிரிவும் தோற்றுவிக்கப்பட்டது. சகோதரர் பிரிவு, சகோதரர் ஆண்டிரூ M.C. மற்றும் ஆஸ்திரேலிய இயேசு சபை அருட்தந்தை இயான் டிராவர்ஸ்-பால் S.J-வால் இணை-நிறுவப்பட்டது. 1979-இல் சகோதரர்களுக்கான தியான வாழ்வு பிரிவு சேர்க்கப்பட்டது; மேலும் 1984-இல் குருக்களுக்கான கிளையையும், அன்னை தெரேசா மற்றும் அ.த. ஜோசப் லாங்க்ஃபோர்டு இணைந்து தோற்றுவித்தனர். அருட்சகோதரிகளைப் போலவே அருட்தந்தைகளும் தொலைக்காட்சி, வானொலி போன்ற வசதிகளற்ற எளிய வாழ்வுமுறையைக் கடைபிடித்தனர். புகைபிடித்தல் மற்றும் மது அருந்துதலையும் தவிர்த்து, உணவினையும் இரந்தே பெறுவர். தத்தம் குடும்பங்களை ஐந்தாண்டுகளுக்கொருமுறை சந்திப்பர்; ஆண்டு தோறும் விடுமுறைகள் மேற்கொள்வதில்லை. கத்தொலிக்கரும் கத்தொலிக்கரல்லாதோரும் அன்னை தெரேசாவின் உடன் உழைப்பாளர்கள், பிணி மற்றும் வாடுவோரின் உடன் உழைப்பாளர்கள் மற்றும் பொதுநிலையினருக்கான பிறரன்பின் பணியாளர்கள் ஆகிய அமைப்புகளில் அடங்குவர்.\n\nஏதிலிகள், முன்னாள்-விலைமாதர், உளப் பிறழ்ச்சி உடையோர், நோயுற்ற சிறார்கள், கைவிடப்பட்ட சிறார்கள், தொழு நோயாளிகள், எய்ட்ஸ் நோயாளிகள், முதியோர், நோயிலிருந்து மீள்பவர் முதலியோருக்கு இவர்கள் பணியாற்றுகின்றனர். தன்னார்வத் தொண்டர்கள் துணையோடு தெருப்பிள்ளைகளுக்கான பள்ளிகளை நடத்துதல்; அன்னதான அமைப்புகளை நடத்துதல் போன்ற பல சேவைகளை சமுதாயத்தின் தேவைகளைப் பொருத்து மேற்கொள்வர். பெண்களுக்கான இல்லம், அனாதை இல்லம், இறப்போர் இல்லம், எய்ட்ஸ் நல்வாழ்வு மையம்,  தெருக் குழந்தைகள் பள்ளி, தொழுநோயாளிகள் காப்பகம் என கொல்கத்தாவில மட்டும் 19 இல்லங்களை இவ்வமைப்பு நடத்திவருகிறது. இச்சேவைகள் அனைத்தும் சாதி மத பேதமின்றி இலவசமாக வழங்கப்படுகிறது.\n\nSection::::பிறரன்பு பணியாளராதல்.\nஒரு முழு பிறரன்பு பணியாளராக ஒன்பதாண்டு காலம் பிடிக்கும். துவக்கத்தில் பணியாளர் வாழ்வில் ஆர்வமுள்ள எவரும் குறுகிய கால \"பார்த்து செல்\"லும் அனுபவத்தை மேற்கொள்ளலாம். பின்னும் அவ்விளம்பெண்கள் அமைப்பில் சேர விரும்பி, மதச்சபையால் சாத்தியமுள்ள வேட்பாளராகக் கருதப்பட்டால், விழைவு கட்டத்துள் நுழைவர். இந்நிலையில் அவர்களது கிறித்துவ வாழ்க்கை முறை ஆழப்படுத்தப்படுவதோடு, ஆங்கில மொழியல்லாத நாடுகளைச் சேர்ந்தோருக்கு ஆங்கிலப் பயிற்சியும் வழங்கப்படும். இதனைத் தொடர்ந்து மதச்சபை வேட்பாளராதல் என்ற நிலையில் புனித விவிலிய வர்ணனைகள், சமூகத்தின் நிர்ணய ஆவணங்கள், தேவாலய வரலாறு, மற்றும் இறையியல் முதலியவை குறித்த கல்வி அறிமுகப்படுத்தப்படும். தகுதியுடையோர் உண்மையான மத வாழ்வான துறவுபுகு நிலையை அடைவர். புதுத் துறவிகள் இடைக்கச்சையுடனான பருத்தி அங்கி, நீல பட்டைகளற்ற வெள்ளைப் புடவைகள் உடுத்துவர். ஒழுங்குமுறை என்றழைக்கப்படும் முதலாண்டில் இறை உறவையும் செபவாழ்வையும் மேம்படுத்துப்படுவதோடு அமைப்பு குறித்த அறிவும் போதிக்கப்படும். இரண்டாம் ஆண்டில் அருட்பணி வாழ்விற்குத் தேவையான செயல்முறைப் பயிற்சிக்கே பெரிதும் கவனமளிக்கப்படும். இரண்டாண்டுகளுக்குப் பிறகு, ஆண்டுதோறும் (ஐந்து ஆண்டுகளுக்கு) புதுப்பிக்கப்படும் ஓராண்டிற்கான தற்காலிக சத்தியப் பிரமாணத்தை மேற்கொள்வர். அப்போது மதச்சபையின் நீலப் பட்டை சரிகை பொருந்திய வெண்புடவையும், கிறித்துமீதான தம் இல்லற அன்பின் அடையாளமாக ஒரு உலோகச் சிலுவையும் வழங்கப்படும். ஆறாம் ஆண்டில் அவர்கள், துறவு முழுமை பெறல் பொருட்டு, ஓராண்டு ஆழ்ந்த ஆன்மிக மேம்பட்டிற்காக உரோமிற்கோ, கொல்கத்தாவிற்கோ அல்லது வாஷிங்க்டன் டி.சி-க்கோ பயணப்படுவர்; இவ்வாண்டு இறுதியில் தம் இறுதிப் பணியை மேற்கொள்வர்.\n\nSection::::பொருளுடைமகள்.\nஒரு அருட்சகோதரியின் உடைமைகளுள் அடங்கியவை: மூன்று புடவைகள் (உடுத்த, துவைக்க, சீரமைக்க ஒவ்வொன்று); இரண்டல்லது மூன்று பருத்தி அங்கிகள்; ஒரு அரைக்கச்சை; ஒரு ஜோடி செருப்புகள்; ஒரு திருச்சிலுவை; மற்றும் ஒரு செபமாலை. மேலும் ஒரு தட்டு, சில வெட்டுக்கருவிகள், ஒரு துடைப்பக்குட்டை, ஒரு துணிப்பை மற்றும் ஒரு செப புத்தகத்தையும் தம் வசம் வைத்திருப்பர். குளிர் பகுதிகளில் சகோதரிகள் ஒரு கம்பளிச்சட்டை மற்றும் அப்பகுதி தட்பவெட்ப நிலையைப் பொருத்து மேலங்கிகளும் பாதக்குரடுகளும் உடன் வைத்திருப்பர்.\n\n"}
{"id": "288045", "url": "https://ta.wikipedia.org/wiki?curid=288045", "title": "1691", "text": "1691\n\n1691 (MDCXCI) கிரெகொரியின் நாட்காட்டியில் ஒரு திங்கட்கிழமையில் ஆரம்பமான சாதாரண (நெட்டாண்டு அன்று) ஆகும், அல்லது 10-நாட்கள் பின்தங்கிய பழைய யூலியன் நாட்காட்டியில் வியாழக்கிழமையில் ஆரம்பமான சாதாரண ஆண்டு ஆகும்.\n\n"}
{"id": "288055", "url": "https://ta.wikipedia.org/wiki?curid=288055", "title": "1693", "text": "1693\n\n1693 (MDCXCIII) கிரெகொரியின் நாட்காட்டியில் ஒரு வியாழக்கிழமையில் ஆரம்பமான சாதாரண (நெட்டாண்டு அன்று) ஆகும், அல்லது 10-நாட்கள் பின்தங்கிய பழைய யூலியன் நாட்காட்டியில் ஞாயிற்றுக்கிழமையில் ஆரம்பமான சாதாரண ஆண்டு ஆகும்.\n\n\n\n"}
{"id": "288057", "url": "https://ta.wikipedia.org/wiki?curid=288057", "title": "சாக் இமாம் அலி", "text": "சாக் இமாம் அலி\n\nசாக் இமாம் அலி \"(Chak Imam Ali)\" என்பது இந்தியாவின் உத்தரப்பிரதேச மாநிலத்தில் இருக்கும் அலகாபாத் மாவட்டத்தில் உள்ள கணக்கெடுப்பில் உள்ள ஊர் ஆகும்.\n\nSection::::மக்கள் தொகையியல்.\n2001 ஆம் ஆண்டு எடுக்கப்பட்ட இந்திய மக்கள் தொகை கணக்கீட்டின்படி இந்நகரின் மக்கள் தொகை 4,124 ஆகும். இம்மக்கள் தொகையில் 54 விழுக்காடு நபர்கள் ஆண்கள் மற்றும் 46 விழுக்காடு நபர்கள் பெண்கள் ஆவர். சாக் இமாம் அலி நகரின் படிப்பறிவு சதவீதம் 82% ஆகும். இது நாட்டின் சராசரி படிப்பறிவு சதவீதமான 59.5% என்பதை விட அதிகமாகும். படிப்பறிவில் ஆண்களின் சதவீதம் 87% மற்றும் பெண்களின் படிப்பறிவு சதவீதம் 76% ஆகும். மக்கள் தொகையில் 9 சதவீதத்தினர் ஆறு வயதிற்கு உட்பட்டவர்களாக உள்ளனர்.\n"}
{"id": "288058", "url": "https://ta.wikipedia.org/wiki?curid=288058", "title": "எராக்கிளிடெசு பொந்திகசு", "text": "எராக்கிளிடெசு பொந்திகசு\n\nஎராக்கிளிடெசு பொந்திகசு \"(Heraclides Ponticus)\" (;அண். கி.மு 390 – அண். கி.மு 310), ஒரு கிரேக்க மெய்யிய்லாளரும் வானியலாளரும் ஆவார். இவர் எராக்கிளீடெசு எனவும் பொந்தசின் எராக்கிளிடெசு எனவும் ழைக்கப்படுவதுண்டு. இவர் இப்போது துருக்கியில் உள்ள கராதெனிசு எரேகுளி எனப்படும் பண்டைய எராக்கிளியா பொந்திகாவில் பிறந்து வாழ்ந்து இறந்தார்.இவர் புவி தனது அச்சில் மேற்கில் இருந்து கிழக்காக 24 மணிக்கொரு முறை சுற்றுவதை முதலில் கூறினார். இவர் முதன்முதலாகச் சூரியமையக் கோட்பாட்டைக் கூறியவ்வராகக் க்ருதப்படுகிறார். சிலர் இதை நம்புவதில்லை\n\n"}
{"id": "288060", "url": "https://ta.wikipedia.org/wiki?curid=288060", "title": "கொரௌன்", "text": "கொரௌன்\n\nகொரௌன் \"(Koraon)\" என்பது இந்தியாவின் உத்தரப்பிரதேச மாநிலத்தில் இருக்கும் அலகாபாத் மாவட்டத்தில் உள்ள ஒரு நகரம் மற்றும் நகரப் பஞ்சாயத்தும் ஆகும்..\n\nSection::::மக்கள் தொகையியல்.\n2001 ஆம் ஆண்டு எடுக்கப்பட்ட இந்திய மக்கள் தொகை கணக்கீட்டின்படி இந்நகரின் மக்கள் தொகை 12,137 ஆகும். இம்மக்கள் தொகையில் 53 விழுக்காடு நபர்கள் ஆண்கள் மற்றும் 47 விழுக்காடு நபர்கள் பெண்கள் ஆவர். கொரௌன் நகரின் படிப்பறிவு சதவீதம் 56% ஆகும். இது நாட்டின் சராசரி படிப்பறிவு சதவீதமான 59.5% என்பதை விட அதிகமாகும். படிப்பறிவில் ஆண்களின் சதவீதம் 68% மற்றும் பெண்களின் படிப்பறிவு சதவீதம் 44% ஆகும். மக்கள் தொகையில் 20 சதவீதத்தினர் ஆறு வயதிற்கு உட்பட்டவர்களாக உள்ளனர்.\n"}
{"id": "288068", "url": "https://ta.wikipedia.org/wiki?curid=288068", "title": "பூனைக்காலி", "text": "பூனைக்காலி\n\nபூனைக்காலி (அறிவியல் பெயர் : Mucuna pruriens), (ஆங்கில பெயர் : velvet bean) என்ற இந்த தாவரம் பபேசியே வகையச்சார்ந்த ஆப்பிரிக்க, ஆசியா போன்ற இடங்களில் வளரும் தகவமைப்பு கொண்டதாகும்.\n"}
{"id": "288074", "url": "https://ta.wikipedia.org/wiki?curid=288074", "title": "லால் கோபால்கஞ் நிந்தௌரா", "text": "லால் கோபால்கஞ் நிந்தௌரா\n\nலால் கோபால்கஞ் நிந்தௌரா \"(Lal Gopalganj Nindaura)\" என்பது இந்தியாவின் உத்தரப்பிரதேச மாநிலத்தில் இருக்கும் அலகாபாத் மாவட்டத்தில் உள்ள ஒரு நகரம் மற்றும் நகரப் பஞ்சாயத்தும் ஆகும்.\n\nSection::::மக்கள் தொகையியல்.\n2001 ஆம் ஆண்டு எடுக்கப்பட்ட இந்திய மக்கள் தொகை கணக்கீட்டின்படி இந்நகரின் மக்கள் தொகை 22,739 ஆகும். இம்மக்கள் தொகையில் 53 விழுக்காடு நபர்கள் ஆண்கள் மற்றும் 47 விழுக்காடு நபர்கள் பெண்கள் ஆவர். லால் கோபால்கஞ் நிந்தௌரா நகரின் படிப்பறிவு சதவீதம் 50% ஆகும். இது நாட்டின் சராசரி படிப்பறிவு சதவீதமான 59.5% என்பதை விட குறைவாகும். படிப்பறிவில் ஆண்களின் சதவீதம் 59% மற்றும் பெண்களின் படிப்பறிவு சதவீதம் 41% ஆகும். மக்கள் தொகையில் 18 சதவீதத்தினர் ஆறு வயதிற்கு உட்பட்டவர்களாக உள்ளனர்.\n"}
{"id": "288076", "url": "https://ta.wikipedia.org/wiki?curid=288076", "title": "பொருள்முதலியலும் பட்டறிவுத் திறனாய்வும்", "text": "பொருள்முதலியலும் பட்டறிவுத் திறனாய்வும்\n\nபொருள்முதலியலும் பட்டறிவுத் திறனாய்வும் (\"Materialism and Empiriocriticism\", ) என்பது விளாதிமிர் லெனின் இயற்றி, 1909 இல் வெளியிடப்பட்ட மெய்யியற் பெருநூலாகும். இது சோவியத் ஒன்றியத்தில் அனைத்து உயர்கல்வி நிறுவனங்களிலும் மார்க்சீய-இலெனினீய மெய்யியலின் பகுதியாகக் கட்டாயமாக படிக்கவேண்டிய இயங்கியல் பொருள்முதலியல் நூலாக இருந்தது. இப்பனுவலில் இலெனின் மாந்தனின் புலன்காட்சிகள் முழுநிறைவாகவும் துல்லியமாகவும் புறநிலை உலகை உணர்த்துவதாக வாதிடுகிறார்.\n\nஇந்நூலின் முழுப்பெயர் \"பொருள்முதலியலும் பட்டறிவுத் திறனாய்வும். பிற்போக்கியல்பு மெய்யியல் குறித்த உய்யநிலை ஆய்வுரைகள்\" என்பதாகும். இது இலெனின் தலைமறைவாக ஜெனீவாவிலும் இலண்டனிலும் வாழ்ந்த காலத்தில் 1908 பிப்ரவரி முதல் அக்தோபர் வரை எழுதிய நூலாகும். இது 1909 இல் மாஸ்கோவில் சுவெனோ வெளியீட்டாளர்களால் வெளியிடப்பட்டது. இதன் மூலக் கையெழுத்துப் படியும் நூலுருவாக்கக் குறிப்புகளும் தொலைந்துவிட்டுள்ளன.\n\nஇந்நூலின் பெரும்பகுதி ஜெனிவாவிலும் கடைசி ஒருமாதம் இலண்டனில் இருந்தபோது எழுதப்பட்டுள்ளது. இவர் பிரித்தானிய அருங்காட்சியகத்தில் உள்ள நிகழ்கால மெய்யியல், இயற்கை அறிவியல் நூல்களைப் பார்வையிட இலண்டனுக்குச் சென்றுள்ளார். இதன் சுட்டி 200 க்கும் மேற்பட்ட தகவல் வாயில்களைக் காட்டுகிறது.\n\nஇந்நூல் 20 க்கும் மேற்பட்ட மொழிகளில் வெளியிடப்பட்டுள்ளது. இது மார்க்சீய-இலெனினீய மெய்யியலின் நெறிகாட்டுநிலையைப் பெற்ற நூலாகும்.\n\nSection::::மேற்கோள் காட்டிய மெய்யியலாளர்கள்.\nஇலெனின் அகல்விரிவான மெய்யியலாளர்களை மேற்கோள்காட்டுகிறார்:\n\n"}
{"id": "288092", "url": "https://ta.wikipedia.org/wiki?curid=288092", "title": "ஒன்று இரண்டாகப் பிரிதல்", "text": "ஒன்று இரண்டாகப் பிரிதல்\n\nஒன்று இரண்டாகப் பிரிதல் அல்லது பிளவுறல் (\"One Divides into Two\") முரண்பாடு (一分为二) என்பது 1964 இல் சீனாவில் நடந்த ஓரமைப்பின் அல்லது நிகழ்வின் முரண்பாட்டின் இயல்பு குறித்த கருத்தியல் விவாதமாகும். இந்தக் கருத்துப்படிம்ம் அல்லது எண்ணக்கரு இலெனினின் மெய்யியல் குறிப்பேடுகள் நூலில் முதலில் குறிப்பிடப்படுவதாகும்.. யாங் சியான்ழேன் எனும் சீன மெயியலாளர் \"இரண்டு ஒன்றாக இணைதல்\" எனும் எண்ணக்கருவை உருவாக்கி, இது தான் இணைமுரணியலின் அல்லது இயங்கியலின் முதன்மையான விதி என்றார்.. இதை மாவோயியர்கள் ஈசாப்பியப் பொருளில் விளக்கி, முதலாளியம் சமவுடைமையுடன் ஒருங்கலாம் என வாதிடலாயினர். யாங் மீது முதலில் எதிர்ப்புக் கணையை வீசியவர் ஐ. சிக்கி ஆவார். இவ்வெதிர்ப்பில் இவருடன் மாவோவும் இணைந்துகொண்டார். மேலும் வாங் உருவோழ்சூயியும் இவ்வெதிர்ப்பில் பங்களித்தார்.. எனினும் 1976 க்குப் பின்னர் யாங் மீளவேற்கப்பட்டதோடு இரண்டு ஒன்றாக இணைதல் கருத்துப்படிமமும் ஏற்கப்பட்டது.\n\nஇந்தச் சொற்றொடர்/எண்ணக்கரு \"மெய்யியல் குறிப்பேடுகள்\" எனும் நூலில் இலெனின் உருவாக்கிய எண்ணவோட்டத்தில் இருந்து பெற்றதாகும். “தனி முழுமை பிளவுறலும் அதன் பிளவுற்ற முரண்பகுதிகளை அறிந்திடலும் தான் இணைமுரணியலின் சாரமாகும்.”\n\n"}
{"id": "288093", "url": "https://ta.wikipedia.org/wiki?curid=288093", "title": "போர்க்கப்பல் (விளையாட்டு)", "text": "போர்க்கப்பல் (விளையாட்டு)\n\nபோர்க்கப்பல் எனப்படும் விளையாட்டை இருவர் விளையாடலாம். இதை கடற்போர் என்றும் குறிப்பிடுவதுண்டு.) இது கணித்து விளையாடக் கூடிய விளையாட்டு. இது பேப்பரில் வரைந்து விளையாடப்படுவதோடு, கணினி விளையாட்டாகவும், பலகை விளையாட்டாகவும் உருவெடுத்துள்ளது.\nஹாஸ்புரோ நிறுவனத்தினர் இந்த விளையாட்டு கணினிக்கு ஏற்றவாறு உருவாக்கி, பிளேஸ்டேசன் 2, வீ உள்ளிட்டவற்றுக்கான விளையாட்டாகவும் கொண்டு வந்துள்ளனர்.\n\nஇந்த விளையாட்டை அடிப்படையாகக் கொண்டு பேட்டில்ஷிப் என்ற திரைப்படம் வெளியாகியுள்ளது.\n\nSection::::விளையாடும் முறை.\nஇந்த விளையாட்டை விளையாட காகித்தாள் போதும். தாளில் 10x10 கட்டங்களை வரைந்து கொள்ள வேண்டும். தாளில் ஒரு கட்டத்தை கண்டறிய கிடைவரிசை பெயரும், வரிசை எண்ணும் பயன்படும். இருவரும் தங்களுககான நான்கு கப்பல்களுக்கு கட்டங்களை தேர்ந்தெடுத்துக் கொள்ளலாம். கப்பலை வரைவதில்லை என்றபோதும், சில தொடர்கட்டங்களை சுற்றி தடித்த கோடிட்டு காட்டலாம். கப்பல்களை கிடைமட்டமாகவோ, நேர்மட்டமாகவோ வைக்கலாம். கப்பலின் அளவை பொருத்து, இரு கட்டங்கள் முதல் ஐந்து கட்டங்கள் வரை ஒரு கப்பலை வைக்கலாம். கப்பல் இருக்கும் கட்டங்களில் ஒன்று தாக்கப்பட்டால் அதை சுட்டிக்காட்டுவர். ஒரே கட்டத்தில் இரு கப்பல்களை வைக்க முடியாது என்பதையும் நினைவில் கொள்ள வேண்டும். இந்த விளையாட்டில் நிறுவனங்களுக்கு ஏற்ப விதிமுறை மாறுபடலாம். ஒவ்வொரு சுற்றுக்கும் ஒருவர் ஒரு கட்டத்தை மட்டுமே தாக்க முடியும். தாக்கிய கட்டத்தில் கப்பலின் பகுதி இருந்தால் கூடுதல் வாய்ப்பு வழங்கப்படும். இருவரும் தங்களுடைய தாள்களில் எதிராளி தாக்கிய கட்டத்தை குறித்து வைப்பர். எவர் ஒருவர் எதிராளியின் அனைத்து கப்பல்களையும் தாக்குகிறாரோ அவரே வெற்றியாளர்.\n\nஹில்டன் பிராட்லி நிறுவனத்தினர் தங்களுடைய போர்க்கப்பல் விளையாட்டில் பயன்படுத்தியுள்ள கப்பல்களை கீழ்க்கண்டவாறூ வகைப்படுத்துகின்றனர்.\n\n"}
{"id": "288108", "url": "https://ta.wikipedia.org/wiki?curid=288108", "title": "எறிபந்து", "text": "எறிபந்து\n\nஎறிபந்து சிறுவர் சிறுமியர் விளையாடும் விளையாட்டுகளில் ஒன்று ஆகும்.\n\nSection::::ஆடும் முறை.\nதுணியைச் சுருட்டி ஒரு பந்து செய்து கொள்ளப்படும். பிறர்மீது அப்பந்தை எறிதல் வேண்டும். பந்தால் அடி வாங்கியவர் நடுவில் வந்து நின்று மற்றவர் மேல் பந்தை எறிந்து தொடர்ச்சியாக இவ்விளையாட்டு விளையாடப்படும். விளையாட்டில் பங்குபெறுவோர் ஒரு பெரிய வட்டமாக நிற்பர். எறிபவர் பந்துடன் நடுவில் நிற்பார்.\n\nவிளையாடும்போது ஓர் உரையாடல் பாட்டுப் பாடப்படும்.\nஉன்மேலே என்னும்போது ஒருவர் மீது பந்தை எறிவார். பின்னர் அவர் பிறர்மேல் என ஆட்டம் தொடரும்.\n\nஇது ஒரு திளைப்பு விளையாட்டு.\n\n\n"}
{"id": "288113", "url": "https://ta.wikipedia.org/wiki?curid=288113", "title": "பாண்டியர்", "text": "பாண்டியர்\n\nபாண்டியர்கள் பழந்தமிழ் நாட்டை ஆண்ட வேந்தர்களுள் ஒருவராவர். மற்ற இரு வேந்தர்கள் சேரர்களும் சோழர்களும் ஆவர். பாண்டியர்கள் மதுரை, இராமநாதபுரம்,திருநெல்வேலி மற்றும் தற்போதைய கேரளத்தின் தென்பகுதி ஆகியவற்றை ஆட்சி செய்தனர். இந்தியாவில் எந்த ஒரு மன்னர் குலத்துக்கும் இல்லாத நெடிய வரலாறு பாண்டியர்களுக்கு உண்டு.\n\nSection::::சொல்லிலக்கணம்.\nபண்டு = பண்டைய = பாண்டிய = பாண்டியர் என்று திரிந்திருக்கலாம் என்பது பாவாணர் கூற்று.\n\nSection::::இடம்.\nபாண்டியதேசம் சோழதேசத்திற்கு தெற்கிலும், சேரதேசத்திற்கு கிழக்கிலும், ஓர் அகன்று பரவி இருந்த தேசம் ஆகும். இந்த பாண்டியதேசத்தில் பூமி மேற்கே உயரமாகவும், கிழக்கே சரிந்தும் தென்வடலாய் நீண்டும், கடல் ஓரங்களில் சரிந்தும் மேடும், பள்ளமும், ஆகக் காணப்படும். இந்த தேசத்தில் நிறைய மலைகள் உண்டு, இவற்றில் பொதியம் மலையே மிகவும் உயரமானது. சிறு, சிறு குன்றுகளும், இத்தேசத்தின் நடுவிலுள்ள சமதளமான பூமியில் சிறு, சிறு காடுகளும் செழிப்பான நல்ல பூமி அதிகமாகவும் இருக்கும். இந்த தேசத்தின் தெற்கில் மலையம், தர்துரம், என்னும் பெரிய மலைகளும், வருஷகிரி, வராககிரி, போன்ற சிறு மலைகளும் இருக்கும். இந்த கர்னாடகதேசத்தில் யதுகிரி, ஸஹயம் என்னும் குடகு மலையில் உற்பத்தியாகும் காவிரிநதி பாண்டியதேசத்தை செழிக்க வைக்கின்றது. தெற்கில் பொதியம் மலையில் உற்பத்தியாகும் வைகை நதி சிறப்பு வாய்ந்தது இந்த பாண்டியதேசத்தில் நெல், வாழை, கரும்பு, போன்ற பயிர்களும், பருத்தி, பயறுவகைகளும் விளைகின்றது. காவிரிநதி கரையில் பாண்டியர்களின் ஆட்சிக்குட்பட்ட தஞ்சை, இராமேசுவரம் சிறப்பு வாய்ந்தது.\n\nதனிப்பாடல்களின் திரட்டு நூலான பெருந்தொகையில் பாண்டிய நாட்டின் எல்லைகள் பற்றிய பாடல் ஒன்று உள்ளது.\n\nஇந்தப் பாடலை 12 நூற்றாண்டில் சோழநாட்டை ஆண்ட மூன்றாம் குலோத்துங்க சோழன் காலத்தில் அவைக்களப் புலவராய் இருந்த கம்பர் பாடியது என்று பாவாணர் சொல்லுகிறார். இப்பாடல் படி, வடக்கில் வெள்ளாறும் மேற்கில் பெருவழியும் தெற்கில் கன்னியாகுமரியும் கிழக்கில் வங்காள விரிகுடா கடலும் எல்லைகளாக இருந்துள்ளன.\n\nSection::::பாண்டியர் பெயர்கள்.\nபாண்டியர் தங்கள் பெயரில் மாறன், வழுதி, சடையவர்மன், மாறவர்மன், வர்மன், செழியன், முது குடுமி என்ற ஒட்டுக்களைக் சேர்த்துக் கொண்டனர். இவர்களின் குலப்பெயர் பரவலாகப் பாண்டியர் என அறியப்படினும் இவர்கள் சந்திர குலம், தென்னர் குலம், கவுரியர் குலம், பஞ்சவர் குலம் என்றும் பாடல்களில் போற்றப்படுகின்றனர்.\n\nSection::::தொன்மங்களில் பாண்டியர்கள்.\nகுமரிக் கண்டத்தில் தோன்றிய மனித சந்ததியினரே பாண்டியராக உருப்பெற்றிருக்கலாம் என்பது பொதுவாக நிலவும் கருத்து. இந்தியப்பெருங்கடலில் மூழ்கிவிட்டதெனக் கருதப்படும் குமரிக்கண்டத்தில் 72 நாடுகளும் தலைநகராக தென்மதுரையும் விளங்கியது. பாண்டிய மன்னர்களின் தலைநகராக விளங்கிய இத்தென்மதுரை கடற்கோளினால் அழிவுற்றது. இக்கடற்கோளில் அழியாது இருந்து எஞ்சிய நாடுகளின் தலைநகராக கபாடபுரம் விளங்கியது. இரண்டாம் கடற்கோளால் அந்நாடும் அழிவுற்றது. இவ்வழிவின் பின்னர் தற்போதுள்ள மதுரை பாண்டியர்களின் தலைநகராயிற்று. பாண்டிய மன்னர்களால் தமிழ்ச் சங்கம் வைத்து தமிழ் வளர்க்கப்பட்டது.\n\nபாண்டிய மன்னர்களின் இடைச்சங்க தலைநகரான கபாடபுரம் பொன்முத்துக்களால் அலங்கரிக்கப்பட்டிருந்தது என்றும் முத்து, பொன் அலங்கரித்த கோட்டை வாயில் இருந்தது என்றும் இராமாயணத்தில் உள்ளது.\n\nபல இந்து மதப் புராணங்களும், தமிழ் இலக்கியம் மற்றும் நாட்டுப்புறக் கதைகளும் பல பாண்டிய மன்னர்கள் இருந்ததாகவும் அவர்கள் வரிசையாகப் பதவியேற்றதாகவும் குறிப்பிடுகின்றன. இது தவிர்த்து திருவிளையாடல் புராணங்களில் எழுபதுக்கும் மேற்பட்ட பாண்டிய மன்னர்களும், நற்குடி வேளாளர் வரலாற்றில் 201 பாண்டிய மன்னர்களும், இறையனார் அகப்பொருள் நக்கீரனார் உரையில் 197 பாண்டியர்களும் குறிப்பிடப்படுகின்றனர்.\n\nஇப்புராணங்கள் படி மலையத்துவசப் பாண்டியன் மகள் மீனாட்சி, இவளது திருமணம் மதுரையில் சிவனுடன் நடந்தது. சோமசுந்தரப் பெருமானாக மதுரை தமிழ்ச் சங்கத்தில் இருந்து தமிழ் வளர்த்தார் இவர்.மதுரை மீனாட்சி பெரும்படையோடு இமயம்வரை படையெடுத்து சென்றாள். அதன் வழிவந்த வழிமுறையினரே மௌரியர்கள் என்று கருதப்படுகிறது. அந்த வழியில் சித்திராங்கதன் வந்தான் என்பதும் அவன் மகளே சித்திராங்கதை என்பதும் குறிப்பிடத்தக்கது.\n\n\nSection::::வரலாற்றுச் சான்றுகள்.\nSection::::அசோகனின் கல்வெட்டுக்களில்.\nமகத நாட்டு அரசர்கள் மௌரியர்கள். மௌரிய அரசன் பேரரசர் அசோகர் கல்வெட்டுக்களில் பாண்டிய நாடு பாண்டியர் பற்றிய செய்திகள் உள்ளன.\n\nSection::::மகாவம்சத்தில்.\nஇலங்கையை ஆண்ட விஜயன் தனியாட்சி புரிந்தவன் இவன் பாண்டிய மன்னன் ஒருவனின் மகளை மணந்தான். அப்பாண்டிய மன்னனுக்கு ஆண்டுதோறும் பல பரிசுகளை அனுப்பினான் என்று மகாவம்சம் கூறுகின்றது.\n\nSection::::சங்க காலப் பதிவுகள்.\nபாண்டியர்கள் சந்திர வம்சத்தைச் சார்ந்தவர்கள் எனவும்.வேப்பம் பூ மாலை அணிந்தவர்கள் எனவும் மீன்கொடியினை உடையவர்கள் எனவும் சங்க கால நூற்குறிப்புகள், கல்வெட்டுக்கள், சாசனங்கள் மற்றும் மெய்க்கீர்த்திகளும் வரலாற்று மூலங்களாக உள்ளன.\n\nSection::::பாண்டிய நாட்டில் பிற நாட்டவர் ஆட்சி.\nSection::::களப்பிரர் ஆட்சி.\nவடநாட்டில் பல்லவர்களால் அடித்துவிரட்டப்பட்ட களப்பிரர் கி.பி. (300-600) கன்னட நாடு வழியாக கொங்கு நாட்டிலும், சேர, சோழ, பாண்டி நாட்டிலும் புகுந்து பாண்டியர்களை அடக்கி ஆண்டனர். களப்பிரர்களைத் தொடர்ந்து வந்த பல்லவர் ஆட்சிக்காலமான கி.பி. 350 – 550 வரையிலும் பாண்டியப் பேரரசு பெரும் வீழ்ச்சியிலிருந்ததாகக் கருதப்படுகின்றது.ஆனாலும் கடுங்கோன் ஆட்சிக் காலத்தில் பாண்டியர் ஆட்சி எழுச்சி பெற்றது.பல்லவர்களின் தாக்கமும் களப்பிரர்களை வீழ்த்தியது. இதன்பின்னர் இடைக்காலப் பாண்டியர் ஆட்சி எழுச்சி பெற்றது.\n\nSection::::சோழராட்சி.\nபாண்டிய நாட்டின் பெரும்பகுதிகள் கி.பி. 1020 முதல் 1070 வரை சோழ மன்னர்களின் ஆட்சியில் இருந்தது குறிப்பிடத்தக்கது. இராசராசன் மகனான இராசேந்திர சோழனின் மூன்று மகன்களான சுந்தரசோழ பாண்டியன், விக்கிரமசோழ பாண்டியன்,பராக்கிரம பாண்டியன் மூவரும் சோழ பாண்டியர் எனப் பட்டம்பெற்று பாண்டிய நாட்டினை ஆட்சி செய்த சோழ மன்னர்களாவர். பாண்டிய நாட்டிற்கு இராசராச மண்டலம் எனப்பெயரிட்டு தங்கள் ஆட்சிக்கு முரண்பட்ட பாண்டியர்களை திறை செலுத்துமாறு உத்தரவு பிறப்பித்தனர்.\n\nSection::::முகமதியர் ஆட்சி.\nகில்ஜி பேரரசின் மன்னன் மாலிக்காபூரிடம் பாண்டிய மன்னனான சுந்தரபாண்டியனால் தன் தம்பியான இரண்டாம் வீரபாண்டியனை வெல்ல உதவியினை நாடினான். இரண்டாம் வீரபாண்டியனை வெற்றி கொண்ட மாலிக்காபூர் சுந்தரபாண்டியனை அடிமைப்படுத்தினான் என்பதும் குறிப்பிடத்தக்கது. சயாவுடீன் பார்னி , அமீர்குசுரு, வாசப் போன்றவர்களின் கூற்றுகள் படி மாலிக்காபூர் பாண்டிய நாட்டில் அமைந்திருந்த கோயில்களை இடித்து அங்கிருந்த பொன், பொருள்களைக் கொள்ளையிட்டு சிற்பங்கள் பலவற்றையும் சிதைப்பதற்குக் காரணமானான். மேலும் கொள்ளையிட்ட பொருள்களை டில்லிக்குக் கொண்டு சென்றான் என்பதும் குறிப்பிடத்தக்கது. சுந்தரபாண்டியன் மற்றும் இரண்டாம் வீரபாண்டியன் போன்றோரிடமிருந்து மாலிக்காபூர் 612 யானைகள், 20,000 குதிரைகள், 96,000 மணங்கு பொன், முத்து மற்றும் அணிகலன்கள் அடங்கிய பெட்டிகளினை எடுத்துச் சென்றான் என பார்னி என்பவன் குறித்துள்ளான். 1320களில் மாலிக்காபூர் மதுரையைக் கைப்பற்றி 1378ஆம் ஆண்டு வரை ஆண்டான். அவன் வழி வந்தவர்கள் நாயக்கர்களால் தோற்கடிக்கப்பட்டார்கள். 1330 ஆம் ஆண்டளவில் பாண்டிய நாட்டில் முகமதியர் ஆட்சி நுழைந்தது. டில்லி துக்ளக்கின் அதிகாரியாகத் திகழ்ந்த 'ஜலாலுதீன் அசன்ஷா' மதுரையினைக் கைப்பற்றி ஆட்சி செய்தான். இவனது ஆட்சிக்குப் பின்னர் அல்லாவுடீன் உடான்றி, குட்புதீன், நாசிருடீன், அதில்ஷா, பஃருடீன் முபாரக் ஷா, அல்லாவுதீன் சிக்கந்தர்ஷா போன்றவர்களின் ஆட்சி மதுரையில் இருந்தது. இவர்கள் தம் பெயர்களினால் நாணயங்கள் வெளியிட்டனர். இவர்களைப் பற்றிய தகவல்கள் புதுக்கோட்டையில் உள்ள இரு கல்வெட்டில் குறிப்பிடப்பட்டுள்ளது. இபின்படூடா என்பவரின் குறிப்பின் படி இம்மன்னர்களின் ஆட்சிக் காலத்தில் உள்நாட்டுக் குழப்பங்கள்,கலகங்கள் ஏற்பட்டன. கோயில் வழிபாடு,விழா இன்றி சீரழிந்தன. பாண்டிய நாட்டு மக்கள் துன்புற்றனர் என அவர் குறிப்பில் குறிப்பிடப்பட்டுள்ளதும் குறிப்பிடத்தக்கது.\n\nமுகமதியர் ஆட்சியின் கீழ் இருந்த பாண்டிய மன்னர்கள்:-\n\nஇம்மன்னர்களது கல்வெட்டுகள் பாண்டிய நாடெங்கும் உள்ளது குறிப்பிடத்தக்கது மேலும் போசள மன்னனான மூன்றாம் வீரவல்லாள தேவனும் போர்க்களத்தில் இறந்தான் இச்செய்தியை விஜயநகர அரசனொருவன் அறிந்தான் என்பதும் குறிப்பிடத்தக்கது.\n\nSection::::ராயர்களின் ஆட்சி.\nபாண்டியர் பாண்டிய நாட்டினை ஆட்சி செய்த சமயம் வாணாதிராயர்கள் பலர் இருந்தனர். புதுக்கோட்டை கோனாடு இருந்த பொழுது பிள்ளை குலசேகர வாணாதிராயன் ஒருவன் பாண்டிய நாட்டில் ஆட்சி செய்தான். இராமநாதபுரத்தில் கேரள சிங்கவள நாடு இருந்தது அங்கு வாணாதிராயன் என்பவன் ஆட்சி செய்தான். இவர்களின் பின்னர் பாண்டியர் ஆட்சி வீழ்ச்சியடையத் தொடங்கியது.\nஸ்ரீவல்லிபுத்தூரில் 1453 ஆம் ஆண்டளவில் வரையப்பட்ட கல்வெட்டில் \"மகாபலி வாணதரையர் சீர்மையான மதுரை மண்டலம் \" எனக் குறிப்பிடப்பட்டுள்ளது மேலும் மதுராபுரி நாயகன், பாண்டிய குலாந்தகன் எனவும் குறிப்பிடப்பட்டுள்ளது. கி.பி. 1483 ஆம் ஆண்டளவில் வரையப்பட்ட கல்வெட்டொன்றின்படி மாவலிவாணாதிராயர் பாண்டியருக்குத் திறை செலுத்தினர் எனக்குறிப்பிடும். பாண்டியர் வலிமை குன்றிய வேளை ராயர்கள் மதுரையினை ஆட்சி செய்துள்ளனர். புதுக்கோட்டை குடுமியான் மலைக் கல்வெட்டில் பாண்டியர் ராயரிடம் போரில் தோற்றமை பற்றிக் குறிப்பிடப்பட்டுள்ளது. ராயர்களின் ஆட்சி 17 ஆம் நூற்றாண்டு வரையில் தொடர்ந்தது பாண்டியர்களின் ஆட்சி இக்காலத்தில் இல்லாமல் இருந்ததும் குறிப்பிடத்தக்கது.\n\nSection::::விஜய நகரப் பேரரசாட்சி.\nகி.பி. 1310 முதல் 1748 ஆம் ஆண்டு வரை தமிழகத்தினை விஜயநகரப் பேரரசு ஆண்டது.நாயக்க மன்னர்கள் அரசியல் அதிகாரிகளாக ஆட்சி புரிந்துள்ளனர்.இவர்கள் ஆட்சிக் காலங்களில் தமிழகத்தில் கோயில்கள்,மண்டபங்கள்,சிற்பக் கூடங்கள்,உலகப் புகழ்பெற்ற சிற்பங்கள் போன்றனவை சிறப்பம்சமாக விளங்கின.சேர, சோழ,பாண்டிய போன்ற பேரரசுகள் விஜய நகரப் பேரரசு காலத்தில் வீழ்ச்சியுற்றிருந்தன. பல பாண்டிய மன்னர்கள் குறுநில மன்னர்களாக இருந்து விஜய நகரப் பேரரசிடம் திறை செலுத்தியும் உள்ளது குறிப்பிடத்தக்கது.\n\nநாயக்க மன்னர்களின் ஆட்சியின் கீழ் இருந்த பாண்டிய மன்னர்கள்.\n\nபரக்கிரம பாண்டியன் எனற பெயரில் நாயக்கர் காலத்தில் மூன்று மன்னர்கள் இருந்தனர் என்பது குறிப்பிடத்தக்கது.\n\nஇவர்கள் அனைவரும் பாண்டிய நாட்டினை ஆண்ட உதிரி அரசர்களாவர். இவர்கள் ஆட்சிக் காலத்து தலைநகரங்கள் மற்றும் இவர்கள் பணிகள் செய்த போர்கள் போன்றவற்றின் தகவல்கள் கிடைக்காததும் குறிப்பிடத்தக்கது.\n\nSection::::பாண்டிய நாட்டுக் குறுநில மன்னர்கள்.\nமானாபரணன், வீரகேரள பாண்டியன், சுந்தர பாண்டியன், விக்கிரம பாண்டியன்,வீரபாண்டியன் ஆகிய ஜந்து மன்னர்களும் பாண்டிய நாட்டில் சோழராட்சி இருந்த சமயம் சோழ மன்னன் இராசாதிராசனால் அடக்கி வைக்கப்பட்டனர். மானாபரணன் மற்றும் வீரகேரளன் ஆகியோர் இராசராசனிடம் போரிட்டுத் தோற்று இறந்தனர். சுந்தர பாண்டியன் போரில் தோற்று முல்லையூரில் ஒளிந்துகொண்டான். விக்கிரம பாண்டியன் ஈழ நாட்டிற்குத் தப்பி ஓடினான். வீரபாண்டியன் கி.பி. 1048 ஆம் ஆண்டளவில் கொல்லப்பட்டான். கோலார் மிண்டிக்கல் கல்வெட்டு மற்றும் இராசாதிராசன் திருக்களச் செப்பேடு போன்றனவற்றில் இத்தகவல்கள் குறிப்பிடப்பட்டுள்ளது குறிப்பிடத்தக்கது.\n\nSection::::பாண்டியர் ஆட்சி இயல்.\nSection::::நாட்டியல்.\nதமிழகத்தின் தென்பகுதியில் பாண்டிய நாடு அமைந்திருந்தது.மேற்கே சேர நாடும்,மலை நாடும்;கிழக்கே கடல்,வடக்கே சோழ நாடும் ,கொங்கு நாடும்;தெற்கே கடலும் குமரிமுனை இதன் எல்லையாகவும் இருந்தன.இன்றைய மதுரை, திருநெல்வேலி, இராமநாதபுரம், கன்னியாகுமரி, புதுக்கோட்டை வெள்ளாற்றுக்குத் தெற்குப் பகுதியில் அமையப்பெற்றிருந்தது எனலாம்.சங்க காலத்தில் ஊர், கூற்றம், மண்டலம், நாடு என்ற பிரிவில் அமைந்திருந்தன.\n\nஎன்ற புறப் பாடல்கள் ஊரும்,நாடும் எனக் கூறும்.\nஇரணியமுட்டத்துப் பெருங்குன்றூர்ப் பெருங்கௌசிகனார் என்ற தொடர்மொழி அமைப்புச் சான்றாக விளங்குகின்றது.\nஊர்கள்,கூற்றங்கள்,வளநாடுகள்,மண்டலம் என்ற அமைப்பில் பிரிக்கப்பட்டிருந்தது.\n\nபாண்டியர் காலத்து நாடுகளும் கூற்றங்களும்\nஊர்கள் கூற்றம்,நாடுகளில் அமைந்தன.\n\nSection::::பழையநாடுகளும் இன்றுள்ள பகுதிகளும்.\nபாண்டியர்களின் இயற்பெயரும்,சிறப்புப் பெயரும் வளநாடு பெயராக அமைந்தன.\n\nSection::::குடும்பவியல்.\nஅரசன், அரசி, இளவரசன், பட்டத்தரசி என்ற முறையில் குடும்பம் அமைந்தது. பாண்டிய அரசன், வேந்தன் எனப்பட்டான். பட்டத்தரசி, பாண்டிமாதேவி எனப்பட்டாள். சில பாண்டிய அரசர்கள், பட்டத்தரசியை அன்றி பிற பெண்களையும் மணந்திருந்தனர். புராணங்களின் படி பெண்களும் முடிசூடி ஆட்சி நடத்தியதோடு போரும் செய்திருக்கின்றனர். அரசனின் மூத்த மகனே இளவரசு பட்டம் பெற இயலும். இதனால், மாற்றாந்தாய் மக்களுடன் பகைமை வருதலும் உண்டு. முதலாம் மாறவர்மன் குலசேகர பாண்டியன் மகன்கள் வீரபாண்டியன், சுந்தர பாண்டியன் ஆகிய பாண்டிய வேந்தர்களின் வரலாறுகள் இதற்குச் சான்றாகும்.\n\nஆரியப்படை கடந்த நெடுஞ்செழியன், தன் ஊழ்வினையால், கண்ணகி நீதி கேட்டதால் இறந்தான். அந்நேரம், இளவரசனாக கொற்கையில் இருந்த வெற்றுவேற்செழியன், மதுரைக்கு வந்து முடிசூடினான். ஜந்து பேர் ஒரே காலத்தில் பாண்டிய நாட்டை ஆண்ட நிலையும் இருந்தது. ஆட்சியின் காரணமாக அண்ணன் தம்பி, தந்தை மகன் கருத்து வேறுபாடுகள் வந்தபோது, ஆட்சிக்காக தந்தையை மகன் கொன்ற ஒரு நிகழ்வு பிற்காலப் பாண்டியரின் வரலாற்றில் இருந்தது.\n\nSection::::அரசியல் ஆட்சி இயல்.\nபாண்டியரின் ஆட்சிக்கு உற்ற துணையாக இருந்தவர்கள் அமைச்சர்கள்.அடுத்த நிலையில் அரசியல் அதிகாரிகள்,படைத் தலைவர்கள் இருந்தனர்.அரையர்,நாடுவகை செய்வோர்.வரியிலார்,புரவுவரித் திணைக்களத்தார்,திருமுகம் எழுதுவோர் ஆகியவர்களும் அரசனுக்கு ஆட்சியில் துணை செய்தவர்கள் ஆவார்கள்.\n\n1-அரையர் உள்நாட்டுப் பணி புரியும் நாட்டதிகாரிகள் ஆவார்கள்.இவர்கள்,நாட்டைச் சுற்றி வந்து,குடிமக்கள் குறை கேட்டு நீதி வழங்குவர்.\n\n2-நாடுவகை செய்வோர் ஊரில் உள்ள நிலங்களில் அளந்து பணி செய்வர்.\n\n3- வரியிலார் அனைத்து வகையிலும் ஊர் மக்கள் அரசுக்கு வரி செலுத்துவதை கணக்கு வைப்பார்கள்.\n\n4-புரவு வரித்திணைக் களத்தார் வட்டாட்சியர்போல் செயல்படுபவர்கள்.\n\nபாண்டிய வேந்தர்கள் அரசியல் அதிகாரிகளின் பணியைப் பாராட்டி பட்டங்களினையும் அளித்தனர்.\nஅவை வருமாறு:-\n\nகாவிரி,ஏனாதி பட்டம் பெற்றவர்களுக்கு பொற்பூ, மோதிரம், இறையிலி நிலம் அளித்துக் கௌரவிப்பது பாண்டியர்களின் வழக்கமாகும்.\n\nSection::::அரசின் வரி.\nபாண்டியர் காலத்தில் வரியை இறை என்றழைத்தனர்.இறை பெறுதல்முறை என்பது வழக்கத்திலிருந்துவந்தது.குடிகள் அரசனுக்கு நிலவரி கொடுத்தனர்.விளைநெல்,காசு, பொன் வரியாகக் கொடுத்தனர்.ஊர்த் தலைவர்கள் மக்களிடம் பெற்று அரசிடம் அளித்தனர்.தளியிறை,செக்கிறை,தட்டார்ப் பட்டம்,இடைவரி சான்று வரி,பாடிகாவல்,மனையிறை,உல்கு முதலான வரி முறைகள் இருந்தன.இறை,பாட்டம் என்பன வரியினை உணர்த்தும் சொற்களாகத் திகழ்ந்தன.தட்டார்ப் பாட்டம் கம்மாளரின் வரியாகும்.நாடு காவலையே பாடி காவல் என்றழைக்கப்பெற்றது.ஊர்க்காவலிற்கு வாங்கிய வரியே இப்பெயர்பெற்றது.பாண்டிய அரசர்களுள் சில அரசர்களும் ஊர்க்காவலிற்குச் சென்றனர்.பொற்கைப்பாண்டியன் இதற்குச் சான்றாக விளங்குகின்றான்.வீட்டு வரியினை மனை இறை என்றழைத்தனர்.கலத்தினும்,காலினும் வரும் பொருள்களுக்கு வாங்கும் வரியே சுங்க வரி எனப்படும்.உல்குவின் பொருள் இதுவேயாகும்.\n\nSection::::நில அளவியல்.\nஊர்தோறும் உள்ள நிலங்களை அளந்து வரி விதிக்கப்பட்டது.பாண்டிய நாடு முழுவதும் அளக்கப்பட்டது.நாடு வகை செய்வோர் அளந்தனர்.நிலத்தினை அளக்கும் கோல் 'சுந்தர பாண்டியன் கோல்' என்ற பெயரைக் கொண்டிருந்தது.\n24 அடி கொண்ட தடியாகும் இக்கோல்.குடிதாங்கிக் கோலும் அளவு கோலாக புழக்கத்தில் இருந்தது.நிலங்களை குழி,மா,வேலி என்று பெயரிட்டு அளந்தனர்.அளந்த நிலத்திற்கு எல்லைக் கல் நாட்டனர்.இக்கற்களே புள்ளடிக் கற்களாகும்.சிவன் கோயில்களிற்கு இடப்பட்ட நிலத்திற்கு திரிசூலக்கல் நடப்பட்டது.திருமால் கோயிலுக்கு இடப்பட்ட நிலத்திற்கு திருவாழிக்கல் நடப்பட்டது.நீர் நிலம் நன்செய் எனவும் மேட்டு நிலம் புன்செய் என அழைக்கப்பட்டது.நத்தம்,தோட்டம் என்ற வழக்கும் புழக்கத்தில் இருந்தது.\n\nSection::::இறையிலி.\nஇறைவன் கோயிலுக்கு அளிக்கப்படும் கொடை இறையிலி என அழைக்கப்பட்டது.சிவன் கோயிலுக்கு அளிக்கப்பட்ட இறையிலி தேவதானம் என அழைக்கப்பெற்று திருமால் கோயிலுக்கு அளிக்கப்பட்ட இறையிலிக்கு திருவிடையாட்டம் என்று பெயர்.சைன, பௌத்த கோயில்களுக்கு அளிக்கப்பட்ட கொடை பள்ளிச்சந்தம் என அழைக்கப்பட்டது.அந்தணர்களுக்கு\nவழங்கப்பட்டது பிரமதேயம்;பட்டவிருத்தி எனவும்,மடங்களுக்கு வழங்கப்பட்டது மடப்புறம் எனவும் புலவர்களுக்கு முற்றூட்டும்,சோதிடர்களுக்கு கணிமுற்றூட்டும் எனவும் கொடைகள் அழைக்கப்பட்டன.\n\nSection::::அளவை இயல்.\nஎண்ணல்,எடுத்தல்,முகத்தல்,நீட்டல் ஆகிய நான்கு அளவைகள் பாண்டியர் ஆட்சியிக் காலங்களில் புழக்கத்தில் இருந்து\nவந்திருக்கின்றன.எடுத்தல் என்பது நிறுத்தல் ஆகும்.பொன், வெள்ளி, கழஞ்சு, காணம் ஆகிய நிறை கற்களால் நிறுத்தனர்,சர்க்கரை, காய்கறிகள், புளி ஆகியவற்றை துலாம்,பலம் என்பவற்றால் நிறுத்தனர்.சேர் ,மற்றும் மணங்காலும் நிறுக்கப்பட்டன. நெல், அரிசி, உப்பு, நெய், பால், தயிர், மிளகு, சீரகம், கடுகு ஆகியன செவிடு, ஆழாக்கு, உழக்கு, உரி, நாழி, குறுணி போன்ற முகறும் கருவிகளால் அளக்கப்பட்டன்.\n\nஎடுத்தல் அளவை\n\nமுகத்தல் அளவை\n\nஇவ்வாறான அளவு முறைகள் பாண்டிய நாட்டில் இருந்தன,சங்க காலம் முதல் 13 ஆம் நூற்றாண்டு வரை இவ்வளவு முறை புழக்கத்தில் இருந்திருக்கின்றது.14 ஆம் நூற்றாண்டு முதல் புதிய அளவு முறைகள் வந்தன குறிப்பிடத்தக்கது.\n\nSection::::நாணய இயல்.\nபாண்டிய மன்னர்களின் ஆட்சியில் மன்னர்களின் பெயராலும்,சிறப்புப் பெயராலும் நாணயங்கள் வெளியிடப்பட்டன. பொன், செம்பால் செய்யபட்ட காசுகள் புழக்கத்தில் இருந்தன.மீன் சின்னம் பொருத்தப் பட்டதாக வெளியிடப்பட்டது பாண்டியர் ஆட்சிக் கால நாணயங்கள். கி.மு. ஐந்தாம் நூற்றாண்டென மதிக்கப்படும் முத்திரை காசுகள், கி.மு.3-2ஆம் நூற்றாண்டென மதிக்கப்பெறும் பெருவழுதி நாணயம் போன்றவை குறிப்பிடத்தக்கவை.\n\nசீமாறன் சீவல்லபவன் - அவனிப சேகரன் கோளலிக என்ற பெயரில் நாணயம் வெளியிட்டான்.இதற்குச் சான்றாக சிற்றண்ண வாசல் கல்வெட்டு விளங்குகின்றது.முதல் மாறவர்மன் சுந்தர பாண்டியன் சோணாடு கொண்டான் நாணயம் வெளியிட்டான் சீவல்லபன் \"அவனிப சேகரன் கோளகை\" என்ற பெயரில் வெளியிட்டான்.1253 ஆம் ஆண்டில் வீரபாண்டியன் \"வாளால் வழி திறந்தான் குளிகை\" என்ற பெயரில் நாணயத்தினை வெளியிட்டான்.காசு என்பது ஒரு கழஞ்சு எடை உடையது 10 பொன் கொண்டது ஒரு காசு 10 காணம் - 1 கழஞ்சு ஒரு காணம் 4 குன்றி 'காசும் பொன்னும் கலந்து தூவியும்' என்ற தொடர் இதனை உணர்த்துகின்றது.காணம்,கழஞ்சு,காசு,\n\nSection::::ஊரவை.\nபாண்டியர் ஆட்சியில் ஊர் தோறும் ஊரவை இருந்துவந்தது.ஊராட்சியினை இது செயல்பட வைத்தது.குடவோலை முறையில் ஊர்த் தலைவரை தேர்ந்தெடுத்தனர்.சிற்றூர் பல சேர்ந்து கிராம சபை அமைத்தனர்.நிலமும், கல்வியும், மனையும்,அறநெறியும் உடையவர்கள் மட்டுமே ஊரவை உறுப்பினர்களாக முடுயும்.ஊர்களிற்குப் பொது மன்றங்கள் இருந்தன.அரசு அதிகாரிகளின் மேற்பார்வையில் ஊரவை நடைபெற்றது.நீதி விசாரணைக்கு ஊரவையில் உட்கழகங்கள் இருந்தன.வாரியங்கள் என்ற பெயரில் இவை அமைந்தன.\nஅவை பின்வருமாறு:-\n\n\nஅவை உறுப்பினர் பெருமக்கள்,ஆளுங்கணக்கர் என்றழைக்கப்பட்டனர்.இவர்கள் ஓராண்டு ஊதியமின்றி பணிபுரிவர்.ஊர் மன்றங்களிலும்,கோயில் மண்டபங்களிலும் ஊரவை கூடும்.புதிய விதிகளை அமைக்கும் உரிமை ஊரவைக்கு இருந்தது.\nமருதனிள நாகனார்,\nஎன்று (அகம்-77) அகப்பாட்டில் கூறியுள்ளார்.இவ்வரிகளில் கூறியபடி பாண்டியர் காலத்தில் குடவோலை முறை இருந்தது என்பதனை அறியலாம்.நெல்லையில் மானூரில் கல்வெட்டு ஊரவை உறுப்பினரின் தகுதி பற்றி குறித்திருப்பது குறிப்பிடத்தக்கது.\n\nSection::::ஆவணக்களரி இயல்.\nபதிவு அலுவலகம் பாண்டியர் காலத்தில் ஆவணக்களரி என்றழைக்கப்பட்டது.ஒவ்வோர் ஊரிலும் எழுதப்பட்ட ஆவணங்களைக் காப்பிட ஆவணக்களரி இருந்தது.இதனை ஆவணக்களம் என்றழைத்து வந்திருக்கின்றனர். இப்பகுதிக்குப் பொதுவாக நிலம் விற்போர் வாங்குவோர் சென்று தம் நிலத்திற்கு உரிய விலை,பரப்பு,நான்கெல்லை குறிக்கப்படும்.விற்போர் உடன்பட்டு உறுதிமொழியில் கையொப்பம் இடவேண்டும்,ஆவணங்களை கோவில் சுவரில் பொறித்து வைப்பதும் உண்டு.ஆவணக்களரி மக்களின் உரிமைக்கும்,சொத்துக்கும் பாதுகாப்புத் தருவதாக அமைந்திருந்தன.மக்கள் பயன்கருதி பாண்டியர் ஆட்சி நடைபெற்ற அனைத்து ஊர்களிலும் இது செயல்பட்டது குறிப்பிடத்தக்கது.\n\nSection::::படை இயல்.\nயானைப்படை, குதிரைப்படை, காலாட்படை, தேர்ப்படை போன்ற நால்வகைப் படைகளினையும் வைத்திருந்தனர் பாண்டியர்.கொற்கை, தொண்டி துறைமுகங்களில் வெளிநாட்டுக் குதிரைகள் ஆண்டுதோறும் வந்திறங்கியது.ஆண்டுக்கு பதினாராயிரம் குதிரைகள் வந்தன என 'வாசப்' கூறியுள்ளான்,மார்க்கோபோலோ \"குதிரைகள் வாங்க மிகுதியான பொருளைச் செலவிடுகின்றனர்\" என்று பாண்டியர்களைப் பற்றிக் குறித்துள்ளார்.வாட்போர்வல்ல பெரிய காலாட்படை இருந்தது பாண்டியர் ஆட்சிக்காலத்தில்.\"பெரும் படையோம்\"எனக் கையெழுத்திடும் குழு பாண்டி நாட்டில் இருந்தது.'முனையெதிர் மோகர்' 'தென்னவன் ஆபத்துதவிகள்' போன்ற படைகளும் இருந்தன என கல்வெட்டுக்களில் குறிப்புகள் உள்ளது குறிப்பிடத்தக்கது.\n\n\"\"கடி மதில் வாயிற் காவலிற் சிறந்த அடல்வாள் யவணர்\"\"\n\nசிலப்பதிகாரத்தில் வரும் இப்பாடல் வரியிலிருந்து உரோமாபுரிப் போர்ப் படை வீரர்கள் மதுரைக் கோட்டையைக் காத்திருந்தனர் என்று கூறுவதற்கிணைய அத்தகு வலிமையுடன் சிறப்புற்றிருந்தது பாண்டியர் படை என்பது குறிப்பிடத்தக்கது.\n\n\n\nSection::::வணிகவியலும் தொழிலியலும்.\nஇவ்விரு அகநானூற்றுப் பாடல்களும் கொற்கை முத்து பற்றிக் கூறுகின்றன.மேலும் மதுரைக்காஞ்சி, சிறுபாணாற்றுப்படை, சிலப்பதிகாரம் ஆகிய நூல்களிலும் இவ்வகைச்செய்திகள் உள்ளது குறிப்பிடத்தக்கது.\n\nSection::::பல்வகைத் தொழில்கள்.\nபாண்டிய நாட்டில் முத்துக் குளித்தல்,சங்கறுத்தல்,வளையல் செய்தல்,உப்பு விளைவித்தல்,நூல் நூற்றல்,ஆடை நெய்தல்,வேளாண்மை செய்தல்,ஆடு,மாடு மேய்த்தல் போன்ற பல தொழில்களும் செய்து வந்தனர்.மதுரையில் நுண்ணிய பருத்தி நூலினாலும்,எலி மயிரினாலும்,பட்டு நூலினாலும் ஆடைகள் நெய்யப்பட்டன எனச் சிலப்பதிகாரப் பாடல்வரிகளான இவ்வரி விளக்கும்.\nமுத்து, பவளம், மிளகு,பலவகை பட்டாடைகள் மேனாடுகளுக்கு அனுப்பப்பட்டன.மேனாடுகளிருந்து குதிரைகளும்,மது வகைகளும்,கண்ணாடிப் பொருள்களும் கொற்கைத் துறைமுகத்திற்கு வந்திறங்கின.சுங்க வரியினால் ஆண்டுதோறும் அரசுக்கு அதிக வருவாய் கிடைத்தது.கப்பல்கள் திசைமாறாமல் இருக்க துறைமுகத்தில் கலங்கரை விளக்கம் அமைக்கப்பட்டிருந்தது.வெளிநாட்டு வணிகர்களும் யவனர்களும் (கிரேக்கர்களும்,உரோமர்களும்),சோனகரும் (அரேபியர்கள்),பாண்டிய நாட்டு மக்களுன் அன்புடன் பழகினர் என்பது குறிப்பிடத்தக்கது.வணிகத்திலும்,கைத்தொழிலிலும் சிறந்து விளங்கிற்று பாண்டிய நாடு.பண்டைக் காலத்தில் தமிழகத்தின் பாண்டி நாட்டில் தான் வணிகமும்,வெளிநாட்டார் தொடர்பும் சிறப்புற்று இருந்தது.\n\nSection::::கல்வி இயல்.\nபாண்டிய நாடு சங்கம் வைத்து தமிழ் வளர்த்த பெருமையைப் பெற்றிருந்தது.புலமை நலம் சான்ற முடிமன்னர்களும் இருந்தனர்.ஆண், பெண் இருபாலரும் கல்வி கற்றனர்.கல்வியின் சிறப்பை நெடுஞ்செழியன் போல் யாரும் பாண்டியராட்சியில் கூறியதில்லை எனலாம் அதற்கு எடுத்துக்காட்டாக\nஎன்று புறநானூற்றில் கூறப்பட்டுள்ளது.\n\nதலையாலங்கானத்துச் செருவென்ற பாண்டியன் நெடுஞ்செழியன்,\nஎன்று புறப்பாட்டில் பாடியுள்ளார்.\nஎன்றும்,\nஎன்றும் வள்ளுவர் கூறினார்.இவை அரங்கேற்றமானது பாண்டியரின் தமிழ்ச்சங்கத்தில் என்பது குறிப்பிடத்தக்கது.உடன்கட்டை ஏறிய பாண்டிமாதேவி புறம்பாடிவளாவாள்.செல்வமும் ஒருங்கே பெற்ற இவள் பூத பாண்டியன் மனைவி பெருங்கோப் பெண்டு\nஆவாள்.பல்சான்றீரே என்ற புறப்பாடல் (246) அவள் புலமை காட்டும்.\nஎன்று பாடிய நெடுஞ்செழியன் கல்வியில் வல்லமை பெற்று விளங்கியிருந்தான்.அகநானூறு தொகுப்பித்த உக்கிரப்பெருவழுதி குறிஞ்சி, வருதம் பாடுவதில் வல்லவனாக விளங்கினான்.சங்க காலப் புலவர்களிலும் மேலாக கவிதை பாடிய பாண்டிய மன்னர்களும் ஆட்சி புரிந்தவர்கள் என்பதனை இவர்கள் மூலம் அறியலாம்.பாண்டியர்களும் மதுரைத் தமிழ்ச் சங்கமும்\nதலைச்சங்கம் தொடங்கி கடைச்சங்கம்வரை தமிழ் எழுச்சியும்,வளர்ச்சியும் பெற்றது.இன்றைய மதுரையில் பாண்டியர் கடைச்சங்கம் வைத்து தமிழை வளர்த்தனர்.\nஎன்னும் பாடல் சான்றாகும்.\nசிவனே பாண்டிய மன்னந்தான்,மீனாட்சியும் பாண்டியன் மகள் தான்.\n\"பாண்டிய நின் நாட்டுடைத்து நல்லதமிழ்\"\nஎன்று ஔவையார் கூறியுள்ளது குறிப்பிடத்தக்கது.\n\"வியாத தமிழுடையான் பல்வேல்\nகடல்தானைப் பாண்டியன்\"\nஎன யாப்பருங்கல விருத்தி (229) கூறுகின்றது.\n\nநல்லூர் நத்ததனார்,\nஎன்று பாடியுள்ளார்.\nஎன்று பரிபாடல் (பாடல்-6-வரி-60) கூறுகின்றது.\nசெந்தமிழ்நாடு என்று பாண்டிய நாட்டை மட்டுமே இளங்கோவடிகள், சேக்கிழார், கம்பர் ஆகியோர் கூறியுள்ளனர்.தொல்காப்பியம், திருக்குறள் அரங்கேற்றப்பட்டது இங்கென்பது குறிப்பிடத்தக்கது.தமிழ்த்தொண்டெனில் அது பாண்டி மண்டலந்தானாகவிருந்தது.பாலாசிருயர்,கணக்காயர் தமிழ் கற்பித்தனர்.ஆசிரியர் புலவராகவும் இருந்தனர்.குருவே தெய்வம் என்றனர்.பாண்டிய நாட்டில் குலவேறுபாடு இன்றி கல்வி கற்றனர்.கற்றவர்க்குச் சென்ற இடமெல்லாம் சிறப்பு என்பது பாண்டிய நாட்டில் நிலவியது.\n\nSection::::ஆன்மீக இயல்.\nஉமையாள் மதுரை மீனாட்சியாக வந்து பாண்டியன் மகளாகப் பிறந்தாள் என்றும் பின்னர் சோமசுந்தரப் பெருமானை மணந்தாள் என்றும் பாண்டி நாட்டை சோமசுந்தரர் ஆண்டார் என்று புராணங்கள் கூறும்.பாண்டிய வரலாற்றினைக் கூறும் இலக்கிய நூற்களிலும் இவ்வாறு ஆட்சி செய்தார்கள் எனச் சான்றுகள் உள்ளது குறிப்பிடத்தக்கது.பாண்டியர் ஆட்சியில் சைவ சமயமே தழைத்தோங்கியிருந்தது. ஆனாலும் வைணவம், சமணம், புத்த மதம் போன்ற பிற மதங்களும் இருந்தன.சிவன் கோயிலில் விண்ணகரங்கள், அருகன் கோட்டங்கள், புத்த பள்ளிகள் போன்றனவையும் அடங்கியிருந்தன.அனைத்து மதத்திற்கும் மதிப்பளிக்கப்பட்டிருந்தன. கோயில்களுக்கு நிபந்தங்கள்,இறையிலிகள் விடப்பட்டன.பாண்டிய அரசர்கள்,அமைச்சர்,அதிகாரிகள், மேற்பார்வையில் கோயில்கள் கட்டப்பெற்றன.சங்க காலத்தில் சமயப் பூசல்கள் தோற்றம் பெறவில்லை.17 ஆம் நூற்றாண்டு கால கட்டத்தில் சமயப் பூசல்கள் தோற்றம் பெற்றன.மன்னர்களும்,அமைச்சர் மற்றும் அதிகாரிகளும் பிறந்த நாளில் கோயில்களில் விழா எடுத்து மகிழ்ந்தனர்.அதற்கென நிலம் அளிக்கப்பட்டன.தேவாரம், திருவாய் மொழிகள் போன்றன ஓதப்பட்டன.இயல், இசை, நடனம், கூத்து முதலியன நடைபெற்றன.செங்கற் கோயில்கள், கற்றளிகள்,செப்புத் திருமேனிகள் கல்படிமங்கள்,அமைக்கப்பட்டு அணிகலன்களை வழிபாடு செய்யத் தானம் செய்தனர்.கோயில் வழிபாட்டுத் தலமாக அன்றி பொருள், பணம் சேர்த்து வைக்கும் இடமாகவும் விளங்கியது.கோயிலின் பொதுப்பணம் மக்களுக்குக் கடனாகக் கொடுக்கப்பட்டது.தினமும் கோயில்களில் அன்னதானம் வழங்கப்பட்டது.புத்தகசாலைகள் கோயில்களில் அமைக்கப்பெற்றிருந்தன.கோயில் காரியங்களை ஊர் அவையோரும் அதிகாரிகளும் செய்தனர்.கோயில் மற்றும் அறநிலையங்கள் திட்டப்படி நடக்கின்றனவா என கவனிக்கப்பட்டன.தவறுகள் இழைப்போர் தண்டனையும் பெற்றனர்.கோயிலில் அமைந்த கல்வெட்டுக்கள் வரலாற்று ஏடுகளாக அமைந்திருந்தன.கோயில் புதுப்பிக்கும் சமயம் படியெடுத்துவைத்துப் புதுப்பித்தனர்.மீண்டும் அவை பொறிக்கப்பட்டன.\n\nSection::::பாண்டியர் பழக்க வழக்கங்கள்.\nமன்னன் மகன்,பெயரன் என்ற முறையில் முடிசூடினர்.சிங்காதனங்களுக்கு மழவராயன் காலிங்கராயன் முனையதரையன்,தமிழ்ப் பல்லவராயன் என்று பெயரிடப்பட்டனர்.அரசன் பிறப்பிக்கும் ஆணை திருமுகம்,ஓலை மூலம் மக்களுக்கு அனுப்பப்படும்.அரசர்கள் பிறந்த நாள் விழா நடத்தினர்.போரில் இறந்த வீரர்களின் குடும்பத்திற்கு உதிரப்பட்டி என்ற இறையிலி நிலம் அளிக்கப்பட்டது.பாடிய புலவர்களுக்குப் பொன்னும், பொருளும் பரிசாக அளிக்கப்பட்டன.நீதி தவறாது செங்கோல் முறை கோடாது வழங்கப்பட்டன.நீதியை நிலைநாட்ட கை குறைத்தும்,உயிர் கொடுத்தும் காத்தனர் சில பாண்டியர்கள்.நீதி காக்க பாண்டியன் நெடுஞ்செழியன் உயிர் கொடுத்தான்.பொற்கைப் பாண்டியன் நீதிக்குத் தன் கையை வெட்டிக் கொண்டான்.தினமும் மக்கள் குறைகேட்கும் வழக்கம் இருந்தது.போட்டிகளில் வெற்றி பெற்றவர்களுக்கு பரிசும்,பாராட்டும் செய்யப்பட்டன.காசுகள் வெளியிடப்பட்டன.பிறவிப் பெருங்கடல் நீந்த நாளும் இறைவனை வழிபட்டனர்.அறம் ஈகையாக,நீதியாகக் காக்கப்பட்டது.\"மழை வளம் சிறக்க!மண்ணுயிர் வாழ்க! மன்னனும் வாழ்க!\" என்று வாழ்த்தும் வழக்கமும் இருந்து வந்தது.இடுவதும்,சுடுவதும் இறந்தோர்க்கு உண்டு!முன்னோடு வழிபடும் வடிக்கமும் இருந்திருந்தன.\nபாண்டியர் பண்பாட்டில்\nஎன்று இலக்கணத்தினைக் கூறும் கலித்தொகை.\nபாண்டிய மன்னர்கள் பண்புடையவர்களாகவிருந்தனர் இதனை விளக்கும் சான்றாக\nஎனச் சுந்தரபாண்டியனின் மெய்க்கீர்த்தியில் உள்ளது குறிப்பிடத்தக்கது.\nஎனப் பாண்டிய மன்னன் ஒருவன் கூறுகின்றான்.இப்பாடல் வரிகளானது உதவி செய்தல் ஈதல் அறஞ்செய்தல் எல்லாம் பண்பாட்டின் கூறுகள் என விளக்குகின்றது.\nபராக்கிரம பாண்டியன் என அவன் மெய்க்கீர்த்திகள் கூறும் அளவிற்குப் பண்புடையவனாக இருந்தான்.இவ்வாறான பல நல்ல பண்புகளையுடைவர்களாக பல பாண்டிய மன்னர்கள் திகழ்ந்திருந்தனர்.\n\n\n"}
{"id": "288115", "url": "https://ta.wikipedia.org/wiki?curid=288115", "title": "அடும்பு", "text": "அடும்பு\n\nஅடும்பு அல்லது அடம்பு (\"Beach Morning Glory\" / \"Goat's Foot\"; \"Ipomoea pes-caprae\") என்பது ஒருவகையான படரும் கொடி ஆகும். இது கடற்கரையிலும் வறண்ட மணல் மேட்டிலும் படர்ந்து வளரும். சங்க இலக்கியங்களின் பல பாடல்களில்நெய்தல் நிலத்திலே விளைவதை குறித்துள்ளனர்.\nநற்றிணை என்னும் நூலில் (பாடல் 254ல்)\n'குன்றோங்கு வெண்மணல் கொடியடும்பு கொய்தும்' என்று குறிப்பிடப்படுகின்றது. இதன் இலை ஆட்டுக்காலின் குளம்படி போலும் கவைத்து (இரு கிளையாக) உள்ளதைப் பற்றி தமிழ் இலக்கியங்கள் கூறுவதைப்போலவே அறிவியலிலும் Biloba குறிக்கப்பட்டுள்ளது. இக்கொடியின் மலர் செந்நீல நிறத்தில் பெரியதாக இருக்கும். இச்செடி இருவிதை நிலைத்திணை வகையைச் சேர்ந்தது (Dicotyledons).\n[மலையாளப் பெயர்: அடும்பு வள்ளி, இந்திப்பெயர்: டோப்படிலேடா]\n\nகடற்கரை, ஆற்றங்கரை ஓரங்களில் வளரக்கூடியது அடம்பு.பல்வேறு நன்மைகளைக் கொண்ட இது படர்ந்து கொடியாக இருக்கும். இதற்கு ஆட்டுக்கால் அடம்பு என்ற பெயரும் உண்டு. அடம்புவின் இலைகள் ஆட்டுக்கால் போன்ற தோற்றம் கொண்டது. இலைகள் கடினமாகவும் புக்கள் நீல நிறத்திலும் காணப்படும். அாிய வகை மருத்துவ மூலிகையானது வயிற்றுப்போக்கை நிறுத்தக்கூடியது. மலச்சிக்கலைப் போக்கும். சிறுநீரை பெருக்கும் தன்மை உடையது. \n"}
{"id": "288128", "url": "https://ta.wikipedia.org/wiki?curid=288128", "title": "மாண்புமிகு புரட்சி", "text": "மாண்புமிகு புரட்சி\n\nமாண்புமிகு புரட்சி அல்லது 1688 ஆம் ஆண்டுப் புரட்சி என்பது 1688 ஆம் ஆண்டில் இங்கிலாந்தில் இடம்பெற்ற புரட்சியாகும். இங்கிலாந்தின் இரண்டாம் யேம்சு (இசுக்கொட்லாந்தின் ஏழாம் யேம்சு மற்றும் அயர்லாந்தின் இரண்டாம் ஜேம்சு) மன்னனுக்கு எதிராக ஒன்றுபட்ட பல பாராளுமன்ற அங்கத்தவர்கள் அம்மன்னனை ஆட்சியில் இருந்து அகற்றி, டச்சுப் பிரதேச ஆட்சியாளரான (Stadtholder) மூன்றாம் வில்லியத்தையும் அவரது மனைவியும் இங்கிலாந்தின் இரண்டாம் யேம்சின் மகளுமான இங்கிலாந்தின் இரண்டாம் மேரியையும் ஆட்சியில் அமர்த்துவதை நோக்கமாகக் கொண்டு இப்புரட்சி மேற்கொள்ளப்பட்டது. இறுதியில் வெற்றிபெற்ற பாராளுமன்றத்தினரால் உருவாக்கப்பட்ட உரிமைகள் மனு (Bill of Rights) எனும் ஒப்பந்தப் பத்திரத்தில் இங்கிலாந்தின் மூன்றாம் வில்லியம் கையெழுத்திட்டதன் மூலம் புதிதாக இங்கிலாந்தில் அரசியலமைப்பு முடியாட்சி ஆரம்பமானது.\n\n1685 ஆம் ஆண்டளவில் இங்கிலாந்துப் பாராளுமன்ற அங்கத்தவர்களின் எண்ணிக்கை அதிகரித்து வந்தது. அவர்களில் பெரும்பாலானவர்கள் புரட்டஸ்தாந்து மதத்தினைப் பின்பற்றினர். எனினும் இரண்டாம் ஜேம்சு மன்னன் கத்தொலிக்க மதத்தைச் சேர்ந்தவராவார். மன்னனின் மதச் செயற்பாடுகளிலும் பிரான்சு நாட்டுடனான உறவை மேற்கொள்ளலிலும் புரட்டஸ்தாந்து மதத்தைப் பின்பற்றும் பாராளுமன்ற அங்கத்தவர்கள் இடையூறு விளைவித்தனர். இந்நிலை 1688 ஆம் ஆண்டு சூன் 10 ஆம் திகதியில் இரண்டாம் ஜேம்சுக்கு மகன் பிறந்த போது உச்சநிலையில் காணப்பட்டது.\n\nஇரண்டாம் ஜேம்சின் ஊகிக்கப்படும் வாரிசும் புரட்டஸ்தாந்து மதத்தைச் சார்ந்தவருமான இரண்டாம் மேரியையும் அவளது இளைய சகோதரனும் இரண்டாம் ஜேம்சின் வெளிப்படை வாரிசுமான ஜேம்சையும் நாடு கடத்தியமை போன்ற இரண்டாம் ஜேம்சு மன்னனின் நடவடிக்கைகள் பாராளுமன்றத்தினரை மேலும் வெறுப்புக்குள்ளாக்கின.\n\n"}
{"id": "288130", "url": "https://ta.wikipedia.org/wiki?curid=288130", "title": "வாதூசு", "text": "வாதூசு\n\nவாதூசு என்பது லீக்கின்ஸ்டைன் நாட்டின் தலைநகரமும் அந்நாட்டின் பாராளுமன்ற ஆசனமும் ஆகும். இந்நகரம் ரைன் நதிக்கு அண்மையில் அமைந்துள்ளது. இங்கு அண்ணளவாக 5,100 குடிமக்கள் (2009 சனத்தொகைக் கணக்கெடுப்பின் படி) வசிக்கின்றனர். இவர்களில் பெரும்பாலானோர் உரோமன் கத்தொலிக்க மதத்தைப் பின்பற்றுகின்றனர். சர்வதேச ரீதியிலும் நகராட்சியிலும் இந்நகரம் அனைவராலும் அறியப்பட்டதாகும். இந்நகரம் கடல் மட்டத்தில் இருந்து 455 மீற்றர் உயரத்தில் அமைந்துள்ளது. இந்நகரத்தின் மொத்தப் பரப்பளவு 17.3 சதுர கிலோமீற்றர்கள் ஆகும்.\n\nSection::::பொருளாதாரம்.\nஇந்நகரின் பிரதான கைத்தொழிலாக சுற்றுலாக் கைத்தொழில் விளங்குகின்றது. புகையிரத நிலையங்களோ விமான நிலையங்களோ இல்லாத சுற்றுலாத் தலமாக விளங்கும் நகரங்களில் இதுவும் ஒன்றாகும். இந்நகரத்துக்கு அண்மையில் அமைந்துள்ள விமான நிலையம் சூரிச் விமான நிலையம் ஆகும். இது இந்நகரிலிருந்து 120 கிலோமீற்றர்கள் தொலைவில் அமைந்துள்ளது.\n"}
{"id": "288133", "url": "https://ta.wikipedia.org/wiki?curid=288133", "title": "பலனக் கோட்டை", "text": "பலனக் கோட்டை\n\nபலனக் கோட்டை (\"Balana fort\") அலகலை மலைத்தொடருக்கு அருகில் கண்டி இராச்சியத்தினால் கட்டப்பட்டது. இக்கோட்டை தந்திரோபாய கல் அரணாகவும் கண்டி இராச்சியத்தின் புறக்காவலாகவும் செயற்பட்டது. ஆங்கிலேயர் காலத்தில், இம்மலையில் சுரங்கம் அமைத்து தேயிலை, கோப்பி ஆகியவற்றை இதனூடாக, கொழும்பு-கண்டி தொடருந்துப் பாதையில் கொண்டு செல்ல செயற்படுத்தினர்.\n\nபோர்த்துக்கேயர் கண்டியை கைப்பற்ற முயன்றதால் கண்டியின் இரண்டாம் இராசசிங்கன் ஒல்லாந்தருடன் மறைமுக பேச்சு வார்த்தையில் ஈடுபட்டான். போர்த்துக்கேயர் கண்டி மீதான படையெடுப்புக்கள் சில பின்னடைவுகளின் பின் வெற்றி பெற்றது. இதனால் பலனக் கோட்டை போர்த்துக்கேயரால் கைப்பற்றப்பட்டது.\n"}
{"id": "288136", "url": "https://ta.wikipedia.org/wiki?curid=288136", "title": "ஆரி பாட்டர் அண்டு த பிரிசினர் ஆப் ஆசுகபான் (நூல்)", "text": "ஆரி பாட்டர் அண்டு த பிரிசினர் ஆப் ஆசுகபான் (நூல்)\n\nஆரி பாட்டர் அண்டு த பிரிசினர் ஆப் ஆசுகபான் (Harry Potter and the Prisoner of Azkaban) என்பது ஜே. கே. ரௌலிங்கால் எழுதப்பட்ட \"ஆரி பாட்டர்\" தொடரின் மூன்றாவது நூலாகும். இப்புத்தகத்தின் கதை ஆரி பாட்டர் என்ற ஹாக்வாட்சு மந்திரவாதப் பள்ளியில் மூன்றாவது வருடம் மந்திர வித்தைகளை பயில்வது தொடர்கிறது. இத்தொடர் ஆரி பாட்டரும் அவனது நண்பர்களான ரொனால்ட் வீசுளி மற்றும் ஹெர்மாயினி கிறேன்ஜெர் ஆகியோருடன் சேர்ந்து வோல்டமோர்ட் எனும் கொடியவனின் விசுவாசியாக இருந்தவனும், ஆசுக்கபான் சிறையில் இருந்து தப்பித்த முதல் மனிதனுமான சீரியசு பிளாக் என்ற கொலைகாரனைப் பற்றி ஆராய்வது பற்றி கூறுகிறது.\n\nஇப்புத்தகம் ஐக்கிய இராச்சியத்தில் 8 சூலை 1999 புலூம்சுபெரியால் வெளியிடப்பட்டது. மற்றும் ஐக்கிய அமெரிக்க நாடுகளில் 8 செப்டெம்பெர் 1999இல் இசுகொலாசுடிக் இங்.கால் வெளியிடப்பட்டது. ரௌலிங் இப்புத்தகத்தை எளிதாக எழுதி முடித்தார். ரௌலிங் இப்புத்தகத்தை தொடங்கியதிலிருந்து ஒரு வருடத்தில் எழுதி முடித்தார். ஆரி பாட்டர் அண்டு த பிரிசினர் ஆப் ஆசுகபான் புத்தகம் ஐக்கிய இராச்சியத்தில் மட்டும் வெளியிடப்பட்ட மூன்று நாட்களில் 68,000 பிரதிகளாக விற்கப்பட்டது. மற்றும் தற்போது வரை மூன்று மில்லியனுக்கும் மேலான புத்தகங்கள் விற்கப்பட்டன. இப்புத்தகம் 1999 விட்பிரெட் குழந்தைகள் புத்தக விருது, பிராம் இசுடோக்கர் விருது, 2000 ஆண்டிற்கான சிறந்த கற்பனை நாவலுக்கான லோகசு விருது, மற்றும் சிறந்த நாவலுக்கான குகொ விருது உள்ளிட்ட பல விருதுகளை வென்றுள்ளது.\n\nஇந்நாவலை மையமாக கொண்டு நாவலின் பெயரிலேயே ஒரு திரைப்படம் 2004இல் வெளியிடப்பட்டது. இத்திரைப்படம் $796 மில்லியன் வருவாயை ஈட்டியது. இந்நாவலை மையமாகக் கொண்டு \"ஆரி பாட்டர் அண்டு த பிரிசினர் ஆப் ஆசுகபான்\" என்ற பெயரில் பல்வேறு தளங்களில் கணணி நிகழ்பட ஆட்டமும் வெளியிடப்பட்டது. இது பல சாதகமான விமர்சனங்களை பெற்றது.\n\nSection::::வெளியீடும் வரவேற்பும்.\nSection::::முன் வெளியீட்டு வரலாறு.\n\"ஆரி பாட்டர் அண்டு த பிரிசினர் ஆப் ஆசுகபான்\" ஆரி பாட்டர் தொடரின் மூன்றாவது பாகமாகும். முதலாவது பாகம், \"ஆரி பாட்டர் அண்டு த பிலோசபர்சு இசுடோன்\" (ஐக்கிய அமெரிக்க நாடுகளில் \"ஆரி பாட்டர் அண்டு த சோசெரசு இசுடோன்\"), 26 சூன் 1997இல் புலூம்சுபெரியால் வெளியிடப்பட்டது. மற்றும் இரண்டாவது பாகம், \"ஆரி பாட்டர் அண்டு த சேம்பர் ஆப் சீக்கிரட்சு\", 2 சூலை 1998இல் வெளியிடப்பட்டது. ரௌலிங் \"ஆரி பாட்டர் அண்டு த சேம்பர் ஆப் சீக்கிரட்சு\" நூலை எழுதி முடித்த அடுத்த நாளே \"ஆரி பாட்டர் அண்டு த பிரிசினர் ஆப் ஆசுகபான்\" நூலை எழுதத் தொடங்கினார்.\n\nதொடரின் முதல் மூன்று புத்தகங்களில் \"ஆரி பாட்டர் அண்டு த பிரிசினர் ஆப் ஆசுகபான்\" புத்தகமே குறைந்த காலப் பகுதியில் எழுதப்பட்டதாகும். – \"ஆரி பாட்டர் அண்டு த பிலோசபர்சு இசுடோன்\" புத்தகத்தை எழுதி முடிக்க ஐந்து ஆண்டுகள் ஆனது. மற்றும் \"ஆரி பாட்டர் அண்டு த சேம்பர் ஆப் சீக்கிரட்சு\" நூலை எழுதி முடிக்க இரண்டு ஆண்டுகள் ஆனது. எனினும் \"ஆரி பாட்டர் அண்டு த பிரிசினர் ஆப் ஆசுகபான்\" நூல் ஒரு ஆண்டு காலத்தில் எழுதி முடிக்கப்பட்டது. ரௌலிங்கின் விருப்பமான எதிர்பார்ப்பாக விளங்கியது ரீமசு லுபின் எனும் கதாப்பாத்திரத்தை அறிமுகப்படுத்துவதாகும்.\n\nSection::::விமர்சன வரவேற்புக்கள்.\n\"த நியூயார்க் டைம்ஸ்\" நாளிதழில் கிரெகோரி மேகுயரே \"ஆரி பாட்டர் அண்டு த பிரிசினர் ஆப் ஆசுகபான்\" பற்றி ஒரு விமர்சனம் எழுதியிருந்தார்: அதில் அவர், \"இதுவரையில், கதையின் வகையில், இப்புத்தகத்தை புதிதாக எதுவும் செய்யவில்லை, ஆனால் இதுவரையிலும், மிகவும் நல்ல அற்புதமாய் செய்துள்ளனர்.\" த நியூயார்க் டைம்ஸ் என்ற செய்திதாளில் வெளியான விமர்சனம் ஒன்றில், \"ஆரிப்பாட்டர் தொடர் புத்தகங்களில் \"ஆரி பாட்டர் அண்டு த பிரிசினர் ஆப் ஆசுகபான்\" புத்தகமே சிறந்தது.\" எனக் குறிப்பிட்டிருந்தது. கிட்சுரீட்.கொம்மின் விமர்சகர் ஒருவர் \"இந்த வேகமான சிறந்த கற்பனைக் புத்தகம் உங்களுக்கு ஜே.கே.ரௌலிங் வேலை செய்து கொண்டிருக்கும் அடுத்த நான்கு ஆரி பாட்டர் புத்தகத்திற்கான பசியை தூண்டும். ஆரியின் மூன்றாவது வருடம் மிகவும் கவர்ச்சியானது. இதனை தவற விட வேண்டாம்.\" \"ஒரு அமைதியான நல்ல புத்தகம்\" என்று மார்த்தா வி. பர்ரவனோ கூட ஒரு சாதகமான விமர்சனத்தை \"த கோர்ன் புக் சஞ்சிகை\"க்கு வெளியிட்டார்.\n\nSection::::விருதுகள்.\n\"ஆரி பாட்டர் அண்டு த பிரிசினர் ஆப் ஆசுகபான்\" 1999 நூல்பட்டியல் தொகுப்பாளர்களின் தெரிவு விருது, 1999 இளம் வாசிப்பாளர்களுக்கான சிறந்த வேலைக்கான பிராம் இசுடோக்கர் விருது, 1999 எப்சிஜிபி குழந்தைகள் புத்தக விருது, 1999 குழந்தைகளுக்கான புத்தகங்களின் விட்பிரெட் ஆண்டின் புத்தக விருது, மற்றும் சிறந்த கற்பனை நாவலுக்கான லோகசு விருது போன்ற பல விருதுகளை பெற்றுள்ளது. இது சிறந்த நாவலுக்கான குக்கோ விருதிற்கும் பரிந்துரை செய்யப்பட்டது. அனால் டீப்னஸ் இன் த இசுகையில் தோற்றது. \"ஆரி பாட்டர் அண்டு த பிரிசினர் ஆப் ஆசுகபான்\" 2004 இந்திய ஓவியத்தூரிகை விருதையும் வென்றுள்ளது. மேலும் 2004 கோலோரடோ நீல தளிர் இளம் வயது வந்தோர் புத்தக விருதையும் வென்றுள்ளது. இது 2000 ஆம் ஆண்டின் அமெரிக்க நூலக சம்மேளன குறிக்கத்தக்க குழந்தைகள் புத்தகங்களுள் ஒன்றாக விளங்குகிறது. மற்றும் இளம் வயது வந்தோரின் சிறந்த புத்தகங்களிலும் ஒன்றாக விளங்குகிறது. இந்நூலுக்கு முன் வந்த இரு நூல்களை விட \"ஆரி பாட்டர் அண்டு த பிரிசினர் ஆப் ஆசுகபான்\" புத்தகமே 9-11வரையிலான குழந்தைகளுக்கான நெஸ்ட்லே இசுமார்டீசு புத்தக பரிசின் தங்கப்பதக்கத்தை வென்றது. இதன் காரணமாக \"ஆரி பாட்டர் அண்டு த பிரிசினர் ஆப் ஆசுகபான்\" புத்தகம் நியூ யோர்க் டைம்சின் சிறந்த விற்பனை பட்டியலில் மேலே இருக்கிறது.\n\nSection::::விற்பனை.\n\"ஆரி பாட்டர் அண்டு த பிரிசினர் ஆப் ஆசுகபான்\" புத்தகம் ஐக்கிய இராச்சியத்தில் மட்டும் வெளியிடப்பட்ட மூன்று நாட்களில் 68,000 பிரதிகளாக விற்கப்பட்டது. இது இப்புத்தகத்திற்கு பிரித்தானியாவின் வேகமான விற்பனையாகும் புத்தகம் என்ற பெயரை வாங்கித்தந்தது. தி கார்டியன் செய்திதாளின் அடிப்படையில் இப்புத்தகம் 2012 வரை 3,377,906 பிரதிகளாக விற்கப்பட்டுள்ளது.\n\nSection::::தழுவல்கள்.\nSection::::திரைப்படம்.\nஆரி பாட்டர் அண்டு த பிரிசினர் ஆப் ஆசுகபான் திரைப்படம் அல்பொன்சோ கோரோன் இயக்கத்தில் இசுடீவ் குலோவ்சு திரைக்கதையில் 2004இல் வெளியானது. இத்திரைப்படம் பொக்சு ஆபிஸில் முதலாவது இடத்தில் இருந்தது. மற்றும் இரு வாரங்களாக அதே இடத்திலும் இருந்தது. இது சர்வதேச ரீதியாக மொத்தமாக 796.7 மில்லிய அமெரிக்க டாலர்களை வருவாயாக ஈடியது. இது ஆரி பாட்டர் அண்டு த பிரிசினர் ஆப் ஆசுகபான் திரைப்படத்தை சிரேக் 2விற்கு அடுத்ததாக உள்ள 2004இன் அதிக வருவாயை ஈட்டிய திரைப்படமாக ஆக்கியது. எனினும், அனைத்து எட்டு ஆரி பாட்டர் திரைப்படங்கள் மத்தியில் \"ஆரி பாட்டர் அண்டு த பிரிசினர் ஆப் ஆசுகபான்\" திரைப்படம் ஈட்டிய வருவாய் குறைவே. எம்பயர் சஞ்சிகையின் 2008இன் 500 எல்லா நேரத்து மாபெரும் திரைப்படங்கள் பட்டியலில் \"ஆரி பாட்டர் அண்டு த பிரிசினர் ஆப் ஆசுகபான்\" திரைப்படம் 471 இடத்தில் உள்ளது.\n\nSection::::நிகழ்பட ஆட்டங்கள்.\nமூன்று தனித்துவமான நிகழ்பட ஆட்டங்கள் பல்வேறு மேம்பாட்டாளர்களால் 2004இல் ஏலேக்ட்ரோனிக் ஆர்ட்ஸ் ஆள் வெளியிடப்பட்டுள்ளது. இந்நிகழ்பட ஆட்டங்கள் கூடுதல் பட்சம் புத்தகத்தையே மையமாகக் கொண்டுள்ளன.\n"}
{"id": "288138", "url": "https://ta.wikipedia.org/wiki?curid=288138", "title": "பி. வி. சுப்ரமணியம்", "text": "பி. வி. சுப்ரமணியம்\n\nசுப்புடு என பரவலாக அறியப்பட்ட பி. வி. சுப்ரமணியம் (இறப்பு: 29 மார்ச் 2007) இந்தியாவைச் சேர்ந்த இசை, நடன விமர்சகர் ஆவார். \"த ஸ்டேட்ஸ்மேன்\" எனும் ஆங்கிலப் பத்திரிகையில் இசை, நடனம் குறித்த விமர்சனங்களை ஏறத்தாழ 60 ஆண்டுகள் எழுதியவர். தமிழ்ப் பத்திரிகைகளிலும் இசை விமர்சனங்கள் எழுதினார். \n\nSection::::வாழ்க்கைக் குறிப்பு.\nவாழ்வின் ஆரம்பத்தில் பர்மாவில் நாடக நிறுவனங்களில் இசையமைப்பாளராக பணியாற்றினார். ஆர்மோனியமும், கீபோர்டும் வாசிப்பதில் இவர் திறன் கொண்டிருந்தார். இரண்டாம் உலகப் போரின் காரணமான இவரின் குடும்பம் இந்தியாவிற்கு திரும்பியது. புது தில்லியில் நடுவண் அரசின் பொருளாதாரத் துறை அமைச்சகத்தில் பணியில் சேர்ந்தார். \n\nSection::::இசைப் பணி.\nகருநாடக இசையை ஆர்மோனியத்தில் திறமையாக வாசிக்கும் திறன் படைத்த இவர், புகழ்பெற்ற பாடகர்களுடனும் நடனக் கலைஞர்களுடன் இணைந்து பணியாற்றினார். அவர்களில் குறிப்பிடத்தக்கவர் யாமினி கிருஷ்ணமூர்த்தி (பரதநாட்டியம், குச்சிப்புடி நடனக் கலைஞர்) ஆவார். \n\n\nSection::::மறைவு.\nவாழ்வின் கடைசி ஆண்டுகளில் நோய்வாய்ப்பட்டிருந்த சுப்புடு, 29 மார்ச் 2007 அன்று புது தில்லியில் காலமானார். \n\n"}
{"id": "288141", "url": "https://ta.wikipedia.org/wiki?curid=288141", "title": "பசுரா", "text": "பசுரா\n\nபசுரா (Basra, also written Basrah) (; BGN: Al Başrah) என்பது பசுரா மாகாணத்தின் தலைநகரமாகும். இது ஈரானின் தெற்கில் சாட் அல்-அராப் ஆற்றின் கரையில் அமைந்துள்ளது. இது குவைத்திற்கும், ஈரானிற்கும் இடையிலமைந்துள்ளது. 2012இன் மக்கள்தொகை கணிப்பீட்டின் அடிப்படையில் இதன் மக்கள் தொகை 1.5 மில்லியன் ஆகும். பசுரா ஈராக்கின் முக்கிய துறைமுகங்களுள் ஒன்றாகவும் விளங்குகிறது.\n\nSection::::அமைவிடம்.\nபசுரா பாரசீகக் குடாவிற்கு கீழ் நோக்கி அமைந்துள்ள சாட் அல்-அராப் நீர்வழியில் அமைந்துள்ளது. சாட் அல்-அராப் நீர்வழி பசுராவின் கிழக்கு எல்லையும் மற்றும் பசுரா நீர்வழி பசுராவின் மேற்கு எல்லையையும் வரையறுக்கின்றன. இந்நகரம் நீர்ப்பாசனம் மற்றும் வேறு விவசாயப் பயன்பாட்டிற்கு அமைக்கப்பட்ட நீரோடைகள் மற்றும் கால்வாய்களைக் கொண்ட ஒரு சிக்கலான வலையமைப்பால் ஊடுருவப்பட்டுள்ளது. இவ்வோடைகள் பொருட்களையும் மற்றும் மக்களையும் நகரம் முழுவதும் கொண்டு செல்ல போக்குவரத்திற்காக பயன்படுத்தப்படுகின்றன. ஆனால் கடந்த இரு தசாப்தங்களாக இந்த நீரோடைகள் மாசடைந்ததாலும், தொடர் நீர்மட்ட வற்றலாலும் போக்குவரத்து செய்வது சாத்தியமாக இல்லை. பசுரா பாரசீகக் குடாவிலிருந்து இல் அமைந்துள்ளது.\n\nSection::::காலநிலை.\nகோப்பென் காலநிலை வகைப்பாட்டின் அடிப்படையில் பசுரா சூடான பாலைவனக் காலநிலையைக் கொண்டுள்ளது. கடற்கரை ஓரமாக அமைந்துள்ளதன் காரணமாக பசுராவை சூழவுள்ள பிரதேசங்களை விட பசுரா அதிக மழைவீழ்ச்சியைப் பெறுகிறது. சூன் தொடக்கம் ஆகத்து வரையான கோடை கால மாதங்களில், பசுரா தொடர்ந்து உலகில் அதிக சூடான நகரங்களில் ஒன்றாக விளங்குகிறது. சூலை தொடக்கம் ஆகத்து வரையில் வெப்பநிலையைக் கொண்டு அதிக சூடாக காணப்படும். குளிர்காலத்தில் பசுரா சராசரி வெப்பநிலையாக கொண்டு மிதமாக காணப்படும். குளிர்கால இரவுகளில் குறைந்த வெப்பநிலையாக காணப்படும். இந்நகரம் சதுப்பு பாரசீக வளைகுடா அருகாமையில் இருப்பதன் காரணமாக சில வேளைகளில் 90%க்கும் அதிகமான ஈரப்பதத்தைக் கொண்டிருக்கும். \n"}
{"id": "288142", "url": "https://ta.wikipedia.org/wiki?curid=288142", "title": "ஆக்வாட்சு (ஆரி பாட்டர்)", "text": "ஆக்வாட்சு (ஆரி பாட்டர்)\n\nஆக்வாட்சு (\"Hogwarts\") எனச் சுருக்கமாக அழைக்கப்படும், ஆக்வாட்சு மந்திரவாத மற்றும் மந்திரவாதிப் பள்ளி (\"Hogwarts School of Witchcraft and Wizardry\") என்பது ஆரி பாட்டர் தொடரில் காணப்படும் பதினொன்று தொடக்கம் பதினெட்டு வரையான வயது எல்லையைக் கொண்ட மாணவர்களுக்கான மந்திரங்களைக் கற்றுக்கொடுக்கும் கற்பனைப் பிரித்தானியப் பள்ளியாகும். இதுவே ஜே.கே. ரௌலிங்கின் \"ஆரி பாட்டர்\" தொடரின் முதல் ஆறு புத்தகங்களிலும் முக்கிய அமைப்பாக விளங்குகிறது.\n\nரௌலிங் எதேச்சையாகவே இப்பெயரை வைத்தார். ஆரி பாட்டர் தொடரை எழுதுவதற்குச் சில காலம் முன் ரௌலிங் கியு தோட்டத்திற்குச் சென்றிருந்தார். அங்கு கண்ட ஆக்வாட் என்ற (\"Croton capitatus\") பயிரின் பெயரை வைத்தே இப்பெயரை வைத்ததாக ரௌலிங் கூறுகிறார். மற்றும் த ஆக்வாட்சு மற்றும் ஆக்வாட் என்ற பெயர்கள் 1954 நிகெல் மொல்ச்வோர்த் கதாபாத்திரத்தை உள்ளடக்கிய ஜோப்ரே வில்லியன்சு எழுதிய \"ஹவ் டு பி டொப்ப்\" (\"How To Be Topp\") என்ற நூலில் காணப்படுகிறது.\n\n2008 இன் இணைய இணைப்புத் தரவரிசை அடிப்படையில், ஆக்வாட்ஸ் பள்ளி இசுகொட்லாந்து கல்வி நிறுவனங்களில் எடின்பேர்க்கிற்குப் பின்னராக 36 வது சிறந்த பள்ளியாகத் தெரிவு செய்யப்பட்டுள்ளது. மற்றும் வலையமைப்புத் தரவரிசையின் சுதந்திரப் பள்ளிகளின் பணிப்பாளரின்படி, இது வேடிக்கைக்கான பட்டியலில் இடம்பெற்று வாக்குப் பெறுகிறது.\n\nSection::::பள்ளியின் அமைவிடம் மற்றும் தகவல்கள்.\nஜே.கே. ரௌலிங்கின் எண்ணக்கரு மாதிரியின் அடிப்படையில் ஆக்வாட்சு:\n\nநாவல்களின் அடிப்படையில், ஆக்வாட்சு இசுக்கொட்லாந்தின் ஏதோவொரு பகுதியில் ஆக்வாட்சு அமைந்துள்ளது. (டப்டவுனிற்கு அருகாமையில் அமைந்துள்ளது என \"ஆரி பாட்டர் அண்டு த பிரிசினர் ஆப் ஆசுகபான்\" திரைப்படம் கூறுகிறது.) இந்தப்பள்ளி பல மந்திரங்களையும், தந்திரங்களையும் தன்னகத்தே கொண்டுள்ளது. மற்றும் மகிள்சால் (மகிள் என்பது மந்திரம் தெரியாத சாதாரண மனிதர்கள்) சரியாக இதன் அமைவிடத்தைக் காட்டுவது சாத்தியமற்றது. மகிள்சால் இந்தப்பள்ளியைப் பார்க்க முடியாது. மாறாக, சிதைவுகள் மற்றும் பல அபாய எச்சரிக்கைகள் மட்டும் தெரியும். இப்பள்ளியின் கோட்டை சாய்வான புல்வெளி, பூந்தோட்டங்கள், காய்கறித் தோட்டங்கள், ஒரு ஏரி (கருப்பு ஏரி என அழைக்கப்படும்.), ஒரு பெரிய அடர்ந்த காடு, (தடைசெய்யப்பட்ட காடு எனப்படுகிறது.), பல பசுமைக்குடில்கள், பல கட்டிடங்கள் மற்றும் ஒரு முழு அளவு குவிட்டிச்சு மைதானத்தையும் கொண்டுள்ளது. இங்கு பள்ளியில் இருக்கும் ஆந்தைகளையும், மாணவர்களின் ஆண்தைகளையும் வளர்ப்பதற்கு ஆண்தைகளுக்கான வசிப்பிடமும் காணப்படுகிறது. ஆக்வாட்சில் காணப்படும் அறைகளும், படிக்கட்டுகளும் சில வேளைகளில் நகரக்கூடியவை ஆகும். இப்பள்ளியில் மிகவும் பெரிய படிக்கட்டுக்களே காணப்படுகின்றன. மின்சாரமோ மின்சாரத்தால் இயங்கும் இயந்திரங்களோ ஆக்வாட்சில் காணப்படுவது இல்லை. ஆக்வாட்சில் வானொலிகள் உபயோகப்படுத்துவதுண்டு. ஆனால் மின்சாரம் இல்லாமல் மந்திரத்தால் மட்டுமே.\n\nஆக்வாட்சு ஏரிக்கரையிலே அமைந்துள்ளது. இந்த ஏரி கருப்புநீரேரி என அழைக்கப்படுகிறது. மேர்மனிதர், கிரின்டிலோவ் மற்றும் பெரிய கடற்கணை போன்ற ஜீவராசிகள் இந்தக் கருப்பு நீரேரியில் வசிக்கின்றன. பெரிய கடற்கனைகள், மனிதர்களைத் தாக்குவது இல்லை. சிலவேளைகளில் மாணவர்கள் ஏரியில் இருக்கும் பொழுது உயிர் காப்பாளனாக விளங்குகிறது.\n\nஆக்வாட்சு பதினொன்று தொடக்கம் பதினெட்டு வரையான வயது எல்லைக்குள்ளான மாணவர்களுக்கான கலவன் இரண்டாம் நிலை உரைவிடப்பல்லியாகும். ஆக்வாட்சில் கல்வி கட்டாயமல்ல. ஏழாவது புத்தகத்தில் குறிப்பிடப்பட்டுள்ளது போல் வீடில் இருந்தே கல்வி பயிலலாம். ரௌலிங் தொடக்கத்தில் ஆக்வாட்சில் ஓராயிரம் மாணவர்கள் கல்வி பயில்கின்றனர் என்று கூறினார்.\n\nSection::::அனுமதி.\nநாவல்களின் அடிப்படையில், ஆக்வாட்சில் அனுமதி மந்திரவாதத் திறமை இருக்கும் அனைத்து சிறுவர்களுக்கும் தானாகவே வழங்கப்படும். மற்றும் இசுகுயிப்சுகள் (மந்திரவாதிகளுக்கு பிறந்த மந்திரத் திறமை அற்றோர்) மாணவர்களாக (ஆனால் அவர்களால் ஆர்கசு பிலிட்சு போல் அங்கு வேலை செய்யமுடியும்.) பாடசாலைக்கு வருகை தரமுடியாது. ஆக்வார்ட்சில் உள்ள ஒரு மந்திர இறகு மந்திரவாதிப் பிள்ளைகளின் பிறப்பை அறிந்து அதனை ஒரு பெரிய காகிதத்தோல் புத்தகத்தில் எழுதும். ஆனால் இங்கு அனுமதி சோதனை நடைபெறுவதில்லை. ஏனென்றால், \"நீங்கள் மந்திரவாதி அல்லது மந்திரவாதி இல்லை\". ஒவ்வொரு வருடமும் ஒரு ஆசிரியர் காகிதத் தோல் புத்தகத்தினை சோதனை செய்து பதினோரு வயது வந்த மாணவர்களுக்கு கடிதம் அனுப்புவார். ஏற்றுக்கொள்ளுதல் அல்லது மறுத்தல் தகவல்களை 31 சூலைக்கு முன்னர் ஆக்வாட்சிற்கு அனுப்பவேண்டும். இந்தக் கடிதம் மந்திரப் புத்தகங்கள், சீருடை போன்ற மாணவர்கள் கொண்டுவரவேண்டியவைகளின் பட்டியலையும் கொண்டிருக்கும். அதிகமான மாணவர்கள் தேவையான அனைத்து பொருட்களையும் த லீக்கி கால்ட்ரோநில் அமைந்துள்ள் விசார்டிங் பப் கடைக்கு பின்னால் சாரிங் குரொஸ் வீதிக்கு அருகாமையில் அமைந்திருக்கும் ஒரு மறைந்த தெருவான டையாகன் வீதியில் அமைந்துள்ள கடைகளிலேயே வாங்க நினைப்பார்கள். இவ்வாறான பொருட்களை கொண்டுவர முடியாத மாணவர்களிற்கு ஆக்வார்ட்சு டொம் ரிடில் என்ற அநாதைக்கு செய்தது போல் நிதி உதவிகளை வழங்கும்.\n\nமந்திர உலகம் பற்றியும், தங்களுடைய மந்திர சக்திகள் பற்றியும் சற்றும் தெரிந்திராத மகிள்களுக்கு பிறந்த மந்திரவாதிகளுக்கு கடிதத்துடன், மந்திரவாத உலகம் பற்றி பெற்றோருக்கோ அல்லது பாதுகாவலருக்கோ அறியத் தரும் வகையில் ஒரு ஆக்வாட்சு பணியாற்றுனரும் அனுப்பப்படுவர். அப்பணியாற்றுனர் அந்தக் குடும்பத்தினருக்கு தயாகன் வீதியில் பொருட்கள் வாங்குவதற்கு உதவி செய்வர்.\n\nஒவ்வொரு மாணவரும் பூனை, தேரை, எலி அல்லது ஆந்தை இவற்றில் ஒன்றை கொண்டு வர அனுமதிக்கப்படுவர். முதலாவது வருட மாணவர்கள் ஒரு மந்திரக்கோல், பாடப்புத்தகம், ஒரு தொலைநோக்கி (வானியலுக்காக) உள்ளிட்ட சில பொருட்களை கொண்டுவர வேண்டும். ஒவ்வொரு மாணவரும் தங்களது சீருடையில் தங்களது பெயர் பதித்த பெயர்தொடுப்பை அணிய வேண்டும். முதலாவது வருட மாணவர்கள் தங்களுக்கென ஒரு மந்திரத் துடைப்பம் வைத்திருக்க அனுமதி இல்லை. ஆனால் ஆரியின் முதலாவது வருடத்தில் தனது அருமையான திறமையை சீக்கராக குவிட்டிச்சு போட்டியில் காட்டிய பின் இந்த விதி நீக்கப்பட்டது.\n\nSection::::வருகை.\nஆக்வாட்சிற்கு அனைத்து வருட மாணவர்களும் வருகை தருவதற்கான முதன்மை வழி ஆக்வாட்சு எக்சுபிரெச்சு எனும் தொடரூந்து ஆகும். மாணவர்கள் லண்டனில் அமைந்துள்ள கிங்க்'ஸ் குரோச்சு தொடரூந்து நிலையத்தின் 9ம் தளத்திற்கு 10ம் தளத்திற்கும் இடையில் உள்ள ஒரு சுவரின் உள்ளாக செல்லும் பொது வரும் கற்பனையால் அமைந்த 9¾ தளத்தில் வரும் தொடரூந்தான ஆக்வாட்சு எக்சுபிரெச்சு தொடரூந்தில் ஏறி ஹொக்ஸ்மெட் தொடரூந்து நிலையத்தில் இறங்கி ஆக்வாட்சு பள்ளிக்கு செல்வர். ஹொக்ஸ்மெட் தொடரூந்து நிலையம் ஆக்வாட்சு பள்ளிக்கு அருகில் அமைந்துள்ளது. ஆக்வாட்சு எக்சுபிரெச்சு சில நேரங்களில் பொழுது சாய்ந்த பின்னரே வந்து சேரும்.\n\nஹொக்ஸ்மெட் தொடரூந்து நிலையத்திலிருந்து, முதலாம் வருட மாணவர்கள் அனைவரும் சேர்ந்து \"ஆக்வாட்சின் திறப்புக்கள், விளையாட்டு மற்றும் மைதான பாதுகாவலரால்\" (முதலாவது புத்தகத்தில் ஹாக்ரிட்டு இருந்தார்.) மந்திரத்தால் இயங்கி ஏரியை கடந்து ஆக்வாட்சின் நுழைவாயிலின் அருகில் இறக்கும் சிறிய படகுகளில் ஏறி ஆக்வாட்சிற்கு வருவர். பழைய மாணவர்கள் தேசுரல்கள் எனும் ஒரு வகை கற்பனை உயிரினத்தின் மூலம் இழுக்கப்படும் வண்டிகள் மூலம் ஆக்வாட்சின் நுழைவாயிலை அடைவர். முதலாம் வருட மாணவர்கள் கோட்டைக்கு வந்தவுடன் பழைய மாணவர்கள் அனைவரும் உட்காரும் வரையில் ஒரு அறையில் காத்திருப்பார். பின்னர் முதலாம் வருட மாணவர்கள் தங்களது இல்லங்களை தெரிவு செய்யும் விழாவிற்காக கிரேட் ஹோல் எனப்படும் மண்டபத்திற்கு செல்வர். \"ஆரி பாட்டர் அண்டு த பிலோசபர்சு இசுடோன்\" புத்தகத்தில் \"இல்லங்களை தெரிவு செய்வது ஒரு முக்கியமான விழா, ஏனென்றால் நீங்கள் தங்கும் பொழுது ஆக்வாட்சில் உங்கள் இல்லங்கள் தான் உங்கள் குடும்பம். நீங்கள் உங்களது இல்ல மாணவர்களுடனேயே வகுப்புக்களில் பாடங்கள் படிப்பீர்கள். உங்கள் இல்ல தங்குமிடங்களில் நித்திரை கொள்ளலாம், பொது அறையில் உங்களது ஓய்வு நேரத்தை கழிக்கலாம்.\" என மினெர்வா மகானெகல் ஆசிரியர் கூறியுள்ளார் என்று குறிப்பிடப்பட்டுள்ளது.\n\nஇல்லங்களை தெரிவு செய்யும் தொப்பி ஒரு பாட்டு பாடும். அது பாடி முடித்ததும், மற்ற மாணவர்களுக்கு முன்பாக இருக்கும் ஒரு கதிரையில் முதலாம் வருட மாணவர்கள் அமர்வார்கள். அந்தத் தொப்பியை மாணவர்களின் தலையில் அணியும் போது, அந்தத் தொப்பி அவனதோ அவளதோ உள்ளத்தை ஆராய்ந்து மாணவர்களின் திறைமைகள், குணாதிசயம் மற்றும் விருப்பத்தின் அடிப்படையில் நான்கு இல்லங்களில் ஒன்றை தெரிவு செய்யும். இல்லங்களை தெரிவு செய்யும் விழாவிற்கு அடுத்ததாக மாணவர்களும், ஆசிரியர்களும் ஒரு மிகப்பெரிய விருந்தில் கலந்து கொள்வர். டம்பிள்டோர் மகிழ்ச்சியாக காணப்படும் போது, அவரே பாடசாலை கீதத்தை பாடும் மாணவர்களுக்கு தலைமை தாங்கி பாடுவார்.\n\nSection::::இல்லங்கள்.\nஆக்வாட்சு நான்கு இல்லங்களாக பிரிக்கப்பட்டுள்ளது. ஒவ்வொரு இல்லமும் ஆக்வாட்சை நிறுவிய நால்வரினது கடைசி பெயர்களைக் கொண்டுள்ளது. கொட்ரிக் கிரிபிண்டோரின் கடைசி பெயரைக் கொண்டு கிறிபிண்டோர் இல்லமும், சலசர் சிலித்தரீனின் கடைசி பெயரைக் கொண்டு சிலித்தரீன் இல்லமும், ரொவெனா ரெவென்கிலொவ்வின் கடைசி பெயரைக் கொண்டு ரெவென்கிலொவ் இல்லமும், கெல்கா கபிள்பப்பின் கடைசி பெயரைக் கொண்டு கபிள்பப் இல்லமும் உருவாக்கப்பட்டது. அனைத்து இல்லங்களும் முழு வருடமும் இல்லக்கோப்பைக்காக போட்டியிடும். ஒவ்வொரு மாணவரின் நடத்தைக்கும் புள்ளிகள் கூடும் மற்றும் குறையும். (உதாரணமாக, வகுப்பில் ஒரு கேள்விக்கு சரியாக பதில் அளித்தால் ஐந்து அல்லது பத்து புள்ளிகள் வழங்கப்படும். வகுப்பிற்கு பிந்தி வந்தால் பத்து புள்ளிகள் கழிக்கப்படும். குவிட்டிச்சு கோப்பையை வெல்வதற்காக ஒவ்வொரு இல்லமும் தனது சொந்த குவிட்டிச்சு குழுவைக் கொண்டுள்ளது. இந்த இரு போட்டிகளும் இல்லங்களுக்கு இடையிலான பகைமையை வளர்த்தெடுக்கின்றன. ஆக்வாட்சில் இல்லங்கள் தான் மாணவர்களின் குடும்பம். ஒவ்வொரு இல்லமும் ஒவ்வொரு ஆக்வாட்சு ஆசிரியர்களின் கீழ் காணப்படுகின்றன. மாணவர்களுக்கு முக்கியமான தகவல்களை வழங்கல், கடுமையான தண்டனைகள் தொடர்பில் கலந்துரையாடல், அவசர காலங்களில் இல்லங்களுக்கு பொறுப்பாக இருத்தல் போன்ற செயல்களில் இப்பொறுப்பாசிரியர்கள் ஈடுபடுகின்றனர். ஒவ்வொரு இல்லங்களிற்கும் ஒரு பொது அறை காணப்படும்.\n\nஆக்வாட்சின் முன்னைய காலத்தில், ஆக்வாட்சின் நான்கு நிறுவுனர்களாலுமே தாங்களாகவே இல்லங்களைத் தெரிவு செய்தனர். இவர்கள் தாங்கள் இறந்த பின் எவ்வாறு மாணவர்களின் இல்லங்களை தெரிவு செய்வார்கள் எனக் கவலைப்பட்டனர். ஆதலால், கொட்ரிக் கிறிபிண்டோர் தனது தொப்பியை கழற்றினார் அதில் நிறுவுனர் நால்வரும் சேர்ந்து மாணவர்களின் திறமைகள் அடிப்படையில் மாணவர்களுக்கு சரியான இல்லங்களை தெரிவு செய்யக்கூடிய அடிப்படையில் அந்தத் தொப்பிக்கு அறிவைக் கொடுத்தனர். மாணவர்களின் சொந்த தெரிவு இதனை பாதிக்கும். உதாரணமாக அத்தொப்பி ஆரியை முதலில் சிலித்தரீன் இல்லத்திற்குத் தான் தெரிவு செய்தது ஆனால் ஆரி சிளிதரீன் வேண்டாம் என்றதால் கிறிபிண்டோர் இல்லத்தில் சேர்த்தது.\n\nஒவ்வொரு இல்லத்திற்கும் ஒவ்வொரு சொந்த ஆவி காணப்படும். ரௌலிங் ஒவ்வொரு இல்லத்தையும் ஒவ்வொரு தனிமமாக ஒத்துள்ளது என வகைப்படுத்துகிறார். மற்றும் ஒவ்வொரு இல்லத்திற்கும் தனித்தனி இரத்தினக்கற்களும் காணப்படுகின்றன.\n\nSection::::கிறிபிண்டோர்.\nகிறிபிண்டோர் தைரியம், துணிவு, உணர்ச்சி, மற்றும் தீரச்செயல் போன்ற சிறப்புக்களை கொண்டுள்ளது. இந்த இல்லத்தின் சின்னம் சிங்கம் ஆகும். மற்றும் இவ்வில்லத்தின் நிறங்கள் கருஞ்சிவப்பு மற்றும் தங்க நிறம் என்பன ஆகும். கிறிபிண்டோர் இல்லத்தின் பொறுப்பாசிரியர் மாற்றுருவ பாட ஆசிரியர் மற்றும் ஆக்வாட்சின் பிரதி தலைமையாசிரியையான மினெர்வா மகானெகல் ஆவார். இந்த இல்லத்தின் ஆவி தலையில்லா நிக் என பொதுவாக அழைக்கப்படும் சேர் நிக்கலஸ் டி மிம்சி-போர்பிங்டன் ஆகும். ரௌலிங்கின் அடிப்படையில், கிறிபிண்டோர் சுமாராக நெருப்புத் தனிமத்தை ஒத்துள்ளது. இந்த இல்லத்தின் நிறுவுனர் கொட்ரிக் கிறிபிண்டோர் ஆவார். கொட்ரிக் கிரிபிண்டோரின் விசேட பொருளின் சிறப்பு என்னவென்றால் நான்கு நிறுவுனர்களின் விசேட பொருட்களிலும், இது மட்டுமே ஹோகிரக்சு இல்லை. கொட்ரிக் கிறிபிண்டோர் விசேட பொருள் ரூபி இரத்தினக்கல் பதித்த வாழ் ஆகும். இந்த வாள் உண்மையான தேவையுடையவர்களுக்கு மட்டுமே கிடைக்கும். ஹோகிரக்சுவை அளிக்கக்கூடிய சில பொருட்களில் இந்த வாளும் ஒன்றாகும். இந்த இல்லத்தின் இரத்தினக்கல் ரூபி ஆகும்.\n\nகிரிபிண்டோரின் பொது அறை கோட்டையின் உயரமான கோபுரங்களில் ஒன்றாகும். இதன் நுழைவாயில் ஏழாவது மாடியின் கிழக்கு பகுதியில் இளஞ்சிவப்பு நிறத்தில் ஆடை அணிந்த, பொதுவாக தனது நண்பியான வயலெட்டை சந்திக்கும் ஒரு பருமனான பெண்ணின் ஓவியத்தால் பாதுகாக்கப்படுகிறது. வயலெட் ஆறாவது மாடியில் இருக்கிறார். எனினும், சில வேளைகளில் வயலெட்டே வந்து சந்திப்பார். அவள் சரியான கடவுச் சொல்லை கூறினால் மட்டுமே உள்ளே செல்ல அனுமதிப்பாள். சீரியஸ் பிளாக் கோபுரத்திற்குள் நுழைய முயற்சி செய்த போது பிழையான கடவுச் சொல்லை கூறியதால் உள்ளே செல்ல அனுமதிக்கவில்லை என மூன்றாவது புத்தகத்தில் குறிப்பிடப்பட்டுள்ளது. நெவில் லாங்பாட்டம் கடவுச்சொல்லை மறந்ததால் மற்ற கிரிப்பிண்டோர் மாணவர்கள் வரும் வரையில் பொறுத்திருந்தான் என முதலாவது புத்தகத்தில் குறிப்பிடப்பட்டுள்ளது.\n\nSection::::கபிள்பப்.\nகபிள்பப் கடின உழைப்பு, பொறுமை, நீதி, மற்றும் விசுவாசம் போன்ற சிறப்புக்களை கொண்டுள்ளது. இவ்வில்லத்தின் சின்னம் பட்ஜர் ஆகும். மற்றும் நிறங்கள் கேனரி மஞ்சள் மற்றும் கருப்பு ஆகும். கபிள்பப் இல்லத்தின் பொறுப்பாசிரியர் மூலிகை மருத்துவ ஆசிரியர் பொமோனா இசுபிரவுட் ஆவார். இவ்வில்லத்தின் ஆவி த பட் பிரிரயர் ஆகும். ரௌலிங்கின் அடிப்படையில், கபிள்பப் சுமாராக நில தனிமத்தை ஒத்துள்ளது. இந்த இல்லத்தின் நிறுவுனர் கெல்கா கபிள்பப் ஆவார். கெல்கா கபிள்பப்பின் விசேட பொருள் ஒரு ஹோகிரக்சு ஆகும். கெல்கா கபிள்பப் விசேட பொருள் ஒரு கோப்பை ஆகும். இந்த இல்லத்தின் இரத்தினக்கல் டொபாசு ஆகும்.\n\nSection::::ரெவென்கிலோவ்.\nரெவென்கிலோவ் நுண்ணறிவு, படைப்பாற்றல், கற்றல், மற்றும் அறிவு போன்ற சிறப்புக்களை கொண்டுள்ளது. இந்த இல்லத்தின் சின்னம் கழுகு, மற்றும் இல்ல நிறங்கள் நீலம் மற்றும் வேன்கள் நிறம் ஆகும். இந்த இல்லத்தின் பொறுப்பாசிரியர் பிள்ளியசு பிலிட்விக் ஆவார். ரெவென்கிலோவ் இல்லத்தின் ஆவி த கிரேய் லேடி எனப்படும் கெலெனா ரெவென்கிலோவ் ஆகும். ரௌலிங்கின் அடிப்படையில், ரெவென்கிலோவ் சுமாராக வளித் தனிமத்தை ஒத்துள்ளது. இந்த இல்லத்தின் நிறுவுனர் ரொவெனா ரெவென்கிலோவ் ஆவார். ரோவேனா ரேவேன்கிலோவின் விசேட பொருள் ஹோகிரக்சுகலீல் ஒன்றான பரிவட்டம் (diadem) ஆகும். இது ரோவேனா ரேவேன்கிலோவிடம் இருந்து அவரது மகளான கெலனா ரெவென்கிலோவ் தனது தாயை விட்டு பிரிந்து செல்லும் போது திருடியிருந்தார். இதன் இல்ல இரத்தினக்கல் சப்பயர் ஆகும்.\n\nரெவென்கிலோவ்வின் தங்குமிடங்கள் ஆக்வாட்சின் மேற்கு பகுதியில் அமைந்துள்ள ரெவென்கிலோவ் கோபுரத்தில் அமைந்துள்ளது.\n\nSection::::சிலித்தரீன்.\nசிலித்தரீன் இலட்சியம், தந்திரம், தலைமைத்துவம், மற்றும் வளம் ஆகிய சிறப்புக்களை கொண்டுள்ளது. \"ஆரி பாட்டர் அண்டு தா பிலோசபர்சு இசுடோன்\" புத்தகத்தில் குறிப்பிட்டுள்ள அடிப்படையில், மந்திரத்தொப்பி \"சிலிதரீன்ஸ் தங்களின் வழியைப் பெற என்ன வேண்டுமானாலும் செய்வார்கள்\" என்று கூறுகிறது. சிலித்தரீன் இல்லத்தின் சின்னம் பாம்பு , நிறங்கள் பச்சை மற்றும் வெள்ளி ஆகும். சலசர் சிலித்தரீன் இவ்வில்லத்தை நிறுவினார். இந்த இல்லத்தின் பொறுப்பாசிரியர் ஆறாவது புத்தகம் வரை செவரசு சிநேப் ஆவார். பின்னர், முன்னாள் பொறுப்பாசிரியராக இருந்து ஓய்வு பெற்று பின்னர் ஆசிரியராக சேர்ந்த ஹோரசு சிலகோர்ன் ஆவார். சிலித்தரீன் இல்லத்தின் ஆவி த பிளடி பரோன் ஆகும். ரௌலிங்கின் அடிப்படையில், சிலித்தரீன் சுமாராக நீர் தனிமத்தை ஒத்துள்ளது. சிலித்தரீனின் தங்குமிட அறைகளையும் பொது அறையும் நிலவறைகளில் உள்ள ஒரு வேற்று கற்சுவரை தாண்டிய பின் அடையலாம். சிலித்தரீன் பொது அறை நீளமாக உயரம் குறைவாக ஆக்வாட்சு ஏரியின் கீழ் அமைந்துள்ளது. இந்த அறை பச்சை விளக்குகள் மற்றும் செதுக்கப்பட்ட சாய்வு நாற்காலிகள் போன்ற பொருட்களை கொண்டிருக்கும்.\n\nசலசர் சிலித்தரீனின் விசேட பொருள் ஹோர்கிரக்சுகளில் ஒன்றான டொப்பாசு பதித்த ஒரு தாயத்து ஆகும். இந்தத் தாயத்தில் எஸ் (\"S\") என்ற ஆங்கில எழுத்து பாதிக்கப்பட்டிருக்கும். சிலித்தரீனின் இல்ல இரத்தினக்கல் எமெரால்ட் ஆகும்.\n\nSection::::பாடங்களும் ஆசிரியர்களும்.\nமந்திரப் பள்ளி என்ற வகையில், வழமையான பாடசாலைளில் கற்பிற்பதைப் போல் அல்லாமல் ஆக்வாட்சில் கற்பிக்கப்படும் பாடங்கள் வேறுபடுகின்றன. மத்திரத்தின் வரலாறு, மந்திரவாதி அல்லாதோர் அல்லது மகிள் பாடம், மந்திரச்சொற்கள் போன்ற சில பாடங்கள் மந்திரவாத உலகத்திற்கென்றே தனித்துவமாக விளங்குகின்றன.\nஒவ்வொருவருக்கும் தனித்தனி பாடங்கள் என்ற வகையில் ஆக்வாட்சில் பன்னிரண்டு ஆசிரியர்கள் (பேராசிரியர்கள் என குறிப்பிடப்படுகின்றனர்) கல்வி கற்பிக்கின்றனர். அனைத்து பேராசிரியர்களும் பாடசாலையின் தலைமையாசிரியராலோ, அல்லது பிரதி தலைமையாசிரியராலோ மேற்பார்வை செய்யப்படுவார்கள். மாற்றுருவம், தீய சக்திக்கு எதிரான கலைகள், மந்திரச் சொற்கள், மந்திரப் பானம் தயாரிப்பு, வானியல், மத்திரத்தின் வரலாறு, மற்றும் மூலிகை மருத்துவம் போன்ற பாடங்கள் முதல் ஐந்து வருட மாணவர்களுக்கும் கட்டாய பாடமாகும். பறத்தல் பாடமும் முதல் ஐந்து ஆண்டு மாணவர்களுக்கு கட்டாயமாகும். இரண்டாவது வருடத்தின் ஆண்டிறுதியில், ஒவ்வொரு மாணவரும் மூன்றாவது வருடம் தொடங்குவதற்காக குறைந்தது இரண்டு பாடமாவது தெரிவு செய்ய வேண்டும். இதற்காக ஐந்து பாடங்கள் தரப்படும். அவையாவன எண்ணிக்கையைக் கொண்டு குறிசொல்லல், மகிள் பாடம், எதிர்காலத்தைக் கணித்தல், பண்டைய ரூன்ஸ் பாடம் மற்றும் மந்திர உயிரினங்கள் என்பன ஆகும். இரசவாதம் போன்ற மிகவும் விசேடமான பாடங்கள் போதுமான தேவை இல்லையெனில் கடைசி இரண்டு வருட மாணவர்களுக்கு தெரிவிற்கு சில நேரங்களில் வழங்கப்படும்.\n\nஆக்வாட்சில் கற்றுக்கொடுக்கும் ஆசிரியர்களும் அவர்கள் கற்பிக்கும் பாடங்களும்:\n"}
{"id": "288145", "url": "https://ta.wikipedia.org/wiki?curid=288145", "title": "1694", "text": "1694\n\n1694 (MDCXCIV) கிரெகொரியின் நாட்காட்டியில் ஒரு வெள்ளிக்கிழமையில் ஆரம்பமான சாதாரண ஆண்டு ஆகும். அல்லது 10-நாட்கள் பின்தங்கிய பழைய யூலியன் நாட்காட்டியில் திங்கட்கிழமையில் ஆரம்பமான சாதாரண ஆண்டு ஆகும்.\n\n\n\n"}
{"id": "288146", "url": "https://ta.wikipedia.org/wiki?curid=288146", "title": "செலீனியம் ஆக்சிபுரோமைடு", "text": "செலீனியம் ஆக்சிபுரோமைடு\n\nசெலீனியம் ஆக்சிபுரோமைடு \"(Selenium oxybromide)\" என்பது SeOBr என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும்.\n\nSection::::தயாரிப்பு முறை.\nசெலீனியம் ஈராக்சைடு மற்றும் செலீனியம் நான்குபுரோமைடு சேர்மங்கள் வினைபுரிவதால் செலீனியம் ஆக்சிபுரோமைடு உருவாகிறது. செலீனியம் மற்றும் செலீனியம் ஈராக்சைடு இரண்டும் புரோமினுடன் வினைபுரிந்து செலீனியம் ஒருபுரோமைடு மற்றும் செலீனியம் நான்குபுரோமைடு முதலியன உருவாகின்றன. செலீனியம் நான்கு புரோமைடில், செலீனியம் ஈராக்சைடை கரைப்பதன் மூலமாக செலீனியம் ஆக்சிபுரோமைடு உருவாக்கப்படுகிறது.\n\nSection::::பண்புகள்.\nசெம்பழுப்பு நிறத்திண்மமாகக் காணப்படும் செலீனியம் ஆக்சிபுரோமைடு குறைவான உருகுநிலையைக் (41.6 ° செ) கொண்டுள்ளது. இச்சேர்மத்தின் வேதிப் பண்புகள் செலீனியம் ஆக்சிகுளோரைடின் வேதிப்பண்புகளை ஒத்துள்ளன. 220° செ வெப்ப நிலையில் செலீனியம் ஆக்சிபுரோமைடு கொதிப்பதாலும், கொதி நிலைக்கு அருகாமையிலான வெப்பநிலையில் சிதைவடைந்து விடுவதாலும் காய்ச்சி வடித்தல் முறையில் இச்சேர்மத்தைத் தூய்மைப்படுத்தும் முறை இயலாமல் போகிறது. உருகுநிலைக்குச் சற்று அதிகமான திரவ நிலையில் இச்சேர்மத்தின் மின் கடத்துகைத் திறன் 6×10−5 சிமென்சு/மீட்டர் ஆகும். தண்ணீரால் SeOBr2 நீராற்பகுப்பு|நீராற்பகுக்கப்பட்டு]] செலீனியசு அமிலம் (HSeO) மற்றும் ஐதரசன் புரோமைடு ( HBr) இரண்டும் உருவாகின்றன.\n\nSeOBr அதிக வினைத்திறன் கொண்ட ஒரு சேர்மமாகும். திரவநிலை செலலீனியம் ஆக்சிபுரோமைடே பெரும்பாலான வினைகளில் பங்கேற்கிறது. இச்சேர்மத்தில் செலீனியம் உலோகம் கரைந்து SeBr உருவாகிறது. இரும்பு, தாமிரம், தங்கம், பிளாட்டினம் மற்றும் துத்தநாகம் போன்ற தனிமங்கள் யாவும் செலினியம் ஆக்சிபுரோமைடால் தாக்கப்படுகின்றன.\n"}
{"id": "288152", "url": "https://ta.wikipedia.org/wiki?curid=288152", "title": "மபகலைக் கோட்டை", "text": "மபகலைக் கோட்டை\n\nமபகலைக் கோட்டை (\"Mapagala fortress\") என்பது முதலாம் காசியப்பன் சிகிரியா நகரை உருவாக்க முன்பு, அனுராதபுர இராச்சியத்தின் பண்டைய அரணிடப்பட்ட தொகுதியாகும். இது சிகிரியாவின் தென் பகுதியில் சிகிரியா குளத்திற்கு அருகில் அமைந்துள்ளது.\n\nஇது வடிவமற்ற 20 அடி உயரமான பெருங்கற்பாறைகளினால் கட்டப்பட்டது. ஒவ்வொரு கற்களும் பரந்ததும் பருமனானதும், சில 10 அடி உயரமும் 4 அடி நீளமும் கொண்டவை. உலோகக் கருவிகள் பயன்பாட்டுக்கு முன்னர் இது கட்டப்பட்டிருக்கலாம் என நம்பப்படுகிறது. \n"}
{"id": "288154", "url": "https://ta.wikipedia.org/wiki?curid=288154", "title": "கட்டம் கட்டு", "text": "கட்டம் கட்டு\n\nகட்டம் கட்டு, எனப்படும் விளையாட்டு பலர் விளையாடக்கூடிய விளையாட்டாகும். இதை புள்ளிகளும் கட்டங்களும், நான்கு புள்ளி விளையாட்டு என்றவாறும் அழைப்பர். இதை காகிதத்தாளில் கூட விளையாடலாம். விளையாடுவோரின் விருப்பம்போல் வரிசைகளை அமைத்து, ஒவ்வொரு வரிசையிலும், விரும்பிய எண்ணிக்கையிலான புள்ளிகளை சம இடம்விட்டு வரைய வேண்டும்.\n\nஒவ்வொருவராக இரு புள்ளிகளை இணைக்க வேண்டும். அடுத்தடுத்து உள்ள இரு புள்ளிகளை மட்டுமே கோடிட்டு இணைக்க வேண்டும். கோடு நேர்க்கோடாகவோ, படுக்கைக்கோடாகவோ இருக்க வேண்டும். குறுக்குகோட்டால் இணைக்கவே கூடாது. சதுரம் அமைக்க தேவையான நான்கு புள்ளிகளில் ஏற்கனவே மூன்று கோடுகள் இணைக்கப்பட்டிருந்தால், நான்காவது கோட்டை வரைந்து சதுரத்தின் உள்ளே தன் குறியீட்டை வரைந்து கொள்ளலாம். தாளில் எல்லா புள்ளிகளும் அருகிலுள்ள புள்ளிகளோடு இணைக்கப்பட்டு, எல்லா இடங்களிலும் சதுரங்கள் உருவானவுடன் ஆட்டம் முடிவடையும். யார் அதிக சதுரங்களில் தன் குறியீட்டை வரைந்துள்ளாரோ அவரே வெற்றியாளர்.\n\nஆட்டத்தின் தொடக்கத்தில் ஒவ்வொருவரும் தமக்கு விருப்பமான இடங்களில் கோடிட்டு கொண்டே வருவர். சிலர் உத்தியை கையாண்டு, அடுத்தடுத்து கோடுகளை இட்டு, சங்கிலி போல அமைத்து, அதிக சதுரங்களை பெற திட்டம் வகுப்பர். எதிராளி ஒரு கோடிட்டவுடன் அத்தனை சதுரங்களையும் தனதாக்கி கொள்வார்.\n\n"}
{"id": "288160", "url": "https://ta.wikipedia.org/wiki?curid=288160", "title": "யானை ஆண்டு", "text": "யானை ஆண்டு\n\nயானை ஆண்டு (\"Year of the Elephant\", , ʿஆமு இ-ஃபில்) என்பது இசுலாமிய வரலாற்றில் அண்ணளவாக பொ.ஆ. 570 ஆம் ஆண்டைக் குறிக்கும் பெயர் ஆகும். இசுலாமிய வழக்கப்படி, இவ்வாண்டிலேயே இசுலாமிய சமயத்தைத் தோற்றுவித்த முகம்மது நபி பிறந்தார். மக்கா நகரில் இடம்பெற்ற ஒரு நிகழ்வை இவ்வாண்டின் பெயர் குறிக்கிறது: எதியோப்பியாவின் ஆக்சம் இராச்சியத்தின் ஒரு பகுதியாக இருந்த ஏமனின் கிறித்தவ ஆட்சியாளர் அப்ரகா என்பவர், மக்கா நகரை அழிக்கும் நோக்கோடு ஒன்று அல்லது பல யானைப் படையுடன் காபாவை நோக்கி சென்றார். ஆனாலும், தலைமை தாங்கிச் சென்ற மகுமுது என்ற பெயர் கொண்ட யானை, மக்காவைச் சுற்றியுள்ள எல்லைப் பகுதிக்குச் சென்று அதனைத் தாண்டிச் செல்ல மறுத்து நின்று விட்டது. பெரியம்மை போன்ற தொற்றுநோயே அவரை மெக்காவைக் கைப்பற்ற முடியாமைக்குக் காரணமாக இருக்கலாம் என்ற கோட்பாடும் நம்பப்படுகிறது. அராபியத் தீபகற்பத்தில் இவ்வாண்டு \"யானையின் ஆண்டு\" எனப் பெயரிடப்பட்டு ஆண்டுகளை அழைக்கும் வழக்கம் நடைமுறைக்கு வந்தது. உமறு இப்னு அல்-கத்தாப்பின் ஆட்சிக் காலத்தில் (634-644) இசுலாமிய நாட்காட்டி அறிமுகப்படுத்தப்பட்டது.\nதெற்கு அராபியாவில் அண்மைக்காலங்களில் இடம்பெற்ற ஆய்வுகளின்படி, யானை ஆண்டு கிபி 569 அல்லது 568 ஆக இருக்கலாம் எனப்படுகிறது. சசானியப் பேரரசு யெமனின் பைசாந்திய அரசை கிபி 570 இல் கைப்பற்றியது. ஆனாலும், முகம்மது நபியின் பிறப்பிற்கு குறைந்தது 10 ஆண்டுகளுக்கு முன்னர் இந்நிகழ்வு இடம்பெற்றிருக்கலாம் என இன்றைய வரலாற்றாளர்கள் கருதுகின்றனர்.\n\nSection::::வரலாறு.\nஅன்றைய காலகட்டத்தில் ஏமன் பிரதேசம் அபிசீனியாவின் (எதியோப்பியா) ஆட்சியின் கீழ் இருந்தது. இப்பிரதேசத்தின் அதிகாரியாக இருந்தவர் அப்ரகா என்ற அபிசீனியராகும். முழு அரேபியாவினதும் யாத்திரைத் தலங்களில் உயரிடம் பெற்றிருந்த மெக்காவின் மகோன்னத நிலையைத் தகர்க்கும் எண்ணத்துடன் அப்ரஹா, ஏமன் பிரதேசத்திலுள்ள சன்ஆ என்ற இடத்தில் மாபெரும் ஆலயமொன்றை நிறுவினார். அதில் ஷீபா அரசியின் கைவிடப்பட்டிருந்த மாளிகைகளிலிருந்து தங்கம், வெள்ளி போன்றவற்றாலான சிலுவைகள் மற்றும் அலங்காரப் பொருள்கள் ஆகியற்றைக் கொண்டுவந்து நிறுவி, அந்த ஆலயத்தை மிகவும் அழகானதாக நிர்மாணித்தார். பின்னர் தனது அரசனான 'நஜ்ஜாசி' க்கு \"\"மன்னவனே! உலகத்திலேயே எங்குமில்லாதவாறான மிக அழகானதோர் ஆலயத்தை நான் உனக்காக இங்கு உருவாக்கியுள்ளேன். அரபிகளின் புனித யாத்திரிகர்களை இந்த ஆலயத்தை நோக்கித் திருப்பும் வரை நான் ஓயமாட்டேன்,\"\" என்றொரு கடிதத்தை அனுப்பினார். இதைத் தெரிந்துகொண்ட அரேபியர்கள், அப்ரஹாவின் மீது பெரும் கோபம் கொண்டார்கள். முடிவில் அரேபியரில் ஒருவன் அப்ரஹா நிர்மாணித்த ஆலயத்தின் தூய்மையைக் கெடுக்கும் நோக்கத்தோடு அங்கு சென்று, இரவோடிரவாகத் தன்நோக்கத்தை நிறைவேற்றி பாதுகாப்பாகத் திரும்பிவிட்டான்.\n\nநிகழ்ந்த சம்பவத்தை அறிந்த அப்ரஹா கடுமையான கோபத்தோடு, மக்காவிலிருக்கும் அரேபியர்களின் யாத்திரைத் தலமாகிய கஃபாவைத் தரைமட்டமாக்கத் திடசங்கற்பம் கொண்டு, முன்னிலையில் யானையொன்றை கொண்ட மாபெரும் படையைத் தயார் செய்தார். ஏமனில் வாழ்ந்த அரேபியர்கள் இதைக் கேள்விப்பட்டு படையெடுப்பைத் தடுத்து நிறுத்த முனைந்ததனால் அப்ரஹாவால் சிறைப்பிடிக்கப்பட்டனர். அவர்களின் தலைவனான நுபைல் என்பவன் தனது உயிருக்குப் பயந்து படையினருக்கு வழிகாட்ட ஒப்புக்கொண்டான்.\n\nபடையினர் அரேபியாவின் 'தாயிப்' என்ற இடத்தை அடைந்ததும், அங்கு வாழ்ந்திருந்த தகீப் கோத்திர அரேபியர்கள், தம்முடைய கோவிலை அப்ரஹாவின் படைகள் அழித்துவிடுமோ என்று அஞ்சினார்கள். அதனால் அவர்கள் படையினரைச் சந்தித்து, \"\"நீங்கள் தேடி வந்த இடம் இதுவல்ல\"\" என்று கூறி மக்காவைச் சென்றடைய வழிகாட்டி ஒருவனையும் கொடுத்துதவினார்கள். கூட்டிச்சென்ற வழிகாட்டி 'முகம்மிஸ்' என்ற இடத்தில் மரணித்ததனால் அவனின் உடல் அங்கேயே அடக்கம் செய்யப்பட்டது. பின்னர் வெறுப்புக் கொண்ட அரேபியர்கள் அவனுடைய அடக்கத்தலத்தின் மீது கல்லெறிந்து தமது வெறுப்புணர்வைக் காட்டினார்கள். இந்த வழக்கம் இன்றும் மேற்கொள்ளப்பட்டு வருகி்ன்றது.\n\nமுகம்மிஸில் தரித்து நின்ற அப்ரஹா, தனது குதிரைப் படையினரில் சிலரை மக்காவின் சுற்றுப்புறத்தை அவதானித்து வருமாறு அனுப்பினார். அவர்கள் தாம் செல்லும் வழியில் மக்களிடமிருந்து கைப்பற்றிய பொருட்களை அப்ரஹாவுக்கு அனுப்பி வைத்தனர். அவற்றுள் அப்த்-அல்-முத்தலிபுக்குச் சொந்தமான 200 ஒட்டகங்களும் அடங்கியிருந்தன. இவற்றை அறிந்த மக்காவாசிகள், தாம் அப்ரஹாவோடு யுத்தம் செய்தல் பிரயோசனமில்லாமல் போய்விடும் என்றும், அப்ரஹாவை அவருடைய இடத்திற்குப் போய்ச் சந்தித்தால் வீணே இரத்தம் சிந்துதல் தவிர்க்கப்படலாம் என்றும் நினைத்தனர். இது அப்ரஹா ஏற்கனவே எடுத்திருந்த 'கஃபாவை அழிப்பது மட்டுமே தனது நோக்கம் தாம் யுத்தம் புரிய வரவில்லை' என்ற முடிவுக்குச் சாதகமாக இருந்தது. மக்காவாசிகள் தம்முடைய கோத்திரங்களிலிருந்து சிலரைத் தேர்ந்தெடுத்து அவர்களுக்குத் தலைவராக அப்த்-அல்-முத்தலிபை அப்ரஹாவைச் சந்திப்பதற்காக அனுப்பினார்கள். அப்த்-அல்-முத்தலிபைக் கண்ட அப்ரஹா, இவர் ஏதாவது உதவி கேட்டு வந்திருக்கின்றார் என நினைத்து வினவுமாறு தமது மொழிபெயர்ப்பாளனுக்கு உத்தரவிட்டார். அந்தமொழிபெயர்ப்பாளனிடம் அப்த்-அல்-முத்தலிப், தங்களுடைய வீரர்கள் எனக்குச் சாெந்தமான 200 ஒட்டகங்களைப் பிடித்துக் கொண்டு வந்து விட்டார்கள். அவற்றை ஒப்படைக்கவும் என்று வேண்டிக்கொண்டார். அப்ரஹா \"\" நான் உங்களுடைய யாத்திரைத் தலத்தை அழிப்பதற்காக வந்திருக்கிறேன். ஆனால் நீங்களோ அதை விடுத்து ஒட்டகங்களை ஒப்படைக்குமாறு கேட்கின்றீரே\"\" என்று ஆச்சரியப்பட்டுக் கூறினார். அதற்கு அப்த்-அல்-முத்தலிப், \"\"எனக்குச் சொந்தமானது இந்த 200 ஒட்டகங்கள்தான். கஃபா இறைவனுக்குச் சொந்தமானது. அதை அவன் பாதுகாப்பான்\"\" என்றார். இதைக் கேட்ட அப்ரஹா வியப்புற்று 200 ஒட்டகங்களையும் திருப்பிக் கொடுத்து விடுமாறு கட்டளையிட்டார்.\n\nமக்கா நகருக்குத் திரும்பிய அப்த்-அல்-முத்தலிப், நகரத்தாரிடம் அனைவரையும் நகரைச் சுற்றியுள்ள மலைகளில் ஒளிந்து கொள்ளுமாறு கூறி, சமவெளியில் நடப்பவற்றை அவதானிக்கக் கூடியவாறு தானும் ஒரு மலையில் ஏறி நின்றுகொண்டார். மக்கா நகரினுள் புகுந்து கஃபாவை தகர்த்து முடிந்தவுடன் திரும்பிச் சென்று விடுவதான திட்டத்துடன் அப்ரஹா மறுநாள் காலையில் தமது படைகளை மக்கா நகரத்துக்கு மிகச் சமீபத்தில் நிறுத்தினார். படை புறப்படத் தயாரானதும், படையின் முன்வரிசையில் நின்றிருந்த யானை உடனே அமர்ந்து விட்டது. படையினர் எத்தனை முறை முயற்சி செய்தபோதும் அது எழுந்திருக்கவேயில்லை. \n\nஅவ்வேளையில் சடுதியாக சில சம்பவங்கள் நிகழ்ந்தன. மேற்கு வானம் இருளத் தொடங்கியது. விசித்திரமானதும், பயங்கரமானதுமான ஒலி படையினரின் காதுகளை துளைத்தது. இருளில் அவர்கள் மூழ்கியிருக்க அவ்வொலியும் அதிகரித்துக்கொண்டே வந்தது. படையினரது பார்வைக்கெட்டிய தூரம் வரை ஆகாயம் சிறு பறவைகளினால் நிரம்பியிருந்தது. பறவைகள் கொண்டு வந்த சிறிய கூழாங்கற்களை விசியடித்தன. அக்கற்கள் படையினரின் மீது பட்டவுடன் அவர்களின் தசைகள் அழுகத் தொடங்கின. அச்சத்தினால் நிலை குலைந்த படையினரும், அப்ரஹாவும் ஸன்ஆ வுக்குத் திரும்பினர். வழியில் படையினரில் அநேகர் இறந்து போயினர். அப்ரஹாவும் ஸன்ஆவுக்குப் போய்ச் சேர்ந்ததும் இறந்து விட்டார்.\n\nஇச்சம்பவம் நடைபெற்றபோது அப்த்-அல்-முத்தலிபின் மகன் அப்த்-அல்லாஹ் வர்த்தகம் செய்வதற்காக சிரியா, பலஸ்தீன் பிரதேசங்களுக்குச் சென்றிருந்தார். திரும்பி வரும் வழியில் யத்ரிப் (மெதீனா) நகரில் சுகவீனமுற்று மரணமானார். அதேநேரம் கர்ப்பமாக இருந்த அப்த்-அல்லாஹ்வின் மனைவி ஆமினாவுக்கு சில வாரங்களின் பின்னர் முகம்மது நபி பிறந்தார். அதன் காரணமாகவே முகம்மது நபி பிறந்த ஆண்டுக்கு யானை ஆண்டு என்ற பெயர் வழங்கலாயிற்று.\n\n\n"}
{"id": "288168", "url": "https://ta.wikipedia.org/wiki?curid=288168", "title": "சீதவாக்கைக் கோட்டை", "text": "சீதவாக்கைக் கோட்டை\n\nசீதவாக்கைக் கோட்டை (\"Sitawaka fort\") என்பது அவிசாவளையில் சீதாவக்கை அரசினால் கட்டப்பட்டது. இது முதலாம் ராஜசிங்கனின் மாளிகையுடன் சேர்ந்து இருந்தது. இக்கோட்டையில் ஏரிக்கரையை நோக்கியவாறு பீரங்கி பொருத்தப்பட்டிருந்தது.\n\nசீதவாக்கைக் கோட்டையும் அரச மாளிகையும் அழிக்கப்பட்டு, தற்போது அதன் எச்சங்களை அவிசாவளை - பன்வளை வீதியில் காணலாம்.\n"}
{"id": "288169", "url": "https://ta.wikipedia.org/wiki?curid=288169", "title": "தோல் சிவத்தல்", "text": "தோல் சிவத்தல்\n\nதோல் சிவத்தல் (Rubor, flushing) என்பது ஒருவர் பல்வேறு உடலியக்கக் காரணங்களால் குறிப்பிட்ட அளவு முகம் மற்றும் பிற சருமப் பகுதிகளில் சிவந்திருத்தலைக் குறிக்கிறது. நெருங்கியத் தொடர்புடையதாக இருந்தாலும், தோல் சிவத்தல் முகம், காது மடல்கள், கன்னம் ஆகியவற்றில் மேலோட்டமாக ஏற்படும் முகம் சிவத்தலிலிருந்து (blushing) வேறுபடுகிறது. முகம் சிவத்தல் பொதுவாக மனவுளைவு, கோபம் அல்லது காதல்வயப்பட்டத் தூண்டுதல்கள் ஆகிய உணர்ச்சிகளின் அழுத்தங்களைப் பிரதிபலிப்பதாகக் கருதப்படுகிறது. தோல் சிவத்தல், குருதிச் சுற்றோட்டத்தில் புற்றனைய நோய்க்கூட்டறிகுறியினால் (குடல் மஞ்சள் கட்டி; carcinoid syndrome) ஏற்படும் இயக்குநீர் (செரடோனின், திசுநீர்த்தேக்கி) சுரப்புகளினாலும் ஏற்படலாம். \n\nSection::::காரணிகள்.\nதோல் சிவத்தலுக்கான சில காரணிகள் கீழேப் பட்டியலிடப்பட்டுள்ளன:\n"}
{"id": "288173", "url": "https://ta.wikipedia.org/wiki?curid=288173", "title": "செயின்ட் மரினோ நகரம்", "text": "செயின்ட் மரினோ நகரம்\n\nசெயின்ட் மரினோ (City of San Marino) என்பது இத்தாலியக் குடாநாட்டில் அமைந்துள்ள செயின்ட் மரினோ குடியரசின் தலைநகரம் ஆகும். இது எட்ரியாட்டிக் கடலின் அருகில் அமைந்துள்ளது. இந்நகரத்தின் சனத்தொகை 4,128 ஆகும். இந்நகரத்தின் மொத்தப் பரப்பளவு 7.09 சதுர கிலோமீற்றர்கள் ஆகும். இந்நகரம் கடல் மட்டத்தில் இருந்து 749 மீற்றர் உயரத்தில் அமைந்துள்ளது. டொகானா மற்றும் போர்கோ மக்கோரி ஆகிய நகரங்களை அடுத்து இதுவே நாட்டின் மூன்றாவது பெரிய நகரமாகும். இந்நகரின் எல்லைகளாக செயின்ட் மரினோ நகராட்சிகளான அக்குவாவிவா, போர்கோ மக்கோரி புளோரென்டினோ, சீசனுவா ஆகியவையும் இத்தாலிய நகராட்சியான செயின்ட் லியோவும் அமைந்துள்ளன.\n\nSection::::வரலாறு.\nசெயின்ட் மரினஸ் என்பவராலும் வேறு சில கிறித்தவ அகதிகளாலும் இந்நகரம் கி.பி. 301 ஆம் ஆண்டில் உருவாக்கப்பட்டது. ரோமானிய அடக்குமுறையிலிருந்து தப்பியோடிய பல அகதிகள் இந்நகரில் வந்து குடியேறினர். இதன் காரணமாக ஐரோப்பாவில் காணப்படும் மிகவும் பழமை வாய்ந்த குடியரசுகளில் செயின்ட் மரினோவும் ஒன்றாக விளங்கியது.\n\nநகரின் பாதுகாப்பு அங்கு கட்டப்பட்ட மூன்று கோபுரங்களினாலும் உறுதிசெய்யப்பட்டது. அவற்றில் குவைட்டியா எனும் கோபுரம் நகரப் பாதுகாப்பில் முக்கிய இடம் வகித்தது. இது 11ஆம் நூற்றாண்டில் கட்டப்பட்டது. இக்கோபுரத்தை எதிரிகள் எவரும் கடக்க முடியாது. இதனால் எதிரிகளின் பல்வேறு தாக்குதல்களில் இருந்து இந்நகரம் பாதுகாப்புப் பெற்றது.\n\nசிலுவை யுத்தத்தின் போது நகரப் பாதுகாப்பிற்கு மேலும் ஓர் கோபுரம் தேவைப்பட்டமையினால் செச்டா எனும் கோபுரம் 13 ஆம் நூற்றாண்டில் கட்டப்பட்டது. அத்துடன் மூன்றாவது கோபுரமாக 14 ஆம் நூற்றாண்டின் மொன்டேல் எனும் கோபுரம் கட்டப்பட்டது. மேற்குறிப்பிட்ட இரு கோபுரங்களிலும் பார்க்க இது சிறியதாகும்.\n\nSection::::பொருளாதாரம்.\nகற்களைப் பிரித்தெடுத்தல் மற்றும் செதுக்குதலின் மூலமே இந்நகரின் தற்போதைய பிரதான பொருளாதாரத் தேவைகள் பூர்த்தி செய்யப்படுகின்றன. எனினும் சுற்றுலாக் கைத்தொழில், வர்த்தகம், விற்பனைப் பொருட்கள், தபால் முத்திரைகள், விவசாயக் கைத்தொழில் போன்றவற்றின் மூலமும் நகரின் பொருளாதாரத் தேவைகள் பூர்த்தி செய்யப்படுகின்றன. \n\nSection::::அடையாளங்கள்.\nஇந்நகரிற்கு ஆண்டுதோறும் மூன்று மில்லியனுக்கும் அதிகமான மக்கள் வருகை தருகின்றனர். இதனால் இது சுற்றுலாத்துறையில் வளர்ச்சி பெறும் நகரங்களில் ஒன்றாக விளங்குகின்றது. ஆண்டுதோறும் வருகின்ற சுற்றுலாப்பயணிகளில் 85% ஆனோர் இத்தாலியர்களே ஆவர். அத்துடன் இங்கு ஆயிரத்திற்கும் மேற்பட்ட பல்வேறு வகையான சில்லறை விற்பனை நிலையங்கள் காணப்படுகின்றன. \n\nSection::::போக்குவரத்து.\nநீண்ட வளைந்த அகலமான தெருக்களை இங்கு அதிகமாகக் காணலாம். இந்நகர் சாய்வான மலைப்பாங்கான இடமொன்றில் அமைந்துள்ளமையால் நகரின் மையப்பகுதியில் மோட்டார் கார்கள் ஓட்டுவதற்குத் தடை விதிக்கப்பட்டுள்ளது.\n\nSection::::விளையாட்டு.\nஇந்நகரில் எஸ்.எஸ்.முரட்டா (S.S. Murata)மற்றும் எஸ்.பி.ட்ரே பென்னே (S.P. Tre Penne) எனும் இரு காற்பந்து அணிகள் இருக்கின்றன. 2006 ஆம் ஆண்டில் இடம்பெற்ற குளிர்கால ஒலிம்பிக் போட்டிகளின் போது ஒலிம்பிக் தீபமானது இந்நகரினூடாகவும் சென்றுள்ளது.\n\nSection::::மேற்கோள்கள்.\n[[பகுப்பு:ஐரோப்பியத் தலைநகரங்கள்]]"}
{"id": "288176", "url": "https://ta.wikipedia.org/wiki?curid=288176", "title": "ஹேங்மேன் (விளையாட்டு)", "text": "ஹேங்மேன் (விளையாட்டு)\n\nஹேங்மேன் என்பது கணித்து விளையாடக்கூடிய சொல் விளையாட்டு. இதை இருவர் மட்டுமே விளையாட முடியும். இந்த விளையாட்டுக்கு காகிதத்தாளும் எழுதுகோலும் போதுமானவை. ஒருவர் ஒரு சொல்லை மனதில் நினைத்துக் கொண்டு, சில எழுத்துக்களை மட்டும் காகிதத்தில் எழுதி, மற்றவற்றுக்கு அடிக்கோடிட்டுக் காட்டுவர். மற்றொருவர், அந்த எழுத்துக்கள் என்ன என்று கண்டுபிடித்து, முழுச் சொல்லையும் கண்டுபிடிக்க வேண்டும். குறிப்பிட்ட வாய்ப்புகளுக்குள் (எ.கா: ஆறு) கண்டுபிடிக்காவிட்டால் தோற்றவர் ஆவார். இந்த விளையாட்டு பெரும்பாலும் ஆங்கிலச் சொற்களை முன்னிறுத்தி இருந்திருக்கிறது என்ற போதிலும், எந்த மொழிச் சொல்லையும் வைத்து விளையாட முடியும். ஒவ்வொரு தவறான கணிப்புக்கும் ஒவ்வொரு கோடாக வரைந்து, இறுதி வாய்ப்பில் ஒருவரை தூக்கில் போடுவது போல் படம் வரையப்படுவதால் இப்பெயர் பெற்றுள்ளது.\n\nSection::::விளையாடும் முறை.\nஒரு சொல்லை மனதில் நினைத்துக் கொண்டு, சில எழுத்துக்களை மட்டும் எழுதி, மற்றவற்றிற்கு அடிக்கோடிட்டு காட்ட வேண்டும். சொல்லானது இலக்கணப் பொருள் உடையதாக இருக்க வேண்டும். ஆட்பெயர்களையோ, இடப்பெயர்களையோ, சொற்சுருக்கங்களையோ நினைத்துக் கொள்ளக் கூடாது. எதிராளி ஒவ்வொரு எழுத்தாக கணித்து கொண்டே வருவார். கணித்த எழுத்து சரியாக இருந்தால், அது எந்தெந்த இடங்களில் வந்துள்ளதோ, அந்த இடங்களில் எழுதுவார் சொல்லை மனதில் நினைத்தவர். அருகருகே எழுத்துக்கள் வர வர, சொல்லை கணிப்பது எளிமையாகிவிடும். தவறான ஒவ்வொரு கணிப்பிற்கும் கோடுகள் இணைத்து தூக்கு மேடையையும், மனிதரின் உருவத்தையும் வரைந்து கொண்டே வருவார் சொல்லை மனதில் நினைத்தவர். குறிப்பிட்ட எண்ணிக்கைக்குள் கணித்து வெற்றி வாகை சூடலாம். தவறினால், கோடுகள் வரையப்பட்டு, ஒரு பொம்மை தூக்கி போடுவதைப் போல படம் வரையப்படும். ஆட்டம் முடிவுக்கு வரும்.\nதூக்கு மேடைக்கு பதிலாக வேறு படங்களை வரைந்தும் விளையாடுவது உண்டு. ஒரு ஆப்பிள் மரத்தை பல ஆப்பிள் பழங்களுடன் வரைந்து, ஒவ்வொரு தவறான கணிப்பிற்கும் ஆப்பிளை அழித்துக் கொண்டே வருவர்.\n\nSection::::எடுத்துக்காட்டு.\nவிளையாட்டின் எடுத்துக்காட்டை பார்க்கவும்.\n\n"}
{"id": "288179", "url": "https://ta.wikipedia.org/wiki?curid=288179", "title": "இங்கிலாந்தின் மூன்றாம் வில்லியம்", "text": "இங்கிலாந்தின் மூன்றாம் வில்லியம்\n\nஇங்கிலாந்தின் மூன்றாம் வில்லியம் (\"William III\", , 4 நவம்பர் 1650 – 8 மார்ச் 1702) என்பவர் பிறப்பிலேயே ஆரஞ்சு இளவரசனாகப் பிறந்தவரும் 1672 ஆம் ஆண்டிலிருந்து இடச்சுக் குடியரசின் ஒல்லாந்து, சீலாந்து, யுச்சிரெச்ட், கெல்டர்லாந்து, ஒவர்ஜ்ஜிசெல் ஆகிய பிரதேசங்களின் ஆட்சியாளராகவும் 1689 ஆம் ஆண்டிலிருந்து இறப்புவரை இங்கிலாந்து, அயர்லாந்து, இசுக்கொட்லாந்து ஆகியவற்றின் மன்னனாகவும் இருந்தவராவார். இசுக்கொட்லாந்தின் மன்னாக இவர் இரண்டாம் வில்லியம் என அறியப்படுகின்றார். முறைசாரா வண்ணமாகவும் அன்போடும் இம்மன்னன் வட அயர்லாந்து மக்களாலும் இசுக்கொட்லாந்து மக்களாலும் பில்லி மன்னன் என அழைக்கப்பட்டார்.\n\nஇம்மன்னையும் இவரது மனைவியும் இங்கிலாந்தின் இரண்டாம் யேம்சின் மகளுமான இங்கிலாந்தின் இரண்டாம் மேரியையும் ஆட்சியில் அமர்த்துவதை நோக்கமாகக் கொண்டே 1688 ஆம் ஆண்டில் மாண்புமிகு புரட்சி மேற்கொள்ளப்பட்டது.\n\n"}
{"id": "288181", "url": "https://ta.wikipedia.org/wiki?curid=288181", "title": "புனோம் பென்னின் புராணக்கதை", "text": "புனோம் பென்னின் புராணக்கதை\n\nபுனோம் பென்னின் புராணக்கதை \"(Phnom Penh Legend)\" என்பது புனோம் பென் நகரம் தோன்றியது எப்படி என்பதைக் கூறும் ஒரு புராணக்கதையாகும்.\nபென் என்ற ஒரு பணக்காரப் பெண், இன்றைய புனோம் பென்னின் புறநகர்பகுதியில் அமைந்துள்ள ஒரு கிராமத்தில் வாழ்ந்து வந்தாள். மீகாங் ஆற்றில் வெள்ளப் பெருக்கு ஏற்பட்டபோது, உள்ளீடற்ற மரமொன்று அவளுக்குச் சொந்தமான புல்வெளிக்கு மிதந்து வந்தது. அம்மரத்தில் நான்கு வெண்கல புத்தர் சிலைகள் இருந்தன. புத்தர் ஒரு புதிய வீட்டிற்குள் வரவேண்டும் என்று விரும்புவது போன்ற ஒரு அடையாளமாக அக்காட்சி அவளுக்குத் தோன்றியது. அதனால் அவள் புத்தருக்காக அங்கு ஒரு கோவில் கட்டினாள். இப்போதும் தலைநகர் புனோம் பென்னில் அந்தக் கோயிலும் இருப்பதாக நம்பப்படுகிறது.\n\nபென் உருவாக்கிய அக்கோயில் பெரும் புகழுடன் வளர்ச்சியடைந்தது. பக்தர்கள் கூட்டம் கூட்டமாக கோயிலுக்கு வரத் தொடங்கினர். நூறு ஆண்டுகளுக்கு பின்னர் அங்கோர் படை சியாம் நகரின் மீது படையெடுத்த போது, கம்போடியாவின் தலைநகரம் புனோம் பென்னுக்கு மாற்றப்பட்டது. கெமர் மொழியில் புனோம் என்ற சொல்லின் பொருள் குன்று என்பதாகும். எனவே புனோம் பென் என்றால், பென் என்ற பெண்ணுக்குச் சொந்தமான மலை என்று பொருளாகும். அப்பெண் கட்டியதாக நம்பப்படும் அக்கோயில் மிகவும் பழமை வாய்ந்த நூற்றாண்டுகளுக்கு முந்தைய கோயில் ஆகும். அக்கோயிலை புனோம் வாட் என்று அல்லது மலைக் கோயில் என்று அழைக்கிறார்கள்.\n\n\n"}
{"id": "288185", "url": "https://ta.wikipedia.org/wiki?curid=288185", "title": "அரன்டோராக் கோட்டை", "text": "அரன்டோராக் கோட்டை\n\nஅரன்டோராக் கோட்டை (\"Arandora Fort\") என்பது குருநாகலில் போர்த்துக்கேயரால் கட்டப்பட்ட கோட்டையாகும். இது 1665 இல் ஒல்லாந்தரால் கைப்பற்றப்பட்டது.\nஇக்கோட்டை போர்த்துக்கேயரின் ஆதார முகாமாகவும் இடச்சுக்காரரின் அரணாகவும், குறிப்பாக கண்டி அரசன் இரண்டாம் இராசசிங்களின் படைகளுக்கு எதிராக செயற்பட்டது. 1670 ஒக்டோபரில் இல் கண்டியப் படைகள் இக்கோட்டையைக் கைப்பற்றி இடச்சுப் படையினரை சிறை பிடித்தனர். சிறை பிடிக்கப்பட்டவர்களின் விடுதலை எளிதாக்க மட்டக்களப்பு, கொட்டியாரம், கற்பிட்டி துறைமுகங்களை இடச்சுக்காரர் மூடினர்.\n"}
{"id": "288186", "url": "https://ta.wikipedia.org/wiki?curid=288186", "title": "மூன்றாம் அக்கபோதி", "text": "மூன்றாம் அக்கபோதி\n\nமூன்றாம் அக்கபோதி (Aggabodhi III) என்பவன் ஏழாம் நூற்றாண்டில் அனுராதபுர இராசதானியை ஆண்டு வந்த மன்னர்களுள் ஒருவன் ஆவான். இவன் அனுராதபுர இராசதானியை 623 ஆம் ஆண்டிலும் பின்னர் 624 ஆம் ஆண்டு தொடக்கம் 640 ஆம் ஆண்டு வரையென இரு தடவைகள் ஆட்சி செய்தான். இவன் இவனது தந்தையான சிலாமேகவண்ணனின் பின் ஆட்சி பீடம் ஏறினான் இவனின் பின்னர் முதல் தடவை மூன்றாம் செகத்தா திச்சனும் இரண்டாம் தடவை முதலாம் தாதோப திச்சனும் ஆட்சி பீடம் ஏறினர். இவன் மௌரிய வம்சத்தைச் சேர்ந்த அரசன் ஆவான்.\n\n\n"}
{"id": "288187", "url": "https://ta.wikipedia.org/wiki?curid=288187", "title": "கொல்லம் கடற்கரை", "text": "கொல்லம் கடற்கரை\n\nகொல்லம் கடற்கரை \"(Kollam Beach)\" என்பது மகாத்மா காந்தி கடற்கரை என்றும் அழைக்கப்படுகிறது. இக்கடற்கரை இந்தியாவின் கேரள மாநிலத்தில் உள்ள கொல்லம் நகரத்தில் இருக்கிறது.\nஇக்கடற்கரையில் சர்வதேசத் தரத்துடன் கூடிய ஒரு பூங்கா அமைந்துள்ளது. இப்பூங்காவின் பெயர் மகாத்மா காந்தி பூங்காவாகும். இந்தியத் துணை குடியரசுத் தலைவர் சாகீர் உசேன், 1961 ஆம் ஆண்டு சனவரி 1, அன்று இப்பூங்காவைத் தொடங்கி வைத்தார். கேரளாவில் நீச்சல் புறக்காவல் நியமிக்கப்பட்டுள்ள சில கடற்கரைகளில் கொல்லம் கடற்கரையும் ஒன்றாகும். 2005 ஆம் ஆண்டு முதல் இக்கடற்கரையில் இவர்கள் நியமிக்கப்பட்டுள்ளனர். சூலை 2015 ஆம் ஆண்டு நிலவரப்படி கோவளம், வார்கலா மற்றும் கொல்லம் கடற்கரைகள் மட்டுமே நீச்சல் புறக்காவல் வசதி பெற்றிருக்கும் தென் கேரளக் கடற்கரைகளாகும். \n\nSection::::மீள்பார்வை.\nஅரபிக்கடலின் மலபார் கடற்கரையில் அமைந்துள்ள பழமையானதும் மற்றும் மிகமுக்கியமானதுமான துறைமுகம் கொல்லம் துறைமுகம் ஆகும். இத்துறைமுகத்தில் அனைத்துலக முந்திரி வர்த்தகம் நடைபெறுகிறது. 2010 ஆம் ஆண்டு மதிப்பீட்டின்படி கொச்சித் துறைமுகத்திற்கு அடுத்ததாக இரண்டாவது பெரிய துறைமுகம் கொல்லம் துறைமுகமாகும். கொல்லம் துறைமுகம் சுதந்திரத்திற்கு முன்பு போர்த்துகீசியர், டச்சுக்காரர், மற்றும் ஆங்கிலேயர் என அடுத்தடுத்து அவர்களின் கட்டுப்பாட்டில் இருந்தது.\n\nதங்காசெரி முனையின் தெற்கு மற்றும் தென்கிழக்கில் 1.8 கிலோமீட்டர் நீளத்திற்கு நீண்டிருக்கும் தங்காசெரி அலைதாங்கி கடற்கரை கொல்லம் துறைமுகத்தைப் பாதுகாக்கிறது. கவர்ச்சியான அமைவிடம் மற்றும் அழகான காயல்கள் கொல்லம் கடற்கரையை கேரளாவின் மிகமுக்கியமான சுற்றுலாத்தலமாக மாற்றியுள்ளன.\n\nSection::::கடல்மீன் காட்சியகம்.\nகொல்லம் கடற்கரையில் 2014 ஆம் ஆண்டு சூன் மாதம் 22 ஆம் நாள் அன்று கடல்மீன் காட்சியகம் அமைக்கும் பணி தொடங்கியது. கேரளாவில் இவ்வகையான திட்டத்துடன் அமைக்கப்பட்ட முதலாவது கடல்மீன் காட்சியகம் இதுவாகும். கொல்லம் நகராட்சி ஆணையத்திற்காக கடற்கரையின் கிழக்குப் பக்கத்தில் துறைமுகப் பொறியியல் துறை இக்கடல்மீன் காட்சியகத்தை கட்டத்தொடங்கியது. இத்திட்டத்திற்கான அடிக்கல் நாட்டு விழா மார்ச்சு மாதம் நடைபெற்றது. திட்டம் 2014 திசம்பர் மாதத்திற்குள் முடிக்கப்படவேண்டும் என்றும் திட்டமிடப்பட்டது. ஒரடுக்காகக் கட்டப்படும் இக்கடல்மீன் காட்சியகத்தில் பல்வேறு கடல்வாழ் உயிரினங்களையும் காட்சிப்படுத்துவதற்காக 40 பெரிய தொட்டிகள் அமைக்கப்படும்.\n\nSection::::தங்கச்செரி கலங்கரை விளக்கு.\nகொல்லம் கடற்கரையில் அமைக்கப்பட்டுள்ள 144 அடி உயரமுள்ள கலங்கரை விளக்கு, இக்கடற்கரையின் மிகமுக்கியமான ஒரு அடையாளமாகும். \n\nSection::::வரலாற்றுச் சின்னங்கள்.\nஇத்துறைமுகத்திற்கு அருகில் போர்த்துக்கீசியக் கட்டிடங்களின் இடிபாடுகள், டச்சுக் கோட்டைகள் மற்றும் 18 ஆம் நூற்றாண்டு தேவாலயங்கள் முதலியன அவர்களின் ஆட்சிக்கால நினைவுச் சின்னங்களாகக் காட்சி தருகின்றன.\n"}
{"id": "288189", "url": "https://ta.wikipedia.org/wiki?curid=288189", "title": "புறம்போக்கு என்கிற பொதுவுடமை", "text": "புறம்போக்கு என்கிற பொதுவுடமை\n\nபுறம்போக்கு என்கிற பொதுவுடமை () என்பது 2015 ஆம் ஆண்டு வெளிவந்த பொலிஸ் நடைமுறைச்சட்ட மூலம் பற்றிய இந்தியத் தமிழ்த் திரைப்படம் ஆகும். இத்திரைப்படத்தை எஸ். பி. ஜனநாதன் இயக்கினார். ஆர்யா, விஜய் சேதுபதி, சாம், கார்த்திகா நாயர் ஆகியோர் இத்திரைப்படத்தில் நடித்துள்ளனர். யுடிவி மோஷன் பிக்சர்ஸினால் இத்திரைப்படம் தயாரிக்கப்பட்டது. இத்திரைப்படம் என். கே. ஏகாம்பரத்தின் ஒளிப்பதிவிலும் புதுமுக இசையமைப்பாளரான வர்சனின் இசையிலும் வெளிவந்தது. முதலில் \"புறம்போக்கு\" எனத் தலைப்பிடப்பட்ட போதிலும் பொதுவுடமை பற்றி எடுத்துக்கூறும் திரைக்கதையைக் கொண்டு அமைந்ததால் பின்னர் \"புறம்போக்கு என்கிற பொதுவுடமை\" எனத் தலைப்பு மாற்றம் செய்யப்பட்டது. ஜனநாயக சமூகத்தில் ஆற்றப்படும் பாரிய குற்றங்களுக்காக தூக்குத்தண்டனை விதித்தலுக்கு எதிரான நடவடிக்கைகளே இக்கதையின் மூலக்கரு ஆகும். இத்திரைப்படம் 15 மே 2015 அன்று வெளியிடப்பட்டது.\n\nSection::::தயாரிப்பு.\nSection::::வளர்ச்சி.\n2009 ஆம் ஆண்டில் பேராண்மை திரைப்படத்தை இயக்கிய பின் மூன்று வருடங்களின் பின்னர் தனது முன்னைய திரைப்படங்களில் கதா நாயகர்களாக நடித்த ஜீவா மற்றும் ஜெயம் ரவியை வைத்து ஓர் படம் இயக்கவுள்ளதாக இயக்குநர் ஜனநாதன் அறிவித்தார். 2013 ஆம் ஆண்டு ஜனவரி மாதத்தின் நடுப்பகுதியில் யுவன் சங்கர் ராஜாவே தனது படத்திற்கு இசையமைப்பதாகக் கூறினார். வேறு பல திரைப்படங்களில் ஜீவா மற்றும் ஜெயம்ரவி ஆகியோர் பல்வேறு ஒப்பந்தங்களை மேற்கொண்டிருந்ததால் ஆர்யா மற்றும் விஜய் சேதுபதியை வைத்துத் தனது திரைப்படத்தை இயக்கவுள்ளதாக 2013 இல் இயக்குநர் ஜனநாதன் அறிவித்தார். அதற்குப் புறம்போக்கு எனும் தலைப்பிட்டுள்ளதாகவும் அறிவித்தார். யுவன் சங்கர் ராஜாவுக்குப் பதிலாக வர்சன் எனும் புதுமுக இசையமைப்பாளர் இசையமைப்பதாகவும் அறிவித்தார்.\n"}
{"id": "288190", "url": "https://ta.wikipedia.org/wiki?curid=288190", "title": "1695", "text": "1695\n\n1695 (MDCXCV) கிரெகொரியின் நாட்காட்டியில் ஒரு சனிக்கிழமையில் ஆரம்பமான சாதாரண ஆண்டு ஆகும். அல்லது 10-நாட்கள் பின்தங்கிய பழைய யூலியன் நாட்காட்டியில் செவ்வாய்க்கிழமையில் ஆரம்பமான சாதாரண ஆண்டு ஆகும்.\n\n\n"}
{"id": "288192", "url": "https://ta.wikipedia.org/wiki?curid=288192", "title": "முகம் சிவத்தல்", "text": "முகம் சிவத்தல்\n\nமுகம் சிவத்தல் (Blushing) என்பது உளவியல் காரணங்களினால் முகம், காது மடல்கள், கன்னம் ஆகியவற்றில் மேலோட்டமாக ஏற்படும் முகம் சிவந்துபோவதைக் குறிக்கிறது. முகம் சிவத்தல் பொதுவாக மனவுளைவு, கோபம் அல்லது காதல்வயப்பட்டத் தூண்டுதல்கள் ஆகிய உணர்ச்சிகளின் அழுத்தங்களைத் தன்னிச்சையாகப் பிரதிபலிப்பதாகக் கருதப்படுகிறது. பல்வேறு உடலியக்கக் காரணங்களால் குறிப்பிட்ட அளவு முகம் மற்றும் பிற சருமப் பகுதிகளில் சிவந்திருக்கும் நிலையான தோல் சிவத்திலிருந்து முகம் சிவத்தல் வேறுபடுகிறது. முகம் சிவப்பதைக் கண்டு பயப்படுவதை சிகப்பு வெறுப்பு (Erythrophobia) என்று கூறலாம்.\n"}
{"id": "288200", "url": "https://ta.wikipedia.org/wiki?curid=288200", "title": "ஊத்தங்கரை ஊராட்சி ஒன்றியம்", "text": "ஊத்தங்கரை ஊராட்சி ஒன்றியம்\n\nSection::::மக்கள் வகைப்பாடு.\n2011ஆம் ஆண்டு மக்கட்தொகை கணக்கெடுப்பின் படி, ஊத்தங்கரை ஊராட்சி ஒன்றியத்தின் மொத்த மக்கள் தொகை 1,44,375 ஆகும். அதில் பட்டியல் சாதி மக்களின் தொகை 34,159 ஆக உள்ளது. பட்டியல் பழங்குடி மக்களின் தொகை 2,491 ஆக உள்ளது.\n\nSection::::ஊராட்சி மன்றங்கள்.\nஊத்தங்கரை ஊராட்சி ஒன்றியத்தில் உள்ள ஊராட்சிகள்: \n"}
{"id": "288201", "url": "https://ta.wikipedia.org/wiki?curid=288201", "title": "சூளகிரி ஊராட்சி ஒன்றியம்", "text": "சூளகிரி ஊராட்சி ஒன்றியம்\n\nSection::::மக்கள் வகைப்பாடு.\n2011ஆம் ஆண்டு மக்கட்தொகை கணக்கெடுப்பின் படி, சூளகிரி ஊராட்சி ஒன்றியத்தின் மொத்த மக்கள் தொகை 1,77,900 ஆகும். அதில் பட்டியல் சாதி மக்களின் தொகை 24,280 ஆக உள்ளது. பட்டியல் பழங்குடி மக்களின் தொகை 2,299 ஆக உள்ளது. \n\nSection::::ஊராட்சிகள்.\nசூளகிரி ஊராட்சி ஒன்றியத்தில் உள்ள முப்பத்தி எட்டு ஊராட்சி மன்றங்கள்;\n\n"}
{"id": "288206", "url": "https://ta.wikipedia.org/wiki?curid=288206", "title": "கிருட்டிணகிரி ஊராட்சி ஒன்றியம்", "text": "கிருட்டிணகிரி ஊராட்சி ஒன்றியம்\n\nSection::::மக்கள் வகைப்பாடு.\n2011ஆம் ஆண்டு மக்கட்தொகை கணக்கெடுப்பின் படி, கிருஷ்ணகிரி ஊராட்சி ஒன்றியத்தின் மொத்த மக்கள் தொகை 1,54,441 ஆகும். அதில் பட்டியல் சாதி மக்களின் தொகை 22,204 ஆக உள்ளது. பட்டியல் பழங்குடி மக்களின் தொகை 1,133 ஆக உள்ளது.\n\nSection::::ஊராட்சி மன்றங்கள்.\nகிருட்டிணகிரி ஊராட்சி ஒன்றியத்தில் உள்ள 30 ஊராட்சி மன்றங்கள்: \n\n"}
{"id": "288207", "url": "https://ta.wikipedia.org/wiki?curid=288207", "title": "காவேரிப்பட்டணம் ஊராட்சி ஒன்றியம்", "text": "காவேரிப்பட்டணம் ஊராட்சி ஒன்றியம்\n\nSection::::மக்கள் வகைப்பாடு.\n2011ஆம் ஆண்டு மக்கட்தொகை கணக்கெடுப்பின் படி, காவேரிப்பட்டணம் ஊராட்சி ஒன்றியத்தின் மொத்த மக்கள் தொகை 1,69,252 ஆகும். அதில் பட்டியல் சாதி மக்களின் தொகை 14,816 ஆக உள்ளது. பட்டியல் பழங்குடி மக்களின் தொகை 584 ஆக உள்ளது.\nSection::::ஊராட்சி மன்றங்கள்.\nகாவேரிப்பட்டணம் ஊராட்சி ஒன்றியத்தில் உள்ள 36 ஊராட்சிகள்:\n\n"}
{"id": "288211", "url": "https://ta.wikipedia.org/wiki?curid=288211", "title": "பொட்டாசியம் சிட்ரேட்டு", "text": "பொட்டாசியம் சிட்ரேட்டு\n\nபொட்டாசியம் சிட்ரேட்டு \"(Potassium citrate)\" என்பது CHKO என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். சிட்ரிக் அமிலத்தின் பொட்டாசியம் உப்பான இச்சேர்மம் முப்பொட்டாசியம் சிட்ரேட்டு எனவும் அழைக்கப்படுகிறது. வெண்மை நிறத்துடன் நீர் உறிஞ்சும் திறன் கொண்ட படிகத் தூளாக பொட்டாசியம் சிட்ரேட்டு காணப்படுகிறது. எடையில் 38.3% பொட்டாசியத்தைக் கொண்டிருக்கும் இச்சேர்மம் மணமற்றதாகவும் உவர்ப்புச் சுவையுடனும் காணப்படுகிறது. ஒரு நீரேற்று வடிவ பொட்டாசியம் சிட்ரேட்டு நீருறிஞ்சும் தன்மை மிகுந்த சேர்மமாகவும் நீர்த்துப் போகக் கூடிய தன்மையுடனும் காணப்படுகிறது. \n\nஉணவுச் சேர்ப்புப் பொருளாக பொட்டாசியம் சிட்ரேட்டு சேர்க்கப்படும் போது இது அமிலத் தன்மையை முறைப்படுத்துகிறது. மேலும் இதற்கான ஐரோப்பிய ஒன்றியம் எண் E332 என்று நிர்ணயிக்கப்பட்டுள்ளது. யூரிக் அமிலம் அல்லது சிசுடின் காரணமாக உருவாகும் சிறுநீரக கற்களைக் கட்டுப்படுத்தி ஒரு மருந்தாகவும் இச்சேர்மம் செயல்படுகிறது.\n\nSection::::தயாரிப்பு.\nபொட்டாசியம் பை கார்பனேட்டு அல்லது பொட்டாசியம் கார்பனேட்டுடன் சிட்ரிக் அமிலக் கரைசலை நுரைத்துப் பொங்கும் வரை சேர்த்துப் பின்னர், கரைசலை வடிகட்டி அதை சிறுமணிகளாகும் வரை ஆவியாக்கி பொட்டாசியம் சிட்ரேட்டு தயாரிக்கலாம்.\n\nSection::::பயன்கள்.\nவாய்மூலம் கொடுக்கப்படும் போது பொட்டாசியம் சிட்ரேட் வேகமாக உட்கொள்ளப்படுகிறது. அவ்வாறே சிறுநீரில் வெளியேறுகிறது. இதுவொரு கார உப்பு என்பதால் வலியைக் குறைப்பதிலும் சிறுநீர் அமிலத்தன்மையால் ஏற்படும் அடிக்கடி சிறுநீர் கழிப்பதையும் குறைக்கிறது. இப்பயன்பாட்டிற்காக நாய்கள் மற்றும் பூனைகளுக்கு கொடுக்கப்படுகிறது என்றாலும் முதன்மையாக எரிச்சலூட்டாத சிறுநீர் உற்பத்திக்காக பயன்படுத்தப்படுகிறது.\nசிறுநீர் பாதை தொற்று நோயை குணப்படுத்தவும் இது பயன்படுத்தப்படுகிறது.\n\n"}
{"id": "288213", "url": "https://ta.wikipedia.org/wiki?curid=288213", "title": "1696", "text": "1696\n\n1696 (MDCXCVI) கிரெகொரியின் நாட்காட்டியில் ஒரு ஞாயிற்றுக்கிழமையில் ஆரம்பமான நெட்டாண்டு ஆகும், அல்லது 10-நாட்கள் பின்தங்கிய பழைய யூலியன் நாட்காட்டியில் புதன்கிழமையில் ஆரம்பமான நெட்டாண்டு ஆகும்.\n\n\n"}
{"id": "288214", "url": "https://ta.wikipedia.org/wiki?curid=288214", "title": "நார்த்புரூக் கேட்", "text": "நார்த்புரூக் கேட்\n\nநார்த்புரூக் கேட், இந்திய மாநிலமான அசாமின் குவகாத்தியில் கட்டப்பட்டது. இங்கு வந்த நார்த்புரூக் பிரபுவின் நினைவாக கட்டப்பட்டது. இந்த வாயிற்கட்டிடம் சுக்ரேஸ்வர் காட் என்ற இடத்திற்கு அருகில் உள்ளது. தற்போது இந்த கட்டிடம் பராமரிப்பின்றி கிடக்கிறது.\n\nஇந்த வாயிற்கட்டிடத்தை கர்சன் பிரபும் பார்வையிட்டார்.\n\nSection::::வடிவமைப்பு.\nஇங்கிலாந்தில் உள்ள கிங்ஸ் கல்லூரியின் வழிபாட்டுக்கூடத்தின் நுழைவாயிலைப் போலவே இதையும் கட்ட தீர்மானித்தது பிரித்தானிய அரசு. இந்த கட்டிடத்தை செங்கற்களைக் கொண்டும், சுண்ணாம்புக் கல்லைக் கொண்டும் கட்டியுள்ளனர்.\n"}
{"id": "288220", "url": "https://ta.wikipedia.org/wiki?curid=288220", "title": "ஒலிம்பியா மையம்", "text": "ஒலிம்பியா மையம்\n\nஒலிம்பியா மையம் \"(Olympia Centre)\" என்பது சிக்காகோ நகரில் உள்ள ஒரு உயரமான கட்டிடமாகும். இக்கட்டிடத்தின் குறுகலான மேல் பகுதியில் குடியிருப்புகளும் கீழ்ப் பகுதியில் அலுவலகங்கள் செயல்படுகின்ற வகையிலும் கட்டப்பட்ட ஒரு கலப்பு பயன்பாட்டுக் கட்டிடமாக இருக்கிறது. சிகீட்மோர், ஓவிங்சு மற்றும் மெர்ரில் எல்.எல்.பி நிறுவனம் வடிவமைத்து கட்டியுள்ள இக்கட்டிடம் 63 மாடிகள் கொண்ட 725 அடி உயரக் கட்டிடமாகவும், சிகாகோ நகரத்தின் மிக உயரமான கட்டிடமாகவும் நகரின் நடுவில் உயர்ந்து நிற்கிறது. கட்டிடத்தின் வெளிப்புறம் இத்தாலியில் ஒழுங்குபடுத்தப்பட்ட சுவீடியக் கருங்கற்கள் அழகாகப் பதியப்பட்டுள்ளது. 1981 ஆம் ஆண்டில் தொடங்கப்பட்ட கட்டுமானம் 1986 ஆம் ஆண்டு நிறைவு பெற்றது. இக்கட்டிடத்தின் பெயரான ஒலிம்பியா மையம், அசலாக இக்கட்டிடத்தின் வடிவமைப்பாளரான ரொறன்ரோ நகரத்தைச் சார்ந்த ஒலிம்பியா மற்றும் யார்க்குடன் தொடர்பு கொண்டுள்ளது.\n\nநெய்மான் மார்கசுவால் ஆக்ரமிக்கப்பட்டுள்ள ஒரு சில்லறை வணிகப் பிரிவு, 6 ஆவது மாடி முதல் 23 ஆவது மாடி வரையில் வர்த்தக வணிகப் பிரிவு மற்றும் 24 வது மாடி முதல் 63 ஆவது மாடிவரை தனியர்களுக்கான குடியிருப்புப் பகுதிகள் என ஒலிம்பியா மையம் மூன்று பகுதிகளாகப் பிரிக்கப்பட்டுள்ளது.\n\nவெய்சுபுளூத் குழந்தை மருத்துவமனை ஒலிம்பியா மையத்தின் அறைத்தொகுதி எண் 820 இல் அமைந்துள்ளது. சிகாகோ நகரில் இம்மருத்துவமனை மட்டுமே அழைப்பவர்களின் வீடுகளுக்கே சென்று அவர்களின் குடும்பத்தினருக்கு மருத்துவம் பார்க்கும் நடைமுறையைப் பின்பற்றி வருகிறது. சிகாகோவின் சப்பானியத் தூதரகம் அறைத் தொகுதி எண் 1100 இல் அமைந்துள்ளது.\n\n"}
{"id": "288221", "url": "https://ta.wikipedia.org/wiki?curid=288221", "title": "ஆரி பாட்டர் (கதாப்பாத்திரம்)", "text": "ஆரி பாட்டர் (கதாப்பாத்திரம்)\n\nஆரி ஜேம்சு பாட்டர் என்பவர் ஜே. கே. ரௌலிங்கினது \"ஆரி பாட்டர்\" தொடரின் முக்கிய கதாப்பாத்திரம். ஆரிப் பாட்டர் நூற்றொடரின் பெரும்பாலான பகுதியானது அனாதையான பாட்டரின் வாழ்நாளின் ஏழு வருடங்களை மையப்படுத்தி எழுதப்பட்டுள்ளது. தனது பதினோராவது வயதில், தான் ஒரு மந்திரவாதி என அறிந்துகொண்டு மந்திரங்களையும் மந்திரக்கலைகளையும் கற்பிக்கும் ஆக்வாட்சு பாடசாலையில் இணைகிறான். அங்கு அல்பசு டம்பிள்டோர் மற்றும் ஏனைய பேராசிரியர்களின் கீழ் தனது மந்திரக் கல்வியைத் தொடர்கிறான். இந்த நேரத்தில் வால்டமோட் என்னும் தீயசத்திகளின் தலைவன் ஆரி பாட்டரை கொல்ல முயற்சி செய்கிறான். அவனிடம் இருந்து தன்னையும் மந்திர உலகையும் காப்பாற்றிக்கொண்டு, அவனை அழிப்பதே கதையாக தொடர்கிறது.\n"}
{"id": "288224", "url": "https://ta.wikipedia.org/wiki?curid=288224", "title": "கசிரங்கா பல்கலைக்கழகம்", "text": "கசிரங்கா பல்கலைக்கழகம்\n\nஅசாம் கசிரங்கா பல்கலைக்கழகம்\n\nSection::::துறைகள்.\nஇந்த பல்கலைக்கழகத்தில் பொறியியல், மேலாண்மை, கணினியியல் ஆகிய துறைகளில் பாடங்கள் கற்பிக்கப்படுகின்றன. மாணவர்கள் இளநிலை, முதுநிலை ஆகிய பிரிவுகளில் சேர்ந்து கொள்ளலாம்.\n\nSection::::பிற கல்வி நிறுவனங்களுடனான கூட்டமைப்பு.\nஇந்த பல்கலைக்கழகம் இங்கிலாந்தில் உள்ள பிளைமவுத் பல்கலைக்கழகத்துடன் புரிந்துணர்வு ஒப்பந்தத்தை மேற்கொண்டுள்ளது. இதன் மூலம் இரு பல்கலைக்கழகத்தை சேர்ந்த மாணவர்களும், ஆசிரியர்களும் தங்களுக்கு தெரிந்தவற்றை பகிர்ந்து கொள்ள முடியும். இந்த பல்கலைக்கழகம் கார்டிப் மெட்ரோபாலிட்டன் பல்கலைக்கழகத்துடனும் புர்ந்துணர்வு ஒப்பந்தத்தை ஏற்படுத்திக் கொண்டுள்ளது. இதனால் ஆராய்ச்சிகளை கூட்டு சேர்ந்து செய்ய ஏதுவாக இருக்கும். மேலும், நன்யாங் தொழில்நுட்பப் பல்கலைக்கழகத்தோடும் புரிந்துணர்வு ஒப்பந்தத்தை ஏற்படுத்திக் கொண்டு, எம்.பி.ஏ மாணவர்களை ஒரு மாத காலம் அனுப்பி வைக்கிறது.\n\n"}
{"id": "288225", "url": "https://ta.wikipedia.org/wiki?curid=288225", "title": "கயானாப் பூங்கா", "text": "கயானாப் பூங்கா\n\nகயானாப் பூங்கா \"(Guyana Zoo)\" என்பது கயானா நாட்டின் தலை நகரமான சியார்ச்டவுண் நகரில் அமைந்திருக்கும் விலங்குக் காட்சிச்சாலை ஆகும். அலுவலகப் பூர்வமாக கயானா விலங்கியல் பூங்கா எனப்படும். இப்பூங்கா 1952 ஆம் ஆண்டில் அதிகாரப்பூர்வமாகத் திறக்கப்பட்டது. ஆனால் இதன் பெரும்பாலான நிலப்பகுதி 1895 ஆம் ஆண்டு முதல் தாவரவியல் பூங்காவாகப் பயன்படுத்தப்பட்டு வந்தது. ஆர்ப்பி கழுகுகள் மற்றும் கடற்பசுக்கள் இப்பூங்காவில் பிரபலமாக அறியப்படுகின்றன.\n2005 ஆம் ஆண்டில் தோராயமாக இப்பூங்காவில் 25 பணியாளர்கள் பணியாற்றினர்.\n\nகால்கரி பூங்காவுடன் கயானா பூங்காவும் கூட்டுசேர்ந்து இணையாகச் செயல்படுகின்றன.\n\n"}
{"id": "288226", "url": "https://ta.wikipedia.org/wiki?curid=288226", "title": "ஹன்வெல்லைக் கோட்டை", "text": "ஹன்வெல்லைக் கோட்டை\n\nஹன்வெல்லைக் கோட்டை (\"Hanwella fort\") ஹன்வெல்லை, கொழும்பின் ஹன்வெல்லை என்ற இடத்தில், களனி கங்கை கரையில் அமைந்துள்ளது. இக்கோட்டையிலிருந்து மல்வானைக் கோட்டை தொலைவில் களனி கங்கையின் மறுபக்கத்தில் அமைந்துள்ளது.\n\nசீதவாக்கையின் மாயாதுன்னையினால் இது ஆரம்பத்தில் கட்டப்பட்டது என நம்பப்படுகிறது. போர்த்துக்கேயர் கோட்டையைப் பிடித்து, தங்கள் பாணிக்கு ஏற்ப 1597 இல் கட்டினார்கள். இது ஒல்லாந்தரால் கைப்பற்றப்பட்டு, விண்மீன் வடிவக் கோட்டையாகக் கட்டப்பட்டு, 1684 இல் கட்டிட வேலைகள் நிறைவுற்றன. 1761 இல் கீர்த்தி சிறீ இராஜசிங்கனால் இது கைப்பற்றப்பட்டு, அங்கிருந்த படையினர் கொலை செய்யப்பட்டனர். ஒல்லாந்தர் இதனை அடுத்த வருடத்தில் மீளவும் கைப்பற்றினர்.\n"}
{"id": "288251", "url": "https://ta.wikipedia.org/wiki?curid=288251", "title": "ஹல்தும்முல்லைக் கோட்டை", "text": "ஹல்தும்முல்லைக் கோட்டை\n\nஹல்தும்முல்லைக் கோட்டை (\"Haldummulla Fort\") என்பது போர்த்துக்கேயரால் பதுளையிலுள்ள ஹல்தும்முல்லைக் எனுமிடத்தில் கட்டப்பட்டது. 17 ஆம் நூற்றாண்டு கட்டப்பட்ட கோட்டை அத்திவாரங்களைத் தவிர முற்றாக அழிக்கப்பட்டுவிட்டது. அத்திவாரங்களை தற்போதும் காடுகள் நிறைந்த குன்றில் காணலாம். இது முன் அரங்காகவும் கொழும்புக்கான தந்திரோபாய பாதுகாப்பு அரணாகவும் விளங்கியது. இது அதன் சுற்றுப்புறங்களுக்கான நல்ல பார்வை (அவதானிப்பு) அமைப்பைக் கொடுத்தது.\n\n"}

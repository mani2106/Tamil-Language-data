{"id": "284916", "url": "https://ta.wikipedia.org/wiki?curid=284916", "title": "நிப்பா குடிசை", "text": "நிப்பா குடிசை\n\nநிப்போ குடிசை (Nipa hut) அல்லது பகே குபோ (Bahay Kubo), கமாலிக் (Kamalig) போன்ற பெயர்களாலும் அழைக்கப்படுவது பெரும்பாலான பிலிப்பைன்சின் தாழ்நிலப் பாண்பாடுகளுக்கு உரிய கால் வீட்டு வகை ஆகும். இது பிலிப்பினோ பண்பாட்டின், சிறப்பாகப் பிலிப்பினோ கரையோரப் பண்பாட்டின் சின்னமாகக் கருதப்படுகிறது. \n\nSection::::சொற்பிறப்பு.\nதகாலாக் பெயரான \"பகே குபோ\" என்பதன் நேரடிப் பொருள் \"கனசதுர வீடு\" என்பது. இது அவ்வீட்டின் வடிவத்தை விளக்குகிறது. \"நிப்பா குடிசை\" என்னும் பெயர், பிலிப்பைன்சில் அமெரிக்கக் குடியேற்றவாதக் காலத்தில் புழக்கத்துக்கு வந்தது. நிப்பா என்பது அக்காலத்தில் அக்குடிசைகளின் கூரையை வேய்வதற்குப் பயன்பட்ட பொருளைக் குறித்தது. அதனாலேயே, அவ்வீடுகளுக்கு நிப்பா குடிசை என்னும் பெயர் ஏற்பட்டது.\n\nSection::::இயல்புகள்.\nஇவ்வகை வீடுகளுக்கு இறுக்கமான வரைவிலக்கணம் இல்லாத போதிலும், இவற்றின், கட்டுமானப் பாணிகள் பிலிப்பைன்சுத் தீவுக்கூட்டம் முழுவதிலும் பல்வேறுபட்டுக் காணப்பட்டபோதிலும், பிலிப்பைன்சு தாழ்நிலப் பகுதிகளில் உள்ள ஒரே மாதிரியான சூழ்நிலைகள் நிப்பா குடிசைகளின் தனித்துவமான பல இயல்புகள் உருவாவதற்குக் காரணமாயின.\n\nSection::::மூன்று படை அமைப்பு.\nதற்காலத்தில் உருவான சில விதிவிலக்குகளைத் தவிர்த்து பெரும்பாலான நிப்போ குடிசைகள் கால்களின் மீது உயர்த்திக் கட்டப்படுகின்றன. இதனால் வீட்டின் வாழ்வதற்கான இடங்களுக்கு ஏணி வழியாகவே ஏறிச் செல்லவேண்டும். இது, நிப்போ குடிசையை மூன்று பகுதிகளாகப் பிரிக்கிறது. நடுப்பகுதியில் அமைந்த உண்மையான வாழ்வதற்கான பகுதி, தகாலாக் மொழியில் \"சிலோங்\" என அழைக்கப்படும் நிலத்தோடு அமைந்த கீழ்ப்பகுதி, \"புபுங்கன்\" எனப்படும் கூரைப்பகுதி என்பனவே இம்மூன்றும் ஆகும்.\n\nSection::::கூரை.\nநிப்போ குடிசைகளின் மரபுவழியான கூரை வடிவம், மிக உயரமானதும், சரிவு கூடியதும் ஆகும். இக்கூரை நீளமான தாழ்வாரங்களில் முடிவடையும். உயரமான கூரை வாழும் இடங்களுக்கு மேல் இடத்தை உருவாக்குவதால், வெப்பமான காற்று மேல்நோக்கிச் சென்று, வாழும் பகுதிகளில் வெப்பநிலையைக் குறைக்கிறது. இது, கோடையில் கூட நிப்போ குடிசைகளின் உட்பகுதி குளிர்மையாக இருக்க உதவுகிறது. கூரையின் சரிவு மழை நீர் விரைவாக வழிந்தோடக்கூடியதாக அமைந்துள்ளது. அதேவேளை நீளமான தாழ்வாரம், மழை நேரங்களில் மக்கள் வேட்டைச் சுற்றி நடப்பதற்குப் பாதுகாப்பான இடவசதியை ஏற்படுத்துகிறது. பினட்டுபோ எரிமலை வெடிப்பின்போது சாம்பல் படிவினால் பல நவீன வீடுகளின் கூரைகளே உடைந்தபோது நிப்போ குடிசைகளின் கூரைகள் பாதிக்கப்படாமல் இருந்ததற்கு அவற்றின் சரிவே காரணமாகச் விளக்கப்படுகிறது.\n\nSection::::சிலோங்.\nநிப்பா குடிசை வன்மரத்தாலான கால்களில் உயர்த்திக் கட்டப்படுவதனால், நிலமட்டத்தில் உருவாகும் வெளியான இடம் சிலோங் என அழைக்கப்படுகிறது. தகாலாக் மொழியில் சிலோங் என்னும் சொல்லுக்கு \"நிழல்\" என்பது பொருள். மழை காலத்தில் இப்பகுதி இடைப்பகுதியாகச் செயற்பட்டு வெள்ளம் வாழும் இடத்தை அடையாமல் காக்கிறது. இப்பகுதி பொருள்களைச் சேமித்து வைக்கும் பகுதியாக மட்டும் அல்லாமல், சிலவேளைகளில் வீட்டு விலங்குகளை வளர்ப்பதற்கும் இவ்விடம் பயன்படுகிறது. இப்பகுதியைச் சுற்றி ஒரு வேலி இருக்கலாம் அல்லது இல்லாதிருக்கலாம்.\n\nSection::::வாழும் பகுதி.\nநிப்பா குடிசைகளின் வடிவமைப்பு, அதன் வாழும் பகுதியில் இயலுமளவு கூடிய காற்றோட்டத்தையும், இயற்கை ஒளியையும் பெறக்கூடிய வகையில் அமைந்துள்ளது. சிறிய நிப்பா குடிசைகளில் வாழும் பகுதியின் தளம் மூங்கில்களை இணைத்து உருவாக்கப்படுவதனால், அவற்றில் உள்ள இடைவெளிகளூடாக \"சிலோங்\" பகுதியில் இருக்கும் குளிர்ந்த வெளிக்காற்று வாழும் பகுதிக்குள் வரக்கூடியதாக உள்ளது. இவ்வாறான வீடுகளில், கெட்ட வாசனையை உருவாக்கக்கூடிய பொருட்களை \"சிலோங்\" பகுதியில் களஞ்சியப்படுத்துவது இல்லை. உட்கூரைகள் (ceiling) இல்லாத இதுபோன்ற வீடுகளில், வாழும் பகுதிகளின் தள மட்டத்தில் உருவாகும் சூடான வளி மேல்நோக்கிச் சென்று இதற்கென அமைக்கப்படும் செல்வழிகளூடாக வெளியேறும்.\n\nSection::::சுவர்கள்.\nசுவர்கள் எப்போதும் அதிக எடையில்லாத மரம், மூங்கிற்கம்பு, \"சவாலி\" எனப்படும் மூங்கிற்பாய் போன்ற பொருட்களால் அமைக்கப்படுகின்றன. இச்சுவர்களும் அவற்றினூடாக ஓரளவு வெளிக்காற்றை உள்ளே வர விடுகின்றன. \n\nநிப்பா குடிசைகளுக்குத் தனித்துவமான அவற்றின் கனசதுர வடிவம், சுவர்களை முன்னரே செய்து, குடிசையின் மூலைக் கால்களாக அமையும் மேல்நோக்கிச் செல்லும் கால் மரங்களில் பொருத்துவதை இலகுவாக்குகிறது. அடிப்படையில், நிப்பா குடிசைகள் அளவுக் கூறுகளைப் பொருத்திக் கட்டுவதனால் உருவாகின்றன. கால்கள் முதலில் நிறுத்தப்படுகின்றன. பின்னர் தளச் சட்டமும், அதன் பின் சுவர்ச் சட்டமும், இறுதியாகக் கூரையும் அமைக்கப்படுகின்றன.\n\nSection::::சாளரங்கள்.\nகூடிய அளவு காற்றையும், இயற்கை ஒளியையும் உள்ளே விடுவதற்காக நிப்பா குடிசைகளில் பெரிய சாளரங்கள் அமைக்கப்படுகின்றன. மிகப்பழைய மரபுவழி நிப்பா குடிசைகள் நிழற்கூரைச் சாளரங்களைக் (awning window) கொண்டவை. மேல் நோக்கித் திறக்கப்படக்கூடிய சாளரத்தின் மூடற்படல், திறந்த நிலையில் மரச் சட்டங்களால் தாங்கப்படும். வழுக்குப்படல் சாளரங்களையும் பொதுவாகக் காணமுடியும். அண்மைக் காலங்களில் செலவு கூடிய சலூசிச் சாளரங்களும் பயன்பாட்டுக்கு வந்துள்ளன.\n\nபெரிய குடிசைகளில், பெரிய சாளரங்களுக்குக் கீழே, கூடுதலாக, எசுப்பானிய மொழியில் \"வென்ட்டானிலாசு\" என அழைக்கப்படும் சிறிய சாளரங்களைக் காணலாம். இவை வெப்பமான காலங்களில் கூடுதலான காற்றை உள்ளே விடுவதற்காகத் திறக்கப்படக் கூடியவை.\n"}
{"id": "284919", "url": "https://ta.wikipedia.org/wiki?curid=284919", "title": "பௌரவர்", "text": "பௌரவர்\n\nபௌரவர் (Pauravas) (சமஸ்கிருதம்:पौरव), யயாதி-தேவயானிக்கும் பிறந்த ஐந்தாவது மகன் புரு வின் வழித்தோன்றல்கள் பௌரவர்கள் என்று அழைக்கப்பட்டனர். \nபௌரவர்கள், கி மு 890 முதல் 322 முடிய பண்டைய இந்தியத் துணைக்கண்டத்தின் வடமேற்கு இந்தியாவை ஆண்டவர்கள். முதலில் பௌரவர்கள் அத்தினாபுரத்தை தலைநகராகக் கொண்டு குரு நாட்டை ஆண்டவர்கள். கி மு எட்டாம் நூற்றாண்டில், கடுமையான மழை வெள்ளத்தால் அத்தினாபுரம் அழிந்த பின், கௌசாம்பி (Kausambi) என்ற இடத்தில் புதிய தலைநகரை அமைத்து குரு நாட்டை ஆண்டனர். வட இந்தியாவில் மகாஜனபாத குடியரசு நாடுகள் உருவான பின்னர் பௌரவர்களின் குரு நாடு கி மு 5 மற்றும் 4ஆம் நூற்றாண்டுகளில் வீழ்ச்சி கண்டது.\n\nSection::::வரலாறு.\nபௌரவர்கள் குலம் குறித்த வரலாறு மகாபாரதம் இதிகாசத்தில் ஆதி பருவத்தில் குறிப்பிடப்பட்டுள்ளது. \nயயாதி-தேவயானிக்கும் பிறந்த மூத்த மகன் யதுவின் வழித்தோண்றல்கள் யாதவர்கள் என்றும்; இரண்டாவது மகன் துர்வசுவின் வழித்தோண்றல்கள் யவனர்கள் என்றும்; யயாதி-சர்மித்தைக்கு பிறந்த மூன்றாவது மகன் திரஹ்யுவின் வழித்தோண்றல்கள் போஜர்கள் என்றும், நான்காவது மகன், அனுவின் வழித்தோண்றல்கள் மிலேச்சர்கள் என்றும், ஐந்தாவது மகன் புரு வின் வழித்தோண்றல்கள் பௌரவர்கள் என்றும் அழைக்கப்பட்டனர். புருவின் வழித்தோண்றல்களே பாண்டவர் மற்றும் கௌரவர் ஆவார்.\nவேதகாலத்தில் பௌரவர்கள் மன்னர் சுதாஸின் தலைமையில், பத்து அரசர்கள் போரில், பாரசீகர்களை வென்றனர்.\n\nபௌரவ அரச மரபைச் சேர்ந்த போரஸ், கி மு 326இல் நடந்த போரில் ஜீலம் ஆற்றாங்கரையில் நடந்த போரில், அலெக்சாண்டரிடம் தோல்வி அடைந்தார். இருப்பினும் பேரரசின் போர் வீரத்தைப் பாராட்டி, அலெக்சாண்டர் தாம் வென்ற இந்தியப் பகுதிகளுக்கு, தமது பிரதிநிதியாக நியமித்து கௌரவித்தார்.\n\n"}
{"id": "284921", "url": "https://ta.wikipedia.org/wiki?curid=284921", "title": "செபேர்கன்", "text": "செபேர்கன்\n\nசெபேர்கன், செபிர்கன், சிபர்கன் அல்லது சபேர்கன் (Sheberghān or Shaburghān,\"Shebirghan\" and \"Shibarghan\", பஷ்தூ மொழி, ) என்பது வட ஆப்கானித்தானில் உள்ள ஜோவ்ஸ்ஜான் மாகாணத்தின் தலைநகரம் ஆகும். \n\n2015 இன் மதிப்பீட்டின்படி இந்நகரத்தின் மக்கள் தொகை 175,599 ஆகும். இது 4 மாவட்டங்களையும் மொத்த பரப்பளவாக 7,335 ஏக்கர் நிலத்தையும் கொண்டுள்ளது. இந்நகரத்தின் மொத்த குடியிருப்புக்கள் 19,511 ஆகும். \n"}
{"id": "284923", "url": "https://ta.wikipedia.org/wiki?curid=284923", "title": "காசுனி", "text": "காசுனி\n\nகாசுனி (Ghaznī, , ) அல்லது காசுனை (Ghaznai, ) என்பது ஆப்கானித்தானில் அமைந்துள்ள ஒரு நகரமாகும். இது 150,000 அதிகமான மக்களைக் கொண்டுள்ளது. இது நாட்டின் மத்திய-கிழக்கில் அமைந்துள்ளது. காசுனி காசுனி மாகாணத்தின் தலைநகரமும் ஆகும்.\n\n2015 இன் மதிப்பீட்டின்படி இந்நகரத்தின் மக்கள் தொகை 143,379 ஆகும். இது 4 மாவட்டங்களையும் மொத்த பரப்பளவாக 3,330 ஏக்கர் நிலத்தையும் கொண்டுள்ளது. காசுனி நகரத்தின் மொத்த குடியிருப்புக்கள் எண்ணிக்கை 15,931 ஆகும். \n"}
{"id": "284924", "url": "https://ta.wikipedia.org/wiki?curid=284924", "title": "2015 சென்னை பேரழிவு", "text": "2015 சென்னை பேரழிவு\n\n2015 சென்னை பேரழிவு என்பது, 100 ஆண்டுகளில் இல்லாத அளவு ஏற்பட்ட மிகப்பெரிய இயற்கை பேரழிவு ஆகும். 2015 ஆம் ஆண்டில், நவம்பர் மற்றும் டிசம்பரில், வடகிழக்கு பருவமழை காலத்தில் கடும் மழை பொழிந்து பேரழிவை ஏற்படுத்தியது. மழை நவம்பர் முதல் வாரத்தில் தொடங்கியது. இக் காலத்தில் பெய்த 3 பெருமழைகளின் காரணமாக சென்னை நகரம் மற்றும் அதன் புறநகர்ப் பகுதிகள் பெரிதும் பாதிக்கப்பட்டன. இரண்டாவது, மூன்றாவது பெருமழைகளையடுத்து வெள்ளப் பெருக்கு ஏற்பட்டது. இந்த பேரழிவின் விளைவாக சாலைகள், ரயில் தண்டவாளங்களும் சேதமடைந்தன. \n\nதென்னிந்திய மாநிலங்களில் கோரமண்டல் கடற்கரைப் பகுதி, மற்றும் தமிழ்நாடு புதுச்சேரி ஒன்றியப் பகுதி , குறிப்பாக கடுமையாக சென்னை பாதிக்கப்பட்டது. 1000 க்கும் பேர் உயிரிழந்துள்ளதுடன் 18 லட்சம் மக்கள் இடம்பெயர்ந்துள்ளனர். இந்த மழையின் காரணம் எல் நீனோ என்ற புவியியல் மாற்றம் எனக் கூறப்பட்டது.\n\nSection::::வெள்ளப் பெருக்கும், அவசரகால நிலையும்.\nமூன்றாவது பெருமழையால், நவம்பர் 30 அன்று இரவு முதல் டிசம்பர் 2 அதிகாலை வரை தொடர்ந்த தொடர் மழையின் காரணமாக சென்னை மற்றும் அதனைச் சுற்றியுள்ள ஏரிகளிலிருந்து நீர் பெருமளவு வெளியேற்றப்பட்டது. இதுதவிர ஏற்கனவே நிரம்பிவிட்ட சிறு ஏரிகள் மற்றும் குளங்களிலிருந்து நீர் வெளியேறி நகரிலும், நகரின் சுற்றுப்புற பகுதிகளிலும் வெள்ளம் ஏற்பட்டது. அவசரகால நிலை அறிவிக்கப்பட்டது. \n\n\n\nSection::::வெள்ளம்(flood).\nSection::::அடையாற்றில் வெள்ளம்.\nஅடையாறு செம்பரம்பாக்கம் ஏரியில் தோன்றுகிறது. டிசம்பர் முதல் வாரத்தில் 30 ஆயிரம் கன அடி நீர் செம்பரம்பாக்கம் அணையில் இருந்து அடையாற்றில் விடுவிக்கப்பட்டுள்ளது. இந்த நீர் அடையாற்றில் கடும் வெள்ளத்தை ஏற்படுத்தியது. ஆற்றின் குறுக்கே உள்ள பாலங்கள் தண்ணீருக்குள் மூழ்கின. இதனால் போக்குவரத்துகள் நிறுத்தப்பட்டன. தண்ணீருக்குள் மூழ்கிய பிரதான பாலங்கள் சைதாப்பேட்டை பாலம் மற்றும் ஈக்காட்டுத் தாங்கல் பாலம் ஆகியனவாகும். ஆற்றின் அருகே உள்ள குடியிருப்பு பகுதிகளில் வெள்ளம் நுழைந்தமையால் பல குடிசைகள் நீரில் அடித்துச் செல்லப்பட்டன. மக்கள் பலர் தாங்கள் வாழ்வாதாரத்தை இழந்தனர். அந்தப் பகுதியில் வாழும் மாணவர்கள் தங்கள் புத்தகங்களை இழந்தனர். வெள்ளம் வந்த பின்னர் நெகிழிப் பொருள்கள் இடங்களில் முழுவதும் சிதறிக்கிடந்தன. இந்த நிகழ்வு சுற்றுப்புறச் சூழல் பாதிப்பைக் காட்டுகிறது.\n\nSection::::கூவம் ஆற்றில் வெள்ளம்.\nஆவடி அருகே வேகமான நீர் ஓட்டம் காரணமாக பாலம் ஒன்று உடைந்தது. தரை பாலங்கள் பல மூழ்கின.\n\nSection::::நீரில் மூழ்கிய சுரங்கப்பாதை.\nநீரில் சுரங்கப் பாதைகள் மூழ்கியதால், அதனூடான போக்குவரத்துகள் நிறுத்தப்பட்டன.\nநீரில் மூழ்கிய சுரங்கப் பாதைகள்:\n\nSection::::போக்குவரத்துப் பாதிப்பு.\nSection::::சாலை போக்குவரத்து நிறுத்தம்.\nவெள்ளம் காரணமாக சாலைகள் பல பயன்படுத்தத் தடை விதிக் கப்பட்டது.\n\nSection::::தொடர்வண்டிப் போக்குவரத்து நிறுத்தம்.\nதொடர்வண்டித் தடங்கள் சேதமடைந்தமையால், தொடர்வண்டிs சேவைகள் தற்காலிகமாக நிறுத்தப்பட்டன. சென்னை சென்ட்ரல் மற்றும் எழும்பூரில் இருந்து எல்லா தொடர்வண்டிகளும் டிசம்பர் 1 முதல் இரத்து செய்யப்பட்டு, பின்னர் டிசம்பர் 7 முதல் வழமைக்குத் திரும்பியது. டிசம்பர் 5 நள்ளிரவு முதல் எழும்பூர் தொடர்வண்டி நிலையத்திலும், சென்ட்ரல் தொடர்வண்டி நிலையத்திலும் வழக்கமான சேவை நடைமுறைப்படுத்தப்படும் என தென்னக இரயில்வே தெரிவித்தது.\n\nSection::::விமான போக்குவரத்து நிறுத்தம்.\nஓடுபாதை வெள்ளம் காரணமாக விமான சேவை டிசம்பர் 2 முதல், டிசம்பர் 7 வரை நிறுத்தி வைக்கப்பட்டது. அரக்கோணம் கடற்படை விமானத் தளம் பயணிகள் பொது விமான நிலையமாக தற்காலிகமாகப் பயன்படுத்தப்பட்டது. டிசம்பர் 6 இல் இருந்து உள்நாட்டு விமானச்சேவையும், டிசம்பர் 7 முதல் சர்வதேச விமானச்சேவையும் மீண்டும் தொடங்கியது. டிசம்பர் 6 வரை வானூர்தி நிலையம் மூடப்பட்டது. ஓடுபாதையில் தேங்கியிருந்த தண்ணீர் முழுவதுமாக டிசம்பர் 5 அன்று நீக்கப்பட்டது. இதற்காக 20 மோட்டார்கள் பயன்படுத்தப்பட்டன. நிலையத்தில் ஏற்கனவே தங்கியிருக்கும் 22 வானூர்திகளின் புறப்பாடு மட்டும் டிசம்பர் 5 முதல் அனுமதிக்கப்பட்டது.\n\nSection::::மின்சாரம் துண்டிப்பு.\nநவம்பர் இரண்டாவது வாரத்தில் வெள்ளம் காரணமாக மின் வெட்டு ஆரம்பித்தது. பின்னர் டிசம்பர் முதல் வாரத்தில்ருந்து பெரும்பாலான இடங்களில் மின்வெட்டு இருந்தது. அதனால் ஒளிரும் சென்னை ,இருளில் மூழ்கியது.\n\nSection::::தொலைதொடர்பு சேவை துண்டிப்பு.\nதொலைத்தொடர்புச் சேவையிலும் பாதிப்பு ஏற்பட்டது. இணைய இணைப்புகள் பாதிக்கப்பட்டன. \nSection::::பற்றாக்குறையும், விலைவாசியும்.\nவெள்ளத்தையடுத்து, அடிப்படைத் தேவைகளான பால், தண்ணீர், காய்கறிகள் கிடைப்பதில் சிரமம் ஏற்பட்டது. அரை லிட்டர் பால் உரூபாய் 100க்கு விற்கப்பட்டது. இது வழக்கமான விலையை விட 5 மடங்கு அதிகமாகும். தண்ணீர் பாட்டில்கள், கேன்கள் உரூபாய் 100 முதல் 150 வரை விற்கப்பட்டன.\n\nஎரிபொருள் கிடைப்பது சிரமமானது. வானூர்திக் கட்டணங்கள் 10 மடங்கு உயர்ந்தன\n\n\n\nSection::::முக்கிய சாலையில் பள்ளம்.\nடிசம்பர் 1 ம் தேதி அன்று முக்கிய சாலையான மத்திய கைலாஷ் போக்குவரத்து விளக்கு அருகில் திடீரென ஒரு பள்ளம் தோன்றியதனால், போக்குவரத்து நெரிசல் ஏற்பட்டது.\n\n\nSection::::மீட்புப்பணிகள்.\nSection::::முதல்வர் மற்றும் பிரதமரின் வான்வழிப் பார்வையிடல்.\nடிசம்பர் 3 அன்று மாநில முதல்வர் ஜெயலலிதாவும், பிரதமர் நரேந்திர மோதியும் கெலிகாப்டர் மூலமாக வெள்ளச் சேதங்களை தனித்தனியே பார்வையிட்டனர்.\n\n\nSection::::முதல் இரண்டு பெருமழைகள்.\nதாம்பரம் பகுதியில் வீடுகளை வெள்ளநீர் சூழ்ந்ததையடுத்து, கெலிகாப்டர்கள் மூலமாக உதவிகள் வழங்கப்பட்டன. மிகவும் பாதிக்கப்பட்ட பகுதிகளில் படகுகள் மூலமாக மக்கள் மீட்கப்பட்டனர். தாம்பரத்திற்கு அருகேயுள்ள இராஜகீழ்ப்பாக்கம், சேலையூர் குளங்களை தீய எண்ணம் கொண்டோர் சேதப்படுத்தியதாக தெரிவிக்கப்பட்டது. சென்னையின் பல பகுதிகளில் பாதுகாப்பு நலன் கருதி மின்சாரம் துண்டிக்கப்பட்டது.\n\nSection::::மீட்புப் பணிகள்.\nபாதிக்கப்பட்ட மக்களுக்கு உணவு, உடை, மருத்துவ சிகிச்சைகளை பல்வேறு தரப்பினர் வழங்கினர். சென்னையின் சில இடங்களில் கட்டிடங்களின் கீழ்தளம், முதல் மாடி வரை தண்ணீர் புகுந்ததால், நிலைமையை சமாளிக்க இராணுவ உதவி கோரப்பட்டு மக்கள் மீட்கப்பட்டனர். அரசின் (government)வேண்டுகோளுக்கிணங்க மீனவர்கள் தங்களது படகுகளை பயன்படுத்தி பொதுமக்களுக்கு உதவினர். சில தொண்டு நிறுவனங்கள், ஓலா என்னும் தனியார் வாடகை தானுந்து நிறுவனங்களும் படகுகளைப் பயன்படுத்தி இலவசமாக உதவினர். சமூக வலைதளங்களில் சென்னையில் நகரில் ஓடும் படகுகளை வெனிஸ் நகரோடு ஒப்பிட்டனர்.\n\nSection::::நிவாரண உதவிகள்.\nமழையினால் உயிரிழந்தவர்களின் குடும்பங்களுக்கு தமிழக அரசு 4 இலட்சம் ரூபாய் இழப்பீடு வழங்கியது. தமிழக அரசின் மழை நிவாரண உதவிக்காக திமுகவின் சார்பில் ஒரு கோடி ரூபாயை அக்கட்சி வழங்கும் என்று அறிவித்தது.\n\n\nSection::::தலைமைக் கணக்காயர் அறிக்கை.\n2015 திசம்பரில் சென்னையில் ஏற்பட்ட பேரழிவுக்குக் காரணம் “செம்பரம்பாக்கம் ஏரியிலிருந்து எந்த முன்னறிவிப்பும் இல்லாமல் இரவோடு இரவாகத் தண்ணீரைத் திறந்துவிட்டதுதான் வெள்ளத்துக்குக் காரணம்” என்பதை தலைமைக் கணக்காயர் மற்றும் தணிக்கையாளரின் (சிஏஜி) 2016 மார்ச் மாதத்த அறிக்கை குறிப்பிட்டது. \n\n\n"}
{"id": "284925", "url": "https://ta.wikipedia.org/wiki?curid=284925", "title": "வனேடியம்(III) புளோரைடு", "text": "வனேடியம்(III) புளோரைடு\n\nவனேடியம்(III) புளோரைடு \"(Vanadium(III) fluoride)\" என்பது VF என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். மஞ்சள் கலந்த பச்சை நிறத்தில் உள்ள இவ்வெப்பந்தாங்கும் பொருளை MnF போன்ற நிலைமாற்ற உலோக புளோரைடுகள் தயாரிப்பது போல VO சேர்மத்தில் இருந்து இரண்டு படிநிலைகளில் தயாரிக்க முடியும். குறைந்த வெப்பநிலையில் இச்சேர்மம் காந்த ஒழுங்குகளை வெளிப்படுத்துகிறது. உதாரணம்: VF.4HO நீரேற்று வடிவம் 12 கெல்வின் வெப்பநிலையில் காந்த ஒழுங்குகளை வெளிப்படுத்துகிறது.). \n\nSection::::தயாரிப்பு.\nவனேடியம்(III) ஆக்சைடுடன் அமோனியம் பைபுளோரைடு சேர்த்து முதல் படிநிலையில் அறுபுளோரோ வனேடேட்டு(III) உப்பு தயாரிக்கப்படுகிறது.\nஇரண்டாவது படிநிலையில் இந்த அறுபுளோரோ வனேடேட்டு(III) உப்பு வெப்பச்சிதைவுக்கு உட்படுத்தப்படுகிறது.\n\nகனிமவேதியியல் திண்மங்களைத் தயாரிப்பதற்கு அமோனியம் உப்புகள் வெப்பச் சிதைவுக்கு உட்படுத்துவது பொதுவான முறையாகும்.\nவனேடியம்(III) ஆக்சைடுடன் ஐதரசன் புளோரைடைச் சேர்த்து சூடுபடுத்தினால் VF சேர்மத்தைத் தயாரிக்க இயலும். புளோரின் அணுக்களுடன் பாலம் அமைத்திருக்கும் ஆறு ஒருங்கிணைவு வனேடியம் அணுக்கள் கொண்ட VF ஒரு படிகத் திண்மமாகும். இச்சேர்மத்தில் இரண்டு பண்பிரட்டையாகா எலக்ட்ரான்கள் இருப்பதை காந்தத் திருப்புத்திறன் வெளிப்படுத்துகிறது.\n"}
{"id": "284934", "url": "https://ta.wikipedia.org/wiki?curid=284934", "title": "மாலத்தீவில் பெண்கள்", "text": "மாலத்தீவில் பெண்கள்\n\nமாலத்தீவில் பெண்கள் \"( Women in the Maldives)\" நிலை பாரம்பரியமாகவே சற்று மேம்பட்டே இருக்கிறது. நான்கு சுல்தானாக்கள் இருந்திருப்பது இதனை ஏற்றுக் கொள்வதற்கான சான்றாக இருக்கிறது. பெண்கள் முக்காடு அணிந்து கொள்ளவும் தேவையில்லை ஒதுங்கியிருக்கவும் அவசியமில்லை. ஆனால் விளையாட்டரங்கம், மசூதி போன்ற பொது இடங்களில் அவர்களுக்காக சிறப்புத் தனிப்பிரிவுகள் ஒதுக்கீடு செய்யப்பட்டிருந்தன. திருமணத்திற்குப் பின்பு பெண்கள் தங்கள் கணவன் பெயரைச் சேர்த்துக் கொள்ளாமல் தங்கள் பெயரையே வழக்கத்தில் கொண்டிருந்தனர். ஆண்கள் பெண்கள் இருவருக்கும் சொத்தில் சம உரிமை உண்டு. \n\nஇசுலாமிய ஆண்களுக்கு நான்கு மனைவிகள் வரை இருக்கலாம். ஆனால் இக்கருத்துக்குப் பலம் சேர்க்க சிறிய சான்று கூறவேண்டுமெனில் பலருக்கு ஒன்றுக்கு மேற்பட்ட மனைவிகள் இருந்தனர் எனலாம். \n\nகுடும்பத்திலும் சமூகத்திலும் இவர்களுக்கு முக்கியமான பொறுப்புகள் வழங்கப்பட்டிருந்தன. மாலத்தீவின் ஆரம்பகால வரலாற்றில் ஒரு பெண் சுல்தானா அல்லது அரசியாவது ஒன்றும் அசாதாரமானதல்ல. சமுதாயத்தில் ஒரு காலத்தில் பெண்வழி மரபாகவும் பரிதுரைக்கப்பட்டுள்ளது. \n\nஇன்றைய சமுதாயத்தில் பெண்கள் அரசாங்கம் மற்றும் வணிக ஈடுபாடுகளில் வலுவான பதவிகளைப் பிடித்திருக்கின்றனர். பெரும்பாலான அரசு ஊழியர்கள் பெண்களாக இருக்கின்றனர். பள்ளிக்கூடங்களில் மாணவர்கள் சேர்க்கையும் கல்வி கற்று முடித்தலும் ஆண் பெண் விகிதத்தில் சமமாகவே காணப்படுகிறது. பெண்கள் அமைச்சரவை மற்றும் பாரளுமன்றத்திலும் சேவை புரிகின்றனர்.\nகூடா ஒழுக்கத்திற்காக 2013 ஆம் ஆண்டில் ஒரு 15 வயது நபருக்கு கற்பழிப்பு குற்றம் சுமத்தப்பட்டு 100 கசையடிகள் தண்டனையாக வழங்கப்பட்டது. பின்னர், ஆவாசு தொண்டு நிறுவனம் முன்னெடுத்த சர்வதேச முறையீடு காரணமாக மாலத்தீவின் உயர் நீதிமன்றம் இம்முடிவை மாற்றிக் கொண்டது.\n"}
{"id": "284937", "url": "https://ta.wikipedia.org/wiki?curid=284937", "title": "சரபோஜி மன்னர் அரசினர் கலைக்கல்லூரி", "text": "சரபோஜி மன்னர் அரசினர் கலைக்கல்லூரி\n\nசரபோஜி மன்னர் அரசினர் கலைக்கல்லூரி இந்தியாவின் தமிழ்நாட்டில் தஞ்சாவூரில் தன்னாட்சி அனுமதியுடன் செயற்பட்டுவரும் தமிழக அரசின் கலைக் கல்லூரியாகும். இக்கல்லூரி 1955ஆம் ஆண்டில் சூன் 23 அன்று தொடங்கப்பட்டது. தற்போது திருச்சி பாரதிதாசன் பல்கலைக்கழகத்தின் அனுமதியுடன் தன்னாட்சி கல்லூரியாக இயங்கி வருகிறது. தேசிய மதிப்பீடு மற்றும் தரச்சான்று அவையின் (NAAC) தன்னாட்சி தகுதியுடன் செயற்பட்டு வருகிறது. முனைவர் ச. அன்பழகன் தற்போது இக்கல்லூரியின் முதல்வராக உள்ளார்.\n\n"}
{"id": "284938", "url": "https://ta.wikipedia.org/wiki?curid=284938", "title": "விருசபர்வன்", "text": "விருசபர்வன்\n\nவிருசபர்வன் (Vrishparva) இந்து புராணங்களில் மற்றும் மகாபாரதம் போன்ற தொன்ம நூல்களில் கூறப்படும், மந்திர-தந்திரங்களில் தேர்ந்த அசுரர்கள் எனப்படும் தானவர்களின் அரசன் ஆவான். தனது குலகுருவான சுக்கிராச்சாரியார் உதவியுடன் இந்திரன் முதலான தேவர்களைப் பல போர்களில் வெற்றி கொண்டவன்.\n\nசுக்கிராச்சாரியரிடம், மரணித்தவர்களை மீண்டும் எழுப்பும் மந்திரத்தை அறிய வந்த பிரகஸ்பதியின் மகன் கசனை, விருசபர்வ மன்னரின் ஆட்கள், பல முறை கொல்ல முயன்ற போது, கசன் மீதான் அன்பினால் தேவயானியால் காக்கப்பட்டான்.\n\nவிருசபர்வனின் மகள் சர்மிஷ்டை தேவயானியின் தோழியாவாள். தேவயானி யயாதியை மணக்கும் போது, சர்மிஷ்டையை வரதட்சனையாக தேவயானியுடன் விருசபர்வனால் அனுப்பி வைக்கப்பட்டவர்.\n\n\n\n"}
{"id": "284949", "url": "https://ta.wikipedia.org/wiki?curid=284949", "title": "கிம் ஹனஐல்", "text": "கிம் ஹனஐல்\n\nகிம் ஹ-நில் () (பிறப்பு: 21 பெப்ரவரி 1978) ஒரு தென் கொரிய நாட்டு நடிகை ஆவார். இவர் 1996ஆம் ஆண்டும் முதல் ஹேப்பி டுகெதர், சீக்ரெட், டூ பியூட்டிபுல் டு லை, பியானோ, ரொமான்ஸ், அ ஜென்டில்மேன்ஸ் டிக்னிட்டி போன்ற பல தொலைக்காட்சி தொடர்களில் மற்றும் பாய் ஜூன், பிளைண்ட் போன்ற பல திரைப்படங்களிலும் நடித்ததன் மிகவும் பரிசியமான நடிகை ஆனார்.\n\n"}
{"id": "284950", "url": "https://ta.wikipedia.org/wiki?curid=284950", "title": "வன்னிக்கோனந்தல்", "text": "வன்னிக்கோனந்தல்\n\nவன்னிக்கோனேந்தல் (\"Vannikonandhal\") இந்தியாவின் தென்பகுதியில் உள்ள தமிழ்நாடு என்னும் மாநிலத்தில் திருநெல்வேலி மாவட்டம், மானூர் வட்டம், மானூர் ஊராட்சி ஒன்றியத்தில் உள்ள ஒரு சிற்றூர் ஆகும். இந்த ஊர் திருநெல்வேலியில் இருந்து வடக்கே 30 கி.மீ தொலைவில் திருநெல்வேலிக்கும் - சங்கரன்கோவிலுக்கும் இடையே அமைந்துள்ளது.\n\nSection::::வரலாறு.\nதற்போது வாழும் மக்களின் முந்தைய தலைமுறையினர் இங்கு வருவதற்கு முன்னால் வன்னிய கோனார்என்ற சமுகத்தை சார்ந்த மக்கள் இங்கு வாழ்ந்து வந்தாகவும் அதனால் இந்த ஊர் வன்னிக்கோனேந்தல் எனப் பெயர் பெற்றது என்றும் கூறுவர் இந்த பெயருக்கு மற்றொரு காரணமும் கூறப்படுகிறது. இதற்கு முன் வன்னி மரங்கள் இங்கு அதிகமாக காணப்பட்டதால் இந்த ஊர் வன்னிக்கோனேந்தல் என்ற பெயர் பெற்றது என்றும் கூறுவர்.\n\nSection::::காலநிலை மற்றும் பொருளாதாரம்.\nஇங்கு காலநிலை எப்போதும் மிதமான வறண்ட சூழ்நிலையே காணப்படும். இங்கு மழை என்பது பருவ மழை மட்டுமே, மற்ற நேரங்களில் வெப்பமாகவே காணப்படும் இங்கு உள்ள மக்கள் பெரும்பாலும் விவசாயத்தையே நம்பி வாழ்க்கை நடத்தி வருகின்றனர் கிணற்று நீர் பாசனமே இங்கு முக்கியமான ஒன்றாகும் சில நேரங்களில் இங்கு தண்னீர் பற்றாக்குறை ஏற்படுவதும் உண்டு.\n\nஇங்கு பருத்தி, நெல் பயிர்வகைகளும் பயிடப்படுகின்றன . இது செம்மண் தரை என்பதாலும் .இந்த மண்ணிற்கு ஏற்ற பயிர் வகைகள் நன்றாக விளையும். இங்கு நீர் ஆதாரமாக இந்த ஊரின் மேற்கு பகுதியில் அமைந்து உள்ள மிகப்பெரிய குளமாகும். இந்த குளம் அருகில் கிணறுகளுக்கு தண்ணீரை வழங்குகிறது. இங்கு விளைவிக்கப்படும் பொருள்கள் அருகில் உள்ள சங்கரன்கோவில் மற்றும் திருநெல்வேலியில் உள்ள சந்தைக்கு அனுப்பி வைக்கப்படுகிறது.\n\nSection::::சமயங்கள் - ஆலயங்கள்.\nஇங்கு இந்து மதத்தை மக்களே அதிகமாக வாழ்கிறார்கள் அதற்கு அடுத்தாக கிறித்த்துவ மக்களும் காணப்படுகின்றனர் மற்ற மதத்தை சார்ந்த மக்கள் சிலரும் காணப்படுகிறார்கள்.\n\nஇங்கு காணப்படும் சில பிரபலமான கோயில்கள்:-\n\nமேலும் இந்த ஊரின் மேற்கு பகுதியில் உள்ள மலைப்பகுதியில் ஆஞ்சநேயர் கோவில் காணப்படுகிறது. இக்கோவிலில் முக்கியமான நாட்களிலும் மற்றும் சனிக்கிழமை தோறும் இங்கு பூசை நடக்கும். சனிக்கிழமை மக்கள் அதிகமாக இங்குசென்று வாயு பகவானை வழிபடுவார்கள்.\n\n\nSection::::போக்குவரத்து வசதிகள்.\nஇந்த ஊர் சங்கரன்கோயில் - திருநெல்வேலிக்கிடையே அமைந்துள்ளதால் பேருந்து வசதி நன்றாக உள்ளது. இங்கிருந்து எந்த ஊர்களுக்கும் பேருந்து வசதி உண்டு. தற்போது திருநெல்வேலி-ராஜபாளையம் இடையே நான்குவழிசாலை அமைய இருப்பதால் இன்னும் எளிதாகவும் விரைவாகவும் எங்கும் சென்றுவரமுடியும்.\n\nமேலும் இங்கு அரசு / தனியார் பேருந்துகள் அனைத்தும் இங்கு நின்றே செல்லூம் மற்றும் அருகில் உள்ள ஊர்களுக்கு சொல்லுவதற்கு பேருந்துகளும் ஆட்டோகளும் காணப்படுகிது.\n\nSection::::கல்வி.\nஇங்குள்ள இளம் வயதினர் பெரும்பாலும் அடிப்படைக் கல்வி அறிவை பெற்றவர்களாகவே இருக்கிறார்கள். பெரும்பாலான ஆண்கள் காவல்துறை மற்றும் இராணுவ துறைகளுக்கும் சென்றுள்ளனர்.\n\nSection::::பாதுகாப்பு.\nமக்களின் பாதுகாப்பிற்காக அருகில் உள்ள ஊரான தேவர்குளத்தில் காவல் நிலையம் உள்ளது. \n"}
{"id": "285036", "url": "https://ta.wikipedia.org/wiki?curid=285036", "title": "அரசினர் ஆடவர் கலைக்கல்லூரி, கிருட்டிணகிரி", "text": "அரசினர் ஆடவர் கலைக்கல்லூரி, கிருட்டிணகிரி\n\nஅரசினர் ஆடவர் கலைக் கல்லூரி, கிருட்டிணகிரி இந்தியாவின் தமிழ்நாட்டில் கிருட்டிணகிரியில் செயற்பட்டுவரும் ஆண்களுக்கான தமிழக அரசின் கலைக் கல்லூரியாகும். இக்கல்லூரி 1964ஆம் ஆண்டில் தொடங்கப்பட்டது. தற்போது சேலம் பெரியார் பல்கலைக்கழகத்தின் உறுப்புக் கல்லூரியாக இயங்கி வருகிறது.தேசிய மதிப்பீடு மற்றும் தரச்சான்று அவையின் (NAAC) B++ தரத்துடன் செயற்பட்டு வருகிறது. பேராசிரியர் பி. இரவிக்குமார் இக்கல்லூரியின் முதல்வராக உள்ளார்.\n\nSection::::கல்லூரி வரலாறு.\nகிருஷ்ணகிரி அரசு கலைக்கல்லூரி 1964-ம் ஆண்டில் தொடங்கப்பெற்றது. தமிழ்நாட்டில் கல்வியில் பின்தங்கிய இப்பகுதியில், உயர்கல்வி பயில ஒரு கல்லூரி தொடங்க வேண்டுமென்ற ஆர்வமும், அதற்காக பொதுமக்கள் வழங்கிய நன்கொடையும், தமிழக அரசு இக்கலைக் கல்லூரியை தொடங்க காரணமாக இருந்தன. 15.10.1964-ல் மாண்புமிகு முதலமைச்சர் எம்.பக்தவத்சலம் அவர்களால் இக்கல்லூரி தொடங்கப்பட்டது.\n\n1982-83 ஆம் ஆண்டு முதல் இக்கல்லூரி ஆய்வு நிறுவனமாக சென்னைப் பல்கலைக் கழகத்தினரால் அறிந்தேற்பு செய்யப்பட்டது.\n"}
{"id": "285045", "url": "https://ta.wikipedia.org/wiki?curid=285045", "title": "கோமி", "text": "கோமி\n\nகோமி குடியரசு ( Komi Republic (; ) என்பது உருசியக் கூட்டமைப்பின் தன்னாட்சி பெற்ற 14 உட்குடியரசுகளுள் ஒன்று இதன்தலைநகர் சய்க்த்விகார் நகரம் ஆகும். குடியரசின் மக்கள் தொகை: 901,189 ( 2010 கணக்கெடுப்பு ).\n\nSection::::புவியியல்.\nகுடியரசின் மேற்கே உரால் மலைகள் அமைந்துள்ளது, வடக்கு மற்றும் கிழக்கில் கிழக்கு ஐரோப்பிய சமவெளியும், குடியரசின் 70% வனப்பகுதியும், 15% சதுப்பு நிலப்பகுதியாகவும் உள்ளது.\n\nSection::::இயற்கை வளங்கள்.\nகுடியரசில் உள்ள இயற்கை வளங்கள் நிலக்கரி , கச்சா எண்ணெய்க , இயற்கை எரிவாயு தங்கம் , வைரம், மரம் போன்றவை உள்ளன. இல்கு ஒருவகை கலைமான்கள் மிகுதியாக உள்ளன,\nசுமார் 32.800 சதுர கிமீ பரப்பளவில் பெரும்பாலும் தைகா காடுகள் பரவியுள்ளன. குடியரசின் வடக்கி்ல் உள்ள உரால் மலைகளை 1995 இல் யுனெஸ்கோ, உலக பாரம்பரிய களம் என்று அங்கீகரித்தது, இதுவே உரசியாவின் முதல் இயற்கை உலக பாரம்பரிய களம், இது ஐரோப்பாவின் மிகப்பரந்த கன்னிக்காடாகவும் உள்ளது . \nSection::::காலநிலை.\nகுடியரசில் குளிர்காலம் நீண்டதாகவும், குளிர் மிக்கதாகவும் இருக்கும், கோடைக் காலம் குறுகியதாகவும், மிகவும் சூடானதாகவும் இருக்கும்.\n\nSection::::மக்கள் வகைப்பாடு.\nகுடியரசின் மக்கள் தொகை : 901,189 (2010 கணக்கெடுப்பு); 1,018,674 (2002 கணக்கெடுப்பு); 1,261,024 (1989 கணக்கெடுப்பு).\n\nSection::::இனக் குழுக்கள்.\n2010 கணக்கெடுப்பின்படி , குடியரசில் ரஷ்ய இனக்குழுவினர் மக்கள் தொகையில் 65,1% வரை உள்ளனர். கோமி மக்கள் 23.7% மட்டுமே உள்ளனர்.குடியரசில் வாழும் மற்ற இனக்குழுக்கள் உக்ரைனியர்கள் (4.2%), தடார்கள் (1.3%), பெலாரஷ்யர்கள் (1%), பாரம்பரிய ஜேர்மனியர்கள் (0.6%), சுவாஷ் (0.6%),அசீரியர்கள் (0.6%), மற்றும் இவர்களைத்தவிர பிற சிறிய இனக்குழுக்கள் மொத்த மக்கள் தொகையில் 0.5% க்கும் குறைவாக உள்ளனர்.\nSection::::மதம்.\n2012 இன் உத்தியோகபூர்வ கணக்கெடுப்பு படி கோமி மக்கள் தொகையில் 30.2% உருசிய மரபுவழித் திருச்சபையை பின்பற்றுகின்றனர் , 4% திருச்சபை இணைப்பில்லாத பொதுவாக இருக்கும் கிருத்துவர்கள், 1% நாட்டுப்புற மதத்தினர், 1% முஸ்லிம்கள் , 1% கிழக்கு மரபுவழி திருச்சபையினர், 1% ஸ்டாரோவிரஸ் கிருத்தவர்கள், 0.4% கத்தோலிக்க திருச்சபையினர் க, 41% மக்ள் ஆன்மீக, மத நாட்டம் அற்றவர்களாக உள்ளனர். 14% நாத்திகர், 6.4% மற்ற மதங்களைசேர்ந்தவர்களாகவோ அல்லது கேள்விக்கு பதில் அளிக்காதவர்களாகவோ உள்ளனர்.\nSection::::அரசியல்.\nகோமி குடியரசில் அரசாங்கத்தின் தலைவராக குடியரசு தலைவர் உள்ளார். 2010 வரை, குடியரசு தலைவராக வியாசெஸ்லவ் கைசர் இருந்தார்.\nமாநில கவுன்சில் என்னும் சட்டமன்றம் இருக்கிறது.\nSection::::பொருளாதாரம்.\nகோமி குடியரசின் முக்கிய தொழிற்துறைகள் எண்ணெய் சுத்திகரிப்பு, மரம், மரப்பொருட்கள், இயற்கை எரிவாயு மற்றும் மின்சார உற்பத்தி பொன்றவை ஆகும். முக்கிய தொழில்துறை மையங்களாக சய்க்த்தைவ்கார், இண்டா, பிச்சோரா, சொசொனோகிரோஸ்க், உக்காரா, வோர்குடாவில் போன்றவை விளங்குகின்றன.\nSection::::போக்குவரத்து.\nகுடியரசில் ரெயில் போக்குவரத்து நன்றாக வளர்ந்த நிலையில் உள்ளது. \n1997 ஆம் ஆண்டில், மொத்த இரயில் பாதை 1,708 கி.மீ. நீளமும், சாலைகள் 4.677 கி.மீ. நீளமும் உள்ளது.\n"}
{"id": "285050", "url": "https://ta.wikipedia.org/wiki?curid=285050", "title": "புஜங்காசனம்", "text": "புஜங்காசனம்\n\nபுஜங்காசனம் என்பது யோகக் கலையின் ஆசனங்களில் ஒன்று. \nபுஜங்காசனத்தில் உடலின் ஒவ்வொரு பகுதியும் பங்கேற்கிறது. இந்த ஆசனம் செய்யும் போது பாம்பு படமெடுப்பது போல உடல் வளைந்து நிமிா்ந்து முகம் நேராக நோக்குகிறது. அதனால் இது சா்ப்பாசனம் என்றும் அழைக்கப்படுகிறது.\n\n=செய்முறை=\n\nவிாிப்பை விாித்து குப்புறப் படுத்துக் கொள்ள வேண்டும். கால்கள் நன்றாக நீட்டியிருப்பது அவசியமாகும். கைகள் இரண்டையும் மாா்புக்கு நேராகத் தரையில் விரல்களை விாித்து ஊன்றிக் கொள்ள வேண்டும். கைகள் அக்குள் பகுதியைத் தீண்டாமல் முன்னுக்கு எடுத்துச் சென்று அப்படியே தூக்க வேண்டும். மாா்பு முன்னுக்கு வளைந்தும் முகம் நேராக பாா்த்த வண்ணமும் இருக்க வேண்டும். கால்களும் உடலின் இடுப்புக்குக் கீழுள்ள பாகமும் தரையைத் தொட்ட வண்ணம் இருக்க வேண்டும். கைகளை ஊன்றித் தலையை மேலே தூக்கும்போது சுவாசத்தை உள்ளுக்கு இழுத்து, மீண்டும் பழைய நிலைக்க வரும்போது சுவாசத்தை வெளியே விட வேண்டும். \n\n=நன்மைகள்=\nபுஜங்காசனத்தில் கழுத்து, கைகள், மாா்பு, ஆகியவை வலிமையடைகின்றன. பாா்வை தெளிவாகிறது. இடுப்பு உறுதிப்படுகிறது. தினமும் தவறாமல் இதை செய்து வந்தால் உடல் ஆரோக்கியமாக இருக்கும். இங்கே கூறப்பட்டுள்ள முறை என்பது ஆரம்பத்தில் செய்ய வேண்டியதைக் குறிக்கிறது. தினமும் எண்ணிக்கையைக் கூட்டிக் கொண்டே போகலாம்.\n\n"}
{"id": "285052", "url": "https://ta.wikipedia.org/wiki?curid=285052", "title": "1665", "text": "1665\n\n1665 (MDCLXV) கிரெகொரியின் நாட்காட்டியில் ஒரு வியாழக்கிழமையில் ஆரம்பமான சாதாரண (நெட்டாண்டு அன்று) ஆகும், அல்லது 10-நாட்கள் பின்தங்கிய பழைய யூலியன் நாட்காட்டியில் ஞாயிற்றுக்கிழமையில் ஆரம்பமான சாதாரண ஆண்டு ஆகும்.\n\n\n"}
{"id": "285057", "url": "https://ta.wikipedia.org/wiki?curid=285057", "title": "சிங்கப்பூர் தமிழ் இதழ்கள்", "text": "சிங்கப்பூர் தமிழ் இதழ்கள்\n\nஇக்கட்டுரை சிங்கப்பூரில் இருந்து வெளிவந்த தமிழ் இதழ்களின் பட்டியலைத் தொகுக்கிறது. \n\nSection::::பேனா முனை.\nபேனா முனை, 1946ம் ஆண்டு, சிங்கப்பூரில் இருந்து மாதம் இரு முறை வெளிவந்த ஒரு இசுலாமிய சிற்றிதழாகும். இதன் ஆசிரியர் பஹ்ருத்தீன் ஆவார். இவ்விதழ், இசுலாமிய இலக்கியச் செய்திகளையும் இசுலாமிய உலக செய்தி விமரிசனங்களையும் இசுலாமிய அறிவியல் ஆக்கங்களையும் உள்ளடக்கியிருந்தது. \n"}
{"id": "285062", "url": "https://ta.wikipedia.org/wiki?curid=285062", "title": "அரசினர் கலைக்கல்லூரி, அரியலூர்", "text": "அரசினர் கலைக்கல்லூரி, அரியலூர்\n\nஅரசினர் கலைக்கல்லூரி, அரியலூர் இந்தியாவின் தமிழ்நாட்டில் அரியலூரில் செயற்பட்டுவரும் தமிழக அரசின் கலைக் கல்லூரியாகும். இக்கல்லூரி 1964ஆம் ஆண்டில் தொடங்கப்பட்டது. தற்போது சேலம் பெரியார் பல்கலைக்கழகத்தின் உறுப்புக் கல்லூரியாக இயங்கி வருகிறது. தேசிய மதிப்பீடு மற்றும் தரச்சான்று அவையின் (NAAC) அனுமதியுடன் செயற்பட்டு வருகிறது. \n\n"}
{"id": "285063", "url": "https://ta.wikipedia.org/wiki?curid=285063", "title": "சார்-இ போல் நகரம்", "text": "சார்-இ போல் நகரம்\n\nசார்-இ போல் அல்லது சார் புல் (Sar-e Pol or Sari Pul, ) என்பது வட ஆப்கானித்தானில் அமைந்துள்ள நகரமாகும். இது சார்-இ போல் மாகாணத்தின் தலைநகரமும் ஆகும். இது சார்-இ போல் மாவட்டத்தில் அமைந்துள்ளது. \n\nSection::::மக்கள் தொகையியல்.\nஇந்த மாகாணத் தலைநகரத்தின் மக்கள் தொகை 115,463 ஆகும் .\n"}
{"id": "285064", "url": "https://ta.wikipedia.org/wiki?curid=285064", "title": "வனேடியம் நாற்குளோரைடு", "text": "வனேடியம் நாற்குளோரைடு\n\nவனேடியம் நாற்குளோரைடு \"(Vanadium tetrachloride)\" என்பது VCl என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். அடர் சிவப்பு நிறத்தில் உள்ள இத்திரவம் மற்ற வனேடியம் சேர்மங்களைத் தயாரிப்பதற்கு உதவும் ஒரு பயனுள்ள வினைப்பொருளாக உள்ளது.\n\nSection::::தயாரிப்பு மற்றும் பண்புகள்.\nஎதிர்காந்தத் தன்மையுள்ள TiCl4 சேர்மத்தைவிட கூடுதலாக ஒரு இணைதிறன் எலக்ட்ரானைப் பெற்று இணைக்காந்த பண்பு கொண்ட திரவமாக வனேடியம் நாற்குளோரைடு உள்ளது. அறை வெப்பநிலையில் இணைக்காந்தப் பண்பு கொண்டுள்ள மிகச்சில சேர்மங்களில் இதுவும் ஒன்றாகும்.\n\nவனேடியம் உலோகத்தை குளோரினேற்றம் செய்து வனேடியம் நாற்குளோரைடு தயாரிக்க முடியும். இவ்வினையில் VCl உருவாவதில்லை. ஆக்சிசனேற்றும் திறன் பற்றாக்குறை காரணமாக குளோரினால் வனேடியம் நாற்குளோரைடை தாக்க முடிவதில்லை.\nமாறாக NbCl மற்றும் TaCl போன்ற கனமான இதனையொத்த சேர்மங்கள் நிலைப்புத் தன்மையுடனும் குறிப்பாக ஆக்சிசனேற்றப் பண்பு இல்லாமலும் இருக்கின்றன. இயல்பாக உள்ள VF சேர்மத்தில் குளோரினுடன் ஒப்பிடுகையில் புளோரினின் ஆக்சிசனேற்றும் பண்பு மிகுந்துள்ளது. சாதாராண அழுத்தத்தில், வனேடியம் நாற்குளோரைடானது அதன் கொதிநிலையில் குளோரினை வெளியேற்றி வனேடியம்(III) குளோரைடைத் தருகிறது என்பதை இதனுடைய ஆக்சிசனேற்றத் திறன் குறிப்பாகத் தெரிவிக்கிறது.\n\nSection::::வினைகள்.\nஇதனுடைய உயர் ஆக்சிசனேற்றத் திறனுக்கு இசைவாக இது 50 ° செ வெப்பநிலையில் ஐதரசன் புரோமைடுடன் வினைபுரிந்து வனேடியம் முப்புரோமைடை உருவாக்குகிறது. இவ்வினை VBr4 உருவாதல் வழியாக நிகழ்கிறது. அறை வெப்பநிலைக்கு சூடாக்கும் போது VBr4 புரோமினை வெளியேற்றுகிறது.\nVClபல வழங்கு ஈனிகளுடன் வினைபுரிந்து கூட்டு விளை பொருட்களைத் தருகிறது. உதாரணம்: VCl(THF).\nவனேடோசீன் இருகுளோரைடு தயாரிப்பதற்கான முன்னோடிச் சேர்மமாகவும் இது இருக்கிறது.\n\nSection::::பயன்கள்.\nஆல்க்கீன்களின் பல்லுறுப்பியாக்கும் வினையில், குறிப்பாக இரப்பர் தொழிலில் வனேடியம் நாற்குளோரைடு வினையூக்கியாகச் செயல்படுகிறது. வனேடியம் ஆல்க்கைல்களின் இடைநிலைப்பட்ட பண்புடன் நிகழும் சீக்ளர்- நட்டா வினையூக்கியுடன் இவ்வினை தொடர்புடையது ஆகும்\n\nSection::::கரிம வேதியியல்.\nகரிம வேதியியல் தொகுப்பு வினைகளில் வனேடியம் நாற்குளோரைடு இணைப்பு பீனால்களாகப் பயன்படுத்தப்படுகிறது. உதாரணமாக, இது பீனாலை 4,4'- இருபீனாலாக மாற்றுகிறது. இப்பீனால் மூன்று படிநிலைகளில் VCl3 ஆகக் ஒடுக்கப்படுகிறது.\n\nஇவ்வினை VCl4, இன் ஆக்சிசனேற்றும் திறனை உயர்த்திக் காட்டுகிறது.\n\nSection::::பதுகாப்பு நடவடிக்கை.\nVCl துரிதமாக ஆவியாகும். தீவிரமான ஆக்சிகரணியாக இருப்பதால் உடனடியாக நீராற்பகுக்கப்பட்டு ஐதரசன் குளோரடை வெளிவிடுகிறது.\n"}
{"id": "285067", "url": "https://ta.wikipedia.org/wiki?curid=285067", "title": "கோஸ்ட்", "text": "கோஸ்ட்\n\nகோஸ்ட் அல்லது கொவ்ஸ்ட் (Khost or Khowst, பஷ்தூ மொழி/பாரசீக மொழி: خوست) என்பது கிழக்கு ஆப்கானித்தானில் அமைந்துள்ள ஒரு நகரமாகும். இது கோஸ்ட் மாகாணத்தின் தலைநகரமும் ஆகும்.\n\n2015 இன் மதிப்பீட்டின்படி இந்நகரத்தின் மக்கள் தொகை 106,083 ஆகும். இது 6 மாவட்டங்களையும் மொத்த பரப்பளவாக 7,139 ஏக்கர் நிலத்தையும் கொண்டுள்ளது. கோஸ்ட் நகரத்தின் மொத்த குடியிருப்புக்கள் எண்ணிக்கை 11,787 ஆகும்.\n"}
{"id": "285068", "url": "https://ta.wikipedia.org/wiki?curid=285068", "title": "லாசுகர் கா", "text": "லாசுகர் கா\n\nலாசுகர் கா (Lashkar Gah, , ), வரலாற்றில் போஸ்ட் () என்பது தென் ஆப்கானித்தானில் அமைந்துள்ள ஒரு நகரமாகும். இது ஹெல்மண்டு மாகாணத்தின் தலைநகரமும் ஆகும். 2006இன் மதிபீடின் படி இந்நகரத்தின் மக்கள் தொகை 201,546 ஆகும்.\n"}
{"id": "285069", "url": "https://ta.wikipedia.org/wiki?curid=285069", "title": "பாரா", "text": "பாரா\n\nபாரா (Farah,பஷ்தூ மொழி/பாரசீக மொழி: فراه) என்பது மேல் ஆப்கானித்தானில் அமைந்துள்ள ஒரு நகரமாகும். இது பாரா மாகாணத்தின் தலைநகரமுமாகும். இதன் மக்கள் தொகை கிட்டத்த் தட்ட 108,400 ஆகும். இதன் முக்கிய இனக்குழு பஷ்தூன் ஆகும். மற்றும் ஆப்கானித்தானின் 16வது அதி கூடிய மக்கள் தொகையைக் கொண்ட நகரமாகும்.\n"}
{"id": "285070", "url": "https://ta.wikipedia.org/wiki?curid=285070", "title": "பதினெட்டாம் படி கருப்பசாமி", "text": "பதினெட்டாம் படி கருப்பசாமி\n\nபதினெட்டாம் படி கருப்பசாமி கோயில் திருநெல்வேலி அருகே உள்ள வன்னிக்கோனந்தல் என்ற ஊரின் தெற்கு பகுதியில் அமைந்துள்ளது. இந்த ஊரின் தேவேந்திர குல வேளாளர் குலத்தை சார்ந்த மக்கள், பதினெட்டாம் படி கருப்பசாமியை வழிபடுகின்றனர். இக்கோவில் திருவிழா முன்று வருடத்திற்கு ஒரு முறை நடக்கிறது. \n\n\nSection::::இங்கு காணப்படும் தெய்வங்கள்.\nஇங்கு திருவிழா தவிர மற்ற நாட்களிலும் பூஜைகள் நடக்கின்றது. மற்ற கருப்பசாமி கோவில்களில் இல்லாத சிறப்பு, இக்கோவிலின் மதிய கொடைவிழாவிலும் இரவு கொடை விழாவிலும் கருப்பசாமி ஒருவரின் மேல் வந்து வேட்டைக்குச் சொல்வார். பிறகு சாமி ஆடுபவர் மது குடிப்பார். பிறகு மதிய கொடை விழா முடிந்த பிறகு, விழா இனிதே முடியும்.\n"}
{"id": "285074", "url": "https://ta.wikipedia.org/wiki?curid=285074", "title": "மொர்தோவியா", "text": "மொர்தோவியா\n\nமர்தோவியா குடியரசு ( Republic of Mordovia ; Moksha/Erzya: Мордовия Республикась, \"Mordoviya Respublikas\") என்பது உருசியக் கூட்டமைப்பின் தன்னாட்சி பெற்ற 14 உட்குடியரசுகளுள் ஒன்று இதன்தலைநகர் சரான்சுக் நகரம் ஆகும். குடியரசின் மக்கள் தொகை: 834,755. ( 2010 கணக்கெடுப்பு ) \nSection::::புவியியல்.\nஇக்குடியரசு கிழக்கு ஐரோப்பிய பீடபூமியின் கிழக்குப்பகுதியில் ரஷ்யாக் கூட்டமைப்பில் அமைந்துள்ளது.\n\n\nSection::::ஏரிகள்.\nகுடியரசில் சுமார் ஐந்நூறு ஏரிகள் உள்ளன.\nSection::::இயற்கை வளங்கள்.\nகுடியரசின் இயற்கை வளங்கள் கரி , கனிம நீர் , மற்றும் பல ஆகும்.\nSection::::காலநிலை.\nகுடியரசின் காலநிலை கோப்பென் காலநிலை வகைப்பாட்டு ஆகும்.\nSection::::பொருளாதாரம்.\nகுடியரசில் மிகவும் வளர்ந்த தொழில்கள் இயந்திரக் கட்டுமான நிறுவனங்கள், இரசாயனம், மரப்பொருட்கள், உணவு தொழில்கள்போன்றவை ஆகும். பெரும்பாலான தொழிற்சாலைகள் குடியரசின் தலைநகர் பகுதியிலேயே அமைந்துள்ளன. அத்துடன் கோவைல்கினோ மற்றும் ருசாயேவாகா போன்ற நகரங்களிலும் தொழில் நிறுவனங்கள் உள்ளன.\nSection::::மக்கள் வகைப்பாடு.\nகுடியரசின் மக்கள் தொகை: 834,755 ( 2010 கணக்கெடுப்பு ) 888,766 ( 2002 மக்கள் தொகை கணக்கெடுப்பு ); 964,132 ( 1989 மக்கள் தொகை கணக்கெடுப்பு .) \nSection::::இனக் குழுக்கள்.\nகுடியரசின் மக்களில் உள்ளன பினிக் மக்கள் தங்கள் மொழியாக தொடர்புடைய இரண்டு மொழிகளை பேசுகின்றனர், அவை மோட்சா மொழி மற்றும் எருசிய மொழி ஆகும். இந்த பினிக் மக்கள் தங்களை தனி இனக் குழுவாக அடையாளம் காண்கின்றனர். எருசிய மற்றும் மோட்சா மொழிகளை குடியரசில் உள்ள மக்களில் மூன்றில் ஒரு பங்கு மக்கள் மட்டுமே தாய்மொழியாக கொண்டு வாழ்கின்றனர். சோவியத் காலத்தில், பள்ளி பாடப்புத்தகங்கள் ஒவ்வொரு மொழியிலும் வெளியிடப்பட்டன.\n2010 கணக்கெடுப்பின்படி, குடியரசில் ரஷ்ய இனக் குழுவினர் குடியரசு மக்கள் தொகையில் 53.4% ​​வரை உள்ளனர். எருசிய மற்றும் மோட்சா இனக்குழுவினர் 40% மட்டுமே உள்ளனர். மற்ற குழுக்கள் என்றால் தடார்களுக்கும் (5.2%), உக்ரைனியர்கள் (0.5%), இவர்களைத்தவிர பிற சிறிய இனக்குழுக்கள் மொத்த மக்கள் தொகையில் 0.5% க்கும் குறைவாக உள்ளனர்.\n\nSection::::மதம்.\n2012 இன் உத்தியோகபூர்வ கணக்கெடுப்பு படி\nகுடியரசின் மக்கள் தொகையில் 68.6% உருசிய மரபுவழித் திருச்சபையை பின்பற்றுகின்றனர் , 5% திருச்சபை இணைப்பில்லாத பொதுவாக இருக்கும் கிருத்துவர்கள், 2% முஸ்லீம்கள், நாட்டுப்புற மதத்தினர், 1% ஸ்டாரோவிரஸ் கிருத்தவர்கள், 10% மக்ள் ஆன்மீக, மத நாட்டம் அற்றவர்களாக உள்ளனர். 7% நாத்திகர், 6.4% மற்ற மதங்களைசேர்ந்தவர்களாகவோ அல்லது கேள்விக்கு பதில் அளிக்காதவர்களாகவோ உள்ளனர். சில மார்தோவியர்கள் புதிய உள்ளூர் மத்தைக் கடைபிடிக்கின்றனர்.\n"}
{"id": "285078", "url": "https://ta.wikipedia.org/wiki?curid=285078", "title": "அனந்தபுரம்", "text": "அனந்தபுரம்\n\nஅனந்தபுரம் என்ற தலைப்பில் உள்ள கட்டுரைகள் வருமாறு;-\n\n\n"}
{"id": "285080", "url": "https://ta.wikipedia.org/wiki?curid=285080", "title": "அனந்தபுரம் (கன்னியாகுமரி)", "text": "அனந்தபுரம் (கன்னியாகுமரி)\n\nதமிழ்நாட்டின் கன்னியாகுமரி மாவட்டத்தில் உள்ள நான்கு வட்டங்களில், தோவாளை வட்டமும் ஒன்றாகும். இந்த வட்டத்தின் தலைமையகமாக தோவாளை நகரம் உள்ளது. இந்த வட்டத்தின் கீழ் உள்ள பதிமூன்று வருவாய் கிராமங்களில் ஒன்று, அனந்தபுரம் ஆகும்..\n"}
{"id": "285081", "url": "https://ta.wikipedia.org/wiki?curid=285081", "title": "பூச்சியத்தால் வகுத்தல்", "text": "பூச்சியத்தால் வகுத்தல்\n\nகணிதத்தில் சுழியால் வகுத்தல் அல்லது பூச்சியத்தால் வகுத்தல் (\"division by zero\") என்பது 0 ஐ வகுஎண்ணாகக் கொண்ட வகுத்தல் ஆகும். பூச்சியத்தால் வகுத்தலை \"a\"/0 (\"a\" வகுபடு எண்) என்ற கோவையாகக் குறிக்கலாம். 0 ஆல் பெருக்கப்படும்போது விடையாக \"a\" ( \"a\"≠0) கிடைக்கும்விதமான எண் எதுவும் கிடையாது என்பதால், சாதாரண எண்கணிதத்தில் இக்கோவைக்குப் பொருளில்லை. எனவே பூச்சியத்தால் வகுத்தல் என்பது வரையறுக்கப்படாதது. எந்த எண்ணையும் பூச்சியத்தால் பெருக்கக் கிடைப்பது பூச்சியம் என்பதால், 0/0 க்கு வரையறுக்கப்பட்ட மதிப்பு எதுவும் கிடையாது. மேலும் 0/0 இன் எல்லை மதிப்பு ஒரு தேரப்பெறா வடிவாக இருக்கும்.\n\n\"a\"/0 க்கு மதிப்புக் காண்பது இயலாது என்ற கருத்தின் முதல் பதிவு கணிதவியலாளர் ஜியார்ஜ் பெர்க்லியின் \"தி அனாலிஸ்ட்\" நூலில் நுண்கணிதம் பற்றிய குறிப்புகளில் காணப்பட்டுள்ளது.\n\nSection::::அடிப்படை எண்கணிதம்.\nஅடிப்படை எண்கணிதத்தில் ஒரு கணத்திலுள்ள பொருட்களை சமபங்குகளாகப் பிரிக்கும் செயலாக வகுத்தல் விளக்கப்படுகிறது.\n\nஎடுத்துக்காட்டாக, \n\nபூச்சியத்தால் வகுப்பதை பெருக்கல் மூலமாகவும் அணுகலாம்:\n\nSection::::பண்டைக்காலக் குறிப்புகள்.\nபிரம்மகுப்தரின் (598–668) ”பிரம்மசுபுடசித்தாந்தம்” என்ற நூல்தான் 0 என்ற எண்ணையும், அதனைக் கொண்டு செய்யக்கூடிய செயல்களையும் பற்றிய குறிப்புகளைக் கொண்ட காலத்தால் முந்தைய நூலாகும். எனினும் 0 ஆல் வகுத்தலை அவர் சரியாக வரையறுக்கவில்லை.\n\nபிரம்மகுப்தரின் கூற்று:\nஒரு நேர்ம அல்லது எதிர்ம எண்ணானது பூச்சியத்தால் வகுக்கக் கிடைப்பது பூச்சியத்தைப் பகுதியாகக் கொண்ட ஒரு பின்னமாகும். பூச்சியத்தை ஒரு நேர்ம அல்லது எதிர்ம எண்ணால் வகுக்கக் கிடைப்பது பூச்சியமாகவோ அல்லது பூச்சியத்தைத் தொகுதியாகவும் வகுஎண்ணைப் பகுதியாகவும் கொண்ட பின்னமாகவோ இருக்கும். பூச்சியத்தை பூச்சியத்தால் வகுக்கக் கிடைப்பது பூச்சியம் ஆகும்.\n\n830 இல் மகாவீரர் ”கணித சார சம்கிரகா” என்ற நூலில் குறிப்பிட்டுள்ள, பிரம்மகுப்தரின் கருத்துக்கான மாற்றுக் கருத்து: \n\nSection::::இயற்கணிதம்.\nமுழு எண், விகிதமுறு எண், மெய்யெண், சிக்கலெண்களில், பூச்சியத்தால் வகுத்தல் வரையறுக்கப்படவில்லை. பெருக்கலின் எதிர்ச்செயலாக வகுத்தல் வரையறுக்கப்படுவதால், களத்தின் அடிக்கோள்களை நிறைவுசெய்யும் எந்தவொரு கணிதத் தொகுதியிலும் பூச்சியத்தால் வகுத்தல் வரையறுக்கப்படாத ஒன்றாகவே அமையும்.\n\n\nஇத்தீர்வின் மதிப்பு காணக்கூடியதாயின் தனித்ததாகவும், காணக்கூடியதல்ல எனில் வரையறுக்கப்படாததாகவும் இருக்கும்.\n\nநிலை 1:\n\"b\" = 0 எனில், \"bx\" = \"a\" சமன்பாடு 0\"x\" = \"a\" அல்லது 0 = \"a\" என்றாகிறது. இதில், \n\nஇருவகையிலும் தனித்த தீர்வெதுவும் இல்லாததால் \"b\" = 0 எனும்போது formula_4 வரையறுக்கப்படவில்லை.\n\nநிலை 2:\n\nSection::::பெருக்கலின் நேர்மாறாக வகுத்தல்.\nஇயற்கணிதத்தில் பெருக்கலின் நேர்மாறுச் செயலாக வகுத்தல் விளக்கப்படுகிறது. எடுத்துக்காட்டாக,\n\n\n\n\nஎனவே ஒரு பின்னத்தின் பகுதி 0 ஆக இருக்கும்போது அதன் மதிப்பு வரையறுக்கப்படாததாக உள்ளது. 0/0 தேரப்பெறாதது என அறியப்படுகிறது.\n\nSection::::போலிகள்.\nபூச்சியத்தால் வகுக்க:\n\nமேலும் சுருக்கக் கிடைப்பது:\n\nபூச்சியத்தால் வகுப்பதை மற்ற எண்களால் வகுப்பதைப் போல சரியானதாகக் எடுத்துக் கொண்டதால் கிடைத்த கணிதப்போலி இதுவாகும்.\n\nSection::::நுண்கணிதம்.\nSection::::நீட்டிக்கப்பட்ட மெய்யெண் கோடு.\nமேற்பார்வைக்கு, \"b\" இன் மதிப்பு 0 ஐ அணுகும்போது \"a\"/\"b\" இன் எல்லையாக \"a\"/0 ஐ வரையறுக்க முடியுமெனத் தோன்றலாம். ஆனால் அது சரியல்ல என்பதைக் கீழுள்ள விளக்கங்களின் மூலம் காணலாம்.\n\n\"a\" இன் மதிப்பு நேர்மம் எனில், \n\nவலப்புறமிருந்து எல்லையும் இடப்புறமிருந்து எல்லையும் சமமாக இல்லாததால் formula_17 வரையறுக்கப்படவில்லை. இதேபோல \"a\" இன் எதிர்ம மதிப்பிற்கும் இவ்வெல்லை வரையறுக்கப்படவில்லையென்பதும் தெளிவாகும்.\n\nமேலும் \n\n\"x\" இன் மதிப்பு 0 ஐ அணுகும்போது, \"ƒ\"(\"x\") ,\"g\"(\"x\") இரண்டும் பூச்சியத்தை அணுகுமானால் \"ƒ\" , \"g\" ஐப் பொறுத்து, formula_22 என்ற எல்லையின் மதிப்பு ஒரு மெய்மதிப்பாகவோ, முடிவிலியாகவோ அல்லது காண முடியாததாகவோ இருக்கும்.\n\nஎனவே 0/0 ஒரு எல்லையாக நன்கு வரையறுக்கப்படவில்லை என்பது தெளிவு.\n\nஇக்காரணங்களால் \"b\" இன் மதிப்பு 0 ஐ அணுகும்போது \"a\"/\"b\" இன் எல்லையாக \"a\"/0 ஐ வரையறுக்க முடியாது என்பதை அறிந்து கொள்ளலாம்.\n\nSection::::முறைசார் செயல்கள்.\nகணக்கிடுதலின் முடிவு நன்கு வரையறுக்கப்பட்டதா இல்லையா என்பதைக் கருத்தில் கொள்ளாமல் எண்கணித விதிமுறைகளைக் கொண்டு செய்யப்படுவது முறைசார் கணக்கிடுதல் எனப்படும். எனவே \"a\"/0 ( \"a\" ≠ 0) இன் மதிப்பு formula_23 ஆக எடுத்துக்கொள்ளப்படுகிறது. இந்த முடிவிலியானது சந்தர்ப்பங்களைப் பொறுத்து நேர்மமாகவோ, எதிர்மமாகவோ அல்லது குறியற்றதாகவோ இருக்கலாம்.\n\nஎடுத்துக்காட்டு:\n\nமுறைசார் கணக்கிடுதலில் செல்லுபடியாகாத விடை கிடைப்பது ஏற்றுக்கொள்ளப்படுவதால் இந்த எல்லையின் மதிப்பு formula_25 ஆகும்.\n\nமுறைசார் கணக்கிடலுக்கு மாறான ஏரணமுறைக் கணக்கிடலில் கீழ்வரும் மதிப்புகளே கிடைக்கும்:\n\nஇந்த ஒருபுற எல்லைகள் வெவ்வேறாக இருப்பதால் இருபுற எல்லை மதிப்பை மெய்யெண்களில் காண முடியாது. மேலும் நீட்டிக்கப்பட்ட மெய்யெண் கோட்டில் 1/0 ன் மதிப்பு வரையறுக்கப்படாததாக உள்ளது. எனவே, \n1/0, formula_27 இரண்டும் பொருளில்லாத கோவைகளாகும்.\n\n"}
{"id": "285095", "url": "https://ta.wikipedia.org/wiki?curid=285095", "title": "குஞ்சரபாரதி", "text": "குஞ்சரபாரதி\n\nகவி குஞ்சர பாரதி (பிறப்பு: 1810 – மறைவு: 1896) தமிழ்நாட்டின், இராமநாதபுரம் மாவட்டத்தின் பெருங்கரை எனும் கிராமத்தில் 1810இல் கர்நாடக இசைக் குடும்பத்தில் பிறந்தவர். தந்தை பெயர் சுப்பிரமணிய பாரதி. குஞ்சரபாரதி தனது 12ஆம் வயதிலேயே தமிழில் கவிதைகள், கீர்த்தனைகளும், பிரபந்தங்களும் இயற்றத் தொடங்கினார். இவரது பாடல்களில் பெரும்பாலும் முருகப் பெருமானையே கருப்பொருளாக வைக்கப்பட்டுள்ளது.\n\n1840இல் இவர் இயற்றிய \"அழகர் குறவஞ்சி\" இலக்கியம், சிவகங்கை மன்னர் கெளரிவல்லபர் முன்னிலையில் சிவகங்கை அரசவையில் அரங்கேற்றப்பட்டது. இவருடைய திறமையைப் பாராட்டி, சிவகங்கை மன்னர் இவருக்குக் \"கவி குஞ்சரம்\" எனும் விருதினை வழங்கி, சிவகங்கை சமஸ்தானத்தின் ஆஸ்தான வித்வானாக நியமித்தார். இவர் பாடிய \"வேங்கைக் கும்மி\" பாட்டைப் பாராட்டி, சிவகங்கை அரசர் இவருக்கு \"கொட்டாங்கச்சியேந்தல்\" எனும் கிராமத்தைத் தானமாக வழங்கினார்.\n\nஇவரது புகழை கேள்விப்பட்ட முத்துராமலிங்க சேதுபதி தனது இராமநாதபுரம் சீமையின் ஆஸ்தான வித்துவானாக நியமித்தார். ஐம்பது வயதில்\n\"ஸ்கந்தபுராண கீர்த்தனைகள்\" எனும் பெயரில் முருகப் பெருமான் மீது பாடல்களை இயற்றியிருக்கிறார்.\n\n\n"}
{"id": "285105", "url": "https://ta.wikipedia.org/wiki?curid=285105", "title": "மக்னீசியம் சிட்ரேட்டு (3:2)", "text": "மக்னீசியம் சிட்ரேட்டு (3:2)\n\nமக்னீசியம் சிட்ரேட்டு \"(Magnesium citrate)\" (3:2) (2 சிட்ரேட்டு மூலக்கூறுகளுக்கு 3 மக்னீசியம் அணுக்கள்) என்பது C12H10Mg3O14 என்ற மூலக்கூற்று வாய்ப்பாடு கொண்ட, மக்னீசியம் மற்றும் சிட்ரிக் அமிலம் சேர்ந்து உருவாகும் ஒரு வேதியியல் சேர்மமாகும். மும்மக்னீசியம் இருசிலிக்கேட்டு, மும்மக்னீசியம் சிட்ரேட்டு அல்லது தெளிவற்ற மக்னீசியம் சிட்ரேட்டு போன்ற பல பெயர்களால் இச்சேர்மம் அழைக்கப்படுகிறது. (3:2) மக்னீசியம் சிட்ரேட்டு தண்ணீரில் அதிகமாகக் கரைவதில்லை. கசப்புச் சுவை கொண்டிருக்கிறது. இச்சேர்மத்தில் 16.2 சதவீதம் எடை மக்னீசியம் உள்ளது . மக்னீசியம் சிட்ரேட்டுடன் (1:1) ஒப்பிடுகையில், இச்சேர்மம் மிகவும் குறைவான அளவே தண்ணீரில் கரைகிறது. காரத்தன்மையும் அதிகமாக உள்ளது. மக்னீசியம் சிட்ரேட்டைவிட (1:1) எடையில் 42.6 சதவீத மக்னீசியம் அதிகம் பெற்றுள்ளது.\n"}
{"id": "285109", "url": "https://ta.wikipedia.org/wiki?curid=285109", "title": "சிடீவியா (பேரினம்)", "text": "சிடீவியா (பேரினம்)\n\nசிடீவியா (\"Stevia\", , அல்லது ) என்பது தாவரவியல் குடும்பத்தின் ஒரு பேரினம் ஆகும். இதன் கீழ் ஏறத்தாழ 240 சிற்றனங்கள் உள்ளன. அவற்றில் பெரும்பாலானவை மூலிகைகளாகவும், குறுமரங்களாகவும், புதர்செடிகளாகவும் உள்ளன. இதன் தாயகம் அயன அயல் மண்டலமும், வெப்ப மண்டலங்களும் ஆகும். வடஅமெரிக்காவின் மேற்குப் பகுதியிலிருந்து, தென் அமெரிக்கா வரை காணப்படுகின்றன.\n\nSection::::பொருளாதாரப் பயன்கள்.\nஇதன் சிற்றினங்களில் இருந்து எடுக்கப்படும் சிடீவியால் கிளைகோசைடு (Steviol glycoside) என்ற வேதிப்பொருளானது, சர்க்கரைக்கு மாற்றாகப் பயன்படுகிறது. இச்சர்க்கரைப் பதிலீடு, இந்தியாவில் அதிகமாக சர்க்கரைத் துளசி (\" Stevia rebaudiana\")செடியில் இருந்து எடுக்கப்படுகிறது.\n\n"}
{"id": "285110", "url": "https://ta.wikipedia.org/wiki?curid=285110", "title": "போக்குரா", "text": "போக்குரா\n\nபோக்குரா \"(Bokkura)\" என்பது மாலத்தீவுகளில் பயன்படுத்தப்படும் ஒரு சிறிய மரக்கலன் ஆகும். அந்நாட்டில் பயன்படுத்தப்படும் தோணி எனப்படும் மரக்கலனைப் போலக் காணப்படும் இக்கலம் உருவில் சற்று சிறியதாகும். முக்கோணப்பாய் இல்லாமல் இரண்டு அல்லது மூன்று நபர்கள் பயணம் செய்யக்கூடிய அளவுக்கு சிறியதாக இருக்கும் . போக்குராவில் வழக்கமாக இரண்டு துடுப்புகள் பயன்படுத்தப்படும். ஆழம் அதிகமில்லாத பவழப்பாறைகளுக்கு அருகில் மீன் பிடிக்கச் செல்வதற்கு இக்கலம் பயன்படுத்தப்படும் அல்லது கடலுக்குள் நங்கூரமிட்டுள்ள மீன்பிடி படகுகள், வர்த்தகக் கப்பலகள் ஆகியனவற்றிற்கு ஆட்கள் மற்றும் பொருட்களை மாற்றிவிட இப்போக்குராக்கள் பயன்பட்டன. அதிலும் குறிப்பாக யெட்டி எனப்படும் தோணித்துறைகள் இருக்குமிடங்களில் இவை அதிகம் பயன்பட்டன.\n\n"}
{"id": "285122", "url": "https://ta.wikipedia.org/wiki?curid=285122", "title": "விக்டோரியா, சீசெல்சு", "text": "விக்டோரியா, சீசெல்சு\n\nவிக்டோரியா அல்லது விக்டோரியா துறைமுகம் (\"Victoria\") சீசெல்சின் தலைநகரமும், மாஹே தீவின் வடகிழக்குப் பகுதியில் அமைந்துள்ள முக்கிய தீவுப்பகுதியும் ஆகும். முதன்முதலாக பிரித்தானியக் குடியேற்ற அரசு இந்த நகரில் ஏற்படுத்தப்பட்டது. 2010 இல், நாட்டின் மொத்த மக்கள் தொகை 90,945 ஆகும். இதில் விக்டோரியா நகரத்தின் மக்கள் தொகை (புறநகர் உட்பட) 26,450. \n\nவிக்டோரியாவின் முக்கிய ஏற்றுமதி வெனிலா, தேங்காய், தேங்காய் எண்ணெய், மீன் மற்றும் கடற் பறவைகளின் எச்சத்தில் உருவாக்கப்படும் இயற்கை உரம் ஆகும்.\n\nஇலண்டனில் உள்ள வாக்ஸ்ஹால் கடிகார கோபுரம் போன்று, வடிவமைக்கப்பட்ட மணிக்கூண்டு விக்டோரியா நகருக்கு ஈர்ப்பினைத் தருகின்றது.\nஇந்நகரத்தில் ஒரு தேசிய விளையாட்டரங்கு, சீசெல்சு பன்னாட்டுப் பள்ளி மற்றும் ஒரு பலதொழில்நுட்பப் பயிலகமும் உள்ளது. 1971 இல் கட்டி முடிக்கப்பட்ட, சீசெல்சு பன்னாட்டு விமான நிலையம் விக்டோரியா நகரத்தில் பயன்பாட்டில் உள்ளது. நகரின் கிழக்குப் பகுதியில் அமைந்திருக்கும் உள்துறைமுகம் சூரை மீன் பிடிதொழிலுக்கும், பதப்படுத்துதல் தொழிலுக்கும் முக்கிய பங்காற்றி வருகிறது. 2004 இல் இந்தியப் பெருங்கடலில் நிகழ்ந்த நிலநடுக்கம், மற்றும் ஆழிப்பேரலையால் விக்டோரியாவின் மிகப்பெரிய பாலம் ஒன்று அழிந்துவிட்டது.\n\nSection::::வரலாறு.\n1756 இல் பிரான்சு உரிமை கொண்டாடி அதன் குடியேற்ற ஆதிக்கத்தின் கீழ் இருந்த இப்பகுதி 1778 இல் விக்டோரியா பகுதியானது. 1814 பாரிசு உடன்படிக்கையின் படி இன்றைய நவீன விக்டோரியா பிரித்தானியர்களால் நிறுவப்பட்டது.\n\nSection::::மாவட்டங்கள்.\nசீசெல்சின் மூன்று மாவட்டங்களின் பகுதிகளை விக்டோரியா கொண்டுள்ளது:\n\n\nமேற்கண்ட மூன்றைத் தவிர சீசெல்சுவின் 25 மாவட்டங்களில் கீழ்கண்ட ஐந்து மாவட்டங்களும் உள்ளடங்கியுள்ளது.\n\n\nSection::::இரட்டை நகரங்கள் மற்றும் சகோதரி நகரங்கள்.\nவிக்டோரியா பின்வரும் நகரங்களின் சகோதரி நகராக உள்ளது.\n"}
{"id": "285132", "url": "https://ta.wikipedia.org/wiki?curid=285132", "title": "நீலகிரி உயிர்க்கோளக் காப்பகத்திற்குரிய தாவரங்களின் பட்டியல்", "text": "நீலகிரி உயிர்க்கோளக் காப்பகத்திற்குரிய தாவரங்களின் பட்டியல்\n\nதென்னிந்தியாவில் உள்ள நீலகிரி உயிர்க்கோளக் காப்பகத்தில் உள்ள தாவரங்களில் 3,300 சிற்றினங்கள், பூக்கும் தாவரத்தொகுதியைச்(தாவரவியல்:Angiosperms) சார்ந்தது ஆகும். இவற்றுள் 132 சிற்றினங்கள், அகணிய உயிரிகள் ஆகும். இந்த பாதுகாக்கப்பட்ட வனமானது , கருநாடகம், கேரளம், தமிழ்நாடு.ஆகிய இந்திய மாநிலங்களில் அமைந்திருக்கும் நீலமலையையும், மேற்குத் தொடர்ச்சி மலைத்தொடரின் ஒரு பகுதியையும் தன்னகத்தேக் கொண்டுள்ளது. இந்நிலப்பகுதியின் தாவர வகைகளைக் தாவரவியல் குடும்ப அடிப்படையில் இப்பக்கத்தில் பட்டியலிடப்படுகின்றன.\n\n"}
{"id": "285135", "url": "https://ta.wikipedia.org/wiki?curid=285135", "title": "ஜொகூர் நீர்ச்சந்தி", "text": "ஜொகூர் நீர்ச்சந்தி\n\nஜொகூர் நீர்ச்சந்தி (\"Strait of Johore\"), அல்லது டெப்ரூ நீர்ச்சந்தி (\"Tebrau Strait\", \"Selat Johor\", \"Selat Tebrau\", \"Tebrau Reach\") என்றழைக்கப்படும் இந்த நீரிணை மலேசிய மாநிலமான ஜொகூரையும் சிங்கப்பூரையும் பிரிக்குன்றது. இந்த நீர்ச்சந்திக்கு வடக்கில் மலேசிய பெருநிலப் பகுதியும் தெற்கில் சிங்கப்பூர் தீவும் உள்ளன.\n"}
{"id": "285143", "url": "https://ta.wikipedia.org/wiki?curid=285143", "title": "இமையிணைப்படலம்", "text": "இமையிணைப்படலம்\n\nஇமையிணைப்படலம் (Conjunctiva), முதுகெலும்பு விலங்குகளின் புற இமையையும் விழிக்கோளத்தையும் இணைக்கும் மெல்லிய படலம். இதைக் கண்ணீர்ச்சுரப்பி எப்போதும் ஈரமக்கிக் கொண்டே இருக்கும். இது விழிக்கோளத்தைப் பாதுகாக்கிறது. இது கண்சவ்வு என்றும் அழைக்கப்படும்.\n\nSection::::ஆதாரம்.\nஉயிரியல் கலைச்சொல் விளக்க அகராதி, தமிழ்ப் பல்கலைக் கழகம், தஞ்சாவூர், ஆசிரியர்: முனைவர்.சி.ஏசுதாஸ் (இரண்டாம் பதிப்பு, 2002)\nமருத்துவக் கலைச்சொல் களஞ்சியம், மணவை பப்ளிகேஷன், சென்னை, ஆசிரியர்: மணவை முஸ்தபா. (1996)\n"}
{"id": "285148", "url": "https://ta.wikipedia.org/wiki?curid=285148", "title": "தொண்டுக்கான அகில இந்திய இயக்கம்", "text": "தொண்டுக்கான அகில இந்திய இயக்கம்\n\nதொண்டுக்கான அகில இந்திய இயக்கம் (AIM (All India Movement For Seva), சுவாமி தயானந்த சரஸ்வதியால், கிராமப்புற மக்களுக்கான கல்வி, கலை, மருத்துவநல தொண்டுகளுக்காக, 2000 ஆம் ஆண்டில் தொடங்கப்பட்ட இயக்கமாகும்.\nபொதுமக்களின் நிதியுதவி மற்றும் தனியாரிடமிருந்து பெறும் நன்கொடைகள் மூலம் இயங்கும் அரசு சாரா, இலாப நோக்கமற்ற தொண்டு நிறுவனமாகும். இவ்வியக்கம் ஐக்கிய நாடுகள் பொருளாதார மற்றும் சமூக சபையின் ஆலோசனையின்படி இயங்குகிறது.\nஇந்தியாவின் நகர்புற மற்றும் கிராமப்புற மக்களை பிரிக்கும் கலாச்சார, பண்பாட்டு, சமூக மற்றும் பொருளாதாரத்தில் உள்ள இடைவெளியை நீக்கி, ஒன்றிணைக்க இத்தொண்டு நிறுவனம் பாடுபடுகிறது.\n\n\n"}
{"id": "285149", "url": "https://ta.wikipedia.org/wiki?curid=285149", "title": "ஒரானியெசுத்தாடு", "text": "ஒரானியெசுத்தாடு\n\nஒரானியெசுத்தாடு (\"Oranjestad\", ) அரூபாவின் தலைநகரமும், அந்நாட்டின் மிகப்பெரிய நகரமும் ஆகும். அரூபா தீவு நாட்டின் மேற்கு முனைக்கு அருகே தெற்குக் கரையில் இது அமைந்துள்ளது. உள்ளூர் பப்பியாமெந்தோ மொழியில் இது \"பிலாயா\" என அழைக்கப்படுகிறது. 2010 ஆம் ஆண்டில் இதன் மக்கள்தொகை அண்ணளவாக 30,000 என மதிப்பிடப்பட்டிருந்தது.\n\n"}
{"id": "285156", "url": "https://ta.wikipedia.org/wiki?curid=285156", "title": "பெருஞ்சாத்தன்", "text": "பெருஞ்சாத்தன்\n\n"}
{"id": "285158", "url": "https://ta.wikipedia.org/wiki?curid=285158", "title": "ஒல்லையூர் கிழான் மகன் பெருஞ்சாத்தன்", "text": "ஒல்லையூர் கிழான் மகன் பெருஞ்சாத்தன்\n\nஒல்லையூர் கிழான் மகன் பெருஞ்சாத்தன் சங்ககால அரசர்கள்களில் ஒருவன். இவனது தந்தை ஒல்லையூர் கிழான். இவன் ஆண்ட நாடு ஒல்லையூர் நாடு. தலைநகர் ஒல்லையூர். இவன் சிறந்த வள்ளல்களில் ஒருவன். வல்வேல் சாத்தன் என இவன் போற்றப்பட்டான். ஒல்லையூர் தந்த பூதப்பாண்டியன் தாக்கிய போரில் இவன் மாண்டான். இவனை இழந்த துக்கத்தில் அவன் நாட்டு இளைஞர்களும், இளம்பெண்களும், யாழால் வளைத்துப் பறித்துச் சூடும் பாணர்களும், பாடினிப் பெண்களும் மகிழ்ச்சியின் அடையாளமாகச் சூடும் முல்லைப் பூவைச் சூடவில்லையாம். அத்துணைத் துக்கம் அவர்களுக்கு. \n"}
{"id": "285163", "url": "https://ta.wikipedia.org/wiki?curid=285163", "title": "ஊஃபா", "text": "ஊஃபா\n\nஊஃபா (; ) உருசியாவின் பாசுக்கொர்டொசுத்தானின் தலைநகரமாகும். இக்குடியரசின் தொழிலக, பொருளியல், அறிவியல், பண்பாட்டு மையமாக இந்நகரம் விளங்குகின்றது. இதன் மக்கள்தொகை: 1,105,667 (2015).\n"}
{"id": "285165", "url": "https://ta.wikipedia.org/wiki?curid=285165", "title": "சமுத்திரகுப்தர்", "text": "சமுத்திரகுப்தர்\n\nசமுத்திரகுப்தர் , குப்தப் பேரரசை கி பி 335 முதல் 375 முடிய ஆட்சி செய்த பேரரசர். முதலாம் சந்திரகுப்தருக்குப் பின் வட இந்தியாவை ஆட்சி செய்த சமுத்திர குப்தர், இந்திய வரலாற்றில் மிகச்சிறந்த போர்த்திறன் படைத்தவர் எனப் போற்றப்படுகிறார். திறமையான ஆட்சியாளர், போர் நுணுக்கங்கள் அறிந்தவர் மற்றும் இந்து சமயம், கலை, இலக்கியங்களை பேணியவர் என்பதால் குப்த பேரரசின் மூன்றாம் ஆட்சியாளரான சமுத்திரகுப்தரின் ஆட்சிக் காலத்தை இந்தியாவின் பொற்காலம் என வரலாற்று ஆய்வாளர்கள் கருதுகின்றனர். இவரது மகன் இரண்டாம் சந்திரகுப்தர், சமுத்திர குப்தருக்குப் பின்னர் ஆட்சிக்கு வந்தவர்.\nஜாவா தீவின் நூல்களில் இவரது பெயரை தாந்திரிகமந்தகர் எனக் குறித்துள்ளது. சமுத்திரம் என்ற சமஸ்கிருத மொழிச் சொல்லிற்கு கடல் என்று பொருள். சமுத்திரகுப்தரை அசோகருக்கு நிகராக ஒப்பீடு செய்கின்றனர். அசோகர் அமைதி மற்றும் அகிம்சையைப் போற்றியவர்; ஆனால் சமுத்திரகுப்தர் போர் மற்றும் ஆக்கிரமிப்பு செய்வதில் ஆர்வம் கொண்டவர்.\n\nமுதலாம் சந்திர குப்தருக்கும் - மகாஜனபாதங்களில் ஒன்றான லிச்சாவி இளவரசி குமாரதேவிக்கும் பிறந்தவர் சமுத்திரகுப்தர். பாடலி புத்திரத்தை தலைநகராகக் கொண்ட குப்தப் பேரரசை நாற்பது ஆண்டு காலம் வரை ஆட்சி செய்தவர்.\n\nSection::::வெற்றிகள்.\nரோகில்கண்ட் மற்றும் மத்திய இந்தியாவின் பத்மாவதி ஆகிய பகுதிகளை சமுத்திரகுப்தர் வென்ற பின்னர் தற்கால வங்காளம், ஒடிசா, மால்வா, குஜராத், நேபாளம், வங்காளம், ஒரிசா, அசாம், மதுரா, மத்தியப் பிரதேசம், காஷ்மீர், ஆப்கானித்தான் வென்று, பின் தென்னிந்தியாவின் ஆந்திரம் வரை வெற்றி கொண்டார். முழு வட இந்தியாவை, குப்தப் பேரரசில் கொண்டுவந்தவர் சமுத்திரகுப்தர் ஆவார். பல்லவ மன்னர் முதலாம் விட்ணுகோபன், சமுத்திரகுப்தரின் தமிழகம் மீதான வெற்றியை தடுத்தார்.\n\nSection::::அலகாபாத் தூண்கள் - நாணயங்கள்.\nசமுத்திர குப்தரின் போர் வெற்றிகள் குறித்த வரலாற்றை அலகாபாத் தூணில் செதுக்கப்பட்டுள்ளது. \nகி பி நான்காம் நூற்றாண்டின் முதல் பாதியின், இந்திய அரசியல், நிலவியல், மன்னர்கள், மக்கள் குறித்த, சமுத்திர குப்தரின் அரசவைக் கவிஞர் ஹரிசேனரின் செய்திகள் இத்தூண்களில் செதுக்கப்பட்டுள்ளது. சமுத்திரகுப்தர் வெளியிட்ட தங்கம், வெள்ளி, செப்பு நாணயங்கள் மூலம், அவர் காலத்திய வரலாற்று குறிப்புகள் அறிய முடிகிறது.\n\nSection::::பின் வந்த ஆட்சியாளர்.\nசமுத்திரகுப்தர் நாற்பது ஆண்டுகள் குப்தப் பேரரசை ஆட்சி செய்த பின்னர், அவரது மகன் இரண்டாம் சந்திரகுப்தர் பட்டத்திற்கு வந்தார்.\n\n\n"}
{"id": "285177", "url": "https://ta.wikipedia.org/wiki?curid=285177", "title": "சமான் சர்வதேச பள்ளி", "text": "சமான் சர்வதேச பள்ளி\n\nசமான் சர்வதேச பள்ளி \"(Zaman International School )\" என்பது கம்போடியா தலைநகர் புனோம் பென்னில் இருக்கும் ஒரு தனியார் பன்மொழி சர்வதேச பள்ளி ஆகும். இப்பள்ளியானது 1997 ஆம் ஆண்டு சமான் என்ற துருக்கிய தினசரி பத்திரிகையின் முன்னாள் பத்திரிகையாளரால் நிறுவப்பட்டது. சமான் சர்வதேச பள்ளி, இசுலாமியர்களின் குலென் இயக்கத்துடன் தொடர்பு கொண்ட ஒரு பள்ளி என இணையதள ஆதாரங்கள் தெரிவிக்கின்றன.\n\nஇப்பள்ளியில் குழந்தைகளுக்கு கே1 முதல் 12 ஆவது வரையிலான கல்வி அளிக்கப்படுகிறது. அனைத்துப் பாடங்களும் ஆங்கிலம் மற்றும் கெமெர் மொழிகளில் கற்பிக்கப்படுகின்றன. புனோம் பென்னில் உள்ள தொன்லே பாசாக் பகுதியில் புதிதாக வடிவமைக்கப்பட்டு கட்டப்பட்ட கட்டிடத்தில் இம்மேல்நிலைப் பள்ளி இயங்குகிறது. வைக்கப்பட்டுள்ளது. 7 ஆம் நிலையில் இருந்து 12 ஆம் நிலை வரை பயிலும் மாணவர்கள் இவ்வளாகத்தில் கல்வி கற்கின்றனர். சமான் தொடக்கப்பள்ளி புனோம் பென்னில் உள்ள தௌல் கோர்க் பகுதியில் அமைந்துள்ளது.\n\nசமான் சர்வதேச பள்ளியில் கல்வி கற்கும் மாணவர்களுக்கு தேசிய மற்றும் சர்வதேச கல்வித் தகுதிகள் கிடைக்கின்றன. 9 ஆம் நிலை மற்றும் 12 ஆம் நிலை மாணவர்களுக்கு இரண்டு தேசிய அளவிலான தேர்வுகள் நடத்தப்படுகின்றன. கேம்பிரிட்ச்சின் சர்வதேச பள்ளிக்கல்வி பொதுச் சான்றிதழ் படிப்புக்குச் செல்வதற்காக சர்வதேசப்பகுதி மாணவர்களுக்கு ஒரு தேர்வும் 10 அல்லது 11 மற்றும் 12 ஆம் நிலைகளுக்குச் செல்வதற்கான தரம் ஏ தேர்வு என்ற மற்றோரு தேர்வும் இங்கு நடத்தப்படுகின்றன. தனது நாட்டில் உள்ள துருக்கியப் பள்ளிகள் துருக்கி மற்றும் கம்போடியா இடையே பாலங்களாகச் செயல்படுகின்றன என்று கம்போடிய பாதுகாப்பு அமைச்சரகத்தின் செய்தித்தொடர்பாளர் தளபதி சும் சோச்சீட் கூறுகிறார்.\n"}
{"id": "285180", "url": "https://ta.wikipedia.org/wiki?curid=285180", "title": "இரண்டாம் சந்திரகுப்தர்", "text": "இரண்டாம் சந்திரகுப்தர்\n\nஇரண்டாம் சந்திரகுப்தர் (\"Chandragupta\" II அல்லது \"Chandragupta Vikramaditya\"), குப்த பேரரசர்களில் மிகவும் புகழ் பெற்றவர். இவரை சந்திரகுப்த விக்கிரமாதித்தியன் என்றும் அழைப்பர். சமுத்திரகுப்தரின் மகனாக இவர் மேற்கு சத்திரபதிகளை வென்று தற்கால குஜராத், இராஜஸ்தான் பகுதிகளை கைப்பற்றி, வட இந்தியா முழுவதையும் ஒரு குடையின் கீழ் கொண்டு வந்தவர். இவரின் ஆட்சி காலமான கி பி 380 முதல் 415 முடிய உள்ள காலத்தில், கலை, இலக்கியம், கட்டிடக் கலை, சிற்பக் கலை செழிப்பின் உச்சத்தைத் தொட்டது. இந்து சமயம் மீண்டும் மிகப் பொழிவுடன் செழித்தோங்கியது. எனவே இரண்டாம் சந்திரகுப்தரின் ஆட்சிக் காலத்தை இந்தியாவின் பொற்காலம் என வரலாற்று ஆய்வாளர்கள் கூறுகிறார்கள். இவரை இரண்டாம் சந்திரகுப்த விக்கிரமாதித்தியன் என்றும் அழைப்பர்.\n\n388 முதல் 409 முடிய உஜ்ஜைன் நகரத்தைத் தலைநகராகக் கொண்டு குப்தப் பேரரசை ஆண்டவர். இவரது அரசவையில் காளிதாசர் முதலான நவரத்தினங்கள் எனும் ஒன்பது மிகப் பெரிய கவிஞர்களும், இலக்கியவாதிகளும், பிற துறை அறிஞர்களும் இடம் பெற்றிருந்தனர். இந்த நவரத்தினங்களில் சமசுகிருதம் மொழி இலக்கணக்காரான அமரசிம்மரும், வானவியல்-கணித அறிஞரான வராகமிகிரரும் இருந்தனர்.\n\nஇவரது ஆட்சிக் காலத்தில் சீன பௌத்த அறிஞரான பாசியான், வட இந்தியாவில் பயணம் செய்து, இரண்டாம் சந்திரகுப்தரின் ஆட்சியின் பெருமைகளைத் தனது நூலில் குறித்துள்ளார்.\n\nSection::::வெளிநாடுகள் மீதான படையெடுப்புகள்.\nஇரண்டாம் சந்திரகுப்தர், இந்தியாவிற்கு வெளியே, கிழக்கிலும் மேற்கிலும் உள்ள 21 நாடுகளைப் படையெடுத்து வென்றதாக, நான்காம் நூற்றாண்டு பெருங்கவிஞர் காளிதாசர் தனது நூல்களில் குறித்துள்ளார். பாரசீகம், காம்போஜம், ஹூன மக்கள், கிராதர்கள், மிலேச்சர்கள், நேபாளம், யவனம், காஷ்மீரம் ஆகியவை இவர் வென்ற நாடுகளில் குறிப்பட்டத்தக்கதாகும். இரண்டாம் சந்திரகுப்தருக்குப் பின் அவரது இரண்டாம் மகன் முதலாம் குமாரகுப்தர் அரியணை ஏறினார்.\n\nSection::::சமயம்.\nவைணவ சமயத்தைப் பின்பற்றிய இரண்டாம் சந்திரகுப்தர் முதல் அவருக்குப் பின் வந்த குப்த பேரரசர்கள், பரம பாகவதர்கள் அல்லது பாகவத வைணவர்கள் என்ற சிறப்புப் பெயருடன் அழைக்கப்பட்டனர். இவரது ஆட்சிக் காலத்தில் இந்து சமயம், குறிப்பாக வைணவ சமயம் செழித்தோங்கியது.\n\nSection::::விக்கிரம நாட்காட்டி.\nகிமு 57 காலத்திய பண்டைய இந்தியப் பேரரசரான விக்கிரமாதித்தியன் உஜ்ஜையின் நகரத்தை தலைநகராகக் கொண்டு இந்தியாவை ஆட்சி செய்தவர். அவர் ஆட்சிப் பொறுப்பேற்ற நாளின் நினைவாக தீபாவளிக்கு அடுத்த நாள் பாத்வா என அழைக்கப்படுகிறது. விக்ரம் நாட்காட்டி கி மு 57 முதல் தொடங்கியது. நேபாளத்தில் விக்கிரம நாட்காட்டி அலுவல்முறை நாட்காட்டியாகக் கடைப்பிடிக்கிறது. சகர்களை வென்றதால் இரண்டாம் சந்திரகுப்தரை, சந்திரகுப்த விக்கிரமாதித்தியன் என்ற சிறப்புப் பெயரால் அழைக்கப்பட்டார்.\n\nSection::::வெளியிட்ட நாணயங்கள்.\nமேற்கு சத்ரபதிகள் மற்றும் சமுத்திரகுப்தரைப் போன்று, தங்கம் மற்றும் வெள்ளி நாணயங்களை இரண்டாம் சந்திரகுப்தர் வெளியிட்டார்.\n\n\n\n\nSection::::மேலும் காண்க.\n \n"}
{"id": "285185", "url": "https://ta.wikipedia.org/wiki?curid=285185", "title": "கல்வான் நதி", "text": "கல்வான் நதி\n\nகல்வான் நதி \"(Galwan River)\" என்பது சீனாவின் தெற்கு சிஞ்சியாங் பகுதியில் இருந்து இந்தியாவின் சம்மு காசுமீர் வரை பாய்கின்ற ஒரு நதியாகும். சாம்சுங்லிங் என்ற பகுதியில் தோன்றும் இந்நதி மேற்கு நோக்கிப் பாய்ந்து 34°45′33″வ 78°10′13″கி என்ற ஆள்கூறுகளில் சையோக் நதியுடன் இணைகிறது. சிந்து நதியின் கிளை நதிகளில் நீரின் திசைக்கு எதிராகப் பாயும் நதிகளில் இதுவும் ஒன்றாகும். \n\nசுமார் 80 கிலோமீட்டர் நீளத்திற்குப் பாயும் இவ்வாற்றில் நீரின் வேகமும் அதிகமாகும். லே பகுதியைச் சேர்ந்த குலாம் இரசூல் கல்வான் என்பவரின் பெயரே இந்நதிக்குப் பெயராக சூட்டப்பட்டுள்ளது. நதியும் இந்நதியின் பள்ளத்தாக்கும் காசுமீரின் வடமேற்கு நிலப்பகுதியான அக்சாய் சின்னில் உள்ளது. இப்பகுதி யாருக்கு சொந்தம் என்பதில் பல ஆண்டுகளாக இந்தியா மற்றும் சீனாவிற்கு இடையே சர்ச்சை நீடிக்கிறது என்றாலும் இப்பகுதி 1959 ஆம் ஆண்டு முதல் சீனக்கட்டுப்பாட்டில் உள்ளது. இப்பள்ளத்தாக்கின் தரைப்பகுதி மிகவும் கடினமாக இருக்கிறது. 1962 ஆம் ஆண்டில் இந்தியா இப்பகுதியில் தன்னுடைய இராணுவப்படையை நிறுத்தி வைத்திருந்தது. ஆனால் இந்திய சீனப்போர் நடைபெற்று சீனா வெற்றி பெற்று இப்பகுதியை தனது கட்டுப்பாட்டுக்குள் கொண்டு வந்து விட்டது. \n"}
{"id": "285195", "url": "https://ta.wikipedia.org/wiki?curid=285195", "title": "போரான் நைட்ரைடு", "text": "போரான் நைட்ரைடு\n\nபோரான் நைட்ரைடு (Boron nitride) என்பது BN என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மம் ஆகும். போரான் மற்றும் நைட்ரசன் அணுக்கள் சம எண்ணிகையில் சேர்ந்து இச்சேர்மம் உருவாகிறது. போரான் நைட்டிரைடு கனசதுர, அறுகோணப்பட்டக வடிவங்களைக் கொண்டிருந்தாலும், அறுகோணப்பட்டக வடிவ போரான் நைட்டிரைடு (h-BN) பரவலாகப் பயன்படுத்தப்படுகிறது.\n\nஅறுகோண வடிவமுடைய போரான் நைட்ரைடு கிராஃபைட்டை ஒத்த அமைப்புடையது. இது போரான் நைட்ரைடு பல்லுருக்களிலேயே மிகவும் நிலைத்த, மிருதுவான அமைப்புடையது, மேலும் இது உயவுப்பொருளாகவும், நறுமணப் பொருட்களில் பதனச்சரக்காகவும் பயன்படுத்தப்படுகிறது. வைரத்தை ஒத்த வடிவமுடைய போரான் நைட்ரைடு கனச்சதுர வடிவமுடைய போரான் நைட்ரைடு (c-BN) எனப்படுகிறது. இது கடினத் தன்மையில் வைரத்தை விடக்குறைவாகவும், வெப்ப, வேதி நிலைத்தன்மையில் வைரத்தை விட அதிகமான நிலைத்தன்மையையும் உடையது. மிகவும் அரிதான வடிவமான உருசைட்டு போரான் நைட்ரைடு கனச்சதுர வடிவ போரான் நைட்ரைடை விட அதிக கடினத்தன்மை உடையது. இது அறுங்கோண (lonsdaleite-ஒத்த) வடிவமுடையது.\n\nB-க்கும் N-க்குமான பிணைப்பு அயனிப்பண்பு உடையது, ஆகையால் மேலடுக்கில் உள்ள B-அணு கீழடுக்கில் உள்ள N-அணுவுடன் பிணைப்பை ஏற்படுத்திக்கொள்ளும். கிராப்ஃபைட்டும் போரான் நைட்டிரைடும் ஒத்த எதிர்மின்னிய அமைப்பை கொண்டிருந்தாலும், கிராஃபைட்டு கருப்பு நிறமுடையது, சிறந்த மின்கடத்தும் பண்பு கொண்டது. இது நன்கடத்தியாகவோ அல்லது குறைக்கடத்தியாகவோ அறியப்படுகிறது. மாறாக, போரான் நைட்டிரைடு வெள்ளை நிறமுடையது, மின்கடத்தாப் பண்பை கொண்டுள்ளது. ஆனாலும், சிறந்த வெப்பக்கடத்தியாக உள்ளது. மேலும், வேதி நிலைத்தன்மை/மந்தத்தன்மை, எந்திர வலிமை/கடினத்தன்மை, அரிமான எதிர்ப்புத்தன்மை ஆகிய பண்புகளையும் கொண்டுள்ளது. இதனால் இதனை உயவுப்பொருளாக, மேற்பூச்சுப் பொருளாக, மின் காப்பியாக, மின்மக்கசிவுத் தடுப்பியாகவும் பயன்படுத்தப்படுகிறது.\n"}
{"id": "285200", "url": "https://ta.wikipedia.org/wiki?curid=285200", "title": "மசூர் மௌலானா", "text": "மசூர் மௌலானா\n\nமசூர் மௌலானா (\"S. Z. M. M. Moulana\", 31 சனவரி 1932 - 4 டிசம்பர் 2015) இலங்கை முஸ்லிம் அரசியல்வாதியும், முன்னாள் மேலவை, மற்றும் மாகாண சபை உறுப்பினரும், பேச்சாளரும் இலக்கியவாதியும் ஆவார்.\n\nSection::::வாழ்க்கைக் குறிப்பு.\nமசூர் மௌலானா கிழக்கிலங்கையில் அம்பாறை மாவட்டம் மருதமுனை என்ற ஊரில் செய்யது ஐதுறுஸ் மௌலானா செயின் மௌலானா இஸ்மாலெப்பை போடியார், செயினம்பு ஆகியோருக்குப் பிறந்தார். மருதமுனை அல்மனார் மகா வித்தியாலயம், மட்டக்களப்பு சிவானந்தா வித்தியாலயம், மட்டக்களப்பு மத்திய கல்லூரி ஆகிய பாடசாலைகள் கல்வி கற்றார். ஆங்கில ஆசிரியராகப் பணியாற்றினார்.\n\nSection::::அரசியலில்.\nமசூர் மௌலானா தனது 17வது அகவையில் தந்தை செல்வாவின் அரசியல் செயல்பாட்டில் ஈடுபாடு ஏற்பட்டு இலங்கைத் தமிழரசுக் கட்சியில் சேர்ந்தார். 1956 இல் கொழும்பு காலிமுகத் திடலில் நடைபெற்ற சத்தியாக்கிரகப் போராட்டத்தில் தமிழ் தலைவர்களுடன் இணைந்து கலந்து கொண்டார். தமிழரசுக் கட்சியின் சார்பில் மேலவை உறுப்பினராக நியமிக்கப்பட்டார்.\n\nமார்ச் 1960 நாடாளுமன்றத் தேர்தலில் கல்முனை தேர்தல் தொகுதியில் தமிழரசுக் கட்சியின் சார்பில் போட்டியிட்டு மு. ச. காரியப்பரிடம் தோற்றார். பின்னர் சூலை 1960, 1965 தேர்தல்களிலும் போட்டியிட்டார்.\n\n1966 முதல் 1974 வரை கரவாக வடக்கு கிராமசபைத் தலைவராக இருந்து செயல்பட்டார். பின்னர் ஐக்கிய தேசியக் கட்சியில் இணைந்து 1988ல் நடைபெற்ற இலங்கையின் முதலாவது வடகிழக்கு மாகாண சபைத் தேர்தலில் அக்கட்சியின் மூலம் தெரிவான ஒரேயோரு உறுப்பினராக மாகாண சபை சென்றார்.\n\nஅதன் பின்னர் இலங்கை முசுலிம் காங்கிரசில் இணைந்து கல்முனை மாநகர முதல்வராகவும் பணியாற்றினார்.\n\nSection::::மறைவு.\nமசூர் மௌலானா தனது 84 வது அகவையில் 2015 டிசம்பர் 4 வெள்ளிக்கிழமை அதிகாலை 2 மணியளவில் கொழும்பில் காலமானார்.\n"}
{"id": "285203", "url": "https://ta.wikipedia.org/wiki?curid=285203", "title": "சின்ஹகட்", "text": "சின்ஹகட்\n\nசின்ஹகட் என்னும் கோட்டை, இந்திய மாநிலமான மகாராஷ்டிராவின் புனேவுக்கு தெற்கில் சுமார் 25 கி.மீ தொலைவில் அமைந்துள்ளது. இது கொண்டாணா என்றும் அழைக்கப்படுகிறது. இந்த சொல்லுக்கு சிங்கத்தின் கோட்டை என்று பொருள். இந்த கோட்டை இரு வாயில்களை கொண்டது. அவை புணே தர்வாஜா என்றும், கல்யாண் தர்வாஜா என்றும் அழைக்கப்படுகின்றன.\n\nஇந்த கோட்டையில் தொலைக்காட்சிகளை ஒளிபரப்பும் கோபுரம் வைக்கப்பட்டுள்ளது. கோட்டையின் மேல் பகுதியில் தங்குவதற்கான அறைகள் உள்ளன.\n\n"}
{"id": "285207", "url": "https://ta.wikipedia.org/wiki?curid=285207", "title": "அடிலைன் மொலமுறே", "text": "அடிலைன் மொலமுறே\n\nஅடிலைன், மொலமுறே சீமாட்டி (\"Adeline, Lady Molamure\", 1890 - 1977) பிபேக (அடிலைன்; \"தொடக்கத்தில்\" மீதெனிய) என்பவர் இலங்கை செனட் சபையின் முதலாவது பெண் உறுப்பினர் ஆவார். ஆதலின், இவரே இலங்கையில் தெரிவு செய்யப்பட்ட முதலாவது பெண் சட்டவரைஞர் ஆவார். இவர் செனட் சபையின் உப தலைவியாகச் செயற்பட்டார்.\n\nகொழும்பு பிசப் கல்லூரியில் கல்வி கற்ற இவர் அப்போதைய சட்டவாக்கக் கழக உறுப்பினரான ஹென்றி மீதெனிய அதிகாரம் என்பவரின் மகளாவார். இவர் 1931 இல் தனது தந்தையின் இறப்பைத் தொடர்ந்து ஏற்பட்ட வெற்றிடத்துக்காக அவரது தேர்தல் தொகுதியில் நடைபெற்ற இடைத்தேர்தலின் மூலம் தெரிவு செய்யப்பட்டார். பின்னர் 1947 ஆம் ஆண்டு இவர் செனட்டுக்குத் தெரிவு செய்யப்பட்டதுடன், 1955 இல் அச்சபையின் உப தலைவியாக நியமிக்கப்பட்ட அதே வேளை பிரித்தானியப் பேரரசு வரிசையின் கட்டளைத் தளபதியாக ஆக்கப்பட்டார்.\n\nஇவர் இலங்கையின் முதலாவது சபாநாயகர் சேர் பிரான்சிஸ் மொலமுறே என்பவரைத் திருமணம் புரிந்தார். இவர்களின் ஒரே மகளான சீதா மொலமுறே என்பவரும் இலங்கை செனட் சபையின் உறுப்பினரானார். அவர் குடியியற் பணியாளராக இருந்து இலங்கைத் திறைசேரியின் செயலாளரான எல். ஜே. செனவிரத்ன என்பவரைத் திருமணம் புரிந்தார்.\n"}
{"id": "285211", "url": "https://ta.wikipedia.org/wiki?curid=285211", "title": "தத்தாரிஸ்தான்", "text": "தத்தாரிஸ்தான்\n\nதத்தாரிஸ்தான் குடியரசு (\"Republic of Tatarstan\", ) என்பது உருசியக் கூட்டமைப்பின் தன்னாட்சி பெற்ற 14 உட்குடியரசுகளுள் ஒன்று இதன்தலைநகர் கசான் நகரம் ஆகும். குடியரசின் மக்கள் தொகை: 3.786.488. ( 2010 கணக்கெடுப்பு )\n\nSection::::சொல்.\n\"தத்தார்ஸ்தான்\" என்ற பெயர் இங்கு வாழக்கூடிய இனக்குழுவினரான தடார்கள் என்ற பாரசீக மொழி பெயரில் இருந்து பெறப்பட்டது. இன்னொரு பெயர் உருசிய மொழியில் வழக்கில் உள்ளது. இது “Тата́рия” (Tatariya) என்ற பெயர் ஆகும். சோவியத் ஆட்சியின் போது “Tatar ASSR” என்று வழங்கப்பட்டது.\n\nSection::::நிலவியல்.\nஇக்குடியரசு கிழக்கு ஐரோப்பிய பீடபூமியின் மையத்தில் அமைந்துள்ளது. மாஸ்கோவில் இருந்து கிழக்கில் சுமார் 800 கிலோமீட்டர் (500 மைல்) தொலைவில் உள்ளது, வோல்கா ஆறு மற்றும் காம ஆறு ( வோல்காவின் கிளையாறு) ஆகியவற்றுக்கு இடையில் அமைந்துள்ளது, மற்றும் உரால் மலைகளுக்கு கிழக்கில் பரவியுள்ளது.\n\n\n\nSection::::மக்கள் வகைப்பாடு.\nகுடியரசின் மக்கள் தொகை: 3,786,488 ( 2010 கணக்கெடுப்பு ); (3,779,265 (2002 மக்கள் தொகை கணக்கெடுப்பு ); 3,637,809 ( 1989 மக்கள் தொகை கணக்கெடுப்பு ).\n\nகுடியரசில் சுமார் 2 மில்லியன் தடர் இன மக்களும், 1.5 மில்லியன் ரஷ்யர்களும் உள்ளனர். கணிசமான எண்ணிக்கையிலான சுவாஷ் , மாரி , உத்முர்த் ஆகிய இனத்தவர்கள் தடர மொழியே பேசுகின்றனர். உக்ரைனியர், மோர்டிவின், பாஷ்கிர் போன்ற சிறுபான்மையினரும் உள்ளனர். பெரும்பாண்மையான தடார்கள் சுன்னி முஸ்லிம்கள் என்றாலும், தடார்களில் ஒரு சிறு பிரிவினர் கிழக்கு மரபுவழி திருச்சபையை பின்பற்றும் கிருத்துவர்களாகவும் உள்ளனர்.\n\nSection::::மதம்.\n922 ல் துவங்கப்பட்ட மாகாணமான இது, நவீன உருசியாவின் எல்லைக்குள் உருவான முதல் முஸ்லீம் மாநிலமாக இருந்தது. இப்பகுதி தடார்களுக்கு வோல்கா பல்கேரியாவில் இருந்து இஸ்லாம் மதப் பரப்புநர்களால் அறிமுகப்படுத்தப்பட்டது.\n\nஇக்குடியரசில் 1990 ஆம் ஆண்டுவரை 100 பள்ளிவாசல்கள் மட்டுமே இருந்தன. ஆனால் 2004 இல் பள்ளிவாசல்களின் எண்ணிக்கை 1,000ஐ தாண்டியது. ஜனவரி 1, 2008 வரையான காலகட்டத்தில் 1,398 மத அமைப்புக்கள் பதிவு செய்யப்பட்டுள்ளது. இதில் 1,055 அமைப்புகள் முஸ்லீம் அமைப்புகள் ஆகும். இன்று, சுன்னி இஸ்லாமியர் மக்கள் தொகையில் 55% ஆகும்.\n\nகுடியரசில் உருசிய மரபுவழித் திருச்சபை கிருத்துவம் இரண்டாவது பெரிய மதமாக, 150 க்கும் மேற்பட்ட ஆண்டுகளாக இருந்து வருகிறது,\n\nSection::::பொருளாதாரம்.\nஇக்குடியரசு ரஷ்யாவின் மிகவும் வளர்ச்சியுற்ற பகுதிகளில் ஒன்றாகும். குடியரசில் தொழில்துறை நன்கு வளர்ச்சியடைந்துள்ளது, ஒரு நபருக்கான குடியரசின் மொத்த உள்நாட்டு உற்பத்தி 2004 ல் 12.325 அமெரிக்க டாலராக இருந்தது. 2008இல் மொத்த உள்நாட்டு உற்பத்தி 930 பில்லியன் ரூபிள் ஆகும்.\n\nகுடியரசின் செல்வத்துக்கு முக்கிய ஆதாரமாக எண்ணெய் வளம் உள்ளது. வருடத்திற்கு 32 மில்லியன் டன் கச்சா எண்ணெய் உற்பத்தி மேற்பட்டுகிறது. இதை 1 பில்லியன் டனானாக உயர்த்த திட்டமிடப்பட்டு உள்ளது. குடியரசில் தொழில்துறை உற்பத்தியின் பங்கு 45% ஆகும். உள்நாட்டு உற்பத்தியில் . மிகவும் வளர்ந்த உற்பத்தி தொழில்கள் பெட்ரோலிய துறை, மற்றும் கட்டுமான இயந்திரங்கள் போன்றவை ஆகும்.\n"}
{"id": "285212", "url": "https://ta.wikipedia.org/wiki?curid=285212", "title": "பப்பேத்தே", "text": "பப்பேத்தே\n\nபப்பேத்தே (\"Papeete\") என்பது அமைதிப் பெருங்கடலில் அமைந்துள்ள பிரான்சின் கடல் கடந்த ஆட்புலமான பிரெஞ்சு பொலினீசியாவின் தலைநகரமாகும். பப்பேத்தே நகராட்சி (பிரான்சியக் கம்யூன்) வின்வர்டு தீவுகளில் பிரெஞ்சு பொலினீசியாவில் தாகித்தியில் அமைந்துள்ளது. இங்குதான் பிரான்சிய தலைமை ஆணையர் உள்ளார். தாகித்திய, பிரான்சியப் பொலினீசிய அரசு, தனியார் வணிக, தொழிலக,நிதியச் சேவை மையங்கள் அமைந்துள்ளன. பிரெஞ்சுப் பொலினீசியாவின் சுற்றுலாத்துறைக்கு இங்குள்ள துறைமுகம் நுழைவாயிலாக உள்ளது. வின்வர்டு தீவுகளே சொசைட்டி தீவுகளின் அங்கமாகும். \"பப்பேத்தே\" என்பதற்கு தகித்திய மொழியில் \"கூடையிலிருந்து நீர்\" எனப் பொருள்படும்.\n\nபப்பேத்தேயின் நகர்ப்புற மக்கள்தொகை ஆகத்து 2012 கணக்கெடுப்பின்படி 133,627 ஆகும். இவர்களில் கருவ பப்பேத்தே நகரத்தில் 25,769 மக்கள் உள்ளனர்.\n\nSection::::வானிலை.\nபப்பேத்தேயில் வெப்பமண்டல பருவக்கால வானிலையாக மழைக்காலமும் வெயிற்காலமும் நிலவுகின்றது. இருப்பினும் வெயிற்காலத்திலும் மழை காணப்படுகின்றது. வெயிற்காலம் ஆகத்து,செப்டம்பரில் மட்டுமே உள்ளது. ஆண்டின் மற்றநாட்களில் மழை பெய்கின்ற இங்கு மிகக் கூடுதலாக திசம்பர், சனவரியில் மழை பெய்கின்றது. வெப்பநிலை ஆண்டு முழுமையும் ஒரேநிலையில் சராசரியாக அளவில் உள்ளது.\n"}
{"id": "285214", "url": "https://ta.wikipedia.org/wiki?curid=285214", "title": "அரசு மேல்நிலைப் பள்ளி, தோவாளை", "text": "அரசு மேல்நிலைப் பள்ளி, தோவாளை\n\nஅரசு மேல்நிலைப் பள்ளி, தோவாளை என்பது கன்னியாகுமரி மாவட்டத்தில், தோவாளையில் அமைந்துள்ள ஒரு மேல்நிலைப் பள்ளியாகும். 1882 ஆம் ஆண்டு தொடக்கப் பள்ளியாகத் தொடங்கப்பட்ட இப்பள்ளி 1960 இல் உயர்நிலைப் பள்ளியாகவும், 1980 ஆம் ஆண்டு மேல்நிலைப் பள்ளியாகவும் தரம் உயர்த்தப்பட்டது. இப்பள்ளியின் தற்போதைய தலைமையாசிரியராக திரு.த.விஜய குமார் 31.07.2014 - பணியாற்றி வருகிறார். பள்ளியின் வளர்ச்சிப் பணியில் பெற்றோர், ஆசிரியர் சங்கம், கிராமக் கல்விக்குழு, பள்ளி மேலாண்மைக் குழு போன்றவை சிறப்பான பங்களிப்பை அளித்து வருகின்றன.\n\nஇப்பள்ளியில் மத்திய மாநில அரசுகளின் அனைத்து நலத்திட்டங்களும் செயல்படுத்தப்பட்டுவருகின்றன. அரசு மேல்நிலைப் பள்ளி, தோவாளையில் மாநில அரசின் முப்பருவக் கல்வி முறை நடைமுறையில் உள்ளது. இப்பள்ளியில் மாணவர்களின் கற்றல் மற்றும் ஒழுக்கச் செயல்பாடுகளை முழுமையாக மதிப்பிடும் பொருட்டு 'தொடர் மற்றும் முழுமையான மதிப்பீடு' முறை செயல்படுத்தப்பட்டுள்ளது.\n\nSection::::பாடங்கள்.\nமேல்நிலைக் கல்வியில் கணிதம் - உயிரியியல் (தமிழ் மொழி மூலம் மற்றும் ஆங்கில மொழி மூலம்), கணிதம் - கணிப்பொறியியல் (தமிழ் மற்றும் ஆங்கில மொழி மூலம்), அறிவியல் (தமிழ்மொழி மூலம் மட்டும்), வணிகவியல் - கணிப்பொறியியல் (தமிழ்மொழி மூலம் மட்டும்), வணிகவியல் - வரலாறு (தமிழ்மொழி மூலம் மட்டும்), மின் சாதனங்களும் பொருட்களும் (தொழிற்கல்வி - தமிழ்மொழி மூலம் மட்டும்) ஆகிய பாடப்பிரிவுகள் உள்ளன.\n\nSection::::கல்விக்குழு மற்றும் புரவலர்கள்.\nஇப்பள்ளியின் வளர்ச்சியில் பள்ளியின் கல்விக்குழு உறுப்பினர்களும் புரவலர்களும் பெரும்பங்கு வகிக்கின்றனர். உயர்நிலைப் பள்ளி உருவாக உழைத்திட்ட ஆரம்பகால கல்விக்குழு உறுப்பினர்களாக திரு.சுப்பிரமணிய பிள்ளை (தலைவர்), திரு.த.ச.நம்ச்சிவாயம் பிள்ளை, திரு.M.நல்லபெருமாள் பிள்ளை, தியாகி திரு.A.சிவதாணு பிள்ளை, திரு.K.சிவ சுப்பிரமணிய பிள்ளை, திரு.A.P.M.புலமுத்து பிள்ளை ஆகியோர் விளங்குகின்றனர். ரூபாய் 1000 - 25000 வரை நன்கொடையாக வழங்கிய நூற்றுக்கணக்கான புரவலர் பெருமக்களின் சீரிய உழைப்பாலும் வாழ்த்துக்களாலும் இப்பள்ளி மாநில அளவில் பெயர்பெற்ற பள்ளியாக விளங்குகிறது.\n\nSection::::சங்கங்களும் மன்றங்களும்.\nகல்விசார் செயல்பாடுகளைத் தவிர, கல்வி இணைச்செயல்பாடுகளிலும் மாணவர்களின் ஆர்வத்தை மேம்படுத்தும் பொருட்டு பள்ளியில் நாட்டு நலப்பணித் திட்டம், சிறார் செஞ்சிலுவைச் சங்கம், பாரத சாரண சாரணியர் சங்கம், தேசிய பசுமைப் படை போன்ற சங்கங்களும், இலக்கிய மன்றம், நூலக மன்றம், ஸ்ருதிலயா எனும் இசைக்கழகம், ஓவிய மன்றம், அறிவியல் மன்றம், கணித மன்றம், சதுரங்க மன்றம் போன்றவையும் சிறப்பாகச் செயல்பட்டு வருகின்றன.\n\nSection::::முன்னாள் தலைமை ஆசிரியர்கள்.\nமேல் நிலைப் பள்ளியாக தரம் உயர்த்தப்பட்ட பின்னரான தலைமை ஆசிரியர்கள்.\n\nமேல்நிலைப் பள்ளியாக தரம் உயர்த்தப்பட்ட பின்னரான தலைமை ஆசிரியர்கள்.\n\nஇப்பள்ளியின் ஒரே பெண் தலைமை ஆசிரியை திருமதி.K.ஈவ்லின் சுகுணா ஆவார்.\n"}
{"id": "285219", "url": "https://ta.wikipedia.org/wiki?curid=285219", "title": "அமோனியம் லாக்டேட்டு", "text": "அமோனியம் லாக்டேட்டு\n\nஅமோனியம் லாக்டேட்டு \"(Ammonium lactate)\" என்பது NH(CH(OH)COO) என்ற மூலக்கூற்று வாய்ப்பாடு கொண்ட ஒரு வேதிச் சேர்மமாகும். லாக்டிக் அமிலத்தின் அமோனியம் உப்பான இச்சேர்மம் இலேசாக நுண்ணுயிரித் தடுப்பியின் பண்புகளைப் பெற்றிருக்கிறது.\n\n”E328\" என்ற ஐரோப்பிய ஒன்றிய எண் இச்சேர்மத்திற்கு வழங்கப்பட்டுள்ளது. அம்லாக்டின் மற்றும் லாக்-ஐதரின் போன்ற தோல் குழைமங்களில் செயல்திறன் மிக்கதொரு பகுதிப்பொருளாக விளங்குகிறது.\n\nலாக்டிக் அமிலமும் அமோனியம் ஐதராக்சைடும் சேர்ந்த கலவையே அமோனியம் லாக்டேட்டு ஆகும். உலர் தோல், செதில் தோல், தோல் நமைச்சல் போன்ற தோல் நோய்களுக்கான சிகிச்சையில் தோலின் ஈரப்பதம் காக்கும் குழைமமாக இச்சேர்மம் பயன்படுத்தப்படுகிறது. இக்குழைமத்தைப் பயன்படுத்துபவர்கள் சூரிய விளக்குகள் அல்லது தோல் பதனிடும் படுகைகளின் செயற்கை புறஊதா கதிரொளி அல்லது சூரிய ஒளி தோலில் படுவதைத் தவிர்க்க வேண்டும். அமோனியம் லாக்டேட்டு, சூரிய ஒளிக்கு எதிர்வினையாற்றும் உணரியாக தோலை மாற்றுகிறது. வேனிற் கட்டிகள் வந்தது போல தோல் தோற்றமளிக்கும். எனவே இத்தகையோர் வெயிலில் செல்லும் போது சூரிய ஒளியெதிர்ப்புக் குழைமங்கள் மற்றும் உடைகளை அணிந்துச் செல்லல் பாதுகாப்பானது ஆகும்\nரான்பாக்சி நிறுவனத்தின் லாக் – ஐதரின் வகை அமோனியம் லாக்டேட்டைப் பொறுத்த வரையில், நீண்டகால தொடர் ஒளிப்புற்று நோய்த்தன்மை ஆய்வு செய்யப்பட்டது. இம்முடிவுகளின்படி முடியில்லா அல்பினோ எலிகளுக்கு 12 சதவீத அமோனியம் லாக்டேட்டை மேற்பூச்சு குழைமமாக பரிந்துரைக்கப்பட்டது. புறஊதா கதிர்களால் தூண்டப்படும் தோல் புற்று அதிகரிப்பதாக உணரப்படுகிறது.\"\n"}
{"id": "285223", "url": "https://ta.wikipedia.org/wiki?curid=285223", "title": "அரசினர் கலைக்கல்லூரி, உத்திரமேரூர்", "text": "அரசினர் கலைக்கல்லூரி, உத்திரமேரூர்\n\nஅரசினர் கலைக்கல்லூரி, உத்திரமேரூர் இந்தியாவின் தமிழ்நாட்டில் காஞ்சிபுரம் மாவட்டம் உத்திரமேரூரில் செயற்பட்டுவரும் இருபாலருக்கான தமிழக அரசின் கலைக் கல்லூரியாகும். 2013ஆம் ஆண்டில் அப்போதைய தமிழக முதல்வர் ஜெயலலிதாவால் தொடங்கப்பட்ட ஆறு கலைக்கல்லூரிகளில் இதுவும் ஒன்றாகும். அரசினர் கலைக்கல்லூரி, கடலாடி, அரசினர் கலைக்கல்லூரி, திருவாடானை, அரசினர் கலைக்கல்லூரி, சிவகாசி, அரசினர் கலைக்கல்லூரி, கோவில்பட்டி, அரசினர் கலைக்கல்லூரி, கறம்பக்குடி ஆகியவை இதர ஐந்து கல்லூரிகளாகும்.\n\n"}
{"id": "285226", "url": "https://ta.wikipedia.org/wiki?curid=285226", "title": "சாமுவேலின் கல்லறை", "text": "சாமுவேலின் கல்லறை\n\nசாமுவேலின் கல்லறை (\"Tomb of Samuel\"; , எழுத்துப்பெயர்ப்பு \"கெவெர் ஸ்முஎல் க நெவி\";, ) என்பது விவிலிய எபிரேய இறைவாக்கினரான சாமுவேல் அடக்கம் செய்யப்பட்ட பாரம்பரிய பகுதியாகும். இது கடல் மட்டத்திலிருந்து 908 மீட்டர் உயரத்தில் செங்குத்தான குன்றின் மேல் அமைந்துள்ளது. இது மேற்குக் கரையின் பாலத்தீன கிராமமான நபி சம்வில் என்னும் இடத்தில், எருசலேமின் வடக்கே 1.3 கி.மீ தொலைவில் அமைந்துள்ளது.\n\n\n"}
{"id": "285227", "url": "https://ta.wikipedia.org/wiki?curid=285227", "title": "அரசினர் கலைக்கல்லூரி, கடலாடி", "text": "அரசினர் கலைக்கல்லூரி, கடலாடி\n\nஅரசினர் கலைக்கல்லூரி, கடலாடி இந்தியாவின் தமிழ்நாட்டில் இராமநாதபுரம் மாவட்டம் கடலாடியில் செயற்பட்டுவரும் இருபாலருக்கான தமிழக அரசின் கலைக் கல்லூரியாகும். 2013ஆம் ஆண்டில் அப்போதைய தமிழக முதல்வர் ஜெயலலிதாவால் தொடங்கப்பட்ட ஆறு கலைக்கல்லூரிகளில் இதுவும் ஒன்றாகும். அரசினர் கலைக்கல்லூரி, உத்திரமேரூர், அரசினர் கலைக்கல்லூரி, திருவாடானை, அரசினர் கலைக்கல்லூரி, சிவகாசி, அரசினர் கலைக்கல்லூரி, கோவில்பட்டி, அரசினர் கலைக்கல்லூரி, கறம்பக்குடி ஆகியவை இதர ஐந்து கல்லூரிகளாகும்.\n\nSection::::அமைவிடம்.\nஇக்கல்லூரி தற்போது தற்காலிகமாக, கடலாடி அரசினர் மேல்நிலைப்பள்ளியில் செயற்பட்டு வருகிறது. \n\n"}
{"id": "285229", "url": "https://ta.wikipedia.org/wiki?curid=285229", "title": "பிதாப்பிதாக்களின் குகை", "text": "பிதாப்பிதாக்களின் குகை\n\nபிதாப்பிதாக்களின் குகை அல்லது பெருந்தந்தையர்களின் குகை (\"Cave of the Patriarchs\", (எபிரேயம்: מערת המכפלה, \" \", மொழிபெயர்ப்பு \"இரட்டைக் கல்லறைகளின் குகை\"; முசுலிம்கள் குறிப்பு: ஆபிரகாமின் புகலிடம் அல்லது இப்றாகிமின் பள்ளிவாசல்; , \"\") என்பது எபிரோன் குன்றுகளில் அமைந்துள்ள, எபிரோன் பழைய நகரின் மையத்தில் அமைந்துள்ள நிலத்துக்கடி அறைகளின் தொடர்ச்சியாகும். பாரம்பரியத்தின்படி, இது தோராவுடனும் திருக்குர்ஆன்னுடனும் தொடர்புபட்டது. இதன்படி, இக்குகையும் அதனுடன்கூடிய இடமும் அடக்கம் செய்வதற்காக ஆபிரகாமினால் வாங்கப்பட்டதாகும்.\n\nபிதாப்பிதாக்களின் குகைப் பகுதி சலாகுத்தீன் காலப் பள்ளிவாசலின் கீழ் அமைந்துள்ளது. இப்பள்ளிவாசல் பாரிய செவ்வக எரோதிய கால யூதேய கட்டமைப்பிலிருந்து மாற்றப்பட்டுள்ளது.\n\n"}
{"id": "285230", "url": "https://ta.wikipedia.org/wiki?curid=285230", "title": "அரசினர் கலைக்கல்லூரி, கறம்பக்குடி", "text": "அரசினர் கலைக்கல்லூரி, கறம்பக்குடி\n\nஅரசினர் கலைக்கல்லூரி, கறம்பக்குடி இந்தியாவின் தமிழ்நாட்டில் புதுக்கோட்டை மாவட்டம் கறம்பக்குடியில் செயற்பட்டுவரும் இருபாலருக்கான தமிழக அரசின் கலைக் கல்லூரியாகும். 2013ஆம் ஆண்டில் அப்போதைய தமிழக முதல்வர் ஜெயலலிதாவால் தொடங்கப்பட்ட ஆறு கலைக்கல்லூரிகளில் இதுவும் ஒன்றாகும். அரசினர் கலைக்கல்லூரி, கடலாடி, அரசினர் கலைக்கல்லூரி, திருவாடானை, அரசினர் கலைக்கல்லூரி, சிவகாசி, அரசினர் கலைக்கல்லூரி, கோவில்பட்டி, அரசினர் கலைக்கல்லூரி, உத்திரமேரூர் ஆகியவை இதர ஐந்து கல்லூரிகளாகும்.\n\nஇக்கல்லூரி தற்போது திருச்சிராப்பள்ளி பாரதிதாசன் பல்கலைக்கழகத்தின் உறுப்புக் கல்லூரியாக இயங்கி வருகிறது.\n\n"}
{"id": "285234", "url": "https://ta.wikipedia.org/wiki?curid=285234", "title": "வவுனியா கல்வாரி மலை", "text": "வவுனியா கல்வாரி மலை\n\nகல்வாரி மலை என்பது இலங்கையின் வவுனியா மாவட்டத்தில் உள்ள கிறித்தவ ஆலயங்களில் ஒன்றாகும். கல்வாரி மலையில் இயேசு கிறித்து பட்ட துன்பங்களை பிரதிபலிக்கும் வகையில் சிற்பங்கள் காணப்படுவதுடன் மலையின் மேலேயே இவ்வாலயம் அமைந்துள்ளது.\n"}
{"id": "285236", "url": "https://ta.wikipedia.org/wiki?curid=285236", "title": "அரசினர் கலைக்கல்லூரி, கோவில்பட்டி", "text": "அரசினர் கலைக்கல்லூரி, கோவில்பட்டி\n\nஅரசினர் கலைக்கல்லூரி, கோவில்பட்டி இந்தியாவின் தமிழ்நாட்டில் தூத்துக்குடி மாவட்டம் கோவில்பட்டியில் செயற்பட்டுவரும் இருபாலருக்கான தமிழக அரசின் கலைக் கல்லூரியாகும். 2013ஆம் ஆண்டில் அப்போதைய தமிழக முதல்வர் ஜெயலலிதாவால் தொடங்கப்பட்ட ஆறு கலைக்கல்லூரிகளில் இதுவும் ஒன்றாகும். அரசினர் கலைக்கல்லூரி, கடலாடி, அரசினர் கலைக்கல்லூரி, திருவாடானை, அரசினர் கலைக்கல்லூரி, சிவகாசி, அரசினர் கலைக்கல்லூரி, உத்திரமேரூர், அரசினர் கலைக்கல்லூரி, கறம்பக்குடி ஆகியவை இதர ஐந்து கல்லூரிகளாகும்.\n\n"}
{"id": "285239", "url": "https://ta.wikipedia.org/wiki?curid=285239", "title": "அரசினர் கலைக்கல்லூரி, திருவாடானை", "text": "அரசினர் கலைக்கல்லூரி, திருவாடானை\n\nஅரசினர் கலைக்கல்லூரி, திருவாடானை இந்தியாவின் தமிழ்நாட்டில் இராமநாதபுரம் மாவட்டம் திருவாடானையில் செயற்பட்டுவரும் இருபாலாருக்கான தமிழக அரசின் கலைக் கல்லூரியாகும். 2013ஆம் ஆண்டில் அப்போதைய தமிழக முதல்வர் ஜெயலலிதாவால் தொடங்கப்பட்ட ஆறு கலைக்கல்லூரிகளில் இதுவும் ஒன்றாகும். அரசினர் கலைக்கல்லூரி, உத்திரமேரூர், அரசினர் கலைக்கல்லூரி, கடலாடி, அரசினர் கலைக்கல்லூரி, சிவகாசி, அரசினர் கலைக்கல்லூரி, கோவில்பட்டி, அரசினர் கலைக்கல்லூரி, கறம்பக்குடி ஆகியவை இதர ஐந்து கல்லூரிகளாகும்.\n\nSection::::அமைவிடம்.\nஇக்கல்லூரி தற்போது தற்காலிகமாக, திருவாடானை அரசினர் மேல்நிலைப்பள்ளியில் செயற்பட்டு வருகிறது. \n\n"}
{"id": "285240", "url": "https://ta.wikipedia.org/wiki?curid=285240", "title": "வன்னியூர்க் கவிராயர்", "text": "வன்னியூர்க் கவிராயர்\n\nவன்னியூர்க் கவிராயர் எனும் புனைபெயரைக்கொண்ட எம். எவ். சௌந்தரநாயகம் ஈழத்தின் எழுத்தாளர்களில் ஒருவராவார். கவிதைகள் மற்றும் சிறுகதைகளை எழுதிப் புகழ்பெற்றார். இவரது சொந்த ஊர் செட்டிக்குளமாகும். \nவன்னியூர் கவிராயர் அவர்கள் கிறித்தவராகப் பிறந்து கிறித்தவப் பாடசாலையிலேயே தமது கல்வியைத் தொடர்ந்த ஒருவர் எனினும் அவரின் ஆக்கங்களில் வேறுமதத் தாக்கங்களை அவதானிக்கக் கூடியதாக உள்ளது. இவரின் கவிதைகளில் நாட்டுப்பற்று, மொழிப்பற்று, சிறுமையைக் கண்டு சினம் கொள்ளல் மற்றும் சாதி, மதம், இனம், மொழி, மாவட்டம், பிரதேசம் போன்ற பிரிவுகள் மூலம் உயர்வு தாழ்வு பாராட்டாத ஒரு சமூக அமைப்பு, மறுமலர்ச்சி போன்ற பல பண்புகளை அவதானிக்கக் கூடியதாக உள்ளது. இவர் 1978ஆம் ஆண்டில் இறைவனடி சேர்ந்தார்.\n"}
{"id": "285241", "url": "https://ta.wikipedia.org/wiki?curid=285241", "title": "சாங்சரன்", "text": "சாங்சரன்\n\nசக்சரான் அல்லது சக்செரான்(Chaghcharān, ; ), also called Chakhcheran) என்பது மத்திய ஆப்கானித்தானில் அமைந்துள்ள நகரமும் மாவட்டமும் ஆகும். இது முற்காலத்தில் ஆஹங்கரான் (Āhangarān ) என்று அழைக்கப்பட்டது. இது கோர் மாகாணத்தின் தலைநகரமும் ஆகும். சக்சரான் கடல் மட்டத்திலிருந்து 2,230 மீட்டர் உயரத்தில் அமைந்துள்ளது.\n\nஇந்நகரம் தாரி மொழியை பேசும் 15,000 மக்களைக் கொண்டுள்ளது. 2015 இன் மதிப்பீட்டின்படி இந்நகரத்தின் மக்கள் தொகை 31,266 ஆகும். இது ஒரு மாவட்டத்தையும் மொத்த பரப்பளவாக 2,614 ஏக்கர் நிலத்தையும் கொண்டுள்ளது. சக்சரான் நகரத்தின் மொத்த குடியிருப்புக்களின் எண்ணிக்கை 3,474 ஆகும்.\n"}
{"id": "285243", "url": "https://ta.wikipedia.org/wiki?curid=285243", "title": "மிகுத்தர்லாம்", "text": "மிகுத்தர்லாம்\n\nமிகுத்தர்லாம் (Mihtarlam, (, ), also spelled Mehtar Lam) என்பது ஆப்கானித்தானில் அமைந்துள்ள ஒரு நகரமாகும். இது லக்மன் மாகாணத்தின் தலைநகரமும் ஆகும். இது மிகுத்தர்லாம் மாவட்டத்தின் மையத்தில் அமைந்துள்ளது. \n\n2004இன் மதிப்பீட்டின் படி இந்நகரத்தின் மக்கள் தொகை 126,000 ஆகும்.\n"}
{"id": "285244", "url": "https://ta.wikipedia.org/wiki?curid=285244", "title": "இயங்கராவூர்", "text": "இயங்கராவூர்\n\nவவுனியா நகரிலிருந்து 14கிலோ மீற்றர் தூரத்திலும் செக்கடிப்புலவு கிராமத்திற்கு அண்மையிலும் இயங்கராவூர் எனும் அழகிய கிராமம் அமைந்துள்ளது. விவசாயத்தை வாழ்வாதாரமாகக் கொண்டு காலம் காலமாக இவ்வூர் மக்கள் வாழ்ந்து வருவதுடன், இவ்வூரானது எப்போதும் பச்சை பசேல் என்றே காட்சியளிக்கும்.\n"}
{"id": "285245", "url": "https://ta.wikipedia.org/wiki?curid=285245", "title": "வாரிக்குட்டியூர்", "text": "வாரிக்குட்டியூர்\n\nவவுனியா பூவரசங்குளம், இயன்கராவூர், செக்கடிப்புலவு ஆகிய கிராமங்களிற்கு அருகில் அமைந்திருக்கும் அழகிய கிராமமே வாரிக்குட்டியூர் கிராமம் ஆகும். பல ஆண்டுகளாக இக்கிராமத்தில் மக்கள் வாழ்த்து வருகின்றனர். இது ஒரு வவுனியாவின் பழம் பெரும் கிராமமாகும்.\nஇந்த கிராமத்தில் இலங்கையில் அதிக உயரத்தை கொண்ட ஐயனார் சிலை உள்ளது.. \nபாவற்குளம் படிவம் 4,5,6 பகுதியே வாரிக்குட்டியூர் என்று அழைக்கப்படுகிறது.. விவசாயம் கால்நடை வளர்ப்பு இக்கிராமத்தில் முக்கிய வாழ்வாதாரமாக விளங்கி வருகிறது. \nவவுனியா மாவட்டத்தின் நெல்வயல் அதிகம் காணப்படும் கிரமமாக திகழ்ந்து வருகிறது \n"}
{"id": "285246", "url": "https://ta.wikipedia.org/wiki?curid=285246", "title": "முதலாம் சந்திரகுப்தர்", "text": "முதலாம் சந்திரகுப்தர்\n\nசந்திரகுப்தர் அல்லது முதலாம் சந்திரகுப்தர் (Chandragupta) , குப்தப் பேரரசின் மூன்றாவது பேரரசர் ஆவார். குப்த பேரரசை விரிவாக்கியவர்களில் முதலாமவர். கி பி 320 முதல் 335 முடிய குப்த பேரரசை ஆட்சி செய்தவர். இவரது மகன் சமுத்திரகுப்தர் மற்றும் பேரன் இரண்டாம் சந்திரகுப்தர் குப்தப் பேரரசின் முக்கிய பேரரசர்கள் ஆவார். இவர் தற்கால உத்திரப் பிரதேசம், பீகார் மற்றும் நேபாளத்தின் பெரும் பகுதிகளை ஆட்சி செய்தவர்.\n\nஸ்ரீகுப்தரின் பேரனும், கடோற்கஜனின் மகனுமாகிய முதலாம் சந்திரகுப்தர் மகாராஜா பட்டத்துடன் குப்தப் பேரரசின் ஆட்சியாளராக இருந்தார். கி பி 320-இல் குப்தப் பேரரசின் அரியணை ஏறிய, முதலாம் சந்திரகுப்தர் லிச்சாவி நாட்டு இளவரசியை திருமணம் செய்ததன் மூலம், முதலாம் சந்திரகுப்தரின் அரசியல் ஆதிக்கம் கூடியது. இவரது பதினைந்து ஆண்டு கால ஆட்சியில், வட இந்தியாவின் தற்கால வடக்கு பிகார், உத்தரப் பிரதேசம் மற்றும் தெற்கு நேபாளப் பகுதிகளில் குப்தப் பேரரசை விரிவாக்கினார்.\n\nமுதலாம் சந்திரகுப்தருக்குப் பின் அவரது மகன் சமுத்திரகுப்தர் குப்தப் பேரரசை மேலும் விரிவாக்கினார். \n"}
{"id": "285247", "url": "https://ta.wikipedia.org/wiki?curid=285247", "title": "கோபால்ட்(II) அசிட்டேட்டு", "text": "கோபால்ட்(II) அசிட்டேட்டு\n\nகோபால்ட்(II) அசிட்டேட்டு \"(Cobalt(II) acetate)\" என்பது அசிட்டிக் அமிலத்தின் கோபால்ட்(II) உப்பாகும். பொதுவாக Co(CHO)(HO). என்ற மூலக்கூற்று வாய்ப்பாடு கொண்ட நான்கு நீரேற்று வடிவத்தில் இது காணப்படுகிறது. தொழிற்சாலை வினையூக்கியாக கோபால்ட் அசிட்டேட்டு பயன்படுத்தப்படுகிறது.\n\nSection::::தயாரிப்பு மற்றும் அமைப்பு.\nகோபால்ட் ஆக்சைடு அல்லது கோபால்ட் ஐதராக்சைடுடன் அசிட்டிக் அமிலத்தைச் சேர்த்து வினைப்படுத்தினால் கோபால்ட்(II) அசிட்டேட்டு உண்டாகிறது.\n\nநான்கு தண்ணீர் மூலக்கூறுகள் மற்றும் இரண்டு அசிட்டேட்டு ஈனிகளுடன் ஒருங்கிணைவு கொண்டுள்ள, கோபால்ட் மைய எண்முக அமைப்பை நான்குநீரேற்று வடிவ கோபால்ட்(II) அசிட்டேட்டு ஏற்றிருப்பதாக எக்சு கதிர் படிகவியல் தெரிவிக்கிறது. \n\nSection::::பயன்கள்.\nபலவகையான எண்ணெய் உலர்த்திகள் தயாரிப்பதற்கான முன்னோடியாக கோபால்ட்(II) அசிட்டேட்டு பயன்படுகிறது. வண்ணப்பூச்சுகள் மற்றும் நெய்வணங்களை கடினப்படுத்தலுக்கு உதவும் வினையூக்கியாகவும் இது பயன்படுகிறது.\n\nSection::::வினைகள்.\nசாலியென்H2 உடன் கோபால்ட் அசிட்டேட்டு வினைபுரிந்து, இடைநிலைத் தனிம ஈராக்சிசன் அணைவுச் சேர்மமான சால்கோமைன்|சால்கோமைனைத்]] தருகிறது.:\n\nSection::::பாதுகாப்பு.\nகோபால்ட் உப்புகள் யாவும் நச்சுத்தன்மை கொண்டவையாகும்.\n"}
{"id": "285249", "url": "https://ta.wikipedia.org/wiki?curid=285249", "title": "வழுதலம்பட்டு", "text": "வழுதலம்பட்டு\n\nவழுதலம்பட்டு கிராமம், தமிழ்நாட்டின், கடலூர் மாவட்டத்தில் உள்ள குறிஞ்சிப்பாடி வட்டாரத்தில் வழுதலம்பட்டு ஊராட்சியில் அமைந்துள்ளது. இக்கிராமத்தில் 1000-க்கும் மேற்பட்ட மக்கள் வசிக்கின்றனர். 200 க்கும் மேற்பட்ட வீடுகள் உள்ளன.\n\nஇங்கு காளியம்மன் கோவில் உள்ளது. காளியம்மனை வழுதலம்பட்டு, நடுகுப்பம், விளான்குப்பம் கிராம மக்கள் வழிபட்டு வருகின்றனர். இந்த கோவிலில் மாதம் ஒரு முறை அமாவாசை அன்று வழிபாடு நடக்கும். வருடத்திற்கு ஒரு முறை பங்குனி மாதத்தில் மிகப் பெரிய திருவிழா நடக்கும். இதில் 2000 மக்களுக்கும் மேல் கலந்து கொள்வார்கள்.\n\nஇங்கு படித்தவர்கள் விழுக்காடு 40% மட்டும் தான். இங்குள்ள மக்களின் தொழில் வேளாண்மை மற்றும் கூலி வேலை மட்டுமே.\n\n"}
{"id": "285251", "url": "https://ta.wikipedia.org/wiki?curid=285251", "title": "புல்-ஐ அலம்", "text": "புல்-ஐ அலம்\n\nபுல்-ஐ அலம் (Pul-i-Alam,பாரசீக மொழி/பஷ்தூ மொழி: پل علم) என்பது ஆப்கானித்தானில் அமைந்துள்ள ஒரு நகரமாகும். இது லோகார் மாகாணத்தின் தலைநகரமும் ஆகும்.\n2015 இன் மதிப்பீட்டின்படி இந்நகரத்தின் மக்கள் தொகை 22,914 ஆகும். இது 4 மாவட்டங்களையும் மொத்த பரப்பளவாக 3,752 ஏக்கர் நிலத்தையும் கொண்டுள்ளது. இந்நகரத்தின் மொத்த குடியிருப்புக்கள் எண்ணிக்கை 2,546 ஆகும்.\n"}
{"id": "285252", "url": "https://ta.wikipedia.org/wiki?curid=285252", "title": "சமங்கன்", "text": "சமங்கன்\n\nசமங்கன் (Samangan, previous: Eukratidia; then Aybak or Aibak) என்பது ஆப்காநித்தானில் அமைந்துள்ள ஒரு நகரமாகும். இது சமங்கன் மாகாணத்தின் தலைநகரமும் ஆகும். இது ஐபாக் மாவட்டத்தில் அமைந்துள்ளது.\n"}
{"id": "285253", "url": "https://ta.wikipedia.org/wiki?curid=285253", "title": "ஏர் திரீம்", "text": "ஏர் திரீம்\n\nSection::::விமானத் தொகுதி.\nஏர் திரீம் இயக்கிய பழைய போயிங் 727-200 தாரை விமானம், முதலில் 1988 ஆம் ஆண்டு அமெரிக்க விமான நிறுவனத்திற்காக வழங்கப்பட்டதாகும்.\n\n"}
{"id": "285258", "url": "https://ta.wikipedia.org/wiki?curid=285258", "title": "இந்தி-தமிழ் தொடர்கள்", "text": "இந்தி-தமிழ் தொடர்கள்\n\nஇந்தி மொழியில் உள்ள பல தொடர்கள் தமிழில் மொழிமாற்றம் செய்து பல தொலைக்காட்சிகள் ஒளிபரப்புகின்றன. இவற்றால் வடநாட்டு மக்களின் கலச்சாரம், வாழ்க்கை முறை ஆகியவற்றை நாம் அறிய முடிகிறது. அழகான உடைகள், அறிமுகமில்லாத புதிய முகங்கள், வித்தியாசமான கதையம்சம், இடையிடையே நகைச்சுவை உணர்வு போன்றவையே இந்தி தொடர்கள் மீது தமிழ் மக்களுக்கு ஈர்ப்பு ஏற்பட காரணம். \n\nஇந்தி தொடர்களால் தமிழ் சின்னத்திரை நடிகர்களுக்கு வேலைவாய்ப்பு இல்லாமல் போய்விடும் என்பதால் அவர்கள் அதை எதிர்க்கின்றனர். ஆனால் இந்தி தொடர்களுக்கான ரசிகர்கள் நாளுக்கு நாள் கூடிக்கொண்டே செல்கின்றனர். ஆகவே இந்தி தொடர்களுக்கு இணையான தமிழ்த்தொடர்களை உருவாக்க வேண்டிய கட்டாயத்தில் இருக்கிறது இன்றைய தமிழ் சின்னத்திரை உலகம் என்பது நிதர்சனமான உண்மை. இப்போது புகழ்பெற்ற சில இந்தி-தமிழ் தொடர்களைக் காணலாம்.\n\nSection::::ராஜ் டிவி.\nராஜ் டிவியில் 6 வருடங்களாகத் தொடர்ந்து ஒளிபரப்பாகி முடிந்த புகழ்பெற்ற தொடர் \"சிந்து பைரவி\". இது சிந்து மற்றும் பைரவி என்ற இரு தோழிகளின் வாழ்க்கையை மையமாகக் கொண்டது. \"மண்வாசனை\" என்ற தொடர் குழந்தை திருமணத்தால் ஆனந்தி என்ற பெண்ணின் வாழ்க்கையில் ஏற்படும் விளைவுகளை கூறுகிறது. \"கருத்தம்மா\" என்ற தொடர் பெண் சிசுக் கொலையை மையமாகக் கொண்டது. \"பூவிழி வாசலிலே\" என்ற தொடர் அடிமைத் தொழிலாளிகள் அனுபவிக்கும் வேதனையை காண்பிக்கிறது. \"இந்திரா\" என்ற தொடர் திக்குவாய்ப் பெண்ணின் வாழ்க்கையை மையமாக் கொன்டது. \n\nSection::::பாலிமர் டிவி.\nபாலிமர் தொலைக்காட்சியில் இன்றும் 1950 பகுதிகளைக் கடந்து நீண்டகாலமாக ஒளிபரப்பாகிக் கொண்டிருக்கும் தொடர் \"மூன்று முடிச்சு\". இத்தொடரில் தன் புகுந்த வீட்டை பாதுகாக்க ஒரு நல்ல மருமகளாக இருந்து சீமா போராடுகிறார். \"இரு மலர்கள்\" தொடரை அறியாதவர்கள் இருக்க முடியாது. அபி-ப்ரக்யா ஆகிய இருவரின் காதல் கதையை மையமாகக் கொண்ட இத்தொடரின் ஒளிபரப்பு உரிமையை தற்போது ஜீ தமிழ் வாங்கியுள்ளது.\nவாடகைத்தாய் என்ற கருவை மையமாகக் கொண்டது \"என்னருகில் நீ இருந்தால்\" தொடர். இத்தொடரில் மண் வாசனை தொடரின் ஷிவ்வும் சிந்து பைரவி தொடரின் பைரவியும் ஜோடியாக நடித்துள்ளனர். \nமேலும் \"மதுபாலா, உறவே உயிரே, கல்யாணக் கனவுகள், சாமி போட்ட முடிச்சு\" போன்ற பல புகழ்பெற்ற இந்தித் தொடர்கள் ஒளிபரப்பாகி முடிந்தன.\n\nSection::::விஜய் டிவி.\nவிஜய் டிவியில் \"என் கணவன் என் தோழன்\" என்ற தொடர் ஒளிபரப்பானது. மேலும் இது பல மொழிகளில் பல நாடுகளில் ஒளிபரப்பாகிறது. இத்தொடர் ஐ.பி.எஸ் கனவு காணும் சந்தியாவையும் அதை நிறைவேற்ற உதவும் அவர் கணவர் சூர்யாவையும் மையமாகக் கொண்டது. உறவுகள் தொடர்கதை, என் அன்பு தங்கைக்கு போன்ற பல தொடர்கள் ஒளிபரப்பாகி திடீரென நிறுத்தப்பட்டன.\nசரித்திர தொடர்களான \"மகாபாரதம், சீதையின் ராமன், சந்திர நந்தினி\" போன்ற தொடர்களும் புகழ் பெற்றன.\nதற்போது விஜய் டிவி டப்பிங் தொடர்களை ஒளிபரப்புவதை நிறுத்திக்கொண்டது. ஆனாலும் அதற்குப் பதிலாக விஜய் சூப்பர் தொலைக்காட்சியில் தற்போது பல இந்தி தொடர்கள் ஒளிபரப்பாகி வருகின்றன. \n\nSection::::ஜீ தமிழ்.\nஜீ தமிழில் ஒளிபரப்பான \"ஜான்சி ராணி\" தொடரை யாரும் மறக்க முடியாது. ஜான்சி ராணியின் வீர வாழ்க்கையை மையமாகக் கொண்ட இத்தொடர் புகழ் பெற்றது. \"சின்ன மருமகள், மறுமணம்\" போன்ற தொடர்கள் ஒளிபரப்பாகி முடிந்த தொடர்கள் ஆகும்.\n\nஜீ தமிழில் ஒளிபரப்பான \"சி.ஐ.டி\" என்ற க்ரைம் தொடர் இந்தியில் 18 வருடங்களாக ஒளிபரப்பாகி வரும் மெகா தொடர். அபி-பிரக்யாவின் காதல் கதையைக் கூறுகிறது \"இனிய இருமலர்கள்\" தொடர். தற்போது இத்தொடர் ஒன்று மட்டுமே ஜீ தமிழில் ஒளிபரப்பாகும் டப்பிங் தொடர் ஆகும்.\n\nஇந்தி நாடகங்களை மொழிமாற்றம் செய்வதற்கு பதில் மறுதயாரிப்பும் செய்கின்றனர். ஆனால் அவற்றை இந்தி நாடங்களுக்கு இணையாக ஒப்பிட முடியாது. இதற்கு உதாரணமாக விஜய் டிவியில் ஒளிபரப்பான \"தெய்வம் தந்த வீடு\" மற்றும் \"கல்யாணம் முதல் காதல் வரை\" ஆகிய தொடர்களைச் சொல்லலாம். இவை முதலில் சற்றே புகழ் பெற்றாலும் பிறகு கதையில் தொய்வு ஏற்பட்டதால் பாதியில் நிறுத்தப்பட்டன. \n\nSection::::சன் டிவி.\nசன் டிவியில் ஒளிபரப்பான இராமாயணம் என்ற டப்பிங் தொடர் புகழ் பெற்றது. தற்போது ஒளிபரப்பாகி வரும் ஜெய் வீர ஹனுமான் தொடரும் புகழ்பெற்று வருகிறது. இவ்வாறு இதிகாச தொடர்களை மட்டுமே டப்பிங் செய்துவந்த சன் டிவியில் யாருமே எதிர்பார்க்காத வகையில் ஒளிபரப்பான முதல் டப்பிங் தொடர் நாகினி. அது இந்தியைப் போலவே தமிழிலும் மாபெரும் புகழ் பெற்று நம்பர் ஒன் இடத்தை பிடித்தது. சில எதிர்ப்புகளையும் தாண்டி இறுதிப் பகுதி வரை ஒளிபரப்பாகி முடிந்தது.\n"}
{"id": "285260", "url": "https://ta.wikipedia.org/wiki?curid=285260", "title": "லீபெத்சுக் மாகாணம்", "text": "லீபெத்சுக் மாகாணம்\n\nலீபெத்சுக் மாகாணம் (\"Lipetsk Oblast\", , லீபெத்ஸ்கயா ஓபிலாஸ்த்) என்பது உருசியாவின் நடுவண் அலகும், ஒரு உருசிய மாகாணமும் ஆகும். இதன் நிர்வாக மையம் லீபெத்சுக் நகரம். 2010 மக்கள் கணக்கெடுப்பின்படி, இதன் மக்கள் தொகை 1.173.513 ஆக இருந்தது.\n\nSection::::புவியியல்.\nலீபெத்ஸ்க் ஒப்லாஸ்துவின் எல்லைகளாக வடகிழக்கில் ரயாசன் ஒப்லாஸ்து, கிழக்கில் தாம்போவ் ஒப்லாஸ்து, தெற்கில் வரனியோஷ் ஒப்லாஸ்து தென்மேற்கில் கூர்ஸ்க் ஒப்லாஸ்து மேற்கில் ஓரயல் ஒப்லாஸ்து வடமேற்கில் தூலா வட்டாரம் ஆகியவை அமைந்துள்ளன.\n\nSection::::பொருளாதாரம்.\nஇந்த மாகாணத்தில் இரும்பு, இயந்திரப் பொறியியல் போன்ற மிகவும் முக்கியமான தொழிற்துறைகளின் கிளைகள் உள்ளன. பல தொழில் நகரங்களின் நிர்வாக மையமாக லீபெத்ஸ் நகரம் விளங்குகிறது, பிராந்தியத்தில் உள்ள எலிட்ஸ் நகரம் எரிபொருள் மற்றும் ஆற்றல் வணிக மையமாக உள்ளது. எரிவாயு குழாய், மின்னாற்றல் பாதை ஆகியவற்றின் வலைப்பின்னலின் முதன்மையான மையமாக விளங்குகிறது.\n\nSection::::வேளாண்மை.\nபிராந்தியத்தில் வேளாண்மையில் பயிர் சாகுபடி மற்றும் தோட்டக்கலை பயிர்கள் போன்றவை அடிப்படையாக உள்ளன. மேலும் கால்நடைகளான மாடுகள், பன்றிகள் , ஆடுகள் , செம்ரிகள், கோழிகள் வளர்ப்பு மற்றும் பதப்படுத்தும் தொழில் மிகவும் சிறந்த முறையில் உள்ளன.\n\nSection::::மக்கள் வகைப்பாடு.\nபிராந்தியத்தின் மக்கள் தொகை: 1,173,513 ( 2010 கணக்கெடுப்பு ); 1,213,499 ( 2002 மக்கள் தொகை கணக்கெடுப்பு ); 1,230,220 ( 1989 மக்கள் தொகை கணக்கெடுப்பு .)\n\nமொத்த கருத்தரிப்பு விகிதம்:\n2003 - 1,24 | 2004 - 1,28 | 2005 - 1,27 | 2006 - 1,28 | 2007 - 1,36 | 2008 - 1,43 | 2009 - 1,44 | 2010 - 1,47 | 2011 - 1,47 | 2012 - 1.63 | 2013 - 1.60 | 2014 - 1.66 (இ)\n\nSection::::சமயம்.\n2012 இன் உத்தியோகபூர்வ கணக்கெடுப்பு படி லீபெத்ஸ்க் ஒப்லாஸ்து மக்கள் தொகையில் 71.3% உருசிய மரபுவழித் திருச்சபை கிருத்தவர்கள், 3% திருச்சபை இணைப்பில்லாத பொதுவான கிருத்துவர் , 1% முஸ்லிம்கள் , மற்றும் 1% ஸ்லாவிக் நாட்டுப்பற மதம் (ஸ்லாவிக் நியோபகனியம்) . மக்கள் தொகையில் 15% ஆன்மீக மத நாட்டம் அற்றவர்கள். 6% நாத்திகர் , மற்றும் 2.7% மற்ற மதங்களைசேர்ந்தவர்களாகவோ அல்லது கேள்விக்கு பதில் அளிக்காதவர்களாகவோ உள்ளனர்.\n"}
{"id": "285263", "url": "https://ta.wikipedia.org/wiki?curid=285263", "title": "அரசினர் கலைக்கல்லூரி, சிவகாசி", "text": "அரசினர் கலைக்கல்லூரி, சிவகாசி\n\nஅரசினர் கலைக்கல்லூரி, சிவகாசி இந்தியாவின் தமிழ்நாட்டில் விருதுநகர் மாவட்டம் சிவகாசியில் செயற்பட்டுவரும் இருபாலருக்கான தமிழக அரசின் கலைக் கல்லூரியாகும். 2013ஆம் ஆண்டில் அப்போதைய தமிழக முதல்வர் ஜெயலலிதாவால் தொடங்கப்பட்ட ஆறு கலைக்கல்லூரிகளில் இதுவும் ஒன்றாகும். அரசினர் கலைக்கல்லூரி, உத்திரமேரூர், அரசினர் கலைக்கல்லூரி, திருவாடானை, அரசினர் கலைக்கல்லூரி, கடலாடி, அரசினர் கலைக்கல்லூரி, கோவில்பட்டி, அரசினர் கலைக்கல்லூரி, கறம்பக்குடி ஆகியவை இதர ஐந்து கல்லூரிகளாகும்.\n\nSection::::அமைவிடம்.\nஇக்கல்லூரி சிவகாசியில் அமைந்துள்ளது.\n\n"}
{"id": "285267", "url": "https://ta.wikipedia.org/wiki?curid=285267", "title": "1667", "text": "1667\n\n1667 (MDCLXVII) கிரெகொரியின் நாட்காட்டியில் ஒரு சனிக்கிழமையில் ஆரம்பமான சாதாரண (நெட்டாண்டு அன்று) ஆகும், அல்லது 10-நாட்கள் பின்தங்கிய பழைய யூலியன் நாட்காட்டியில் செவ்வாய்க்கிழமையில் ஆரம்பமான சாதாரண ஆண்டு ஆகும்.\n\n\n"}
{"id": "285269", "url": "https://ta.wikipedia.org/wiki?curid=285269", "title": "அரசினர் கலைக்கல்லூரி, சிதம்பரம்", "text": "அரசினர் கலைக்கல்லூரி, சிதம்பரம்\n\nஅரசினர் கலைக்கல்லூரி, சிதம்பரம் இந்தியாவின் தமிழ்நாட்டில் கடலூர் மாவட்டம் சிதம்பரத்தில் சி. முட்லூரில் செயற்பட்டுவரும் இருபாலருக்கான தமிழக அரசின் கலைக் கல்லூரியாகும். இது 1982ஆம் ஆண்டில் தொடங்கப்பட்டது. \n\nSection::::அமைவிடம்.\nஇக்கல்லூரி தொடங்கப்பட்டபோது, தற்காலிகமாக, சிதம்பரம் மருத்துவமனை கட்டடத்தில் இயங்கிய இக்கல்லூரி 1987ஆம் ஆண்டில் சிதம்பரத்தில் இருந்து 8 கிலோமீட்டர் தொலைவில் சி. முட்லூர் கிராமத்தில் சொந்த கட்டடத்திற்கு மாற்றப்பட்டு செயற்பட்டு வருகிறது. \n\n"}
{"id": "285270", "url": "https://ta.wikipedia.org/wiki?curid=285270", "title": "அமன்கட் புலிகள் காப்பகம்", "text": "அமன்கட் புலிகள் காப்பகம்\n\nஅமர்கட் புலிகள் காப்பகம், இந்திய மாநிலமான உத்தராகண்டின் எல்லைக்கு அருகில், உத்தரப் பிரதேசத்தின் பிஜ்னோரில் இருந்து 75 கி.மீ தொலைவில் அமைந்துள்ளது. இது 196 சதுர கி.மீ பரப்பளவில் அமைந்துள்ளது. இங்கு 15 புலிகள், 25 யானைகள் ஆகியனவும், மான், சிறுத்தைப்புலி உள்ளிட்ட விலங்குகளும் பாதுகாக்கப்படுகின்றன. இது ஜிம் கார்பெட் தேசியப் பூங்காவுக்கு அருகில் அமைந்துள்ளது. இந்த காப்பகத்துக்குள் பீலி அணையும் ஹரேவலி ஏரியும் உள்ளன. ஆண்டுதோறும் பறவைகள் வலசைக்கு வந்து செல்கின்றன.\nபறவை விரும்பிகளுக்காக ஏரியை சுற்றுலாத் தலமாக மேம்படுத்தவும், விருந்தினர் அறைகள் கட்டவும், சாலைகளை மேம்படுத்தவும், திட்டமிட்டுள்ளது மாநில அரசு. இந்த காப்பகம் பிஜ்னோர் வனத்துறையின் கட்டுப்பாட்டில் உள்ளது.\n"}
{"id": "285278", "url": "https://ta.wikipedia.org/wiki?curid=285278", "title": "யுரேனைல் துத்தநாக அசிட்டேட்டு", "text": "யுரேனைல் துத்தநாக அசிட்டேட்டு\n\nயுரேனைல் துத்தநாக அசிட்டேட்டு \"(Uranyl zinc acetate)\" என்பது ZnUO(CHCOO) என்ற மூலக்கூற்று வாய்ப்பாடு கொண்ட யுரேனியத்தின் சேர்மமாகும். \n\nசோடியத்தின் அடர்த்தியை உறுதி செய்யும் சோதனைப் பொருளாக ஆய்வகங்களில் யுரேனைல் துத்தநாக அசிட்டேட்டு பயன்படுத்தப்படுகிறது. சோடியத்தை யுரேனைல் துத்தநாக அசிட்டேட்டுடன் வீழ்படிவாக்கும் அளவறி வீழ்படிவாக்கல் முறை மற்றும் சோடியத்தை யுரேனைல் துத்தநாக சோடியம் அசிட்டேட்டாக (UO)ZnNa(CHCO)·6HO. மாற்றி உறுதிப்படுத்தும் எடையறி பகுப்பாய்வு முறை ஆகியன இவ்விரண்டு முறைகளாகும். சீசியம் மற்றும் ருபீடியம் தனிமங்கள் இவ்வினையில் இருப்பது பிரச்சினையில்லை ஆனால் பொட்டாசியம் மற்றும் இலித்தியம் தனிமங்கள் இருந்தால் கண்டிப்பாக வினைச் செயல்முறைக்கு முன் அவை நீக்கப்பட வேண்டும். \n\nசிறுநீரில் உள்ள சோடியத்தின் அளவை கண்டறிவதற்கு இம்முறை மிகமுக்கியமான முறையாகும். இந்த அளவின் மூலமாகவே நோய் நிர்ணயம் செய்யப்படுகிறது. வெளிர் மஞ்சள் NaZn(UO)(CHO) சேர்மமானது மிகச்சில கரையாத சோடியம் சேர்மங்களுள் ஒன்று என்பதால், சில சமயங்களில் யுரேனைல் துத்தநாக அசிட்டேட்டு சோடியம் சோதனைப்பொருள் என்றும் அழைக்கப்படுகிறது. \n\nSection::::ஆய்வகப் பயன்கள்.\nஇருமெத்தில் கார்பனேட்டை , தொலுவீன்-2,4-இருசமசயனேட்டாக மாற்றுவதற்கு வினையூக்கியாக யுரேனைல் துத்தநாக அசிட்டேட்டு பயன்படுகிறது..\n"}
{"id": "285282", "url": "https://ta.wikipedia.org/wiki?curid=285282", "title": "தோமசு யேற்சு றைட்டு", "text": "தோமசு யேற்சு றைட்டு\n\nகர்ணல் தோமசு யேற்சு றைட்டு (\"Thomas Yates Wright\", 1869–1964) ஒரு பிரித்தானியப் பயிர்ச் செய்கையாளராவார். இவர் ஒரு கிரிக்கெட்டு வீரரும் இலங்கையின் சட்டவரைஞருமாக இருந்தார். தேயிலைப் பயிர்ச் செய்கையாளராக இருந்த இவர் இலங்கைச் சட்டவாக்கக் கழகத்திலும் இலங்கைச் செனட் சபையிலும் உறுப்பினராக இருந்தார்..\n\nஇங்கிலாந்தில் இலங்கசயரில் பிறந்த றைட் 1889 ஆம் ஆண்டு ஒரு பயிர்ச் செய்கையாளராக இலங்கைக்குச் சென்றார். இவர் கிரிக்கெட்டு, றக்பி காற்பந்து, ஹொக்கி, குழிப்பந்து எனப் பல்வேறு விளையாட்டுக்களிலும் சிறந்து விளங்கினார். கிரிக்கெட்டு விளையாட்டில் மாத்தளை, கண்டி ஆகிய விளையாட்டுக் கழகங்களைப் பிரதிநிதித்துவப்படுத்திய இவர் 1893 முதல் 1919 வரையான காலப் பகுதியில் மலைநாட்டுப் பதினொருவர் கழகத்தில் விளையாடினார். இவர் 1890களில் பல்வேறு போட்டிகளில் அகில இலங்கை அணியைப் பிரதிநிதித்துவம் செய்தார். இவரே இலங்கை தடகள விளையாட்டுச் சங்கத்தின் நிறுவனத் தலைவராவார்.\n\n1920 முதல் 1925 வரை இலங்கைச் சட்டவாக்கக் கழக உறுப்பினராக இருந்த இவர், 1947 இல் இலங்கைச் செனட் சபைக்கு நியமிக்கப்பட்டார். மகாக்கந்தை பெருந்தோட்டம் இவருக்குரித்தாயிருந்தது. 1939 ஆம் ஆண்டு அத்தோட்டத்தில் இவர் கட்டியதே கல் மாளிகை எனப்படுகிறது. இவர் 1951 ஆம் ஆண்டு எழுதி வெளியிட்ட நூல் \"Ceylon in My Time, 1889-1949\" (எனது காலத்தில் இலங்கை, 1889-1949) ஆகும்.\n\n"}
{"id": "285285", "url": "https://ta.wikipedia.org/wiki?curid=285285", "title": "கம்போடியாவின் நகரங்கள் பட்டியல்", "text": "கம்போடியாவின் நகரங்கள் பட்டியல்\n\nகீழே கம்போடியாவின் முதல் பத்து அதிக மக்கள் தொகையைக் கொண்ட நகரங்கள் பட்டியலிடப்படுள்ளன.\n"}
{"id": "285287", "url": "https://ta.wikipedia.org/wiki?curid=285287", "title": "பட்டாம்பாங்", "text": "பட்டாம்பாங்\n\nபட்டாம்பாங் (Battambang, ) அல்லது குரோங் பட்டாம்பாங் (Krong Battambang, , Battambang City) என்பது வடமேற்கு கம்போடியாவில் அமைந்துள்ள ஒரு நகரமாகும். இது பட்டாம்பாங் மாகாணத்தின் தலைநகரமும் ஆகும்.\n"}
{"id": "285288", "url": "https://ta.wikipedia.org/wiki?curid=285288", "title": "சியெம் ரீப்", "text": "சியெம் ரீப்\n\nசியெம் ரீப் (Siem Reap, , ; ) என்பது வடமேற்கு கம்போடியாவில் அமைந்துள்ள ஒரு நகரமாகும். இது சியெம் ரீப் மாகாணத்தின் தலைநகரமும் ஆகும்.\n"}
{"id": "285289", "url": "https://ta.wikipedia.org/wiki?curid=285289", "title": "சிகனுவோக்வில்லே", "text": "சிகனுவோக்வில்லே\n\nசிகனுவோக்வில்லே (Sihanoukville, \"Krong Preah Sihanouk\") அல்லது <nowiki>'</nowiki>கோம்போங் சோம்<nowiki>'</nowiki> (Kompong Som, ) என்பது கம்போடியாவின் கரையோரத்தில் அமைந்துள்ள ஒரு நகரமாகும். இது சிகனுவோக்வில்லே மாகாணத்தின் தலைநகரமும் ஆகும்.\n"}
{"id": "285290", "url": "https://ta.wikipedia.org/wiki?curid=285290", "title": "விசயநகரத்தில் சுற்றுலா", "text": "விசயநகரத்தில் சுற்றுலா\n\nவிசயநகரம் \"(Vizianagaram)\" என்பது இந்திய நாட்டின் ஆந்திரப் பிரதேச மாநிலத்தில் உள்ள ஒரு நகரம் ஆகும். வங்காள விரிகுடா கடற்கரை, வரலாற்றுச் சிறப்பு மிக்க கோட்டைகள், கோயில்கள் மற்றும் நகரில் உள்ள சிறப்புமிக்க இயற்கை அடையாளங்கள் போன்றவை இந்நகரம் மற்றும் இதைச்சார்ந்த பகுதிகளின் சிறப்புகளாகும். பாரம்பரிய சுற்றுலாவிற்கு இங்குள்ள வரலாற்றுச் சிறப்புமிக்க கோட்டைகள் துணைபுரிகின்றன. ஆந்திரப் பிரதேசச் சுற்றுலா வளர்ச்சி கழகம், இம்மாநிலத்தின் சுற்றுலா வளர்ச்சியையை கவனிக்கும் பொறுப்பை ஏற்றுள்ள துறையாக உள்ளது. சுற்றுலாத் தளங்களைப் பராமரிப்பது சுற்றுலாவை ஊக்குவித்து, சுற்றுலா துறையை வளர்ப்பது போன்றவை இம்மாநிலச் சுற்றுலாத் துறையின் பொறுப்புகளாகும்.\n\nSection::::அரசுத் திட்டங்கள்.\nசுற்றுலாத் துறையை மேம்படுத்துவதற்காக ஆந்திரப்பிரதேசச் சுற்றுலா வளர்ச்சி கழகம் புகைப்படப் போட்டியை நடத்துகிறது. சுற்றூலாவை ஊக்குவிப்பதற்காக நடத்தப்படும் ஆந்திரப்பிரதேசத்தை தாயகமாகக் கொண்டவர்கள் மற்றும் ஆந்திராவிற்கு சுற்றுலாப் பயணிகளாக வருபவர்கள் என எவர் வேண்டுமானாலும் இப்போட்டியில் கலந்து கொள்ளலாம். மதம், கலாச்சாரம், வனவிலங்கு தொடர்பான காட்சிகள் அல்லது சுற்றுலா தொடர்பான ஆந்திரமாநிலத்தின் எழில்மிகு காட்சிகள் போன்றவற்றின் அசல் புகைப்படங்களை இப்போட்டியில் பங்கேற்பவர்கள் அனுப்ப வேண்டும். சுற்றுலாவை ஊக்கப்படுத்த இப்புகைப் படங்கள் ஆந்திரப்பிரதேசச் சுற்றுலா வளர்ச்சிக் கழகத்தின் இணைய தளத்தில் பயன்படுத்தப்படும். போட்டியாளர்கள் புகைப்படங்கள் சமர்ப்பிப்பதை ஊக்கப்படுத்த மாதந்தோறும் பரிசுகள் வழங்கப்படுகின்றன.\n\n\n\nSection::::கோயில்கள்.\nவிசயநகரத்தில் பல கோயில்கள் சிறப்புற அமைந்துள்ளன. \n\n\n"}
{"id": "285292", "url": "https://ta.wikipedia.org/wiki?curid=285292", "title": "பிரே வெங்", "text": "பிரே வெங்\n\nபிரே வெங் (Prey Veng, ) என்பது தென் கம்போடியாவில் அமைந்துள்ள ஒரு நகரம் ஆகும். இது பிரே வெங் மாகாணத்தின் தலைநகரமும் ஆகும். இது பிரே வெங் மாவட்டத்தில் அமைந்துள்ளது.\n"}
{"id": "285293", "url": "https://ta.wikipedia.org/wiki?curid=285293", "title": "காம்போங் சாம்", "text": "காம்போங் சாம்\n\nகாம்போங் சாம் (Kampong Cham,) என்பது கிழக்கு கம்போடியாவில் அமைந்துள்ள காம்போங் சாம் மாகாணத்தின் தலைநகரம் ஆகும். இது கம்போடியாவின் ஆறாவது மிகப் பெரிய நகரமாகும். இதன் மக்கள் தொகை 63,771 ஆகும் (2006)\n"}
{"id": "285302", "url": "https://ta.wikipedia.org/wiki?curid=285302", "title": "எபிரேயம் (பக்கவழி)", "text": "எபிரேயம் (பக்கவழி)\n\nஎபிரேயம் என்பது பினவருவனவற்றைக் குறிக்கும்:\n\nமொழிப் பாவனை:\n\nஇனக் குழுக்கள்:\n\nஇலக்கியம்:\n"}
{"id": "285306", "url": "https://ta.wikipedia.org/wiki?curid=285306", "title": "எபிரேயர்", "text": "எபிரேயர்\n\nஎபிரேயர் (\"Hebrews\"; எபிரேயம்: עברים or עבריים, ', '; ', '; ', ') என்பது டனாக்கில் (எபிரேய விவிலியம்) 32 வசனங்களில் 34 தடவைகள் காணப்படும் சொல் ஆகும். இச் சொல் ஒர் இனப்பெயர் அல்ல, மாறாக ஒரு செமிட்டிய இசுரயேலர் என்பதனுடன் ஒத்த கருத்துள்ள சொல்லாக அதிகம் கையாளப்படுவதுடன், குறிப்பான முன்-முடியாட்சிக் காலத்தில் நாடோடிகளான இருந்தபோது பயன்படுத்தப்பட்டதாயினும், சில சந்தர்ப்பங்களில் இது பரந்த விதத்தில், போனீசியாவைக் குறிக்கவும் அல்லது வெண்கலக்கால வீழ்ச்சி காலத்தில் அறியப்பட்ட சாசு குழுக்கள் போன்ற பிற புராதன குழுக்களைக் குறிக்கவும் பயன்படுத்தப்பட்டது.\n\n\n"}
{"id": "285312", "url": "https://ta.wikipedia.org/wiki?curid=285312", "title": "ஸ்ரீதர வெங்கடேச அய்யாவாள்", "text": "ஸ்ரீதர வெங்கடேச அய்யாவாள்\n\nஸ்ரீதர வெங்கடேச தீட்சிதர் (Sridhara Venkatesa Dikshitar ) (13-8-1635–1720), அய்யாவாள் என பிரபலமாக மக்களால் அழைக்கப்படுவார். இவர் தஞ்சாவூர் மராத்தியப் அரசிற்கு உட்பட்ட திருவிடைமருதூர் என்ற ஊருக்கு அருகில் உள்ள திருவிசைநல்லூர் என்ற கிராமத்தில் பிறந்தவர். சிறந்த இந்து சமய மெய்யிலாரும், கர்நாடக இசை வல்லுனரும் ஆவார். இவர் போதேந்திர சரசுவதி சுவாமிகள் மற்றும் சதாசிவ பிரமேந்திரர் சுவாமிகளின் சமகாலத்தில் வாழ்ந்தவர். சிறந்த சிவபக்தர்.\n\nSection::::நிகழ்வுகள்.\nஒரு சமயம் ஸ்ரீதர அய்யாவாள் ஒரு தாழ்த்தப்பட்டவருக்கு உணவு வழங்கியதைக் கண்டித்து, கங்கையில் நீராடினால் மட்டுமே, மீண்டும் சமூகத்தில் சேர்ப்போம் என இவரது உறவினர்கள் கூறியதால், வீட்டின் கிணற்றடிக்குச் சென்று கங்கையை குறித்து கங்காஷ்டகம் எனும் தோத்திரத்தை மனமுருகப் பாடினார். பாடிமுடித்தவுடன், கிணற்றிலிருந்து கங்கை நீர் பொங்கி வழிந்து, திருவிடைமருதூர் வீதி முழுவதும் வெள்ளமாய்ப் பாய்ந்தது. ஸ்ரீதர அய்யாவாளின் மேன்மை உணர்ந்த அந்தணர்கள் மன்னிப்பு கேட்டனர்.\nஸ்ரீதர அய்யாவாள் வாழ்ந்த இல்லக் கிணற்றில் இன்றளவும் கார்த்திகை அமாவாசையன்று நீர் பொங்கி வருவதைக் காணலாம்.\n\nSection::::படைப்புகள்.\nபடைத்த பக்தி நூல்கள்\n\n"}
{"id": "285318", "url": "https://ta.wikipedia.org/wiki?curid=285318", "title": "1668", "text": "1668\n\n1668 (MDCLXVIII) கிரெகொரியின் நாட்காட்டியில் ஒரு ஞாயிற்றுக்கிழமையில் ஆரம்பமான நெட்டாண்டு ஆகும், அல்லது 10-நாட்கள் பின்தங்கிய பழைய யூலியன் நாட்காட்டியில் புதன்கிழமையில் ஆரம்பமான நெட்டாண்டு ஆகும்.\n\n"}
{"id": "285321", "url": "https://ta.wikipedia.org/wiki?curid=285321", "title": "மேற்றிசைத் திருப்பம்", "text": "மேற்றிசைத் திருப்பம்\n\nமேற்திசை திருப்பம் அல்லது நேர்பக்கவாட்டுத் திருப்பம்(Hyponastic response) என்பது இலைகளில் நடக்கும் ஒரு தாவர உடற்செயலியல் ஆகும். இச்செயலானது, ஒரு தாவரம் வளரும் போது, அதில் தோன்றும் இலைகளும், அதன் இலைக்காம்பும், முதலில் செங்குத்தாக, இரு கைகள் குவித்து \"வணக்கம்\" சொல்வது போல இருக்கும். இதன் கீழே, அடுத்த இலை அடுக்கு தோன்றும் போது, முதலில் தோன்றிய செங்குத்தான இலையடுக்கானது, பக்கவாட்டில் வளையும். இச்செயலானது செல்லினுள் நடைபெறும், உயிரணுப்பிரிதல் செயலாலும், தாவரவேதிப்பொருளாலும் நடைபெறுகிறது. குறிப்பாக, எத்திலீன் போன்ற தாவர வளரூக்கிகள், இதற்கு காரணிகளாக அமைந்துள்ளதாகக் கருதப்படுகிறது. பெரும்பாலான நிலத்தாவரங்களில், இச்செயல் நடைபெறுகிறது. நீர்த்தாவரங்களின் இலைக்காம்புகள் நீளமாகி, அவற்றின் இலைகளின் மேற்பரப்பில் சூரிய ஒளி அதிகம் படும்படி செய்கிறது. இச்செயலுக்கு இத்திருப்புவிசை அதிகத் தொடர்புடையதாக உள்ளது. மேலும், தாவரங்கள் தயாரிக்கும் எத்திலீன், காற்றில் இதனால் அதிகம் கலக்கிறது. இலைகள் மேற்பரப்பில் வராவிட்டாலும், சில நீர்த்தாவரங்களில், எத்திலீன் காற்றில் கலப்பது நடப்பதாக, ஆய்வுக்கூடச் சோதனைகள் தெரிவிக்கின்றன.\n\n"}
{"id": "285338", "url": "https://ta.wikipedia.org/wiki?curid=285338", "title": "1669", "text": "1669\n\n1669 (MDCLXIX) கிரெகொரியின் நாட்காட்டியில் ஒரு செவ்வாய்க்கிழமையில் ஆரம்பமான சாதாரண (நெட்டாண்டு அன்று) ஆகும், அல்லது 10-நாட்கள் பின்தங்கிய பழைய யூலியன் நாட்காட்டியில் வெள்ளிக்கிழமையில் ஆரம்பமான சாதாரண ஆண்டு ஆகும்.\n\n\n\n"}
{"id": "285340", "url": "https://ta.wikipedia.org/wiki?curid=285340", "title": "குரோங் தா கமு", "text": "குரோங் தா கமு\n\nகுரோங் தா கமு (Krong Ta Khmau, , literally: \"Black Grandfather\") என்பது மத்திய ஆப்காநித்தானில் அமைந்துள்ள ஒரு நகரமாகும். இது கந்தல் மாகாணத்தின் தலைநகரமும் ஆகும். இது 6  தன்னாட்சிப்பகுதிகளாகவும் (communes, \"Sangkat\"), 20  கிராமங்களாகவும் (villages, \"Phum\") பிரிக்கப்பட்டுள்ளது.\n\n"}
{"id": "285342", "url": "https://ta.wikipedia.org/wiki?curid=285342", "title": "பேர்சட்", "text": "பேர்சட்\n\nபேர்சட் (Pursat) என்பது மத்திய கம்போடியாவில் அமைந்துள்ள ஒரு நகரமாகும். இது பேர்சட் மாகாணத்தின் தலைநகரமும் ஆகும். இதன் பெயர் ஒரு வகையான மரத்திலிருந்து பெறப்பட்டத்தாகும். \n"}
{"id": "285343", "url": "https://ta.wikipedia.org/wiki?curid=285343", "title": "கம்போங் இசுபியு", "text": "கம்போங் இசுபியு\n\nகம்போங் இசுபியு (Kampong Speu, , literally: \"Port of the விளிம்பிப்பழம்.\") என்பது மத்திய கம்போடியாவில் அமைந்துள்ள ஒரு நகரமாகும். இது கம்போங் இசுபியு மாகாணத்தின் தலைநகரமும் ஆகும்.\n"}
{"id": "285344", "url": "https://ta.wikipedia.org/wiki?curid=285344", "title": "தாக்கியோ", "text": "தாக்கியோ\n\nதாக்கியோ (Takéo) என்பது கம்போடியாவில் அமைந்துள்ள ஒரு நகரமாகும். இது தாக்கியோ மாகாணத்தின் தலைநகரமும் ஆகும். 1998ல் இதன் மக்கள் தொகை 39,186 ஆகும்.\n"}
{"id": "285345", "url": "https://ta.wikipedia.org/wiki?curid=285345", "title": "நைட்ரைல் ஒடுக்கம்", "text": "நைட்ரைல் ஒடுக்கம்\n\nநைட்ரைல் ஒடுக்கம் \"(Nitrile reduction)\" என்பது ஒரு நைட்ரைல் சேர்மம் பொருத்தமான வேதி வினையூக்கியின் உதவியால் ஒர் அமீன் அல்லது ஓர் ஆல்டிகைடாக ஆக்சிசன் ஒடுக்கம் அடைகின்ற வினையைக் குறிக்கிறது.\n\nSection::::ஐதரசனேற்றம்.\nஐதரசனேற்றமே நைட்ரைல் ஒடுக்க வினையின் பெரிய அளவிலான பயன்பாடு ஆகும். நல்லியல் நிலை நிபந்தனைகளுக்கு உட்பட்ட நிலையில் இவ்வினை முதனிலை அமீன்களைத் தருகிறது.\n\nநிபந்தனைகளுக்கு ஏற்றவாறு இடைநிலையாகத் தோன்றும் இமீன் சேர்மமானது அமீன் பொருட்களால் தாக்கப்பட்டு இரண்டாம்நிலை மற்றும் மூன்றாம்நிலை அமீன்களைத் தருகிறது. இவ்வினைகள் இடைப்பட்ட நிலை வேதிப்பொருட்களான ஈனாமின்கள் வழியாக நிகழ்கின்றன. நைலான் தயாரிப்பதற்கு முன்னோடிச் சேர்மமான கொழுப்பு அமீன்கள் இத்தொழில்நுட்பத்தின் வாயிலாக உருவாக்கப்படுகின்றன. இம்முறையே வர்த்தகரீதியான பயன்பாட்டு முறையாகும்.\n\nSection::::அமீன்களுக்கான வினையூக்கி அல்லாத வழிமுறைகள்.\nசோடியம், இலித்தியம் அலுமினியம் ஐதரைடு, ரானே நிக்கல்/ஐதரசன் அல்லது இருபோரேன் முதலான வினைச் செயலிகளை உபயோகித்து நைட்ரலை அமீன்களாக மாற்றலாம் or diborane . நைட்ரசன் ஐதரசன் பிணைப்பு உருவாக்கும் கரிம வேதியியல் வினைகள் பலவற்றில் இவ்வினையும் ஒன்றாகும்.\n\nSection::::ஆல்டிகைடுகளுக்கான வினையூக்கி அல்லாத வழிமுறைகள்.\nநைட்ரைல்களை ஆல்டிகைடுகளாகவும் ஒடுக்க முடியும். வெள்ளீயம்(II) குளோரைடு, ஐதரோகுளோரிக் அமிலம் மற்றும் இமினியம் உப்பை நீராற்பகுத்தல் மூலம் ஆல்டிகைடு தயாரிக்கும் சிடிபென் ஆல்டிகைடு தொகுப்புமுறை ஒரு வழிமுறையாகும். ஐதரசனுடன் சேர்த்து இமைனை கள நீராற்பகுப்பு செய்வதன் மூலமாகவும் நைட்ரைலில் இருந்து ஆல்டிகைடு தயாரிக்க முடியும். ரானே நிக்கல், lithium aluminium hydride and sodium borohydride.\n\nSection::::மின்வேதியியல் முறைகள்.\nநைட்ரைல்களை மின்வேதியியல் முறையிலும் ஆக்சிசன் ஒடுக்கம் செய்ய இயலும்.\n"}
{"id": "285360", "url": "https://ta.wikipedia.org/wiki?curid=285360", "title": "போதேந்திர சரஸ்வதி", "text": "போதேந்திர சரஸ்வதி\n\nபோதேந்திர சரஸ்வதி (Bodhendra Saraswathi, 1610-1692) தமிழ்நாடு மாநிலத்தின், காஞ்சிபுரம் நகரத்தில் உள்ள காஞ்சி சங்கர மடத்தின் 60வது பீடாதிபதியாவர். 17வது நூற்றாண்டில் வாழ்ந்தவர். தஞ்சாவூருக்கு அருகில் உள்ள கோவிந்தபுரத்தில் விதேகமுக்தி அடைந்தவர்.\nசதாசிவ பிரமேந்திரர் மற்றும் ஸ்ரீதர வெங்கடேச அய்யாவாள் ஆகியோர்களின் சமகாலத்தவர்.\n\nSection::::இளமை வாழ்க்கை.\nபோதேந்திர சரசுவதி, கேசவபாண்டுரங்க யோகி - சுகுணா இணையருக்கு 1610இல் காஞ்சிபுரத்தில் புருசோத்தமன் எனும் இயற்பெயருடன் பிறந்தவர். காஞ்சி சங்கர மடத்தின் 59வது மடாதிபதியான விஸ்வகேந்திர சரசுவதி சுவாமிகள், மெய்யறிவு நிரம்பிய புருசோத்தமனின் திறமையைப் பாராட்டி, சங்கரமடத்தின் இளைய மடாதிபதியாக, போதேந்திர சரசுவதி என்ற புதிய பெயர் சூட்டி நியமித்தார். ஆத்மபோதர் எனும் குருவால் பயிற்றுவிக்கப்பட்ட போதேந்திர சரசுவதி சுவாமிகள், இளம் வயதிலே சுருதி மற்றும் ஸ்மிருதி ஆகிய இந்து சமய வேத சாத்திரங்களில் தேர்ச்சி பெற்றார். நாள்தோறும் ஒரு இலட்சம் இராம நாமத்தை ஜெபித்துக் கொண்டிருப்பர்.\n\nSection::::கோவிந்தபுரம்.\nபோதேந்திர சரசுவதி சுவாமிகள், தனது முதுமைக் காலத்தில் காவேரி ஆற்றாங்கரையில் அமைந்த தஞ்சாவூர் பகுதியின் கோவிந்தபுரம் எனும் கிராமத்தில் வாழ்ந்தார். இக்கிராமத்திலேயே சமாதி அடைய முடிவெடுத்தார். 1692ஆம் ஆண்டு புராட்டாசி மாதம் போதேந்திர சரசுவதி சுவாமிகள் யோக நிலையில் அமர்ந்து சீவசமாதியில் இருந்தார். 1962ஆம் ஆண்டில் முழு நிலவு நாளான்று விதேக முக்தி அடைந்தார். போதேந்திர சரசுவதி சுவாமிகளின் சமாதியை காஞ்சி சங்கர மடத்தினர் பராமரிக்கிறார்கள்.\n\n"}
{"id": "285361", "url": "https://ta.wikipedia.org/wiki?curid=285361", "title": "புரோடாக்டினியம்(V) குளோரைடு", "text": "புரோடாக்டினியம்(V) குளோரைடு\n\nபுரோடாக்டினியம்(V) குளோரைடு (Protactinium(V) chloride) என்பது PaCl.என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். புரோடாக்டினியம் மற்றும் குளோரின் தனிமங்கள் சேர்ந்து மஞ்சள் நிறத்தில் ஒற்றைச் சரிவுப் படிகங்களாக இது உருவாகிறது. விளிம்புகளைப் பகிர்ந்து கொள்கின்ற ஈரைங்கூ ம்பு புரோடாக்டினியம் அணுக்களின் ஏழு ஒருங்கிணைப்பு சங்கிலிகளால் இச்சேர்மத்தின் படிக அமைப்பு ஆக்கப்பட்டுள்ளது\n"}
{"id": "285363", "url": "https://ta.wikipedia.org/wiki?curid=285363", "title": "நிலக்கடலை", "text": "நிலக்கடலை\n\nநிலக்கடலை அல்லது வேர்க்கடலை அல்லது கச்சான் (\"peanut\") என்பது பலரால் விரும்பி உண்ணப்படும் கொட்டைகளைத் தரும் பருப்பு வகை தாவரம் ஆகும். இது நடு தென் அமெரிக்காவுக்கு பூர்வீகமானது. சீனா, இந்தியா, நைஜீரியா ஆகிய நாடுகள் இதை அதிகம் உற்பத்தி செய்கின்றன.\n\nஇது வட்டார வழக்குகளில் வேர்க்கடலை, மணிலாக்கடலை, கடலைக்காய், மணிலாக்கொட்டை (மல்லாட்டை) எனப் பலவாறாக வழங்கப்படுகிறது. நிலக்கடலையை அவித்தோ அல்லது வறுத்தோ உண்ணப்படுகிறது. வெல்லப்பாகுடன் கலந்து கடலை மிட்டாயாக உண்ணப்படுகிறது. பொடித்து இனிப்புருண்டைகளாக தயாரிக்கப்படுகிறது. கடலை காந்தியடிகளுக்குப் பிடித்த உணவாகும்.\n\nSection::::நோய்கள்.\nபூஞ்சணங்கள், நச்சுக் கிருமிகளால் ஏற்படும் நோய்கள் [(உ-ம்) இலைப்புள்ளி நோய்] நிலக்கடலையின் மகசூலைக் குறைக்கக்கூடிய பல்வேறு காரணிகளுள் முக்கியப் பங்கு வகிக்கின்றன.\n\nSection::::பயன்கள்.\nநிலக்கடலையில் மாங்கனீசு சத்து அதிகமாக உள்ளது.நாம் உண்ணும் உணவில் உள்ள கால்சியம் சத்துகள் நமது உடலுக்கு கிடைக்கவும் இது பயன்படுகிறது.நிலக்கடலையில் உள்ள ரெஸ்வரெட்ரால் என்ற சத்து இதய வால்வுகளை பாதுக்காக்கிறது.நிலக்கடலையில் பாலிபீனால்ஸ் என்ற ஆண்டி ஆக்சிடண்ட் நோயிலிருந்து பாதுக்காப்பதோடு இளமையையும் பராமரிக்கவும் செய்கிறது.நிலக்கடலையில் உள்ள தாமிரம் மற்றும் துத்தநாக சத்தானது தீமை செயும் கொழுப்பை குறைத்து நன்மை செய்யும் கொழுப்பை அதிகரிக்கிறது.நிலக்கடலையில் உள்ள ஒமேகா -3 சத்தானாது உடலின் நோய் எதிர்ப்பு சக்தியை அதிகரிக்கிறது.\n"}
{"id": "285366", "url": "https://ta.wikipedia.org/wiki?curid=285366", "title": "திசைவேகம்", "text": "திசைவேகம்\n\nதிசைவேகம் அல்லது விரைவு \"(velocity)\" என்பது ஒரு பொருளின் குறிப்பிட்ட திசையில் நிகழும் இடப்பெயர்ச்சி வீதம் ஆகும். குறிப்பிட்ட நேர அலகுக்கு (எடுத்துக்காட்டாக ஒரு நொடிக்கு) ஒருதிசையில் ஒரு பொருள் எவ்வளவு தொலைவுக்கு இடம்பெயர்கிறது என்பது திசைவேகம் ஆகும். திசைவேகமானது அதன் பருமையாலும், இயங்கும் திசையாலும் குறிப்பிடப்படுகிறது (எ.கா: வடக்கு நோக்கி 60 கி.மீ./மணி (km/hr)). பொருள்களின் இயக்கத்தை விவரிக்கும் செவ்வியல் இயக்கவியலின் ஒரு கிளைப்பிரிவாகிய இயக்கவடிவியலில், திசைவேகம் என்பது ஓர் அடிப்படையான முதன்மை வாய்ந்த கருத்துரு ஆகும்.\n\nதிசைவேகம் என்பது இயற்பியல் நெறிய (திசையன்) அளவாகும். இதனை வரையறுக்க அதன் பருமையும் (magnitude), திசையும் வேண்டும். திசைவேகத்தின் பருமை வேகம் (\"speed\") ஆகும். திசைவேகமும், வேகமும் ஒருங்கியைவான கொணர்வு அலகைப் பெற்றுள்ளன. இவற்றின் அளவு பன்னாட்டுச் செந்தர அலகு முறையில் (மெட்ரிக் முறை) மீட்டர்/நொடி (m/s) யால் அளக்கப்படுகிறது. இதன் பசெ (SI) அடிப்படை அலகு m⋅s ஆகும். எடுத்துகாட்டாக, \"5 மீட்டர்கள்/ நொடி\" என்பது அளவன் ஆகும்; ஆனால், \"5 மிட்டர்கள்/நொடி கிழக்கில்\" என்பது நெறியன் ஆகும்.\n\nஒரு பொருளின் வேகத்திலோ, திசையிலோ அல்லது இரண்டிலுமோ மாற்றம் நிலவினால், அப்போது அப்பொருளின் திசைவேகம் மாறுவதாகவும், முடுக்கமுறுவதாகவும் கூறப்படும். திசைவேகத்தின் மாறுகின்ற வீதம் முடுக்கம் ஆகும். முடுக்கம் ஒரு பொருளின் திசைவேகம் காலத்தை பொறுத்து மாறும் வீதத்தைக் குறிக்கும்.\n\nSection::::நிலைத்த திசைவேகமும், முடுக்கமும்.\nSection::::நிலைத்த திசைவேகம்.\nஒரு குறிப்பிட்ட திசையில் ஒரு பொருள் இயங்கும் போது, கால இடைவெளிகள் மிகச் சிறியதாக இருப்பினும், சமகால இடைவெளிகளில் சம இடப்பெயர்ச்சியைக் கடந்தால், அப்பொருள் நிலையான திசைவேகத்தில் இயங்குகிறது எனலாம்.\n\nநிலையான திசைவேகத்தில் இயங்குவதற்கு, ஒரு பொருள் நிலையான வேகத்தில் நிலைத்த திசையில் செல்லவேண்டும். நிலையான திசை பொருளை நேர்க்கோட்டில் மட்டுமே செல்லவிடும். எனவே நிலையான திசைவேகம் என்பது நேர்க்கோட்டில் அமையும் நிலைத்த வேக இயக்கத்தைக் குறிப்பிடும்.\n\nSection::::முடுக்கம்.\nஒரு பொருள் இயங்கும் போது கால இடைவெளிகள் மிகச் சிறியதாக இருப்பினும், சமகால இடைவெளிகளில் மாறுபட்ட இடப்பெயர்ச்சியை மேற்கொண்டாலோ அல்லது அதன் திசையில் மாற்றமிருந்தாலோ அல்லது இரண்டிலுமே மாற்றம் நிகழ்ந்தாலோ, பொருள் முடுக்கத்தில் இயங்குகிறது எனலாம். எடுத்துகாட்டாக, ஒரு சீருந்து வட்டத்தில் நிலையாக மணிக்கு 20 கிமீ இயங்கினால் அது நிலையான வேகத்தில் செல்வதாகக் கூறப்படும். ஆனால், அதன் திசை மாறுவதால் நிலையான திசைவேகத்தில் இயங்குவதாகக் கூற முடியாது. எனவே, சீருந்து முடுக்கம் அடைவதாகக் கூறப்படும்.\n\nSection::::வேகம், திசைவேகம் வேறுபாடு.\nவேகம் என்பது எவ்வளவு விரைவாக ஒரு பொருள் இடப்பெயர்ச்சி அடைகிறது என்பதையும், திசைவேகம் என்பது எவ்வளவு விரைவாக, எந்த திசை நோக்கி ஒரு பொருள் நகருகிறது என்பதையும் குறிப்பதாகும். ஒருசீருந்து 60 கிமீ/ம வேகத்தில் இயங்கிக் கொண்டிருக்கிறது என்றால், அதன் வேகம் மட்டுமே குறிப்பிடப்படுகிறது. ஆனால், ஒருசீருந்து 60 கிமீ/ம வேகத்தில் கிழக்கு நோக்கி இயங்கிக் கொண்டிருக்கிறது என்று குறிப்பிட்டால், அதன் திசைவேகம் குறிப்பிடப்படுகிறது.\n\nவட்டத்தில் நிகழும் இயக்கத்தைக் கருதுவோமானால், இவற்றுக்கு இடையில் உள்ள பெரிய வேறுபாட்டைக் காணலாம். வட்ட வழித்தடத்தில் ஒரு பொருள் நிலையான வேகத்தில் இயங்கி, அது தன் தொடக்கப் புள்ளிக்கே திரும்பினால், அதன் சராசரி திசைவேகம் சுழியம் அல்லது பூச்சியம் ஆகும். ஆனால் அதன் சராசரி வேகம், வட்டப் பரிதியை அது வட்டத்தைச் சுற்ற எடுத்துக்கொண்ட நேரத்தால் வகுத்தால் கிடைக்கும் மதிப்பாகும். சராசரி திசைவேகம் தொடக்கப் புள்ளியிலும் முடிவுப் புள்ளியிலும் உள்ள இடப்பெயர்ச்சி நெறியங்களைக் கருதிக் கணக்கிடப்படுவதால் இந்நிலை உருவாகிறது. ஆனால் சராசரி வேகமோ மொத்தப் பயணத் தொலைவையும் கருதுகிறது.\n\nSection::::இயக்கச் சமன்பாடு.\nSection::::சராசரி திசைவேகம்.\nதிசைவேகம் நேரத்தைப் பொறுத்த இருப்பு மாற்ற வீதம் என வரையறுக்கப்படுகிறது. இதைச் சராசரி திசைவேகத்தில் இருந்து வேறுபடுத்த, \"கணத் திசைவேகம்\" எனவும் கூறலாம். சில பயன்பாடுகளில் சராசரி திசைவேகம் கட்டாயமாகத் தேவைப்படுகிறது. அதாவது, குறிப்பிட்ட நேர இடைவெளியில் மாறும் திசைவேகத்துக்குச் சமமான இடப்பெயர்ச்சியைத் தரவல்ல, சமச் சராசரி திசைவேகம் தேவைப்படும். அதாவது, கால இடைவெளியில் , தேவைப்படுகிறது . அச்சராசரி திசைவேகத்தைப் பின்வருமாறு கணக்கிடலாம்:\n\nஒரு பொருளின் சராசரி திசைவேகம், அதன் சராசரி வேகத்துக்குக் குறைவாகவோ சமமாகவோ இருக்கும். தொலைவு தொடர்ந்து கூடிக்கொண்டே போனாலும், இடப்பெயர்ச்சி நெறியம் அளவில் கூடவோ குறையவோ செய்வதோடு திசையிலும் மாறலாம் என்பதைக் கருதினால், மேற்கூறிய உண்மையை புரிந்து கொள்ளலாம். (\"x\" vs. \"t\") எனும் இடப்பெயர்ச்சி-நேர வரைபடத்தில் இருந்து, கணத் திசைவேகத்தை (அல்லது, வெறுமனே, திசைவேகத்தை) அப்படத்தின் ஏதாவது ஒரு புள்ளியில் அமையும் தொடுகோட்டின் சரிவாகக் கருதலாம்; அதேபோல, சராசரி திசைவேகத்தை அதன் கால இடைவெளியின் இருபுறமும் அமையும் இருபுள்ளிகளின் ஆயங்களுக்கு இடையில் உள்ள தொடுகோட்டைக் குத்தும் செங்குத்தின் சரிவாகக் கருதலாம்.\n\nசராசரி திசைவேகம் என்பது திசைவேகத்தின் காலச் சராசரி மதிப்பாகும்; அதாவது, கால இடைவெளியில் சராசரியாக அமையும் திசைவேகம் ஆகும். இதைப் பின்வருமாறு கணக்கிடலாம்:\nஇங்கு,:formula_3 ஆகும்.மேலும்\n\nSection::::கணத் திசைவேகம்.\nஒரு பொருள் கடக்கும் வழித்தடத்தில் ஏதேனும் ஒரு புள்ளியில் அல்லது குறிப்பிட்ட கணத்தில் ஏற்படும் மாற்றம் கணத் திசைவேகம் எனப்படும்.\n\nநாம் ஐத் திசைவேகமாகவும் ஐ இடப்பெயர்ச்சி நெறியமாகவும் (இருப்பு மாற்றமாகவும்) கருதினால், அப்போது ஒரு புள்ளி அல்லது பொருளின் குறிப்பிட்ட நேரத்தில் உள்ள கணத் திசைவேகத்தை, இருப்பின் நேரம் சார்ந்த வகைக்கெழுவாக பின்வருமாறு கோவைப்படுத்தலாம்:\n\nஒருபருமானத்தில் அமைந்த இந்த வகைக்கெழு சமன்பாட்டில் இருந்து, திசைவேகம்-நேர ( vs. வரைபடத்தில்), எனும் இடப்பெயர்ச்சி அமைதலைக் காணலாம்; நுண்கலனக் கணிதப்படி, எனும் திசைவேகச் சார்பின் தொகையமாக எனும் இடப்பெயர்ச்சி சார்பு அமைதலைக் காணலாம். வரைபடத்தில், என்பது ( எனப் பெயரிட்டு, வரைவின் கீழமைந்த மஞ்சட் பரப்புக்கான), இடப்பெயர்ச்சிக்கான மாற்றுக் குறிமானமாக அமைகிறது).\n\nநேரத்தைப் பொறுத்த இருப்பின் வகைக்கெழு, மீட்டர்களில் உள்ள இருப்பை நொடிகளில் அமையும் நேர மாற்றத்தால் வகுத்துப் பெறுவதால், திசைவேகமானது மீட்டர்கள்/நொடி (m/s) எனும் அலகால் அளக்கப்படுகிறது. கணத் திசைவேகம் எனும் கருத்துப்படிமம் முதலில் உய்த்துணரவியலாததாகத் தோன்றினாலும், அதை அக்கணத்தில் முடுக்கம் இல்லாமல் தொடர்ந்து செல்லும் பொருளின் வேகமாகக் கொள்ளலாம்.\n\nSection::::திசைவேக, முடுக்க உறவு.\nதிசைவேகத்தை இருப்பு மாற்ற வீதமாக வரையறுத்தாலும், பொருளின் முடுக்கத்தின் கோவையில் இருந்து தொடங்குவதே வழக்கமாக உள்ளது. படத்தில் உள்ள பச்சைத் தொடுகோடுகள், குறிப்பிட்ட நேரத்தில் உள்ள ஒரு பொருளின் கண முடுக்கங்கள் ஆகும். அப்புள்ளியில் உள்ள எனும் திசைவேகம் வரைபடத்தில் உள்ள வளைவில் அமையும் தொடுகோட்டின் சரிவாகும் . அதாவது முடுக்கம், திசைவேகத்தின் நேரம் சார்ந்த வகைக்கெழுவாக மாற்றுவழியில் பின்வருமாறு வரையறுக்கப்படுகிறது:\n\nஇதில் இருந்து, திசைவேகத்துக்கான கோவை சார்பை முடுக்கம்-நேரம் சார்ந்த வரைபடத்தில் வளைவின் கீழமையும் பரப்பாக கொண்டுவரலாம். மேலுள்ளபடியே, தொகையக் கருத்துப்படிமத்தைப் பயன்படுத்திப் பின்வரும் சமன்பாட்டைப் பெறலாம்:\n\nSection::::நிலையான முடுக்கம்.\nசிறப்பு நேர்வாக நிலைத்த முடுக்கத்தைக் கருதினால், திசைவேகத்தைச் சுவாத் சமன்பாட்டைக் கொண்டு ஆயலாம். a வை ஓர் தற்சார்பான நிலைத்த நெறியமாகக் கொண்டால், பின்வரும் உறவைக் கொணர்வது மிக எளியதே.\n\nஇங்கு என்பது நேரத்து மதிப்பு; அதேபோல, என்பது நேரத்து மதிப்பு. இந்தச் சமன்பாட்டைச் சுவாத் சமன்பாடு என்பதோடு இணைத்தால், இடப்பெயர்ச்சியையும் சராசரி திசைவேகத்தையும் பின்வருமாறு உறவுப்படுத்த முடியும்.\n\nநேரம் சாராத திசைவேகத்தின் சார்பை, அதாவது டாரிசில்லி சமன்பாட்டைப் பின்வருமாறு கொணரலாம்:\n\nஇங்கு ஆகும்.\n\nமேலுள்ள சமன்பாடுகள் நியூட்டனின் இயக்கவியலுக்கும் சிறப்புச் சார்புக் கோட்பாட்டுக்கும் பொருந்தும். ஒரே சூழலைப் பல்வேறு நோக்கீட்டாளர்கள் எப்படி விவரிப்பார்கள் என்பதில் தான் நியுட்டனின் இயக்கவியலும் சிறப்புச் சார்புக் கோட்பாடும் வேறுபடுகின்றன. குறிப்பாக, நியூட்டனின் இயக்கவியலில், அனைத்து நோக்கர்களும் t சார்ந்த மதிப்பை ஏற்பர்; இருப்புக்கான உருமாற்ற விதிகள், முடுக்கமற்ற சட்டக நோக்கர்கள் ஒரு பொருளின் முடுக்கத்தை ஒரே மதிப்பாக விவரிக்கும் சூழலை உருவாக்குகின்றன. இரண்டுமே சிறப்புச் சார்புக் கோட்பாட்டின்படி, உண்மையல்ல. மாறாக, இதன்படி சார்பு விரைவு மட்டுமே அளக்கவியன்றதாகும்.\n\nSection::::திசைவேகம் சார்ந்த அளவுகள்.\nஇயங்கும் பொருளின் இயக்க ஆற்றல் திசைவேகத்தைச் சார்ந்ததாகும். அதன் சமன்பாடு பின்வருமாறு\n\nசிறப்புச் சார்புக் கோட்பாட்டை கருதாவிட்டால், \"E\" என்பது இயக்க ஆற்றல்; \"m\" என்பது பொருண்மை. இயக்க ஆற்றல் விரைவின் இருபடி மதிப்பைச் சார்ந்துள்ளதால், இது ஓர் அளவன் ஆகும்; என்றாலும் இதோடு உறவுள்ள உந்தம், ஒரு நெறிய மாகும். உந்தம் பின்வரும் சமன்பாட்டால் வரையறுக்கப்படுகிறது.\n\nசிறப்புச் சார்பியலில், பருமானமற்ற பின்வரும் இலாரன்சு காரணி அடிக்கடி பயன்படுகிறது.\n\nஇங்கு, γ என்பது இலாரன்சு காரணி; \"c\" என்பது ஒளியின் திசைவேகம் ஆகும்.\n\nவிடுபடு திசைவேகம் அல்லது தப்பிப்புத் திசைவேகம் என்பது புவிபோன்ற உயர்பொருண்மைப் பொருளில் இருந்து எறியப்பட்ட பொருள் அதில் இருந்து தப்பித்து வெளியேறுவதற்குத் தேவையான சிறும வேகமாகும். இது பொருளின் இயக்க ஆற்றலை அப்பொருளின் ஈர்ப்பு ஆற்றலோடு (இது எப்போதும் எதிர்மதிப்பில் அமையும்) கூட்டும்போது சுழி மதிப்பை அடையும் நிலையாகும். \"M\" பொருண்மையுள்ள கோளின் மையத்தில் இருந்து \"r\" தொலைவில் அமைந்த பொருளின் விடுபடு அல்லது தப்பிப்புத் திசைவேகத்துக்கான பொது வாய்பாடு கீழே தரப்படுகிறது.\n\nஇங்கு, \"G\" என்பது ஈர்ப்பு மாறிலி; \"g\" என்பது ஈர்ப்பு முடுக்கம். புவியில் இருந்து தப்பிப்பதற்கான விடுபடு திசைவேகம் 11 200 மீ/நொ ஆகும்; இது பொருளின் திசையைச் சார்ந்து அமைவதில்லை. எனவே இச்சொல் விடுபடு வேகம் என்றமைதலே சரியாகும்:இந்தத் திசைவேகப் பருமையை (அளவை) அடையும் எந்தவொரு பொருளும் அதன் வழித்தடத்தில் வேறு ஏதாவது குறுக்கிட்டால் ஒழிய, எவ்வித வளிமண்டல நிலைமையின் கீழும், தன்னை ஈர்க்கும் முதற்பொருளில் இருந்து விடுபட்டு வெளியேறும்.\n\n\n"}
{"id": "285373", "url": "https://ta.wikipedia.org/wiki?curid=285373", "title": "சதாசிவ பிரமேந்திரர்", "text": "சதாசிவ பிரமேந்திரர்\n\nசதாசிவ பிரம்மேந்திரர் (Sadasiva Brahmendra) தமிழ்நாட்டின் கும்பகோணத்தில் பதினெட்டாம் நூற்றாண்டில் வாழ்ந்த அத்வைத வேதாந்தியும், கருநாடக இசை அறிஞரும் ஆவார்.\nபோதேந்திர சரஸ்வதி மற்றும் ஸ்ரீதர வெங்கடேச அய்யாவாள் ஆகியோர்களின் சமகாலத்தில் வாழ்ந்தவர்.\n\nSection::::வாழ்க்கை.\nசோமசுந்தர அவதானி - பார்வதி இணையருக்கு சிவராமகிருஷ்ணன் எனும் இயற்பெயருடன் கும்பகோணத்தில் பிறந்தவர். போதேந்திர சரஸ்வதி மற்றும் ஸ்ரீதர வெங்கடேச அய்யாவாள் ஆகியவர்களுடன் ஒரே குருகுலத்தில் வேதம் பயின்றவர்.\n\nபின்னர் வீட்டை விட்டு வெளியேறி, பிரம்ம ஞானம் பெற சந்நியாசம் மேற்கொண்டு உலகைச் சுற்றிவரலானார்.\n\nSection::::கோயில் பணியில்.\nபுதுக்கோட்டை சமஸ்தான மன்னருக்கு தட்சிணாமூர்த்தி மந்திரத்தை, மண்ணில் எழுதிக் கொடுத்தது, இன்றும் புதுக்கோட்டை அரண்மனையில் உள்ள தட்சிணாமூர்த்தி கோயிலில் உள்ளது.\n\nதஞ்சாவூரில் உள்ள புன்னைநல்லூர் மாரியம்மன் கோயில் அமைக்க காரணமானவர். தேவதானப்பட்டியில் காமாட்சி அம்மன் கோயிலை நிறுவியவர். கரூரில் கல்யாண வெங்கடேச பெருமாள் கோயிலை நிர்மாணிப்பதில் பங்கு கொண்டவர். தஞ்சாவூர் பிரசன்ன வெங்கடேச கோயிலில் அனுமார் விக்கிரகத்தை நிர்மாணித்தவர்.\n\nதிருநாகேஸ்வரம் நாகநாதசுவாமி கோயிலின் ராகு தலத்தில் கணபதி இயந்திர மந்திரத் தகட்டை எழுதிப் பதித்தவர்.\n\nSection::::சமாதிகள்.\nசதாசிவ பிரமேந்திரரின் சமாதி மூன்று இடங்களில் உள்ளது. \n\n\nSection::::படைப்புகள்.\nSection::::பாடல்கள்.\nபாமர மக்கள் அத்வைத அறிவை பெறும் பொருட்டு கருநாடக இசையில் எளிய பாடல்களில் விளக்கியுள்ளார். அவைகளில் பிரபலமானவைகள்:\n\n\nSection::::திரைப்படத்தில்.\nமகாசக்தி மாரியம்மன் என்ற திரைப்படத்தில், சதாசிவ பிரமேந்திரின் அஷ்டாங்க யோக சித்திகள் காட்டப்படுகிறது.\n\nSection::::கலைகளில்.\nதமிழ் எழுத்தாளர் பாலகுமாரன் சதாசிவ பிரமேந்திரரின் வாழ்க்கை வரலாற்றை அடிப்படையாகக் கொண்டு, தோழன் எனும் புதினத்தை எழுதியுள்ளார்.\n\n\n\n\n"}
{"id": "285374", "url": "https://ta.wikipedia.org/wiki?curid=285374", "title": "இலங்கைத் துடுப்பாட்ட அணியின் நியூசிலாந்து சுற்றுப்பயணம், 2015-2016", "text": "இலங்கைத் துடுப்பாட்ட அணியின் நியூசிலாந்து சுற்றுப்பயணம், 2015-2016\n\nஇலங்கைத் துடுப்பாட்ட அணி நியூசிலாந்தில் 2015 டிசம்பர் 10 முதல் 2016 சனவரி 10 வரை இரண்டு தேர்வுப் போட்டிகளிலும், ஐந்து ஒருநாள் போட்டிகளிலும், இரண்டு பன்னாட்டு இருபது20 போட்டிகளிலும், ஒரு பயிற்சிப் போட்டியிலும் விளையாடியது.\n\nநியூசிலாந்து தேர்வுத் தொடரில் 2-0 என்ற கணக்கிலும், ஒருநாள் தொடரில் 3–1 என்ற கண் அக்கிலும், இருபது20 போட்டிகளில் 2-0 என்ற கணக்கிலும் வெற்றிபெற்றது.\n\nSection::::குழுக்கள்.\nதம்மிக பிரசாத் பயிற்சிப் போட்டியில் காயமடைந்ததை அடுத்து, அவருக்குப் பதிலாக விசுவா பெர்னாண்டோ தேர்வு அணியில் சேர்ந்துக் கொள்ளப்பட்டார். குசல் பெரேரா தடை செய்யப்பட்ட மருந்து ஒன்றைப் பயன்படுத்தியதாக பரிசோதனை மூலம் தெரிய வந்ததை அடுத்து அவர் திரும்ப அழைக்கப்பட்டார். பதிலாக கவ்சால் சில்வா அணியில் சேர்த்துக் கொள்ளப்பட்டார்.\n\n"}
{"id": "285375", "url": "https://ta.wikipedia.org/wiki?curid=285375", "title": "நெரூர்", "text": "நெரூர்\n\nநெரூர் (Nerur), தமிழ்நாட்டின் கரூர் மாவட்டத்தில் , கரூர் வட்டத்தில் உள்ள கிராமம் ஆகும். கரூர் நகரத்திலிருந்து பத்து கிலோமீட்டர் தொலைவில் நெரூர் கிராமம் அமைந்துள்ளது.\n\nசதாசிவ பிரமேந்திரரின் சமாதி இங்குள்ள நெரூர் சதாசிவ பிரமேந்திரர் கோயிலில்\nஅமைந்துள்ளதால், நெரூர் கிராமம் பிரபலமடைந்துள்ளது.\n"}
{"id": "285379", "url": "https://ta.wikipedia.org/wiki?curid=285379", "title": "விக்ரம்சீலா சேது", "text": "விக்ரம்சீலா சேது\n\nவிக்கிரமசீலா சேது \"(Vikramshila Setu)\" என்பது இந்திய நாட்டின் பீகார் மாநிலத்தில் உள்ள் பாகல்பூரில் கங்கை ஆற்றின் குறுக்கே செல்லும் பாலமாகும். கி.பி 783 முதல் 820 வரையிலான காலத்தைச் சார்ந்த அரசர் தர்மபாலர் நிறுவிய பண்டைய விக்கிரமசீலா புத்த விகாரத்தின் நினைவாக இப்பெயர் சூட்டப்பட்டுள்ளது. \n\nஇந்தியாவில் நீர்மேல் அமைக்கப்பட்டுள்ள பாலங்களில் மூன்றாவது மிகநீளமான பாலம் விக்கிரமசீலா சேது பாலமாகும். இருவழிப் பாதையாக 4.7 கிலோமீட்டர் நீளமுள்ள இப்பாலம், தேசிய நெடுஞ்சாலை 80 மற்றும் தேசிய நெடுஞ்சாலை 31 இரண்டையும் இணைக்கிறது. இவ்விரு சாலைகளும் கங்கை நதிக்கு எதிரெதிர் திசைகளில் செல்கின்றன. கங்கை நதியின் தென்கரையில் உள்ள பாகல்பூரின் பராரி மலைத்தொடரில் தொடங்கும் இப்பாலம் கங்கை நதியின் வடகரையில் உள்ள நௌகாச்சியா வரை செல்கிறது. மேலும் இப்பாலம் பாகல்பூரை பூர்ணியா மற்றும் கத்தியார் நகரங்களுடன் இணைக்கிறது. பாகல்பூர் மற்றும் கங்கையின் குறுக்காக உள்ள மற்ற சில ஊர்களுக்கு இடையே உள்ள தொலைதூர சுற்றுச்சாலைப் பயண நேரம் இப்பாலத்தினால் வெகுவாக குறைகிறது. இருப்பினும் பெருகிவரும் போக்குவரத்து நெரிசலால் இப்பாலம் மிகுந்த நெரிசலால் திணறுகிறது. எனவே இதற்கு இணையாக மற்றொரு பாலம் கட்டப்படவேண்டிய அவசியம் எழுந்துள்ளது. \n\n"}
{"id": "285394", "url": "https://ta.wikipedia.org/wiki?curid=285394", "title": "வுகான்", "text": "வுகான்\n\nவுகான் (\"Wuhan\", ) என்பது சீனாவில் அமைந்துள்ள ஒரு நகரமாகும். இது சீன மக்கள் குடியரசுவில் உள்ள ஹுபேய் மாகாணத்தின் தலைநகரமும் ஆகும். வுகான் மத்திய சீனாவில் அதிக மக்கள் தொகையைக் கொண்ட பிரதான நகரங்களில் ஒன்றாகும். யாங்சி ஆற்றுத் தடத்தின் மத்திமப்பகுதியில் யாங்சியும் ஹான் ஆறும் குறுக்கிடும் இடத்தில் ஜியான்கான் சமவெளியின் கிழக்கில் அமைந்துள்ளது. வுசாங், ஹனோகு, ஹான்யங் ஆகிய மூன்று நகரங்களின் ஒன்றிணைப்பால் உருவானதால் வுகான் \"சீனாவின் பொதுச்சாலை\" எனக் குறிப்பிடப்படுகிறது. மற்ற முதன்மை நகரங்களுடன் இணைக்கும் பல தொடர்வண்டித் தடங்கள், சாலைகள், விரைவுச் சாலைகள் இந்நகரின் வழியாகச் செல்வதால் இது போக்குவரத்து மையமாகவும் விளங்குகின்றது. உள்நாட்டுப் போக்குவரத்தில் இந்த நகருக்கான முதன்மையான பங்கினைக் கொண்டு சில நேரங்களில் இது \"சீனாவின் சிகாகோ\" என வெளிநாட்டு ஊடகங்களால் அழைக்கப்படுகின்றது.\n\nமாவட்ட தகுதி பெற்றுள்ள வுகான் போக்குவரத்தைத் தவிரவும் அரசியல், பொருளாதார,நிதிய,பண்பாட்டு,கல்வித் தளங்களில் மத்திய சீனாவின் முதன்மை மையமாக கருதப்படுகிறது. 1927இல் குவோமின்டாங்கின் இடதுசாரிப் பிரிவின் வாங் ஜிங்வே தலைமையில் அமைந்த அரசின் கீழ் சீனா இருந்த சில காலத்திற்கு அதன் தலைநகரமாக வுகான் இருந்தது. பின்னர் 1937இல் சீனாவின் போர்க்காலத் தலைநகரமாகவும் இருந்துள்ளது.\n\nவுகான் உடற்பயிற்சிக் களரி 2011க்கான ஆசிய கூடைப்பந்தாட்டப் போட்டிகளை நடத்தியுள்ளது. 2019இல் நடைபெறவுள்ள கூடைப்பந்தாட்ட உலகக் கோப்பைப் போட்டிகளின் நிகழிடங்களில் இதுவும் ஒன்றாகும்.\n\n"}
{"id": "285395", "url": "https://ta.wikipedia.org/wiki?curid=285395", "title": "பொசன்", "text": "பொசன்\n\nபொசன் (Foshan, ) என்பது சீன மக்கள் குடியரசில் அமைந்துள்ள ஒரு நகரமாகும். இது குவாங்டாங் மாகாணத்தில் அமைந்துள்ளது. இதன் பரப்பளவில் அதிகார வரம்பு ஆகும் மற்றும் இதன் மக்கள் தொகை 7.2 மில்லியனுக்கும் அதிகமானதாகும்.\n"}
{"id": "285397", "url": "https://ta.wikipedia.org/wiki?curid=285397", "title": "சென்யாங்", "text": "சென்யாங்\n\nசென்யாங் (Shenyang, ) லியாவோனிங்கின் மாகாணத் தலைநகரமும் மற்றும் மிகப் பெரிய நகரமும் ஆகும். நகர மக்கள் தொகை அடிப்படையில் வடகிழக்கு சீனாவிலும் மிகப்பெரிய நகரம் ஆகும். 2010இன் மக்கள் தொகை அடிப்படையில் இதன் நகரப் பகுதி 6.3 மில்லியன் உள்ளூர்வாசிகளைக் கொண்டுள்ளது. மற்றும் சென்யாங் மாநகரத்தின் மொத்த மக்கள் தொகை 8.1 மில்லியனுக்கும் அதிகமாகும்.\n"}
{"id": "285400", "url": "https://ta.wikipedia.org/wiki?curid=285400", "title": "காங்சூ", "text": "காங்சூ\n\nகாங்சூ ( , ) என்பது கிழக்கு சீனாவில் அமைந்துள்ள ஒரு நகரமாகும். இது செஜியாங் மாகாணத்தின் தலைநகரமும் மிகப்பெரிய நகரமும் ஆகும்.\n"}
{"id": "285405", "url": "https://ta.wikipedia.org/wiki?curid=285405", "title": "நியமம் (சட்டம்)", "text": "நியமம் (சட்டம்)\n\nநியமம் (\"Enactment\") என்ற வார்த்தை இயற்றப்பட்ட சட்டத்தை முழுமையாகவோ அல்லது அதன் பாகமான உறுப்புகளையோ குறிக்கும்; அல்லது இயற்றப்பட்ட சட்டங்களின் உறுப்பின் கீழ் உருவாக்கப்படும் சட்ட ஆவணங்களை குறிக்கும்.\n\n\"வாக்ஃபீல்ட் லைக்ட் ரயில்வே கம்பெனி vs. வாக்ஃபீல்ட் கார்ப்பரேஷன்\" -ல் நீதிபதி றிட்லீ கூறியது:\n"}
{"id": "285410", "url": "https://ta.wikipedia.org/wiki?curid=285410", "title": "கார்பின்", "text": "கார்பின்\n\nகார்பின் () என்பது சீன மக்கள் குடியரசுவில் அமைந்துள்ள ஒரு நகரமாகும். இது கெய்லோங்சியாங் மாகாணத்தின் தலைநகரமும், மிகப்பெரிய நகரமும் ஆகும். \n"}
{"id": "285411", "url": "https://ta.wikipedia.org/wiki?curid=285411", "title": "சுசோ", "text": "சுசோ\n\nசுசோ (, , )என்பது கிழக்கு சீனாவில் அமைந்துள்ள ஒரு நகரமாகும். இது தென்கிழக்கு சியாங்சுவில் அமைந்துள்ளது. இதன் மக்கள் தொகை 10.58 மில்லியன் ஆகும்.\n"}
{"id": "285416", "url": "https://ta.wikipedia.org/wiki?curid=285416", "title": "அரசினர் கலைக்கல்லூரி, பரமக்குடி", "text": "அரசினர் கலைக்கல்லூரி, பரமக்குடி\n\nஅரசினர் கலைக்கல்லூரி, பரமக்குடி இந்தியாவின் தமிழ்நாட்டில் இராமநாதபுரம் மாவட்டத்தில் பரமக்குடியில் செயற்பட்டுவரும் இருபாலருக்கான தமிழக அரசின் கலைக் கல்லூரியாகும். இக்கல்லூரி 1995ஆம் ஆண்டில் தொடங்கப்பட்டது. தற்போது காரைக்குடி அழகப்பா பல்கலைக்கழகத்தின் உறுப்புக் கல்லூரியாக செயற்பட்டு வருகிறது. தேசிய மதிப்பீடு மற்றும் தரச்சான்று அவையின் (NAAC) \"பி\" தரத்துடன் செயற்பட்டு வருகிறது. முனைவர் சி. லீலாவதி தற்போது இக்கல்லூரியின் முதல்வராக உள்ளார்.\nSection::::வழங்கும் படிப்புகள்.\nஇக்கல்லூரியில் இருசுழற்சி முறையில் பின்வரும் படிப்புகள் வழங்கப்படுகின்றன.\n\n"}
{"id": "285418", "url": "https://ta.wikipedia.org/wiki?curid=285418", "title": "திருவாடானை ஊராட்சி ஒன்றியம்", "text": "திருவாடானை ஊராட்சி ஒன்றியம்\n\nதிருவாடானை பஞ்சாயத்து ஒன்றியம், இந்தியாவின் தமிழ்நாட்டில் இராமநாதபுரம் மாவட்டத்தில் உள்ள 11 ஊராட்சி ஒன்றியங்களில் ஒன்றாகும். திருவாடானை வட்டத்தில் அமைந்துள்ளது. இவ்வொன்றியத்தின் வட்டார வளர்ச்சி அலுவலகம் திருவாடானையில் இயங்குகிறது. திருவாடானை பஞ்சாயத்து ஒன்றியம் 47 கிராம ஊராட்சிகளைக் கொண்டது.\n\nSection::::மக்கள் தொகை.\nதிருவாடானை பஞ்சாயத்து ஒன்றியத்தில் மொத்த மக்கள் தொகை 1,08,219 ஆகும். அதில் ஆண்கள் 54,503 பேரும், பெண்கள் 53,716 பேரும் உள்ளனர். அதில் பட்டியல் பிரிவு மக்கள் தொகை 18,307ஆக உள்ளது. பட்டியல் பிரிவு ஆண்கள் 9,244 பேரும், பெண்கள் 9,063 பேரும் உள்ளனர். பழங்குடி மக்கள் 184 பேர் உள்ளனர். அதில் ஆண்கள் 86 பேரும், பெண்கள் 98 பேரும் அடங்குவர். \n\n"}
{"id": "285425", "url": "https://ta.wikipedia.org/wiki?curid=285425", "title": "இசை நாடகம்", "text": "இசை நாடகம்\n\nஇசை நாடகம் (\"Musical theatre\") ஒரு வகையான நிகழ் கலை. பாடல்கள், வசனம், நடனம், நடிப்பு ஆகியவற்றை ஒரு சேரக் கலந்து வழங்குகின்றது. இசை நாடகங்கள், இசை, பாடல் வரிகள், வசனங்கள், நடன அசைவுகள் ஆகியவற்றை ஒருங்கிணைத்து நிகழ்த்தப்படும் கதையின் உணர்ச்சிகளை (நகைச்சுவை, காதல், சினம், மகிழ்ச்சி போன்றவை) வெளிக்கொணருகின்றன. \n\nஉலகெங்கிலும் பல்வேறு பண்பாடுகளில் இசையுடன் கலந்த நாடக மரபுகள் காணக்கிடைக்கின்றன. மேற்கத்திய இசை நாடகங்களின் தற்போதைய வடிவம் பத்தொன்பதாம் நூற்றாண்டில் உருவானது. பிரித்தானியாவின் கில்பெர்ட்டும் சல்லிவானும் நிறுவனத்தார், அமெரிக்காவின் ஹங்கேரியும் ஹார்ட்டும் நிறுவனத்தார் போன்றோர் இக்கலை வடிவத்தின் முன்னோடிகள் எனலாம்.\n\n"}
{"id": "285428", "url": "https://ta.wikipedia.org/wiki?curid=285428", "title": "சென் ஜோன்ஸ், அன்டிகுவாவும் பர்புடாவும்", "text": "சென் ஜோன்ஸ், அன்டிகுவாவும் பர்புடாவும்\n\nசெயின்ட் ஜான்ஸ் (St. John's) என்பது கரிபியக் கடலில் உள்ள மேற்கிந்தியத் தீவுகளின் அன்டிகுவா பர்புடா நாட்டின் தலைநகரம் மற்றும் மிகப்பெரிய நகரம் ஆகும். 2011 ஆம் ஆண்டு மதிப்பீட்டின் அடிப்படையில் இந்நகரத்தின் மக்கள் தொகை 81,799 ஆகும். செயின்ட் ஜான்ஸ் அன்டிகுவா பர்புடா நாட்டின் வர்த்தக மையமாகவும் விளங்குகிறது. மற்றும் அன்டிகுவா தீவின் தலைமை துறைமுகமும் ஆகும்.\n"}
{"id": "285430", "url": "https://ta.wikipedia.org/wiki?curid=285430", "title": "தோர்சாவ்ன்", "text": "தோர்சாவ்ன்\n\nதோர்ஷான் (Tórshavn, ; டேனிய மொழி: \"Thorshavn\") என்பது இசுக்கொட்லாந்து மற்றும் ஐசுலாந்துஇற்கு இடையில் அமைந்துள்ள பரோயே தீவுகள் இன் தலைநகரமும் மிகப்பெரிய நகரமும் ஆகும். 2008ன் மதிப்பீட்டின் அடிப்படையில், இதன் சிறுநகரத்தின் மக்கள் தொகை 13,000 ஆகும் மற்றும் நகர்ப்புறத்தின் மக்கள் தொகை 19,000 ஆகும்.\n"}
{"id": "285443", "url": "https://ta.wikipedia.org/wiki?curid=285443", "title": "அரசினர் மகளிர் கலைக்கல்லூரி, காரிமங்கலம்", "text": "அரசினர் மகளிர் கலைக்கல்லூரி, காரிமங்கலம்\n\nஅரசினர் கலைக்கல்லூரி, காரிமங்கலம் என்பது இந்தியாவின் தமிழ்நாட்டில் தருமபுரி மாவட்டம் காரிமங்கலத்தில் செயல்பட்டுவரும் தமிழக அரசின் கலை மற்றும் அறிவியல் கல்லூரியாகும். இக்கல்லூரி 2013 ஆண்டு தமிழக அரசால் துவக்கப்பட்டது. இக்கல்லூரி தற்காலிகமாக மேல்நிலைப்பள்ளியில் இயங்கிவருகிறது.\n\n\n"}
{"id": "285451", "url": "https://ta.wikipedia.org/wiki?curid=285451", "title": "1-குளோரோபியூட்டேன்", "text": "1-குளோரோபியூட்டேன்\n\n1-குளோரோபியூட்டேன் \"(1-Chlorobutane)\" என்பது CHCl. என்ற மூலக்கூற்று வாய்ப்பாடு கொண்ட ஒர் ஆல்க்கைல் ஆலைடு ஆகும். இச்சேர்மம் இலித்தியம் உலோகத்துடன் வினைபுரிந்து n- பியூட்டைல் இலித்தியத்தைக் கொடுக்கிறது.:\n"}
{"id": "285462", "url": "https://ta.wikipedia.org/wiki?curid=285462", "title": "குயிங்தவோ", "text": "குயிங்தவோ\n\nகுயிங்தவோ (Qingdao, ; also spelt Tsingtao) என்பது சீனாவின் கிழக்கு கரையில் உள்ள சாண்டோங் மாகாணத்தில் அமைந்துள்ள மிகப்பெரிய நகரமாகும். இது துணை மாகாண நிலையில் நிர்வகிக்கப்படுகிறது. குயிங்தவோ அதிகார வரம்பாக எழுக்கும் அதிகமான மாவட்டங்களைக் கொண்டுள்ளது. 2010ன் மதிப்பீட்டின் அடிப்படையில் இதன் மக்கள் தொகை 8.71 மில்லியன் ஆகும்.\n"}
{"id": "285469", "url": "https://ta.wikipedia.org/wiki?curid=285469", "title": "அரசினர் கலைக்கல்லூரி, குளித்தலை", "text": "அரசினர் கலைக்கல்லூரி, குளித்தலை\n\nஅரசினர் கலைக்கல்லூரி, குளித்தலை இந்தியாவின் தமிழ்நாட்டில் கரூர் மாவட்டம் குளித்தலையில் செயற்பட்டுவரும் இருபாலக்கான தமிழக அரசின் கலைக் கல்லூரியாகும். இக்கல்லூரி 2007ஆம் ஆண்டில் டாக்டர் கலைஞர் அரசினர் கலைக்கல்லூரி என்ற பெயரில் தொடங்கப்பட்டது. பின்னர், 2011ஆம் ஆண்டில், தமிழகத்தில் ஆட்சி மாற்றம் ஏற்பட்ட பின்னர் தற்போதைய பெயருக்கு மாற்றப்பட்டது. தற்போது திருச்சிராப்பள்ளி பாரதிதாசன் பல்கலைக்கழகத்தின் உறுப்புக் கல்லூரியாக இயங்கி வருகிறது.\n\nSection::::வழங்கும் படிப்புகள்.\nSection::::இளநிலைப் படிப்புகள்.\nBA English\n\n"}
{"id": "285470", "url": "https://ta.wikipedia.org/wiki?curid=285470", "title": "லை-ஃபை", "text": "லை-ஃபை\n\nலை-ஃபை (\"Li-Fi\", \"Light fidelity\", ஒளி மெய்நிலை) என்பது மனிதனின் கண்ணுக்குப்புலப்படும் ஒளியின் வீச்சைப்பயன்படுத்தி கம்பி இல்லாமல் ஒய்-ஃபை போன்ற கைபேசி வலைப் பின்னல்களுக்கான ஒரு புதிய வணிகக்குறியீட்டு முறையாகும். இந்த முறையானது வைபை முறையைவிட 100 மடங்கு வேகமாக செயல்படும் திறன் கொண்டதாகும். அதேபோல் வைபையில் பயன்படுத்தப்படும் ரேடியோ அலைகளைவிட 10,000 மடங்கு பெரியதாக இருக்கும். இக்கண்டுபிடிப்பின் மூலம் 2022 ஆம் ஆண்டுக்குள் பல துறைகள் விரிவடைந்து 11,300 கோடி டாலர்கள் வரை பொருளாதார முன்னேற்றத்தில் பங்கெடுக்கும் என பேராசிரியர் ஹாரல்டு தெரிவித்துள்ளார். ﻿\n"}
{"id": "285474", "url": "https://ta.wikipedia.org/wiki?curid=285474", "title": "மாசுக்கோ மாகாணம்", "text": "மாசுக்கோ மாகாணம்\n\nமாசுக்கோ மாகாணம் (\"Moscow Oblast\", , மாஸ்கொவ்ஸ்கயா ஓபிலாஸ்த்) என்பது உருசியாவின் நடுவண் அலகும், ஒரு உருசிய மாகாணமும் ஆகும். இதன் பரப்பளவு 45,900 கிமீ 2 (17,700 சதுர மைல்) இது மற்ற நடுவண் அமைப்புகளுடன் ஒப்பிடும்போது அளவில் சிறியது, ஆனால் அது நாட்டின் மிக அதிக மக்கள் அடர்த்தி கொண்ட பகுதிகளில் ஒன்றாகும். இதன் மக்கள் தொகை 7,231,068 (2015) ஆகும், உருசியக் கூட்டமைப்பின் இரண்டாவது மிக அதிக மக்கள் தொகை கொண்ட பகுதியாகும். இந்த மாகாணம் 1929 இல் நிறுவப்பட்டது.\n\nஇதன் எல்லைகளாக வடமேற்கில் துவேர் மாகாணம், வடக்கில் யாரோசிலாவ் மாகாணம், வடகிழக்கு மற்றும் கிழக்கில் விளதீமிர் மாகாணம்ம், தென்கிழக்கில் ரியாசன் மாகாணம், தெற்கில் தூலா வட்டாரம், தென்மேற்கில் கலூகா மாகாணம், மேற்கில் சிமோலியென்சுக் மாகாணம் ஆகியன அமைந்துள்ளன. உலோகம், எண்ணெய் சுத்திகரிப்பு, இயந்திர பொறியியல், உணவு, எரிசக்தி, வேதிப்பொருட்கள் உற்பத்தி முதலிய தொழிற்சாலைகளைக் கொண்டுள்ள இந்த ஓப்லஸ்து பெருமளவில் தொழில்மயமாகியுள்ளது.\n\nSection::::நிலவியல்.\nஓப்லஸ்து பெருமளவில் சமவெளியாக உள்ளது. இதில் சுமார் 160 மீ (520 அடி) உயரம் கொண்ட சில மலைகள் உள்ளன.\nமாஸ்கோ ஓப்லஸ்து கிழக்கு ஐரோப்பாவின் மையப்பகுதியில் அமைந்துள்ளது.\n\nSection::::காலநிலை.\nமாஸ்கோ ஓப்லஸ்து காலநிலையில் குறுகிய ஆனால் வெப்பமான கோடைக் காலமும், நீண்ட குளிர் காலமும் கொண்டது. \nசராசரி ஆண்டு வெப்பநிலை +3.5 °செல்சியஸ் (38.3 °பாரங்கீட்) முதல் +5.5 °செல்சியஸ் (41.9 °பாரங்கீட்) வரை இருக்கும்.\n\nகுளிரான மாதங்கள் சனவரி மற்றும் பெப்ரவரி மாதங்களாகும். இம்மாதங்களின் சராசரி வெப்பநிலை மேற்கு பகுதிகளில் −9 °செல்சியஸ் (16 °பாரங்கீட்) கிழக்கில் −12 °செல்சியஸ் (10 °பாரங்கீட்). ஆர்க்டிக் காற்றுவீசும் காலத்தில், வெப்பநிலை - 20 °செல்சியஸ் (- 4 °பாரங்கீட்) வரை குறையும். இந்த குளிர்காலக்காற்று இருபது நாட்கள் வரை நீடிக்கும். சிலவேளைகளில் -45 °செல்சியஸ் (-49 °பாரங்கீட்) முதல் -54 °செல்சியஸ் (-65 °பாரங்கீட்) வரை வெப்பநிலை வீழ்ச்சியடைந்து காணப்படும்.\n\nபொதுவாக நவம்பரில் பனிமழை துவங்கும், சிலசமயம் செப்டம்பரிலோ அல்லது திசம்பரிலோ துவங்கும். ஏப்ரல் மாதத்தினிடையில் (சில சமயம் மார்ச் மாத பிற்பகுதியில்) பனிமழை மறையும். பனி ஆழம் 25-50 சென்டிமீட்டர் (9.8-19.7 அங்குலம்) மண் 65-75 சென்டி மீட்டர் (26-30) வரை உறையும். வெப்பமான மாதம் சூலை மாதமாகும் சராசரி கோடைக்கால வெப்பநிலை வடமேற்கில் +18.0 °செல்சியஸ் (64.4 °பாரங்கீட்) தென்கிழக்கில் +20.0 °செல்சியஸ் (68.0 °பாரங்கீட்) ஆகும்.\n\nஅதிகபட்ச வெப்பநிலையான +40 °செல்சியஸ் (104 °பாரங்கீட்)ஆக கலோம்னா பகுதியில் 2010 இல் பதிவானது. சராசரி மழையளவு 450-650 மில்லி மீட்டர் (18-26 அங்குலம்), வடமேற்குப்பகுதிகளில் மிகுந்தும், தென்கிழக்குப்பகுதிகளில் குறைந்தும் மழை பொழியும்.\n"}
{"id": "285476", "url": "https://ta.wikipedia.org/wiki?curid=285476", "title": "தாத்ரா, தாத்ரா மற்றும் நகர் அவேலி", "text": "தாத்ரா, தாத்ரா மற்றும் நகர் அவேலி\n\nதாத்ரா \"(Dadra)\" என்பது இந்திய ஒன்றியப் பகுதியான தாத்ரா மற்றும் நகர் அவேலியில் உள்ள மிகச் சிறிய நகரமாகும். குஜராத்தில் உள்ள நகர் அவேலிக்கு வடக்காக்க சில கிலோமீட்டர்கள் தொலைவில் ஒரு சிற்றூராக தாத்ரா இருக்கிறது.\nதாத்ரா மற்றும் நகர் அவேலியின் தலைநகரமான சில்வாசாவிற்கு மேற்கே 6 கிலோமீட்டர் தொலைவில் தாத்ரா நகரம் அமைந்துள்ளது. தாத்ரா நகரம் மற்றும் இரண்டு கிராமங்கள் இணைந்து ஒரு பகுதியாக விளங்குகின்றன. \nSection::::வரலாறு.\n1954 ஆம் ஆண்டு வரையிலும் தாத்ரா நகரம் போர்த்துக்கீசிய இந்தியாவின் ஒரு பகுதியாக இருந்தது. போர்த்துக்கீசியர் ஆட்சிக்காலத்தில் நகர் அவேலி நகராட்சியின் பிரிகீசியா எனப்படும் நிர்வாகப் பகுதியாக தாத்ரா செயல்பட்டது. அதேபோல நகர் அவேலியானது தமன் மாவட்டத்தின் ஒரு நகராட்சியாக செயல்பட்டது.\n"}
{"id": "285481", "url": "https://ta.wikipedia.org/wiki?curid=285481", "title": "இருபுரொபைலமீன்", "text": "இருபுரொபைலமீன்\n\nஇருபுரொபைலமீன் \"(Dipropylamine)\" என்பது CHN என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். எரியக்கூடிய இச்சேர்மம் அரிக்கும் தன்மையும் உயர் நச்சுத்தன்மையும் கொண்ட ஓர் அமீனாகும். புகையிலை இலைகளில் இயற்கையாகவும், செயற்கை முறையில் தொழிற்சாலைக் கழிவுகளிலும் இச்சேர்மம் தோன்றுகிறது. உட்கொள்ள நேர்ந்தால் உற்சாகத்தைத் தொடர்ந்து மன அழுத்தம், உட்புற இரத்தப் போக்கு, இயல்பற்றநிலை மற்றும் கடுமையான எரிச்சல் முதலிய பாதிப்புகளை இச்சேர்மம் தொடர்ச்சியாக ஏற்படுத்தும்.\n"}
{"id": "285485", "url": "https://ta.wikipedia.org/wiki?curid=285485", "title": "முக்குளோரோபுளோரோசிலேன்", "text": "முக்குளோரோபுளோரோசிலேன்\n\nமுக்குளோரோபுளோரோசிலேன் \"(Trichlorofluorosilane)\" என்பது SiClF என்ற மூலக்கூற்று வாய்ப்பாடு கொண்ட ஒரு கனிம வேதியல் சேர்மம் ஆகும். இச்சேர்மம் சிலிக்கான் முக்குளோரைடு புளோரைடு என்றும் அழைக்கப்படுகிறது. குறைக்கடத்திகள் மற்றும் ஒளியிழைப் பொருட்களை பெருமளவு தயாரிக்க உதவும சிலிக்கானை உற்பத்தி செய்ய இச்சேர்மம் பயன்படுகிறது.\n"}
{"id": "285488", "url": "https://ta.wikipedia.org/wiki?curid=285488", "title": "மூர்மன்சுக் மாகாணம்", "text": "மூர்மன்சுக் மாகாணம்\n\nமூர்மன்சுக் மாகாணம் (\"Murmansk Oblast\", , மூர்மன்ஸ்கயா ஓபிலஸ்த்) என்பது உருசியாவின் நடுவண் அலகும், ஒரு உருசிய மாகாணமும் ஆகும். இது உருசியாவின் வடமேற்கு பகுதியில் உள்ளது. இதன் நிர்வாக மையம் மூர்மசுக் நகரம் ஆகும். 2010 மக்கள் கணக்கெடுப்பின்படி, இதன் மக்கள் தொகை 795.409 ஆகும்.\n\nSection::::புவியியல்.\nஇந்த மாகாணம் புவியியல் ரீதியாக, முக்கியமான இடத்தில் அமைந்துள்ளது. கோலா குடாநாடு கிட்டத்தட்ட முழுமையாக வடக்கே ஆர்க்டிக் வட்டத்தில் அமைந்துள்ளது. நான்கு நாடுகளில் பரவியுள்ள சாப்மி பிராந்தியத்தின் பெரிய ஒரு பகுதியாகவும் உள்ளது. ஒப்ளாஸ்து எல்லைகளாக தெற்கில் உருசியாவில் கரேலிய குடியரசு, மேற்கில் பின்லாந்து , வடமேற்கில் நார்வே, வடக்கில் பேரன்ஸ் கடல், தெற்கு மற்றும் கிழக்கில் வெள்ளைக் கடல் உருசியாவின் ஆர்க்காங்கெல்சிக் ஓபலாசுத்துக்கு குறுக்காக வெள்ளைக் கடல் உள்ளது.\n\nஇந்த ஒப்ளாஸ்து மலைப்பாங்கான நிலப்பரப்பைக் கொண்டது. கிபினி மற்றும் லோவோசிரோ போன்ற பகுதிகள் கடல் மட்டத்தில் இருந்து 1,200 மீட்டர் (3,900 அடி) உயரம் கொண்டதாக உள்ளன. ஒப்ளாஸ்துவின் வடக்குப் பகுதி பெரும்பாலும் பனியால் சூழப்பட்டுள்ளது. தெற்குப் பகுதி தைகா மண்டலம் ஆகும். மாகாணத்தில் 100,000 ஏரிகள் மற்றும் 18,000 ஆறுகள் உள்ளன.\n\nSection::::வரலாறு.\nஇந்த வட்டாரத்தின் பழங்குடி மக்களான சமி மக்கள் இப்போது சிறுபான்மை இனத்தவர்களாக உள்ளனர். ரஷ்யர்கள் 12 ஆம் நூற்றாண்டின் துவக்கத்தில் வெள்ளை கடற்கரையை ஆராயத் தொடங்கினர். இந்த ஆரம்ப குடியேற்றங்களுக்கு பின் பல நூற்றாண்டுகளாக இந்த பகுதி வளர்ச்சி அடையாமல் இருந்தது மர்மேந்ஸ்க் நகரம் 1916 இல் நிறுவப்பட்டது.\nஇந்த ஒப்ளாஸ்து மே 28, 1938-இல் நிறுவப்பட்டது.\n\nSection::::மக்கள் வகைப்பாடு.\nமக்கள் தொகை: 795,409 ( 2010 கணக்கெடுப்பு ); 892,534 ( 2002 மக்கள் தொகை கணக்கெடுப்பு ); 1,146,757 ( 1989 மக்கள் தொகை கணக்கெடுப்பு). \nஇந்த பகுதியில் உள்ள பழங்குடி சமி மக்கள் சிறுபான்மை இனத்தவராக உள்ளனர். 2002 மக்கள் தொகை கணக்கெடுப்பின்படி , ஒப்ளாஸ்து மக்கள் தொகையில் 92.2% பேர் நகர்ப்புற பகுதிகளில் வாழ்கின்றனர். மக்கள்தொகை மிகுந்த நகரம் ஒப்லாஸ்து நிர்வாக மையமான மர்மேந்ஸ்க் ஆகும் இந்த நகரத்தில் 336.137 மக்கள் வாழ்கின்றனர்.\n\nபின்வருமாறு 2010 ஆம் ஆண்டு கணக்கெடுப்பின் படி, ஒப்ளாஸ்து இனக் கலவை இருந்தது:\n\n\n2009 - 1.43 | 2010 - 1.49 | 2011 - 1.49 | 2012 - 1.57 | 2013 - 1.62 | 2014 - 1.65 (இ)\n\nSection::::2009 முக்கிய புள்ளிவிவரம்.\n2009 ஆம் ஆண்டு கணக்கெடுப்பின்படி, நகர்ப்புற பகுதிகளில் மக்கள் தொகை வளர்ச்சி (ஆண்டு ஒன்றுக்கு -0.16%) ஆக வீழ்ச்சியடைந்து வருகிறது. ஊரகப்பகுதிகளில் (ஆண்டு ஒன்றுக்கு +0.35% ) என்ற வகிதத்தில் வளர்ந்து வருகிறது.\n\nSection::::சமயம்.\n2012 ஆண்டைய உத்தியோகபூர்வ கணக்கெடுப்பின் படி இந்த ஒப்லாஸ்து மக்கள் தொகையில் 41.7% பேர் உருசிய மரபுவழித் திருச்சபை கிருத்தவர்கள், 3% பேர் திருச்சபை இணைப்பில்லாத பொதுவான கிருத்துவர்கள் , 1% கிழக்கு மரபுவழி திருச்சபை கிருத்தவர்கள், 1% கத்தோலிக்க திருச்சபை, 1% முஸ்லிம்கள் , மற்றும் 0.4% ஸ்லாவிக் நாட்டுப்பற மதம் (ஸ்லாவிக் நியோபகனியம்) . மக்கள் தொகையில் 28% ஆன்மீக மத நாட்டம் அற்றவர்கள். 12% நாத்திகர், 12.5% மற்ற மதங்களைசேர்ந்தவர்களாகவோ அல்லது கேள்விக்கு பதில் அளிக்காதவர்களாகவோ உள்ளனர்.\n\nSection::::பொருளாதாரம்.\nஇந்த ஒப்லாஸ்து இயற்கை வளங்கள் மிக்கதாகும், 700 வகைகளுக்கும் மேற்பட்ட கனிமங்கள் உள்ளன. பிராந்தியத்தில் முக்கிய தொழில் மூலப்பொருட்களை பிரித்தெடுத்தல் அதைச்சார்ந்த தொழில்கள் ஆகும். பிற பெரிய தொழில்கள் என்றால் உலோகத் தொழில் (36,6 %), மீன்பிடி மற்றும் உணவுத்துறை (13,7%), மின்சார-உற்பத்தி (22,9%). ஆகும். ஐஸ்பிரி துறைமுகம் இருசியாவின் கடல் போக்குவரத்தில் ஒரு முதன்மை பங்கு வகிக்கிறது, மேலும் இந்த ஒப்ளாஸ்து மொத்த உருசிய கடல் போக்குவரத்து வணிகத்தில் 41% பங்கு வகிக்கிறது. உருசியாவின் மீன்பிடி தொழிலில் மொத்த மீன் உற்பத்தியில் இப்பிராந்தியம் 16% அளிக்கிறது,\n"}
{"id": "285491", "url": "https://ta.wikipedia.org/wiki?curid=285491", "title": "தாலியன்", "text": "தாலியன்\n\nதாலியன் (Dalian) என்பது சீன மக்கள் குடியரசில் அமைந்துள்ள ஒரு நகரமாகும். இது லியோவோனிங் மாகாணத்தின் மாநகரமும் மற்றும் துறைமுகமும் ஆகும்.\n"}
{"id": "285496", "url": "https://ta.wikipedia.org/wiki?curid=285496", "title": "நாசா தலைமை விஞ்ஞானி", "text": "நாசா தலைமை விஞ்ஞானி\n\nநாசா தலைமை விஞ்ஞானி \"(NASA Chief Scientist)\" என்பவர் அமெரிக்காவின் தேசிய வானூர்தியியல் மற்றும் விண்வெளி நிர்வாகம் அல்லது நாசாவில் பணிபுரியும் மிக மூத்த அறிவியல் அறிஞர் ஆவார். அறிவியல் பிரச்சினைகளிலும், தேசிய மற்றும் சர்வதேச அறிவியல் சமூகத்தினருக்கு இடையில் இடைமுகமாகவும் நாசா நிர்வாகத்திற்கு முதன்மை ஆலோசகராக இவர் பணியாற்றுகிறார். நாசாவின் ஆராய்ச்சி திட்டங்கள் நன்கு நிறுவப்பட்ட அறிவியல் மற்றும் தொழில் நுட்ப ரீதியானவை என்றும், இவற்றின் பயன்பாடுகள் நாசாவின் இலக்குகளுக்கு பொருத்தமானவையாகவே உள்ளன என்பதையும் இவரே உறுதிசெய்கிறார். \n\nSection::::வரலாறு.\nநாசாவின் நிதிநிலை அறிக்கையில் தேவையான ஆலோசனைகள் வழங்குதல், மூலோபாய இலக்குகளை நிர்ணயித்தல், நாசாவின் நடப்புத்திட்டங்களின் உள்ளடக்கத்தை நெறிப்படுத்துதல் போன்ற செயல்பாடுகளுக்காகவே தலைமை விஞ்ஞானி என்ற நிலை நாசாவில் உருவாக்கப்பட்டது. மூலோபாய முயற்சிகள் மற்றும் கள மையங்களில் நாசாவின் பிரதிநிதியாக தலைமை விஞ்ஞானி நெருக்கமாகப் பணிபுரிவார். இவைமட்டுமின்றி ஆலோசனைக்குழு, வெளிப்புற சமுகத் தொடர்பு ஆகியவற்றிலும் இவர் முக்கியப் பங்கு வகிப்பார். முகமையின் அறிவியல் நோக்கங்கள் மற்றும் பிற கூட்டாட்சி நிறுவனங்களின் சாதனைகள், தொழிற்சாலை, கல்வி, ஏனைய அரசாங்க நிறுவனங்கள், சர்வதேச சமூகம் மற்றும் பொது மக்கள் ஆகியோருக்கு நாசாவின் பிரதிநிதியாக தலைமை விஞ்ஞானி பிரதிபலிப்பார்.\n\nஅறிவியல் துறைகளின் பார்வையில் நாசாவின் கொள்கைகள், நடைமுறைகள், மற்றும் பிரச்சினைகள் பற்றி ஆராய்வதற்கான நாசாவின் அறிவியல் மன்றத்தின் ஆலோசனைக் கூட்டங்களில் தலைமை விஞ்ஞானியாக இவர் பங்கேற்பார்.\n\nசெப்டம்பர் 2005 இல் தலைமை விஞ்ஞானி நிலை தேவையில்லை என்று முடிவு செய்யப்பட்டது. அனைத்து செயல்பாடுகளும் அறிவியல் திட்ட இயக்குனரகத்திற்கு மாற்றப்பட்டது. \n\n2011 ஆம் ஆண்டில் தலைமை விஞ்ஞானி நிலை மீண்டும் நிலை நிறுத்தப்பட்டது.\n\n"}
{"id": "285500", "url": "https://ta.wikipedia.org/wiki?curid=285500", "title": "அரசினர் கலைக்கல்லூரி, பேராவூரணி", "text": "அரசினர் கலைக்கல்லூரி, பேராவூரணி\n\nஅரசினர் கலைக்கல்லூரி, பேராவூரணி இந்தியாவின் தமிழ்நாட்டில் தஞ்சாவூர் மாவட்டம் பேராவூரணியில் செயற்பட்டுவரும் இருபாலருக்கான தமிழக அரசின் கலைக் கல்லூரியாகும். இக்கல்லூரி 2013 ஆம் ஆண்டு, பிப்ரவரி 14 ஆம் தேதி அப்போதைய தமிழக முதல்வராக இருந்த, ஜெ.ஜெயலலிதாவால் தொடங்கப்பட்டது. தற்போது திருச்சிராப்பள்ளி பாரதிதாசன் பல்கலைக்கழகத்தின் உறுப்புக் கல்லூரியாக இயங்கி வருகிறது. ச. இலட்சுமி தற்போது இக்கல்லூரியின் முதல்வராக உள்ளார்.\n\n"}
{"id": "285502", "url": "https://ta.wikipedia.org/wiki?curid=285502", "title": "அரசினர் கலைக்கல்லூரி, காங்கேயம்", "text": "அரசினர் கலைக்கல்லூரி, காங்கேயம்\n\nஅரசினர் கலைக்கல்லூரி, காங்கேயம் இந்தியாவின் தமிழ்நாட்டில் திருப்பூர் மாவட்டம் காங்கேயத்தில் செயற்பட்டுவரும் இருபாலருக்கான தமிழக அரசின் கலைக் கல்லூரியாகும். இக்கல்லூரி 2013ஆம் ஆண்டில் அப்போதைய தமிழக முதல்வரால் தொடங்கப்பட்டது. தற்போது கோயம்புத்தூர் பாரதியார் பல்கலைக்கழகத்தின் உறுப்புக் கல்லூரியாக இயங்கி வருகிறது.\n\n"}
{"id": "285503", "url": "https://ta.wikipedia.org/wiki?curid=285503", "title": "அரசினர் கலைக்கல்லூரி, குமாரபாளையம்", "text": "அரசினர் கலைக்கல்லூரி, குமாரபாளையம்\n\nஅரசினர் கலைக்கல்லூரி, குமாரபாளையம் இந்தியாவின் தமிழ்நாட்டில் நாமக்கல் மாவட்டம் குமாரபாளையத்தில் செயற்பட்டுவரும் இருபாலருக்கான தமிழக அரசின் கலைக் கல்லூரியாகும். இக்கல்லூரி 2013ஆம் ஆண்டில் அப்போதைய தமிழக முதல்வரால் தொடங்கப்பட்டது. தற்போது திருச்சிராப்பள்ளி பெரியார் பல்கலைக்கழகத்தின் உறுப்புக் கல்லூரியாக இயங்கி வருகிறது. \n\n"}
{"id": "285507", "url": "https://ta.wikipedia.org/wiki?curid=285507", "title": "தமிழக ஊராட்சி ஒன்றியங்கள்", "text": "தமிழக ஊராட்சி ஒன்றியங்கள்\n\nஇந்தியாவின் தமிழக மாவட்டங்களில், சென்னை மாவட்டம் தவிர, பிற 31 மாவட்டங்களில் 385 ஊராட்சி ஒன்றியங்கள் உள்ளன. குறைந்த அளவாக நீலகிரி மாவட்டம் மற்றும் பெரம்பலூர் மாவட்டங்களில் நான்கு ஊராட்சி ஒன்றியங்களும், அதிக அளவாக விழுப்புரம் மாவட்டத்தில் 22 ஊராட்சி ஒன்றியங்களும் உள்ளன. மாவட்டவாரியாக ஊராட்சி ஒன்றியங்கள் விவரங்கள் வருமாறு:\n\nSection::::அரியலூர் மாவட்டம்.\nஅரியலூர் மாவட்டத்தில் ஆறு ஊராட்சி ஒன்றியங்கள் உள்ளன. அவைகள்;\n\nSection::::கோயம்புத்தூர் மாவட்டம்.\nகோயம்புத்தூர் மாவட்டம் 12 ஊராட்சி ஒன்றியங்களூம், 227 கிராம ஊராட்சிகளும் கொண்டது. அவைகள்;\n\n\nSection::::கடலூர் மாவட்டம்.\nகடலூர் மாவட்டத்தில் பதின்மூன்று ஊராட்சி ஒன்றியங்கள் உள்ளன. அவைகள்; \n\nSection::::தர்மபுரி மாவட்டம்.\nதர்மபுரி மாவட்டத்தில் 7 ஊராட்சி ஒன்றியங்கள் உள்ளன. அவைகள்;\n\nSection::::திண்டுக்கல் மாவட்டம்.\nதிண்டுக்கல் மாவட்டத்தில் பதினான்கு ஊராட்சி ஒன்றியங்கள் உள்ளன. அவைகள்;\n\n\nSection::::ஈரோடு மாவட்டம்.\nஈரோடு மாவட்டத்தில் பதினான்கு ஊராட்சி ஒன்றியங்கள் உள்ளன. அவைகள்;\n\nSection::::காஞ்சிபுரம் மாவட்டம்.\nகாஞ்சிபுரம் மாவட்டத்தில் பதின்மூன்று ஊராட்சி ஒன்றியங்கள் உள்ளன.\n\n\nSection::::கன்னியாகுமரி மாவட்டம்.\nகன்னியாகுமரி மாவட்டத்தில் ஒன்பது ஊராட்சி ஒன்றியங்கள் உள்ளன.\n\nSection::::கரூர் மாவட்டம்.\nகரூர் மாவட்டத்தில் எட்டு ஊராட்சி ஒன்றியங்கள் உள்ளன. அவைகள்;\n\nSection::::கிருஷ்ணகிரி மாவட்டம்.\nகிருஷ்ணகிரி மாவட்டத்தில் பத்து ஊராட்சி ஒன்றியங்கள் உள்ளன. அவைகள்;\n\n\nSection::::மதுரை மாவட்டம்.\nமதுரை மாவட்டம் பதின்மூன்று ஊராட்சி ஒன்றியங்களும் 420 கிராம ஊராட்சிகளும் கொண்டது. அவைகள்:\n\n\nSection::::நாகப்பட்டினம் மாவட்டம்.\nநாகப்பட்டினம் மாவட்டத்தில் 11 ஊராட்சி ஒன்றியங்களும், 434 கிராம ஊராட்சிகளும் உள்ளன. அவைகள்;\n\n\nSection::::நாமக்கல் மாவட்டம்.\nநாமக்கல் மாவட்டத்தில் 15 ஊராட்சி ஒன்றியங்களும், 322 கிராம ஊராட்சிகளும் உள்ளன. அவைகள்;\n\nSection::::பெரம்பலூர் மாவட்டம்.\nபெரம்பலூர் மாவட்டத்தில் நான்கு ஊராட்சி ஒன்றியங்களும், 121 கிராம ஊராட்சிகளும் உள்ளன.\n\n\nSection::::புதுக்கோட்டை மாவட்டம்.\nபுதுக்கோட்டை மாவட்டத்தில் பதிமூன்று ஊராட்சி ஒன்றியங்களும், 499 கிராம ஊராட்சிகளும் உள்ளன.\n\nSection::::இராமநாதபுரம் மாவட்டம்.\nஇராமநாதபுரம் மாவட்டத்தில் பதினொன்று ஊராட்சி ஒன்றியங்கள் உள்ளன. அவைகள்;\n\n\nSection::::சேலம் மாவட்டம்.\nசேலம் மாவட்டத்தில் இருபது ஊராட்சி ஒன்றியங்கள் உள்ளன. அவைகள்;\n\n\nSection::::சிவகங்கை மாவட்டம்.\nசிவகங்கை மாவட்டத்தில் உள்ள 12 ஊராட்சி ஒன்றியங்கள்.\n\n\nSection::::தஞ்சாவூர் மாவட்டம்.\nதஞ்சாவூர் மாவட்டத்தில் 14 ஊராட்சி ஒன்றியங்கள்\n\n\nSection::::தேனி மாவட்டம்.\nதேனி மாவட்டத்தில் எட்டு ஊராட்சி ஒன்றியங்கள் உள்ளன. அவைகள்;\n\n\nSection::::நீலகிரி மாவட்டம்.\nநீலகிரி மாவட்டத்தில் நான்கு ஊராட்சி ஒன்றியங்கள் உள்ளன. அவைகள்; \n\n\nSection::::திருநெல்வேலி மாவட்டம்.\nதிருநெல்வேலி மாவட்டத்தில் பத்தொன்பது ஊராட்சி ஒன்றியங்கள் உள்ளன. அவைகள்;\n\nSection::::திருவள்ளூர் மாவட்டம்.\nதிருவள்ளூர் மாவட்டத்தில் 14 ஊராட்சி ஒன்றியங்களும், 526 கிராம ஊராட்சிகளும் உள்ளது.\n\n\nSection::::திருவண்ணாமலை மாவட்டம்.\nதிருவண்ணாமலை மாவட்டத்தில் பதினெட்டு ஊராட்சி ஒன்றியங்கள் உள்ளன. அவைகள்;\n\n\nSection::::திருவாரூர் மாவட்டம்.\nதிருவாரூர் மாவட்டத்தில் பத்து ஊராட்சி ஒன்றியங்கள் உள்ளன. அவைகள்;\n\n\nSection::::தூத்துக்குடி மாவட்டம்.\nதூத்துக்குடி மாவட்டத்தில் பனிரெண்டு ஊராட்சி ஒன்றியங்கள் உள்ளன. அவைகள்; \n\nSection::::திருச்சிராப்பள்ளி மாவட்டம்.\nதிருச்சிராப்பள்ளி மாவட்டத்தில் பதினான்கு ஊராட்சி ஒன்றியங்கள் உள்ளன. அவைகள்;\n\n\nSection::::திருப்பூர் மாவட்டம்.\nதிருப்பூர் மாவட்டத்தில் 14 ஊராட்சி ஒன்றியங்கள் உள்ளன. அவைகள்;\n\nSection::::வேலூர் மாவட்டம்.\nவேலூர் மாவட்டத்தில் இருபது ஊராட்சி ஒன்றியங்கள் உள்ளன. அவைகள்;\n\nSection::::விழுப்புரம் மாவட்டம்.\nவிழுப்புரம் மாவட்டத்தில் இருபத்து இரண்டு ஊராட்சி ஒன்றியங்கள் உள்ளன. அவைகள்;\n\n\nSection::::விருதுநகர் மாவட்டம்.\nவிருதுநகர் மாவட்டத்தில் பதினொன்று ஊராட்சி ஒன்றியங்கள் உள்ளன. அவைகள்;\n\n\n"}
{"id": "285508", "url": "https://ta.wikipedia.org/wiki?curid=285508", "title": "ரமா பிரபா", "text": "ரமா பிரபா\n\nரமாபிரபா (; பிறப்பு 5 அக்டோபர் 1945) பெரும்பாலும் தெலுங்குத் திரையுலகில் பங்களித்துவரும் திரைப்பட நடிகை. தெலுங்குத் திரையுலகில் 1970, 1980 களில் நகைச்சுவைப் பாத்திரங்களில் நடித்தார்.\nஆரம்ப வாழ்கை 1962 ஆம் ஆண்டு அறவை ராமுடு என்னும் திரைப்படம் மூலம் தமிழ் சினிமாவில் அறிமுகம் ஆனார். அதன் பிறகு பல திரைப்படங்களில் நடித்தார். சிவாஜி எம். ஜி. ஆர் ரஜினிகாந்த் கமலஹாசன் நாகேஷ் போன்ற முன்னணி நடிகர்களுடன் பல படங்களில் இணைந்து நடித்துள்ளார். இவர் ஒரு குணசித்திர நடிகையாக இப்போதும் நடித்து வருகின்றார்.\n"}
{"id": "285521", "url": "https://ta.wikipedia.org/wiki?curid=285521", "title": "கும்பகோணம் மூகாம்பிகை கோயில்", "text": "கும்பகோணம் மூகாம்பிகை கோயில்\n\nகும்பகோணம் மூகாம்பிகை கோயில், கும்பகோணத்தில் உள்ள அம்மன் கோயில்களில் ஒன்றாகும். \n\nSection::::இருப்பிடம்.\nகும்பகோணத்தின் கும்பேஸ்வரர் கோயில் மேல வீதியில் இக்கோயில் அமைந்துள்ளது. \n\nSection::::மூலவர்.\nஇக்கோயிலின் மூலவராக மூகாம்பிகை உள்ளார். இவரை தாய் மூகாம்பிகை என்றும் மூகாம்பிகை அம்மன் என்றும் அழைக்கின்றனர். \n\nSection::::குடமுழுக்கு.\nஇக்கோயிலின் குடமுழுக்கு 6 டிசம்பர் 2015இல் நடைபெற்றது. \n"}
{"id": "285522", "url": "https://ta.wikipedia.org/wiki?curid=285522", "title": "கும்பகோணம் இலுப்பையடி விநாயகர் கோயில்", "text": "கும்பகோணம் இலுப்பையடி விநாயகர் கோயில்\n\nகும்பகோணம் இலுப்பையடி விநாயகர் கோயில் தஞ்சாவூர் மாவட்டம் கும்பகோணம் உப்புக்காரத்தெருவில் உள்ள விநாயகர் கோயிலாகும். \n\nSection::::மூலவர்.\nமூலவராக விநாயகர் உள்ளார். அவர் இலுப்பையடி விநாயகர் எனப்படுகிறார். ஹாஜியர் தெரு அருகேயுள்ள கும்பகோணம் திரௌபதியம்மன் கோயில் அருகே இக்கோயில் அமைந்துள்ளது. உயர்ந்த தளத்தில் உள்ள இக்கோயில் கருவறை, சிறிய விமானங்களைக் கொண்டுள்ளது. \n\nSection::::குடமுழுக்கு.\nஇக்கோயிலின் குடமுழுக்கு 6 டிசம்பர் 2015இல் நடைபெற்றது. \n\nSection::::பிற விநாயகர் கோயில்கள்.\nஇலுப்பையடி விநாயகர் கோயில் போல கும்பகோணத்தில் எலந்தமர விநாயகர் கோயில், அரச மர விநாயகர் கோயில்கள் உள்ளன. இவ்விரு கோயில்களும் காசி விசுவநாதர் சன்னதியின் கீழ வீதியில் அமைந்துள்ளது. இக்கோயில்களின் குடமுழுக்கு நவம்பர் 2015இல் நடைபெற்றது. \n\nSection::::கும்பகோணம் எலந்த மர விநாயர் கோயில்.\nஎலந்த மர விநாயகர் கோயிலில் விநாயகர் மூலவராக உள்ளார்.\n\nSection::::கும்பகோணம் அரச மர விநாயகர் கோயில்.\nஅரச மர விநாயகர் கோயிலில் விநாயகர் மூலவராக உள்ளார். விநாயகருக்கு முன்பாக சுவாம்நாதசுவாமி, அய்யப்பன் ஆகியோர் காணப்படுகின்றனர்.\n"}
{"id": "285540", "url": "https://ta.wikipedia.org/wiki?curid=285540", "title": "சென். பீட்டர் போர்ட்", "text": "சென். பீட்டர் போர்ட்\n\nசென். பீட்டர் போர்ட் (Saint Peter Port) என்பது குயெர்ன்சி நாட்டின் தலைநகரமும் மற்றும் முக்கிய துறைமுகமும் ஆகும். 2001 இன் மதிப்பீட்டின் அடிப்படையில் இதன் மக்கள் தொகை 16,488 ஆகும். கேர்ண்சிய மொழியிலும், வரலாற்று அடிப்படையில் கேர்ண்சியின் அலுவல் மொழியாக இருந்துவரும் பிரெஞ்சு மொழியிலும், இந்த நகரத்தினதும் அதன் சுற்றுப்புறங்களினதும் பெயர் சென் பியர் போர்ட் (St Pierre Port) என்பதாகும்.\n\nஇது ஒரு கோவில்பற்றாகவும் அதேவேளை பெரும்பாலும் ஒடுங்கிய தெருக்களையும் சரிவுகளில் படிகளையும் கொண்ட சிறிய நகரமாகவும் உள்ளது. உரோமர் காலத்துக்கு முன்பிருந்தே இங்கே வணிக நிலை/ நகரம் இருந்ததாகத் தெரிகிறது. இதன் கிறித்துவுக்கு முந்தியகாலப் பெயர் தற்காலத்தில் மறக்கப்பட்டுவிட்டது.\n\nSection::::துணைப்பகுதிகள்.\nசெயின்ட் பீட்டர் போர்ட் நான்கு மண்டலங்களாகப் பிரிக்கப்பட்டுள்ளன. அவை பின்வருமாறு:\n\n\n"}
{"id": "285544", "url": "https://ta.wikipedia.org/wiki?curid=285544", "title": "நுக்கு'அலோபா", "text": "நுக்கு'அலோபா\n\nநுக்கு'அலோபா (\"Nukuʻalofa\") என்பது தொங்கா இராச்சியத்தின் தலைநகரம் ஆகும். இது தொங்கா தென் தீவுகளில் தொங்காடப்பு தீவின் வட கடற்கரையில் அமைந்துள்ளது.\n\nSection::::2015 இல் தீவு உருவாக்கம்.\nசனவரி 2015 இல், 1 km சுற்றளவுள்ள ஒரு புதிய தீவு எரிமலை எழுச்சியினால் உருவாகியது. இத்தீவு தலைநகரிலிருந்து 65 கி.மீ தூரத்தில் அமைந்துள்ளது.\n"}
{"id": "285547", "url": "https://ta.wikipedia.org/wiki?curid=285547", "title": "தற்கால எபிரேயம்", "text": "தற்கால எபிரேயம்\n\nதற்கால எபிரேயம், நவீன எபிரேயம் அல்லது இசுரேலிய எபிரேயம் (\"Modern Hebrew\", \"இவ்ரித் கடாஸ்\" - \"தற்கால எபிரேயம்\" அல்லது \"புதிய எபிரேயம்\") என்பது பொதுவாக எபிரேயம் (עברית \"இவ்ரித்\") என சுருக்கமாக அழைக்கப்படுகிறது. இது தற்போது பேசப்படும் ஏற்றுக் கொள்ளப்பட்ட எபிரேயம் ஆகும். பண்டைய காலத்தில் பேசப்பட்ட கானானிய மொழிகயாகிய எபிரேயம், கி.மு 3 ஆம் நூற்றாண்டில் அரமேய ஆரம்ப மேற்கு பேச்சு மொழியினால் யூதத் தாய் மொழியாக இடம் பிடித்துக் கொண்டதுடன் இலக்கிய மொழியாகத் தொடர்ந்தது.\n\n"}
{"id": "285554", "url": "https://ta.wikipedia.org/wiki?curid=285554", "title": "அரசினர் கலைக்கல்லூரி, சுரண்டை", "text": "அரசினர் கலைக்கல்லூரி, சுரண்டை\n\nஅரசினர் கலைக்கல்லூரி, பேராவூரணி இந்தியாவின் தமிழ்நாட்டில் திருநெல்வேலி மாவட்டம் சுரண்டையில் செயற்பட்டுவரும் இருபாலருக்கான தமிழக அரசின் கலைக் கல்லூரியாகும். இக்கல்லூரி 2008ஆம் ஆண்டில் தொடங்கப்பட்டது. தற்போது மனோன்மணியம் சுந்தரனார் பல்கலைக்கழகத்தின் உறுப்புக் கல்லூரியாக இயங்கி வருகிறது.\n\n"}
{"id": "285569", "url": "https://ta.wikipedia.org/wiki?curid=285569", "title": "தி மார்சியன் (புதினம்)", "text": "தி மார்சியன் (புதினம்)\n\nதி மார்சியன் அல்லது தி மார்ஷியன் (\"The Martian\") 2011 இல் வெளியான ஒரு ஆங்கில அறிபுனைப் புதினம். ஐக்கிய அமெரிக்காவைச் சேர்ந்த ஆண்டி வியர் என்ற எழுத்தாளரின் இரண்டாவது புதினமாகும். வியர் 2011 ஆம் ஆண்டு இப்புதினத்தை தானே பதிப்பித்தார். மின்னூலாக வியரின் வலைத்தளத்திலும் பின்பு அமேசான்.காம் தளத்திலும் இப்புதினம் வெளியானது. இதன் வெற்றியைத் தொடர்ந்து கிரவுண் பப்ளிஷர்ஸ் நிறுவனம் இதன் பதிப்புரிமையை வாங்கி 2014 ஆண்டு மறு வெளியீடு செய்தது.\n\n2035 ஆம் ஆண்டு செவ்வாய்க்கு அனுப்பப்படும் விண்ணோடி மார்க் வாட்னி, தவறுதலாக அங்கே தனித்து விடப்படுகிறார். அவர் செவ்வாயில் உயிர் வாழ நிகழ்த்தும் பொராட்டமும், அவரை புவிக்கு மீட்க நாசா மேற்கொள்ளும் முயற்சிகளும் இப்புதினத்தின் கருபொருட்களாம். பெரும் வெற்றி பெற்ற இப்புதினம் 2015 ஆம் ஆண்டு மேட் டேமன் நடித்த ஒரு ஆங்கிலத் திரைப்படமாக உருவாக்கம் பெற்று, அதுவும் வெற்றி கண்டது.\n"}
{"id": "285577", "url": "https://ta.wikipedia.org/wiki?curid=285577", "title": "மங்களூர் ஊராட்சி ஒன்றியம்", "text": "மங்களூர் ஊராட்சி ஒன்றியம்\n\nமங்கலூர் ஊராட்சி ஒன்றியம் என்பது இந்தியாவில் உள்ள தமிழ்நாடு மாநிலத்தில் கடலூா் மாவட்டத்தில் உள்ள 13 ஊராட்சி ஒன்றியங்களில் ஒன்றாகும். மங்கலூர் ஊராட்சி ஒன்றியம் 66 ஊராட்சி மன்றங்களைக் கொண்டுள்ளது. இவ்வூராட்சி ஒன்றியத்தின் வட்டார வளர்ச்சி அலுவலகம் மங்கலூரில் இயங்குகிறது \n\nSection::::மக்கள் வகைப்பாடு.\n2011 ஆம் ஆண்டு இந்திய மக்கள் தொகை கணக்கெடுப்பின் படி, மங்கலூர் ஊராட்சி ஒன்றியத்தின் மொத்த மக்கள் தொகை 1,48,724 ஆகும். அதில் பட்டியல் சாதி மக்களின் தொகை 63,154 ஆக உள்ளது. பட்டியல் பழங்குடி மக்களின் தொகை 63 ஆக உள்ளது. \n\nSection::::ஊராட்சி மன்றங்கள்.\nமங்கலூர் ஊராட்சி ஒன்றியத்தில் உள்ள ஊராட்சி மன்றங்களின் விவரம்;\n\n"}
{"id": "285583", "url": "https://ta.wikipedia.org/wiki?curid=285583", "title": "முப்பீனைலமீன்", "text": "முப்பீனைலமீன்\n\nமுப்பீனைலமீன் \"(Triphenylamine)\" என்பது CH)N என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். பெரும்பாலான அமீன்களிடமிருந்து முப்பீனைலமீன் மாறுபட்டு காரப்பண்புகளற்று காணப்படுகிறது. இச்சேர்மத்தின் வழிப்பொருட்கள் மின்கடத்துத் திறன், மின் ஒளிர்திறன் போன்ற பயனுள்ள பண்புகளைப் பெற்றுள்ளன. இவை கரிம ஒளியுமிழ் இருமுனையத்தில் மின்துளை நகர்த்திகளாகப் பயன்படுகின்றன.\n\nஇருபீனைலமீனை அரைலேற்றம் செய்து முப்பீனைலமீன் தயாரிக்க முடியும்.\n\n"}
{"id": "285586", "url": "https://ta.wikipedia.org/wiki?curid=285586", "title": "நீசுனி நோவ்கோரத் மாகாணம்", "text": "நீசுனி நோவ்கோரத் மாகாணம்\n\nநீசுனி நோவ்கோரத் மாகாணம் (\"Nizhny Novgorod Oblast\", , நீசெகரோத்ஸ்கயா ஓப்லஸ்த்) அல்லது நீசெகோரத் மாகாணம்) என்பது உருசியாவின் நடுவண் அலகும், ஒரு உருசிய மாகாணமும் ஆகும். இதன் நிர்வாக மையம் நீசுனி நோவ்கோரத் நகரம் ஆகும். 2010 மக்கள் கணக்கெடுப்பின்படி, இதன் மக்கள்தொகை 3,310,597 ஆகும். 1932-1990 காலகட்டத்தில் இது கோர்க்கி ஒப்லாஸ்து என அறியப்பட்டது. இந்த மாகாணம் வழியாக வோல்கா ஆறு கடந்து செல்கிறது.\n\nSection::::புவியியல்.\nஇந்த ஒப்ளாஸ்து 76.900 சதுர கிலோமீட்டர் (29,700 சதுர மைல்) பரப்பளவு கொண்டுள்ளது. இந்த பகுதியின் நிலப்பரப்பில் வேளாண் நிலம் 41%, காடுகள் பரப்பளவு 48%, ஏரிகள் மற்றும் ஆறுகள், 2%; பிறவகை நிலங்கள் 9% ஆகும். ஒப்லாஸ்து எல்லைகளாக வடக்கில் கொஸ்ட்ரோமா ஒப்லாஸ்து, வடகிழக்கில் கீரோவ் ஒப்லாஸ்து, கிழக்கில் மாரீ எல் குடியரசு மற்றும் சுவாஷ் குடியரசு ஆகியவையும், தெற்கில் மர்தோவியா குடியரசு, தென்மேற்கில் ரயாசன் ஒப்லாஸ்து, மேற்கில் விளாடிமிர் ஒப்லாஸ்து , வடமேற்கில் திறான ஒப்லாஸ்து ஆகியவை உள்ளன.\n\nSection::::இயற்கை வளங்கள்.\nஇந்த ஒப்லாஸ்து குறிப்பிடும்படியான மதிப்புமிக்க இயற்கை வளம் அற்றதாக உள்ளது, ஓரளவு மணல் இருப்பு கொண்டுள்ளது. (டைட்டானியம்-ஸிர்கோனியம் மணல் உட்பட), மேலும் களிமண் , ஜிப்சம் , கரி , கனிம உப்பு , மரம் ஆகியவற்றைக் கொண்டுள்ளது.\n\nSection::::மக்கள் வகைப்பாடு.\nமாகாணத்தின் மக்கள் தொகை: 3,310,597 ( 2010 கணக்கெடுப்பு ); 3,524,028 ( 2002 மக்கள் தொகை கணக்கெடுப்பு ); 3,714,322 ( 1989 மக்கள் தொகை கணக்கெடுப்பு .) \n2010 ஆம் ஆண்டு கணக்கெடுப்பின் படி, உருசிய இனக்குழுவினர் மக்கள் தொகையில் 3.109.661 ( 95.1% ) உள்ளனர். பிற இன குழுக்களில் தடார்கள் 44,103 ( 1.4%), மோர்தோவர்கள் 19,138 ( 0.6%), உக்ரைனியர்கள் 17,657 ( 0.5% ) மற்றும் வேறுபல இனக்குழுக்கள் இருந்தாலும் ஒவ்வொரு குழுவும் 0.5% க்கும் குறைவாகவே உள்ளனர், 42.349 பேர் மற்ற இனங்களைச் சேர்ந்தவர்களாகவோ அல்லது கேள்விக்கு பதில் அளிக்காதவர்களாகவோ உள்ளனர். .\n2011 ல் 8.5% இறப்பு குறைந்துள்ளது,( 2010 ஆண்டை ஒப்பிடும்போது )\n2012 முக்கிய புள்ளிவிரங்கள்\n2009 - 1.43 | 2010 - 1.42 | 2011 - 1.44 | 2012 - 1.55 | 2013 - 1.56 | 2014 - 1.59 (இ)\n\nSection::::பொருளாதாரம்.\nதொழில் துறை உற்பத்தியில் இந்த பிராந்தியம் உருசியாவில் ஏழாவது இடத்தை வகிக்கிறது. பிராந்தியத்தின் பொருளாதாரத்தில் 650 க்கும் அதிகமான தொழில் நிறுவனங்கள் பங்களிப்பு செய்கின்றன. கிட்டத்தட்ட 700,000 தொழிலாளர்கள் உள்ளனர். இவர்களில் பொருள் உற்பத்தி வேலை தொடர்புடைய தொழிலாளர்கள் 62% ஆவர். முன்னணி தொழில் பிரிவினர் பொறியியல் மற்றும் உலோக வேலைகள், ரசாயனம் மற்றும் பெட்ரோ கெமிக்கல் தொழில்கள் , காடுகளைச் சார்ந்த தொழில்கள், மரப்பொருட்கள், மற்றும் காகித தொழிற்சாலைகள் போன்றவை குறிப்பிடத்தக்கதாக உள்ளன.\n\nSection::::சமயம்.\n2012 ஆண்டின் உத்தியோகபூர்வ கணக்கெடுப்பு படி, இந்த ஒப்லாஸ்து மக்கள் தொகையில் 69,2% பேர் உருசிய மரபுவழித் திருச்சபை கிருத்தவர்கள், 2% பேர் திருச்சபை இணைப்பில்லாத பொதுவான கிருத்துவர்கள், 2% கிழக்கு மரபுவழி திருச்சபை கிருத்தவர்கள், 1% கத்தோலிக்க திருச்சபை, மற்றும் 1% ஸ்லாவிக் நாட்டுப்பற மதம் (ஸ்லாவிக் நியோபகனியம்) . மக்கள் தொகையில் 15% ஆன்மீக மத நாட்டம் அற்றவர்கள். 10% நாத்திகர், 0.8% மற்ற மதங்களைசேர்ந்தவர்களாகவோ அல்லது கேள்விக்கு பதில் அளிக்காதவர்களாகவோ உள்ளனர்.\n"}
{"id": "285599", "url": "https://ta.wikipedia.org/wiki?curid=285599", "title": "எத்தியோனின்", "text": "எத்தியோனின்\n\nஎத்தியோனின் \"(Ethionine)\" என்பது CHNO என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். புரதமாக்கா அமினோ அமில வகையைச் சேர்ந்த இச்சேர்மம் அமைப்பு வகையில் மெத்தியோனினுடன் தொடர்பு கொண்டுள்ளது. மெத்தியோனின் அமைப்பிலுள்ள மெத்தில் குழுவுக்குப் பதிலாக எத்தியோனின் அமைப்பில் எத்தில் குழு இடம்பெற்றுள்ளது.\n\nவளர்ச்சிதைமாற்ற விளைபொருட்கள் உபயோகிப்பதை தடைசெய்யும் எத்தியோனின் மெத்தியோனின்னையும் எதிர்க்கிறது. புரதங்களுடன் அமினோ அமிலங்கள் இணைவதை இச்சேர்மம் தடுக்கிறது மற்றும் அடினோசின் முப்பாசுபேட்டின் உயிரினச் செயல்முறைகளில் தலையிடுகிறது. இத்தகைய மருந்தியல் விளைவுகளால் எத்தியோனின் ஒரு நச்சாகவும் வலிமையான புற்றுநோய் ஊக்கியாகவும் கருதப்படுகிறது.\n"}
{"id": "285601", "url": "https://ta.wikipedia.org/wiki?curid=285601", "title": "செங்சவு", "text": "செங்சவு\n\nசெங்சவு (Zhengzhou) என்பது மத்திய சீனாவில் அமைந்துள்ள ஒரு சீன நகரம் ஆகும். இது ஹெய்நான் மாகாணத்தின் தலைநகரம் ஆகும். \n2010இன் மதிபீடின் அடிப்படையில் இதன மக்கள் தொகை 8,626,505 ஆகும்.\n"}
{"id": "285605", "url": "https://ta.wikipedia.org/wiki?curid=285605", "title": "மகுடஞ்சாவடி ஊராட்சி ஒன்றியம்", "text": "மகுடஞ்சாவடி ஊராட்சி ஒன்றியம்\n\nமகுடஞ்சாவடி ஊராட்சி ஒன்றியம், தமிழ்நாட்டின் சேலம் மாவட்டத்தில் உள்ள 20 ஊராட்சி ஒன்றியங்களில் ஒன்றாக உள்ளது. இவ்வூராட்சி ஒன்றியத்தில் 12 பஞ்சாயத்து கிராமங்கள் உள்ளது. சங்ககிரி வட்டத்தில் உள்ள மகுடஞ்சாவடி ஊராட்சி ஒன்றியத்தின் வட்டார வளர்ச்சி அலுவலகம் மகுடஞ்சாவடியில் உள்ளது.\n\nSection::::மக்கள் தொகை.\n2011ஆம் ஆண்டு மக்கட்தொகை கணக்கெடுப்பின் படி, மகுடஞ்சாவடி ஊராட்சி ஒன்றியத்தின் மொத்த மக்கள் தொகை 70,169 ஆகும். அதில் ஆண்கள் 36,749; பெண்கள் 33,420 உள்ளனர். பட்டியல் சாதி மக்களின் மொத்த மக்கள் தொகை 5,992 ஆக உள்ளது. அதில் ஆண்கள் 3,097; பெண்கள் 2,895. பட்டியல் பழங்குடி மக்களின் மொத்த மக்கள் தொகை 351 ஆக உள்ளது. அதில் ஆண்கள்; 188; பெண்கள் 163.\n\nSection::::ஊராட்சி மன்றங்கள்.\nமகுடஞ்சாவடி ஊராட்சி ஒன்றியத்தில் அமைந்த 12 கிராம ஊராட்சி மன்றங்கள்:\n\n\n"}
{"id": "285607", "url": "https://ta.wikipedia.org/wiki?curid=285607", "title": "பிராங்க் பெ. மெக்டொனால்டு", "text": "பிராங்க் பெ. மெக்டொனால்டு\n\nபிராங்க் பெத்தூன் மெக்டொனால்டு \"(Frank Bethune McDonald)\" ( மே 28, 1925 – ஆகத்து 31, 2012) என்பவர் ஓர் அமெரிக்க வானியற்பியல் அறிஞர் ஆவார். இவர் விண்வெளி ஆராய்ச்சி விமானங்களுக்குத் தேவையான உபகரணங்களை வடிவமைப்பதற்கு உதவியாக இருந்தார். அமெரிக்காவின் தேசிய வானூர்தியியல் மற்றும் விண்வெளி நிர்வாகம் பல திட்டங்கள் மற்றும் முன்னெடுப்புகளுக்கு பின்னணியில் ஒரு மிகப்பெரிய சக்தியாக விளங்கினார். குறிப்பிட்டுச் சொல்வதென்றால் இத்திட்டங்களுக்கு தலைமை விஞ்ஞானியாகச் செயல்பட்டார்.\n\nஇவருடைய பணிக்காலத்தில் நாசாவின் ஒன்பது தன்னேற்புத் திட்டங்களுக்கு திட்ட விஞ்ஞானியாகவும், பதினைந்து விண்வெளி சோதனைகளுக்கு முதன்மை ஆய்வாளராகவும் இருந்துள்ளார். முந்நூறுக்கும் மேற்பட்ட அறிவியல் கட்டுரைகளையும் எழுதி வெளியிட்டுள்ளார். 1986 ஆம் ஆண்டில் தேசிய அறிவியற் கழகத்தின் தலைவராகவும் தேர்தெடுக்கப்பட்டார்.\n\nSection::::வாழ்க்கை வரலாறு.\nSection::::இளமையும் கல்வியும்.\nமெக்டொனால்டு, பிராங்க் பி மெக்டொனால்டு மற்றும் லூசி கைல் மெக்டொனால்டு ஆகியோருக்கு மகனாக, சியார்சியாவில் உள்ள கொலம்பசு நகரில் பிறந்தார். 1948 ஆம் ஆண்டில் டியூக் பல்கலைக் கழகத்தில் பட்டப்படிப்பை முடித்த மெக்டொனால்டு 1951 ஆம் ஆண்டில் மின்னசொட்டா பல்கலைக் கழகத்தில் தன்னுடைய முதுகலைப் பட்டத்தைப் பெற்றார். எட்வார்டு பி.நெய் அவர்களின் மேற்பார்வையில் 1955 ஆம் ஆண்டு முனைவர் பட்டம் பெற்றார். தனது ஆய்வறிக்கைக்காக அவர், அயனிக் கதிரியக்க அளவியால் தூண்டப்பட்ட முகிலறையுடன் வளிமண்டலத்திற்கு மேலே பலூன் பயணம் செய்தார். முதலண்டக் கதிர்வீச்சின் மின்சுமைப் பகிர்வுகள் குறித்த ஆய்வை இப்பயணத்தில் மேற்கொண்டார்.\n\nSection::::அயோவா.\n1956 ஆம் ஆண்டு, அயோவா பல்கலைக்கழகத்தில் மெக்டொனால்டு தனது ஆராய்ச்சிப் பணியைத் தொடங்கினார். சேம்சு ஏ வான் ஆலனுடன் இணைந்து ராக்கூன் எனப்படும் சிறியவகை ராக்கெட்டுகளை பலூன்களின் உதவியால் 70000 அடி உயரம் வரை கொண்டு சென்றார். இவ்வுயரத்தில் ராக்கெட்டுகளைப் பற்றவைத்து மேலும் 3,50,000 அடி உயரம் வரை பறக்கச் செய்தார். அண்டக் கதிர்களையும் பூமியின் காந்தப்புலத்தில் சிக்கியுள்ள துகள்களை ஆய்வு செய்யவும் உதவும் கருவிகளை ராக்கெட்டில் பொருத்தி அனுப்பினார். இதே ஆண்டில், தனது ஆய்வறிக்கையை மேலும் மேம்படுத்த அயனிக் கதிரியக்க அளவியுடன் செரன்கோவ் உணரியையும் பலூனில் வைத்து அனுப்பினார். முதன்மை அண்டக்கதிர் வீச்சின் ஈலியம் உட்கருவின் ஆற்றல் நிழற்பட்டையை புதியதாக அளவிடுவதோடு மட்டுமின்றி விண்கலன்கள் எடுத்துச்செல்லும் பலவிதமான கருவிகளுக்கு இது முன்வடிவமாகவும் விளங்கியது..\n\nSection::::கோடார்டு விண்வெளிப் பயண மையம்.\n1959 ஆம் ஆண்டில், மேரிலாந்து மாநிலத்தில் உள்ள கிரீன்பெல்ட் நகரில் அமைந்துள்ள நாசாவின் புதிய கோடார்ட் விண்வெளிப் பயண மையத்தில் முதலாவதாக சேர்ந்த விஞ்ஞானிகளில் மெக்டொனால்டும் ஒருவர் ஆவார் .அடுத்த 11 ஆண்டுகள் இவர் அங்கு ஆற்றல் துகள்கள் பிரிவின் தலைவராகப் பணிபுரிந்து அண்டக்கதிர் ஆராய்ச்சியில் ஈடுபட்டார். அச்சமயத்தில், சர்வதேச கண்காணிப்புத் தளங்களாக சிறிய விண்வெளியூர்திகளுக்கான கருத்துரு கட்டமைப்பைத் தொடர்ச்சியாக வரையறுத்தார். \n1970 முதல் 1982 வரை உயர் ஆற்றல் வானியற்பியல் துறையின் கோடார்ட் ஆய்வகத்திற்கு மெக்டொனால்ட் தலைவராக செயல்பட்டார். எக்சு கதிர், காமாகதிர் மற்றும் அண்டக்கதிர் முதலியனவற்றை ஆய்வு செய்யக்கூடிய கருவிகளுடன் செல்லக்கூடிய செயற்கைக் கோள் திட்டத்தை வடிவமைத்தார். இவை மட்டுமின்றி சூரியக் குடும்பத்திற்கு வெளியே செல்லக்கூடிய ஆளில்லா விண்ணாய்விகள் தொடர்பான சோதனைகளிலும் ஈடுபட்டார். குறிப்பாக பையோனீர் 10, பையோனீர் 11, வொயேஜர் 1 மற்றும் வொயேஜர் 2 விண்வெளி ஆய்விகளை வடிவமைத்து, உருவாக்கி அவற்றில் அண்டக் கதிர்களை அளக்கும் கருவிகளைப் பொருத்தினார்.\n"}
{"id": "285615", "url": "https://ta.wikipedia.org/wiki?curid=285615", "title": "இணைய பொறியியல் பணிக்குழு", "text": "இணைய பொறியியல் பணிக்குழு\n\nஇணையப் பொறியியல் பணிக்குழு இணையத்திற்கான தர நிர்ணயம், உருவாக்கல் மற்றும் பராமரித்தலில் ஈடுபட்டுள்ளது.. முக்கியமாக இணைய நெறிமுறை தொகுப்பு (TCP/IP) மேம்படுத்துததில் முனைப்பாக ஈடுபட்டுள்ளது.. இதன் பங்களிப்பாளர்கள் மற்றும் மேலாளர்கள் அனைவரும் தன்னார்வலர்ளே.\n\nஇணைய பொறியியல் பணிக்குழு அமெரிக்க ஐக்கிய நாடுகள் அரசின் நிதி உதவியுடன் துவக்கப்பட்டது. 1993 முதல் இணையக் கழகத்தின் கீழ் லாப நோக்கு இல்லாத சர்வதேச உறுப்பினர் அமைப்பு சேர்ந்த நிறுவனமாக மாறியது. \n"}
{"id": "285617", "url": "https://ta.wikipedia.org/wiki?curid=285617", "title": "ராகேலின் கல்லறை", "text": "ராகேலின் கல்லறை\n\nராகேலின் கல்லறை (\"Rachel's Tomb\", , ), என்பது எபிரேய குலத்தலைவியாகிய ராகேல் அடக்கம் செய்யப்பட்ட இடம் என போற்றப்படுகிறது. இக்கல்லறை பெத்லகேமின் தென் நுழைவில் அமைந்துள்ளதுடன் யூதர்களுக்கும் கிறித்தவர்களுக்கும் முசுலிம்களுக்கும் புனிதமான இடமாகக் கருதப்படுகிறது.\n\nராகேல் அடக்கம் செய்யப்பட்ட இடம் பற்றி யூதர்களின் டனாக், கிறித்தவர்களின் பழைய ஏற்பாடு, முசுலிம்களின் இலக்கியம் என்பவற்றில் குறிப்பிடப்பட்டுள்ளது. இதுவும் வடக்கிலுள்ள சில பகுதிகளும் அடக்க இடமாகக் கருதப்பட்டாலும், இவ்விடம் நீண்ட காலமாக அதிகம் ஏற்றுக் கொள்ளப்பட்ட இடமாகக் கருதப்படுகிறது.\n\n"}
{"id": "285619", "url": "https://ta.wikipedia.org/wiki?curid=285619", "title": "பெஞ்சமினுடைய கல்லறை", "text": "பெஞ்சமினுடைய கல்லறை\n\nபெஞ்சமினுடைய கல்லறை என்பது இசுலாம் குறிப்பிடுவதன்படியும் சில யூதர் குறிப்பிடுவதன்படியும் பெஞ்சமின் அடக்கம் செய்யப்பட்ட இடமாகும். இது முன்னர் இசுலாமியப் பள்ளிவாசலாக இருந்து பின்னர் யூத தொழுகைக்சுடமாக மாற்றப்பட்டது. தற்போது இது யூதர்களின் புனித இடங்களில் ஒன்றாக போற்றப்படுகிறது.\n"}
{"id": "285623", "url": "https://ta.wikipedia.org/wiki?curid=285623", "title": "லீ இ. மெக்மகோன்", "text": "லீ இ. மெக்மகோன்\n\nலீ இ. மெக்மகோன் (Lee E. McMahon) (1931–1989) என்பவர் அமெரிக்காவின் கணினி அறிவியல் முன்னோடிகளில் ஒருவர். இவர் தூய லூயிசுப் பல்கலைக்கழகத்தில் (St. Louis University) பட்டம் பெற்றார். அதற்கு பின்னர், மனவியலில் துறையில் முனைவர் பட்டத்தை, அமெரிக்காவின் ஹார்டுவேர்டு பல்கலைக்கழகத்தில் பெற்றவர். ஆயினும், யூனிக்சு முறையில் பல நிரலாக்க முறைமைக்கு முன்னோடியாக திகழ்ந்தார். பெல் ஆய்வுக்கூடங்களில் 1963 ஆண்டிலிருந்து 1989 வரை, பணியாற்றினார். அங்கு யுனிக்சு என்ற இயக்குதளத்தின் தொடக்கநிலை பங்களிப்புகளைச் செய்தார். குறிப்பாக 'செட்' (sed- stream editor)தொகுப்பு முறையில் செய்தார். மேலும், பல யூனிக்சு உறுதுணை முறைகளில் (comm, qsort, grep, index, cref, tip (Unix utility), Datakit) இவரின் பங்களிப்பு அளப்பரியது ஆகும். விளையாட்டுத் துறையில் இவர் அமைத்த முறைமை (McMahon system tournament) இன்றளவும், சதுரங்கத்தில் பயன்படுத்தப் படுகிறது.\n\n"}
{"id": "285632", "url": "https://ta.wikipedia.org/wiki?curid=285632", "title": "காருக்குறிச்சி அருணாசலம்", "text": "காருக்குறிச்சி அருணாசலம்\n\nகாருக்குறிச்சி அருணாசலம் (1907 - 8 ஏப்ரல் 1964) தமிழகத்தைச் சேர்ந்த, புகழ்பெற்ற நாதசுவரக் கலைஞர்.\n\nSection::::இசை வாழ்க்கை.\nதிருநெல்வேலி மாவட்டத்தில் சேரன்மகாதேவியிலிருந்து அம்பாசமுத்திரம் செல்லும் வழியில் உள்ள ஒரு ஊர் காருக்குறிச்சி. இந்த ஊரில் அருணாசலம் 1907 ஆம் ஆண்டில் பிறந்தார். இவரின் தந்தையின் பெயர் பலவேசம்பிள்ளை. இந்த ஊரிலுள்ள கோயிலில் நாதசுவரம் வாசித்துக் கொண்டிருந்த இவர், சில திரைப்படப் பாடல்களுக்கும் நாதசுவர இசையைச் சிறப்பாகச் செய்து கொடுத்துப் புகழ் பெற்றிருக்கிறார். இவரின் நாதசுவரக் கச்சேரிகளுக்கு யாழ்ப்பாணம் தட்சிணாமூர்த்தி பிள்ளையும், நீடாமங்கலம் சண்முக வடிவேலும் இணைந்து சிறப்புத் தவில் வாசித்துள்ளார்கள்.\n\nSection::::இசைத்துறையில் நுழையக் காரணம்.\nகாருகுறிச்சியிலிருந்த பெரும் பண்ணையாரின் இல்லத் திருமணத்திற்குக் கூறைநாடு நடேசபிள்ளை என்னும் புகழ்பெற்ற நாகசுர வித்வான் வந்திருந்தார். அவருடைய பணி மாப்பிள்ளை அழைப்பிற்கு நாகசுரம் இசைக்க வேண்டும். இதற்கிடையில், நெல்தானியம் அளந்து கொடுக்கும் பரம்பரை வேலையாகப் பலவேசத்திற்கு இருந்தபோதிலும், அவ்விழாவிற்கு மாலைகள் கட்டிக்கொடுக்கும் பணியில் இருந்தார். பெரும் பண்ணையார் நடேச பிள்ளைக்கு அளித்த மரியாதை பலவேசம் பிள்ளைக்கு கலைக்கு சமூகத்தில் உள்ள மரியாதையை உணர்த்தியது. தானும் கலைஞனாக வரவேண்டும் என்று எண்ணம் கொண்டு, சேரன்மகாதேவி சேர்ந்த ஒரு நாகசுரக் கலைஞரிடம் கற்கச்சென்றார். வயதும் சூழலும் ஒத்து வராததால், தனக்குப் பதிலாக தன் மகன், அருணாசலம் கற்கட்டும் என்று பலவேசம் முடிவு செய்தார். இந்தச் சூழல்தான் அருணாசலத்தை நாகசுரக் கலைஞராக மாற்றியது.\n\nSection::::நாகசுர ஆசிரியர்கள்.\nஅருணாசலம், சுத்துமல்லி சுப்பையா கம்பர் என்பவரிடம் நாகசுரமும், களக்காடு சுப்பையா பாகவதரிடம் வாய்ப்பாட்டும் பயிலத் தொடங்கினார். கற்றபின் சிறிய சிறிய கச்சேரி வாய்ப்புகள் வந்தபோதும், கலைமேல் உள்ள விருப்பத்தால் இன்னும் அதிகம் கற்க விரும்பினார். தஞ்சாவூரில் பிறந்த நாகசுரக் கலைஞரிடம் கற்றால்தான் இன்னும் கலை மெருகேறும் என்று பலவேசம் நினைத்தார். அதன்படி திருவாவடுதுறை இராசரத்தினம் பிள்ளையிடம் தன் மகனை சீடனாக்க விரும்பினார்.\n\nகாருகுறிச்சியில் உள்ள கு. எ. பண்ணையில் நாகசுரம் வாசிக்க வந்திருந்தார் இராசரத்தினம் பிள்ளை. அவருடன் வாசிக்க வந்த “காக்காயி” நடராச சுந்தரத்திற்கு உடல்நிலை சரியில்லாமல் போகவே, துணைக்கு யாராவது ஒரு சிறு பிள்ளை வேண்டும் என்றார் இராசரத்தினம் பிள்ளை. மணிசர்மா என்பவர் உடனே சென்று அருணாசலத்தை அழைத்து வந்து அறிமுகப்படுத்தினார். பையனின் திறமையைக் கண்ட ராசரத்தினம்பிள்ளை, தன்னுடனே இருக்கட்டும் என்று கூறினார். அன்று முதல், காருகுறிச்சி அருணாசலம், திருவாவடுதுறை ராசரத்தினம்பிள்ளையின் சீடரானார்.\n\nSection::::நட்பு வட்டம்.\nஅருணாசலத்திடம் மக்கள் நன்மதிப்பு தந்திருந்தனர். தம்பிக்கோட்டைப் பண்ணையார் பாலசுப்பிரமணிய தேவர் போன்றவர்கள் அவரிடம் பெரும் பற்று கொண்டிருந்தனர்.\n\nSection::::சிறப்பு.\nசென்னைத் தமிழிசைச்சங்கத்தின் இசைவிழாவில் நடைபெற்ற காருகுறிச்சி அருணாசலத்தின் நாகசுரக் கச்சேரியை, வானொலி நிலையத்தார், வழக்கத்திற்கு மாறாக, நள்ளிரவு வரை ஒலிபரப்பினர்.\n\nSection::::தவில் கலைஞர்கள்.\nகாருகுறிச்சி அருணாசலத்தின் கச்சேரிக்குப் பலர் தவில் வாசித்திருந்தாலும், புகழ்பெற்ற சில தவில் கலைஞர்கள் உடன் வாசித்திருந்தனர். திருமுல்லைவாயில் முத்துவீர்ப்பிள்ளை, கும்பகோணம் தங்கவேல் பிள்ளை, நாச்சியார்கோவில் ராகவாப்பிள்ளை, வலங்கைமான் சண்முகச்சுந்தரம்பிள்ளை, வடபாதிமங்கலம் தட்சிணாமூர்த்தி பிள்ளை, பெரும்பள்ளம் வெங்கடேசபிள்ளை, கரந்தை சண்முகப் பிள்ளை, நீடாமங்கலம் சண்முகப்பிள்ளை, யாழ்ப்பாணம் தட்சிணாமூர்த்திபிள்ளை ஆகியோர் குறிப்பிடத்தகவர் ஆவர்.\n\nSection::::திரைப்படப் பங்களிப்பு.\nஅருணாசலம் தனது நாகசுர இசையைக் கிராமபோன் இசைத்தட்டுகளில் பதிவு செய்திருப்பதோடு, சில திரைப்படங்களிலும் வழங்கியுள்ளார். கொஞ்சும் சலங்கை என்னும் திரைப்படத்தில், எஸ். ஜானகி பாட, அருணாசலம் நாகசுரம் வாசித்துள்ள. “சிங்காரவேலனே” என்ற பாடல் மிகவும் பிரபலமானதாகும்.\n\nSection::::இறப்பு.\nஅருணாசலம் கோவில்பட்டியில் உள்ள தன் இல்லத்தில், 1964 ஆம் ஆண்டு ஏப்ரல் 8 அன்று மரணமடைந்தார்.\n\n\n"}
{"id": "285635", "url": "https://ta.wikipedia.org/wiki?curid=285635", "title": "1992 தாமிரபரணி ஆற்று வெள்ளம்", "text": "1992 தாமிரபரணி ஆற்று வெள்ளம்\n\n1992 தாமிரபரணி ஆற்று வெள்ளம் என்பது 1992 ஆம் ஆண்டு நவம்பர் 13 அன்று தாமிரபரணி ஆற்றில் ஏற்பட்ட பெருவெள்ளத்தைக் குறிக்கிறது. இந்த வெள்ளத்தின் காரணமாக விக்கிரமசிங்கபுரத்தில் 17 பேர் உயிரிழந்தனர்.\n\nSection::::வெள்ளத்திற்கான காரணங்கள்.\nபாபநாசம் அணைப் பகுதியில் 310 மிமீ மழை பெய்தது. சேர்வலார் அணைப் பகுதியில் 210 மிமீ மழை பதிவாகியது. இதன் காரணமாக பாபநாசம் மற்றும் சேர்வலார் அணை ஆகிய இரண்டு பெரிய அணைகள் நிரம்பின. பாபநாசம் கீழ் அணைப் பகுதியில் 190 மிமீ மழை பதிவாகியது. மேற்குத் தொடர்ச்சி மலையின் அடிவாரத்தில் பாபநாசம், அம்பாசமுத்திரம், விக்கிரமசிங்கபுரம் போன்ற ஊர்கள் அமைந்துள்ளன. அம்பாசமுத்திரம், விக்கிரமசிங்கபுரம் பகுதியில் 321 மிமீ மழை ஒரே நாளில் பதிவாகியது. மணிமுத்தாறு அணைப் பகுதியில் 260.8 மிமீ மழை பதிவாகியது. திருநெல்வேலியில் சூறாவளியின் காரணமாக எட்டு மணி நேரம் தொடர் மழை பெய்தது.\n\nSection::::நீர் வெளியேற்றம்.\nஅணைகள் நிரம்பியதன் காரணமாக அதிகாரிகள் நவம்பர் 13 அன்று இரவு பாபநாசம் மற்றும் சேர்வலார் அணை மதகுகளைத் திறந்தனர். இரண்டு பெரிய அணைகளில் இருந்து வெளியேற்றப்பட்ட நீர் முண்டந்துறை ஆற்றுப் பாலத்தை சில நிமிடங்களில் அடைந்தது. பாபநாசம் அணையில் நீர் வெளியேற்றப்பட்டதைத் தொடர்ந்து 60 நிமிடத்திற்குள் மணிமுத்தாறு அணையில் இருந்து விநாடிக்கு 60 ஆயிரம் கன அடி நீர் வெளியேற்றப்பட்டது.\nதாமிரபரணி ஆற்றில் அந்த நாளில் மூன்று அணைகளில் இருந்து விநாடிக்கு 2,04,273.8 கன அடி நீர் வெளியேற்றப்பட்டது.\n\n"}
{"id": "285637", "url": "https://ta.wikipedia.org/wiki?curid=285637", "title": "புரோமித்தியம்(III) குளோரைடு", "text": "புரோமித்தியம்(III) குளோரைடு\n\nபுரோமித்தியம்(III) குளோரைடு \"(Promethium(III) chloride)\" என்பது PmCl என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். புரோமித்தியம் மற்றும் குளோரைடு அயனிகள் சேர்ந்து இச்சேர்மம் உருவாகிறது.\n"}
{"id": "285640", "url": "https://ta.wikipedia.org/wiki?curid=285640", "title": "அரசினர் கலைக்கல்லூரி, சேலம்", "text": "அரசினர் கலைக்கல்லூரி, சேலம்\n\nஅரசினர் கலைக் கல்லூரி, சேலம் இந்தியாவின் தமிழ்நாட்டில் சேலம் மாவட்டத்தில் தன்னாட்சி தகுதியுடன் செயற்பட்டுவரும் இருபாலருக்கான தமிழக அரசின் கலைக் கல்லூரியாகும். தேசிய மதிப்பீடு மற்றும் தரச்சான்று அவையின் அனுமதியுடன் சேலம் பெரியார் பல்கலைக்கழகத்திற்கு உட்பட்ட தன்னாட்சி கல்லூரியாக இயங்கி வருகிறது. எம். சகுந்தலா தற்போது இக்கல்லூரியின் முதல்வராக உள்ளார்.\n\nSection::::வரலாறு.\nஅரசினர் கலைக்கல்லூரி, சேலம் (தன்னாட்சி) தமிழ்நாடு ல் உள்ள மிகப் பழமையான கல்வி நிறுவனங்களில் இதுவும் ஒன்றாகும். இது 1857ஆம் ஆண்டில் ஆங்கிலேய மேல்நிலைப்பள்ளியாக அலெக்ஸாண்டர் ஜான் அர்பத்னாட் Alexander John Arbuthnot தொடங்கப்பட்டது. அதே ஆண்டில் மாவட்ட பள்ளியாக மாற்றப்பட்டது.1879 இல் சென்னைப் பல்கலைக்கழகம் உடன் இணைந்த இரண்டாம் நிலைக் கல்லூரியாக மாற்றப்பட்டது. பிறகு படிப்படியாக வளர்ச்சியுற்று 1944 இல் முதல் நிலைக் கல்லூரியாக மாற்றப்பட்டது. 2000 இல் இக்கல்லூரி தேசிய மதிப்பீடு மற்றும் தர நிர்ணயச் சான்று அவை வழங்கும் குழுவினரால் மூன்று நட்சத்திரத் தொகுதி பெற்றதாக அறிவிக்கப்பட்டது. 2006 இல் மறு மதிப்பீடு செய்யப்பட்டு அதே தேசிய மதிப்பீடு மற்றும் தரச்சான்று அவை NAAC வழங்கும் குழுவினரால் 'B++' தகுதி பெற்றது. 2007 இல் தன்னாட்சி தகுதிப் பெற்று இக்கல்லூரி சிறப்பாக இயங்கி வருகிறது.\n\nSection::::அமைவிடம்.\n சேலம் மாவட்டத்தின் மையப் பகுதியில் செர்ரி ரோட்டில் அமைந்துள்ளது.\n\nSection::::சுழற்சி வகுப்பு முறை.\n2007-2008 ம் கல்வியான்டிலிருந்து இக்கல்லூரியில் பட்டப் படிப்பு பாடங்கலளுக்கு சுழற்சி வகுப்பு முறை பின்பற்றப்படுகிறது. முதல் சுழற்சி வகுப்புகள் 9.00 மணி முதல் 1.25 மணி வரை நடைபெறுகின்றன. இரண்டாம் சுழற்சி வகுப்புகள் 9.00 மணி முதல் 1.25 மணி வரை நடைபெறுகின்றன.\n\n\n மேலும் பல்வேறு துறைகளில் பட்டப் படிப்புகள், பட்ட மேற்படிப்புகள் மற்றும் முனைவர் பட்டப் படிப்புகள் பயிற்றுவிக்கப்படுகின்றன.\n\n\nSection::::வெளியிணைப்புகள்.\n[[பகுப்பு:தமிழ்நாட்டு அரசினர் கலைக் கல்லூரிகள்]]\n[[பகுப்பு:சேலம் மாவட்ட பல்கலைக்கழகங்களும் கல்லூரிகளும்]]\n[[பகுப்பு:பெரியார் பல்கலைக்கழக இணைவுக்கல்லூரிகள்]]"}
{"id": "285662", "url": "https://ta.wikipedia.org/wiki?curid=285662", "title": "அலங்காநல்லூர் ஊராட்சி ஒன்றியம்", "text": "அலங்காநல்லூர் ஊராட்சி ஒன்றியம்\n\nஅலங்காநல்லூர் ஊராட்சி ஒன்றியம், இந்தியாவின் தமிழ்நாட்டின் மதுரை மாவட்டத்தில் உள்ள பதிமூன்று ஊராட்சி ஒன்றியங்களில் ஒன்றாகும். வாடிப்பட்டி வட்டத்தில் உள்ள இவ்வூராட்சி ஒன்றியத்தில் முப்பத்தி ஏழு ஊராட்சிகள் உள்ளன. இவ்வூராட்சி ஒன்றியத்தின்வட்டார வளர்ச்சி அலுவலகம் அலங்காநல்லூரில் இயங்குகிறது.\n\nSection::::மக்கள் வகைப்பாடு.\n2011ஆம் ஆண்டு இந்திய மக்கள் தொகை கணக்கெடுப்பின்படி, இந்த ஊராட்சி ஒன்றியத்தின் மொத்த மக்கள் தொகை 88,785 ஆகும். அதில் ஆண்கள் 44,649 பேரும், பெண்கள் 44,136 பேரும் உள்ளனர். பட்டியல் சமூக மக்களின் மக்கள் தொகை 19,462 ஆக உள்ளது. அதில் ஆண்கள் 9,768; பெண்களின் எண்ணிக்கை 9,694 ஆகும். பட்டியல் பழங்குடி மக்களின் மக்கள் தொகை 1,335ஆக உள்ளது. அதில் ஆண்களின் எண்ணிக்கை 694 ; பெண்களின் எண்ணிக்கை 641 ஆக உள்ளது.\n\nSection::::கிராம ஊராட்சிகள்.\nஅலங்காநல்லூர் ஊராட்சி ஒன்றியத்தில் உள்ள 37 ஊராட்சி மன்றங்கள்;\n\n\n\n"}
{"id": "285669", "url": "https://ta.wikipedia.org/wiki?curid=285669", "title": "ஜஸ்டின் காட்லின்", "text": "ஜஸ்டின் காட்லின்\n\nஜஸ்டின் காட்லின் (பிற. பிப்ரவரி 10, 1982) ஒலிம்பிக்கில் 100 மீ ஓட்டப்பந்தயத்தில் தங்கப்பதக்கம் வென்ற, ஓர் அமெரிக்க விரைவோட்ட வீரர். 100 மீ ஓட்டத்தை 9.74 நொ நேரத்தில் கடந்ததே இவரது தனிப்பட்ட சிறந்த முயற்சியாகும். உள்ளரங்க விளையாட்டுகளில் 60 மீ பந்தயங்களில் இருமுறை சாம்பியன் பட்டம் வென்றுள்ளார்.\n\n2001-இல் ஊக்க மருந்து சோதனையில் தடை செய்யப்பட்டப் பொருள் உட்கொண்டதாகத் தெரியவரவும், தடகளப் போட்டிகளிலிருந்து இரண்டாண்டு காலத் தடை பெற்றார். மேல் முறையீட்டின் பொருட்டு தடைக்காலம் ஓராண்டாகக் குறைக்கப்பட்டது.\n\n2006-இல் ஊக்கமருந்து சோதனையில் மீண்டும் தடை செய்யப்பட்ட மருந்தை உட்கொண்டது கண்டுபிடிக்கப்பட்டு நான்காண்டுக் காலம் தடகளத்தில் பங்கு பெற தடை செய்யப்பட்டார். இதனால் அவர் நிகழ்த்திய அப்போதைய உலகச் சாதனையான 9.77 நொ 100 மீ ஓட்டம் சாதனை பட்டியலிலிருந்து நீக்கப்பட்டது. ஆகத்து 2010 முதல் காட்லின் மீண்டும் போட்டிகளில் பங்கு பெறத் துவங்கினார். 2012 ஜூன் மாதம் நடைபெற்ற அமெரிக்க ஒலிம்பிக் சோதனைச் சுற்று ஓட்டத்தில், 9.80 நொ.நே ஓட்டத்தை நிகழ்த்தினார். முப்பது வயதுக்கு மேலான ஒருவர் ஓடிய அதி-விரைவான ஓட்டம் இதுவே ஆகும்.\n2012 லண்டன் ஒலிம்பிக்கில், 100மீ இறுதிப் பந்தயத்தைக் காட்லின் 9.79 நொடிகளில் கடந்து வெண்கலப் பதக்கம் வென்றார். இதுவரையில் நடைபெற்ற அதிவேக 100மீ பந்தயமாக இவ்வோட்டம் அமைய காட்லினும் காரணமானார். மூன்று வீரர்கள் 9.80 நொடிகளுக்கும் குறைவான நேரத்தில் 100 மீ தூரம் கடந்தது இப்பந்தயத்தின் சிறப்பாக அமைந்தது. 2014 ஜூலை 18-இல் மொனாக்கோவில் நடைபெற்ற டைமண்ட் லீக் போட்டிகளின் 200 மீ பந்தயத்தை 19.68 நொடிகளில் கடந்து வென்றதன் மூலம் உலக முன்னிலை பெற்றார்.\n"}
{"id": "285676", "url": "https://ta.wikipedia.org/wiki?curid=285676", "title": "மதுரை மேற்கு ஊராட்சி ஒன்றியம்", "text": "மதுரை மேற்கு ஊராட்சி ஒன்றியம்\n\nமதுரை மேற்கு ஊராட்சி ஒன்றியம், இந்தியாவின் தமிழ்நாட்டின் மதுரை மாவட்டத்தில் உள்ள பதின்மூன்று ஊராட்சி ஒன்றியங்களில் ஒன்றாகும். இவ்வூராட்சி ஒன்றியம் இருபத்தி ஒன்பது ஊராட்சி மன்றங்களை கொண்டுள்ளது. இவ்வூராட்சி ஒன்றியத்தின் வட்டார வளர்ச்சி அலுவலகம் மதுரையில் இயங்குகிறது. \n\nSection::::மக்கள் வகைப்பாடு.\n2011 ஆம் ஆண்டு இந்திய மக்கள் தொகை கணக்கெடுப்பின்படி, இந்த ஊராட்சி ஒன்றியத்தின் மொத்த மக்கள் தொகை 85,771 ஆகும். அதில் ஆண்கள் 43,063; பெண்கள் 42,708 உள்ளனர். பட்டியல் சமூக மக்களின் மக்கள் தொகை 23,777 ஆக உள்ளது. அதில் ஆண்கள் 11,807; பெண்கள் 11,970. பட்டியல் பழங்குடி மக்கள் தொகை 339 ஆகும். அதில் ஆண்கள் 182; பெண்கள் 157 ஆக உள்ளனர். \n\nSection::::ஊராட்சி மன்றங்கள்.\nமதுரை மேற்கு ஊராட்சி ஒன்றியத்தில் உள்ள 29 ஊராட்சி மன்றங்களின் விவரம்;\n\n"}
{"id": "285682", "url": "https://ta.wikipedia.org/wiki?curid=285682", "title": "திருப்பரங்குன்றம் ஊராட்சி ஒன்றியம்", "text": "திருப்பரங்குன்றம் ஊராட்சி ஒன்றியம்\n\nதிருப்பரங்குன்றம் ஊராட்சி ஒன்றியம் (THIRUPARANKUNDRAM PANCHAYAT UNION) , இந்தியாவின் தமிழ்நாட்டின் மதுரை மாவட்டத்தில் உள்ள பதின்மூன்று ஊராட்சி ஒன்றியங்களில் ஒன்றாகும். இவ்வூராட்சி ஒன்றியத்தில் முப்பத்தி எட்டு ஊராட்சி மன்றங்களை கொண்டுள்ளது. இவ்வூராட்சி ஒன்றியத்தின் வட்டார வளர்ச்சி அலுவலகம் திருநகரில் இயங்குகிறது. \n\nSection::::மக்கள் வகைப்பாடு.\n2011ஆம் ஆண்டு இந்திய மக்கள் தொகை கணக்கெடுப்பின் படி, இவ் ஊராட்சி ஒன்றியத்தின் மொத்த மக்கள் தொகை 1,69,335 பேர் ஆவர். அதில் ஆண்கள் 85,548 பேர்; பெண்கள் 83,787பேர் உள்ளடங்குவர். பட்டியல் சாதி மக்களின் மக்கள் தொகை 25,632 பேர் ஆவர். அதில் ஆண்கள் 12,805 பேர்; பெண்கள் 12,827 பேர் ஆக உள்ளனர். பட்டியல் பழங்குடி மக்களின் தொகை 1,447 பேர் ஆக உள்ளனர். அதில் ஆண்கள் 732 பேர் ; பெண்கள் 715 பேர் ஆக உள்ளனர்.\n\nSection::::ஊராட்சி மன்றங்கள்.\nதிருப்பரங்குன்றம் ஊராட்சி ஒன்றியத்தின் 38 ஊராட்சி மன்றங்களின் விவரம்:\n\n\n"}
{"id": "285686", "url": "https://ta.wikipedia.org/wiki?curid=285686", "title": "அரசினர் கலைக்கல்லூரி, தருமபுரி", "text": "அரசினர் கலைக்கல்லூரி, தருமபுரி\n\nஅரசினர் கலைக்கல்லூரி, தருமபுரி இந்தியாவின் தமிழ்நாட்டில் தருமபுரி மாவட்டத்தில் செயற்பட்டுவரும் இருபாலருக்கான தமிழக அரசின் கலைக் கல்லூரியாகும். இக்கல்லூரி 1965ஆம் ஆண்டில் தொடங்கப்பட்டது. தேசிய மதிப்பீடு மற்றும் தரச்சான்று அவையின் அனுமதியுடன் சேலம் பெரியார் பல்கலைக்கழகத்திற்கு உட்பட்ட கல்லூரியாக இயங்கி வருகிறது. முனைவர் கண்ணன் (பொ)தற்போது இக்கல்லூரியின் முதல்வராக உள்ளார்.\n\n\n\n\n\nSection::::வெளியிணைப்புகள்.\n[[பகுப்பு:தமிழ்நாட்டு அரசினர் கலைக் கல்லூரிகள்]]\n[[பகுப்பு:தருமபுரி மாவட்ட பல்கலைக்கழகங்களும் கல்லூரிகளும்]]"}
{"id": "285688", "url": "https://ta.wikipedia.org/wiki?curid=285688", "title": "நோவ்கோரத் மாகாணம்", "text": "நோவ்கோரத் மாகாணம்\n\nநோவ்கோரத் மாகாணம் (\"Novgorod Oblast\", , நோவ்கோரத்ஸ்கயா ஓப்லஸ்த்) என்பது உருசியாவின் நடுவண் அலகும், ஒரு உருசிய மாகாணமும் ஆகும். இதன் நிர்வாக மையம் விலீக்கி நோவ்கோரத் நகரம். 2010 மக்கள் கணக்கெடுப்பின்படி, இதன் மக்கள் தொகை 634,111 ஆகும்.\n\nSection::::புவியியல்.\nநோவ்கோரத் ஒப்லாஸ்துவின் எல்லைகளாக வடக்கு மற்றும் வடமேற்கில் லெனின்கிராடு ஓப்லசுது, கிழக்கில் வோலோக்தா ஒப்லாசுது, தெற்கு மற்றும் தென்கிழக்கில் துவர்ஸ்கயா ஒப்லாசுது, தென்மேற்கில் பிஸ்கோவ் ஒப்லாசுது ஆகியவை உள்ளன.\nமாநிலத்தின் மேற்கு பகுதியைச் சுற்றி தாழ்நில ஏரி சூழ்ந்தும், கிழக்கு பகுதி மேட்டுப்பாங்கானதாக உள்ளது. பிராந்தியத்தின் மிக உயர்ந்த இடம் ரைசூகா வால்டாய் மலை (296 மீட்டர் (971 அடி)) ஆகும். ஒப்ளாசுதுவின் மையத்தில் உள்ள லமின் ஏரி மத்திய உருசியாவில் மிகப் பெரிய ஏரிகளில் ஒன்றாகும்.\n\nSection::::பொருளாதாரம்.\nSection::::தொழில்.\n2014 ஆண்டைய மொத்த உள்நாட்டு உற்பத்தியில் சுமார் 40% தொழில்துறை பூர்த்திசெய்தது. இந்த ஒப்ளாசுதுவின் முக்கிய தொழில்துறை நிறுவனங்களான நான்கு இரசாயன ஆலைகள், வெலிகை நாவ்கராட்டில் அமைந்துள்ளது. மேலும் நிசினி நோவகோர்ட்டில் உள்ள உரம், உலோக ஆலை சிறப்பானது.\n\nSection::::வேளாண்மை.\nஇந்த ஒப்ளாசுதுவின் வேளாண் சார்ந்த தொழிலாக இறைச்சி மற்றும் பால் உற்பத்திக்கான கால்நடை வளர்ப்பு உள்ளது. 2011 இல் 90% பண்ணைகளில் கால்நடைவளர்ப்பு பிரதானமாக இருந்ததது மேலும் இதில் 79% பண்ணைகளில் இறைச்சி, பால், முட்டை உற்பத்தியில் ஈடுபட்டன. பெரிய பண்ணைகள் பல பன்றி வளர்ப்பு, கோழி வளர்ப்பு, தேனீ வளர்ப்பு ஆகியவற்றிலும், பயிர் வளர்ப்பு, உருளைக்கிழங்கு உற்பத்தி ஆகியவற்றில் ஈடுபடுகின்றன.\n\nSection::::மக்கள் வகைப்பாடு.\nஒப்லாசுதுவின் மக்கள் தொகை: 634,111 ( 2010 கணக்கெடுப்பு ), 2002 ஆண்டைய மக்கள் தொகையான 694.355 ஐ விட குறைவு. \nஇந்த ஒப்லாசுதுவின் மக்கள் அடர்த்தி என்பது ஐரோப்பிய உருசியாவின் குறைந்த மக்கள் தொகை கொண்ட பகுதியாகும். காரணம் யாதெனில் இரண்டாம் உலகப் போரின்போது இப்பகுதி மிகக்கடுமையாக பாதிக்கப்பட்டதாகும். மக்கள் தொகையில் 70.6% பேர் நகர்ப்புறத்தில் வசிக்கின்றனர்.\nஇனக் குழுக்கள்: ஒப்லாஸ்து 2010 கணக்கெடுப்பின்படி மக்கள் தொகையில் 560.280பேர் உருசுயர்கள் (95.1%), 7.025 உக்ரைனியர்கள் (1.2%), 3,438 பெலாரஷ்யர்கள் (0.6%), 3.598 ரோமா மக்கள் (0.6%), இதர இனத்தவர்கள் 15.054 பேர் [7] மக்கள் தொகையில் 44.716 பேர் மற்ற இனங்களைச் சேர்ந்தவர்களாகவோ அல்லது கேள்விக்கு பதில் அளிக்காதவர்களாகவோ உள்ளனர்.\n2009 - 1.54 | 2010 - 1.55 | 2011 - 1.56 | 2012 - 1.70 | 2013 - 1.70 | 2014 - 1.71 (இ)\n\nSection::::சமயம்.\n2012 ஆண்டின் உத்தியோகபூர்வ கணக்கெடுப்பு படி, இந்த ஒப்லாஸ்து மக்கள் தொகையில் 46,8% பேர் உருசிய மரபுவழித் திருச்சபை கிருத்தவர்கள், 4% பேர் திருச்சபை இணைப்பில்லாத பொதுவான கிருத்துவர்கள் , 1% முஸ்லிம்கள். மக்கள் தொகையில் 34% ஆன்மீக மத நாட்டம் அற்றவர்கள். 10% நாத்திகர், 3.9% மற்ற மதங்களைசேர்ந்தவர்களாகவோ அல்லது கேள்விக்கு பதில் அளிக்காதவர்களாகவோ உள்ளனர்.\n"}
{"id": "285694", "url": "https://ta.wikipedia.org/wiki?curid=285694", "title": "மேலூர் ஊராட்சி ஒன்றியம்", "text": "மேலூர் ஊராட்சி ஒன்றியம்\n\nமேலூர் ஊராட்சி ஒன்றியம் (Melur Panchayat Union) , இந்தியாவின் தமிழ்நாட்டின் மதுரை மாவட்டத்தில் உள்ள பதின்மூன்று ஊராட்சி ஒன்றியங்களில் ஒன்றாகும். இவ்வூராட்சி ஒன்றியத்தில் முப்பத்தி ஆறு ஊராட்சி மன்றங்களை கொண்டுள்ளது. இவ்வூராட்சி ஒன்றியத்தின் வட்டார வளர்ச்சி அலுவலகம் மேலூரில் இயங்குகிறது.\n\nSection::::மக்கள் வகைப்பாடு.\n2011 ஆம் ஆண்டு இந்திய மக்கள் தொகை கணக்கெடுப்பின்படி, இவ்வூராட்சி ஒன்றியத்தின் மொத்த மக்கள் தொகை 1,28,717 ஆகும். அதில் ஆண்கள் 64,787, பெண்கள் 63,930 ஆக உள்ளனர். பட்டியல் சமூக மக்களின் தொகை 24,477 ஆக உள்ளது. அதில் ஆண்கள் 12,431, பெண்கள் 12,046 ஆக உள்ளனர். பட்டியல் பழங்குடி மக்களின் தொகை 207 ஆக உள்ளது. அதில் ஆண்கள் 95, பெண்கள் 112 ஆக உள்ளனர்.\n\nSection::::ஊராட்சி மன்றங்கள்.\nமேலூர் ஊராட்சி ஒன்றியத்தில் உள்ள 36 ஊராட்சி மன்றங்களின் விவரம்:\n\n\n"}
{"id": "285696", "url": "https://ta.wikipedia.org/wiki?curid=285696", "title": "மின் மாவட்டம்", "text": "மின் மாவட்டம்\n\nஇந்திய அரசால் செயல்படுத்தப்படும் பல தேசிய மின் அளுமைதிட்டதின் கீழ் வரும் 31 பணி செயல்வகை திட்டத்தில் இதுவும் ஒன்று.\n\nபணி செயல்வகை திட்டம் மூன்று வகையாக உள்ளது :\n\nமின் மாவட்டம்(e-District) 13 மாநில பணி செயல் வகை திட்டத்தில் ஒன்று ஆகும் \nஇத்திட்டத்தின் நோக்கம் என்ன வென்றால் பொது மக்கள் மிக அதிகஅளவில் பயன் படுத்தும் அரசு சேவைகள் பொது மக்களுக்கு இணைய சேவையாக வழங்குவது ஆகும் .மேலும் இத்திட்டத்தின் மூலம் பொது மக்கள் ஒரு சேவைக்காக ஒரு துறையில் பல முறை செல்வது குறையும் மேலும் தங்கள் வீடில் இருக்கும் கணிப்பொறி மற்றும் இணைய சேவை பயன்ப்படுத்தி வெட்டில் இருந்தே அச்சேவையை மின் விண்ணப்பம் மூலம் பெறலாம் அல்லது தங்கள் கிராமத்திலோ அல்லது தங்கள் வீட்டின் அருகில் இருக்கும் பொது சேவை மையத்திலோ அரசு நிர்ணயம் செய்த கட்டணத்தில் அச்சேவை பெறவும் வாய்ப்பு அளிக்க படுகிறது.\nSection::::மாவட்ட மின் ஆளுமை சங்கம்.\nமின் மாவட்டத்தின் செயல்பாடுகளை கண்காணிக்க இந்திய முழுவதும் சுமார் 672 மாவட்டட மின் ஆளுமை சங்கம் உருவாக்க பட்டுள்ளது இச்சங்கத்தின் தலைவராக மாவட்ட ஆட்சியர் செயல்படுவார் .மின் மாவட்ட மேலாளர் மாவட்டத்திற்கு ஒருவர் வீதம் பணி அமர்த்த பட்டு உள்ளனர்\n"}
{"id": "285699", "url": "https://ta.wikipedia.org/wiki?curid=285699", "title": "கொட்டாம்பட்டி ஊராட்சி ஒன்றியம்", "text": "கொட்டாம்பட்டி ஊராட்சி ஒன்றியம்\n\nகொட்டாம்பட்டி ஊராட்சி ஒன்றியம் (KOTTAMPATTI PANCHAYAT UNION) , இந்தியாவின் தமிழ்நாட்டின் மதுரை மாவட்டத்தில் உள்ள பதின்மூன்று ஊராட்சி ஒன்றியங்களில் ஒன்றாகும். இந்த ஊராட்சி ஒன்றியத்தில் 27 ஊராட்சி மன்றங்களை கொண்டுள்ளது. இவ்வூராட்சி ஒன்றியத்தின் வட்டார வளர்ச்சி அலுவலகம் கொட்டாம்பட்டியில் இயங்குகிறது.\n\nSection::::மக்கள் வகைப்பாடு.\n2011ஆம் ஆண்டு இந்திய மக்கள் தொகை கணக்கெடுப்பின் படி, இவ்வூராட்சி ஒன்றியத்தின் மொத்த மக்கள் தொகை 1,14,339 ஆகும். அதில் ஆண்கள் 57,342; பெண்கள் 56,997 உள்ளனர். பட்டியல் சமூக மக்களின் தொகை 17,058 ஆக உள்ளது. அதில் ஆண்கள் 8,632; பெண்கள் 8,426 ஆக உள்ளனர். பட்டியல் பழங்குடி மக்களின் தொகை 6 ஆக உள்ளது. அதில் ஆண்கள் 2; பெண்கள் 4 ஆக உள்ளனர்.\nSection::::ஊராட்சி மன்றங்கள்.\nகொட்டாம்பட்டி ஊராட்சி ஒன்றியத்தில் உள்ள 27 ஊராட்சி மன்றங்களின் விவரம்;\n"}
{"id": "285700", "url": "https://ta.wikipedia.org/wiki?curid=285700", "title": "இலித்தியம் சிட்ரேட்டு", "text": "இலித்தியம் சிட்ரேட்டு\n\nஇலித்தியம் சிட்ரேட்டு \"(Lithium citrate)\" என்பது LiCHO என்ற மூலக்கூற்று வாய்ப்பாடு கொண்ட ஒரு வேதிச் சேர்மம் ஆகும். இலித்தியம் மற்றும் சிட்ரேட்டு அயனிகள் சேர்ந்து உருவாகும் இச்சேர்மம் உளவியல் மருத்துவத்தில் பித்துநிலை, இருமுனையப் பிறழ்வு முதலான நோய்களுக்கான சிகிச்சையில் மனநிலை நிலைப்படுத்தியாக பயன்படுகிறது. இவ்வுப்பில் உள்ள பகுதிப்பொருள்களில், இலித்தியம் விரிவான மருந்தியல் பண்புகளுடன் செயல்திறன் மிக்க பகுதியாக உள்ளது.\n\nஇலித்திய நீரில் சிட்ரேட்டு உள்ளிட்ட பல இலித்தியம் உப்புகள் கலந்துள்ளன. மருந்தகங்களில் கிடைக்கும் பழைய இலித்திய கோக் மென்பானத்தில் கொக்கக் கோலா திரவமும் இலித்திய நீரும் கலந்துள்ளது. 7அப் மென்பானம் முதலில் இலித்தியமேற்றிய எலுமிச்சை சுண்ணாம்பு சோடா என்றே பெயரிடப்பட்டது. 1929 இல் இப்பானம் உருவாக்கப்பட்டபோது இதில் இலித்தியம் சிட்ரேட்டு கலந்து இருந்தது. மீத்தங்கல் பிரச்சினை சிகிச்சைக்கு இப்பானமே காப்புரிமை பெற்ற மருந்தாக ஒரு காலத்தில் விற்கப்பட்டது. 1948 ஆம் ஆண்டில் 7 அப் பானத்தில் இருந்து இலித்தியம் சிட்ரேட்டு நீக்கப்பட்டது.\n"}
{"id": "285710", "url": "https://ta.wikipedia.org/wiki?curid=285710", "title": "கொல்கா-கர்மடோன் பாறை-பனி சரிவு", "text": "கொல்கா-கர்மடோன் பாறை-பனி சரிவு\n\nகொல்கா-கர்மடோன் பாறை-பனி சரிவு (Kolka-Karmadon rock-ice slide) வட ஒசேத்தியாவில் உள்ள கழ்பேக் மலைமுகட்டின் வடக்கு சாய்வில் நிகழ்தது, உருசியாவின் கொல்கா (Kolka) பகுதியில் 2002-ம் ஆண்டு செப்டம்பர் 20-ம் திகதி பனியாறு பொறிவைத் தொடர்ந்து அது கடல் மட்டத்திலிருந்து சுமார் 1,780 மீட்டர் (15,680 அடி) உயரத்தில் உள்ள ட்ழிமரை-க்ஹொக்ஹ (Dzhimarai-Khokh ) பகுதியின் வடக்கு மற்றும் வடகிழகு சுவரிலும் சரிய தொடங்கியது. மேலும் தீவிரமாக கேனல்டன் (Genaldon) மற்றும் கர்மடோன் ( Karmadon) பள்ளத்தாக்கையும் பாதித்தது. இந்த பேரிடரில், பனிச்சரிவு மற்றும் சேற்றுப் பெருக்கத்தால் 125 பேர் கொல்லப்பட்டனர். (இவ்விபத்தில் உருசிய நடிகர் \"செர்ஜி போட்ரோவ் ஜெஆர்\" (Sergei Bodrov Jr) உட்பட படக்குழுவினர் 27 பேரும் அடங்குவர்) என்பது குறிபிடத்தக்க மூலத்தகவல்.\n\nகொல்கா பனியாறு, உத்தேசமாக 150 மீட்டர் (490 அடி) அகலமுள்ள தடித்த ஒரு மலைமுகட்டின் துண்டின்மீது சுமார் 32 கிலோமீட்டர் (20 மைல்) பயணப்பட்டு, கிழேயுள்ள கர்மடோன்(Karmadon) ஜார்ஜ் மற்றும் கோபான் (Koban) பள்ளத்தாக்கில் மணிக்கு 100-க்கும் (100 km/h (62 mph). கூடுதலான விசையில், 10-லிருந்து 100 மீட்டர் (33-328 அடி) கன அளவிலும் 200 மீட்டர் (660 அடி) பரந்த அளவிலும் மண் மற்றும் கழிவுகளை பொறிவுகளில் அடித்துவரப்பட்ட, வெள்ளநீர் பள்ளத்தாக்கிலிருந்த நிஜ்னி கர்மடோன் (Nijni Karmadon) என்ற கிராமத்தில் அடைப்பட்டு தங்கியது, இறுதியில் பேராறக மாற்றம் பெற்றதால் அக்கிராம பகுதியில் எச்சரிக்கை விடப்பட்டு கண்காணிப்பிற்கு உட்படுத்தபட்டது. 2002 செப்டம்பர் 25-ம் திகதி கோர்ணய சனிப (Gornaya Saniba) எனும் கிராமம் அருகில் வெள்ளநீரை குரைக்க பனிச்சரிவை வெடிவைத்துத் தகர்க்க திட்டமிடப்பட்டது, அதற்கான பணிகள் துவங்கி முதல் சுற்று தோல்வியில் முடிந்ததாக மூலதாரத்தில்காணப்படுகிறது.\n"}
{"id": "285714", "url": "https://ta.wikipedia.org/wiki?curid=285714", "title": "மகாத்மா காந்தி பேருந்து நிலையம் , ஐதராபாத்", "text": "மகாத்மா காந்தி பேருந்து நிலையம் , ஐதராபாத்\n\nமகாத்மா காந்தி பேருந்து நிலையம் \"(Mahatma Gandhi Bus Station)\" முன்னதாக இம்லிபன் என்று அழைக்கப்பட்டது. இம்லிபன் என்றால் புளியமரக் காடு என்று பொருளாகும். மேலும், இம்லிபன் என்பது இந்தியாவின் ஐதராபாத் நகரின் தெற்குப் பகுதியில் உள்ள ஒரு பேருந்து நிலையமாகும். இப்பேருந்து நிலையம் முசி ஆற்றின் மேலுள்ள இம்லிபன் தீவில் அமைந்துள்ளது. தெலுங்கானா மாநிலச் சாலைப் போக்குவரத்துக் கழகம் இப்பேருந்து நிலையத்தை நிர்வகிக்கிறது. ஒரேயொரு பாதை வழியாகத்தான் அணுக முடியுமென்றாலும், இரண்டு பிரதான மற்றும் இரண்டு சிறிய சாலைப் பாலங்களைக் கடந்தால் இப்பேருந்து நிலையத்தை அடையலாம். இந்தியாவில் உள்ள பேருந்து நிலையங்களில் பரப்பளவில் மூன்றாவது பெரிய பேருந்து நிலையம் இதுவாகும். தில்லி மற்றும் சென்னைக்கு அடுத்து 30 ஏக்கர் பரப்பளவில் இது பரந்து விரிந்து காணப்படுகிறது.\n\nSection::::வரலாறு.\nநிசாம் ஆட்சிக் காலத்தில் இப்பேருந்து நிலையம் முசி ஆற்றங்கரையில் கட்டப்பட்டது. குவிமாட வடிவில் கட்டப்பட்ட இப்பேருந்து நிலையத்திற்கு இம்லிபன் என்று பெயர் சூட்டப்பட்டது. சிறிது காலத்திற்குப் பின்னர் முசி ஆற்றுப்படுகை நிரப்பப்பட்டு நவீன் வசதிகள் இந்நிலையத்தில் ஏற்படுத்தப்பட்டது.\n\nSection::::சேவைகள்.\nமகாத்மா காந்தி பேருந்து நிலையம் தெலுங்கானா மாநிலத்திற்கு பெரும் சேவை புரிகிறது. இதைத் தவிர அடுத்துள்ள மாநிலங்களான ஆந்திரப் பிரதேசம், சத்தீசுகர், கருநாடகம், மத்தியப் பிரதேசம், மகாராட்டிரம் மற்றும் தமிழ்நாடு பகுதிகளுக்கும் இப்போக்குவரத்துக் கழகம் தன் சேவையை நீட்டித்து உள்ளது. அடுத்த மாநிலங்களுக்குச் செல்லும் பேருந்துகள் தினமும் இந்நிலையத்தையே வந்தடைகின்றன. \n\nSection::::உள்கட்டமைப்பு வசதிகள்.\nசுமார் 30 ஏக்கர் பரப்பளவில் (120,000 மீ2) மகாத்மா காந்தி பேருந்து நிலையம் கட்டப்பட்டுள்ளது. 13 கோடி ரூபாய் மதிப்பில் இங்கு கட்டப்பட்டுள்ள கட்டிடத்தின் பரப்பளவு 8 ஏக்கர் ஆகும். பேருந்துகள் வந்து நிற்கவும் போகவும் 74 நடைமேடைகள் அமைக்கப்பட்டுள்ளன. 7380 சதுரமீட்டர் பரப்பளவுள்ள பயனியர் காத்திருக்கும் அறை, 3455 சதுரமீட்டர் பரப்பளவுள்ள வர்த்தக வளாகம், 5000 சதுரமீட்டர் பரப்பளவுள்ள தனியார் வாகன நிறுத்துமிடம் என பல்வேறு வசதிகளுடன் இப்பேருந்து நிலையம் உள்ளது. ஐதராபாத்தில், தெலுங்கானா மாநிலச் சாலைப் போக்குவரத்துக் கழகம் பேருந்து நிலைய முனையங்கள் பலவற்றை நிர்வகிக்கிறது. தொலைதூரப் பேருந்துகளுக்காக பராமரிக்கப்படும் இரண்டு நிலையங்களில் இதுவும் ஒன்றாகும். \n"}
{"id": "285715", "url": "https://ta.wikipedia.org/wiki?curid=285715", "title": "தென்பசார்", "text": "தென்பசார்\n\nதென்பசார் (டென்பசார், \"Denpasar\", இந்தோனேசியம்: \"Kota Denpasar\") என்பது இந்தோனேசியாவில் அமைந்துள்ள ஒரு நகரமாகும். இது பாலியின் தலைநகரமும் ஆகும். இது பாலி தீவில் அமைந்துள்ளது. தென்பசார் பாலியின் முக்கிய நுழைவாயிலாகும்.\n"}
{"id": "285736", "url": "https://ta.wikipedia.org/wiki?curid=285736", "title": "சங்க இலக்கியம் (பாட்டும் தொகையும்)", "text": "சங்க இலக்கியம் (பாட்டும் தொகையும்)\n\nசங்க இலக்கியம் (பாட்டும் தொகையும்) என்னும் நூல் சு. வையாபுரிப்பிள்ளை தொகுத்த நூல்களில் ஒன்று. இந்தப் பதிப்பில் பாடலாசிரியரின் பாடல்கள் வெவ்வேறு நூல்களில் காணப்படினும் அனைத்தும் ஒருங்கிணைத்துத் தொகுக்கப்பட்டுள்ளன. சில புலவர்களின் பெயர்கள் வெவ்வேறு வடிவங்களில் காணப்படுகின்றன. இவற்றை அறிஞர் கழகம் ஆய்ந்து கண்டு ஒருவரே என்று முடிவு செய்துள்ளது. புலவர் பெயர்கள் அகர வரிசையில் அடுக்கப்பட்டுள்ளன. \n\n"}
{"id": "285738", "url": "https://ta.wikipedia.org/wiki?curid=285738", "title": "மெனப்தா கல்வெட்டு", "text": "மெனப்தா கல்வெட்டு\n\nமெனப்தா கல்வெட்டு (\"Merneptah Stele\"), இசுரயேல் கல்வெட்டு அல்லது மெனப்தா வெற்றிச் சின்னம் என்பது பண்டய எகிப்திய அரசனான மெனப்தாவினால் உருவாக்கப்பட்ட வெற்றிச் சின்னமாகும். மெனப்தா அரசனின் கல்வெட்டு 1896 இல் மேற்கொள்ளப்பட்ட அகழ்வாராய்ச்சியின்போது எகிப்தின் தீபையில் கண்டுபிடிக்கப்பட்டு, தற்போது கெய்ரோவிலுள்ள எகிப்து நூதனசாலையில் வைக்கப்பட்டுள்ளது.\n\nஇது வரலாற்று முக்கியத்துவம் பெறுவதற்கு இதில் காணப்படுகின்ற இசுரவேல் பற்றிய சிறு குறிப்பே காரணமாகும். இதுவே இசுரவேல் எனும் மக்கள் கானானில் வாழ்ந்ததை உறுதிப்படுத்தும் மிக முந்தய ஆதாரமாக விளங்குகின்றது. வேதாகமத்தின் கால எல்லையை வரையறுப்பதற்கும் இது முக்கியமாகின்றது.\n\nSection::::மெனப்தா கல்வெட்டின் உள்ளடக்கம்.\nஇக்கல்வெட்டானது கி.மு 1206-1203 இல் மெனப்தா எனகிற எகிப்திய பார்வோன் மன்னனின் பெலிஸ்தியா அல்லது கானான் தேசத்திற்கு எதிராக பெற்ற வெற்றிகளை வரிசைப்படுத்துகின்றது, இவற்றுள் இஸ்ரயேல் எனும் நாடும் குறிப்பிடப்பட்டுள்ளது. எனவே மேசேயால் எகிப்திலிருந்து கூட்டி வரப்பட்ட மக்கள் கானான் தேசத்தில் 1200 ஆண்டளவில் படை பலமுள்ள அரசாக காணப்பட்டிருக்கின்றது என்பதற்கு இது சாண்றாக விளங்குகின்றது.\n\nSection::::வரி 27.\nஇசுரேல் என்பதைக் குறிக்கும் வரி:\n\n"}
{"id": "285741", "url": "https://ta.wikipedia.org/wiki?curid=285741", "title": "பக்கூ விலங்குக் காட்சிச்சாலை", "text": "பக்கூ விலங்குக் காட்சிச்சாலை\n\nபக்கூ விலங்குக் காட்சிச்சாலை (\"Baku Zoo\", ) என்பது பக்கூவில் அமைந்துள்ள அரச விலங்கியல் பூங்கா ஆகும். 1928 இல் திறக்கப்பட்ட இது அசர்பைஜான் நாட்டின் மிகப் பழைய விலங்குக் காட்சிச்சாலை ஆகும். இது அசர்பைஜான் கலாச்சார, உல்லாசத்துறை அமைச்சுக்கும் பக்கூ நகரின் மாநகராட்சிக்கும் சொந்தமானதாகும். அவ் விலங்குக் காட்சிச்சாலை பரப்பைக் கொண்டுள்ளது.\n\nSection::::தோற்றம்.\n1928 ஆம் ஆண்டு, இச்சாலைத் தொடங்கப்பட்டது. இரசிய மார்க்கசிய ஆதரவாளரான \"அனடோலி லூனாசார்சுகி\" (உருசிய மொழி: Анато́лий Лунача́рский) பெயரை முன்பு பெற்றிருந்தது. தற்போது, நிசாமி (பாரசீக மொழி:ظامی گنجوی) பெயருடன் விளங்குகிறது. இளஞ்சிவப்பு பூநாரையின் உருவமானது, இக்காட்சிசாலையின் இலச்சினையாக 1990களில் முதன்முதலாக வந்தது. இங்குள்ள குடிமக்கள், ஒரு காயமடைந்த, இறக்கும் தருவாயில் இருந்த, ஒரு பூநாரையைக் கொண்டுவந்தனர். இச்சாலையின் பணியாளர்கள், அப்பொழுது புகழ்பெற்ற தலைமை கால்நடை மருத்துவரான \"சின்கிசு சுல்டானாவிடம்\" ( Chingiz Sultanov) கவனிக்கும் படி, அந்நாரையை ஒப்படைத்தனர். அதனால் தற்போது. 28 பூநாரைகள் இச்சாலையில் உள்ளன.\n"}
{"id": "285751", "url": "https://ta.wikipedia.org/wiki?curid=285751", "title": "சும்பா தீவுகள்", "text": "சும்பா தீவுகள்\n\nசும்பா தீவுகள் (Sumba Islands) என்ற இந்த தீவுகள் இந்தோனேசியாவின் ஒரு பகுதியாகும். இதன் பரப்பளவு 11,153 கிமீ2 ஆகும். 2010 ஆம் ஆண்டு கணக்கெடுப்பின் படி 656.259 மக்கள் வாழுகிறார்கள். இந்திய பெருங்கடலிலும் ஆஸ்திரேலிய கடலிலும் இப்பகுதி அமைந்துள்ளது.\nபல காலமாக இங்கு மின்சாரம் இல்லாமல் இருந்துவந்தது, தற்சமயம் இயற்கை வழியில் மின்சாரம் தயாரிக்கும் முறையை இத்தீவு மக்கள் கையாண்டு வருகிறார்கள். \n"}
{"id": "285754", "url": "https://ta.wikipedia.org/wiki?curid=285754", "title": "இந்தோனேசிய நகரங்களின் பட்டியல்", "text": "இந்தோனேசிய நகரங்களின் பட்டியல்\n\nஇந்தோனேசியாவின் நகரங்கள் இந்தோனேசியத் தீவுகள் மற்றும் பகுதிகள் வாரியாக இங்கு பட்டியலிடப்பட்டுள்ளது. இங்கு மக்கள் தொகை 2010இற்கான புள்ளியியற் தரவுகளின் அடிப்படையில் தரப்பட்டுள்ளன.\n"}
{"id": "285756", "url": "https://ta.wikipedia.org/wiki?curid=285756", "title": "காசிம்புதுப்பேட்டை", "text": "காசிம்புதுப்பேட்டை\n\nகாசிம்புதுபேட்டை , புதுக்கோட்டை மாவட்டம், ஆலங்குடி வட்டம், கீரமங்கலம் பேரூராட்சியில் அமைந்துள்ள சிறிய கிராமம் ஆகும். கீரமங்கலம் பேருந்து நிலையத்திலிருந்து சுமார் 3 கி.மீ தொலைவில் இந்த ஊர் அமைந்துள்ளது.இந்த கிராமத்தின் மொத்த மக்கள் தொகை 808. இதில் ஆண்கள் 410, பெண்கள் 398 பேர். இக்கிராமத்தில் இசுலாமிய மக்கள் பெரும்பான்மையாக உள்ளனர். காசிம்புதுப்பேட்டையின் ஜமா-அத் தலைவராக எஸ்.டி பஷீர் அலி செயல்பட்டு வருகிறார் .\n\nSection::::தெருக்கள்.\nகாசிம்புதுப்பேட்டை கிராமத்தில் மொத்தம் ஐந்து தெருக்கள் உள்ளன.\n\n1.பள்ளிவாசல் தெரு 2.கட்டபொம்மன் தெரு\n\n3.முஸ்லிம் தெரு\n\n4.கித்துவாய் தெரு\n\n5.அருணாச்சல தேவர் தெரு\n\nSection::::பள்ளிவாசல்.\nகாசிம்புதுப்பேட்டையில் இசுலாமிய மக்கள் தொழுகை செய்வதற்காக இவ்வூரின் ஜமா-அத்திற்கு சொந்தமான பள்ளிவாசல் ஒன்று உள்ளது.\n\nSection::::அரசு மற்றும் கல்வி நிறுவனங்கள்.\nகாசிம்புதுப்பேட்டையில் ஒரு ஊராட்சி ஒன்றிய நடுநிலைப்பள்ளியும், ஒரு அங்கன்வாடி மையமும், ஒரு கிளை அஞ்சலகமும், ஒரு கூட்டுறவு அங்காடியும் செயல்பட்டு வருகின்றன.\n\nSection::::ஊராட்சி ஒன்றிய நடுநிலைப்பள்ளி.\nதமிழ்நாடு அரசின் தொடக்கக்கல்வித்துறையின் கீழ் செயல்படும் ஊராட்சி ஒன்றிய நடுநிலைப்பள்ளி ஒன்று காசிம்புதுப்பேட்டையில் உள்ளது.\n\nSection::::அஞ்சல் நிலையம்.\nகாசிம்புதுப்பேட்டையில் கீரமங்கலம் அஞ்சல் நிலையத்தின் கிளை ஒன்று உள்ளது. இவ்வூர் மக்கள் இந்த அஞ்சலகத்தில் உள்ள விரைவு அஞ்சல், கிராம அஞ்சலக சேமிப்பு, கடித போக்குவரத்து போன்ற வசதிகளை நல்ல முறையில் பயன்படுத்தி வருகின்றனர்.\n\nSection::::அங்கன்வாடி மையம்.\nஇம்மையத்தில் காசிம்புதுப்பேட்டை கிராமத்தில் உள்ள ஒன்று முதல் நான்கு வயது குழந்தைகளுக்கு சத்துணவு, சத்து மாவு போன்றவை வழங்கப்படுகின்றன. மேலும் முன் பருவக் கல்வியும் இங்கு கற்றுத்தரப்படுகிறது.\n"}
{"id": "285759", "url": "https://ta.wikipedia.org/wiki?curid=285759", "title": "பத்து (நகரம்)", "text": "பத்து (நகரம்)\n\nபத்து\" (Batu) அல்லது கொத்தா பத்து\"' என்பது கிழக்கு சாவகத்தில் அமைந்துள்ள இந்தோனேசியாவின் நகரம் ஆகும். இது மலாங்கிற்கு 20 கிலோமீற்றர் வடமேற்காக அமைந்துள்ளது. படுவின் மக்கள்தொகை 190,184 ஆகும்.\n"}
{"id": "285761", "url": "https://ta.wikipedia.org/wiki?curid=285761", "title": "பெருந்தரவுகள்", "text": "பெருந்தரவுகள்\n\nபெருந்தரவுகள் (ஆங்கிலம்: \"Big data\") என்பது சிக்கலான மிகப்பெரிய தரவுக்கணங்களைக் குறிக்கும் ஒரு பொதுப்படையான சொல்லாகும். big data analises\n\nஇவற்றைப் பகுத்தறிந்து ஆராய வழக்கமான தரவுச் செயலாக்க இயக்கிகள் போதா. தரவு பகுப்பாய்வு, தரவு ஈட்டல், தரவுச் சீராக்கம், தேடல், தரவுப் பகிர்தல், தரவுச் சேமிப்பு, தரவுப் பரிமாற்றம், காட்சிப்படுத்துதல் மற்றும் தகவல் தனியுரிமை உள்ளிட்ட சவால்களை, பெருந்தரவுகளைக் கையாளுகையில் சந்திக்க நேரிடும். கணிப்பாய்விலையோ அல்லது தரவுவளங்களைப் பிரித்தெடுக்கும் வேறு மேம்பட்ட முறையினையோ குறிக்கவே இப்பதம் பெரிதும் பயன்படுத்தப்படுகிறது. தரவுக் கணங்களின் அளவு அவ்வப்போது மட்டுமே இப்பதத்தோடு இணைத்துப் பார்க்கப்படும். பெருந்தரவினால் விளையும் துள்ளியமான கணிப்புகள் உறுதியான முடிவுகளை எட்ட உதவும். இதன்மூலம் மேம்பட்ட செயல்திறனிற்கு, விலைக் குறைப்பிற்கு மற்றும் இடர் குறைப்பிற்கும் வழிவகை அமையும்.\n\nதரவுக்கணங்களை ஆய்வதன் வாயிலாக, வணிக-வர்த்தக போக்குக் கணிப்பு, நோய் பரவல் தடுப்பு, குற்றங்கள் பெருகாது கட்டுப்படுத்தல், முதலியவற்றிற்குப் பயன்படும் தொடர்புப்பிணைகளைக் கண்டுகொள்ள முடியும். இணையத் தேடல், நிதியியல், வணிகத் தகவலியல் உள்ளிட்ட பல துறைகளில் பெரும் தரவுக்கணங்களைக் கையாளுவதில் அறிவியலாளர், வணிக நிர்வாகிகள், ஊடகப் பயனர், அரசு உள்ளிட்ட பலரும் பல்வேறு இன்னல்களைச் சந்திக்கின்றனர். அறிவியலர், வானிலையியல், மரபணுத்தொகையியல், சிக்கலான இயற்பியல் உருவகப்படுத்தல், உயிரியல் மற்றும் சுற்றுச்சூழலாய்வுகள் உள்ளிட்ட, இணையம் சார் அறிவியல் பணிகளை மேற்கொள்ளும்போது பெருந்தரவு தொடர்பான இடர்பாடுகளைச் சந்திக்க நேரும்.\n\nSection::::விளக்கம்.\nபெருந்தரவுகளானவை, தரவுகளைக் குறித்த காலத்துக்குள், ஈட்ட, சீராக்க, கையாள, மற்றும் செயல்முறைக்குள்ளாக்க வழக்கமாகப் பயன்படுத்தப்படும் மென்பொருள் கருவிகளின் ஆற்றலுக்கு அப்பாற்பட்ட அளவுடைய தரவுக் கணங்களை உள்ளடக்கியது. பெருந்தரவுகளின் அளவு வரையறை தொடர்ந்து மாற்றத்திற்குள்ளாக்கப்படுகிறது. 2012-வாக்கில் சிலபல டெராபைட்டுகளாக கருதப்பட்ட வரையறை தற்போது பல பீட்டாபைட்டுகள் அளவுடைய தரவுகளாகக் கொள்ளப்படுகிறது.\n\nபெருந்தரவுகள் என்பது பெரும் தரவுக்கணங்களுள் புதைந்திருக்கும் பலதரப்பட்ட, சிக்கலான, பாரிய அளவுடைய மதிப்பு வளங்களை, புதுப்புது ஒருங்கிணைப்பு முறைகளால் வெளிக்கொணரும் தொழில்நுட்பங்களின் உத்திகளின் தொகுப்பினைக் குறிக்கும்.\n\n"}
{"id": "285763", "url": "https://ta.wikipedia.org/wiki?curid=285763", "title": "பெக்காசி", "text": "பெக்காசி\n\nபெக்காசி\" (Bekasi\"', ) என்பது மேற்கு சாவகம், இந்தோனேசியாவில் அமைந்துள்ள ஒரு நகரமாகும். இது ஜகார்த்தாவின் எல்லையில் அமைந்துள்ளது.\n2011 இன் மதிப்பீட்டின் அடிப்படையில் இதன் பரப்பு ஆகும், மற்றும் மக்கள் தொகை 2,334,142 ஆகும். 2010இன் மதிப்பீட்டின் அடிப்படையில் 2,378,211 குடிமக்களைக் கொண்டு இந்தோனேசியாவின் நான்காவது பெரிய நகரமாகவும், மேற்குச் சாவகத்தில் இரண்டாவது பெரிய நகரமாகவும் விளங்கியது. \n"}
{"id": "285764", "url": "https://ta.wikipedia.org/wiki?curid=285764", "title": "பிலித்தார்", "text": "பிலித்தார்\n\nபிலித்தார் (Blitar) என்பது கிழக்கு சாவகம், இந்தோனேசியாவில் அமைந்துள்ள ஒரு மாநகரம் ஆகும். இது மலாங்கிலிருந்து 73 கிலோ மீட்டர் தொலைவில் அமைந்துள்ளது. மற்றும் சுராபாயாவிலிருந்து 167 கிலோ மீட்டர் தொலைவிலும் அமைந்துள்ளது. இது 111° 40' - 112° 09' கிழக்கு நிலநிரைக்கோட்டிலும், 8° 06' தெற்கு நிலநேர்க்கோட்டிலும் அமைந்துள்ளது.\n"}
{"id": "285771", "url": "https://ta.wikipedia.org/wiki?curid=285771", "title": "மாசூரோ", "text": "மாசூரோ\n\nமாசூரோ (கயின மொழியில்: , ) என்பது 64 தீவுகள் உள்ள பசிபிக் பெருங்கடலில் உள்ள பெரிய பவளத்தீவான, மார்சல் தீவுகளில் அமைந்துள்ள பவளத்தீவு ஆகும். சுமார் அளவிலுள்ள இப்பவளத்தீவின் கடற்காயல் சுமார் அளவில் உள்ளது.\n\nSection::::புவி அமைப்பு.\nபவளத்தீவின் மேற்குப்பகுதியில் சுமார் 50 கிலோமீட்டர்கள் (30 mi) தொலைவில் இலவுரா தீவுகளும், கடற்கரையும் உள்ளது. இலவுரா கடற்பரப்பில் இருந்து சுமார் 3 மீ (10 அடி) உயரத்தில் அமைந்துள்ளது.\n\nஇத்சாரித், மக்கள் வசிக்கும் பகுதியாகும்.\n\nSection::::வரலாறு.\nசுமார் 2000 ஆண்டுகளாக இப்பவளத்தீவில் மனிதர்கள் வசித்து வருகின்றனர்.\n\nSection::::மக்கள்தொகை.\n2008-ம் ஆண்டு கணக்கெடுப்பின்படி, சுமார் 30,000 நபர்கள் மாசூரோவில் வசித்து வருகின்றனர்.\n\nSection::::சமயம்.\nகிறித்துவ சமயத்தை இங்குள்ள மக்கள் பின்பற்றுகின்றனர். உரோமன் கத்தோலிக்க ஆலயங்கள் மாசூரோவில் உள்ளது.\n\nஇசுலாமிய சமயத்தினரும் இங்குள்ளனர். செப்டம்பர்,2012-இல் முதல் மசூதி இங்கு கட்டப்பட்டது.\n\nSection::::பொருளாதாரம்.\nஏர் மார்சல் தீவுகளின் தலைமையகம் மாசூரோவில் உள்ளது.\n\nSection::::சுகாதாரம்.\nமாசூரோ மருத்துவமனையில் சுமார் 81 படுக்கைகள் உள்ளன. இது அருகிலுள்ள தீவுகளில் உள்ளோரும் பயன்படுத்தும் வகையில் அமைந்துள்ளது. 2006-ம் ஆண்டு கணக்கின் படி குழந்தை இறப்பு வீதம் 3.0% உள்ளது. ஆயுள் எதிர்பார்ப்பு ஆண்களுக்கும் 59, பெண்களுக்கு 60 என்ற வகையில் உள்ளது.\n\n"}
{"id": "285774", "url": "https://ta.wikipedia.org/wiki?curid=285774", "title": "சொத்தைக்களா", "text": "சொத்தைக்களா\n\nசொத்தைக்களா என்றும் \"காட்டுக்களா\" என்றும் அழைக்கப்படும் இந்த தாவரம் ஒரு பூக்கும் தாவரம் ஆகும். இவற்றில் 15 வகையான தாவர வகை உள்ளது. இவை ஆப்பிரிக்கா, ஆசியா போன்ற நாடுகளில் காணப்படுகிறது.\n"}
{"id": "285775", "url": "https://ta.wikipedia.org/wiki?curid=285775", "title": "காட்டு மரிக்கலம்", "text": "காட்டு மரிக்கலம்\n\nகாட்டு மரிக்கலம் (Gardenia gummifera) என்ற இந்த தாவரம் பூக்கும் தாவர வகையைச் சார்ந்தது ஆகும்.\nஇவை குறுப்பிட்ட இடத்தில் மட்டும் வளரும் தன்மை கொண்டதாகும். இந்திய பகுதியில் காணப்படுகிறது.\n\n"}
{"id": "285776", "url": "https://ta.wikipedia.org/wiki?curid=285776", "title": "பாலி மக்கள்", "text": "பாலி மக்கள்\n\nபாலி மக்கள் (\"Balinese\", இந்தோனேசியம்: \"Suku Bali\", சுக்கு பாலி) எனப்படுவோர் இந்தோனேசியத் தீவான பாலியின் உள்ளூர் இனக் குழுவாகும். 4.2 மில்லியன் பாலி மக்களின் (இந்தோனேசியாவின் 1.7% மக்கள்தொகை) பெரும்பாலானோர் பாலித் தீவில் வாழ்கின்றனர். இது தீவின் மக்கள்தொகையின் 89% ஆகும். பாலியை விட லொம்போ தீவு, மற்றும் சாவகத் தீவின் கிழக்குப் பகுதிகளிலும் பாலி மக்கள் கணிசமானோர் வசிக்கின்றனர்.\n\nSection::::வரலாறு.\nவரலாற்றின் மூன்று காலகட்டங்களில் பாலி மக்களின் குடியேற்றம் நடந்துள்ளது. முதலாவது குடியேற்றம் வரலாற்றுக்கு முந்தைய புரோட்டோ மலாய் காலத்தில் சாவகம், மற்றும் கலிமந்தான் ஆகிய இடங்களில் இருந்து இடம்பெற்றது. பின்னர் இந்துக்களின் ஆட்சிக் காலத்தில் சாவகத்தில் இருந்து இங்கு வந்து குடியேறினர். கிபி 15ஆம், 16ஆம் நூற்றாண்டுகளில் சாவகத்தில் இசுலாம் பரவியதைத் தொடர்ந்து மயாபாகித்து பேரரசு வீழ்ச்சி அடையத் தொடங்கியதை அடுத்து சாவகத்தின் மேற்குடி மக்களும், உழவர்களும் இசுலாமுக்கு மதம் மாறுவதில் இருந்து தப்புவதற்காக பாலியில் குடியேறினர்.\n\n2005 ஆம் ஆண்டில் நடத்தப்பட்ட டி. என். ஏ. ஆய்வு ஒன்றின் படி, 12% பாலி மக்கள் இந்தியர்களுடன் ஒத்திருந்தது. அதே வேளையில், 84% ஆஸ்திரோனேசியர்களுடனும், 2% மெலனீசியர்களுடனும் ஒத்திருந்தது.\n"}
{"id": "285778", "url": "https://ta.wikipedia.org/wiki?curid=285778", "title": "தேசிய சோசலிச திரைமறைவு அமைப்பு", "text": "தேசிய சோசலிச திரைமறைவு அமைப்பு\n\nதேசிய சோசலிச திரைமறைவு அமைப்பு (\"National Socialist Underground\", , \"NSU\") என்பது செருமனியில் இயங்கும் ஒரு வலதுசாரி தீவிரவாத அமைப்பு ஆகும். இவ்வமைப்பு இயங்குவது நவம்பர் 2011 இலேயே வெளியில் தெரியவந்தது. இதுவரை பெறப்பட்ட தகவல்களின் படி, இவ்வமைப்பில் ஊவே முண்டுலொசு, ஊவே போய்ன்கார்ட், பெயாட்டே ஷெய்ப்பே ஆகிய மூவரும் உறுப்பினர்களாக உள்ளது தெரிய வந்துள்ளது. இன்னும் எத்தனை பேர் இவ்வமைப்பில் அங்கத்துவம் வகிக்கிறார்கள் என்பதோ, ஆதரவளிக்கிறார்கள் என்பதோ இன்னும் சரியாகக் கண்டுபிடிக்கப் படவில்லை.\nதேசிய சோசலிச திரைமறைவு அமைப்பு மேற்கொண்ட தொடர் படுகொலைகளாக 1999இல் நூய்ர்ண்பேர்க்கில் இடம்பெற்ற வெடிகுண்டுத்தாக்குதல், 1999 இல் சார்புரூய்க்கனில் இராணுவக்கண்காட்சியில் இடம்பெற்ற தாக்குதல், 2000இல் டுசுல்டோர்ப் நகரில் நகர்ப்புற புகையிரதநிலையத்தில் இடம்பெற்ற வெடிகுண்டுத்தாக்குதல், 2001 இல் கோல்ன் நகரில் இடம்பெற்ற வெடிகுண்டுத்தாக்குதல், 2004 இல் கோல்ன் நகரில் இடம்பெற்ற ஆணிக்குண்டுத்தாக்குதல், 2007 இல் கைல்புறோணில் இடம்பெற்ற பெண்காவல்துறைஅதிகாரியின் படுகொலை என்பன கருதப்படுகின்றன. இதையிட்ட விசாரணைகளும், புலனாய்வுகளும் தற்பொழுது செருமனியில் தொடர்வழக்குகளாகத் தொடர்ந்து கொண்டிருக்கின்றன. ஊவே முண்டுலொசு, ஊவே போய்ன்கார்ட் இருவரும் இறந்து விட்டார்கள். இவர்கள் தற்கொலை செய்து கொண்டதாக நம்பப் படுகிறது. பெயாட்டே ஷெய்ப்பே இன்னும் விசாரணைக் கைதியாக உள்ளார். \n\n"}
{"id": "285781", "url": "https://ta.wikipedia.org/wiki?curid=285781", "title": "கருவேம்பு", "text": "கருவேம்பு\n\nகருவேம்பு (\"garuga\") என்பது ஒரு தாவரம் ஆகும். இந்த மரத்தைப்போல் பல வகையான தாவரங்கள் இந்தியாவிலும், அமெரிக்காவிலும் காணப்படுகிறது. இவை பொதுவாக இலைகளை உதிர்த்து பூக்களை மட்டும் கொண்டு காட்சி தரும். இதன் கனி மருந்துப்பொருளாகப் பயன்படுகிறது. பொதுவாக கடல் மட்டத்திலிருந்து 200 அடி உயரத்தில் வளரும் தன்மையுடையது. இத்தகைய தாவரம் சொலமன் தீவுகள்,ஆஸ்திரேலியா, தென்கிழக்காசியா, மேலேசியா, மெலனீசியா போன்ற இடங்களில் காணப்படுகிறது.\nSection::::மேற்கோள்கள்.\n</ref>\n"}
{"id": "285782", "url": "https://ta.wikipedia.org/wiki?curid=285782", "title": "ஆறுநெல்லி", "text": "ஆறுநெல்லி\n\nஆறுநெல்லி (\"garuga pinnata\") என்பது ஒரு தாவரம் ஆகும். இதன் கனி மருந்துப்பொருளக பயன்படுகிறது. இத்த தாவரம் தென்கிழக்காசியா நாடுகளிலிம் சீனாவிலும் காணப்படுகிறது.\n"}
{"id": "285797", "url": "https://ta.wikipedia.org/wiki?curid=285797", "title": "ஒரியோல் மாகாணம்", "text": "ஒரியோல் மாகாணம்\n\nஒரியோல் மாகாணம் (\"Oryol Oblast\", , \"ஒர்லோவ்ஸ்கயா ஓபிலாஸ்த்\") என்பது உருசியாவின் நடுவண் அலகும், உருசியாவின் ஒரு மாகாணமும் ஆகும். இதன் நிர்வாக மையம் ஒரியோல் நகரம். மக்கள் தொகை: 786,935 (2010 கணக்கெடுப்பு .)\n\nSection::::புவியியல்.\nஇந்த பிராந்தியம் மைய கூட்டமைப்பு மாவட்டத்தின் தென்மேற்கு பகுதியில் அமைந்துள்ளது. இதன் எல்லைகளாக வடக்கில் கலூகா மாகாணம், மற்றும் துலா வட்டாரம், மேற்கில் பிரையான்சுக் மாகாணம், தெற்கில் கூர்க்ஸ் ஒப்லாஸ்து, கிழக்கில் லிபெட்ஸ்க் ஒப்லாஸ்து, ஆகியன உள்ளன. இந்த ஒப்லாஸ்து வடக்கு தெற்காக 150 கிலோமீட்டர் (93 மைல்), கிழக்கு மேற்காக 200 கிலோமீட்டர் (120 மைல்) நீளமும் 24,700 சதுர கிலோமீட்ர் (9,500 சதுர மைல்) பரப்பளவு கொண்டு, சிறிய மாகாணமாக உள்ளது.\n\nபிராந்தியத்தின் சராசரி சனவரி வெப்பநிலை -8° டிகிரி செல்சியஸ் (18 ° பாரங்கீட்), சராசரி சூலை வெப்பநிலை +18° டிகிரி செல்சியஸ் (64° டிகிரி பாரன்ஹீட்) கொண்டுள்ளது. சராசரி மழையளவு 490 மிமீ முதல் 590 மிமீ வரை, பனிமழை ஆண்டுக்கு சராசரி 126 நாட்கள்வரை நிலவுகிறது. பிராந்தியத்தில் 4,800 சதுர கிலோமீட்டர் (1,900 சதுர மைல்) கரிசல் மண் கொண்டுள்ளது.\n\nSection::::பொருளாதாரம்.\nஇந்த ஒப்லாஸ்துவின் முக்கிய தொழில்கள் உணவு மற்றும் இலகுரக தொழிற்துறை, குறிப்பாக பொறியியல், உலோகத் தொழில்கள் உள்ளன. மேலும் பல்வேறு துறைகளுக்கு தேவையான கருவிகளான போர்க் லிப்ட் என்னும் பாரந்தூக்கிகள் சரக்குந்துகள், கட்டுமான மற்றும் விவசாய உபகரணங்கள், இயந்திரங்கள் நகராட்சி சேவைக் கருவிகள் போன்றவை தயாரிக்கப்படுகின்றன. பிராந்தியத்தின் முதல் எண்ணியல் தொலைபேசி இணைப்பகம் , 1998 இல் அறிமுகப்படுத்தப்பட்டது.\n\nSection::::வேளாண்மை.\nஒப்ளாஸ்துவின் வேளாண் நிலங்களில் பெரும்பாலும் உணவு தானிய உற்பத்தி செய்யப்படுகிறது. முதன்மையாக குளிர்காலத்தில் கோதுமை, கம்பு ஆகியன முக்கிய பயிர்களாக உள்ளன. மேலும் ஓட்ஸ் , பார்லி, உருளைக்கிழங்கு போன்றவையும் சாகுபடி ஆகிறன. மாட்டிறைச்சி, பால் போன்றவற்றுக்கான மாட்டுப் பண்ணை, பன்றிப் பண்ணை, இறைச்சி மற்றும் கம்பளிக்கான ஆடுவளர்ப்பு, கோழி வளர்ப்பு , மற்றும் குதிரை வளர்ப்பு ஆகிய கால்நடை வளர்ப்பு தொழில்கள் உள்ளன. \n\nSection::::மக்கள் வகைப்பாடு.\nபிராந்தியத்தின் மக்கள் தொகை: 786,935 ( 2010 கணக்கெடுப்பு ); 860,262 ( 2002 மக்கள் தொகை கணக்கெடுப்பு ); 890,636 ( 1989 மக்கள் தொகை கணக்கெடுப்பு .) \n2009 - 1.45 | 2010 - 1.50 | 2011 - 1.43 | 2012 - 1.54 | 2013 - 1.53 | 2014 - 1.53 (இ)\n\n\nSection::::சமயம்.\n2012 ஆண்டின் உத்தியோகபூர்வ கணக்கெடுப்பு படி, இந்த ஒப்லாஸ்து மக்கள் தொகையில் 40.9% பேர் உருசிய மரபுவழித் திருச்சபை கிருத்தவர்கள், 5% பேர் திருச்சபை இணைப்பில்லாத பொதுவான கிருத்துவர்கள் , 1% கிழக்கு மரபுவழி திருச்சபை கிருத்தவர்கள், 1% ஸ்லாவிக் நாட்டுப்பற மதத்தினர், 1% பழைய நம்பிக்கையாளர்கள், 34% ஆன்மீக மத நாட்டம் அற்றவர்கள். 8% நாத்திகர், 9.1% மற்ற மதங்களைசேர்ந்தவர்களாகவோ அல்லது கேள்விக்கு பதில் அளிக்காதவர்களாகவோ உள்ளனர்.\n"}
{"id": "285800", "url": "https://ta.wikipedia.org/wiki?curid=285800", "title": "பைராபி அணை", "text": "பைராபி அணை\n\nபைராபி அணை,80 மெகாவாட் திறன் கொண்ட அணை ஆகும். இது மிசோரத்தின் கோலாசிப் மாவட்டத்தின் பைராபி என்ற கிராமத்தில், தலாங் ஆற்றின் மீது கட்டப்படும்.\n\nஅணை தொடர்பாக சிகரியா பவர் லிமிடெட் என்ற தனியார் நிறுவனத்துடன் மிசோரம் அரசு ஒப்பந்தம் செய்துள்ளது. அணையின் மூலம் தயாரிக்கப்படும் மின்சாரத்தில் 13% மின்சாரம் மாநில அரசுக்கு இலவசமாக வழங்கப்படும். மீதியுள்ள மின்சாரம் அரசுக்கு விற்கப்படும்.\n"}
{"id": "285802", "url": "https://ta.wikipedia.org/wiki?curid=285802", "title": "பொகோர்", "text": "பொகோர்\n\nபொகோர் (Bogor, , Dutch: \"Buitenzorg\") என்பது மேற்கு சாவகம், இந்தோனேசியாவில் அமைந்துள்ள ஒரு நகரமாகும். பொகோர் ஜபோடேடபேக்கில் 6வது பெரிய நகரமாகும். மற்றும் தேசிய ரீதியாக 14வது பெரிய நகரமும் ஆகும். இது 1 மில்லியனுக்கும் அதிகமான மக்கள் தொகையைக் கொண்டுள்ளது. இந்நகரம் முக்கிய பொருளாதார, விஞ்ஞான, கலாச்சார மற்றும் சுற்றுலா மையமும் ஆகும்.\n"}
{"id": "285804", "url": "https://ta.wikipedia.org/wiki?curid=285804", "title": "கார்பன் – நைட்ரசன் பிணைப்பு", "text": "கார்பன் – நைட்ரசன் பிணைப்பு\n\nகார்பன் – நைட்ரசன் பிணைப்பு \"(Carbon–Nitrogen bond)\" என்பது கார்பன் மற்றும் நைட்ரசன் அணுக்களுக்கு இடையே உண்டாகும் சகப்பிணைப்பு இணைப்பைக் குறிக்கும். கரிம வேதியியல் மற்றும் உயிர் வேதியியல் சேர்மங்களில் ஏராளமாகக் காணப்படும் பிணைப்புகளில் இதுவும் ஒன்றாகும்.\nநைட்ரசனிடம் ஐந்து இணைதிறன் எலக்ட்ரான்கள் உள்ளன. எளிய அமீன்களில் நைட்ரசன் மூன்று இணைதிறன் எலக்ட்ரான்களைப் பெற்றிருக்கிறது. எஞ்சியிருக்கும் இரண்டு எலக்ட்ரான்கள் தனித்த எலக்ட்ரான் இரட்டைகளாக உருவாகின்றன. அமோனியம் உப்புகளில், நைட்ரசன் இந்த இரட்டையின் மூலமாக ஐதரசன்\\ஐதரசனுடன் கூடுதலாக ஒரு பிணைப்பை உருவாக்கி இணைதிறனை நான்காகவும் நேர்மின் சுமையை ஒன்றாகவும் அதிகரித்துக் கொள்கிறது. எனவே வடிவமைப்பைப் பொறுத்து பல நைட்ரசன் சேர்மங்களால் இயல்பான காரங்களாக இருக்கமுடியும். அமைடுகளில் உள்ள நைட்ரசன் அணு ஒரு காரமாக இருப்பதில்லை. ஏனெனில் உள்ளடங்காப் பிணைப்பு தனித்த எலக்ட்ரான் இரட்டைகள் இரட்டைப் பிணைப்பாக இருக்கின்றன. பிரோலில் தனித்த எலக்ட்ரான் இரட்டைகள் அரோமாட்டிக் ஆறு எலக்ட்ரான் தொகுதியின் ஒரு பகுதியாக உள்ளன.\nகார்பன் – கார்பன் பிணைப்புகள் போலவே இப்பிணைப்புகளால் இமைன்களில் உள்ள நிலையான இரட்டைப் பிணைப்புகள் போலவும் நைட்ரைல்களில் உள்ள முப்பிணைப்புகள் போலவும் உருவாகமுடியும். எளிய அமீன்களில் பிணைப்பு நீளம் 147.9 பைக்கோ மீட்டர் முதல் 147.5 பைக்கோ மீட்டர்களாகவும், நைட்ரோ மீத்தேன் போன்ற C-N= சேர்மங்களில் 135.2 பைக்கோ மீட்டர் வரையிலும், பிரிடின் போன்ற பகுதி இரட்டைப்பிணைப்புச் சேர்மங்களில் 115.8 பைக்கோ மீட்டர் வரையிலும் முப்பிணைப்புச் சேர்மங்களில் நைட்ரைல்களில் உள்ளது போன்றும் மாறுபடுகின்றன.\nஒரு CN பிணைப்பானது நைட்ரசனை நோக்கி வலிமையாக முனைவுறுகிறது. ( கார்பன் மற்றும் நைட்ரசனின் எலக்ட்ரான் கவர்திறன் முறையே 2.55 மற்றும் 3.04 ஆகும்.) பின்னதாக இருமுனைத் திருப்புத்திறனும் உயர்வாகவே இருக்கிறது. சயனமைடு 4.27 டி, ஈரசோ மீத்தேன் 1.5 டி, மெத்தில் அசைடு 2.17 டி, பிரிடின் 2.19 டி. என்பவை சில உதாரணங்களாகும். இந்தக் காரணத்தினாலேயே CN பிணைப்பு கொண்ட பல சேர்மங்கள் தண்ணீரில் கரையக்கூடியவையாக உள்ளன.\n"}
{"id": "285806", "url": "https://ta.wikipedia.org/wiki?curid=285806", "title": "செர்லுய் பி அணை", "text": "செர்லுய் பி அணை\n\nசெர்லுய் பி அணை, இந்தியாவின் மிசோரம் மாநிலத்திலுள்ள கோலாசிப் மாவட்டத்தில் உள்ள செர்லுய் ஆற்றின் மீது கட்டப்பட்டுள்ளது. இந்த அணை 12 மெகாவாட் மின்சாரம் தயாரிக்கும் திறன் கொண்டது. 2003ஆம் ஆண்டில் தொடங்கப்பட்டது. இந்த அணைஅயை பாரத மிகு மின் நிறுவனம், மெட்டலர்ஜிகல் எலக்ட்ரிகல் கன்சல்டன்ட் இந்தியா லிமிடெட் ஆகிய நிறுவனங்கள் கட்டியுள்ளன. இந்த அணைக்கு அருகில் காடும் ஏரியும் இருப்பதால், சுற்றுலாத் தலமாக மாற்றும் திட்டத்தை மிசோரத்தின் சுற்றுலாத் துறை மேற்கொண்டுள்ளது. இது மீன் வளர்க்கும் இடமாகவும் மேம்படுத்தப்பட்டுள்ளது.\n"}
{"id": "285809", "url": "https://ta.wikipedia.org/wiki?curid=285809", "title": "சியாஞ்சூர்", "text": "சியாஞ்சூர்\n\nசியாஞ்சூர் (Cianjur) என்பது மேற்கு சாவகம், இந்தோனேசியாவில் அமைந்துள்ள ஒரு நகரமும் மாவட்டமும் ஆகும். 2010இன் மதிப்பீட்டின் அடிப்படையில் இதன் மக்கள் தொகை 158,125 ஆகும்.\n"}
{"id": "285810", "url": "https://ta.wikipedia.org/wiki?curid=285810", "title": "சிலெகோன்", "text": "சிலெகோன்\n\nசிலெகோன் (Cilegon) என்பது பந்தேன், இந்தோனேசியாவில் அமைந்துள்ள ஒரு நகரம் ஆகும்.. 2010இன் மதிபீடின் அடிப்படையில் இதன் மக்கள் தொகை 374,464 ஆகும். இது 175.51 சதுர கிலோமீற்றர் பரப்பளவைக் கொண்டுள்ளது.\n"}
{"id": "285811", "url": "https://ta.wikipedia.org/wiki?curid=285811", "title": "சிமாகி", "text": "சிமாகி\n\nசிமாகி (Cimahi, ) என்பது இந்தோனேசியாவின் மேற்குச் சாவகத்தில் அமைந்துள்ள ஒரு நகரம் ஆகும். இந்நகரம் துணி உற்பத்தியில் முக்கிய இடம் வகிக்கிறது. இது பல இராணுவப் பயிற்சி நிலையங்களையும் கொண்டுள்ளது.\n"}
{"id": "285812", "url": "https://ta.wikipedia.org/wiki?curid=285812", "title": "சாப்ரான் யுத்தம்", "text": "சாப்ரான் யுத்தம்\n\nசப்ரான் யுத்தம் (, ) என்பது பிரித்தானிய கிழக்கிந்திய நிறுவனத்துக்கும் சீக்கியப் பேரரசின் கல்சாப்படை எனப்படும் சீக்கியப்படையினருக்கும் இடையில் 1846ல் பஞ்சாபில் சத்லஜ் ஆற்றின் வடக்கேயுள்ள சப்ரான் எனும் சிற்றூரில் நிகழ்ந்த யுத்தமாகும். முதலாவது ஆங்கில சீக்கியப் போர்களில் இப்போரே ஆங்கிலேயர்கள் செய்த கடுமையான போராகும். சீக்கியப் படைத்தளபதி குலாப்சிங் சீக்கியப்படையைக் கலைத்துவிடுவதாகவும் இதற்குப் பதிலாக காஷ்மீரைக் கொடுக்க வேண்டுமென்றும் போர் நடப்பதற்கு முன்பே உடன்படிக்கை செய்துகொண்டார். அதன்படி போர் உச்சநிலையை அடையும்போது இவர் படைத்தலைவர் பொறுப்பைத் துறந்துவிட்டார். தலைவனில்லாத படையை ஆங்கிலேயர்கள் மிக எளிதாக வென்றுவிட்டனர்.\n\n"}
{"id": "285813", "url": "https://ta.wikipedia.org/wiki?curid=285813", "title": "சிரபொன்", "text": "சிரபொன்\n\nசிரபொன் (Cirebon, முன்னர் ஆங்கிலத்தில் செரிபொன்எனப்பட்டது) என்பது இந்தோனேசியாவின் மேற்குச் சாவகத்தில் அமைந்துள்ள ஒரு நகரம் ஆகும். 2010 இன் மதிப்பீட்டின் அடிப்படையில் இதன் மக்கள் தொகை 2,366,340 ஆகும். இது 1,021.88 சதுர கிலோமீற்றர் பரப்பளவைக் கொண்டுள்ளது.\n"}
{"id": "285814", "url": "https://ta.wikipedia.org/wiki?curid=285814", "title": "தெப்பொ", "text": "தெப்பொ\n\nதெப்பொ (அல்லது டெப்பொ, Depok) என்பது இந்தோனேசியாவின் மேற்குச் சாவகத்தில் அமைந்துள்ள ஒரு நகரம் ஆகும். 2010 இன் மதிப்பீட்டின் அடிப்படையில் இதன் மக்கள் தொகை 1,751,696 ஆகும். இது 200.29 சதுர கிலோமீற்றர் பரப்பளவைக் கொண்டுள்ளது.\n"}
{"id": "285817", "url": "https://ta.wikipedia.org/wiki?curid=285817", "title": "துருக்கியில் இந்தியர்கள்", "text": "துருக்கியில் இந்தியர்கள்\n\nதுருக்கியில் இந்தியர்கள் \"(Indians in Turkey)\" ஒரு சிறிய சமூகமாக, எண்ணிக்கையில் 300 நபர்கள் சுமார் 100 குடும்பங்களாக வாழ்கின்றனர். இவர்களில் பெரும்பாலானவர்கள் மருத்துவர்கள் மற்றும் கணினி பொறியாளர்கள் அல்லது பன்னாட்டு நிறுவனத்தில் தொழிலாளர்கள் ஆவர். துருக்கியில் இந்தியாவின் சார்பாக ரிலையன்சு தொழில் நிறுவனம், டாட்டா மோட்டார்சு போன்ற தனியார் நிறுவனங்களின் வர்த்தகமும் நடைபெறுகிறது. \n\nதுருக்கியிலுள்ள இந்தியர்களில் பெரும்பாலோர் இந்து சமயத்தைச் சேர்ந்தவர்கள் என்பதால், அவர்கள் ஒரு பெரிய இந்து சமூகமாக வாழ்கிறார்கள். இந்திய உணவுகள், பண்பாடு மற்றும் சினிமா போன்ற பழக்கவழக்கங்கள் துருக்கி முழுவதும் பரவலாக பிரபலமாகியுள்ளன. \nசமீப காலங்களில், இந்திய துருக்கிய நல்லுறவுகளை மேம்படுத்தும் விதமாகவும் இந்திய சமூகத்தினர்ரின் வளர்ச்சிக்காகவும் இந்தியாவில் இருந்து சுற்றுலா மற்றும் கலாச்சாரத்தை பரவலாக்கி ஊக்குவிக்க முயற்சிகள் மேற்கொள்ளப்படுகின்றன.\n"}
{"id": "285823", "url": "https://ta.wikipedia.org/wiki?curid=285823", "title": "ஹார்ட்ஸ்ட்ரிங்ஸ்", "text": "ஹார்ட்ஸ்ட்ரிங்ஸ்\n\nஹார்ட்ஸ்ட்ரிங்ஸ் இது ஒரு தென் கொரியா நாட்டு காதல் மற்றும் நகைச்சுவை கலந்த தொலைக்காட்சி தொடர் ஆகும். இந்த தொடரை பயோ மின்-சூ என்பவர்இயக்கியுள்ளார். இந்த தொடரில் கதாநாயகியாக பார்க் ஷின்-ஹே மற்றும் கதாநாயகனாக யுங் யோங்-ஹ்வா நடித்துள்ளனர். \n\nஇந்த தொடர் 29 ஜூன் 2011ஆம் ஆண்டு முதல் 19 ஆகஸ்ட் 2011ஆம் ஆண்டு வரை எம்பிசி என்ற தொலைக்காட்சியில் புதன் மற்றும் வியாழக்கிழமைகளில் தென் கொரியா நாட்டு நேரப்படி இரவு 9:55 மணிக்கு ஒளிபரப்பாகி 15 அத்தியாயங்களுடன் நிறைவடைந்தது.\n\n"}
{"id": "285825", "url": "https://ta.wikipedia.org/wiki?curid=285825", "title": "வாடிபட்டி ஊராட்சி ஒன்றியம்", "text": "வாடிபட்டி ஊராட்சி ஒன்றியம்\n\nவாடிபட்டி ஊராட்சி ஒன்றியம் (VADIPATTI PANCHAYAT UNION) , இந்தியாவின் தமிழ்நாட்டின் மதுரை மாவட்டத்தில் உள்ள பதின்மூன்று ஊராட்சி ஒன்றியங்களில் ஒன்றாகும். இவ்வூராட்சி ஒன்றியத்தில் இருபத்தி மூன்று ஊராட்சி மன்றங்களை கொண்டுள்ளது. இவ்வூராட்சி ஒன்றியத்தின் வட்டார வளர்ச்சி அலுவலகம் வாடிப்பட்டியில் இயங்குகிறது.\n\nSection::::மக்கள் வகைப்பாடு.\n2011ஆம் ஆண்டு இந்திய மக்கள் தொகை கணக்கெடுப்பின் படி, இந்த ஊராட்சி ஒன்றியத்தின் மொத்த மக்கள் தொகை 73,498 ஆகும். அதில் ஆண்கள் 36,977; பெண்கள் 36,521 உள்ளனர். பட்டியல் சமூக மக்களின் தொகை 20,440 ஆக உள்ளது. அதில் ஆண்கள் 10,161; பெண்கள் 10,279 ஆக உள்ளனர். பட்டியல் பழங்குடி மக்களின் தொகை 1,136 ஆக உள்ளது. அதில் ஆண்கள் 577; பெண்கள் 559 ஆக உள்ளனர்.\nSection::::ஊராட்சி மன்றங்கள்.\nவாடிபட்டி ஊராட்சி ஒன்றியத்தில் உள்ள 23 ஊராட்சி மன்றங்களின் விவரம்; \n\n\n"}
{"id": "285826", "url": "https://ta.wikipedia.org/wiki?curid=285826", "title": "பெரியார் அரசினர் கலைக்கல்லூரி", "text": "பெரியார் அரசினர் கலைக்கல்லூரி\n\nபெரியார் அரசினர் கலைக்கல்லூரி இந்தியாவின் தமிழ்நாட்டில் கடலூர் மாவட்டத்தில் செயற்பட்டுவரும் இருபாலருக்கான தமிழக அரசின் கலைக் கல்லூரியாகும். இக்கல்லூரி 1964ஆம் ஆண்டில் தொடங்கப்பட்டது. தேசிய மதிப்பீடு மற்றும் தரச்சான்று அவையின் அனுமதியுடன் திருவள்ளுவர் பல்கலைக்கழகத்திற்கு உட்பட்ட கல்லூரியாக இயங்கி வருகிறது.\n\n\n"}
{"id": "285827", "url": "https://ta.wikipedia.org/wiki?curid=285827", "title": "உசிலம்பட்டி ஊராட்சி ஒன்றியம்", "text": "உசிலம்பட்டி ஊராட்சி ஒன்றியம்\n\nSection::::மக்கள் வகைப்பாடு.\n2011ஆம் ஆண்டு இந்திய மக்கள் தொகை கணக்கெடுப்பின் படி, இவ்வூராட்சி ஒன்றியத்தின் மொத்த மக்கள் தொகை 73,405 ஆகும். அதில் ஆண்கள் 37,664; பெண்கள் 35,741 உள்ளனர். பட்டியல் சமூக மக்களின் தொகை \n11,919 ஆக உள்ளது. அதில் ஆண்கள் 6,120; பெண்கள் 5,799 ஆக உள்ளனர். பட்டியல் பழங்குடி மக்களின் தொகை 161 ஆக உள்ளது. அதில் ஆண்கள் 80; பெண்கள் 81 ஆக உள்ளனர்.\nSection::::ஊராட்சி மன்றங்கள்.\nஉசிலம்பட்டி ஊராட்சி ஒன்றியத்தில் உள்ள ஊராட்சி மன்றங்களின் விவரம்; \n\n"}
{"id": "285832", "url": "https://ta.wikipedia.org/wiki?curid=285832", "title": "கம்போடியாவில் இந்தியர்கள்", "text": "கம்போடியாவில் இந்தியர்கள்\n\nகம்போடியாவில் இந்தியர்கள் \"(Indians in Cambodia)\" ஒரு சமூகமாக மிகச்சிறிய அளவில் வாழ்கிறார்கள். அவர்களில் பெரும்பாலானவர்கள் புலம்பெயர்தவகள் மற்றும் நாடுகடத்தப்பட்டவர்கள் ஆவர். மூன்றில் ஒரு பகுதி இந்தியர்கள் குறிப்பாக கம்போடியத் தலைநகரமான புனோம் பென்னில் வசிக்கிறார்கள் என மதிப்பிடப்பட்டுள்ளது.\n\nSection::::வரலாறு.\nபண்டைக்காலந் தொட்டே இந்தியா கம்போடியா உறவுகள் தொடர்ந்து வந்துள்ளன. கம்போடியாவில் இந்தியர்கள் செல்வாக்குடன் இருந்துள்ளனர் என்பதை தமிழ் இந்துமத பாணியிலமைந்த அங்கோர் வாட் ஆலயம் முதல் கெமர் எழுத்துகள் வரை உறுதி செய்கின்றன. தென்னிந்திய மொழிகளான தமிழ் மற்றும் சமசுகிருத எழுத்துருக்களில் இருந்து தோன்றியவையே கெமர் எழுத்துக்கள் ஆகும். தமிழ்நாட்டைச் சார்ந்த பாண்டிய மன்னன் திரு மாறன் 2 வது நூற்றாண்டில் கம்போடியாவில் ஒர் இந்துமதப் பேரரசை நிறுவி ஆட்சி செய்துள்ளார். கம்போடியாவில் உள்ள சமசுகிருதக் கல்வெட்டில் இவருடைய பெயர் இடம்பெற்றுள்ளது. \n\n1960 மற்றும் 1970 ஆம் ஆண்டுகளுக்கு இடைப்பட்ட காலத்தில் தற்கால நவீன இந்தியர்களின் முதலாவது குடியேற்றம் நிகழ்ந்துள்ளது. பஞ்சாபின் வடக்குப் பகுதியில் இருந்து வந்த இவர்கள் பொற்கொல்லர்களாகவும், பணம் கொடுத்து வாங்கும் கந்து வட்டிக்காரர்களாகவும் , மத்திய சந்தைப் பகுதியில் வர்த்தகம் புரிபவர்களாகவும் இருந்துள்ளனர். ஆனால் கெமர் ரூச் படையினரின் வருகைக்குப் பின்னர் இவர்கள் இந்தியா திரும்பினர். பொல் பொட்டின் ஆட்சி முடிவுக்கு வந்த பின்னர் இவர்கள் மீண்டும் கம்போடியாவில் குடியேறினர்,\n\nSection::::தற்காலநிலை.\nஇன்று, கம்போடியாவில் பல இந்தியர்கள் உணவகங்கள் , மருந்தகங்கள், போன்ற தொழில்களில் ஈடுபட்டுள்ளனர். வளர்ந்துவரும் கம்போடியப் பொருளாதாரம் பல இந்தியர்களை ஈர்த்துள்ளது. பாங்காக், கோலாலம்பூர் மற்றும் சிங்கப்பூர் போன்ற ஊர்களைப் போலில்லாமல் புனோம் பென்னில் மிகக் குறைவான எண்ணிக்கையில் இந்தியர்கள் இருப்பதால் இவர்களுக்குப் போதிய அளவுக்கு ஆதரவும் பின்புலமும் இல்லாமல் இருக்கின்றனர். ஆனால் உள்ளூர் சமூகத்தில் நெருக்கமான உறவு கொண்ட இனக்குழுவாக ஒன்றுபட்டு வாழ்கின்றனர்.\nகம்போடியாவில் இந்தியக் கலாச்சாரத்தைக் காணமுடிகிறது. தீபாவளி மற்றும் ஓலி போன்ற இந்துமதப் பண்டிகைகள் இந்திய சமூகத்தினரால் கொண்டாடப்படுகின்றன. புகழ்பெற்ற இந்தி நாடகங்கள் செயற்கைக் கோள் தொலைக் காட்சிகளில் ஒளிபரப்படுகின்றன. தேர்ந்தெடுக்கப்பட்ட சில இந்திய உணவகங்களில் வாரந்தோறும் இந்தி மொழித் திரைப்படங்கள் மற்றும் கிரிக்கெட் போட்டிகளை ஒளிபரப்புகின்றன. செய்திகள் மற்றும் பொழுதுபோக்கு நிகழ்ச்சிகளுக்காக இந்திய அடிப்படையிலான சில இணைய தளங்களும் செயல்படுகின்றன.\n\n"}
{"id": "285843", "url": "https://ta.wikipedia.org/wiki?curid=285843", "title": "மடியுன்", "text": "மடியுன்\n\nமடியுன் (Madiun) என்பது கிழக்கு சாவகம், இந்தோனேசியாவில் அமைந்துள்ள ஒரு நகரம் ஆகும். 2010இன் மதிப்பீட்டின் அடிப்படையில் இதன் மக்கள் தொகை 170,964 ஆகும். 2014இன் மதிப்பீட்டின் அடிப்படையில் இதன் மக்கள் தொகை 175,767 ஆகும். இது 33.92 சதுர கிலோமீற்றர் பரப்பளவைக் கொண்டுள்ளது.\n"}
{"id": "285844", "url": "https://ta.wikipedia.org/wiki?curid=285844", "title": "மகலாங்", "text": "மகலாங்\n\nமகலாங் (Magelang) என்பது இந்தோனேசியாவின் மத்திய சாவகத்தில் அமைந்துள்ள ஆறு நகரங்களில் ஒன்றாகும். இது யோக்யகார்த்தாவிற்கு 43 கிலோமீட்டர் வடக்கிலும், முங்கிட்டுக்கு 15 கிலோமீட்டர் வடக்கிலும், மத்திய சாவகத்தின் தலைநகரமான செமாராங்கிற்கு 75கிலோமீட்டர் தெற்கிலும் அமைந்துள்ளது. \n"}
{"id": "285850", "url": "https://ta.wikipedia.org/wiki?curid=285850", "title": "மேற்கிந்தியத் துடுப்பாட்ட அணியின் ஆத்திரேலியச் சுற்றுப்பயணம், 2015-16", "text": "மேற்கிந்தியத் துடுப்பாட்ட அணியின் ஆத்திரேலியச் சுற்றுப்பயணம், 2015-16\n\nமேற்கிந்தியத்தீவுகள் துடுப்பாட்ட அணி ஆத்திரேலியாவில் 2015 டிசம்பர் 2 முதல் 2016 சனவரி 7 வரை மூன்று தேர்வுத் துடுப்பாட்டப் போட்டிகளிலும், இரண்டு பயிற்சிப் போட்டிகளிலும் பங்குபற்றியது. ஆத்திரேலிய அணி 2–0 என்ற கணக்கில் வெற்றி பெற்று பிராங்க் நோரெல் விருதைத் தக்க வைத்துக் கொண்டது.\n\nஆடம் வோஜசு தொடர் ஆட்ட நாயகனாக ரிச்சி பெனோட் விருதைப் பெற்றுக் கொண்டார்.\n\n"}
{"id": "285856", "url": "https://ta.wikipedia.org/wiki?curid=285856", "title": "இந்தியத் தலைமை நீதிபதிகளின் பட்டியல்", "text": "இந்தியத் தலைமை நீதிபதிகளின் பட்டியல்\n\nஇந்தியத் தலைமை நீதிபதிகளின் பட்டியல் கீழே தரப்பட்டுள்ளது. இந்தியாவின் உச்சநீதிமன்றம் 1950இல் நிறுவப்பட்டதிலிருந்து மொத்தம் 47 தலைமை நீதிபதிகள் பணியாற்றியுள்ளனர். தற்போதைய தலைமை நீதிபதியாக எஸ். ஏ. பாப்டே என்பவர் 18 நவம்பர், 2019 ஆம் ஆண்டு முதல் பதவி வகித்து வருகிறார்.\n\nSection::::இந்திய நடுவண் நீதிமன்றம் (1937-1950).\nநடுவண் நீதிமன்றம் (\"Federal Court of India\") 1937 அக்டோபர் 1 இல் நிறுவப்பட்டது. இது தில்லியில் உள்ள நாடாளுமன்றக் கட்டடத்தில் கூடியது. இந்நீதிமன்றத்தில் தலைமை நீதிபதியும், இரண்டு கீழ்நிலை நீதிபதிகளும் உறுப்பினர்களாக இருந்தனர். இந்நீதிமன்றம் 1950 சனவரி 28 இல் இந்திய உச்ச நீதிமன்றமாக மாற்றப்பட்டது.\n\n‡ – பணித்துறப்பு\n\nSection::::இந்திய உச்ச நீதிமன்ற தலைமை நீதிபதிகள்.\nஇந்தியா குடியரசானதைத் தொடர்ந்து இந்திய உச்ச நீதிமன்றம் தனது முதல் அமர்வை சனவரி 28, 1950 ஆம் ஆண்டு துவங்கியது. அது முதல் தற்போது வரை 47 பேர் இந்தியத் தலைமை நீதிபதியாக பதவி வகித்துள்ளனர். தற்போது, எஸ். ஏ. பாப்டே என்பவர் 47வது இந்தியத் தலைமை நீதிபதியாக நவம்பர் 18, 2019 முதல் கடமையாற்றி வருகிறார்.\n\n"}
{"id": "285858", "url": "https://ta.wikipedia.org/wiki?curid=285858", "title": "ஊசு தேசம்", "text": "ஊசு தேசம்\n\nஊசு தேசம் அல்லது ஊத்ஸ் தேசம் (\"Land of Uz\") என்பது பழைய ஏற்பாட்டின் \"யோபு\" எனும் புத்தகத்தில் குறிப்பிடப்பபடுள்ள ஒரு இடமாகும். யோபுவினுடைய ஆகமத்தில் 'ஊசு தேசத்தில் யோபு எனும் பெயர் கொண்ட ஒரு மனுஷன் இருந்தான்\"; எனக் குறிப்பிடப்பட்டிருக்கின்றது  என்ற போதும் யோபு என்பவர் எக்காலத்தில் வாழ்ந்தார் என்பதும் ஊசு எனும் தேசம் எங்கு அமைந்திருந்தது என்பது பற்றிய தகவல்கள் வேதாகமத்தில் குறிப்பிடப்படவில்லை.\n\nசாக்கடல் ஏடுகள் அல்லது கும்ரான் ஏடுகளில் உள்ள பிரதியொன்றில் ஊசு தேசமானது யூப்பிரட்டிஸ் அருகே ஆராமிற்கு அண்மையில் அமைந்துள்ளதாகக் குறிப்பிடப்பட்டுள்ளது\n\n\"ஊசு தேசம்\" சிலவேளைகளில் ஏதோம் இராச்சியத்தில் காணப்பட்டதாக ஆய்வாளர் கூறுகின்றனர். இது இக்கால யோர்தான் மற்றும் தெற்கு  இஸ்ரேல் பகுதிகளாகும்.<div>புலம்பல் 4 : 21 \"ஊசு நாட்டில் வாழும் மகளே! ஏதோம்! அகமகிழ்ந்து அக்களித்திடு\" இவ் வசனமானது ஊசு தேசமானது தெற்கு அரேபியாவையும் இன்னும் பல பிரதேசங்களையும் உள்ளடக்கியதாக இருந்திருக்கலாம்.\n"}
{"id": "285866", "url": "https://ta.wikipedia.org/wiki?curid=285866", "title": "ஆடம் வோஜசு", "text": "ஆடம் வோஜசு\n\nஆடம் சார்லஸ் வோஜசு (\"Adam Charles Voges\", பிறப்பு: 4 அக்டோபர் 1979) முன்னாள் ஆத்திரேலியத் துடுப்பாட்ட வீரர் ஆவார். இவர் ஆத்திரேலியத் துடுப்பாட்ட அணிக்காக தேர்வுத் துடுப்பாட்டம், ஒருநாள் பன்னாட்டுத் துடுப்பாட்டம் மற்றும் பன்னாட்டு இருபது20 போட்டிகளில் விளையாடியுள்ளார். இவர் மிடில்செக்சு, மேற்கு ஆத்திரேலிய அணிகளின் தலைவராகவும் விளையாடியுள்ளார். இவர் 2015 சூன் மாதத்தில் தனது முதலாவது தேர்வுப் போட்டியில் மேற்கிந்தியத் தீவுகள் அணிக்கு எதிராக விளையாடினார். இவரின் தேர்வுத் துடுப்பாட்ட சராசரி 61.87 ஆகும். 20 தேர்வுப் போட்டிகளுக்கு மேல் விளையாடியவர்களில் டான் பிராட்மனுக்கு அடுத்தபடியாக உள்ளார். 2016 ஆம் ஆண்டின் பன்னாட்டுத் துடுப்பாட்ட அவையின் கனவுத் தேர்வு அணியில் இவர் இடம்பெற்றார்.\n\nஅக்டோபர் , 2012 ஆம் ஆண்டில் மார்கஸ் நார்த் தலைவர் பொறுப்பில் இருந்து விலகியதால் இவர் \"வெஸ்டர்ன் ஆத்திரேலிய அணியின்\" பொறுப்புத் தலைவராக நியமிக்கப்பட்டார். பிக் பாஷ் தொடரின் முதல் பருவத்தில் இவர் \"மெல்போர்ன் ஸ்டார்ஸ்\" அணிக்காக விளையாடினார். அதற்கு அடுத்த பருவத்தில் \"பெர்த் ஸ்கார்செர்ஸ்\" அணிக்காக விளையாடினார். மேலும் இவர் \"ஹாம்ப்ஷயர், நாட்டிங்காம்ஷயர், மற்றும் மிடில்செக்ஸ் அணிகளுக்காக இங்கிலாந்து மாகாணத் துடுப்பாட்டப் போட்டிகளில் விளையாடினார். 2010 இந்தியன் பிரீமியர் லீக்\" தொடரில் இவர் ராஜஸ்தான் ராயல்ஸ் அணிக்காக விளையாடினார். மேலும் \"கரீபியன் பிரீமியர் லீக் தொடரில் இவர் ஜமைக்கா அணிக்காக விளையாடினார்.\"\n\nSection::::தேர்வுத் துடுப்பாட்டம்.\nசூன் 3, 2015 இல் ரூசோவில் மேற்கிந்தியத்தீவுகள் துடுப்பாட்ட அணிக்கு எதிரான தேர்வுத் துடுப்பாட்டப் போட்டியில் இவர் அறிமுகமானார். இந்தப் போட்டியின் முதல் ஆட்டப் பகுதியில் 332 பந்துகளில் இறுதிவரை ஆட்டமிழக்காமல் 130 ஓடங்கள் எடுத்தார். இதில் 13 நான்குகளும் 1 ஆறுகளும் அடங்கும். இந்தப் போட்டியில் ஆத்திரேலிய அணி 9 இலக்குகள் வித்தியாசத்தில் வெற்றி பெற்றது. இவர் ஆட்டநாயகன் விருது பெற்றார். இதன்மூலம் அறிமுகப் போட்டியில் ஆட்டநாயகன் விருது பெற்று சாதனை படைத்தார்.\n\nடிசம்பர் 11,2015 இல் மேற்கிந்தியத்தீவுகள் துடுப்பாட்ட அணிக்கு எதிரான தேர்வுத் துடுப்பாட்டப் போட்டியில் ரிக்கி பாண்டிங்கின் 209 ஓட்டங்கள் எனும் சாதனையையும், டக் வால்டர்ஸ்சின் சாதனையான 242 ஓட்டங்கள் எடுத்த சாதனையையும் முறியடித்தார். மேலும் இந்த அணிக்கு எதிராக இருநூறு ஓட்டஙகளையும் அடித்தார். இதன்மூலம் அதிக வயதானவர்கள் ஆத்திரேலிய அணிக்காக இருநூறு அடித்தவர்கள்வரிசையில் நான்காவது இடம்பிடித்தார். இதற்கு முன்னதாக டான் பிராட்மன், அலன் போடர் மற்றும் ரிக்கி பாண்டிங் ஆகியோர் இந்தச் சாதனையைப் புரிந்தனர். ஜேக் ரைடர் மட்டுமே 35 ஆவது வயதில் இருநூறு அடித்தார்.\n\nSection::::ஒருநாள் பன்னாட்டுத் துடுப்பாட்டம்.\nபெப்ரவரி 20,2007 இல் ஆமில்டன், நியூசிலாந்தில் நடந்த நியூசிலாந்து துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டப் போட்டியில் இவர் அறிமுகமானார். இந்தப் போட்டியில் 10 பந்துகளில் 16 ஓட்டங்கள் எடுத்தார். இதில் 1 ஆறு ஓட்டங்கள் அடங்கும். இந்தப் போட்டியில் நியூசிலாந்து அணி 1 இலக்கு வித்தியாசத்தில் வெற்றி பெற்றது.\n\nSection::::பன்னாட்டு இருபது20.\nடிசம்பர் 11, 2007 இல் பெர்த்தில் நடைபெற்ற பன்னாட்டு இருபது20 போட்டியில் நியூசிலாந்து துடுப்பாட்ட அணிக்கு எதிரான போட்டியில் இவர் அறிமுகமானார். இந்தப் போட்டியில் 20 பந்துகளில் 26 ஓட்டங்கள் எடுத்தார்.\n"}
{"id": "285870", "url": "https://ta.wikipedia.org/wiki?curid=285870", "title": "அரசினர் மகளிர் கலைக்கல்லூரி, புதுக்கோட்டை", "text": "அரசினர் மகளிர் கலைக்கல்லூரி, புதுக்கோட்டை\n\nஅரசினர் மகளிர் கலைக்கல்லூரி, புதுக்கோட்டை இந்தியாவின் தமிழ்நாட்டில், புதுக்கோட்டை மாவட்டத்தில் தன்னாட்சி தகுதியுடன் செயற்பட்டுவரும் மகளிருக்கான தமிழக அரசின் கலை அறிவியல் கல்லூரியாகும். இக்கல்லூரி 1969ஆம் ஆண்டில் தொடங்கப்பட்டது. தற்போது பாரதிதாசன் பல்கலைக்கழகத்தின் அனுமதியுடன் தன்னாட்சி கல்லூரியாக செயற்பட்டு வருகிறது.\n\n"}
{"id": "285871", "url": "https://ta.wikipedia.org/wiki?curid=285871", "title": "சேடபட்டி ஊராட்சி ஒன்றியம்", "text": "சேடபட்டி ஊராட்சி ஒன்றியம்\n\nசேடபட்டி ஊராட்சி ஒன்றியம் (SEDAPATTI PANCHAYAT UNION) , இந்தியாவின் தமிழ்நாட்டின் மதுரை மாவட்டத்தில் உள்ள பதின்மூன்று ஊராட்சி ஒன்றியங்களில் ஒன்றாகும்.இவ்வூராட்சி ஒன்றியத்தில் முப்பத்தி ஒன்று ஊராட்சி மன்றங்களை கொண்டுள்ளது. இவ்வூராட்சி ஒன்றியத்தின் வட்டார வளர்ச்சி அலுவலகம் சேடப்பட்டியில் இயங்குகிறது.\n\nSection::::மக்கள் வகைப்பாடு.\n2011ஆம் ஆண்டு இந்திய மக்கள் தொகை கணக்கெடுப்பின் படி, சேடபட்டி ஊராட்சி ஒன்றியத்தின் மொத்த மக்கள் தொகை 96,182 ஆகும். அதில் ஆண்கள் 48,574; பெண்கள் 47,608 உள்ளனர். பட்டியல் சமூக மக்களின் தொகை 28,270ஆக உள்ளது. அதில் ஆண்கள் 14,306; பெண்கள் 13,964ஆக உள்ளனர். பட்டியல் பழங்குடி மக்களின் தொகை 139 ஆக உள்ளது. அதில் ஆண்கள் 67; பெண்கள் 72 ஆக உள்ளனர்.\nSection::::ஊராட்சி மன்றங்கள்.\nசேடபட்டி ஊராட்சி ஒன்றியத்தில் உள்ள ஊராட்சி மன்றங்களின் விவரம்;\n\n"}
{"id": "285875", "url": "https://ta.wikipedia.org/wiki?curid=285875", "title": "பனிபிடுங்கி", "text": "பனிபிடுங்கி\n\nபனிபிடுங்கிக்காய் (\"Grewia\") அல்லது நடச்சி என்பது மால்வேசியே என்ற குடுப்பத்தைச் சார்ந்த பூக்கும் தாவர இனம் ஆகும். இதன் கனி மருந்துப் பொருளாகப் பயன்படுகிறது.\n\n"}
{"id": "285884", "url": "https://ta.wikipedia.org/wiki?curid=285884", "title": "புரோமோபுளோரோகார்பன்", "text": "புரோமோபுளோரோகார்பன்\n\nபுரோமோபுளோரோகார்பன்கள் \"(Bromofluorocarbons)\" என்பவை கார்பன், புரோமின் மற்றும் புளோரின் அணுக்கள் சேர்ந்து உருவாகும் மூலக்கூறுகளாகும். இவை பெரும்பாலும் தீயடக்கும் அமைப்புகளில் பயன்படுத்தப்படுகின்றன. ஏலோன் என்ற வணிகக் குறியீட்டுப் பெயர் கொண்ட வேதிப்பொருள் இவற்றிற்கு மாற்றாக பயன்படுத்தப்படுகிறது. இருந்தாலும் அனைத்து ஏலோன்களும் புரோமோபுளோரோகார்பன்களைக் கொண் டிருப்பதில்லை. சில ஏலோன்கள் குளோரினையும் பெற்றுள்ளன. \n\nகுளோரோபுளோரோகார்பனைவிட அதிகமாகவும் வன்மையாகவும் புரோமோபுளோரோகார்பன்கள் ஒசோன் அடுக்குகளைப் பாதிக்கின்றன . ஆனாலும் சில கப்பல்களிலும் வானூர்திகளிலும் புரோமோபுளோரோகார்பன்கள் இன்றும் பயன்படுத்தப்படுகின்றன. ஏனெனில் இவற்றிற்கு மாற்றாக கிடைப்பவை இதனளவிற்கு திறனுள்ளவையாக இருக்கவில்லை. மொண்டிரியால் நெறிமுறையின்படி புரோமோபுளோரோகார்பன்கள் தடை செய்யப்பட்டிருந்தாலும் எஞ்சியிருக்கும் பழைய இருப்பை மறுசுழற்சி முறையில் தயார்படுத்தி பயன்படுத்தி வருகின்றனர்.\n\nபுரோமோபுளோரோகார்பன்கள் மிகவும் மந்தமானவையாகும். தீயின்போது இவை, ஆக்சிசனை எரிதலுக்குள் வரவிடாமல் தடுப்பது மட்டுமின்றி புரோமின் தனியுறுப்புகளை வெளியேற்றுகின்றன. இவ்வுறுப்புகள் எரிதல் வினையில் தலையிட்டு தடைசெய்கின்றன. முழுவதுமாக புளோரினேற்றம் செய்யப்பட்ட மூலக்கூறுகளுடன் ஒப்பிடுகையில் புரோமோபுளோரோகார்பன்கள் அதிக கொதிநிலையும் உருகுநிலையும் கொண்டுள்ளன. \n"}
{"id": "285886", "url": "https://ta.wikipedia.org/wiki?curid=285886", "title": "மலாங்", "text": "மலாங்\n\nமலாங் (Malang) என்பது இந்தோனேசியாவின் கிழக்குச் சாவகத்தில் அமைந்துள்ள ஒரு நகரம் ஆகும். 2010 இன் மதிப்பீட்டின் அடிப்படையில் இதன் மக்கள் தொகை 820,243 ஆகும். இது கிழக்கு சாவகத்தின் இரண்டாவது மிகப்பெரிய நகரமும் ஆகும்.\n"}
{"id": "285888", "url": "https://ta.wikipedia.org/wiki?curid=285888", "title": "மொஜோகெர்த்தோ", "text": "மொஜோகெர்த்தோ\n\nமொஜோகெர்த்தோ (Mojokerto) என்பது இந்தோனேசியாவில் அமைந்துள்ள ஒரு நகரமாகும். இது கிழக்குச் சாவகத்தில் அமைந்துள்ளது. மொஜோகெர்த்தோ சுராபாயாவிற்கு 40 கிலோ மீற்றர் தென் மேற்காக அமைந்துள்ளது.\n\n Government Website, District<br>\nSection::::வெளியிணைப்புக்கள்.\n Government Website, City\n"}
{"id": "285889", "url": "https://ta.wikipedia.org/wiki?curid=285889", "title": "பசுருவான்", "text": "பசுருவான்\n\nபசுருவான் (Pasuruan, ) என்பது கிழக்கு சாவகம், இந்தோனேசியாவில் அமைந்துள்ள ஒரு நகரமாகும்.சுராபாயாவிற்கு 65 கிலோமீற்றர் தென் மேற்காக இந்நகரம் அமைந்துள்ளது. 2010இன் மதிப்பீட்டின் அடிப்படையில் இதன் மக்கள் தொகை 186,322 ஆகும்.\n"}
{"id": "285890", "url": "https://ta.wikipedia.org/wiki?curid=285890", "title": "பெக்காலோஙான்", "text": "பெக்காலோஙான்\n\nபெக்காலோஙான் (Pekalongan) என்பது இந்தோனேசியாவில் அமைந்துள்ள ஒரு நகரம் ஆகும். இது கிழக்கு சாவகத்தில் அமைந்துள்ளது. 2013 இன் மதிப்பீட்டின் அடிப்படையில் இதன் மக்கள் தொகை 290,870 ஆகும்.\n"}
{"id": "285891", "url": "https://ta.wikipedia.org/wiki?curid=285891", "title": "புரொபோலிங்கோ", "text": "புரொபோலிங்கோ\n\nபுரொபோலிங்கோ (Probolinggo) என்பது கிழக்கு சாவகம், இந்தோனேசியாவில் அமைந்துள்ள ஒரு நகரம் ஆகும். 2010இன் மதிப்பீட்டின் அடிப்படையில் இதன் மக்கள் தொகை 217,062 ஆகும். 2014இன் மதிப்பீட்டின் அடிப்படையில் இதன் மக்கள் தொகை 223,159 ஆகும். இது 56.67 சதுர கிலோமீற்றர் பரப்பளவைக் கொண்டுள்ளது.\n"}
{"id": "285892", "url": "https://ta.wikipedia.org/wiki?curid=285892", "title": "எஸ்தர், மொர்தக்காய் கல்லறை", "text": "எஸ்தர், மொர்தக்காய் கல்லறை\n\nஎஸ்தர், மொர்தக்காய் கல்லறை (\"Tomb of Esther and Mordechai\") என்பது ஈரான் நாட்டிலுள்ள கமடான் என்ற இடத்தில் உள்ளது. இது எஸ்தர், மொர்தக்காய் என்போரின் அடக்க இடமாக நம்பப்படுகிறது. இது யூத புனிதப் பயண இடமாக உள்ளது.\n\nSection::::மாற்று இடம்.\nநடுக் காலத்தில் முதல் தடவையாக வேறு ஒரு பாரம்பரிய இடம் பதிவாகியது. அதன்படி, இசுரேல், லெபனான் வட எல்லையில் அமைந்திருக்கும் \"பர ஆம்\" எனும் பெயரை ஒத்த பெயரைக் கொண்ட கலிலேயா தொல்பொருள் இடமான கஃபர் பர ஆம் எஸ்தர், மொர்தக்காய் என்போரின் அடக்க இடமாகக் குறிப்பிடப்பட்டது.\n"}
{"id": "285893", "url": "https://ta.wikipedia.org/wiki?curid=285893", "title": "கிம் டாம்", "text": "கிம் டாம்\n\nகிம் டாம் \"(Kim Dam)\" (அங்குல் எழுத்துமுறை:김담, hanja:金淡, 1416 - 1464)என்பவர் கொரிய யோசியோன் பேரரசைச் சார்ந்த ஓர் அரசியலாளரும் வானியலாளரும் அறிவியலாளரும் ஆவார். இவரது புனைபெயர் முசோங்கியோன் (무송헌, 撫松軒). இவர் கொரிய இலக்கியத்துக்கும் புவிப்பரப்பியலுக்கும் பங்களிப்பு செய்துள்ளார்.\n\n\n"}
{"id": "285898", "url": "https://ta.wikipedia.org/wiki?curid=285898", "title": "குரோமியம்(II) புளோரைடு", "text": "குரோமியம்(II) புளோரைடு\n\nகுரோமியம்(II) புளோரைடு \"(Chromium(II) fluoride)\" என்பது CrF என்ற மூலக்கூற்று வாய்ப்பாடு கொண்ட ஒரு வேதிச் சேர்மம் ஆகும். நீலம் கலந்த பச்சை நிறத்தில் காணப்படும் இச்சேர்மம் பன்னிறங்காட்டும் ஒரு சேர்மமாகும். அரிதாக தண்ணீரில் கரையும் குரோமியம்(II) புளோரைடு கிட்டத்தட்ட ஆல்ககாலில் கரைவதில்லை. கொதிக்கும் ஐதரோ குளோரிக் அமிலத்தில் கரைகின்ற இச்சேர்மம் சூடான வாலை வடித்த கந்தக அமிலம் மற்றும் நைட்ரிக் அமிலம் ஆகியனவற்றில் கரைவதில்லை. மற்ற குரோமசு சேர்மங்களைப் போலவே குரோமியம்(II) புளோரைடும் காற்றில் ஆக்சிசனேற்றம் அடைந்து குரோமியம்(III)ஆக்சைடாக மாறுகிறது.\n\nSection::::தயாரிப்பு.\nநீரற்ற ஐதரசன் புளோரைடை நீரற்ற குரோமியம்(II) குளோரைடு வழியாக செலுத்துவதன் மூலமாகத் தயாரிக்கலாம். இவ்வினை அறை வெப்பநிலையில் நிகழ்ந்தாலும் வினையை முடிவுக்குக் கொண்டுவர குறிப்பாக 100 முதல் 200 பாகை செல்சியசு வெப்பநிலைக்கு சூடுபடுத்தப்படுகிறது.:\n\nSection::::அமைப்பு.\nபல இருபுளோரைடுகளை போல CrF2 இல் உள்ள Cr(II) எண்முக மூலக்கூற்று வடிவமைப்பு கொண்ட உரூத்தைல் அமைப்பை ஏற்கிறது. F− அயனி முக்கோண வடிவமைப்பையும் ஏற்கிறது. ஆறு Cr-F பிணைப்புகளில் இரண்டு பிணைப்புகள் நீண்ட 2.43 Å பிணைப்பு நீளமும் மற்ற நான்கு பிணைப்புகளும் 2.00 Å நீளம் கொண்ட குறுகிய நீள பிணைப்பாகவும் உள்ளன\n\n"}
{"id": "285900", "url": "https://ta.wikipedia.org/wiki?curid=285900", "title": "தலாங் அணை", "text": "தலாங் அணை\n\nதலாங் அணை, இந்தியாவின் மிசோரம் மாநிலத்தில் உள்ள லுங்லெங் என்னும் ஊரில் தலாங் ஆற்றின் மீது கட்டப்பட்டுள்ளது. 2012ஆம் ஆண்டின் ஆகஸ்ட் பத்தாம் நாளில் மிசோரம் மாநில அரசும் ஷியாம் செஞ்சுரி பெரஸ் நிறுவனமும் புரிந்துணர்வு ஒப்பந்தத்தில் கையெழுத்திட்டுள்ளன.\n"}
{"id": "285907", "url": "https://ta.wikipedia.org/wiki?curid=285907", "title": "துய்ரியால் அணை", "text": "துய்ரியால் அணை\n\nதுய்ரியால் அணை, இந்திய மாநிலமான மிசோரத்தின் அய்சால் மாவட்டத்திலுள்ள துய்ரியால் ஆற்றின் மீது கட்டப்படவுள்ளது. இதன் மூலம் நீர் மின் ஆற்றல் சேகரிக்கத் திட்டமிடப்பட்டுள்ளது. 2016ஆம் ஆண்டில் மின் உற்பத்தி செய்யும் கருவி செயல்பாட்டுக்கு வரும் என்று உத்தேசிக்கப்பட்டுள்ளது.\n"}
{"id": "285910", "url": "https://ta.wikipedia.org/wiki?curid=285910", "title": "முதுபெரும் தாய்களின் கல்லறை", "text": "முதுபெரும் தாய்களின் கல்லறை\n\nமுதுபெரும் தாய்களின் கல்லறை (\"Tomb of the Matriarchs\"; எபிரேயம்: קבר האמהות, \"Kever ha'Imahot\") என்பது இசுரேலின் திபேரியாவில் உள்ள கல்லறையாகும். இது விவிலியம் குறிப்பிடும் சில பெண்களின் (\"முதுபெரும் தாய்கள்\"), பாரம்பரியமாக நம்பப்படும் அடக்க இடமாகும். பின்வரும் பெண்களின் அடக்கம் செய்யப்பட்டுள்ளனர்:\n\n\n\n"}
{"id": "285911", "url": "https://ta.wikipedia.org/wiki?curid=285911", "title": "மிசோரம் பல்கலைக்கழகம்", "text": "மிசோரம் பல்கலைக்கழகம்\n\nமிசோரம் பல்கலைக்கழகம், இந்தியாவின் மிசோரம் மாநிலத்தில் உள்ள மத்திய பல்கலைக்கழகம் ஆகும். இது இந்திய அரசின் பல்கலைக்கழக மானியக் குழுவின் கீழ் இயங்குகிறது. இந்திய பாராளுமன்றத்தில் இயற்றப்பட்ட \"மிசோரம் பல்கலைக்கழகச் சட்டம் (2000)\" என்னும் சட்டத்தின் அடிப்படையில் நிறுவப்பட்டது. இந்த பல்கலைக்கழகத்தின் வேந்தராக மிசோரம் மாநில ஆளுநர் பதவியில் இருப்பார்.\n\nSection::::வளாகம்.\nமிசோரம் பல்கலைக்கழகத்தின் முதன்மை வளாகம் பரப்பளவில் பசுமையான மலைப்பகுதியில் சூழலில், தன்ஷ்ரில் என்னும் இடத்தில் அமைந்துள்ளது.\nபல்கலைக்கழக வளாகத்தினுள்ளேயே கேந்திரியா வித்யாலாயா பள்ளியும் அமைந்துள்ளது. இதில் இங்கு பணிபுரியும் பணியாளர்களின் குழந்தைகள் பயில்கின்றனர். பணியாளர்களின் நலனுக்காக ஹெல்த் சென்டரும் வளாகத்துள்ளேயே அமைந்துள்ளது.\n\nSection::::வெளியீடுகள்.\nமாதம் ஒரு முறை ஷில்அவுட் என்ற ஆய்வக ஏடு தகவல் தொடர்பியல் துறை மாணவர்களால் கொண்டுவர படுகிறது. லொங்லொதுய் என்ற ஆண்டு இதழ் பல்கலைகழக மாணவர் சங்கத்தால் கொண்டு வரபடுகிறது.\n\nSection::::நூலகம்.\nநூலகம் பட்டை குறியீடு தொழில்நுட்பத்துடன் கூடிய RFID நூலக மேலாண்மை அமைப்பு முறையில் செயல்படுகிறது. இலவசமாக இணையத்தை பயன்படுத்தி நிகழ் நிலை வாய்ப்புகளை (online access) வழங்குகிறது.\n\nSection::::விளையாட்டு.\nமிசோரம் பல்கலைகழகம் நவீன உடற்பயிற்சி கூடத்துடன் கூடிய கால்பந்து, கூடைபந்து மற்றும் டேபிள் டென்னிஸ் கூடங்களையும் கொண்டுள்ளது. ஆண்டுதோறும் செப்டம்பர் மாதம் விளையாட்டு விழா நடைபெறுகிறது. கிழக்கு மண்டல பல்கலைக்கழகங்களுக்கிடையே நடைபெறும் கால்பந்து விளையாட்டு போட்டியில் 2008 மற்றும் 2009 ம் ஆண்டுக்கான சாம்பியன் பட்டத்தையும் 2010 ம் ஆண்டு இரண்டாம் இடத்தையும் மிசோரம் பல்கலைக்கழகம் வென்றுள்ளது. அனைத்திந்திய பல்கலைகழகங்கிடையேயான போட்டியில் 2008 ம் ஆண்டு கால் இறுதி வரை முன்னேறி 2010 ம் ஆண்டு சாம்பியன் பட்டமும் வென்றது.\nSection::::தங்கும் வசதி.\nமிசோரம் பல்கலைக்கழகம் 100 பேர் தங்ககூடிய இரண்டு பெண்கள் விடுதியும் 30 பேர் தங்ககூடிய ஒரு விடுதியும் உள்ளது. 100 பேர் தங்ககூடிய 4 ஆண்கள் விடுதியும் உள்ளது.\n\nSection::::துறைகள்.\nஎட்டு பள்ளிகளும் அவற்றில் 35 துறைகளும் இயங்குகின்றன.\n\n"}
{"id": "285915", "url": "https://ta.wikipedia.org/wiki?curid=285915", "title": "மிசோ கவிஞர்கள் சதுக்கம்", "text": "மிசோ கவிஞர்கள் சதுக்கம்\n\nமிசோ கவிஞர்கள் சதுக்கம் (மிசோ: Mizo Hlakungpui Mual, ஆங்கிலம்: Mizo Poets' Square) இந்திய மாநிலமான மிசோரத்தில் சம்பாய் மாவட்டத்தில் உள்ள கௌபங் என்னும் கிராமத்தில் அமைந்துள்ளது. இது மிசோ மொழிக் கவிஞர்களின் நினைவாகக் கட்டப்பட்டது. இது 1986ஆம் ஆண்டில் கட்டப்பட்டது.\n\nஇந்த சதுக்கத்தின் வெள்ளி விழா 2011ஆம் ஆண்டின் ஏப்ரல் 6,7 தேதிகளில் கொண்டாடப்பட்டது. \n\n\n"}
{"id": "285917", "url": "https://ta.wikipedia.org/wiki?curid=285917", "title": "லெங்புய் விமான நிலையம்", "text": "லெங்புய் விமான நிலையம்\n\nலெங்புய் விமான நிலையம் இந்திய மாநிலமான மிசோரத்தின் அய்சால் நகரத்தில் அமைந்துள்ளது. இங்கிருந்து கொல்கத்தா, குவகாத்தி, இம்பால் ஆகிய இடங்களுக்கு விமானங்கள் இயக்கப்படுகின்றன.\n\nஇந்த விமான நிலையம் 97.92 கோடி ரூபாய் மதிப்பில் கட்டப்பட்டது. இது இரண்டு ஆண்டுகள், இரண்டு மாதக் காலத்தில் கட்டி முடிக்கப்பட்டது. இதன் கட்டுமான பணிகள் டிசம்பர் 1995ம் ஆண்டு ஆரம்பிக்கபட்டு பிப்ரவரி 1998ம் ஆண்டு முடிக்கபட்டது. இதை கட்டுமுன் 130 கி.மீ (81 மைல்) தொலைவில் உள்ள பைரபி ரயில் நிலையமும், 205 கி.மீ (127 மைல்) தூரத்தில் உள்ள சில்சார் விமான நிலையம் மட்டுமே போக்குவரதுக்கு உகந்தது. இந்த விமான நிலையத்தில் 300 பயணிகள் வந்து செல்லும் அளவுக்கு வசதியுள்ளது. முன்பு ஏர் டெக்கான், கிங்பிஷர் நிறுவனமும் லெங்க்புயில் தன் சேவையை ஆரம்பித்தன, ஏப்ரல் 2012 க்கு பின் தன் சேவையை நிறுத்தி கொண்டன. \n\nSection::::தொழில் நுட்ப விவரங்கள்.\nமலைபாங்கான இடத்தில் 2500 மீட்டர் விமான ஓடு தளத்திற்கு அடியில் நீரோடைகள் இருப்பது லெங்க்புய் விமான நிலையத்தின் தனித்துவம்.\n\n"}
{"id": "285919", "url": "https://ta.wikipedia.org/wiki?curid=285919", "title": "அடித்தளக் கல்", "text": "அடித்தளக் கல்\n\nஅடித்தளக் கல் (\"Foundation Stone\"; எபிரேயம்: אבן השתייה, எழுத்துப்பெயர்ப்பு: \"Even haShetiya\") அல்லது பாறை (அரபு: صخرة எழுத்துப்பெயர்ப்பு: \"Sakhrah\", எபிரேயம்: סלע எழுத்துப்பெயர்ப்பு: \"Sela\") என்பது எருசலேமின் பாறைக் குவிமாடத்தில் இதயப்பகுதியில் அமைந்துள்ள பாறையின் பெயர் ஆகும். இது குத்தப்பட்ட கல் எனவும், பாறையின் கீழே செல்ல அக்கல்லின் தென்கிழக்கு மூலையில் அமைந்துள்ள சிறிய துவாரத்தின் நிமித்தம் அழைக்கப்படுகிறது. இது யூதப் புனித இடமும், யூதப் பாரம்பரியத்தின்படி சொர்க்கத்திற்கும் பூமிக்கும் இடையிலான ஆன்மீக இணைப்பாகப் பார்க்கப்படுகிறது. பாரம்பரியமாக யூதர்கள் இதன் பக்கமாக இருந்தபடியே செபம் செய்வர்கள். ஏனென்றால் எருசலேம் கோவிலின் மகா பரிசுத்த இடம் இருந்த இடமாக இது நம்பப்படுகிறது.\n\nSection::::இடம்.\nதற்கால யூத கல்வியலாளர்கள் அடித்தளக் கல் நான்கு சாத்தியமான இடங்களைப் பட்டியலிட்டுள்ளனர்:\n"}
{"id": "285922", "url": "https://ta.wikipedia.org/wiki?curid=285922", "title": "எபிரோன்", "text": "எபிரோன்\n\nஎபிரோன் (\"Hebron\", அரபு: ; ) என்பது மேற்குக் கரையில் அமைந்துள்ள பலத்தீன் நகரம் ஆகும். இது தென் எருசலேமின் தூரத்தில் அமைந்துள்ளது.\n\nஇந்நகர் பிதாப்பிதாக்கள், முதுபெரும் தாய்கள் ஆகியோரின் அடக்கம் செய்யப்பட்ட இடங்களைக் கொண்டிருப்பதால் மிகவும் குறிப்பிடத்தக்கதாகிறது. இதனால், எருசலேம் நகருக்கு அடுத்ததாக இரண்டாவது புனித நகராக யூதம் கருதுகிறது. ஆபிரகாம் உடன் தொடர்புபட்டிருப்பதால் யூதர், கிறித்தவர், முசுலிம் ஆகியோரால் மதிப்பளிக்கப்பட்ட நகராக உள்ளது. யூதமும் இசுலாமும் இதை புனித நகராகக் கருதுகின்றன.\n\n"}
{"id": "285926", "url": "https://ta.wikipedia.org/wiki?curid=285926", "title": "பெரியார் ஈ.வெ.ரா அரசினர் கலைக்கல்லூரி", "text": "பெரியார் ஈ.வெ.ரா அரசினர் கலைக்கல்லூரி\n\nபெரியார் ஈ.வெ.ரா. அரசினர் கலைக்கல்லூரி இந்தியாவின் தமிழ்நாட்டில், திருச்சிராப்பள்ளி மாவட்டத்தில் தன்னாட்சி தகுதியுடன் செயற்பட்டுவரும் தமிழக அரசின் கலை அறிவியல் கல்லூரியாகும். இக்கல்லூரி 1965ஆம் ஆண்டில் அப்போதைய தமிழக முதல்வர் பக்தவச்சலம் அவர்களால் தொடங்கி வைக்கப்பட்டது. இக்கல்லூரி தற்போது, திருச்சிராப்பள்ளி பாரதிதாசன் பல்கலைக்கழகத்திற்கு உட்பட்ட தன்னாட்சி கல்லூரியாக செயற்பட்டு வருகிறது.\n\n\n"}
{"id": "285929", "url": "https://ta.wikipedia.org/wiki?curid=285929", "title": "திபேரியு", "text": "திபேரியு\n\nதிபேரியு அல்லது திபேயாஸ் (\"Tiberias\"; ; , Tveria, Tiveria ; , \"\"; கிரேக்கம்: Τιβεριάς \"Tiberiás\", Modern Greek: Τιβεριάδα \"Tiveriáda\") என்பது கலிலேயக் கடலின் மேற்குக் கரைப்பகுதியில் அமைந்துள்ள ஓர் நகராகும். இது கி.பி 20 காலப்பகுதியில் உருவாக்கப்பட்டது. இதன் பெயர் திபேரியு மாமன்னரை கௌரவிக்கும் முகமாக அவருடைய பெயரைக் கொண்டு வைக்கப்பட்டது.\n\n"}
{"id": "285941", "url": "https://ta.wikipedia.org/wiki?curid=285941", "title": "இருசோடியம் சிட்ரேட்டு", "text": "இருசோடியம் சிட்ரேட்டு\n\nஇருசோடியம் சிட்ரேட்டு \"(Disodium citrate)\" என்பது NaCHO என்ற மூலக்கூற்று வாய்ப்பாடு கொண்ட ஒரு வேதிச் சேர்மம் ஆகும். மிகச்சரியாகச் சொல்வதென்றால் இச்சேர்மத்தை இருசோடியம் ஐதரசன் சிட்ரேட்டு என்பார்கள். சிட்ரிக் அமிலத்தினுடைய அமில உப்பான இச்சேர்மம் உணவுப் பொருட்களில் ஆக்சிசனேற்ற தடுப்பானாகவும், பிற ஆக்சிசனேற்ற தடுப்பான்களின் விளைவுகளை மேம்படுத்தவும் பயன்படுகிறது. இவை தவிர அமிலத்தன்மையை ஒழுங்குபடுத்தும் அமிலத்தன்மை ஒழுங்குபடுத்தியாகவும் பித்த அமில தெளிவாக்கியாகவும் பயன்படுகிறது. ஊன்பசை, பழப்பாகு, இனிப்புகள், பனிப்பாகு, கார்பனேற்ற பானங்கள், பால்பொடி, மது மற்றும் பதப்படுத்தப்பட்ட பாலடைக்கட்டி முதலான குறிப்பிடத்தகுந்த பொருட்களைத் தயாரிக்க இச்சேர்மம் உதவுகிறது.\nசிறுநீர் பாதை நோய் தொற்றுக் கோளாறுகளை போக்க நோயாளிகளுக்கு இருசோடியம் சிட்ரேட் உதவுகிறது.\n"}
{"id": "285953", "url": "https://ta.wikipedia.org/wiki?curid=285953", "title": "சேப்பாத்", "text": "சேப்பாத்\n\nசேப்பாத் (\"Safed\", \"Tzfat\", விவிலிய எபிரேயம்: \"Ṣ'fath\"; , \"Ṣafad\") இசுரேலின் வட மாவட்டத்தில் அமைந்துள்ள ஓரு நகரமாகும். கடல் மட்டத்திலிருந்து உயரத்தில் அமைந்துள்ள இது, இசுரேலிலும் கலிலேயாவிலும் உயரமான நகராகும். இதனுடைய உயரத்தினால், சேப்பாத் சூடான கோடையும், குளிரையும் பெறுவதோடு பனிப் பொழிவையும் குளிர்காலத்தையும் அடிக்கடிப்பெறுகிறது. 16 ஆம் நூற்றாண்டு முதல், சேப்பாத் யூதத்தின் நான்கு புனித நகர்களில் ஒன்றாக, எருசலேம், எபிரோன், திபேரியு என்பவற்றுடன் சேர்த்துக் கருதப்படுகிறது. அக்கால முதல் யூத உள்ளுணர்வியல் எனப்படும் கபலாவின் மையமாக விளங்குகிறது.\n\n"}
{"id": "285954", "url": "https://ta.wikipedia.org/wiki?curid=285954", "title": "பென்சா மாகாணம்", "text": "பென்சா மாகாணம்\n\nபென்சா மாகாணம் (\"Penza Oblast\", , \"பென்சென்ஸ்கயா ஓப்லாஸ்த்\") என்பது உருசியாவின் நடுவண் அலகும், ஒரு உருசிய மாகாணமும் ஆகும். மக்கள்தொகையாக 1,386,186 (2010ம் ஆண்டுக் கணக்கெடுப்பு) பேரைக்கொண்ட இதன் அலுவல்முறை ஆட்சி மையம் பென்சா நகரம் ஆகும்.\n\nSection::::புவியியல்.\nSection::::முதன்மை ஆறுகள்.\nபென்சா மாகாணத்தில் சுமார் 3000 ஆறுகள் உள்ளன. இவற்றின் ஒட்டுமொத்த நீளம் 15,458 கி.மீ ஆகும். இதில் கீழ்கண்டவை பெரிய ஆறுகள்:\n\nSection::::விலங்குகள்.\nஇந்த பிராந்தியத்தில் முதுகெலும்புள்ள விலங்கினங்கள் 316 வகையான இனங்கள் உள்ளன. இதில்\n\nSection::::பொருளாதாரம்.\nபென்சா மாகாணம் வோல்கா பொருளாதாரப் பகுதியில் அமைந்துள்ளது. இங்கு உருசியாவின் முன்னணி தயாரிப்புகளான கோதுமை, கம்பு, ஓட்ஸ், தினை ஆகிய தானியங்கள் மற்றும் தீவனப்பயிர்கள், காய்கறிகள், உருளைக்கிழங்கு, கடுகு, மற்றும் இறைச்சி ஆகியவை உற்பத்தி செய்யப்படுகின்றன.\n\nSection::::மக்கள் வகைப்பாடு.\nமாகாண மக்கள் தொகை: 1,386,186 (2010 கணக்கெடுப்பு); 1,452,941 (2002 மக்கள் தொகை கணக்கெடுப்பு); 1,504,309 (1989 மக்கள் தொகை கணக்கெடுப்பு)\n\nSection::::முதன்மைப் புள்ளிவிவரங்கள்.\n2012ம் ஆண்டு\n2008ம் ஆண்டு\n\n\nSection::::சமயம்.\n2012 ஆண்டின் அலுவல்முறைக் கணக்கெடுப்புப்படி, இந்த மாகாண மக்கள்தொகையில் 42.9% பேர் உருசிய மரபுவழித் திருச்சபை கிருத்தவர்கள், 2% பேர் திருச்சபை இணைப்பில்லாத பொதுவான கிருத்துவர்கள், 1% கிழக்கு மரபுவழி திருச்சபை கிருத்தவர்கள், 7% முஸ்லீம்கள், 15% சமயநாட்டமற்ற ஆன்மீக நம்பிக்கையுள்ளவர்கள், 9% நாத்திகர்கள், 3.1% மற்ற சமயங்களைச் சேர்ந்தவர்களாகவோ அல்லது கேள்விக்கு பதில் அளிக்காதவர்களாகவோ உள்ளனர்.\n"}
{"id": "285958", "url": "https://ta.wikipedia.org/wiki?curid=285958", "title": "மிசோ இலக்கியம்", "text": "மிசோ இலக்கியம்\n\nமிசோ இலக்கியம், மிசோ மொழியின் பேச்சு மரபு, எழுத்து மரபு ஆகியவற்றின் இலக்கியங்களை உள்ளடக்கியது. இந்த இலக்கிய வழக்கு மிசோ மொழியில் தோன்றினாலும், பவி, பைதே, ஹமார் ஆகிய மொழிகளின் தாக்கத்தையும் பெற்றுள்ளது.\n\n1860 - 1894 ஆண்டுகளுக்கு இடைப்பட்ட காலம் மிசோ இலக்கியத்தின் முக்கியமான காலம். இதன் பின்னரே மிசோ நாட்டுப்புறக் கதைகளும் எழுத்துவடிவம் பெற்றன.\n\nபின்னர், கிறிஸ்தவ மதம் பரவத் தொடங்கிய காலத்தில், இந்த மொழிக்கான அகராதியையும், இலக்கண நூலையும் கிறிஸ்தவ மிஷனரியைச் சேர்ந்தோர் எழுதினர்.\n\n"}
{"id": "285959", "url": "https://ta.wikipedia.org/wiki?curid=285959", "title": "பிணன்", "text": "பிணன்\n\nபிணன் அல்லது மிருதன் (\"Zombie\") என்பது இறந்த மாந்தரின் உடலுக்கு உயிரூட்டுவதன் மூலம் உருவாக்கப்படும் ஒரு கற்பனையான சாகா உருவமாகும்.\n\n"}
{"id": "285962", "url": "https://ta.wikipedia.org/wiki?curid=285962", "title": "கடக்நாத்", "text": "கடக்நாத்\n\nகருங்கோழி அல்லது நாட்டுக்கருப்புக் கோழி, கடக்நாத் கோழி ( Kadaknath ) போன்ற பெயர்களால் அழைக்கப்படுவது இந்தியாவில் காணப்படும் கோழியாகும். இது இந்தியாவின் மத்தியப் பிரதேசத்தைச் சேர்ந்தது. இது \"'காலாமசி\"' எனவும் அழைக்கப்படுகிறது (\" கருஞ்சதைக் கோழி\"). இந்த கோழி இனம் இதன் கருப்பு இறைச்சிக்கும், நல்ல சுவைக்கும் புகழ்பெற்றது. இதன் இறைச்சி உண்பதால் நல்ல வீரியம் உண்டாவதாக நம்பப்படுகிறது. இதன் உடலில் மெலனின் நிறமி மிகுந்து காணப்படுவதால் இவ்வாறு காணப்படுகிறது. \nஇப்பறவை முற்றிலும் கருப்பு நிறத்தில் உள்ளது. கருப்பு தோகையில் பச்சை நிறம் கலந்து வானவில்லில் உள்ளது போன்ற வண்ணங்கள் கொண்டதாகவும், இதன் இறைச்சி, எலும்புகள் போன்ற அனைத்து பாகங்களும் கருப்பு நிறத்தில் இருக்கும். இந்தக் கோழியின் தோல், அலகு, கால் விரல்கள், பாதம் போன்றவை சாம்பல் நிறத்தில் இருக்கும். கொண்டை, நாக்கு போன்றவை இளஞ்சிவப்பு நிறத்தில் இருக்கும்.\n\nஇதன் இறைச்சியில் உள்ளதாகக் கூறப்படும் மருத்துவ குணங்களால் இதன் இறைச்சிக்கு அதிக தேவை உள்ளது. இதனால் இந்தக் கோழிகளை அழிவில் இருந்து காக்க, மாநில அரசு வறுமைக்கோட்டிற்கு கீழ் வாழும் 500 குடும்பங்களுக்கு இந்த கோழியை வளர்க்க நிதி ஆதரவு மற்றும் உதவி பெறும் திட்டத்தை துவங்கியுள்ளது. இக்கோழி இனம் தமிழ்நாட்டின் பல பகுதிகளிலும் பண்ணை முறையிலும் மேச்சல் முறையிலும் வளர்க்கப்படுகிறது.\n\nSection::::சித்த மருத்துவத்தில்.\nகுட்டம், காணாக்கடி, சிரங்கு, விரணங்கள், வாதம் போன்ற நோய்கள் கருங்கோழிக் கறியால் குணமாகும் என்கிறது சித்த மருத்துவம். முற்காலத்தில் ஆண்களுக்கு வீரியத்தை அதிகரிக்க, சில மூலிகைகளுடன் சேர்த்துச் சமைத்த கருங்கோழிக் குழம்பு பயன்படுத்தப்பட்டிருக்கிறது. பெருங்காயம், மிளகு, பிரப்பங் கிழங்கு எனப் பல மருத்துவ மூலிகைகளைச் சேர்த்துச் செய்யப்படும் கருங்கோழி சூரணத்தால் விக்கல், குட்ட நோய்கள், மூலம், வாயு நீங்கும் என்பதற்கான பாடல் குறிப்பு உண்டு.\n\n\n"}
{"id": "285963", "url": "https://ta.wikipedia.org/wiki?curid=285963", "title": "பாலாக் தில்", "text": "பாலாக் தில்\n\nபாலாக் ஏரி (மிசோ மொழி: Palak Dil, மாரா மொழி: Pala Tipo) இந்தியாவின் மிசோரம் மாநிலத்தில் உள்ள பெரிய ஏரியாகும். இது மாரா தன்னாட்சி மாவட்டக் குழுவுக்கு உட்பட்ட சைஹா மாவட்டத்தில் உள்ள புரா கிராமத்தில் உள்ளது. இங்கு பல்வேறு இனங்களைச் சேர்ந்த விலங்குகளும் செடிகளும் வாழ்கின்றன. இந்த ஏரி பாலாக் காட்டுயிர் காப்பகத்தின் ஒரு பகுதியாகும்.\n\n\"பாலா\" என்ற சொல் மாரா மொழிப் புராணக் கதையில் இருந்து வந்தது. டிபோ என்ற சொல்லுக்கு ஏரி என்று பொருள். இதை மிசோ மொழியில் பாலாக் தில் என்று அழைக்கின்றன. இதன் பெயரால் மிசோரம் மாநில சட்டமன்றத் தொகுதிக்கு பாலாக் சட்டமன்றத் தொகுதி என்று பெயர் உள்ளது.\n\nஇந்த ஏரியை மிதிவண்டி உள்ளிட்ட வாகனங்களில் சென்றடையலாம். புரா, தோங்கலோங், லாங்பான் உள்ளிட்ட கிராமங்கள் அருகில் உள்ளன.\n\nஇந்த ஏரி உண்டானதை பற்றிய செவி வழிக் கதைகள் கூறப்படுகின்றன.\n"}
{"id": "285966", "url": "https://ta.wikipedia.org/wiki?curid=285966", "title": "வாண்டாங் அருவி", "text": "வாண்டாங் அருவி\n\nவண்டாங் அருவி இந்திய மாநிலமான மிசோரத்தின் செர்ச்சிப் மாவட்டத்தில் உள்ள தென்சால் என்ற ஊருக்கு தெற்கில் 5 கி.மீ தொலைவில் உள்ளது. இது செர்ச்சிப்பில் இருந்து 30 கி.மீ தொலைவிலும், அய்சால் நகரத்தில் இருந்து 137 கி.மீ தொலைவிலும் அமைந்துள்ளது. இது இந்தியாவில் உயரமான அருவிகளின் பட்டியலில் பதின்மூன்றாவது இடத்தில் உள்ளது.\n\nஇந்த அருவி இரண்டு அடுக்காக அமைந்தது. இது 229 மீட்டர் உயரமுடையது.\n\n"}
{"id": "285967", "url": "https://ta.wikipedia.org/wiki?curid=285967", "title": "நான்கு புனித நகர்கள்", "text": "நான்கு புனித நகர்கள்\n\nநான்கு புனித நகர்கள் (\"Four Holy Cities\"; ) என்பது எருசலேம், எபிரோன், சேப்பாத், திபேரியு ஆகிய நகர்களைக் குறிக்கும், யூத பாரம்பரியத்தில் உள்ள பொதுவான வரையறையும், பாலத்தீனத்தை உதுமானியர்கள் வெற்றி கொண்ட பின் யூத வாழ்வின் நான்கு பிரதான மையங்களும் ஆகும். \"புனித நகர்கள்\" என்ற கருத்து 1640 களில் உருவானது. 1740 இல் திபேரியு இதனுள் உள்வாங்கப்பட்டது.\n\n1906 யூத கலைக்களஞ்சியத்தின்படி, எருசலேம், எபிரோன், சேப்பாத், திபேரியு என்பன நான்கு புனித நகர்கள் எனக் குறிப்பிடப்பட்டுள்ளன.\n\n"}
{"id": "285968", "url": "https://ta.wikipedia.org/wiki?curid=285968", "title": "விவிலிய நபர்கள் அடக்கம் செய்யப்பட்ட இடங்களின் பட்டியல்", "text": "விவிலிய நபர்கள் அடக்கம் செய்யப்பட்ட இடங்களின் பட்டியல்\n\nவிவிலிய நபர்கள் அடக்கம் செய்யப்பட்ட இடங்களின் பட்டியல் சமய, பாரம்பரிய அடிப்படையில் அமைந்த பட்டியலாகும். இவ்விடங்கள் ஆதாரபூர்வமாக அமையாது, விவிலியம் உள்ளூர் மக்களின் வாய்வழிப் பாரம்பரியம் மூலம் அறியப்பட்டது. லெபனான், இசுரேல், பாலத்தீனப் பகுதிகள், ஈராக், ஜோர்தான், ஈரான் ஆகியன அப்புனித இடங்களைப் பாதுகாக்க நினைவுச் சின்னங்களை அமைத்துள்ளன. பல இடங்கள் பற்றிய விடங்கள் தலைமுறை தலைமுறையாக கொண்டு செல்லப்பட்டன என்பதற்கு பயணிகளின் வரலாற்றுக் குறிப்புக்களைக் கொண்டுள்ளன.\n\n"}
{"id": "285970", "url": "https://ta.wikipedia.org/wiki?curid=285970", "title": "பெயாட்டே ஷெய்ப்பே", "text": "பெயாட்டே ஷெய்ப்பே\n\nபெயாட்டே ஷெய்ப்பே (\"Beate Zschäpe\" ஜனவரி 2, 1975 புனைபெயர்கள்: சுசான் டீனெல்ற், மண்டி போல், பெய்ர்பெல் புசிலோவ்ஸ்கி) ஒரு செருமானிய வலதுசாரித் தீவிரவாதி ஆவார். இவர் தேசிய சோசலிச திரைமறைவு அமைப்பின் உறுப்பினராக நம்பப்படுபவர்.\n\nSection::::குடும்பமும் வாழ்க்கையும்.\nபெயாட்டே ஷெய்ப்பேயின் தாயார் கிழக்கு ஜெர்மனியைச் சேர்ந்தவர். தந்தையார் உருமேனியர். தாயாரும் தந்தையாரும் உருமேனியாவில், புக்காரெஸ்ற் நகரில், ஒரே வகுப்பில் பல் வைத்தியம் கற்றவர்கள். பெயாட்டே ஷெய்ப்பே தனது தந்தையை ஒரு போதும் சந்தித்ததில்லை. இவரது தந்தை 2000இல் இறக்கும் வரை இவரைத் தனது மகள் என ஏற்றுக் கொள்ளவில்லை. இவர் அடிக்கடி தனது அம்மம்மாவின் பொறுப்பிலேயே வாழ்ந்தவர். இவரது தாயார் இருதடவைகள் விவாகரத்துச் செய்து கொண்டவர். ஒவ்வொரு முறையும் தாயாரின் புதிய நட்பின் பெயரை தனது குடும்பப் பெயராகப் பெற்றுக் கொண்டவர். 15வது வயதுக்குள் தான் வாழ்ந்த நகரான யேனாவிலும், அதைச் சுற்றியுள்ள இடங்களிலுமாக 6 தடவைகள் வீடு மாற வேண்டிய சூழ்நிலைக்கு உள்ளானவர்.\n\nSection::::கல்வியும் தொழிலும்.\n1982-1983இல் பெயாட்டேயின் இரண்டாவது வகுப்புப் பாடசாலை அறிக்கையின் படி இவர் நல்ல புள்ளிகளைப் பெறுவதற்கான பிரயத்தனங்களைச் செய்திருக்கிறார். ஆனாலும் இவரது கவனக்குறைவு, ஒழுங்கின்மை போன்ற காரணங்களால் இவரால் ஒரு திறமையான மாணவியாகத் திகழ முடியவில்லை. இவர் 1991 இல் தனது 15/16வது வயதில் யேனா நகரில் \"யோகான் வோல்ப் காங்க் பொன் கொய்தே\" பாடசாலையில் தனது பத்தாம் வகுப்பைப் படித்து முடித்த பின்னர், வேலை இல்லாதவர்களுக்கான வேலைஉருவாக்கத் திட்டத்தின் கீழ் ஒரு வர்ணம் தீட்டுபவரின் உதவியாளராகப் பணி புரியத் தொடங்கினார். அதன் பின் 1992 இலிருந்து 1996 வரை தோட்டத்தொழிற் பயிற்சியைத் தொழிற்கல்வியாகக் கற்று காய்கறி வளர்ப்பில் நிபுணர் ஆனார்.\n"}
{"id": "285974", "url": "https://ta.wikipedia.org/wiki?curid=285974", "title": "மரக்கட்டை வீடு", "text": "மரக்கட்டை வீடு\n\nமரக்கட்டை வீடு (Log house) என்பது, அமைப்பு அடிப்படையில் மரக்கட்டைக் குடில்களை ஒத்தது. ஆனாலும், இது மரக்கட்டைக் குடில்களைப் போலன்றிச் சற்றுப் பெரிதாகவும், செப்பம் செய்த மரக்கட்டைகளால் ஆன அமைப்புக்களையே குறிக்கிறது. \n\nபைன், இசுப்புரூசு போன்ற நேரானவையும், உயர்ந்து வளர்பவையுமான ஊசியிலை மரங்கள் தாராளமாகக் கிடைக்கும், சுவீடன், பின்லாந்து, நார்வே, பால்டிக் நாடுகள், உருசியா போன்ற நாடுகளின் பெரும் பகுதிகளில் மரக்கட்டைக் கட்டுமானமே பொதுவான கட்டிடத் தொழில்நுட்பமாக இருந்தது. இதே போன்ற தட்பவெப்பநிலை நிலவும் கிழக்கு நடு ஐரோப்பா, ஆல்ப்சு, பால்க்கன்சு பகுதி, ஆசியாவின் சில பகுதிகள் ஆகிய இடங்களின் நாட்டார் கட்டிடங்களில் இத்தொழில்நுட்பம் பயன்படுத்தப்பட்டது. இலையுதிர் மரங்கள் முதன்மையாகக் காணப்படும் ஐரோப்பாவின் மேற்குப் பகுதிகளில் மரச் சட்டக அமைப்புக்களே பெரிதும் விரும்பப்பட்டன.\n\nSection::::மரக்கட்டை வகைகள்.\nமரக்கட்டை வீடுகளில் பல்வேறு வகையான மரக்கட்டைகள் பயன்படுத்தப்படுகின்றன.\n\nகைச்செப்பம் செய்த மரக்கட்டைகளாலான வீடுகள் பல நூற்றாண்டுகளாகவே இசுக்கன்டினேவியா, உருசியா, கிழக்கு ஐரோப்பா ஆகிய பகுதிகளில் பல நூற்றாண்டுகளாகவே பயன்பாட்டில் உள்ளன. இவற்றைக் கட்டுவதற்குப் பெரும்பாலும், கோடரியும், கத்தியுமே பயன்பட்டன. 18ம் நூற்றாண்டுத் தொடக்கத்தில், நியூ சுவீடனைச் சேர்ந்த இசுக்கன்டினேவியக் குடியேறிகள் இக்கலையை வட அமெரிக்காவுக்குக் கொண்டுவந்தனர். அங்கேயிருந்த பிற குடியேறிகளும், தாயக அமெரிக்கரும் இந்தத் தொழில்நுட்பத்தைக் கைக்கொள்ளலாயினர்.\n\nSection::::கூறுகள்.\nமரக்கட்டை வீடுகளில் பயன்படும் மரக்கட்டைகள் வேறுபட்ட அளவுகளிலான ஈர அளவைக் கொண்டிருக்கும். புதிதாக வெட்டப்பட்ட எல்லா மரக்கட்டைகளிலுமே கூடிய அளவு ஈரம் இருக்கும். கையால் செப்பம் செய்யப்பட்ட மரக்கட்டைகளில் அவை பயன்படுத்தப்படும் தட்பவெப்ப நிலையில் உறுதி நிலைக்கு வரும்வரை உலர விடுவதன் மூலம், ஈரம் இயற்கை முறையில் வெளியேறுகிறது. இவ்வாறு உலரும்போது மரக்கட்டை அளவில் சுருங்குகிறது. இச்சுருக்கம் மரக்கட்டையின் எல்லாத் திசைகளிலும் ஒரே அளவில் சுருங்குவதில்லை. சுற்றளவின் தொடுகோட்டுத் திசையிலான சுருக்கமும், ஆரைத் திசையிலான சுருக்கமும் வேறுபட்ட அளவில் இருப்பதால் சிறு வெடிப்புகள் தோன்றும். இவ்வெடிப்புக்கள் காலப்போக்கில் விரிவடையும். இது வளியில் உலரும் மரக்கட்டைகளிலும், சூளையில் உலர்த்தப்படும் மரக்கட்டைகளிலும் இடம்பெறக்கூடிய இயற்கையான நிகழ்முறை ஆகும். கட்டுமான முறை அல்லது எவ்வாறு உலர்த்தப்பட்டது என்பவற்றில் தங்கியிராமல் எல்லா மரக்கட்டை வீடுகளிலுமே இது நிகழும்.\n\nஅரிவாலை மரக்கட்டைகள் வேறு முறையில் உருவாக்கப்படுகின்றன. தேவைப்படும் தரம், விளைவு என்பவற்றைப் பொறுத்து அரிவாலை மரக்கட்டைகள் பின்வரும் ஏதாவதொரு வகையில் அமையும்.\n\nSection::::பச்சை மரக்கட்டைகள்.\nகாட்டில் மரங்களை வெட்டியவுடன், வளியிலோ சூளையிலோ உலர்த்தாமல் புறவுருவாக்க எந்திரங்களின் மூலம் உருவாக்கப்படும் மரக்கட்டைகள் பச்சை மரக்கட்டைகள் எனப்படுகின்றன. இங்கே \"பச்சை\" நிறத்தைக் குறிப்பதில்லை. அது அம்மரக்கட்டைகளில் உள்ள ஈரத்தைக் குறிக்கிறது. பச்சை மரக்கட்டைகளில் இருக்கக்கூடிய ஈர அளவு, மர இனத்தையும் அது வெட்டப்பட்ட பருவகாலத்தையும் பொறுத்து குறிப்பிடத்தக்க அளவில் வேறுபடும். பச்சை மரக்கட்டைகளின் ஈர அளவு 20% முதல் 90% வரை இருக்கலாம்.\n\nவளியில் உலர்ந்த மரக்கட்டைகளில் ஒரு வகை \"பட்டு நிற்கும்\" (dead standing) மரங்களில் இருந்து பெறப்படுவது. இம்மரங்கள் இயற்கைக் காரணங்களால் பட்ட பின்னரும் நிற்கும் மரங்கள். இவை பட்ட பின் ஒரு மாதத்திலோ பல ஆண்டுகளின் பின்னரோ வெட்டப்படலாம். இதனால் இவ்வாறான மரங்களிலிருந்து கிடைக்கும் மரக்கட்டைகள் பச்சை மரக்கட்டைகளாகவோ, ஏறத்தாழ உலர்ந்த மரக்கட்டைகளாகவோ இருக்கக்கூடும்.\n\nகட்டுமானம் நிறைவுற்ற பின்னர் பச்சை மரக்கட்டைகள் கட்டிடத்தின் பகுதியாக இருந்தபடியே உலரும். நான்கு ஆண்டுகளுக்கு உள்ளாகவே இம்மரக்கட்டைகள் அவற்றின் சுற்றாடலுடன் சமநிலையை எட்டி 6%க்கும் 12%க்கும் இடைப்பட்ட சமநிலை ஈரப்பத அளவை அடையும். உண்மையான சமநிலை ஈரப்பத அளவு அவ்விடத்தின் தட்பவெப்பநிலை, பருவகாலம், அமைவிடம் ஆகியவற்றில் தங்கியுள்ளது.\n"}
{"id": "285978", "url": "https://ta.wikipedia.org/wiki?curid=285978", "title": "தே. கல்லுப்பட்டி ஊராட்சி ஒன்றியம்", "text": "தே. கல்லுப்பட்டி ஊராட்சி ஒன்றியம்\n\nதே. கல்லுப்பட்டி ஊராட்சி ஒன்றியம் (T.KALLUPATTI PANCHAYAT UNION) , இந்தியாவின் தமிழ்நாட்டின் மதுரை மாவட்டத்தில் உள்ள பதின்மூன்று ஊராட்சி ஒன்றியங்களில் ஒன்றாகும். இவ்வூராட்சி ஒன்றியத்தில் நாற்பத்தி ஒன்று ஊராட்சி மன்றங்களை கொண்டுள்ளது. இவ்வூராட்சி ஒன்றியத்தின் வட்டார வளர்ச்சி அலுவலகம் டி. கல்லுப்பட்டியில் இயங்குகிறது\n\nSection::::மக்கள் தொகை.\n2011ஆம் ஆண்டு இந்திய மக்கள் தொகை கணக்கெடுப்பின்படி, இந்த ஊராட்சி ஒன்றியத்தின் மொத்த மக்கள் தொகை 67,426 ஆகும். அதில் ஆண்கள் 33,289; பெண்கள் 34,137. பட்டியல் சமூக மக்களின் தொகை 17,499 ஆக உள்ளது. அதில் ஆண்கள் 8,730; பெண்கள் 8,769. பட்டியல் பழங்குடி மக்களின் தொகை 1 (ஆண்) ஆக உள்ளது. \n\nSection::::ஊராட்சி மன்றங்கள்.\nதே. கல்லுப்பட்டி ஊராட்சி ஒன்றியத்தில் உள்ள 42 ஊராட்சி மன்றங்களின் விவரம்; \n\n\n"}
{"id": "285982", "url": "https://ta.wikipedia.org/wiki?curid=285982", "title": "பெர்ட்ரண்டு ரசல்", "text": "பெர்ட்ரண்டு ரசல்\n\nபெர்ட்ரண்டு ஆர்தர் வில்லியம் ரசல், 3ஆவது \"ஏர்ல்\" ரசல் (\"Bertrand Arthur William Russell, 3rd Earl Russell\",1872-1970): ஒரு பிரித்தானிய மெய்யியலாளர், கணித மேதை, ஏரணவியலர் (தருக்கவாதி), சமூக சீர்திருத்தவாதி, அமைதிவாதி ஆவார். வேல்சில் பிறந்த இவர் தனது வாழ்க்கையை பெரும்பாலும் இங்கிலாந்தில் கழித்தாலும், தான் பிறந்த இடமாகிய வேல்சில் இறந்தார்.\n\nரசல் 1900களின் தொடக்கத்தில் பிரித்தானிய \"இலட்சியவாதத்திற்கு எதிராகக் கிளர்ச்சி\" என்பதைத் தொடங்கினார், மேலும் பகுப்பாய்வுத் தத்துவம் என்பதை அவர் மாணவர் விட்கன்ஸ்டைன், பெரியவர் கோட்லோப் பிரேக என்பவர்களுடன் சேர்ந்து நிறுவினார். ஏ. என். ஒயிட்ஹெட் உடன் சேர்ந்து, பிரின்சிப்பியா மாத்தமாட்டிக்கா (கணிதத்தின் கோட்பாடுகள்) என்னும் நூலை எழுதி, கணிதத்தை தருக்கத்தின் அடிப்படையில் நிறுவ முயன்றார். அவரது தத்துவக் கட்டுரை \"ஆன் டிநோட்டிங்\" (\"On Denoting\") \"தத்துவத்தின் வழிகாட்டி எடுத்துக்காட்டு\" எனக் கருதப்படுகிறது. இந்த இரு புத்தகங்களும் ஏரணம், கணிதம், மொழியியல், கணங்கள் கோட்பாடு, பகுப்பாய்வுத் தத்துவம் முதலியவற்றின் மேல் பரவலான தாக்கத்தை ஏற்படுத்தின.\n\nரசல் போர் மற்றும் காலனியத்தின் எதிர்ப்பாளர், தடையிலா வணிகத்தின் ஆதரவாளர் முதலாம் உலகப் போரின் போது தனது போர் எதிர்ப்புச் செயல்களால் சிறையில் அடைக்கப்பட்டார்.. இட்லருக்கு எதிராகப் பிரச்சாரம் நடத்தினார், சோவியத் ஒன்றியத்தின் வரம்பற்ற அதிகாரத்தை எதிர்த்தார். அணுகுண்டு கைவிடுதலையை ஆதரித்தார், அமெரிக்காவின் வியட்நாம் தலையீட்டை எதிர்த்தார்.\n\nரசலுக்கு, அவரின் பலவகைப்பட்ட எழுத்துகளினால், \"மானுட இலட்சியங்களுக்காகவும், கருத்து சுதந்திரத்திற்காகவும்\" 1950 இல் இலக்கியத்திற்கான நோபல் பரிசு வழங்கப்பட்டது\".\n\nSection::::பிறப்பும் குடும்பமும்.\nபெர்ட்ராண்ட் ரசல் மே 18, 1872 அன்று ஐக்கிய இராச்சியம், மான்மத்சயரில், டிரெல்லெக் என்ற ஊரில் பிறந்தார். அவர் தந்தைவழிப் பாட்டன், முதல் ஏர்ல் ரசல், பெட்போர்ட் ஆவார். அவர் விக்டோரியா மகாராணியால் அரசு அமைக்க அழைக்கப்பட்டு, அரசியின் பிரதம மந்திரியாக 1840, 1860களில் பணி புரிந்தார்.\n\nரசல் குடும்பம் பிரித்தானியாவில் பல நூற்றாண்டுகளாகச் சமூகத்தில் புகழ்பெற்று இருந்தது. டியூடர் வம்சம் அரசாளும் போது, அவர்கள் செல்வாக்குப் பெற்றிருந்தனர். பிரித்தானியாவின் விக் (லிபரல் கட்சி) கட்சியின் பெரும் புள்ளிகளாகி, பிரித்தானியாவின் ஒவ்வொரு பெரும் அரசியல் மாற்றங்களில் போதும், சீரிய பங்கு வகித்தனர். சான்றாக 1536-ல் மடங்களின் ஒழிப்பு, 1688–89 காலத்தில் குளோரியசு புரட்சி (Glorious Revolution,1832) மாபெரும் சீர்திருத்தச் சட்டங்கள் இவற்றில் பங்கு வகித்தனர்.\n\nரசலின் தாய், காதரின் லூயிசா (1844–1874) பேரோன் எட்வார்ட் ஸ்டான்லியின் (Edward Stanley, 2nd Baron Stanley of Alderley,)மகளாவார். ரசலின் பெற்றோர்கள் அக்காலத்தில் மிக முற்போக்கான கொள்கையுடையவர்களாக இருந்தனர். இவரின் தந்தை வைகௌண்ட் ஆம்பர்லி ஓர் உயிரியலாளர்; இறைமறுப்புக் கொள்கை கொண்டவர்; தன் மனைவி தம் பிள்ளைகளின் ஆசிரியர், டக்ளஸ் ஸ்பால்டிங்கோடு காதல் கொண்டபோது அதனை இயல்பாய் மதித்தார். இருவரும்,அக்காலத்தில் நடத்தை பிறழ்வாகக் கருதப்பட்ட குடும்பக்கட்டுப்பாடு என்ற கொள்கைக்கு முதன் ஆதரவாளர்களாய் இருந்தனர்.\n\nபிரித்தானியாவின், பயன்பாட்டுவாதத் தத்துவவாதியான ஜான் ஸ்டுவர்ட் மில் என்பவர் ரசலின் மானசீக ஆசானாவார். ரசல் பிறந்த அடுத்த வருடம் மில் இறந்து விட்டாரெனினும், மில்லின் எழுத்துகள் ரசலிடம் பெரும் தாக்கத்தை ஏற்படுத்தின.\n\nSection::::குழந்தைப் பருவமும் குமரப்பருவமும்.\nரசலுக்கு பிராங்க் என்ற சகோதரனும் ரெய்சல் என்ற சகோதரியும் இருந்தனர். ஜூன் 1874ல், ரசலின் அன்னை டிப்தீரியாவினால்க் மரணமடைந்தார். பின்னர் அடுத்தடுத்து சகோதரி ரெய்சலும்,நீண்ட கால மனச்சோர்வு காரணமாக ரசலின் தந்தையும் இறந்தனர். எனவே பிராங்கும், ரசலும் ஆழ்ந்த விக்டோரிய கலாசாரவாதிகளான பாட்டன் - பாட்டியின் வளர்ப்பில் விடப்பட்டனர். அவர்கள் லண்டனின் மேற்குப் பகுதியிலிருந்த ரிச்மண்ட் பார்க] எனுமிடத்திலுள்ள மாளிகையான பெம்பிரோக் லாட்ஜில் வசித்தனர். 1878ல் அவருடைய பாட்டனும் இறந்ததால் பாட்டி மட்டுமே ரசலின் குடும்பத்தின் தூணாக இருந்தார். பாட்டி மத விடயங்களில் கட்டுப்பாடானவராகவும் பழமையாளராகவும் இருந்தாலும், மற்ற விடயங்களில் முற்போக்கு எண்ணங்களைக் கொண்டிருந்தார். எடுத்துக்காட்டாக டார்வினின் படிவளர்ச்சிக் கொள்கையையும் அயர்லாந்து சுயாட்சியையும் ஆதரித்தார். ரசலின் சமூக நீதி மனப்பான்மையும், தன் கொள்கைகளை விட்டுத் தராத பண்பும் பாட்டியின் தாக்கங்களாக அவர் மீது கோலோச்சின. பாட்டிக்கு பிடித்த பைபிள் மொழியாகிய “நீ கும்பல்களை பின்பற்றி தீங்கு செய்யாதே“ என்பது அவருடைய தாரக மந்திரம் ஆயிற்று. பெம்புரோக் லாட்ஜின் சூழ்நிலை அடிக்கடி ஜெபங்களும், உணர்ச்சி அடக்குமுறையும், சடங்கு முறையில் மூழ்கியதுமாக இருந்தது; பிராங்க் இந்த நிலைக்கு வெளிப்படையான கிளர்ச்சியுடன் செயல்பட்டார்; ஆனால் சிறுவயதேயான பெர்ட்ராண்ட் தன் உணர்ச்சிகளை ஒளிக்கக் கற்று கொண்டார்.\n\nரசலின் இளமைப் பருவம் மிகத் தனிமையாக இருந்ததனால் பல தடவை தற்கொலை செய்து கொள்ள எண்ணினார். தன் சுய சரிதையில் தன் அதீத விருப்பங்கள் பால் உணர்ச்சிகள், மதம், கணிதம் ஆகியவை எனவும், கணிதத்தை பற்றி மேலும் மேலும் அறிய வேண்டுமென்ற ஆவல்தான் தற்கொலையில் இருந்து தன்னைத் தடுத்தது எனவும் கூறுகிறார். வீட்டிலேயே ரசலுக்குக் கல்வி கற்றுக் கொடுக்கப்பட்டது. அவர் தமயன் பிராங்க், ரசலுக்கு யூக்ளிட்டின் கணிதத்தை அறிமுகம் செய்து வைத்தார்; அது அவர் வாழ்க்கையை உருமாற்றியது.\n\nSection::::பல்கலைக்கழக வாழ்வும் முதல் திருமணமும்.\nரசல் கேம்ப்ரிட்ச் டிரினிடி கல்லூரியில் உதவித் தொகையுடன் 1890இல் தனது கணிதக் கல்வியைத் தொடர்ந்தார். அங்கு ஜி.இ.மூர் மற்றும் ஆல்பிரட் நார்த் ஒயிட்ஹெட் முதலியவர்களின் நட்பைப் பெற்றார். விரைவிலே கணிதம், தத்துவம் ஆகியவற்றில் தேர்ச்சி பெற்றார். 1983இல் இளங்கலைப் பட்டமும், 1895ல் பெல்லொஷிப்பும் பெற்றார்.\n\nரசல் தனது 17ஆம் வயதில் அமெரிக்கரான குவேகர் ஆலிஸ் பியர்சல் ஸ்மித்தை சந்தித்து, பியர்சல் ஸ்மித்தின் குடும்பத்திற்கு நண்பரானார். அவர்களுக்கு ரசல் `லார்ட் ஜானின் பேரன்` என்றே தெரியும். அதனால் ரசல் தங்களுடன் இருப்பதைப் பெருமையாகக் கருதினார்கள். அவர்களுடன் ரசல் பாரிஸ் பொருட்காட்சி, ஈபல் கோபுரம் எனப் பொழுதைக் கழித்தார். இது அக்காலத்தில் அரிதான ஒன்றாகும்.\n\nரசல் ஆலிஸ் என்ற பெண்மணியுடன் காதல் கொண்டது தன் பாட்டிக்குப் பிடிக்கவில்லை என்றாலும், அவளை டிசம்பர் 13, 1894 அன்று திருமணம் புரிந்தார். பின்னர் அவர்களின் மனமுரண்பாட்டினால் 1921ல், பல நாட்கள் பிரிவுக்குப் பிறகு விவாகரத்து செய்துகொண்டனர். அக்காலத்தில் ரசல் பல பெண்களுடன் உறவாக இருந்தார். அவர்களில் லேடி ஆட்டோலின் மொரல் மற்றும் நடிகை லேடி கான்ஸ்டன்ஸ் மேலசன் ஆகியோர் பிரதானமானவர்களாக இருந்தனர்.\n\nSection::::பணிகள்.\n1896ல் ரசல் \"ஜெர்மன் சமுதாய மக்களாட்சி\" என்ற தனது அரசியல் ஆய்வு நூலைப் பதிப்பித்தார். வாழ்க்கை முழுவதும் அரசியல் மற்றும் சமுதாய கோட்பாடுகளில் ஆர்வம் செலுத்தினார். 1896ல் ஜெர்மன் சமுதாய மக்களாட்சி பற்றி ”லண்டன் ஸ்கூல் ஆஃப் எகொனாமிக்ஸ்”என்ற கல்லூரியில் பாடம் கற்பித்தார். அங்கேயே அதிகாரம் பற்றிய அறிவியல் தொடர்பாக 1937ல் உரையாற்றினார். 1902ல் சிட்னி மற்றும் பியட்ரிஸ் வெப் ஆகியோர் தொடங்கிய \"கோ-எபீசியண்ட் டைனிங் கிளப்\" என்ற மன்றத்தில் அங்கத்தினரானார்.\n\n1905ல், மைண்ட் என்ற தத்துவ இதழில் இவருடைய கட்டுரை `ஆன் டிநோடிங்` (On Denoting) வெளியானது. 1908ல் ராயல் கழகத்தின் உறுப்பினர் ஆனார். ஒயிட்ஹெட்டுடன் சேர்ந்து 'கணித கோட்பாடுகள்(Principia Mathematica)' என்ற நூலை எழுதினார். 1910 ல் 'கணிதத்தின் அணுகுமுறை' என்ற மற்றொரு நூலை வெளியிட்டார். இவ்விரு நூல்களும் ரசலுக்கு மிகப்பெரும் புகழைத் தேடித் தந்தன. 1911ல் ஆஸ்திரியப் பொறியியல் மாணவர் லூட்விக் விட்கன்ஸ்டைனின் நட்புக் கிடைத்தது. அவர பெரும் மேதை எனவும், தனது தருக்க அறிவியலின் வாரிசு எனவும் ரசல் கருதினார். பல நேரங்களில் விட்கன்ஸ்டனின் பலவகையான மனபீதிகளையும், மனச்சோர்வையும் குறைக்க முயற்சி செய்தார். அவருடன் பல நாட்களைக் கழித்த ரசல் அவரால் ஈர்க்கப்பட்டு, அவரது கல்வி முன்னேற்றத்தை ஊக்குவித்தார். அந்த ஊக்குவிப்பின் விளைவாக 1922ல், 'டிராக்டடஸ் லாஜிகோ-பிலசாபிகஸ்' (தருக்க தத்துவத்தின் ஏடு) என்ற நூலை விட்கன்ஸ்டைன் வெளியிட்டார்.\n\nSection::::முதல் உலகப் போர்.\nமுதல் உலகப் போரின் போது, ரசல் அமைதிவாதச் செயல்களில் ஈடுபட்டார், 1916ல் நாட்டு பாதுகாப்புச்சட்டத்தின் கீழ் குற்றவாளியாகக் காணப்பட்டதனால், டிரினிடி கல்லூரியிலிருந்து பணிநீக்கம் செய்யப்பட்டார். மற்றொரு குற்றத்தில் வழங்கப்பட்ட தீர்ப்பினால் அவர் பிரிக்ஸ்டன் சிறையில் அடைக்கப்பட்டு 1918 செப்டம்பரில் விடுவிக்கப் பட்டார்.\n\nSection::::திருமணங்கள்.\nஆகஸ்த் 1920ல், அவரை பிரித்தானிய அரசு ரஷ்ய புரட்சியின் விளைவுகளை பரிசீலனை செய்யும் அதிகாரபூர்வ குழுவின் உறுப்பினராக ரஷ்யாவிற்கு அனுப்பியது. அங்கு அவர் லெனினை சந்தித்தார். ரசல் ரஷ்யாவில் இருக்கும்போது டோரா பிளெக் என்ற பெண்மனியைச் சந்தித்தார். இருவரும் காதல் கொண்டனர். ரஷ்யப் புரட்சி நடைபெற்றுக்கொண்டிருந்த இக்கால கட்டத்தில் சீனா சென்ற ரசல் பீஜிங்கில் ஒரு வருடம் தத்துவ உரைகள் ஆற்றினார்.. சீனத்தில் ரசல் நிமோனியா பாதிப்புற்று இறந்ததாக ஜப்பானிய இதழ்கள் தவறான செய்திகளைப் பிரசுரித்தன. பின் ரசலும் டோராவும் ஜப்பான் சென்றனர். ஜப்பானிலிருந்து திரும்பி வருகையில் டோரா “பெர்ட்ராண்ட் ரசல் ஜப்பானிய பதிவுகள் படி இறந்து விட்டதால், ஜப்பானிய ஊடகங்களுக்கு நேர்காணல் கொடுக்க முடியவில்லை” என அறிக்கை விட்டார். ஜப்பானிய ஊடகங்கள் அந்த நையாண்டியை புரிந்து கொள்ளமல் குழப்பமடைந்தன.\n\nரசல் டோராவுடன் இங்கிலாந்துக்கு திரும்பி, தனது முன்னாள் மனைவி ஆலிசை விவாகரத்து செய்து ஆறு நாட்களின் பின்னர் டோராவை 27, செப்டெம்பர் 1921 ம் திகதி திருமணம் செய்துகொண்டார். இத்தம்பதியருக்கு ஜான் கோன்ராட் ரசல், காதரீன் ஜேன் ரசல், ஆகிய இரு குழந்தைகள் பிறந்தனர். ரசல் அச்சமயம் வாழ்வியல் தேவைகளுக்காக புவியியல், நெறியியல், கல்வி பற்றிய புத்தகங்கள் எழுதினார். ரசல் டோரவுடன் இணைந்து 1927ல் பெகன் ஹில் உயர்நிலைப்பள்ளியை நிறுவினார். இப்பள்ளியை டோரா 1943 வரை நடத்தினார்.\n\nரசலின் அண்ணன் பிராங்கின் 1931இல் இறந்த பின்பு, ரசல் 3வது ஏர்ல் ரசல் ஆனார். 1932ல் டோராவுடனான திருமண உறவு முறிந்து அவர்கள் பிரிந்தனர். ஜனவரி 18, 1936ல், ரசல் மூன்றாவது தடவையாக பட்ரீசியா ஸ்பென்ஸ் என்ற ஆக்ஸ்போர்டு இளநிலை மாணவியைத் திருமணம் செய்தார். பட்ரீசியா ஏற்கனவே ரசலின் குழந்தைகளுக்குத் தாதியாக இருந்தவர். இவர்களுக்குப் பிறந்த மகன் தான் கோன்ராட் செபாஸ்டியன் ராபெர்ட் ரசல். இவர் 5 ஆவது ஏர்ல் ரசல் ஆனார். அவர் வரலாற்றுப் பேராசிரியராக இருந்து, பின்னர் லிபரல் ஜனநாயக கட்சியில் பெரும் புள்ளி ஆனார்.\n\nSection::::பணிகளும் வழக்கும்.\nஇரண்டாவது உலகப் போரின் போது ரசல் சிகாகோ பல்கலைக்கழகத்தில் பேராசிரியராகப் பணியாற்றினார். அப்போது கலிபோர்னியா பல்கலைக்கழகம், லாஸ் ஏஞ்சல்ஸ் பல்கலைக்கழகத்தில் பணியாற்ற அழைப்பு வந்ததால் ரசல் லாஸ் ஏஞ்சல்ஸ் சென்றார். அதன்பின்நியூ யார்க் கல்லூரி ஒன்றில் பேராசிரியராக நியமிக்கப்பட்டபோது, பலத்த எதிர்ப்பு எழுந்தது. பத்து வருடங்களுக்கு முன்னர் `மணமும் நெறியும்` என்ற தனது நூலில் ரசல் எழுதிய பாலியல் நெறிகள் காரணமாக நீதிமன்றத்தில் வழக்குத் தொடரப்பட்டது. தீர்ப்புக்கு பின் அப்பணியை இழந்தார்.. அதன் பின்னர் ரசல், பார்ன்ஸ் அறக்கட்டளையில் இணைந்து 'தத்துவத்தின் வரலாறு' பற்றி உரையாற்றினார். இந்த உரைகள் மேற்குலக தத்துவத்தின் வரலாறு எனப் புகழ்பெற்றன. ஆனால் ரசல் அறக்கட்டளையின் தலைவர் பார்ன்சுடன் சண்டையிட்டு, இங்கிலாந்து திரும்பி டிரினிடி கல்லூரியின் ஆசிரியர் குழுவில் சேர்ந்தார்.\n\nSection::::வாழ்க்கையின் பின்பகுதி.\n1940, 1950 களில் அவர் பிபிசி (BBC Radio)யில் பேசிய பிறகு கல்லூரி வட்டங்களுக்கு வெளியே மிக்க புகழ் பெற்றவராக விளங்கினார். ஊடக கட்டுரைகளின் பிரதான பாத்திரமாகி, உலகின் எல்லா விடயங்களைப் பற்றியும் அவரிடம் கருத்துகள் கேட்கப்பட்டன. அக்டோபர் 1948ல் ட்ராண்ட்ஹைம் நகருக்குச் செல்லும் வழியில் ஏற்பட்ட விமான விபத்தில் உயிர் தப்பினார். இவருடைய `மேற்குலகத் தத்தவத்தின் வரலாறு` நூல் நல்ல விற்பனையாகி, வாழ்நாள் வரை தேவையான வருமானத்தைக் கொடுத்தது.\n\n1948ல் ஒரு பேச்சில் ,\n\n\"தற்போது அமெரிக்கா மட்டும் தான் அணுகுண்டை கைவசம் வைத்திருக்கிறது. சோவியத் யூனியன் தனது ஆக்கிரமிப்பு செயல்களால் கிழக்கு ஐரோப்பிய நாடுகளை அதன் செல்வாக்கின் கீழ் வைக்க முயற்சிக்கிறது. சோவியத் யூனியனின் ஆக்கிரமிப்பு தொடர்ந்து நடக்குமாயிருந்தால், அது அணுகுண்டினை கையெடுக்கும் முன்பே அதனுடன் யுத்தம் புரிவது சிறந்த வழியாகும்.\" என ரசல் குறிப்பிட்டார். ஏனெனில் சோவியத் யூனியனிடம் அணுகுண்டு இல்லாமலிருந்தால் மேற்கின் வெற்றி சுலபமாக கிடைத்து, போர் அழிவுகள் குறைவாக இருக்கும் என்று ரசல் கருதினார். ஆனால் பலர் ரசல் அணுகுண்டின் முதல் பிரயோகத்தை ஊக்குவிக்கிறார் என நினைத்தனர்.\n\nஜூன் 9, 1949 அன்று, அரசரின் பிறந்தநாள் விழாவில், அவருக்கு ஆர்டர் ஆஃப் மெரிட் கொடுக்கப்பட்டது. அடுத்த வருடம் இலக்கியத்துக்கான நோபல் பரிசும் கிடைத்தது..\n\n1952ல், ரசல் பட்ரீசியாவை விவாகரத்து செய்து, 1925 முதல் நட்பாக இருந்த ஈடித் ஃபின்ச் என்பவரை நான்காவது முறையாக 15 டிசம்பர் 1952 அன்று மணந்தார். அந்த மண வாழ்க்கை மகிழ்ச்சியாகவே இருந்ததால் ஈடித், ரசலின் மரணம் வரை அவருடன் வாழ்ந்தார், ரசலின் மூத்த மகன் ஜானும், அவரது மனைவி சூசனும் மூளை நோயால் பாதிக்கப்பட்டனர். அதனால் ரசலும் ஈடித்தும் ஜானின் மூன்று பெண்களுக்கும் சட்டரீதியில் காப்பாளார்கள் ஆயினர். அதில் இரண்டு பெண்கள் பிற்காலத்தில் ஷிசோபிரெனியா நோயினால் பீடிக்கப்பட்டனர்.\n\nSection::::அரசியல் நோக்கங்கள்.\nரசல் 1950, 1960 களில் பல அரசியல் இயக்கங்களுக்கு ஆதரவாகத் தனது கருத்துக்களை வெளியிட்டார். அவைகளில் முக்கியமானவை அணுகுண்டு ஆயுதத்தடையும், வியட்நாம் போரை எதிர்ப்பதும் ஆகும். அணுகுண்டு கைவிடலைக் கோரி, 11 நன்கறியப்பட்ட அணு இயற்பியலறிஞர்கள் மற்றும் மேதைகளால் கையெழுத்திடப்பட்ட ரசல்-ஐன்ஸ்டைன் பிரகடனம் 1955ல், வெளியிடப்பட்டது. அவர் உலகத் தலைவர்களுக்கு இது தொடர்பான பல கடிதங்களை எழுதித் தெளிவுபடுத்தினார். ”குட் டைம்ஸ், ஒண்டர்புல் டைம்ஸ்” என்ற இரு போரெதிர்ப்புத் திரைப்படங்களை எடுத்த லியோனல் ரோகோசின் என்பவருடன் நட்பு கொண்டிருந்தார். பல இளைய புதிய இடதுசாரி இயக்க உறுப்பினர்களுக்கு ரசல் நாயகனாக தோன்றினார். 1960 களில் அமெரிக்காவின் இன அழிப்பு என கருதப்பட்ட செயல்களுக்காக மிகவும் கவலை கொண்டார். 1963ல் சமூகத்தில் தனி நபர் சுதந்திரம் தொடர்பில் எழுத்தாளர்களுக்காக ஆரம்பிக்கப் பட்ட “ஜெரூசலம் பரிசு்” என்ற பரிசினை முதல் வருடத்தில் பெற்றார். 1965ல் தொழில் கட்சி அரசு வியட்நாம் போருக்கு துருப்புகளை அனுப்புமோ என்ற கவலையில் தனது பிரித்தானிய தொழில் கட்சியின் உறுப்பினர் அட்டையைக் கிழித்தெறிந்தார்.\n\nSection::::கடைசி வருடங்களும், மரணமும்.\nரசல் தன் வரலாற்று நூலை மூன்று தொகுதிகளாக 1967,1968,1969 களில் வெளியிட்டார். உடல்நிலை தளர்ந்தாலும், இறுதி வரை தெளிவான மனத்துடனும், சிந்தனையுடனும் இருந்தார். 23 நவம்பர் 1969 அன்று த டைம்ஸ் செய்தித்தாளுக்கு செகோஸ்லாவாக்கியாவில் நடைபெற இருக்கும் போலிக் குற்றச்சாட்டு நீதிமன்ற வழக்குகள் மிகவும் கவலை தருபவையாக உள்ளன என எழுதினார். அதே மாதம், ஐக்கிய நாடுகள் பொதுச் செயளாளர் ஊ தாண்டுவுக்கு, அமெரிக்கா வியட்நாமில் செய்த சித்திரவதை, இன அழிப்பு பற்றி ஒரு சர்வதேச குற்ற விசாரணை மன்றம் ஏற்படுத்த வேண்டும் எனக் கேட்டுக் கொண்டார். அடுத்த மாதம், சோவியத் பிரதமர் அலெக்சி கோசிஜனிடம், எழுத்தாளர்கள் சங்கத்திலிருந்து அலெக்சாண்டர் சோல்ஷனிஸ்தனை வெளியேற்றுவதற்குக் கண்டனம் தெரிவித்தார். 31, ஜனவரி 1970 அன்று ரசல் இஸ்ரேலின் பாலஸ்தீனிய தரை ஆக்கிரமிப்பைக் கண்டித்து, இஸ்ரேல் ஆக்கிரமித்த பாலஸ்தீனிய நிலங்களில் இருந்து விலகி வரவேண்டும் என அறிக்கை வெளியிட்டார். அதுதான் ரசலின் வாழ்க்கையிலேயே இடம் பெற்ற கடைசி அரசியல் நடவடிக்கையாகும்.\n\nரசல் இன்ப்ளுவென்சா சுரத்தினால், வேல்சில் உள்ள தன் வீட்டில் 2ம் பிப்ரவரி, 1970ல், இறந்தார். அவரின் விருப்பப்படி அவர் உடல் மதச் சடங்குகள் எதுவும் இல்லாமல் தகனம் செய்யப்பட்டு, சாம்பல் வேல்ஸ் மலைகளின் மீது தெளிக்கப்பட்டது.\n\nSection::::பகுப்பாய்வு தத்துவம்.\nபெர்ட்ராண்ட் ரசல் பகுப்பாய்வு தத்துவம் என அழைக்கப்படும் இயல்களின் ஸ்தாபகர்களில் ஒருவராக இருந்தார். 20ஆம் நூற்றாண்டு தொடக்கத்தில், அவர் ஜி.ஈ.மூருடன் சேர்ந்து, \"பிரித்தானிய இலட்சியவாதத்திற்கு எதிரான கிளர்ச்சி” என்னும் நூலை எழுதினார். இலட்சியவாதம் என்ற தத்துவம் ஜி.டபிள்யு.எஃப்..ஹெகல் என்பவராலும், எஃப்.எச்.பிராட்லி என்பவராலும் பெரும் விமர்சனத்திற்குள்ளாகியது. இந்த விமர்சனத்தின் எதிரொலியாக 30 வருடங்களுக்குப் பின், வியன்னாவில் தருக்க பாசிடிவிஸ்டுகளினால் ரசல் மற்றும் மூர் ஆகியோர்களைப் பற்றிய பிழையான எண்ணக்கருக்கள் விதைக்கப்பட்டன. ரசல் குறிப்பாக இலட்சியவாதத்திற்கும், ஒட்டுசேர்வாதத்திற்கும் (coherentism) சார்பான `உள் உறவுகள் சித்தாந்தம்` (doctrine of internal relations) என்பதை விமர்சனம் செய்தார். ரசலின் கூற்றின்படி, அந்த சித்தாந்தம் ஒரு பொருளை அறிந்து கொள்ள, அதனுடனுள்ள அனைத்துப் பொருள்களின் உறவையும் அறிய வேண்டும் என சொல்கிறது. ரசல், இச்சித்தாந்தத்தின் பிரகாரம் அந்தரம், காலம், விஞ்ஞானம், எண் இவற்றை புரியகொள்ள முடியாமல் போகும் என்றார்.\n\nரசலும், மூரும் அவர்கள் கணிப்பில் தத்துவத்தில் இருக்கும் பொருளற்ற, ஒட்டுசேராத உறுதிக் கூற்றுகளை இல்லாமலாக்க முயன்றனர். அவர்கள் இருவரும் வாதத்தில், தத்துவக் கோட்பாடுளிலுள்ள துல்லியம் மற்றும் தெளிவு ஆகியவற்றை, சரியான மொழியின் பிரயோகத்தினால் மிக எளீமையான இலக்கண பகுதிகளாக உடைத்து அடைய முயன்றனர். மேலும் ரசல் முறையான தருக்கம், விஞ்ஞானம் ஆகியவை தத்துவவாதியின் முக்கிய உபாயங்கள் என்றார். இன்னும் சொல்லப் போனால், முன்னால் இருந்த தத்துவவாதிகளைப் போல் அல்லாது, தத்துவத்திற்கு ஒரு தனி வழி இல்லை என்று ரசல் நம்பினார். அவர் தத்துவவாதியின் வேலை என்பது, உலகைப் பற்றிய மிகப் பொதுவான அறுதியுரைகள் எனவும், குழப்பத்தை இல்லாமல் செய்வது எனவும் நினைத்தார். குறிப்பாக அவர் மெடாபிசிக்ஸ் என்பதின் மிகைகளைத் தடுக்க விரும்பினார். ரசல் ஓக்கமின் வில்லியத்தின் கொள்கையான தேவைக்கற்ற பாகுபாடுகளை நிராகரித்தல் என்பதை தன் பாகுபாட்டியலின் மையமாக உள்வாங்கினார்\n\nSection::::தருக்கமும், கணிதத்தின் தத்துவமும்.\n\"ஜியோமிதியின் அஸ்திவாரம் மீது\" என்ற ரசலின் முதல் கணித நூல் 1987ல் பிரசுரிக்கப் பட்டது. இதில் இமானுவேல் காண்டின் (1724–1804) பாதிப்பை உணர முடிகின்றது. ரசல் அந்நூலில் விபரித்த கருத்து ஆல்பர்ட் ஐன்ஸ்டைனின் அந்தர-காலம் என்ற கருத்தை முடியாதது ஆக்கும் என உணர்ந்து, கணிதம் மற்றும் ஜியோமிதி வரையிலான கண்டின் அணுகுமுறையையும், தான் முதலில் விபரித்த கருத்து பற்றிய சிக்கலான முடிவையும் நிராகரித்தார்\n\nஎண் என்பதின் வரையறுத்தலில் ஈடுபட்ட ரசல், ஜார்ஜ் பூல், கெஓர்க் கேண்டோர், மற்றும் அகஸ்தஸ் டி மார்கன் ஆகியோரின் ஆய்வுகளை படித்தார். மக்மாஸ்டர் பல்கலை கழகத்தில் பெர்ட்ராண்ட் ரசலின் ஆவணங்களோடு சார்ல்ஸ் பியர்ஸ் என்பவருடைய அல்ஜீப்ராவின் தருக்கம் பற்றிய படிப்பு சீட்டுகளும் உள்ளன. 1900ல் ரசல் சர்வதேச தத்துவ மகாநாட்டில் பங்கு கொண்டு, இத்தாலிய கணிதவியலாளர் கீசப்பே பீனோவின் ஆய்வுகளை அறிந்து கொண்டார். அவர் பீனோவின் புதிய குறியீட்டு முறைமை மற்றும் இயற்கணிதத்தின் அடிகோள்கள் போன்றவற்றில் அவதானம் செலுத்தினார். மேலும் பீனோவின் கருத்துக்களை, தருக்கரீதியில் 0, எண், சந்ததி, மற்றும் ஆங்கில சொல் த இவற்றைத் தவிற மற்ற எல்லா அடிகோள் சொற்களையும் வரையறுத்தார். 1897 முதல் 1903 வரை, ரசல் பீனோவின் குறியீடுகளை இயற்கணிதத்திற்கு பயன்படுத்தி எழுதிய பல கட்டுரைகளை பிரசுரித்தார். அவற்றில் சில ”முறையின் கருத்து” , (பிரெஞ்சில்) \"உறவுகளின் தருக்கமும் கணத்தின் கோட்பாடில் உபயோகமும்\", ”முதலெண்கள் மேல்” ஆகியவையாகும். அவர் கணிதத்தின் அஸ்திவாரங்களை ”இரண்டாம் வகை தருக்கம்” என்பதிலிருந்து ஆக்கமுடியும் என திடமாக நம்பினார். மேலும் இரண்டாம் வகை தருக்கம் வரம்பற்ற புரிதல் அடிக்கோளை (unrestricted comprehension axiom) உட்கொண்டுள்ளது எனவும் நம்பினார்.\n\nரசல் கோட்லோப் ஃபிரேக தானே தனியாக 0, சந்ததி, எண் இவற்றின் வரையறைகளைக் கண்டுபிடித்தார் என அறிந்தார். எண்ணின் வரையறுப்பு இப்போது 'ரசல்-ஃபிரேக வரையறுப்பு' என அழைக்கப் படுகிறது. ரசல் 1903 ல் பிரசுரித்த `கணிதத்தின் கோள்கள்” என்ற புத்தகத்தில் ஃபிரேகவின் கண்டுபிடிப்பை சுட்டிக் காட்டினார்). ஆனால், இந்நூலின் பிற்சேர்க்கையில் ஃபிரேகவின் இரண்டாவது - வகை சார்பலன்கள் முதல்-வகை சார்பலன்களை ஆதாரமாகக் கொண்டதின் முரண்பாடு மெய்மையை விளக்கினார். ரசல் முரண்பாடு மெய்மை என அழைக்கப்படும் பிரச்சினைக்கு விடை காண முதல் அடிகள் எடுத்தபோது, கணிதத்தின் கோள்கள் எழுதும் முன், காண்டோரின் `மிகப் பெரிய முதலெண் இல்லை` என்ற நிரூபணத்தை அறிந்து, அது தவறு என நினைத்தார், காண்டோர் முரண்பாடுமெய்மை என்பது ரசல் முரண்பாடுமெய்மையின் ஒரு வகை எனக் காட்டப்பட்டது. இது ரசலை வர்க்கங்களை பகுப்பாய்வதற்கு தூண்டியது, ஏனெனில் எந்த பொருளின் எண்ணுக்கும், அதன் வர்க்கத்தின் எண்ணிக்கை விளைவு அந்த எண்ணை விட அதிகம் என அறியப்பட்டிருந்தது. இது ஒரு சுவாரசியமான வர்க்கம், அதாவது வர்க்கங்களின் வர்க்கம் என்பதை கண்டுபிடிக்க ஏதுவானது. அது தன்னையே உட்கொண்டுள்ள வர்கங்கள், மற்றும் தன்னை உட்கொண்டில்லாத வர்கங்கள் என இரு வகை வர்க்கங்களை கொண்டது. இந்த வர்கத்தின் மேல் எழுந்த சிந்தனைகள் ரசலை “புரிதலின் கோள்” என்றழைக்கப்படுவதின் உயிர்சேத பிழையை கண்டுபிடிக்க வைத்தன. அதனாலெழும் முரண்பாடு, அதாவது, 'இ' இ யின் உறுப்பினர் இல்லை என்ற ஒரே ஒரு நிபந்தனையின் கீழ்தான் 'இ` இ என்பதின் உறுப்பினராகும். இது ரசலின் முரண்பாட்டு மெய்மை என அறியப்படுகிறது. இதற்கு விடையை `கணிதத்தின் கோள்` களின் பின்னிணைப்பில் ஈனை இட்டு, அதை ”வகைகளின் கோட்பாடு” Theory of types. என்று கூறினார். அது வெகுளியான கணங்களின் கோட்பாட்டில் (naive set theory) உள்ள முரண்களை வெளியே கொண்டு வந்தது மட்டுமில்லாமல், ரசலின் கண்டுபிடிப்புகள் நவீன ”அடிகோள் கண கோட்பாடு” axiomatic set theory என்பதை பிறப்பாக்கம் செய்தன. அது மேலும் ஃபிரேகவின் இயற்கணிதத்தை தருக்கமயமாக்குவதின் திட்டத்தை அழித்து, ”வகைகளின் கோட்பாடு” மற்றும் ரசலின் பிந்தைய கண்டுபிடுப்புகள் தற்கால கணினி விஞ்ஞானம், மற்றும் தகவல் தொழில் நுட்பத்துறை போன்றவற்றின் அஸ்திவாரத்தை இட்டன.\n\nரசல் தருக்கவாதத்தை, அதாவது கணிதம் தருக்கமயம் ஆக்கமுடியும் என்ற கருத்தைக் கூறி, அவரின் முன்னாள் ஆசான் ஆல்பிரட் நார்த் ஒயிர்ஹெட் உடன் சேர்ந்து எழுதிய `கணித கோட்பாடுகள்` Principia Mathematica, என்ற நூல், எல்லா கணிதத்திற்குமான அடிக்கோள் முறையாக ஆயிற்று. 1910ல் வந்த நூலின் முதல் பகுதி, ரசலின் பெரும்பான்மை ஆக்கம் என கருதப்படுகிறது. ஏனைய நூல்களுக்கு மேலாக அது, கணித அல்லது குறியியல் தருக்கத்தை விசேட துறை ஆக்கியது. மேலும் நூலின் இரு பகுதிகள் பிரசுரிக்கப்பட்டன என்றாலும், ஆரம்ப திட்டமான ஜியோமிதியை பற்றிய நான்காம் பகுதி வெளீவரவில்லை, ரசல் தனது முதலாவது பதிப்பில் திருத்தம் பார்க்க முடியாமல் போனாலும், அவர் புதிய பிரச்சினைகளையும், வளர்ச்சிகளையும் பற்றி இரண்டாம் பிரசுரத்தின் முன்னுரையில் கூறியிருந்தார். மிக சிக்கலான மற்றும் நுணுக்கமான `கணித கோட்பாடு`களை முடித்தவுடன், ரசல் சோற்வுற்று தன் அறிவுத் திறன்கள் அதில் முழுமையாக பிரயோகப்படுத்தப்படவில்லை என நினைத்தார். அந்நூல், ஃபிரேகவின் முரண்பாடு மெய்மையை தவிர்த்தாலும், பின்னர் குர்டு கோடல், கணித கோட்பாடுகள் அல்லது எந்த முரணற்ற தொடக்கநிலை மீள்வரு இயற்கணிதமுறையும் (system of primitive recursive arithmetic), அந்த முறைக்குள்ளேயே செய்யப் படும் ஒவ்வொரு அறுதியுரையும் தீர்மானம் ஆக்க முடிபவை என முடிவு எடுக்க முடியாது, அதாவது எந்த அறுதியுரையோ அல்லது அதன் எதிர்மறையோ அந்த முறைக்குள் நிரூபிக்கலாம் என முடிவுகட்ட இயலாது என்று கூறியது. (கோடலின் முழுவிலா தேற்றம் Gödel's incompleteness theorem ). ரசலின் கணக்கு தருக்கத்தில் எழுதப்பட்ட முக்கிய கடைசி நூல் “கணித தத்துவத்திற்கு அறிமுகம்” என்பதாகும். அது அவர் முதலாம் உலகப் போர் எதிர்ப்பு நடவடிக்கைகளுக்காக சிறையில் இருந்த போது எழுதப்பட்டது. அந்நூலின் உள்ளடக்கம் பொதுவாக முந்தைய ஆக்கங்களின் விளக்கமும், அவற்றின் தத்துவ சிறப்புக்கள் பற்றியதுமாக இருந்தது.\n\nSection::::மொழியின் தத்துவம்.\nரசல் மொழியை தத்துவத்தின் நடுவில் வைத்தார்; அது லூட்விக் விட்கன்ஸ்டைன், கில்பர்ட் ரைல், ஜே.எல்.ஆஸ்டின், பி.எஃப்.ஸ்ட்ராசன் உட்பட மற்ற தத்துவவாதிகள் மீது பெரும் தாக்கத்தைக் கொடுத்தது. அவர்கள் தமது பணியில், ரசலின் செய்முறையையும், தருக்கத்தையும் உபயோகித்தனர். ரசலும்,ஜி.ஈ.மூரும் துல்லிய உரையை ஒழுக்கமாக வற்புறுத்தினர். மொழியின் தத்துவத்திற்கு ரசலின் இன்றியமையாத பங்களிப்பு ”நிலைப்பட்ட வருணனை கோட்பாடு” ( theory of definite descriptions,) ஆகும்.\n\nவிட்கன்ஸ்டைன், ரசலின் மாணவர், அவர் இறப்புக்குப் பின் பிரசுரிக்கப்பட்ட “தத்துவ ஆய்வுகள்” (Philosophical Investigations) என்ற நூலினால் மொழி தத்துவத்தில் புகழ் அடைந்தார். ஆனால் ரசல் விட்கன்ஸ்டைனின் பிற்காலத்திய ஆக்கங்கள் உசிதமானவை அல்ல என கருதினார். ஆனால் ரசல் அவர் மீது மிக உயர்ந்த அபிப்பிராயம் வைத்து, அவரது முற்காலத்திய ஆக்கங்கள் தொடர்பாக அவரை, ஆழ்ந்த மனம், அதீத ஆர்வம், அதி ஊக்கம், இலக்கணம் ஆகியவை கொண்டவர் என்றும், அவர் ஒரு மேதாவிக்கு மிகச் சிறந்த மரபான உதாரணம் என்றும் கூறினார். - .\n\nSection::::தருக்க அணுவாதம்.\nதத்துவ பகுப்பாய்வின் பரபௌதீக அணுகுமுறையும், அவரது அனுபவவாத மைய தருக்கவாதத்தையும் தருக்க அணுவாதம் என்று ரசல் அழைத்ததார். தருக்க அணுவாதத்தை ”தருக்க அணுவாதம்” என்ற சில விரிவுரைகளில் முதலில் 1918ல் வெளியிட்டார். இவ்விரிவுரைகளில் ரசல், தன் கருத்தான, ஒரு அமைந்த மொழி, அது உலகை பிரதிபலித்து, நம் அறிவை அணுமட்ட அறுதியுரை மற்றும் அதன் உண்மைச்செயல் அளவிலேயே காண முடியும் என்பதை விவரித்தார். தருக்க அணுவாதம் தீவிர அனுபவவாதத்தின் (empiricism) ஒரு வகையாகும். ஏனெனில் ரசல் அப்படிப்பட்ட இலட்சிய மொழியில் ஒவ்வொரு பொருள் உள்ள அறுதியுரை, நமக்கு பிரத்யக்சமாக தெரிந்த பொருள்களின் நேரடித் தொடர்பாக சுட்டிக் காட்டும் சொற்களை வைத்திருக்க வேண்டும் அல்லது நமக்கு பிரத்யக்சமாக தெரியும் பொருள்களை சுட்டிக்காட்டும் சொற்களால் வரையறுக்கப்பட வேண்டும் என வாதிட்டார். ஆனால் சில தருக்க சொற்களான எல்லா, (ஆங்கில) த, (ஆங்கில) இஸ் போன்ற சொற்களுக்கு அமைப்பிலிருந்து விதிவிலக்கு அளித்தார். ஆனால் அச்சொற்களின் மீது நமது புரிதல் பற்றி அவர் திருப்தி அடையவில்லை. ரசலின் அணுவாதத்தின் மையக் கருத்து என்னவென்றால், உலகம் தருக்க ரீதியில் சுயமான சுதந்திரமான சங்கதிகளாலும், பன்மையான சங்கதிகளாலும் ஆனது. நமது அறிவு நேரடி அனுபவத்தின் தரவை நம்பியுள்ளது. ரசல் வாழக்கையின் பிற்காலத்தில் தருக்க அணுவாதத்தின் சில தன்மைகளை முக்கியமாக ஒரு அமைப்பில் ஐயம் கொள்ளத் தொடங்கினார்.\n\nSection::::அறிவுக்கோட்பாடு.\nரசலின் அறிவுக்கோட்பாடு பல மாற்றங்களை அடைந்தது. முதலில் அவர் நவ-ஹெகல்வாதத்தை கைவிட்டவுடன், வாழ்நாள் முழுவதும் தத்துவ நிஜத்துவவாதி ஆக இருந்தார், அதாவது நன் நேரடி அனுபவம் அறிவை சேர்த்துக் கொள்வதில் முக்கிய பங்கு வகிக்கிறது. அவரது சில கருத்துகள் தாக்கத்தை இழந்து விட்டாலும், அவர் சொன்ன அறிவு பெறும் முறையின் வேற்றுமைகள் தத்துவ உலகத்தில் செல்வாக்கு வைத்துள்ளன. அவையாவன பிரத்யக்சத்தின் அடிப்படை அறிவு, மற்றும் விவரண அடிப்படை அறிவு ஆகும். சில வேளைகளில் நாம், நமது இந்திரியங்களின் மூல தரவு, அதாவது நிற பார்வைகள், சப்தங்கள், இப்படிப்படவை மட்டுமே நமக்கு பிரத்யக்சமாகும்; ஆனால் மற்றவை எல்லாம் அதாவது, இந்த இந்திரிய தரவுகள் சுட்டிக்காட்டும் அல்லது அவற்றினால் காரணவழியாக அடையும் தூலப் பொருள்கள், அதாவது வருணனை வழி அறிவு நேரடியாகத் தெரிவதில்லை., என ரசல் நினைத்தார். இந்த வேற்றுமை பரந்த உபயோகத்தை பெற்று இருக்கிறது.\n\nபிற்கால தத்துவத்தில், ரசல் ஒருவித ”சார்பற்ற ஒருபொருண்மை வாதம்” ( neutral monism, ) என்பதில் நம்பிக்கை கொள்ளத் தொடங்கினார் - அதாவது பொருள் உலகம், மற்றும் மன உலகம் இவற்றின் வித்தியாசங்கள் நியதியற்றவை, ஆனால் இரண்டையும் சார்பற்ற பண்பு ஆக மற்றலாம். இக்கருத்தை முதலில் அமெரிக்க தத்துவவாதி/மனோதத்துவவாதி வில்லியம் ஜேம்சும், அதன் முன்னால் ரசலால் மிகவும் பாராட்டப்பட்ட பருச் ஸ்பிநோசாவும் வெளியிட்டனர். ஜேம்சின் “தூய அனுபவம்” என்பதற்குப் பதிலாக, ரசல் நம் நோக்கங்களின் முதல் நிலைகளை `சம்பவங்கள்` என்றார் - அது அவருடைய பழைய ஆசான் ஒயிட்ஹெட்டின் \"செய்முறை தத்துவம்” (process philosophy) கருத்தை ஒட்டி இருக்கிறது.\n\nSection::::அறிவியியல் தத்துவம்.\nரசல் தான் தன்னுடைய தத்துவ வழியைப் பற்றி திடநம்பிக்கை வைக்கிறார் , ஆனால் அவருடைய தத்துவ முடிவுகள் பற்றி அவ்வளவு திட நம்பிக்கை இல்லை எனவும் அறுதியிட்டார். ரசல் விஞ்ஞான முறையில் விசுவாசம் வைத்தாலும், விஞ்ஞானம்த்தினால் தற்காலிக பதில்களைத்தான் அடைய முடிகிறது. விஞ்ஞானத்தினால் பெரிய அங்கக ஒற்றுமைகளை கண்டுபிடிக்கும் முயற்சிகள் பயன் தராது எனவும் நம்பினார். அர்சலின் தத்துவத்திலும் அது உண்மை என்றார். விஞ்ஞானம், தத்துவம் இரண்டின் முடிவும், இலக்கும் உண்மையை புரிதல் ஆகும், முன்னுரைப்பது மட்டும் அல்ல என ரசல் கூறினார்.\n\nவிஞ்ஞானத்தின் தத்துவம் ஒரு விசேஷ துறையாவதற்கு ரசலின் பணி வித்திட்டது. விஞ்ஞானம் பற்றிய ரசலின் கருத்துகள் பெரும்பான்மையாக வெளியிடப்பட்டது அவரரல் 1914 ல் எழுதப்பட்ட “தத்துவத்தில் விஞ்ஞான முறையின் களமாக நம் புற உலகத்தின் அறிவு” என்ற நூலில்தான். மேலும் அந்நூல் தருக்க பாசிடிவிசவாதிகளை பெரிய அளவில் ஆட்டம் காட்டியது.\n\nரசல், பிரத்தியட்ச வழியில் தெரியும் நம் மூளையின் உள்குணம் தவிர, பௌதீக உலகத்தை, நுண்புல அமைப்பில்தான் தெரிந்து கொள்ள முடியும் என்றார். நோக்கமுடையவை, நோக்கமற்றவை இவற்றின் மிகச்சரியான ஒரே சமய ஏற்பாட்டை ஏற்றுக் கொண்டு, நோக்கங்களும் தூல உலகத்தில் நாம் நேராக அறியும் உள்குணத்தின் மீதான ஒரு பகுதி ஆகும் என்று ரசல் கூறினார்.\n\nரசல் ”அணுக்களின் அகரம்” The ABC of Atoms 1923 , ”சார்பியலின் அகரம்” The ABC of Relativity (1925), உள்ளிட்ட பல விஞ்ஞான நூல்களை எழுதினார்.\n\nSection::::நெறிமுறையியல்.\nரசல் நன்நெறி பற்றி அதிகளவு எழுதினாலும், அது தத்துவத்தின் ஒரு பகுதி எனவும், அதை பற்றி எழுதும் போது தான் ஒரு தத்துவவாதியாக இருந்து எழுதுவதாகவும் நம்பவில்லை. தன் முதல் வருடங்களில், ஜி.ஈ.மூரின் நெறியின் கோள்கள் Principia Ethica என்ற நூலினால் மிகவும் தாக்கத்திற்குள்ளானார். மூருடன் சேர்ந்து அவர், நெறி பற்றிய சங்கதிகள் புறவயமானவை, ஆனால் அவற்றை உள்ளுணைர்வு மூலமாகத்தான் தெரிந்து கொள்ள முடியும். அவை பொருள்களின் சாதாரண குணங்கள், ஆனால் பொருள்களுடன் சமமானதல்ல. அதனால் நெறியின் குணங்களை நெறியற்ற குணங்களால் பகுப்பாய்வு செய்ய முடியாது என நினைத்தார். நெறி பற்றிய சொற்கள் அகவய முக்கியத்துவங்களைப் பற்றி பேசுவதால், அவற்றை புறவய சங்கதிகளின் முறையில் நிரூபிக்க முடியாது என நம்பிய டேவிட் ஹியூம் உடன் ஒத்துக் கொண்டார், டேவிட் ஹியூம் அவருடைய தத்துவ நாயகனாக இருந்தார்.\n\nரசலின் மற்ற சித்தாந்தகளையும் சேர்த்து, அவை தருக்க பாசிடிவிசவாதிகளுக்கு தாக்கம் கொடுத்தன. அதனால் அவர்கள் உணர்ச்சிவாதம் என்பதை ரசலுக்கு எதிராக முன்வைத்தனர். உணர்ச்சிவாதத்தின் நெறி அறுதியுரைகள் அர்த்தமற்றவை, அல்லது நம் சாய்வுகளையும் விருப்பங்களையும் பற்றிப் பேசுபவையாகும். ஆனால் ரசல் நெறி அறுதியரைகளை அவ்வளவு குறுகியதாக பார்க்கவில்லை, ஏனெனில் அவருடைய நெறிக் கேள்விகள் அர்த்தமுள்ளது மட்டுமல்லாமல், எந்த சமுதாயத்திற்கும் முக்கியமானது என்றும் கருதினார். ரசல் பகுத்தறிவின் சான்றோன் எனக் கருதப்பட்டாலும், அவர் பகுத்தறிவு நன்நெறிகளுக்கு உட்பட்டு நடக்க வேண்டும் என ஹியூமுடன் சேர்ந்து நம்பினார்.\n\nSection::::சமயமும் இறையியலும்.\nரசல் மதம் என்பது மூடநம்பிக்கை என அறுதியிட்டார். சில நல்ல விளைவுகள் இருந்தாலும், மாெத்தத்தில் மதம் மனிதர்களுக்கு தீங்குதான் செய்கிறது. மதமும், மத நோக்கும் அறிவு வளர்ச்சியை தடுப்பவை. அச்சத்தையும், சுதந்திரமின்மையும் வளர்க்கிறது. அதனால் போர், துன்பங்கள், அடக்குமுறைகள் ஆகியவற்றிற்கு பொறுப்பாகிறது.\n\n1949 ல் ”நான் நாத்திகனா இறை ஐயம் கொண்டவனா” என்ற உரையில்,\n\nநான் “தத்துவ அளவில் அல்லது தத்துவ அவையினர் முன்னிலையில் பேசுவதானால், என்னை இறை ஐயம் கொண்டவன் என வருணிக்க வேண்டும். ஏனெனில் ஆணித்தரமாக கடவுள் இருக்கிறாரா, இல்லையா என்பதை உறுிப்படுத்துவதற்கு நிரூபணங்கள் இல்லை. அதே சமயம் சாதாரண மனிதனுக்கு என் எண்ணத்தை சொல்வதானால், என்னை நாத்திகன் என வருணிக்க வேண்டும்\" என்று கூறினார். மேலும்,\n\n” நான் மரணத்திற்கு பின் வாழ்க்கை இல்லை என்பதை உறுதியாக நம்பினாலும், இரு வருடங்கள் கழித்து (1896ல்), கடவுள் உண்டு என நம்பினேன் , ஏனெனில் “முதல் காரணி” வாதம் அழிக்க முடியாததாக தோன்றியது. 18ம் வயதில் கேம்ப்ரிட்ஜ் செல்லும் முன்பு, மில்லின் சுயசரிதையை படித்தேன். அதில் அவர் தந்தை `என்னை சிருட்டித்தவர் யார்` என்ற கேள்விக்கு பதில் இல்லை. ஏனெனில் அது `கடவுளை யார் சிருட்டித்தது` என்ற கேள்விக்கு அழைத்துச் செல்லும் எனச் சொல்வதாக படித்தேன். அதிலிருந்து “முதல் காரணி” வாதத்தை கைவிட்டு, நாத்திகனானேன்.\n”பெர்ட்ரண்டு ரசல் - சுயசரிதை - ப 36“\n\nமேலும்,\n\n“தருக்கரீதியில் உலகம் 5 நிமிடம் முன்னால்தான் எல்லா இனங்களுடன் தோன்றிற்று, அதில் மக்களும் இல்லாததொரு பழையகாலத்தை “ஞாபகம்” வைத்துள்ளனர் என்று சொல்ல தடயம் ஒன்றும் இல்லை. தருக்க ரீதியில் பல காலங்களில் நடந்த சம்பவங்களுக்கு ஒரு தொடர்பும் இல்லை. இப்பொழுதோ, எதிர்காலத்திலோ நடக்கக் கூடியது அல்லது உலகம் 5 நிமிடம் முன்னாடிதான் ஆக்கப் பட்டது என்ற முன்கோளை, பொய் என நிரூபிக்க முடியாது” என்றும் கூறினார்.\n\nபெர்ட்ரண்டு ரசல் - “மூளையின் பகுப்பாய்வு” 1921 ப 159-160.\n\nபால்ய பருவத்தில் ரசல் நிரந்தர உண்மைகளுக்காக ஏங்கினார், அவருடைய புகழ்பெற்ற கட்டுரையான “சுதந்திர மனிதனின் துதி”, என்பதில் இயற்கைக்கு புறம்பான, அமானுஷ்ய நம்பிக்கைகளை வெறுத்தாலும், நான் வாழ்க்கையின் ஆழ்ந்த பொருளைப் பற்றி ஏக்கம் கொண்டுள்ளதாக ஒத்துக் கொண்டார்.\n\nரசலுடைய மதம் பற்றிய கருத்துகள் `நான் ஏன் கிருஸ்துவன் இல்லை` `மதம், இத்தியாதி ,பற்றிய இதர கட்டுரைகள்` என்ற இரு நூல்களில் காணப்படுகின்றன. ”நான் ஏன் கிருஸ்துவன் இல்லை” என்பது பற்றி 6 மார்ச் 1927 ல் பாட்டர்சீ நகர மாளிகையில், தேசீய மதசார்பற்ற சங்கத்தின் தெற்கு லண்டன் கிளையில் உரையாற்றினர், ஒரு வருடம் கழித்து அது துண்டுப்பிரசுரமாக வெளிவந்தது. அதில் கடவுள் நம்பிக்கையின் பல வாதங்களை அலசி, கிறிஸ்தவ இறையியல் பற்றியும் பேசுகிறார். அவருடைய முடிவு,\n\n”மதம், முக்கியமாக அச்சத்தின் மேல் உண்டாக்கப்பட்டது என நினைக்கிறேன். அது ஒரு பகுதி நமக்கு தெரியாதவற்றைப் பற்றிய பீதி, மற்றொரு பகுதி நம் பக்கத்தில் ஒரு அண்ணன் இருந்து நம் துக்கங்களிலும் வாழ்க்கை கஷ்டகாலங்களிலும், சச்சரவுகளிலும் ஆதரவு கொடுப்பதாக ஒரு உணர்வு... ஒரு நல்ல உலகம், அறிவு, கருணை, திடமனம் இவற்றை வேண்டுகிறது. அது கடந்த காலத்தின் மீது பச்சாதாபமுள்ள புலம்பல்களையும், அறிவற்றவர்கள் சொன்ன வார்த்தைகளால் சிறைப்படுவதையும் வேண்டவில்லை” என்பதாகும்.\n\nSection::::தத்துவம் மீது செல்வாக்கு.\nரசல், குறிப்பாக ஆங்கிலம் பேசும் உலகத்தில் பெரும் தாக்கத்தை ஏற்படுத்தினார். ஃபிரேக, மூர், விட்கன்ஸ்டைன் போன்றோரின் செல்வாக்கு இருந்தாலும், ரசல் பகுப்பாய்வை தத்துவ தொழிலின் முக்கிய முறையாக்கினார். 20ம் நூற்றாண்டு பகுப்பாய்வு இயக்கங்கள் ஓரளவு ரசலுக்கு கடமைப்பட்டவையாக இருந்தன.\n\nவிட்கன்ஸ்டைனின் ரசல் மீதான தாக்கம், ரசலின் கணித உண்மைகள் நிரூபணத்திற்கு அப்பாற்பட்ட அறுதியுரைகள் என நம்பவைத்தது. 1901 ல் அவர் கூறிய முரண்மை மெய்மை, 30 வருடங்களுக்கு பின் நிலையாகக்கப்பட்ட குர்ட் கோடலின் முடிவெடுக்கமுடியாத தேற்றங்கள் போன்றவை ரசலை கணிதத்தின் மேல் அவருக்குள்ள ஐயமின்மையை குலைக்க வைத்தன. ஐரோப்பிய பல்கலை கழகங்களில் பரவிய இந்த ஐயம் ஒருகால் ரசலின் முக்கியமான தாக்கமாக இருக்கலாம். ரசலுக்கு விட்கன்ஸ்டைன் மீதுள்ள தாக்கத்தின் ஆதாரம், ரசல் பிரசுரிக்க உதவிய விட்கன்ஸ்டைனின் \"தருக்க தத்துவ ஏடு\" நூல் முழுவதும் பரவிக் கிடக்கிறது. அதைக்காெண்டு, விட்கன்ஸ்டைன் டாக்டர் பட்டம் பெற்று, கேம்ப்ரிட்ஜ் பலகலைகழகத்தில் ஆசிரியர் பதவியைப் பெற்றுக் கொள்ள ரசல் உதவினார் என்று கூறலாம். ரசலின் தாக்கம் மற்ற தத்துவவாதிகளான அல்பிரட் அயர், ருடால்ஃப் கார்நாப், அலோன்சோ சர்ச், டேவிட் கப்லன், சால் கிரிப்க, காரல் போப்பர், டபிள்யூ.வி.குவின், ஜான் சேரல் ஆகியோரின் மேல் வெளிப்படையாகக் காணப்படுகின்றது.\n\nரசல் பெரும் தொகையான எழுத்துகளை விட்டுச் சென்றார்.. குமரப் பருவத்தில் இருந்து, தினமும் சராசரி 3000 வார்த்தைகளை எழுதினார். அவைகளில் மிகச்சிறிய திருத்தங்களே இருந்தன. அவர் முதல் வரைவே மிகச்சிக்கலான, அதிநுட்பமான விஷயங்களிலும் கடைசி வரைவாக இருந்தது. அவரது பிரசுரிக்கப் படாத எழுத்துகள் ஒரு பொக்கிஷம். ஆய்வாளர்கள் அதிலிருந்து இன்னும் பல ஆழ்ந்த நுட்பங்களை கற்றுக் கொண்டு வருகிறார்கள்.\n\nSection::::அமைதிவாதம், யுத்தம், அணுகுண்டுகள்.\nரசல் எப்பொழுதும் முழு அமைதிவாதி அல்ல. அவர் குறிப்பிட்ட போர்களை நாகரீகத்தின் எதிரி, அதனால் நன்நெறி அற்றது என்று சொல்லி எதிர்த்தார். அதே சமயம் 1915 ல் அவர் எழுதிய கட்டுரையான \"போரின் நன்நெறி இல், போர்களை நாகரீகத்தை முன்னேற்றுபவை என்று ஆதாரப்படுத்தினார். ரசலின் முதலாவது உலக யுத்த எதிர்ப்பு நடவடிக்கைகள், அவருக்கு அபராதம், சிறைவாசம், பிரித்தனுக்குள் பிரயாணத்தின் கட்டுப்பாடுகள், டிரினிடி காலேஜில் ஆசிரிய பதவி இழப்பு ஆகியவற்றை கொண்டு வந்தன. 6 மாதங்கள் சிறைவாசம் அனுபவித்த பின்பு விடுதலை கிடைத்தாலும், 1 வருடம் சிறை அதிகாரிகள் மேற்பார்வையில் இருந்தார்\n. இரண்டாம் உலகப் போர் துவங்கும் வரை பிரித்தானிய அரசின் ஹிட்லரை சாந்தப்படுத்தும் கொள்கையை ஆதரித்தார், ஆனால் 1940 ன் போது, ஜனநாயகத்தை காப்பாற்றுவதற்கு ஹிட்லரை தோற்கடிக்க வேண்டும் என்றார்.\n\nஅணுகுண்டின் முதல் பிரயோகத்தில் இருந்து, அதை எப்பொழுதும் எதிர்த்தார். 1955 இல், ரசல் ரசல்-ஐன்ஸ்டைன் பிரகடனத்தை வெளியிட்டார். அது ஐன்ஸ்டைன், மற்றும் 9 அறிவு ஜீவிகளால் கையொப்பம் இடப்பட்டது. அது விஞ்ஞானம், உலக விவகாரங்கள் மீதான முதல் பக்வாஷ் மகாநாட்டை ஏற்படுத்தியது. 1958ல், ரசல் அணுகுண்டு கைவிடல் இயக்கத்தின் முதல் தலைவராக தேர்ந்தெடுக்கப்பட்டார். 2 வருடங்கள் கழித்து, ஒத்துழையாமையை அது ஆதரிக்கவில்லை என்பதால், அதிலிருந்து ராஜிநாமா செய்தார். செப்டம்பர் 1961ல், ஒரு வாரம் ஒத்துழையாமையை தூண்டியதால் சிறைக்கு அனுப்பப்பட்டார், பாதுகாப்பு அமைச்சகம் முன் அவர் `அணுஆயுதத்தை தடையிடு` என்ற ஆர்பாட்டம் செய்ததால் ஏற்பட்டாலும், அவரது வயது கருதி சிறையில் அடைக்கப்படவில்லை.\n\nகியூபா எரிகணை நெருக்கடியின் போது, ரசல் அ.நா. ஜனாதிபதி ஜான் எஃப் கென்னடி, நிகிதா குருஸ்சாவ், ஐ.நா.வின் ஊதாண்ட், பிரித்தானிய பிரதமர் ஹரால்ட் மக்மில்லன் ஆகியோருக்கு தந்திகள் அனுப்பினார். கென்னெடியை அவர் பெரும் விமரிசனம் செய்து கென்னெடி ஹிட்லரைப் பார்க்கிலும் அபாயகரமானவர் என்றார். குருஸ்சாவ் ஒரு பெரும் மடலில் ரசலுக்குப் பதில் அளித்தார், அது சோவியத் நாட்டிலும் பிரசுரிக்கப் பட்டது.\n\nமானுடத்திற்கு அணு ஆயுதங்களால் வரும் ஆபத்தை கண்டு கவலையுற்று, 1960ல், ஐன்ஸ்டைன், ராபர்ட் ஆப்பன்ஹைமர், ஜோசப் ரிட்பிளாட், மற்றும் இதர புகழ் பெற்ற விஞ்ஞானிகளுடன் சேர்ந்து, உலக கலை விஞ்ஞான அகாதமியை நிறுவினார்.\n\nபெர்ட்ரண்ட் ரசல் அமைதி கட்டளை மற்றும் அதன் பிரசுரக் கையேடு ”ஸ்போக்ஸ்மேன் புக்ஸ்” 1963ல் ரசலின் உலக அமைதி, மனித உரிமை, சமூக நீதிப் பணிகளை முன்னேற்றிச் செல்ல தொடங்கியது. 1963 முதல் வியட்நாமில் அமெரிக்காவின் உள்ளீட்டை எதிர்க்கத் தொடங்கினார். 1966 இளவேனிற்காலத்தில், 'வியட்நாம் போர் குற்றங்கள்' என்பதை எழுதி முடித்தார். பிறகு பிரெஞ்சு தத்துவவாதி ஜான் பால் சார்த்தரேயுடன் ரசல் தீர்ப்பாயம் என்ற சர்வதேச போர் குற்ற தீர்ப்பாயத்தை அமைத்தார். மேலும் அமெரிக்க அரசாங்கத்தின் கென்னடி கொலை அறிக்கையை ”கொலை மேல் 16 கேள்விகள் 1964 ” என்ற கட்டுரை வழியாக கண்டித்தார்.\n\nSection::::பொதுவுடைமையும் சமவுடைமையும்.\nரசல் முதலில் “கம்யூனிஸ்டு சோதனை” என்பதில் பெரும் நம்பிக்கை காட்டினார். ஆனால் 1920ல் உருசிய புரட்சியைப் பார்க்க சோவியத் யூனியன் சென்று விளாடிமீர் லெனினை சந்தித்த பின், அங்குள்ள அரசியல் முறையில் நம்பிக்கை இழந்து, திரும்பி வந்தபோது “போல்ஷவிசம், கோளும் செயல்முறையும்” என விமர்சன நூல் எழுதினார். அவர் “நான் இந்த சூழலில் மிகவும் சந்தோஷமற்றவனாக உள்ளேன். அதன் பயன்பாட்டுவாதம், அன்பு, அழகு வாழ்க்கை எழுச்சி இவற்றின் மீது ஆர்வமில்லாமை என்னை நசுக்குகிறது”. என்று கூறினார். அவர் லெனினை ஒரு மத வெறியர் என்ற கோணத்தில் பார்த்தார். 1922, 1923 பொது தேர்தல்களில் ரசல் தொழிலாளர் கட்சியின் சார்பாக போட்டியிட்டுத் தோற்றுப் போனார். அவர் ஸ்டாலினின் அரசை கடுமையாக கண்டித்தார், மார்க்சீயவாதத்தை `ஒரு சமயக் கோட்பாடு` என கருதினார்\nரசல் ஜனநாயகம், உலக அரசாங்கம் இவற்றிற்கு ஆதரவு கொடுத்து, `சோம்பேறிததனத்தின் புகழ்சி”, ”மனிதனுக்கு எதிர்காலம் உள்ளதா” போன்ற நூல்களில் சர்வதேச ஜனநாயக அரசாங்கத்தை நிறுவ வேண்டிய அவசியத்தை வலியுறுத்தினார்.\n\nSection::::பெண்கள் உரிமைகள்.\nரசல் , இளைஞனாக இருக்கும் போது லிபரல் கட்சியின் அங்கத்தினராக இருந்து, பெண் உரிமையைப் பற்றி பேசினார். 1910ல் வெளியிடப்பட்ட “பெண் உரிமை எதிர்ப்பு பீதிகள்” என்னும் பிரசார துண்டுப்பிரசுரத்தில், சில மனிதர்கள் பெண் உரிமையை எதிர்ப்பது ஏனெனில், பெண்களுக்கு தீங்கான வழிகள் செய்யும் சுதந்திரம் கட்டுப்பட்டு விடுமோ என்று அஞ்சுவதால் என்று ரசல் கூறினார். 1907 தேர்தலில் மக்களைவைக்கு பெண் உரிமை கட்சியின் சார்பாளராக விம்பிள்டன் தொகுதியில் நின்றார், ஆனால் தேர்தெடுக்கப் படவில்லை.\n\nSection::::காம உணர்வுகள் மீது கருத்து.\nரசல் 1929 ல் விக்டோரிய காலத்து மனப்பான்மைக்கு எதிராக எழுதிய \"மணமும் நெறியும்\" என்ற நூலில், கணவன் மனைவி உறவு இல்லாத ஆண், பெண் இருவருக்குள் பாலுறவு, அவர்கள் ஒருவரை ஒருவர் காதலித்தால் தப்பில்லை என்று கூறி, `சோதனை மணம்` அல்லது `சகா மணம்' என்று கல்யாணம் முனாலேயே இளம் பெண்களும் ஆண்களும் பால் உறவு கொண்டு மணம் புரியும் நிர்பந்தனையின்றி தங்கள் உறவை சீராக்கம் செய்யலாம் என்பதை ஆதரித்தார். அது அமெரிக்காவில் பெரும் எதிர்ப்பை உண்டாக்கியது. ரசல் மாணவர்களுக்கு பால் கல்வி, மேலும் கருத்தடை உபாயங்கள் கிடைப்பது போன்றவற்றிற்காக வழக்காடினார். மேலும் குழந்தை இல்லை என்றால் சுலப மணரத்தையும் ஆதரித்தார்.\n\nரசல் ஒருபால் சேர்க்கை சட்ட சீர்திருத்த சங்கத்தின் ஆதரவாளர். 1958ல் மற்ற அறிவுஜீவிகளுடன் டைமெஸ் பத்திரிகைக்கு அனுப்பப்பட்ட, ஒருபால் சேர்க்கை சட்ட மாற்ற கோரிக்கை விடப்பட்ட ஒரு கடிதத்தில் கையொப்பம் இட்டார். பிரித்தனில் 1967 ல் ஓரளவு அச்சட்டம் ஓருபால் சேர்க்கைக்கு சாதகமாக தளர்ந்தது.\n\nSection::::இனம்.\nஇனம் பற்றிய ரசலின் கருத்துகள் ஒரு நிலையாக இருக்கவில்லை. 1951ல், இன சமத்துவம், பல்லின மணங்களை ஆதரித்தார். `மாறும் உலகுக்கு புதிய நம்பிக்கைகள்` என்ற நூலில், இனக்காழ்ப்பு என்ற அத்தியாயத்தில், “பல்லின சேர்க்கை உயிரியல் நோக்கில் தீங்கு என சொல்லப் படுகிறது. அதற்கு எவ்வித ஆதாரமும் இல்லை. மேலும், கறுப்பர்கள் வெள்ளையர்களை விட அறிவு குறைந்தவர் என்பதற்கும் ஆதாரம் இல்லை. ஆனால் அதை ஒரு வழியாக முடிவு செய்வதற்கு இரு இனங்களும் சம தளத்தில் வைக்கப்படல் வேண்டும் \" என்று சொன்னர்:\n\nஅவர் முந்தைய எழுத்துகளில் பிறப்புக் கட்டுப்பாட்டு முறைகளை வற்புறுத்தினார். 16 நவம்பர் 1922 அன்று, பிறப்புக் கட்டுப்பாடு மற்றும் இன முன்னேற்ற சங்கத்தில் உரை ஆற்றுகையில், மேற்கத்திய கருத்தடை வழிமுறைகள் உலகம் முழுவதும் பரவுவதின் முக்கியத்துவத்தை அறுதியிட்டார். அது 1960 களின் உலக குடும்பக்கட்டுப்பாடின் முன்னோடியாக திகழ்ந்தது.\n\n1932 இல், ரசல் இனமேம்பாட்டியல் எளிதாக பிறழ வாய்ப்பு உண்டு என அதை விமர்சித்தார். பிறகு “கறுப்பர்கள் வெள்ளையர்களுக்கு தாழ்ந்தவர்கள்” என்பது தேவையற்ற ஊகம் என்ற அதைக் கண்டித்தார் (`கல்வியும் சமூக முறையும்` அத்தியாயம் 3).\n\nSection::::கடைசி வருடங்களும், மரணமும்.\nரசல் தன் வரலாற்று நூலை மூன்று தொகுதிகளாக 1967,1968,1969 களில் வெளியிட்டார். உடல்நிலை தளர்ந்தாலும், இறுதி வரை தெளிவான மனத்துடனும், சிந்தனையுடனும் இருந்தார். 23 நவம்பர் 1969 அன்று த டைம்ஸ் செய்தித்தாளுக்கு செகோஸ்லாவாக்கியாவில் நடைபெற இருக்கும் போலிக் குற்றச்சாட்டு நீதிமன்ற வழக்குகள் மிகவும் கவலை தருபவையாக உள்ளன என எழுதினார். அதே மாதம், ஐக்கிய நாடுகள் பொதுச் செயளாளர் ஊ தாண்டுவுக்கு, அமெரிக்கா வியட்நாமில் செய்த சித்திரவதை, இன அழிப்பு பற்றி ஒரு சர்வதேச குற்ற விசாரணை மன்றம் ஏற்படுத்த வேண்டும் எனக் கேட்டுக் கொண்டார். அடுத்த மாதம், சோவியத் பிரதமர் அலெக்சி கோசிஜனிடம், எழுத்தாளர்கள் சங்கத்திலிருந்து அலெக்சாண்டர் சோல்ஷனிஸ்தனை வெளியேற்றுவதற்குக் கண்டனம் தெரிவித்தார். 31, ஜனவரி 1970 அன்று ரசல் இஸ்ரேலின் பாலஸ்தீனிய தரை ஆக்கிரமிப்பைக் கண்டித்து, இஸ்ரேல் ஆக்கிரமித்த பாலஸ்தீனிய நிலங்களில் இருந்து விலகி வரவேண்டும் என அறிக்கை வெளியிட்டார். அதுதான் ரசலின் வாழ்க்கையிலேயே இடம் பெற்ற கடைசி அரசியல் நடவடிக்கையாகும்.\n\nரசல் இன்ப்ளுவென்சா சுரத்தினால், வேல்சில் உள்ள தன் வீட்டில் 2ம் பிப்ரவரி, 1970ல், இறந்தார். அவரின் விருப்பப்படி அவர் உடல் மதச் சடங்குகள் எதுவும் இல்லாமல் தகனம் செய்யப்பட்டு, சாம்பல் வேல்ஸ் மலைகளின் மீது தெளிக்கப்பட்டது.\n\nSection::::வாங்கிய பட்டங்கள்.\nரசல் வாழ்க்கை முழுவதும் பல பட்டங்களைப் பெற்றார்.\n\n\nSection::::ரசலின் நூல்கள் பட்டியல்.\nஇது ரசலின் எழுத்துகளில் ஒரு பகுதி மட்டுமே. முதலில் பதிப்பித்த ஆண்டு வரிசையில் கொடுக்கப்பட்டுள்ளது\n\nகுறிப்பு: இது ஒரு எடுத்துக்காட்டு தான். ரசல் பல துண்டுப் பதிப்புகள், அறிமுகங்கள், சஞ்சிகை கட்டுரைகள், ஆசிரியருக்கு கடிதங்கள் போன்றவற்றை எழுதினார். அவர் எழுத்துகளைப் பல திரட்டுகளில் காணலாம், குறிப்பாக “பெர்ட்ரண்ட் ரசலின் எழுத்துகள் திரட்டு”, என்ற மக்மாஸ்டர் பல்கலைக் கழக ஆவணத்திரட்டு. இதுவரை பதிப்பிக்கப்படாத ரசலின் எழுத்துகளைக் கொண்டு 16 பகுதிகளை வெளியிட்டுள்ளது. இன்னும் பல பாகங்கள் வெளிவரும். மேலும் அவர்களிடம் ரசல் எழுதிய 30,000 கடிதங்கள் உள்ளன.\n\n\n\nSection::::வெளி இணைப்புகள்.\nWritings available online\n\nAudio\n\nOther\n"}
{"id": "285986", "url": "https://ta.wikipedia.org/wiki?curid=285986", "title": "தென்னிந்தியக் கலாச்சாரம்", "text": "தென்னிந்தியக் கலாச்சாரம்\n\nதென்னிந்தியக் கலாச்சாரம் அல்லது திராவிடக் கலாச்சாரம் அல்லது திராவிடப் பண்பாடு என்பது கருநாடகம், தமிழ்நாடு, ஆந்திரப் பிரதேசம், கேரளம் ஆகிய தென்னிந்தியா மாநிலங்கள் மற்றும் இலங்கையின் வட-கிழக்கு மாகாணங்களின் கலாச்சாரத்தைக் குறிப்பதாகும். தென்னிந்தியக் கலாச்சாரம் இந்தியக் கலாச்சாரத்தின் முக்கிய பகுதியாகவும், வேறுபட்ட வடிவத்தினைக் கொண்டதாகவும் காணப்படுகின்றது. தாய்மை மற்றும் உடலின் அழகைக் கொண்டாடுவதன் மூலமாக எல்லையற்ற அண்டத்தினைக் கொண்டாடுவதாக இக்கலாச்சாரம் இருக்கின்றது. இக்கலாச்சாரம் அதனுடைய நடனம், உடை, சிற்பம் ஊடான எடுத்துக்காட்டுகள் மூலம் நிரூபணமாகின்றது\n\nSection::::பாரம்பரிய உடை.\nதென்னிந்திய பெண்கள் பாரம்பரியமாக புடவையையும் (சேலை), ஆண்கள் சாரனும் (சாரம்) அணிவர். இது வெள்ளை வேட்டியாகவோ அல்லது வண்ணமான தனித்துவமான பற்றிக்கு அலங்கரிப்பிலான லுங்கியாகவோ இருக்கும்.\n\nSection::::உணவு.\nஅரிசி முதன்மையான உணவு. கேரளா, கர்நாடகாவின் கடற்கறைப் பகுதிகள், மற்றும் தமிழ்நாட்டின் கன்னியாகுமரி மாவட்டம் போன்ற இடங்களில் தேங்காய் அதிக அளவு உணவில் சேர்த்துக்கொள்ளப்படுகிறது.\n\nSection::::நடனம்.\nபரதநாட்டியம், கரகாட்டம், ஒயிலாட்டம், கதக்களி, குச்சுப்பிடி போன்றவை தென்னிந்தியாவின் புகழ்பெற்ற நடனங்கள்.\nSection::::கட்டக்கலை.\nதஞ்சை பெரியக் கோவில், மாமல்லபுரம் சிற்பங்கள், பத்மநாபபுரம் அரண்மனை போன்றவை தென்னிந்தியர்களின் கட்டடக்கலைக்கு உதாரணங்கள்.\nSection::::கல்வி.\nதமிழின் பழம்பெரும் காப்பியமான தொல்காப்பியம், தமிழின் ஐம்பெரும் காப்பியங்களான சிலப்பதிகாரம், மணிமேகலை,சீவக சிந்தாமணி வளையாபதி, குண்டலகேசி, மற்றும் உலக பொதுமறையாம் திருக்குறள் ஆகியவை தென்னிந்தியர்களின் கல்விப்புலமைக்கு உதாரணங்கள்.\n"}
{"id": "285990", "url": "https://ta.wikipedia.org/wiki?curid=285990", "title": "கருங்கடல்", "text": "கருங்கடல்\n\nகருங்கடல் நாற்புறமும் நிலத்தால் சூழப்பட்டுள்ள ஒரு கடல் ஆகும். இது தென்கிழக்கு ஐரோப்பாவுக்கும், அனதோலியாவுக்கும் இடையில் அமைந்துள்ளது. இது மத்தியதரைக் கடலூடாக அத்திலாந்திக் பெருங்கடலுடன் தொடர்பு உடையது. இது பொஸ்போரஸ், மற்றும் மர்மாரா கடல் ஊடாக மத்தியதரைக் கடலுடனும், கேர்ச் நீரிணையூடாக அஸோவ் கடலுடனும் தொடுக்கப்பட்டுள்ளது.\n\nகருங்கடல் 422,000 கிமீ பரப்பளவும், 2210 மீட்டர் அதிகூடிய ஆழமும் கொண்டது. பொஸ்போரஸ் ஊடாக கடல் நீர் உள்வரத்து ஆண்டுக்கு 200 கிமீ ஆகும். சுற்றுப்புறப் பகுதிகளிலிருந்து, சிறப்பாக, மத்திய மற்றும் மைய-கிழக்கு ஐரோப்பா பகுதிகளிலிருந்து, 320 கிமீ நன்னீர் கருங்கடலினுள் சேருகின்றது. இக் கடலுட் கலக்கும் முக்கியமான ஆறு தன்யூப் (Danube) ஆறு ஆகும்.\n\nகருங்கடலைச் சூழவுள்ள நாடுகள், துருக்கி, பல்கேரியா, ருமேனியா, உக்ரைன், ரஷ்யா, ஜோர்ஜியா என்பனவாகும். கிரீமியன் தீவக்குறை ஒரு உக்ரைனியன் தன்னாட்சிக் குடியரசு ஆகும்.\n\nஇஸ்தான்புல், பர்காஸ், வர்னா, கொன்ஸ்தாண்டா, யால்ட்டா, ஒடெஸ்ஸா, செவாஸ்தாபோல், கேர்ச், நொவோரோஸ்ஸிஸ்க், சோச்சி, சுக்குமி, பொட்டி, பட்டுமி, டிராப்சன், சாம்சுன், ஸொன்குல்டாக் என்பன கருங்கடற் கரையிலுள்ள முக்கிய நகரங்களாகும்.\n\nகருங்கடல் (அசோவ் கடல் சேர்க்காமல்) 436,400 சதுர கிமீ (168,500 சதுர மைல்) பரப்பளவு, 2,212 மீ (7,257 அடி) அதிகபட்ச ஆழம், மற்றும் 547.000 கிமீ 3 (131,000 மைல்). [ கொள்ளவு கொண்டுள்ளது. இது தெற்கில் போண்டிக் மலைகள் மற்றும் கிழக்கில் காகசஸ் மலைத்தொடரால் சூழப்பட்டு இருக்கிறது. இதன் நெடிய கிழக்கு - மேற்கு அளவு 1,175 கிமீ (730 மைல்) ஆகும்.\n\nகடந்த காலத்தில், நீர் மட்டம் கணிசமாக வேறுபட்டுள்ளது. இதன் காரணமாக சுற்றியுள்ள பகுதிகள் சில நேரங்களில் நில இருந்துள்ளன . சில முக்கியமான நீர் மட்டங்களில், சுற்றியுள்ள நீர் நிலைகளுடன் தொடர்பு ஏற்பட்டுள்ளது. இது போன்ற இணைப்புகளால் தான் கருங்கடல் உலக கடலுடன் இணைகிறது. இந்த நீரியல் இணைப்பு இல்லாத போது, கருங்கடல் உலக கடல் அமைப்புடன் தொடர்பில்லாத ஒரு ஏரியாக இருக்கிறது . தற்போது கருங்கடல் நீர் மட்டம் ஒப்பீட்டளவில் உயர்வாக உள்ளதால், மத்தியதரைக்கடல் பகுதியுடன் நீர் பரிமாற்றம் நடைபெற்று வருகிறது.\n\nSection::::மக்கள் தொகை.\nகருங்கடலைச்சுற்றி பல்வேறு நாடுகளைச் சேர்ந்த 11 நகரங்களில் மிக அதிக அளவிலான மக்கள் வசிக்கிறார்கள்.\n\nSection::::பெயர்.\nSection::::தற்காலப் பெயர்கள்.\nதற்போதைய வழக்கமாக ஆங்கில பெயரான \"Black Sea\" க்கு நிகரான அர்த்தத்தை கொடுக்கும் பல பெயர்கள் கருங்கடல் எல்லைக்குட்பட்ட நாடுகளில் பயன்பாட்டில் உள்ளன.\n\nஇத்தகைய பெயர்கள் 12 வது மற்றும் 13 வது நூற்றாண்டிற்கு முன்னர் வரை புழக்கத்தில் காணமுடியவில்லை என்றாலும் இவை கனிசமாக பழமையானவை.\nஆயினும் கிரெக்க மொழியில் வேறு பொருள் படக்கூடிய பெயரில் கருங்கடலானது அழைக்கப்படுகிறது.\n\nநிறங்களின் அடிப்படையில் பெயரிடப்பட்ட நான்கு கடல்களில் கருங்கடல் ஒன்றாகும். மற்றவை செங்கடல், வெள்ளை கடல் மற்றும் மஞ்சள் கடல் ஆகும்.\n\nSection::::நீர் வள இயல்.\nகருங்கடல் ஒரு குறு கடல் ஆகும். வளிமண்டலத்தில் இருந்து ஆக்சிஜனை பெறும் கடலின் மேல் அடுக்குகளுடன் ஆழமான கடல் நீர் கலப்பதில்லை. இதன் விளைவாக, 90% ஆழமான கருங்கடல் தொகுதியில் உயிரைத்தாங்கும் தண்ணீர் இல்லை.\n\nSection::::சூழலியல்.\nகருங்கடல் உப்பு மற்றும் ஊட்டச்சத்து நிறைந்த கடல் சுற்றுச்சூழலில் வாழக்கூடிய உயிரினங்களை ஆதரிக்கிறது. அனைத்து கடல் உணவு வலைகளுக்குள் போல, கருங்கடல் இரு கசை உயிர்கள் உட்பட தான்வளரி பாசிகளை முதன்மை தயாரிப்பாளர்களாக கொண்டுள்ளது.\n\n\n\nSection::::நவீன பயன்பாடு.\nSection::::வர்த்தக பயன்பாடு.\nSection::::துறைமுகங்கள் மற்றும் படகு இல்லங்கள்.\nசர்வதேச போக்குவரத்து தொழிலாளர் கூட்டமைப்பின் 2013 ஆய்வின்படி, கருங்கடல் பகுதியில் குறைந்தது 30 வணிக துறைமுகங்கள் இருந்தன. (உக்ரைனில் 12 உட்பட).\n\nSection::::எரிவாயு ஆராய்ச்சி பணிகள்.\n1980 களில் இருந்து, சோவியத் ஒன்றியம் கடலின் மேற்கு பகுதியில் (உக்ரைன் கடற்கரை பக்கத்தில்) பெட்ரோலிய அகழ்வாராய்ச்சியை தொடங்கியது .\n\nSection::::விடுமுறை தளம்.\nபனிப்போரின் முடிவை தொடர்ந்து, ஒரு சுற்றுலாதலமாக கருங்கடலின் புகழ் அதிகரித்துள்ளது. கருங்கடலின் சுற்றுலா இப்பகுதியின் வளர்ச்சி துறைகளில் ஒன்றாக மாறியது. \n\nSection::::நவீன இராணுவ பயன்பாடு.\nஸ்ட்ரெய்ட்ஸ் சர்வதேச மற்றும் இராணுவ பயன்பாடு [தொகு]\n1936 மான்ட்ரியக்ஸ் மாநாடு கருங்கடல் மற்றும் மத்தியதர கடல்களின் சர்வதேச எல்லைக்கிடையே கப்பல்கள் சென்று வர அனுமதி வழங்குகிறது . எனினும் இந்த இரண்டு கடல்களையும் இணைக்கும் ஜலசந்தி தனி ஒரு நாட்டின் ( துருக்கி ) முழு கட்டுப்பாட்டில் உள்ளது. 1982 ஆம் ஆண்டு செய்யப்பட்ட திருத்தங்கள் துருக்கி அதன் விருப்பப்படி அந்த ஜலசந்தியை மூட அனுமதிக்கின்றன.\n\n"}
{"id": "285992", "url": "https://ta.wikipedia.org/wiki?curid=285992", "title": "இலங்கையில் பௌத்தம்", "text": "இலங்கையில் பௌத்தம்\n\nஇலங்கையின் மொத்த சனத்தொகையில் 70.2 சதவீதமானோர் தேரவாத பௌத்தத்தைப் பின்பற்றுகின்றனர். 2012 சனத்தொகைக் கணக்கெடுப்பின் படி 14,222,844 பேர் பௌத்த சமயத்தைப் பின்பற்றுகின்றனர்.\n\nSection::::வரலாறு.\nஇலங்கையில் பாரம்பரிய பதிவுகள் (தீபவம்சம்) கி.மு. 4ம் நூற்றாண்டில் இலங்கைக்கு பௌத்தம் அசோக சக்கரவர்த்தியின் மகனாகிய மகிந்தவினால் தேவநம்பிய தீசன் ஆட்சிக்காலத்தில் அறிமுகப்படுத்தப்பட்டது எனக் கூறுகின்றன. அக்காலத்தில் அரச மரக்கிளையொன்று இலங்கைக்கு கொண்டுவரப்பட்டு முதலாவது துறவிகள் மடம் இலங்கை அரசன் உதவியுடன் அமைக்கப்பட்டது.\n\n\n"}
{"id": "285993", "url": "https://ta.wikipedia.org/wiki?curid=285993", "title": "டம்பா புலிகள் காப்பகம்", "text": "டம்பா புலிகள் காப்பகம்\n\nடம்பா புலிகள் காப்பகம், இந்திய மாநிலமான மிசோரத்தில் உள்ளது. இது வங்காளதேச எல்லைக்கு அருகிலும், அய்சாலில் இருந்து 127 கி.மீ தொலைவில் உள்ளது. இது 550 சதுர கி.மீ பரப்பளவில் அமைந்துள்ளது. இந்திய அரசின் புலிகள் பாதுகாப்புத் திட்டத்தின் மூலம் இந்த காப்பகத்துக்கு நிதி வழங்கப்படுகிறது.\n\nSection::::காட்டுயிர்கள்.\nஇங்கு சிறுத்தை, கடமா, மான், சோம்பேறிக் கரடி, பெரிய தேவாங்கு, செம்முகக் குரங்கு, இந்திய மலைப் பாம்பு, காட்டுப்பன்றி ஆகிய விலங்குகளும், பல்வேறு பறவையினங்களும் வாழ்கின்றன.\n\n\n"}
{"id": "285996", "url": "https://ta.wikipedia.org/wiki?curid=285996", "title": "லெங்தெங் காட்டுயிர் காப்பகம்", "text": "லெங்தெங் காட்டுயிர் காப்பகம்\n\nலெங்தெங் காட்டுயிர் காப்பகம் இந்திய மாநிலமான மிசோரத்தில் சம்பாய் மாவட்டத்தில் உள்ளது. இங்கு அரிய வகை பறவைகள் வாழ்கின்றன. 1999ஆம் ஆண்டில் இந்த இடத்தை பாதுகாப்புக்கு உட்பட்ட இடமாகவும், 2001ஆம் ஆண்டில் காட்டு விலங்குகள் காப்பகமாகவும் இந்திய் அரசின் சுற்றுச்சூழல் மற்றும் வனங்கள் அமைச்சகம் அறிவித்தது.\n\nSection::::புவியியல்.\nஇந்த காப்பகம் மியான்மர் உடனான இந்திய எல்லைக்கு அருகில், சம்பாய் மாவட்டத்தில் அமைந்துள்ளது. இது லம்சால் என்ற கிராமத்துக்கு அருகில் அமைந்துள்ளது. இங்கோபா என்ற நகரம் அருகிலுள்ளது. இந்த காப்பகம் 12000 ஹெக்டேர்கள் பரப்பளவில் அமைந்துள்ளது. இங்கு மலைக்குன்றுகளும் உள்ளன.\n\nSection::::காட்டுயிர்கள்.\nஇங்கு புலி, சிறுத்தை, கடமான், மான், ஹுலக் கிப்பான், செம்முகக் குரங்கு. காட்டுப்பன்றி உள்ளிட்ட விலங்குகள் உள்ளன. இங்கு அரிய வகை பறவைகளும் வாழ்கின்றன.\n\n"}
{"id": "286003", "url": "https://ta.wikipedia.org/wiki?curid=286003", "title": "முர்லன் தேசியப் பூங்கா", "text": "முர்லன் தேசியப் பூங்கா\n\nமுர்லன் தேசியப் பூங்கா இந்திய மாநிலமான மிசோரத்தின் சம்பாய் மாவட்டத்தில் உள்ளது. இந்த பூங்கா கிட்டத்தட்ட 200 சதுர கி.மீ பரப்பளவில் அமைந்துள்ளது. இது அய்சாலில் இருந்து 245 கி.மீ தொலைவில் உள்ளது. இந்த பூங்காவின் தெற்கில் லெங்தெங் காட்டுயிர் காப்பகம் அமைந்துள்ளது குறிப்பிடத்தக்கது. இங்கு 25 வகையான பாலூட்டி இனங்களும், 150 வகையான பறவைகளும், 35 வகையான மருந்துச் செடிகளும், மூங்கில், ஆர்க்கிட் செடிகளும் உள்ளன.\n\nஇந்த இடம் 1991ஆம் ஆண்டில் தேசியப் பூங்காவாக அறிவிக்கப்பட்டது.\n\nSection::::செடிகள்.\nகாட்டிற்குள் சூரிய ஒளி புக முடியாத காரணத்தினால், இந்த பகுதிக்கு திரும்பி வர முடியாத இடம் என்ற பெயர் உண்டு. இங்கு\"கருவாலி மரம்\", \"சண்பகம்\", ஆர்க்கிட் உள்ளிட்ட செடி வகைகள் உள்ளன.\n\nSection::::விலங்குகள்.\nஇங்கு புலி, சிறுத்தை, கடமான், மான், அணில், கருங்கரடி, ஹுலக் கிப்பான், செம்முகக் குரங்கு, மலை மைனா உள்ளிட்ட பறவைகளும் விலங்குகளும் வாழ்கின்றன.\n"}
{"id": "286007", "url": "https://ta.wikipedia.org/wiki?curid=286007", "title": "தமிழ்த் தொன்மவியல்", "text": "தமிழ்த் தொன்மவியல்\n\nதமிழ்த் தொன்மவியல் (\"Tamil mythology\") என்பது தமிழ் மக்களிடையே வழங்கிவரும் பழங்கதைகளையும் புனித விவரணைகளையும் குறிப்பதாகும். இத்தொன்மவியலின் பொருள் தமிழர் பண்பாடு, திராவிடர் பண்பாடு மற்றும் சிந்துசமவெளி நாகரிகம் ஆகியவற்றின் கூறுகளோடு இந்து சமயப் பார்வைகளையும் அம்சங்களையும் உள்ளடக்கியக் கலவையாக அமைந்துள்ளது.\n\nSection::::தமிழ் கடவுட்கள்.\nசமசுகிருத இலக்கியத்தோடு தமிழ் இலக்கியமும் இந்துக் கலாச்சாரம் குறித்த முக்கியத் தகவல் மூலமாகக் கருதப்படுகிறது. இந்து மறைகளில் காணலாகும் அகத்தியர், இராவணன், பதஞ்சலி உள்ளிட்ட பல வரலாற்று நபர்களின் மூலாதாரமாகப் பழந்தமிழ்க் காப்பியங்கள் அமைகின்றன. முருகன், கொற்றவை போன்ற தெய்வங்களுக்கு பழந்தமிழ் இலக்கியங்களே தோற்றமூலமாக அமைந்துள்ளன. இத்தெய்வங்களே பின்னாளில் இந்து சமயத்தில் முறையே கார்த்திகேயனாகவும் காளியாகவும் உட்கொள்ளப்பட்டது. நடராஜர், மீனாட்சி, திருப்பதி, இராமேசுவரம் முதலியவற்றின் வரலாற்று மூலமாகவும் தமிழ் இலக்கியங்கள் அமைந்துள்ளன.\n\nSection::::முருகன்.\nகார்த்திகேயன் என்றும் வழங்கப்படும் முருகன், போர்த் தெய்வமாகவும், வெற்றித் தெய்வமாகவும் வழங்கப்படும் இந்துக் கடவுளாகும். பெரும்பாலும்  தமிழ் தாக்கமுள்ள இடங்களில், குறிப்பாக தென்னிந்தியா, இலங்கை, மொரிசியசு, மலேசியா, சிங்கப்பூர், ரீயூனியன் தீவு போன்ற இடங்களில் முருகனை வணங்கி வழிபடும் வழக்கத்தைப் பரவலாகக் காணலாம். தமிழ்நாட்டில் அமைந்துள்ள அறுபடைவீட்டுத் தளங்களே இந்தியாவினுள் இடம்பெறும் முருகனின் மிக முக்கியமானக் கோவில்களாகும். யாழ்ப்பாணத்தில் இந்துக்களும் பௌத்தர்களும் புனிதத்தளமாகப் போற்றும் வரலாற்றுச் சிறப்பு வாய்ந்த நல்லூர் கந்தசுவாமி கோவிலும், தெற்கில் கதிர்காமர் கோவிலும் இலங்கையில் அமைந்த முருகனுக்கான புனிதத் தளங்களாகும். மலேசியத் தமிழின மக்கள் பத்து மலைக் குகை முருகனை வழிபடுகின்றனர். அங்கு தைப்பூசம் வெகு விமரிசையாகக் கொண்டாடப்படுகிறது.\n\nகார்த்திகேயன் அக்கினி பகவானுக்கும் சுவாகா என்ற தேவகன்னிகைக்கும் பிறந்ததாக ஒரு கதை உண்டு. சுவாகா, பின்னர் சப்தரிசிகளின் ஏழு பத்தினிகளுள் அறுவராக உருமாற, அந்த ஆறு துணைவியரும் கார்த்திகைப் பெண்களானதாகவும் அக்கதை கூறுகிறது. மேலும் முருகன் மகிசாசுரனைக் கொல்லப் பிறந்ததாகவும் ஒரு கூற்று உண்டு. (மகிசன், துர்கையின் எதிரியாக பின்னாட்களில் உருவான தொன்மங்களில் சித்தரிக்கப்படுகிறான்). கார்த்திகேயனால் தனக்குத் தீங்கு நேரலாம் எனக் கருதி, இந்திரன் அவனைத் தாக்கினான். இந்திரனைச் சிவன் குறுக்கிட்டுத் தடுத்து, முருகனைத் தேவர் படையின் தளபதியாக்குகிறான். மேலும் இந்திரன் மகளான தேவசேனையையும் முருகன் மணக்கிறான். இதனால் முருகனை தேவசேனாபதி எனும் சிலேடை (தேவசேனாவின் பதி[கணவன்] / தேவ[தேவர்]-சேனை[படை]யின் பதி[தலைவன்]) பொருந்திய பெயரால் வழங்குவதாகவும் கதை அமைகிறது.\n\nSection::::ஐயப்பன்.\nசாஸ்தா, அல்லது சாத்தன் என்றழைக்கப்படும் ஐயப்பன் இந்தியா முழுதும் வழிபடப்படும் ஒரு இந்து சமயத் தெய்வம் ஆகும். சிவனுக்கும் திருமாலுக்கும் (மோகினி, என்ற திருமாலின் ஒரே பெண் அவதாரத்தில்) பிறந்த தருமசாத்தனின் அவதாரமாக ஐயப்பனைக் கருதுவர். கழுத்தில் மணியணிந்து யோகாசனத்தில், அமர்ந்த நிலையிலேயே பெரும்பாலும் சித்தரிக்கப்படுவதால் மணிகண்டன் என்றும் ஐயப்பனை வழங்குவர். தமிழ்நாட்டில் பரவலாக வணங்கப்படும் காவல் தெய்வமான ஐயனாரோடு ஐயப்பனுக்கு நெருங்கிய வரலாற்றுத் தொடர்பு இருக்கலாம் என்று கருதப்படுகிறது. அரக்கக் குல அரசனும், தன் தமையனுமான மகிசாசுரனைத் தேவர்கள் வஞ்சித்துக் கொன்றதனால், அரக்கக்குல இளவரசியான மகிசி கோபமடைந்தாள். எந்த ஆடவன் கையிலும் தனக்குத் தோல்வியில்லை என்று வரம் பெற்றிருந்த மகிசனைத் தேவர்கள், துர்கையை அனுப்பி வதைத்தனர். இச்செயலுக்கு பழிதீர்க்கும் பொருட்டு மகிசி கடுந்தவம் புரிந்து, படைப்புக் கடவுளான பிரம்மனின் அருளைப் பெற்றாள். பிரம்மனிடம் சாகாவரத்தை வேண்டினாள். எனினும் பிரம்மன் அதனை மறுக்கவே, சிவன் திருமால் ஆகிய இரு ஆண்கடவுட்களுக்குப் பிறந்த மகனைத் தவிர வேறு எவராலும் தனக்கு சாவுயில்லை, என்று வேறு வரம் வேண்டிப் பெற்று, அண்டத்தை ஆளத்துவங்கினாள்.\n\nஇதனால் விளையும் பேரிடரிலிருந்து தங்களை விடுவிக்குமாறு தேவர்கள், சிவனையும் திருமாலையும் வேண்டினர். இதற்குத் தீர்வாக, திருமால், பாற்கடல் கடைந்து அமுதமெடுத்தபோது, அரக்கர்களை வசியம் செய்து அமுதத்தைத் தேவர்களுக்குப் பெற்றுத்தர மேற்கொண்ட பெண்ணுரு மோகினி அவதாரத்தை மீண்டும் கையாண்டு சிவனோடு இணைந்து, மகிசியை வதைக்கும் தெய்வீகப் பிள்ளையைப் பெற்றெடுத்தனர்.\n\nஇப்புணர்வில் தருமசாத்தன் பிறந்ததாகக் கருதப்படுகிறது. சிவன் திருமால் இருவரின் அம்சமாக, இருவரின் சத்தியையும் தருமச்சாத்தன் கொண்டிருப்பதாகக் கருதப்படுகிறது. இத்தருமச்சாத்தனின் அவதாரமாகவும், பாண்டிய அரச வம்சத்தை சேர்ந்ததாகவும் ஐயப்பனைக் கருதுவர். ஐயப்பன் தருமச்சாத்தனோடு பின்னர் கலந்திட்டதாகவும் கருதுவர். ஐயப்பன் பிறந்தவுட திருமால் அவனுக்கு மணி பொருந்திய கழுத்தணி வழங்கியதால் மணிகண்டன் என்றும் ஐயப்பனை அழைப்பர். பேரளப் புத்திரன், தரும சாஸ்தாவு என்றும் இத்தெய்வத்தை வழங்குவர்.\n\nSection::::திருமால்.\nபெருமாள் என்றும் வழங்கப்படும் திருமால் தமிழ்நாடு வாழ் தமிழரிடையேயும் புலம்பெயர் தமிழரிடையேயும் அதிகப்படியாக அறியப்படும் இந்துக் கடவுளாகும். திருமால் தமிழரால் பெருமாள் என்று வழங்கப்படுகிறது.\n\nSection::::சங்க இலக்கியங்களில் திருமால் பற்றிய குறிப்புகள்.\nதமிழ் சங்க இலக்கியங்களில் கரியவன் என்று பொருள்தரும் மாயோன் என்றழைக்கப்படும் திருமால், அண்டத்தைப் படைத்தல், காத்தல், அழித்தல் எனும் முத்தொழிலையும் ஆளும் பெருந்தெய்வமாகக் கூறப்படுகிறது.\n\nதிருமாலின் புகழினைப் பாடும், கடுவன் இளவெயினர் இயற்றி பரிபாடலில் மூன்றாவதாக அமையும் பாடலின் ஒரு பகுதி:\nஇப்பாடலில் குறிப்பிடப்படும் 'உட்பொருளும் நீ' என்ற சொற்கள் அண்டத்தின் அடிப்படை காரணமாகக் கருதப்படும் அந்தர்யாமியாகத் திகழும் திருமாலைப் புகழ்வதாக அமையும். இக்கருத்து வேதங்களில் முதலில் குறிக்கப்பெற்று, பின்னர் ஆழ்வார் பிரபந்தங்களிலும், வைணவ ஆச்சாரியார்களின் வர்ணனை வியாக்கியானங்களிலும் பெரிதும் போற்றி மரபாக்கப்பட்டது.\n\nSection::::தில்லை நடராஜர்.\nசிவபெருமான் தில்லைவனத்தில் அலைவதிலிருந்து சிதம்பரத்தின் கதை துவங்குகிறது. சிதம்பரத்தின் அருகிலுள்ள பிச்சாவரம் சதுப்பு நில அலையாத்திக் காடுகளில் தற்போது காணலாவது போன்ற தில்லை மரங்கள் நிறைந்ததாகத் தில்லைவனம் கருதப்படுகிறது. அந்தத் தில்லைவனத்தில் மாயமந்திரங்கள் கொண்டு இறைவனைக் கட்டுப்படுத்தலாமென நம்பிய முனிகள் ரிசிகளின் குழுக்கள் உறைந்திருந்தன. அவ்வனத்தில் சிவபெருமான் அழகொளிரும் பிட்சாடனர் கோலம் கொண்டு இரவல் பெற்று அலைந்து திரிந்ததாகவும், அவரது துணைவியாக மோகினி வடிவில் திருமாலும் உடன் திரிந்ததாகவும் கதை போகும். அங்கு வாழ்ந்திருந்த ரிசிப்பத்தினிகள், அழகொளித் திகழ வனத்தில் திரிந்த அந்த பிச்சன்பால் வயப்பட்டு மோகம் கொண்டனர். இதனால் கோபமுற்ற முனிவர்கள் மந்திரங்கள் ஓதி \"நாகங்களைப்\" பிச்சாடன்மீது ஏவினர். அந்த நாகங்களை அள்ளி சிவபெருமான் தன் சடாமுடியிலும், கழுத்திலும், இடையிலும் அணியாக அணிந்தார். மேலும் கோபமுற்ற ரிசிகள் புலியை ஏவ அதன் தோலை உரித்துப் பாயாகவும் இடைக் கச்சாகவும் அணிய மேலுமோர் யானையை ஏவினர். அதனையும் வதைத்து அதன் தோலையும் உரித்தார்.\n\nஇதன்பின் ரிசிகள் தம் மொத்த வலிமையையும் திரட்டி முயலகன் என்ற சூரனைத் தூண்டி ஏவ, சிவபெருமான் குறுநகை புரிந்து அவனை மிதித்து ஏறி ஆனந்தத் தாண்டவம் புரிந்து தன் உண்மை வடிவத்தைக் காட்டினார். இதனைக் கண்ட ரிசிகள் சிவனின் உண்மைக் கோலத்தையும் வலிமையையும் கண்டு மாயமந்திரங்களுக்கு அப்பாற்பட்டவன் சிவபெருமான் என்றுணர்ந்து சரணடைந்தனர். இவ்வாறாகக் கதை போக்கு அமையும்\n\nSection::::மீனாட்சி.\nஒருபோது, யாருக்கும் எந்தத் தீங்குமிழைக்காத சூரனொருவனை இந்திரன் வதைத்துவிட, சாபத்துக்குள்ளாகிறான். இப்பாவத்திலிருந்து விடுபடும் வழி தேடி அலைந்து இறுதியில் ஓர் காட்டில் தென்பட்டசிவலிங்கத்தின் அருளால் சாப விடுதலை பெற்று, அங்குக் கோவில் அமைக்கிறான்.\n\nஅதே காலகட்டத்தில் தென்னகத்தில் மலையதுவச பாண்டியன் என்ற பாண்டிய மன்னன் இந்திரன் கோவிலமைத்த அத்தளத்து அருகிலுள்ள மனவூர் என்ற சிறு நகரத்தை ஆண்டுவந்தான். இவன் குலசேகரப் பாண்டியனின் மகனாவான். அவன் இச்சிவலிங்கம் குறித்துக் கேள்விப்பட்டு, கதம்பவனம் என்ற கானகத்தில் அதற்கொரு பெருங்கோவில் எழுப்ப முடிவு செய்தான். இச்சிற்றரசையே வளர்த்து புகழ் பெற்ற மதுரை அரசாக ஆக்கினான்.\n\nஎனினும் அம்மன்னனுக்கு மக்கட்பேறில்லாததால், சிவபெருமானிடம் அரசுக்கொரு வாரிசினை வேண்டினர். மன்னனது வேண்டுதலுக்கு இறங்கி, சிவபெருமான் அவனுக்குப் பார்வதியின் அம்சமான ஒரு \"அயோனிஜ\" (கருவறையில்லாமல் பிறந்த) குழந்தையை வரமாக வழங்கியதாகக் கதை அமைகிறது. அக்குழந்தையே பாண்டிய மாமன்னன் மலையத்துவஜன் மற்றும் காஞ்சனமாலை தம்பதியரின் மகளாக வளர்ந்து சிவபெருமானின் உருவமான சுந்தரேசுவரரின் மனைவியாக ஆன மீனாட்சி அம்மை ஆவார். இவர் \"தடாதகை பிராட்டி\" எனவும் அறியப்படுகிறார். இவர் மிகுந்த வீரம் கொண்டவராகவும், தந்தையின் இறப்பிற்குப் பிறகு பாண்டிய நாட்டிலிருந்து படைதிரட்டிச் சென்று கையிலையை வென்றதாகவும் திருவிளையாடல் புராணம் கூறுகிறது. கையிலையில் சிவபெருமானை கண்டு வெட்கம் கொண்டு பெண் நிலையை அடைந்ததால் சிவபெருமானையே சுந்தரேசுவரராக திருமணம் செய்து கொண்டதாகவும் கூறப்பட்டுள்ளது. மீனாட்சி மும்முலை கொண்டிருந்ததாகவும், கையிலையில் சிவனைக் கண்டபோது மூன்றாவது முலை மறைந்ததாகவும் கூறப்படுகிறது.\n\nமீன் போன்ற கண்ணுடையாள் எனும் பொருள்படுமாறு \"மீன்\" (தமிழ்), \"அட்சி/அட்சயம்\" (கண் - சமசுகிருதம்) என்ற இரு பதங்களின் கூட்டுச் சொல்லான \"மீனாட்சி\" என்று பொதுவாகவும், தனித்தமிழில் \"அங்கயற்கண்ணி\" (\"அம்\"- அழகிய + \"கயல்\" - மீன் + [\"போன்ற\" என்ற உவம உருபு தொக்கியுள்ளது] + \"கண்ணி\" - கண்ணுடையாள்) என்றும் வழங்கப்படுகிறாள்.\n\nSection::::கண்ணகி.\nகண்ணகி தமிழின் ஐம்பெருங்காப்பியங்களுள் ஒன்றான சிலப்பதிகாரக் கதையின்(கி.மு. 100-300) தலைவியாவாள், ஒரு பழம்பெரும் தமிழச்சி. கண்ணகி, தன் கணவனான கோவலனுக்குத் தவறுதலாக மரண தண்டனை விதித்துக் கொன்ற மதுரையை ஆண்ட சங்க காலப் பாண்டியன் நெடுஞ்செழியனைப் பழிதீர்த்து மதுரையையும் எரித்ததாக சிலப்பதிகாரக் கதை அமையும்.\n\nகொடுங்கல்லூர் பகவதி கோவில் கண்ணகியின் தியாகத்தின் நினைவாக அமைக்கப்பட்டதாகக் கூறப்படுகிறது. விஷ்ணுவின் ஆறாவது அவதாரமான பரசுராம முனி மக்களின் நல்வாழ்விற்காக இக்கோவிலை அமைத்ததாகக் கூறப்படுகிறது. இக்கோவில் பல நூற்றாண்டுகளுக்கு முன்னதாகவே நகரின் நடுவில் ஏதோ ஒரு சிறப்பான காரணத்திற்காக அமைக்கப்பட்டதாக பழங்கதைகள் கூறுகின்றன.\n\nஒரு கதையின்படி பரசுராமர் கேரளத்தைப் படைத்தவுடன் அவரைத் தாருகன் என்ற அரக்கன் இடர் செய்தான். இவ்வரக்கனைக் கொல்ல சிவனிடம் பரசுராமன் வேண்ட, சிவனோ பராசக்தியின் அம்சமாகத் திகழும் பகவதிக்குக் கோவில் எழுப்புமாறு அறிவுறுத்தினார். இக்கதையின்படி, பத்ரகாளியே அரக்கன் தாருகனைக் கொன்றாள்.\n\nSection::::சித்தர்கள்: சத்திவாய்ந்த தமிழ்த் துறவிகள்.\nசித்தர்கள் என்பார் முக்தி பெறும் பொருட்டு நூதன முறையிலான ஆன்மீகப் பயிற்சிகளைக் கையாண்ட இந்தியத் துறவிகள், தமிழகத்தில் இவர்கள் பெரும்பாலும் சைவ சமயத்தைச் சேர்ந்தவர்களாவர்.\n\nSection::::சில சித்தர்கள்.\nSection::::ஒன்பது சித்தர்கள்.\nஅபிதான சிந்தாமணி கூறும் ஒன்பது சித்தர்கள் பின்வருமாறு:\nதமிழ் சித்தர் மரபில் மொத்தம் பதினெட்டு சித்தர்கள் குறிப்பிடப்பட்டுள்ளது.\n\nSection::::குமரிக்கண்டம்.\nகுமரிக்கண்டம் (30,000 கி.மு. முதல் 16,000 கி.மு) என்பது சங்க இலக்கியம் போன்ற பழந்தமிழ் இலக்கியங்களில் குறிப்பிடப்படும் கடலுள் மூழ்கித் தொலைந்ததாகக் கருதப்படும் நிலப்பரப்பின் பெயராகும். இந்நிலப்பரப்பு இந்தியப் பெருங்கடலில், இந்தியாவின் தென்கோடி முனையான தற்போதைய கன்னியாகுமரி மாவட்டத்திற்கும் தெற்காக அமைந்திருந்ததாகக் கருதப்படுகிறது.\nSection::::தமிழ் இலக்கியங்களில் காணப்படும் குறிப்புகள்.\nசங்க இலக்கியங்களில் குமரிக்கண்டம் பற்றிய குறிப்புகள் பரவலாகக் காணப்படுகின்றன. கலித்தொகையின் 104-ஆவது பாடல், கடல் கொண்ட நிலங்களுக்கு ஈடு செய்ய பாண்டிய மன்னர்கள் புதுப்புது நிலங்களைக் கைப்பற்றியதாக அமைகிறது. தற்போது கடலுள் மூழ்கிப்போனதாகக் கருதப்படும் நிலத்தில் பஃறுளியாறு மற்றும் குமரியாறு எனும் ஆறுகள் ஓடியதாகக் குறிக்கப்பட்டுள்ளது. கி.பி முதல் சில நூற்றாண்டுகளில் படைக்கப்பட்ட, ஐம்பெருங்காப்பியங்களுள் ஒன்றான சிலப்பதிகாரத்தில் அமைந்த \"மதுரைக்காண்டத்தின்\" ஒரு பாடலில் \"பஃறுளியாற்றுடன் பன்மலையடுக்கத்துக் குமரிக்கோடும் கொடுங்கடல் கொள்ள\" என்று பாண்டிய மன்னனின் நிலத்தில் கடல்கோல் நிகழ்ந்திருந்ததாகக் குறிப்பிடப்படுகிறது. பன்னிரண்டாம் நூற்றாண்டைச் சேர்ந்த சிலப்பதிகார உரையாசிரியரான அடியார்க்கு நல்லார் இக்குறிப்பினை விளக்குகையில், முன்னொரு காலத்தில் தற்போதைய கன்னியாகுமரிக்கும் தெற்கில் 700 \"காவதம்\" தொலைவிற்கு நிலப்பரப்பு இருந்ததாகவும், அதன் வடக்கில் பஃறுளி ஆறும், தெற்கில் குமரியாறும் இருந்ததாகவும் கூறுகிறார். காவதம் என்பது இன்றைய அளவில் எவ்வளவு தூரம் என்று தெரியாததால் அவர் குறிப்பிட்ட நிலப்பரப்பின் தொலைவு -இல் இருந்து -இற்குள் இருக்கலாம் என்று பலவாறாகக் கருதப்படுகிறது. மேலும் அந்நிலத்தின் மொத்த பரப்பளவு 6-7 ஆயிரம் சதுர மைல்களாக இருக்கலாம் என்று சிலரும், சில கிராமங்களை மட்டும் உள்ளடக்கிய சிறு நிலப்பரப்பாக இருக்கலாம் என்று மற்றும் சிலரும் கருதுகின்றனர்.\n\nஇந்நிலப்பரப்பு \"ஏழுதெங்கை நாடு\", \"ஏழுமதுரை நாடு\", \"ஏழுமுன்பாலை நாடு\", \"ஏழுபின்பாலை நாடு\", \"ஏழுகுன்று நாடு\", \"ஏழுகுணக்கரை நாடு\", \"ஏழுகுறும்பனை நாடு\" என மொத்தம் 49 நாடுகளாகப் பகுக்கப்பட்டிருந்ததாகக் குறிப்பிடுகிறார். \"குமரிக்கொல்லம்\" என்றழைக்கப்படும் மலைநாட்டிலிருந்து துவங்கிய இந்நிலப்பரப்பு அனைத்தும் காடுகளோடும் குடிகளோடும் கடலுள் மூழ்கியதாகக் கூறுகிறார். இன்றைய கொல்லம் மற்றும் கன்னியாகுமரி மாவட்டங்கள் அந்நிலப்பரப்பின் மூழ்காது எஞ்சிய சிறுபகுதிகளாகக் கருதப்படுகிறது.\n\n"}
{"id": "286016", "url": "https://ta.wikipedia.org/wiki?curid=286016", "title": "பாங்புய் தேசியப் பூங்கா", "text": "பாங்புய் தேசியப் பூங்கா\n\nபாங்புய் தேசியப் பூங்கா இந்திய மாநிலமான மிசோரத்தின் லாங்தலாய் மாவட்டத்தில் அமைந்துள்ளது. இது மாநிலத் தலைநகரான அய்சால் நகரத்தில் இருந்து 300 கி.மீ தொலைவில் உள்ளது. இந்த பூங்கா மியான்மர் எல்லைக்கு அருகில் உள்ளது. இங்கு பாங்புய் என்ற உயரமான மலைச் சிகரம் உள்ளது. மலையும், அருகில் உள்ள காடும் பூங்காவின் நிர்வாக எல்லைக்குள் உள்ளன.\n\nSection::::காட்டுயிர்.\nஇங்கு தேன்சிட்டு, மலையாடு, பெரிய தேவாங்கு, புலி, சிறுத்தை, சிறுத்தைப் பூனை, கருங்கரடி உள்ளிட்ட விலங்குகளும் பறவையினங்களும் வாழ்கின்றன. கரும்பருந்து, அண்டங்காக்கை உள்ளிட்ட அரிய வகை பறவைகளும் காணப்படுகின்றன. இங்கு\"படைச்சிறுத்தை\"யையும் காண முடியும். இங்கு ஆர்க்கிட், மூங்கில் உள்ளிட்டவற்றையும் காணலாம்.\n\nSection::::சுற்றுலா.\nநவம்பர் முதல் வாரத்தில் இருந்து ஏப்ரல் இறுதி வரை தேசியப் பூங்காவுக்கு பார்வையாளர்கள் வந்து செல்ல அனுமதி உண்டு. இறுதியாக எடுக்கப்பட்ட கணக்கெடுப்பின்படி, 52 வெளிநாட்டுப் பயணிகள் உட்பட 569 பார்வையாளர்கள் வந்து சென்றனர்.\n\n\n"}
{"id": "286018", "url": "https://ta.wikipedia.org/wiki?curid=286018", "title": "பிளஃப் தீவு (அந்தமான்)", "text": "பிளஃப் தீவு (அந்தமான்)\n\nபிளஃப் தீவு \"(Bluff Island)\" என்பது அந்தமான் தீவில் உள்ள ஒரு சிறிய தீவாகும். 500-600 மீ அகலம் கொண்ட குறுகிய கால்வாய்கள் இத்தீவை மேற்கில் சிபைக் தீவிலிருந்தும், தெற்கில் தெற்கு அந்தமானிலிருந்தும் பிரிக்கின்றன. இத்தீவின் பரப்பளவு 1.14 கி.மீ ஆகும். இத்தீவு இந்தியாவின் ஒன்றியப் பிரதேசமான அந்தமான் நிக்கோபார் தீவுகளின் ஒரு பகுதியாக உள்ளது.\n\n1949 ஆம் ஆண்டில் எஞ்சியிருந்த அந்தமான் தீவுக்கூட்டத்தின் சில பழங்குடிமக்களை நோய்கள் மற்றும் பிற அச்சுறுத்தல்களில் இருந்து பாதுகாக்க இத்தீவுக்கு இடம் மாற்றப்பட்டனர். 1961 ஆம் ஆண்டில் அவர்கள் எண்ணிக்கையானது 19 நபர்கள் என்ற மிகக்குறைவான அளவை எட்டியிருந்தது. 1969 ஆம் ஆண்டில் அவர்களை பிளஃப் தீவைவிட சற்றுப் பெரிய சிட்ரெய்ட் தீவுக்கு மீண்டும் இடம் மாற்றினர். 1987 ஆம் ஆண்டில் பிளஃப் தீவு ஒர் இயற்கைப் பாதுகாப்பகமாக மாறியது.\n"}
{"id": "286026", "url": "https://ta.wikipedia.org/wiki?curid=286026", "title": "பாம்பூபிளாட்", "text": "பாம்பூபிளாட்\n\nபாம்பூபிளாட் \"(Bombooflat)\" என்பது இந்தியாவின் ஆட்சிப் பகுதிக்கு உட்பட்ட அந்தமான் நிக்கோபார் தீவுகள் ஒன்றியப் பிரதேசத்தில் உள்ள அந்தமான் மாவட்டத்தில் இருக்கும் ஒரு கணக்கெடுப்பில் உள்ள ஊர் ஆகும்.\n\nSection::::மக்கள் தொகையியல்.\n2001 ஆம் ஆண்டின் இந்திய மக்கள் தொகைக் கணக்கெடுப்பில் உள்ளபடி இவ்வூரின் மக்கள் தொகை 6790 ஆகும். இம்மக்கள் தொகையில் 53 சதவீதம் மக்கள் ஆண்கள் மற்றும் 47 சதவீதம் மக்கள் பெண்களாவர். இவ்வூரின் கல்வியறிவு 72 சதவீதம் ஆகும். இந்த அளவு தேசிய கல்வியறிவு அளவை விட அதிகமாகும். தேசிய கல்வியறிவு சதவீதம் அப்பொழுது 59.5 சதவீதமாக இருந்தது. பாம்பூபிளாட் ஊரில் வாழ்ந்த மக்களில் ஆண்கள் 77 சதவீதத்தினரும் பெண்கள் 67 சதவீதத்தினரும் கல்வியறிவு பெற்றவர்களாக இருந்தனர். 12 சதவீதத்தினர் 6 வயதுக்குக் குறைவான சிறுவர்களாக இருந்தனர்.\n\n"}
{"id": "286028", "url": "https://ta.wikipedia.org/wiki?curid=286028", "title": "புரா", "text": "புரா\n\nபுரா (Phura) என்னும் பேரூர், இந்திய மாநிலமான மிசோரத்தில் சாய்ஹா மாவட்டத்தில் அமைந்துள்ளது. இது பாலாக் சட்டமன்றத் தொகுதிக்கும், மிசோரம் மக்களவைத் தொகுதிக்கும் உட்பட்டது..\n\nஇங்கிருந்து 15 கி.மீ தொலைவில் மிசோரத்தின் பெரிய ஏரியான பாலாக் தில் அமைந்துள்ளது.\n\n"}
{"id": "286031", "url": "https://ta.wikipedia.org/wiki?curid=286031", "title": "சாய்ஹா", "text": "சாய்ஹா\n\nசாய்ஹா, இந்திய மாநிலமான மிசோரத்தின் சாய்ஹா மாவட்டத்தில் உள்ளது. இது மாரா தன்னாட்சி மாவட்டக் குழுவின் தலைநகரமாகும்.\n\nSection::::அரசியல்.\nஇந்த நகரம் சாய்ஹா சட்டமன்றத் தொகுதிக்கும், மிசோரம் மக்களவைத் தொகுதிக்கும் உட்பட்டது.\n\nSection::::மக்கள்.\n2001ஆம் ஆண்டு கணக்கெடுப்பின்படி, இங்கு 19,731 மக்கள் வாழ்கின்றனர். இவர்களில் 79% மக்கள் கல்வியறிவு பெற்றுள்ளனர். மிசோரத்தின் 2008ஆம் ஆண்டு கணக்கெடுப்பில், இங்கு 29,275 மக்கள் வசிக்கின்றனர்.\n\nSection::::போக்குவரத்து.\nஇங்கிருந்து 37 கி.மீ தொலைவில் உள்ள அய்சால் நகரத்தை தேசிய நெடுஞ்சாலை வழியாக சென்றடையலாம்.\n\n"}
{"id": "286036", "url": "https://ta.wikipedia.org/wiki?curid=286036", "title": "பிசுக்கோவ் மாகாணம்", "text": "பிசுக்கோவ் மாகாணம்\n\nபிசுக்கோவ் மாகாணம் (\"Pskov Oblast\", , பிசுக்கோவ் ஓப்லாஸ்த்) என்பது உருசியாவின் நடுவண் அலகும், ஒரு உருசிய மாகாணமும் ஆகும். மக்கள்தொகையாக 1,386,186 பேரைக்கொண்ட இதன் அலுவல்முறை ஆட்சி மையம் பிசுக்கோவ் நகரம் ஆகும்.\n\nSection::::புவியியல்.\nபிசுக்கோவ் மாகாணத்திற்கு உருசிய கூட்டாட்சிக்குள் வடக்கில் லெனின்கிராடு ஓப்லசுது, கிழக்கில் நொவ்கோரோட் ஒப்லாஸ்து, தென்கிழக்கில் துவேர் ஓப்லஸ்து மற்றும் சுமலியேன்ஸ்க் ஓப்லஸ்துக்களும், தெற்கில் பெலாரஸ் நாட்டின் விதெப்ஸ்க் ஓப்லஸ்து, மேற்கில் லாட்வியா, மேற்கு மற்றும் வடமேற்கில் எஸ்டோனியா ஆகியவையும் எல்லைகளாக உள்ளன.\n\nSection::::மக்கள் வகைப்பாடு.\nபிராந்தித்தின் மக்கள் தொகை: \n\n2012 முக்கிய புள்ளிவிவரங்கள்\nமொத்தக் கருத்தரிப்பு விகிதம்:\n\nஇனக்குழுக்கள்\n\n2010 ஆம் ஆண்டு கணக்கெடுப்பின் படி பிராந்தியத்தில் கீழ்கண்டவாறு இனக்கலவை இருந்தது:\n\n\nSection::::சமயம்.\n2012 ஆண்டின் அலுவல்முறைக் கணக்கெடுப்புப்படி, இந்த ஓப்லஸ்தின் மக்கள் தொகையில் 49.6% பேர் உருசிய மரபுவழித் திருச்சபை கிருத்தவர்கள், 5% பேர் திருச்சபை இணைப்பில்லாத பொதுவான கிருத்தவர்கள், 2% கிழக்கு மரபுவழி திருச்சபை கிருத்தவர்கள், 1% ஸ்லாவிய நாட்டுப்புற மத நம்பிக்கையாளர்கள், 1% பழைய நம்பிக்கையாளர்கள், 17% மதநாட்டம் அற்ற ஆன்மீகர்கள். 19% நாத்திகர்கள், 6.4% மற்ற மதங்களைச் சேர்ந்தவர்களாகவோ அல்லது கேள்விக்கு பதில் அளிக்காதவர்களாகவோ உள்ளனர்.\n\nSection::::பொருளாதாரம்.\nSection::::தொழில்.\n2009 ஆண்டில் மின்னணுத்தொழில் மற்றும் உணவுத்துறைத் தொழில் நிறுவனங்கள் சேர்ந்து ஓப்லஸ்துத் தொழில்துறை உற்பத்தியில் 50% நிறைவுசெய்துள்ளன. பிராந்தியத்தில் பிஸ்கோவ் மற்றும் வெலிக்கிய லுகி ஆகிய இரு நகரங்களில் தொழில்துறை நிறுவனங்கள் செறிவுடன் உள்ளன.\n\nSection::::வேளாண்மை.\nஇந்த ஓப்லஸ்தின் வேளாண்சார்ந்த முதன்மைத்தொழில்கள் பால்பண்னை, இறைச்சி உற்பத்தி போன்ற கால்நடை மந்தைத்தொழில்களாகும்.\n"}
{"id": "286038", "url": "https://ta.wikipedia.org/wiki?curid=286038", "title": "சலாத்திகா", "text": "சலாத்திகா\n\nசலாத்திகா (Salatiga) என்பது மத்திய சாவகம், இந்தோனேசியாவில் அமைந்துள்ள ஒரு நகரமாகும். இது செமாராங் மற்றும் சுரகார்த்தாவிற்கு இடையில் அமைந்துள்ளது. மேர்பாபு மற்றும் டேலோமொயோ மலைகளின் அடிவாரத்தில் இது அமைந்துள்ளது.\n"}
{"id": "286044", "url": "https://ta.wikipedia.org/wiki?curid=286044", "title": "டார்லன்", "text": "டார்லன்\n\nடார்லன் இந்திய மாநிலமான மிசோரத்தின் அய்சால் மாவட்டத்தில் உள்ள நகரம்.\n\nSection::::அரசியல்.\nஇது மிசோரம் மக்களவைத் தொகுதிக்கு உட்பட்டது.\n"}
{"id": "286046", "url": "https://ta.wikipedia.org/wiki?curid=286046", "title": "திருமங்கலம் ஊராட்சி ஒன்றியம்", "text": "திருமங்கலம் ஊராட்சி ஒன்றியம்\n\nதிருமங்கலம் ஊராட்சி ஒன்றியம் (TIRUMANGALAM PANCHAYAT UNION) , இந்தியாவின் தமிழ்நாட்டின் மதுரை மாவட்டத்தில் உள்ள பதின்மூன்று ஊராட்சி ஒன்றியங்களில் ஒன்றாகும். இவ்வூராட்சி ஒன்றியம் முப்பத்தி எட்டு ஊராட்சி மன்றங்களை கொண்டுள்ளது. இவ்வூராட்சி ஒன்றியத்தின் வட்டார வளர்ச்சி அலுவலகம் திருமங்கலத்தில் இயங்குகிறது.\n\nSection::::மக்கள் வகைப்பாடு.\n2011 ஆம் ஆண்டு இந்திய மக்கள் தொகை கணக்கெடுப்பின்படி, இந்த ஊராட்சி ஒன்றியத்தின் மொத்த மக்கள் தொகை 1,05,038 ஆகும். அதில் ஆண்கள் 53,186; பெண்கள் 51,852 ஆக உள்ளனர். பட்டியல் சமூக மக்களின் தொகை 22,112 ஆக உள்ளது. அதில் ஆண்கள் 11,032; பெண்கள் 11,080 ஆக உள்ளனர். பட்டியல் பழங்குடி மக்களின் தொகை 2 ஆக உள்ளது. அதில் ஆண்கள் 2; பெண்கள் 0 ஆக உள்ளனர்.\nSection::::ஊராட்சிகள்.\nதிருமங்கலம் ஊராட்சி ஒன்றியத்தில் உள்ள 38 ஊராட்சி மன்றங்களின் விவரம்; \n\n\n"}
{"id": "286047", "url": "https://ta.wikipedia.org/wiki?curid=286047", "title": "காலத்தியா தேசிய பூங்கா", "text": "காலத்தியா தேசிய பூங்கா\n\nகாலத்தியா தேசிய பூங்கா \"(Galathea National Park)\" என்பது இந்தியாவின் ஆட்சிப்பகுதிக்கு உட்பட்ட ஒன்றியப் பிரதேசமான அந்தமான் நிக்கோபார் தீவுகளில் அமைந்துள்ள ஒரு தேசிய பூங்காவாகும். கிழக்கு இந்திய பெருங்கடலில் (வங்காள விரிகுடா) பரவியிருக்கும் நிக்கோபார் தீவுகளில், கிரேட் நிக்கோபார் தீவில் இத்தேசியப்ப்பூங்கா அமைந்துள்ளது.\n\nஇந்தப் பூங்காவின் மொத்த பரப்பளவு 110 சதுர கிலோமீட்டர் ஆகும். இப்பூங்கா 1992 ஆம் ஆண்டு இந்திய அரசிதழில் இந்திய தேசியப் பூங்காவாக அறிவிக்கப்பட்டது. கிரேட் நிக்கோபார் உயிர்க்கோளக் காப்பகத்தின் ஒரு பகுதியாக உள்ள காலத்தியா தேசிய பூங்காவுடன் பெரிய கேம்ப்பெல் விரிகுடா தேசியப் பூங்காவும் இடம்பெற்றுள்ளது. இவ்விரண்டு பூங்காக்களுக்கும் இடையில் பாதுகாக்கப்பட்ட வனப்பகுதி அமைந்துள்ளது. \nஇப்பூங்காவில் தனிச்சிறப்பு மிக்க அரிய தாவரம் மற்றும் விலங்கினங்கள் காணப்படுகின்றன. புவியியல் காரணங்களால் இவற்றில் பல இத்தீவுகளுக்கு மட்டுமே உரியனவாக உள்ளன.\n\nSection::::தாவரவளம்.\nபெரும்பாலும் வெப்பமண்டல மற்றும் துணை வெப்பமண்டல ஈரமான அகன்றயிலைத் தாவர வகை காடுகளைக் கொண்டுள்ளது.\n\nSection::::விலங்குவளம்.\nதேங்காய் நண்டு அல்லது பெரும் கொள்ளைக்காரன் நண்டு, பெரும்பாத கோழியின வகையான மெகாபோடெ பறவைகள் மற்றும் நிக்கோபார் புறாக்கள் முதலியன இப்பூங்காவில் காணப்படும் குறிப்பிடத்தக்க விலங்கினங்கள் ஆகும்.\n\nSection::::சென்றடையும் வழி.\nஅந்தமான் நிக்கோபார் தீவுகளில் ஒரேயொரு விமான நிலையம், போர்ட் பிளேர் மட்டுமே உண்டு. சென்னை மற்றும் கொல்கத்தா நகரங்களில் இருந்து போர்ட் பிளேருக்கு தினசரி விமானங்கள் உள்ளன. விமானத்தில் பயண நேரம் 2 மணி நேரங்களாகும். \n\n"}
{"id": "286049", "url": "https://ta.wikipedia.org/wiki?curid=286049", "title": "சாம்பாய்", "text": "சாம்பாய்\n\nசாம்பாய், இந்திய மாநிலமான மிசோரத்தின் சாம்பாய் மாவட்டத்தின் தலைநகரம் ஆகும். இது மியான்மர் எல்லைக்கு அருகில் உள்ளது.\n\nSection::::அரசியல்.\nஇது மிசோரம் மக்களவைத் தொகுதிக்கு உட்பட்டது.\n\n\nSection::::போக்குவரத்து.\nஇங்கிருந்து 194 கி.மீ தொலைவில் உள்ள அய்சால் நகரத்துக்கு பேருந்துகள் இயக்கப்படுகின்றன.\n\n"}
{"id": "286051", "url": "https://ta.wikipedia.org/wiki?curid=286051", "title": "காராச்சர்மா", "text": "காராச்சர்மா\n\nகாராச்சர்மா \"(Garacharma)\" என்பது இந்தியாவின் ஆட்சிப் பகுதிக்கு உட்பட்ட அந்தமான் நிக்கோபார் தீவுகள் ஒன்றியப் பிரதேசத்தில் உள்ள அந்தமான் மாவட்டத்தில் இருக்கும் ஒரு கணக்கெடுப்பில் உள்ள ஊர் ஆகும்.\n\nSection::::மக்கள் தொகையியல்.\n2001 ஆம் ஆண்டின் இந்திய மக்கள் தொகைக் கணக்கெடுப்பில் உள்ளபடி இவ்வூரின் மக்கள் தொகை 9,431 ஆகும். இம்மக்கள் தொகையில் 53 சதவீதம் மக்கள் ஆண்கள் மற்றும் 47 சதவீதம் மக்கள் பெண்களாவர். காராச்சர்மாவின் கல்வியறிவு 74 சதவீதம் ஆகும். இந்த அளவு தேசிய கல்வியறிவு அளவை விட அதிகமாகும். தேசிய கல்வியறிவு சதவீதம் அப்பொழுது 59.5 சதவீதமாக இருந்தது. காராச்சர்மாவில் வாழ்ந்த மக்களில் ஆண்கள் 78 சதவீதத்தினரும் பெண்கள் 69 சதவீதத்தினரும் கல்வியறிவு பெற்றவர்களாக இருந்தனர். 12 சதவீதத்தினர் 6 வயதுக்குக் குறைவான சிறுவர்களாக இருந்தனர்.\n\n"}
{"id": "286053", "url": "https://ta.wikipedia.org/wiki?curid=286053", "title": "கள்ளிகுடி ஊராட்சி ஒன்றியம்", "text": "கள்ளிகுடி ஊராட்சி ஒன்றியம்\n\nகள்ளிகுடி ஊராட்சி ஒன்றியம் (KALLIKUDI PANCHAYAT UNION) , இந்தியாவின் தமிழ்நாட்டின் மதுரை மாவட்டத்தில் உள்ள பதின்மூன்று ஊராட்சி ஒன்றியங்களில் ஒன்றாகும். இந்த ஊராட்சி ஒன்றியத்தில் முப்பத்தி ஆறு ஊராட்சி மன்றங்களை கொண்டுள்ளது. இவ்வூராட்சி ஒன்றியத்தின் வட்டார வளர்ச்சி அலுவலகம் கள்ளிக்குடியில் இயங்குகிறது. இவ்வொன்றியம் கள்ளிக்குடி வட்டத்தில் உள்ளது. \nSection::::மக்கள் வகைப்பாடு.\n2011ஆம் ஆண்டு இந்திய மக்கள் தொகை கணக்கெடுப்பின் படி, இவ் ஊராட்சி ஒன்றியத்தின் மொத்த மக்கள் தொகை 1,14,339 ஆகும். அதில் ஆண்கள் 57,342; பெண்கள் 56,997 உள்ளனர். பட்டியல் சமூக மக்களின் தொகை 17,058 ஆக உள்ளது. அதில் ஆண்கள் 8,632; பெண்கள் 8,426 ஆக உள்ளனர். பட்டியல் பழங்குடி மக்களின் தொகை 6 ஆக உள்ளது. அதில் ஆண்கள் 2; பெண்கள் 4 ஆக உள்ளனர்.\n\nSection::::ஊராட்சி மன்றங்கள்.\nகள்ளிக்குடி ஊராட்சி ஒன்றியத்தில் உள்ள ஊராட்சி மன்றங்கள்;\n\n"}
{"id": "286055", "url": "https://ta.wikipedia.org/wiki?curid=286055", "title": "ரசுத்தோவ் மாகாணம்", "text": "ரசுத்தோவ் மாகாணம்\n\nரசுத்தோவ் மாகாணம் (\"Rostov Oblast\", , ரஸ்தோவ்ஸ்கயா ஓபிலாஸ்த்) என்பது உருசியாவின் நடுவண் அலகும், ஒரு உருசிய மாகாணமும் ஆகும். இது உருசியாவின் தெற்கு நடுவண் மாவட்டத்த்தில் அமைந்துள்ளது. இதன் பரப்பளவு 100,800 சதுர கிலோமீட்டர் (38,900 சதுர மைல்), மக்கள் தொகை 4,277,976 (2010 கணக்கெடுப்பு), இந்த மாகாணம் மக்கள்தொகையில் உருசிய ஒப்லாசுதுகளில் ஆறாவது இடத்தை வகிக்கிறது. இதன் அதிகாரப்பூர்வ தலைநகர் தொன்-மீது-ரசுத்தோவ் ஆகும்.\n\nSection::::புவியியல்.\nஇந்த மாகானத்தின் எல்லைகளாக வடக்கில் உக்ரைன், வோல்கோகிராட் வட்டாரம், வாரனிநோஸ் ஓப்லாஸ்து, தெற்கில் கிராஸ்னதார் பிரதேசம், இசுதாவ்ரபோல் நிலப்பரப்பு, ஸ்ட்யாவ்ர்போல் கிழக்கில் கால்மீக்கியா குடியரசு ஆகியவை அமைந்துள்ளன.\n\nSection::::ஆறுகள் மற்றும் ஏரிகள்.\nஐரோப்பாவின் மிக்பெரிய ஆறுகளில் ஒன்றான தான் ஆறு இந்த ஒப்ளாசுது வழியாக பாய்கிறது. ஒப்பாசுதின் பரப்பளவில் 0.4% நிலப்பரப்பில் ஏரிகள் உள்ளன.\n\nSection::::மக்கள் வகைப்பாடு.\nஒப்லாசுதின் மக்கள் தொகை: 4,277,976 ( 2010 கணக்கெடுப்பு ); 4,404,013 ( 2002 மக்கள் தொகை கணக்கெடுப்பு ); 4,308,654 ( 1989 மக்கள் தொகை கணக்கெடுப்பு .)\n\n2009 - 1.38 | 2010 - 1.38 | 2011 - 1.39 | 2012 - 1.51 | 2013 - 1.52 | 2014 - 1.60 (இ)\n\nஒப்லாசுதில் வாழும் இனக் குழுக்கள்: இந்த பிராந்தியத்தில்157 வேறுபட்ட இனக்குழுவினர் வாழ்கின்றனர். மக்கள் தொகையில் 3.795.607 பேர் உருசியர்கள் : (90.3%); 77.802 பேர் உக்ரைனியர்கள் : (1.9%); 110.727 பேர் ஆர்மேனியர்கள் : (2.6%). 35.902 பேர் துருக்கியர்கள்: (0.9%); 16.493 பெலாரஷ்யர்கள் : (0.4%)); 13.948 தடார்கள் : (0.3%); 17.961 அசிரியர்கள் : (0.4%); 11.449 செசெனியர்கள் : (0.3%); 16657 ரோமா மக்கள் : (0.4%); 11.597 கொரியர்கள் : (0.3%); மற்றும் 8.296 ஜோர்ஜியர்கள் : (0.2%). மற்ற இன-கலாச்சாரக் குழுக்கள் சேர்ந்த மக்கள் 76.498 (1.8%) ஆவர். 76.735 பேர் கணக்கெடுப்பில் தாங்கள் இனக்குழுவைப் பற்றி குறிப்பிடாதவர்கள்.\n\nSection::::சமயம்.\n2012 ஆண்டின் உத்தியோகபூர்வ கணக்கெடுப்பு படி, இந்த ஒப்லாஸ்து மக்கள் தொகையில் 49.5% பேர் உருசிய மரபுவழித் திருச்சபை கிருத்தவர்கள், 6% பேர் திருச்சபை இணைப்பில்லாத பொதுவான கிருத்துவர்கள் , 1% கிழக்கு மரபுவழி திருச்சபை கிருத்தவர்கள்,1% முஸ்லிம்கள் 1% ஸ்லாவிக் நாட்டுப்புற மத நம்பிக்கையாளர்கள், 26% ஆன்மீக மத நாட்டம் அற்றவர்கள். 12% நாத்திகர், 3.5% மற்ற மதங்களைசேர்ந்தவர்களாகவோ அல்லது கேள்விக்கு பதில் அளிக்காதவர்களாகவோ உள்ளனர்.\n\nSection::::பொருளாதாரம்.\nஇந்த ஒப்லாசுதுவின் பெரும்பாலான தொழில்கள் வேளாண் சார்ந்த தொழில்களான உணவு பதப்படுத்துதல் போன்ற தொழில்கள் உள்ளன. மேலும் கனரகத் தொழில் நிலக்கரி மற்றும் தானுந்து உற்பத்தி போன்ற தொழில்களும் உள்ளன.\n"}
{"id": "286060", "url": "https://ta.wikipedia.org/wiki?curid=286060", "title": "சிதம்பராபுரம்", "text": "சிதம்பராபுரம்\n\nசிதம்பராபுரம் திருநெல்வேலி மாவட்டத்தில் களக்காடு பேரூராட்சிக்கு உட்பட்ட ஒரு கிராமம் ஆகும். களக்காடு பேரூராட்சியின் 8,9 வார்டுகளைக்கொண்டது இக்கிராமம்.பாரம்பர்யமிக்க இந்த கிராமம் 12ம் நூற்றாண்டில் சேதுராயர்கள் வாழ்ந்த பகுதி அதன் அடையாளமாக இப்போதும் சேதுராயபுரம் என்ற ஊர் அருகில் உள்ளது.இப்போதும் சேதுராய வம்சாவளியை சேர்ந்தவர்கள் வசித்து வருகிறார்கள்.சேதுராயர்கள் மார்த்தாண்ட வர்மாவின் படை தளபதியாகவும் போர் வீரர்களாகவும் திகழ்ந்தார்கள்.\n\nSection::::மக்கள்.\nஇக்கிராத்தில் பெரும்பான்மை மக்கள் நாடார் சமூகத்தைச் சார்ந்தவர்கள். இந்துக்களும் கிறித்தவர்களும் கலந்து வாழ்கின்றனர். பெரும்பான்மை மக்களின் தொழில் விவசாயம் ஆகும். வாழையும் நெல்லும் இங்கு பயிரிடப்படுகின்றன. கௌதம நதி இக்கிராமத்தின் வழியேதான் பாய்கிறது. பெண்கள் வீட்டில் இருந்தபடியே பீடி சுற்றுதல் தொழிலில் ஈடுபடுகின்றனர். \nSection::::சமயம்.\nஅய்யா வைகுண்டரின் “அய்யாவழி” வழிபாடு பெருவாரியாகக் காணப்படுகிறது. இங்குள்ள அய்யா வைகுண்டரின் நிழல்தாங்கல் வரலாற்றுப்பழைமை வாய்ந்தது. ஆனி மாதம் நடைபெறும் ஆனித்தேரோட்டம் மிகவும் பிரசித்தி பெற்றது. அய்யாவழியின் திருநெல்வேலி மாவட்டத் தலைமைப்பதியாக இக்கிராமம் விளங்குகிறது.\n\nகிறித்தவ சமயத்தைச் சார்ந்த மக்களும் குறிப்பிடத்தக்க அளவில் வாழ்கின்றனர். உரோமன் கத்தோலிக்க சபையைச் சார்ந்த புனித சவேரியார் ஆலயமும் தென்னிந்தியதிருச்சபையைச் சார்ந்த தேவாலயமும் உள்ளன.\n\nSection::::பள்ளிகள்.\nகிறித்தவ சிறுபான்மைப் பள்ளிகளான T.D.T.A.தொடக்கப்பள்ளியும், புனித சவேரியார் நடுநிலைப் பள்ளியும் உள்ளன. உயர்கல்விக்கு களக்காடு செல்கின்றனர் இங்குள்ள மாணவர்கள்.\n"}
{"id": "286061", "url": "https://ta.wikipedia.org/wiki?curid=286061", "title": "சமாரா மாகாணம்", "text": "சமாரா மாகாணம்\n\nசமாரா மாகாணம் (\"Samara Oblast\", , சமாரா ஓப்லாஸ்த்) என்பது உருசியாவின் நடுவண் அலகும், ஒரு உருசிய மாகாணமும் ஆகும். இதன் நிர்வாக மையம் சமாரா நகரம் ஆகும். மக்கள் தொகை: 3,215,532 (2010 கணக்கெடுப்பு). 1936-1990 காலத்தில் இது குய்பீசெவ் மாகாணம் என அழைக்கப்பட்டது.\n\nSection::::மக்கள் வகைப்பாடு.\nமாகாணத்தின் மக்கள் தொகை: 3,215,532 ( 2010 கணக்கெடுப்பு ); 3,239,737 (2002 மக்கள் தொகை கணக்கெடுப்பு); 3,265,586 (1989 மக்கள் தொகை கணக்கெடுப்பு)\n\nஇங்கு வாழும் இன குழுக்கள்: 2010 ஆம் ஆண்டு கணக்கெடுப்பின் படி, பிராந்தியத்தின் இனக்குழுக்களின் விகிதம்:\n\n2009 - 1.42 | 2010 - 1.44 | 2011 - 1.44 | 2012 - 1.54 | 2013 - 1.59 | 2014 - 1.65 (இ)\n\nSection::::சமயம்.\n2012 ஆண்டைய உத்தியோகபூர்வ கணக்கெடுப்பு படி சமரா ஒப்லாஸ்து மக்கள் தொகையில் 35% உருசிய மரபுவழித் திருச்சபையை பின்பற்றுகின்றனர். 7% பொதுவான இருக்கும் கிருத்துவர் , 1% கிழக்கு மரபுவழி திருச்சபை கிருத்தவர்கள் 3% இஸ்லாமியர் , 1% ஸ்லாவிக் நாட்டுப்பற மதம், மக்கள் தொகையில் 30% ஆன்மீக மத நாட்டம் இல்லாதவர்களாக தங்களைக் கருதுபவர்கள், 13% நாத்திகர், 10% மற்ற மதங்களை சேர்ந்தவர்களாகவோ அல்லது கேள்விக்கு பதில் தரவிரும்பாதவர்களோ ஆவர்.\n"}
{"id": "286070", "url": "https://ta.wikipedia.org/wiki?curid=286070", "title": "1940 பசிபிக் சூறாவளிப்பருவம்", "text": "1940 பசிபிக் சூறாவளிப்பருவம்\n\n1940 பசிபிக் சூறாவளிப்பருவம் (\"1940 Pacific typhoon season\") இரண்டாம் உலகப்போர் தொடங்கிய காலத்தில் ஹொங்கொங் மற்றும் பிலிப்பீன்சு ஆகிய இடங்களில் அடுத்தடுத்து வீசிப் பேரிடரை ஏற்படுத்திய சூறாவளி குறித்து வளிமண்டலவியல் பதிவுகளில் பதியப்பட்ட ஒரு நிகழ்வு ஆகும். பசிபிக் பெருங்கடலில் 43 முறை உருவான வெப்பமண்டலக் காற்றழுத்த தாழ்வு நிலைகளில் 27 சூறாவளிகள் உயர்நிலைகளை எட்டின. முதன்முதலில் ஏற்பட்ட புயல் பிப்ரவரி மாதம் அவதானிக்கப்பட்டது. அதன் பின் இரு மாதங்கள் கழித்து முதல் சூறாவளி உருவானது. இதில் மிண்டனாவோவில் மட்டும் மூவர் கொல்லப்பட்டனர். அதன் பின்னர் ஜூன், ஜூலை மாதங்களில் பலமுறை தொடர் புயல்கள் உருவாயின. இவ்வாறு உருவான புயல் மற்றும் சூறாவளியில் தென் கொரியாவில் 52 பேர் பலியானதாகவும், சமர் பகுதியில் ஏற்பட்ட கடும்மழை காரணமாக ஒருவர் கொல்லப்பட்டதாகவும் அறிக்கைகள் தெரிவித்துள்ளன. இப்பருவத்தில் வீசிய சூறாவளிகளுள் ஜூலை மாதம் மிகக் குறைந்த காற்றழுத்த தாழ்வுநிலை காரணமாக வீசிய சூறாவளியே மிகவும் கடுமையானது என பிலிப்பீன்சின் வடகிழக்கில் இருந்த ஒரு கப்பல் மூலம் கிடைத்த அறிக்கையில் கூறப்பட்டது. \n\nஆகஸ்ட் மாதம் பதினெட்டாம் நாள் சூறாவளியானது வடகிழக்கு லூசானை நோக்கி நகர்ந்தது. இதில் ஒன்பது பேர் உயிரிழந்தனர். செப்டம்பர் மாதத் தொடக்கத்தில் இது போனின் தீவுகளை நோக்கி நகர்ந்து பின்னர் ஜப்பானின் கியுசூ தீவுகளை நோக்கி நகர்ந்தது. இதனால் ஏற்பட்ட கடும் மழை காரணமாக ஜப்பானின் ஒரு பகுதியான ஓயிட்டா பெர்பெக்ச்சர் பகுதியில் நீர் சூழ்ந்ததால் 50 பேர் உயிரிழந்தனர். செப்டம்பர் 18 அன்று ஏற்பட்ட சூறாவளியின் காரணமாக எதிர்வரும் வண்டிகளைப் பார்க்க முடியாததால் ஏற்பட்ட ஒரு டிராம் வண்டி விபத்தில் டோக்கியோவில் 20 பேர் உயிரிழந்தனர், மற்றுமொரு சூறாவளி செப்டம்பர் 29 இல் தைவானில் நிலைகொண்டதால் 50 பேர்கள் இறந்தனர். ஐந்து ஆண்டுகளுக்கு முன்பு தொடங்கப்பட்ட சூறாவளிக் கண்காணித்தல் பணிகளில் முதன் முறையாக அக்டோபர் 19 இல் வேக் தீவுகளில் ஒரு வலுவான சூறாவளிக்காற்று பதிவு செய்யப்பட்டது. நவம்பர் 3 இல் குவாம் தீவுக்கு அருகில் மணிக்கு 200 கி. மீ வேகத்தில் பலத்த காற்றுடன் சூறாவளி வீசியது இதில் ஐவர் உயிரிழந்தனர். அத்தீவின் கட்டிடங்கள் சேதமடைந்தன. டிசம்பர் மாதத்தில் வீசிய மூன்று புயல்களால் பிலிப்பீன்சு பாதிக்கப்பட்டது. இதில் இரண்டாவதாக வீசிய புயல் காரணமாக கேட்டன்டுனிசு பகுதியில் 63 பேர்கள் உயிரிழந்தனர் 75,000 பேர்கள் உடைமைகளையும் வீடுகளையும் இழந்தனர். டிசம்பர் 24 இல் வீசிய மூன்றாவது புயலுக்குப் பின் அதன் அழிவுகள் ஓரளவு முடிவுக்கு வந்தன. இந்த டிசம்பர் புயலில் குவாம் தீவுக்கு அருகில் ஒரு கப்பலில் இருவர் கொல்லப்பட்டனர்.\n\nSection::::புயல்கள்.\nபெரும்பாலான புயல்களைப் பற்றிய தரவுகள் TD-9636 என்றறியப்படும் உலகளாவிய வெப்பமண்டலப் புயல் தரவுகளிலிருந்து பெறப்படுகின்றன. இத்தரவின் பல்வேறு சான்றுகளைப் பயன்படுத்தியே எங்கு புயல்கள் உருவாகும் அறிகுறிகள் தென்படுகின்றன எனவும், அவற்றின் இரட்டிப்பு விளைவுகள் ஆகிய தரவுகளும் கணக்கிடப்படுகின்றன.\n\nஇச்சூறாவளிப் பருவத்தின் போது பிலிப்பீன்சு வானிலை நிறுவனம் மாதாந்திர வானிலை செய்தி அறிக்கையை வெளியிட்டது. பின்னர் அது வெப்பமண்டலப் புயல் தடங்களைப் பற்றிய தகவல்களை வழங்கியது. இதற்காக ஸ்பெயின் மற்றும் ஐக்கிய அமெரிக்கா நாடுகளின் கட்டுப்பாட்டில் இருந்த தீவுக்கூட்டங்களில் வானிலை நிலையங்களை இந்நிறுவனம் நிறுவியது. பின்னர் 1940, ஆகஸ்ட் மாதம் இந்நிறுவனம் தடை செய்யப்பட்டு மீண்டும் 1945 மறுநிர்மானம் பெற்றது. மேலும், 1940 களில் இரண்டாம் உலகப் போரின் போது ஹொங்கொங்கில் வெளியிடப்பட்ட சிதிலமடைந்த வளிமண்டலப் பதிவுகள் 1947 இல் மீண்டும் சேகரிக்கப்பட்டு பாதுகாக்கப்பட்டன. \n"}
{"id": "286092", "url": "https://ta.wikipedia.org/wiki?curid=286092", "title": "ஆரி பாட்டர் அண்டு த ஆர்டர் ஆப் த பீனிக்சு (திரைப்படம்)", "text": "ஆரி பாட்டர் அண்டு த ஆர்டர் ஆப் த பீனிக்சு (திரைப்படம்)\n\nஆரி பாட்டர் அண்டு த ஆர்டர் ஆப் பீனிக்சு (Harry Potter and the Order of the Phoenix) என்பது 2007இல் வெளியான மந்திரவாத திரைப்படம் ஆகும். இது ஆரிப் பாட்டர் தொடரின் ஐந்தாவது திரைப்படமாகும். இது டேவிட் யேட்சால் இயக்கப்பட்டுள்ளது. இத்திரைப்படம் ஜே. கே. ரௌலிங்கால் எழுதப்பட்ட இதே பெயரைக் கொண்ட நாவலின் கதையை கொண்டு உருவாக்கப்படுள்ளது. டேவிட் ஹேமேன்ஆல் இத்திரைப்படம் தயாரிக்கப்பட்டது. இத்திரைப்படத்தின் கதை ஹாக்வார்ட்சு மந்திரவாதப் பள்ளியில் ஆரி பாட்டர் ஐந்தாவது வருடம் படிப்பது பற்றிக் கூறுகிறது.\n"}
{"id": "286093", "url": "https://ta.wikipedia.org/wiki?curid=286093", "title": "ஒளிவட்ட மழை", "text": "ஒளிவட்ட மழை\n\nஒளிவட்ட மழை \"(Coronal rain)\" என்பது சூரியனின் ஒளி வளையத்தில் தோன்றும் ஒரு நிகழ்வு ஆகும். ஒளி வளையத்தில் உள்ள சூடான பிளாசுமா குளிர்ச்சியடைந்து வலிமையான காந்தப்புலங்களில் ஒடுங்கும் போது இந்நிகழ்வு தோன்றுகிறது. சூரியப் பிழம்பு உற்பத்தியாகும் பகுதிகளுடன் வழக்கமாக இந்நிகழ்வு உடனிணைந்ததாகும். காந்தப்புலங்களால் கவரப்பட்ட பிளாசுமா அங்கு ஒடுக்கமடைந்து பின்னர் மெதுவாக மீண்டும் சூரியனின் மேற்பரப்பில் விழுகிறது.\n\n"}
{"id": "286098", "url": "https://ta.wikipedia.org/wiki?curid=286098", "title": "புங்கந்துறை", "text": "புங்கந்துறை\n\nபுங்கந்துறை கொங்கு நாட்டில் உள்ள திருப்பூர் மாவட்டம் தாராபுரம் வட்டம் குண்டடம் ஊராட்சி ஒன்றியத்தில் அமைந்துள்ள ஒரு சிற்றூர். \nஇதில் இரு சட்டமன்றத் தொகுதிகள் உள்ளன அவை தாராபுரம் மற்றும் காங்கயம் சட்டமன்றத் தொகுதி ஆகியவை ஆகும். \n\nஇதில் அடுக்கல் கொத்தனூர், மண்யதிட்டுபாளையம்,செல்லாண்டியம்மன் நகர், கரைப்பாளையம், புங்கந்துறை, சல்லிமேட்டுபுதூர், அடுக்கல்பாளையம்,வெங்கிகல்பாளையம், வலசுபாளையம் மற்றும் சொக்கநாதபுரம் ஆகிய சிற்றூர்கள் உள்ளன.\n\nகொங்கு வேளாளர் மக்களே பெரும்பான்மையானவர்கள். இவர்களது முக்கிய குலதொழில் வேளாண்மை. நாடார்கள், தலித்களும் உள்ளனர். அமராவதி ஆற்றங்கரை ஓரத்தில் அ.கொத்தனூர் இவ்வூரில் ஒரு ஆரம்ப பள்ளி உள்ளது.\nபுங்கந்துறையில் ஒரு ஆரம்ப பள்ளி உள்ளது.\n\nஇந்த கிராமத்தில் சேரன் குலத்தோர்களே ஆதிகனமானவர்கள். இவர்களது குலதெய்வமாக அருள்மிகு ஸ்ரீ செல்லாண்டியம்மன் திருக்கோவில் உள்ளது. இது தவிர அருகாமையில் தென்னீஸ்வரர் ஆலயம் உள்ளது.\n\nஇதன் அருகில் தாராபுரம், காங்கயம், வெள்ளகோவில், பல்லடம், ஒட்டன்சத்திரம் ஆகிய நகரங்களும் உள்ளன.\n\nபுங்கத்துறை கிராமத்தின் கொங்கு வேளாள சேரகுல வழிபாட்டு சிறப்புகள்:..\n\n1.புங்கந்துறை கொத்தனூர் அருள்மிகு செல்லாண்டி அம்மன் ஆலயம்\n\nதிருப்பூர் மாவட்டம், தாராபுரம் வட்டாரம். (புங்கன் துறை) கொத்தனூர் பகுதியிலே வாழும் சேரன் கூட்டத்தார்,\n\nகொத்தனூர் செல்லாண்டியம்மனைக் குலதெய்வமாக வழிபட்டு வருகின்றனர்.\n\nஇவர்கள் வழிபடும் செல்லாண்டியம்மன், காவிரித் தென் கரையிலே யுள்ள மதிள்கரை செல்லாண்டியம்மனின் நகலாகும்.\n\n2.கொத்தனூர்--அருள் மிகு. உமைய பார்வதி அம்மன் கொத்தனூர்---\n\nகொத்தனூர் சேரன் குலத்திலே ஒரு பத்தினிப் பெண், கணவன் இறந்ததும் தீப்பாய்ந்து உயிர் நீத்தாள். அந்தப்பத்தினிப் பெண்ணின் நினைவாக, செங்கல்லை அடையாளமாக வைத்து வழிபாடு செய்வார்கள்.\n\nசெங்கல் வழிபாட்டுக்கு உரிய தெய்வமாகக் கருதப்பட்டதால், செங்கல் பொடியில் பல் துலக்கமாட்டார்கள். கருங்கல்லால் வீடு கட்டிக்கொள்வார்கள்: குடியிருக்கும் கட்டிடத்திற்குச் செங்கல்லைக் கட்டிடப் பொருளாகப் பயன்படுத்தமாட்டார்கள். இது இன்றுவரை நடை முறையில் உள்ளது.\n\nஆடி மாதம் தலைஆடி அன்றும், தை முதல் நாளும் முக்கிய வழிபாட்டு நாட்கள் ஆகும். மேலும் ஒவ்வொரு அம்மாவாசை அன்றும் சிறப்பாக வழிபட்டு வருகிறார்கள்.\n\nஒவ்வொரு ஆண்டும் மாசி மாதம் சிவன் ராத்திரி அம்மாவாசை அன்று பொங்கல் வைத்து சிறப்பாக வழிபாடு செய்து .வருகிறார்கள்.\n\nதென்கரைநாட்டிலே, சிறப்பான குடிமக்களாக வாழ்ந்து வரும் சேரன் கூட்டத்தார்.\n"}
{"id": "286099", "url": "https://ta.wikipedia.org/wiki?curid=286099", "title": "பசிபிக் சூறாவளிப் பருவங்கள்", "text": "பசிபிக் சூறாவளிப் பருவங்கள்\n\nஇங்கு பசிபிக் கடலில் நிலநடுக்கோட்டிற்கும் வடக்கே 100 ஆவது மகர ரேகை மற்றும் 180 ஆவது மகர ரேகைக்கும் இடையில் வரையறுக்கப்பட்ட சூறாவளி நிகழ்வுகள் பட்டியலிடப்பட்டுள்ளன.\n\n"}
{"id": "286102", "url": "https://ta.wikipedia.org/wiki?curid=286102", "title": "செல்லம்பட்டி ஊராட்சி ஒன்றியம்", "text": "செல்லம்பட்டி ஊராட்சி ஒன்றியம்\n\nSection::::மக்கள் வகைப்பாடு.\n2011ஆம் ஆண்டு இந்திய மக்கள் தொகை கணக்கெடுப்பின் படி, செல்லம்பட்டி ஊராட்சி ஒன்றியத்தின் மொத்த மக்கள் தொகை 87,132 ஆகும். அதில் ஆண்கள் 44,634; பெண்கள் 42,498 ஆக உள்ளனர். பட்டியல் சமூக மக்களின் தொகை 15,065 ஆக உள்ளது. அதில் ஆண்கள் 7,562; பெண்கள் 7,503 ஆக உள்ளனர். பட்டியல் பழங்குடி மக்களின் தொகை 14 ஆக உள்ளது. அதில் ஆண்கள் 10; பெண்கள் 4 ஆக உள்ளனர்.\nSection::::ஊராட்சி மன்றங்கள்.\nசெல்லம்பட்டி ஊராட்சி ஒன்றியத்தில் உள்ள ஊராட்சி மன்றங்களின் விவரம்;\n"}
{"id": "286103", "url": "https://ta.wikipedia.org/wiki?curid=286103", "title": "சிமியோன் (யாக்கோபுவின் மகன்)", "text": "சிமியோன் (யாக்கோபுவின் மகன்)\n\nதொடக்க நூல் குறிப்பிடுவதன்படி, சிமியோன் (\"Simeon\"; ) யாக்கோபுவினதும் லேயாவினதும் இரண்டாவது மகன் ஆவார். இவர் இசுரயேலிய சிமியோன் கோத்திரத்தின் தந்தையாவார். ஆயினும், சில விவிலிய ஆய்வாளர்கள் பின் சொல் நடையாக, பிற இசுரேலிய குலத்தின் கூட்டாக இக்குலத்தைப் பார்க்கின்றனர். லேயா குலத்தாயாகப் பார்க்கப்படுவதால், விவிலிய அறிஞர்கள் இக்குலத்தினரை குலத்தின் மூலக் கூட்டத்தினராகக் கருதுகின்றனர். ஆயினும், இக்குலம் விவிலியத்தின் குறைவாக இடம்பிடித்துள்ளனர். மேலும், சில விவிலிய அறிஞர்கள் சிமியோன் குலமாக இல்லை என நினைக்கின்றனர்.\n"}
{"id": "286104", "url": "https://ta.wikipedia.org/wiki?curid=286104", "title": "மிதப்பான்", "text": "மிதப்பான்\n\nமிதப்பான்கள் (\"floaters\") என்பவை கண்ணின் ஒளிபுகும் திண்நீர்ம விழிப் பின்புறத்தில் (vitreous humour) உள்ள படிவுகளைக் குறிக்கும். இவை, வெவ்வேறு அளவுகளிலும், வடிவங்களிலும், சேர்ப்புகளிலும், அசைதன்மைகளிலும், ஒளி விலகல் எண்களுடனும் காணப்படும். இளவயதில், விழிப்பின்புறம் ஒளிபுகக் கூடியதாக இருக்கிறது. ஆனால், வயதாக வயதாக அதில் ஒழுங்கின்மைகள் சிறிது சிறிதாக அதிகரிக்கின்றன. பலரது கண்களிலும் காணப்படும் பொதுவான மிதப்பான்கள் என்பவை நம் கண்களின் பின்புறம் உள்ள திண்நீர்ம பின்புறத்தில் நடக்கும் சீர்கேட்டு மாற்றங்களால் நடக்கிறது. மிதப்பான்களைக் கண்டுணரும் தன்மை \"மையோடெசோப்சியா\" (myodesopsia) என்று அழைக்கப்படுகிறது. அல்லது பின்வரும் பெயர்களுடன் அழைக்கப்படுகின்றன: \"myodaeopsia\", \"myiodeopsia\", \"myiodesopsia\". அவை, \"பறக்கும் பூச்சிகள்\" என்று இலத்தீன் பொருளுடன் கூடிய \"Muscae volitantes\" என்ற பெயருடனும் அழைக்கப்படுகின்றன. மிதப்பான்கள் விழித்திரையில் ஏற்படுத்தும் நிழலின் காரணமாகவே நமது கண்களுக்குத் தெரிகின்றன அல்லது சில சமயங்களில் அவற்றின் வழியே புகுந்து செல்லும் ஒளியின் விலகல் தன்மையால் தெரிகின்றன. அவை தனித்தோ கூட்டாக சேர்ந்தோ அல்லது பலவற்றுடன் சேர்ந்தோ ஒருவரது பார்வைப் புலனில் தெரியலாம். அவை புள்ளிகளாகவோ, நூல் போன்றோ, சிலந்திவலையின் பகுதிகள் போன்றோ பார்ப்பவரின் கண்களில் மிதந்து தோன்றும். இவை கண்களுக்குள்ளாகவே இருப்பதால் இவை ஒளியியற் கண்மாயம் (optical illusion) கிடையாது. ஆனால், இவை கண்ணோடு தோன்றும் நிகழ்வாகும்.\n\n\n"}
{"id": "286106", "url": "https://ta.wikipedia.org/wiki?curid=286106", "title": "சில்லி தீவுகள்", "text": "சில்லி தீவுகள்\n\nசில்லித் தீவுகள் (\"Isles of Scilly\"), பெரிய பிரித்தானியாவின் கோர்ணிசுத் தீவக்குறையின் தென்மேற்கு முனைக்கு அப்பால் அமைந்துள்ள ஒரு தீவுக்கூட்டம் ஆகும். 2011ம் ஆண்டின் மக்கள்தொகைக் கணக்கெடுப்பின்படி இத்தீவுகளின் மொத்த மக்கள்தொகை 2,203. இங்கிலாந்தின் கோர்ன்வால் கவுண்டியின் நேரடி ஆட்சியில் இத்தீவுகள் இருந்து வந்தன. தற்போது இவை தமக்கென ஒரு ஆலோசனைக் குழுவை (\"council\") அமைத்துள்ளன. இத்தீவுகளில் வாழும் மக்கள் சில்லியர்கள் என அழைக்கப்படுகின்றனர்.\n\nசில்லி கோர்ண்வாலின் செரிமோனியல் கவுண்டியின் ஒரு பகுதி. இதன் சில சேவைகள் கோர்ண்வாலுடன் இணைந்துள்ளன. ஆனாலும், 1890ல் இருந்து இதற்குத் தனியான உள்ளூசாட்சிச் சபை இருந்துவருகிறது. சில்லித் தீவு ஆணை 1930 நிறைவேற்றப்பட்டதில் இருந்து இந்தச் சபை கவுண்டிச் சபை என்னும் தகுதியைப் பெற்றுள்ளதுடன், சில்லித் தீவுகளின் சபை என்று அழைக்கப்படுகிறது. இத் தீவுகளில் உள்ள பெரும்பாலான தீர்வை விலக்கப்பட்ட நிலங்கள் கோர்ண்வால் டியூச்சிக்குச் சொந்தமானவை. வேளாண்மையுடன் சேர்த்து சுற்றுலாத்துறை இத்தீவுகளின் பொருளாதாரத்தில் முக்கிய பங்கு வகிக்கிறது.\n\nSection::::புவியியல்.\nசில்லி தீவுகள் இங்கிலாந்தின் மேற்குப் பக்கத்தில் அமைந்துள்ளன. இவற்றில் மொத்தம் ஆறு தீவுகளும் 140 சிறிய தீவுப் பாறைகளும் 45 கிமீ (28 மைல்கள்) தூரத்தில் உள்ளன.\n\nஇத்தீவுக்குழமத்தில் உள்ள முக்கிய தீவுகள் கீழே பட்டியலிடப்பட்டுள்ளன:\n\n"}
{"id": "286107", "url": "https://ta.wikipedia.org/wiki?curid=286107", "title": "மருத்துவ உற்பத்திகளை அடையாளங்காட்டல்", "text": "மருத்துவ உற்பத்திகளை அடையாளங்காட்டல்\n\nமருத்துவ உற்பத்திகளை அடையாளங்காட்டல் (Identification of Medicinal Products (IDMP)) மருத்துவத்துறையில் பயன்படுத்தப்படும் அனைத்து உற்பத்திகளை தனித்துவமாக அடையாளப்படுத்துவதற்கு பயன்படும் ஓர் அனைத்துலகச் சீர்தரம் ஆகும். ஐரோப்பிய ஒன்றியத்தில் இந்தச் சட்டத்தை நிறைவேற்றுவது கட்டாயம் ஆகும்.\n\nஇந்தச் சீர்தரம் ஊடாக மருத்துவத்துறையில் கையாழப்படும் அனைத்து பொருட்களுக்கு உற்பத்திகளுக்கும் வரையறைசெய்யப்பட்ட சொல்யும் கூறுகளும் இருக்கும்.\n\nசட்டத் தேவைகள், தகவல் பரிமாற்றாம், உற்பத்திகளை தடம் பிடித்தல் உட்பட்ட காரணங்களுக்குச் இச் சீர்தரம் பயன்படுகிறது.\n\n"}
{"id": "286121", "url": "https://ta.wikipedia.org/wiki?curid=286121", "title": "இசக்கார்", "text": "இசக்கார்\n\nஇசக்கார் (\"Issachar\"; ) என்பவர் தொடக்க நூல் குறிப்பிடுவதன்படி, யாக்கோபுவினதும் லேயாவினதும் (லேயாவின் ஐந்தாவது மகனும் யூக்கோபுவின் ஒன்பதாவது மகனும்) ஆவார். இவர் இசுரயேலிய இசக்கார் கோத்திரத்தின் தந்தையாவார். ஆயினும், சில விவிலிய ஆய்வாளர்கள் பின் சொல் நடையாக, பிற இசுரேலிய குலத்தின் கூட்டாக இக்குலத்தைப் பார்க்கின்றனர். தோரா \"இசக்கார்\" எனும் சொல்லுக்கு இரு வேறுபட்ட சொற்பிறப்பியல்களைத் தருகின்றது. விவிலிய ஆய்வாளர்கள் யாவே பாரம்பரியம், எலோகிம் பாரம்பரியம் மூலம் இவ்வேறுபாட்டை விளக்குகின்றனர். யாவே பாரம்பரியத்தின்படி, \"இஸ் சகர்\" என்பதிலிருந்து \"வாடகை மனிதன்\" என்ற அர்த்தத்துடன் இச்சொல் உருவானது. ஏனென்றால், லேயா யாக்கோபுவை மயக்க மருந்துச் செடிக்காக பாலியல் விருப்பம் கொள்ளச் செய்தாள். எலோகிம் பாரம்பரியத்தின்படி, \"யெஸ் சகர்\" என்பதிலிருந்து \"பரிசு\" என்ற அர்த்தத்துடன் இச்சொல் உருவானது. ஏனென்றால், லேயா தன்னுடைய பணிப்பெண்னை (சில்பா) யாக்கோபுடன் கூடியிருக்கக் கொடுத்ததால் கிடைத்த பரிசு என நினைத்தாள்.\n\n"}
{"id": "286124", "url": "https://ta.wikipedia.org/wiki?curid=286124", "title": "செபுலோன்", "text": "செபுலோன்\n\nசெபுலோன் (\"Zebulun\", \"Zebulon\", \"Zabulon\" அல்லது \"Zaboules\" , , , எபிரேயம் '/') என்பவர் தொடக்க நூல், எண்ணிக்கை நூல் என்பன குறிப்பிடுவதன்படி, யாக்கோபுவின் ஆறாவது மகனும் லேயாவின் கடைசி மகனும் ஆவார். இவர் இசுரயேலிய செபுலோன் கோத்திரத்தின் தந்தையாவார். சில விவிலிய ஆய்வாளர்கள் பின் சொல் நடையாக, பிற இசுரேலிய குலத்தின் கூட்டாக இக்குலத்தைப் பார்க்கின்றனர். லேயா குலத்தாயாகப் பார்க்கப்படுவதால், விவிலிய அறிஞர்கள் இக்குலத்தினரை குலத்தின் மூலக் கூட்டத்தினராகக் கருதுகின்றனர்.\n"}
{"id": "286125", "url": "https://ta.wikipedia.org/wiki?curid=286125", "title": "மக்னீசியம் சல்பைடு", "text": "மக்னீசியம் சல்பைடு\n\nமக்னீசியம் சல்பைடு \"(Magnesium sulfide)\" என்பது MgS என்ற மூலக்கூற்று வாய்ப்பாடு கொண்ட ஒரு வேதிச் சேர்மம் ஆகும். தூய்மையான மக்னீசியம் சல்பைடு வெண்மை நிறப் படிகங்களாகக் காணப்படுகிறது. ஆனால் பெரும்பாலும் இச்சேர்மம் தூய்மையற்ற நிலையில் கிடைக்கிறது. தூய்மையற்ற மக்னீசியம் சல்பைடு பழுப்பு நிறமாகவும் படிக வடிவமற்றும் காணப்படுகிறது. தொழிற்சாலைகளில் உலோக இரும்பு உற்பத்தி செய்யப்படுகையில் இச்சேர்மம் உருவாக்கப்படுகிறது.\n\nSection::::தயாரிப்பு மற்றும் பண்புகள்.\nகந்தகம் அல்லது ஐதரசன் சல்பைடை மக்னீசியத்துடன் சேர்த்து வினைபுரியச் செய்தால் மக்னீசியம் சல்பைடைத் தயாரிக்கலாம். அதிக நிலைப்புத்தன்மை கொண்ட மக்னீசியம் சல்பைடு பாறை உப்பு வடிவமைப்பில் படிகமாகிறது. துத்தநாக பிளெண்ட் எனப்படும் துத்தநாகக் கந்தக அமைப்பு மற்றும் உவுர்ட்சைட் படிக அமைப்பில் படிகமாகின்ற மக்னீசியம் சல்பைடை புறமூலக்கூற்று கற்றை படிகப்படலம் வழிமுறையில் தயாரிக்க முடியும். \n\nமக்னீசியம் சல்பைடின் வேதிப்பண்புகள் இதனையொத்த சோடியம் சல்பைடு, பேரியம் சல்பைடு அல்லது கால்சியம் சல்பைடு போன்ற அயனிச் சேர்மங்களின் வேதிப்பண்புகளுடன் ஒத்திருக்கிறது. ஆக்சிசனுடன் மக்னீசியம் சல்பைடு வினைபுரிந்து இணையான சல்பேட்டு சேர்மமான மக்னீசியம் சல்பேட்டு உருவாகிறது. தண்ணீருடன் வினைபுரிந்து ஐதரசன் சல்பைடையும் மக்னீசியம் ஐதராக்சைடு|மக்னீசியம் ஐதராக்சைடையும்]] கொடுக்கிறது. \n\nSection::::பயன்கள்.\nஅடிப்படை ஆக்சிசன் எஃகு உருவாக்கச் செயல்முறையில் முதலில் நீக்கப்பட வேண்டிய தனிமம் கந்தகமாகும். ஊது உலையில் கிடைக்கும் அசுத்தமான இரும்பில் உள்ள கந்தகத்தை நீக்குவதற்கு பலநூறு கிலோ அளவில் மக்னீசியம் பொடி சேர்க்கப்படுகிறது. மக்னீசியம் சல்பைடு உருவாகி உருகிய இரும்பின் மேல் மிதக்கிறது. பின்னர் இவ்விரும்பில் இருந்து நீக்கப்படுகிறது \n\nMgS சேர்மத்தின் அகன்ற பட்டை இடைவெளி நேரடியான குறைக்கடத்தியாக நீலப்பச்சை உடனொளிர்வைத் தருகிறது. 1900 ஆம் ஆண்டுகளில் இருந்து அறியப்பட்டுள்ள இப்பண்பு குறைந்த அலைநீளம் கொண்ட புறஊதா ஒளி உணரியாகப் பயன்படுகிறது.\n\nSection::::தோற்றம்.\nசில வேதிக் கசடுகளில் பகுதிப்பொருளாக இருப்பதையும் தவிர்த்து MgS ஓர் அரிதான நினின்கெரைட்டு என்ற புவிசாரா கனிமமாக விண்வீழ் கற்களில் காணப்படுகிறது. C/O > 1 அளவிலான சில கார்பன் விண்மீன் வகைகளின் விண்மீன் சூழ் உறைகளிலும் MgS காணப்படுகிறது.\n\nSection::::பாதுகாப்பு.\nMgS சேர்மத்தின் மீது ஈரம்பட நேர்ந்தாலேயே ஐதரசன் சல்பைடை வெளிவிடும் என்பதால் எச்சரிக்கையுடன் கையாள வேண்டும்.\n"}
{"id": "286127", "url": "https://ta.wikipedia.org/wiki?curid=286127", "title": "தாண் (விவிலியம்)", "text": "தாண் (விவிலியம்)\n\nதாண் (\"Dan\", எபிரேயம்: דָּן; பொருள்: \"நீதி\" அல்லது \"அவர் நீதி செய்தார்\") என்பவர் தொடக்க நூல், குறிப்பிடுவதன்படி, யாக்கோபுவின் ஐந்தாவது மகனும் பில்காவின் முதலாவது மகனும் ஆவார். இவர் இசுரயேலிய தாண் கோத்திரத்தின் தந்தையாவார்.\n\nவிவிலியம் குறிப்பிடுவதன்படி, இவருடைய தாய் ராகேலின் பணிப்பெண்னாக இருந்து, யாக்கோபுவின் மனைவியானார்.()\n\nதொடக்க நூல் 46:23 இன்படி, சிம்சோன் தாண் குலத்தவராவார்.\n"}
{"id": "286129", "url": "https://ta.wikipedia.org/wiki?curid=286129", "title": "நப்தலி", "text": "நப்தலி\n\nநப்தலி (\"Naphtali\", ; ) என்பவர் தொடக்க நூல், குறிப்பிடுவதன்படி, யாக்கோபுவின் ஆறாவது மகனும் பில்காவின் இரண்டாவது மகனும் ஆவார். இவர் இசுரயேலிய நப்தலி கோத்திரத்தின் தந்தையாவார்.\n\nவிவிலியம் குறிப்பிடுவதன்படி, நப்தலியின்தாய் ராகேலின் பணிப்பெண்னாக இருந்து, யாக்கோபுவின் மனைவியானார்.()\n\nஇவர் 137 வயதில் இறந்து, எகிப்தில் அடக்கம் செய்யப்பட்டார் என்று சொல்லப்படுகிறது.\n"}
{"id": "286134", "url": "https://ta.wikipedia.org/wiki?curid=286134", "title": "காத்து (யாக்கோபுவின் மகன்)", "text": "காத்து (யாக்கோபுவின் மகன்)\n\nகாத்து (\"Gad\", ) என்பவர் தொடக்க நூல், குறிப்பிடுவதன்படி, யாக்கோபுவின் ஏழாவது மகனும் சில்பாவின் முதலாவது மகனும் ஆவார். இவர் இசுரயேலிய காத்து கோத்திரத்தின் தந்தையாவார். சில விவிலிய ஆய்வாளர்கள் பின் சொல் நடையாக, பிற இசுரேலிய குலத்தின் கூட்டாக இக்குலத்தைப் பார்க்கின்றனர். தோரா \"காத்து\" எனும் பெயர் \"நற்பேறு\"/\"நல்வாய்ப்பு\" எனும் பொருள் உள்ளது என்கிறது.\n"}
{"id": "286136", "url": "https://ta.wikipedia.org/wiki?curid=286136", "title": "ஆசேர்", "text": "ஆசேர்\n\nஆசேர் (\"Asher\", ) என்பவர் தொடக்க நூல், குறிப்பிடுவதன்படி, யாக்கோபுவின் எட்டாவது மகனும் சில்பாவின் இரண்டாவது மகனும் ஆவார். இவர் இசுரயேலிய ஆசேர் கோத்திரத்தின் தந்தையாவார்.\n\nதோரா \"ஆசேர்\" எனும் பெயர் \"மகிழ்ச்சி\"/\"ஆசீர்வாதம்\" எனும் பொருள் உள்ளது என்கிறது. சில விவிலிய ஆய்வாளர்கள் \"ஆசேர்\" எனும் பெயர் கடவுளர்களில் ஒன்றாகவும் ஆராதிக்கப்பட்டிருக்கலாம் எனவும் கருதுகின்றனர்.\n"}
{"id": "286138", "url": "https://ta.wikipedia.org/wiki?curid=286138", "title": "நினின்கெரைட்டு", "text": "நினின்கெரைட்டு\n\nநினின்கெரைட்டு \"(Niningerite)\" என்பது MgS என்ற மூலக்கூற்று வாய்ப்பாடு கொண்ட ஒரு கனிமம் ஆகும். மக்னீசியம்-இரும்பு-மாங்கனீசு சல்பைடு கனிமமான இது என்சிடாடைட் காண்டிரைட் வகை விண்வீழ்கல்லில் காணப்படுகிறது. மக்னீசியம் அதிகமாக உள்ள கனிமமான கெய்லைட்டுடன் நினின்கெரைட்டு கனிமம் ஒப்புமை கொண்டுள்ளது. ஆர்வி ஆர்லோ நினின்கெரைட்டு கண்டுபிடித்த காரணத்தால் இக்கனிமத்திற்கு நினின்கெரைட்டு எனப்பெயர் சூட்டப்பட்டது.\n"}
{"id": "286151", "url": "https://ta.wikipedia.org/wiki?curid=286151", "title": "கோலாசிப்", "text": "கோலாசிப்\n\nகோலாசிப், இந்திய மாநிலமான மிசோரத்தின் கோலாசிப் மாவட்டத்தின் தலைநகராகும்.\n\nSection::::அரசியல்.\nஇந்த ஊர் மிசோரம் மக்களவைத் தொகுதிக்கு உட்பட்டது.\n\nSection::::பொருளாதாரம்.\nஇந்த ஊரின் பொருளாதாரம் உழவுத் தொழிலை அடிப்படையாகக் கொண்டது. இங்கு அரிசி, கோதுமை உள்ளிட்டவற்றை பயிரிட்டு, மற்ற மாவட்டங்களுக்கு ஏற்றுமதி செய்கின்றனர்.\n\nSection::::போக்குவரத்து.\nஇங்கிருந்து 83 கி.மீ தொலைவில் உள்ள அய்சால் நகரத்தை தேசிய நெடுஞ்சாலை வழியாக சென்றடையலாம். பேருந்துகள் இயக்கப்படுகின்றன.\n\n"}
{"id": "286154", "url": "https://ta.wikipedia.org/wiki?curid=286154", "title": "தூலிப் வெறி", "text": "தூலிப் வெறி\n\nதூலிப் வெறி என்பது 1630-களில் நெதர்லாந்தில் அப்போதுதான் அறிமுகமாயிருந்த தூலிப் மலர்க் குமிழ்களின் விலை விண்ணளாவ உயர்ந்து திடீரென வீழ்ந்த நிகழ்வைக் குறிக்கிறது. இதுவே பொதுவாக வரலாற்றில் முதலாவதாகப் பதிவுசெய்யப்பட்ட ஊக வணிகப் \"பொருளியல் குமிழி\" எனக் கருதப்படுகிறது.\n\n1630 வாக்கில் தூலிப் மலர் வாணிகத்தில் கொழுத்த லாபம் கிடைப்பதாகப் பரவிய கதைகளைப் பயன்படுத்தி தொழில்முறை மலர் வணிகர்கள் மலர் விரும்பிகளையும், ஊக பேரத்தில் ஈடுபடுபவர்களையும் அணுகினர். விதையிலிருந்து வளர ஏழு ஆண்டுகள் எடுத்துக்கொள்வதோடு குறைந்த ஆயுளே கொண்டுள்ளவை என்பதால் தூலிப் குமிழ்களின் தேவை அதிகரித்த அளவு உற்பத்தி இல்லை. இதனால் அவற்றின் விலை பன்மடங்கு அதிகரித்தது. உழவர்களும், நெசவாளர்களும்கூட கைப்பொருளை எல்லாம் அடகு வைத்தாயினும் தூலிப் வணிகத்தில் ஈடுபடலாயினர். 1633இல் மூன்றே மூன்று அரிய குமிழ்களுக்காக ஒரு பண்ணை வீடே கைமாறியதெல்லாம் நடந்தது. 1636 - 37இல் தூலிப் வெறி உச்சத்தில் இருந்தபோது சில குமிழ்கள் ஒரே நாளில் பத்து முறை கூட கைமாறின. ஏழு ஆதரவற்ற குழந்தைகளின் நலனுக்காக அவர்களது தந்தை விட்டுச்சென்ற 70 தூலிப் மலர்களை ஏலம் விட்ட ஒரு நிகழ்வில், ஒரு அரிய வகை குமிழ் அதுவரை இல்லாத சாதனை அளவாக 5200 கில்டர்களுக்கு விலைபோனது. ஆனால் அதன் பிறகு நடந்த ஒரு வழமையான ஏலத்தில் வாங்குவோர் இல்லாமல் போக பீதி பரவி விலைகள் திடுமெனச் சரிந்தன. சின்னாட்களுக்கு முன்பு வரை 5000 கில்டர்களுக்கு விற்றவற்றை அதில் நூற்றில் ஒரு பங்கு கொடுத்து வாங்கக்கூட யாரும் துணியவில்லை.. \n\n1636 தொடக்கத்தில் \"செம்பெர் அகஸ்டஸ்\" என்ற சிற்றினத்தைச் சேர்ந்த இரண்டே இரண்டு குமிழ்களே மொத்த டச்சுப் பகுதியிலும் இருந்ததாகவும், அதில் ஒன்றுக்கு விலையாக 12 ஏக்கர் நிலம் வழங்கப்பட்டதாகவும் \"தூலிப் வெறி\" நிகழ்வை 1841இல் பிரபலப்படுத்திய சார்லசு மேக்கே குறிப்பிடுகிறார். இன்னொரு குமிழுக்கு விலையாக 4600 கில்டர்கள், ஒரு வண்டி, இரு சாம்பல் நிறக் குதிரைகள், அவற்றுக்கான சேணங்கள் ஆகியவை வழங்கப்பட்டதாம். அந்நாட்களில் ஒரு தேர்ந்த கைவினைஞரின் ஆண்டு வருவாயே ஏறத்தாழ 300 கில்டர்கள்தான் என்பது குறிப்பிடத்தக்கது.\n"}
{"id": "286156", "url": "https://ta.wikipedia.org/wiki?curid=286156", "title": "லாங்தலாய்", "text": "லாங்தலாய்\n\nலாங்தலாய் மாவட்டம், இந்திய மாநிலமான மிசோரத்தில் உள்ள லாங்தலாய் மாவட்டத்தின் தலைநகரம்.\n\nSection::::அரசியல்.\nஇந்த ஊர் மிசோரம் மக்களவைத் தொகுதிக்கு உட்பட்டது.\n\nSection::::போக்குவரத்து.\nஇங்கிருந்து 296 கி.மீ தொலைவில் உள்ள அய்சால் நகரத்தை தேசிய நெடுஞ்சாலை வழியாக சென்றடையலாம். பேருந்துகள் இயக்கப்படுகின்றன.\n\n"}
{"id": "286158", "url": "https://ta.wikipedia.org/wiki?curid=286158", "title": "ராகேல்", "text": "ராகேல்\n\nராகேல் (\"Rachel\"; ) என்பவர் பிதாப்பிதாவான யாக்கோபுவினுடைய இரு மனைவியர்களுள் அவருடைய விருப்பத்திற்கு உரியவரும், பன்னிரு இசுரயேலர் குலங்களில் இரண்டின் தந்தையர்களான யோசேப்பு, பெஞ்சமின் ஆகியோரின் தாயும் ஆவார். \"ராகேல்\" எனும் பெயரின் பாவனையற்ற மூலத்திலிருந்து பொருள் தருகிறது. அப்பெயரின் மூல அர்த்தம் \"\"பெண் செம்மறியாட்டின் பயணத்திற்கேற்ற நல்லதொரு பயணி\"\" என்பதாகும். ராகேல் லாபானின் மகளும், யாக்கோபுவினுடைய முதல் மனைவியாகிய லேயாளின் தங்கையுமாவார்.\n"}
{"id": "286162", "url": "https://ta.wikipedia.org/wiki?curid=286162", "title": "ஹுமாயூன் அஹமத்", "text": "ஹுமாயூன் அஹமத்\n\nஹுமாயூன் அஹமது வங்காள எழுத்தாளரும், திரைப்பட இயக்குநரும், நாடக ஆசிரியரும் ஆவார். இவரது இயற்பெயர் சம்சுர் ரகுமான் ஆவார். செல்லமாக கஜோல் என அழைக்கப்பட்டார். அன்றைய கிழக்கு பாகிஸ்தானில் (வங்காளத்தில்) நெட்கரோகானா மாவட்டம் குசுப்பூரில் 1948 ,13 நவம்பர் இல் பிறந்தார.வங்கதேச விவசாயக்கல்லூரியில் பேராசியராகப்பணியாற்றினார்.\n"}
{"id": "286163", "url": "https://ta.wikipedia.org/wiki?curid=286163", "title": "லுங்லேய்", "text": "லுங்லேய்\n\nலுங்லேய், இந்திய மாநிலமான மிசோரத்தின் லுங்லேய் மாவட்டத்தின் தலைநகராகும்.\n\nSection::::வரலாறு.\nமிசோரத்தில் அய்சாலுக்கு அடுத்த பெரிய நகரம் இதுவே. வங்காளதேசத்தின் சிட்டகொங் நகரத்துடன் நேரடித் தொடர்பு இருந்ததால், முக்கிய வியாபாரத் தலமாகவும் இருந்தது.\n\nSection::::அரசியல்.\nஇந்த ஊர் மிசோரம் மக்களவைத் தொகுதிக்கு உட்பட்டது.\n\nSection::::போக்குவரத்து.\nஇங்கிருந்து அய்சால் நகரத்துக்கு பேருந்துகள் இயக்கப்படுகின்றன.\n"}
{"id": "286166", "url": "https://ta.wikipedia.org/wiki?curid=286166", "title": "மாமித்", "text": "மாமித்\n\nமாமித், இந்திய மாநிலமான மிசோரத்தில் உள்ள மாமித் மாவட்டத்தின் தலைநகரமாகும்.\n\nSection::::அரசியல்.\nஇந்த ஊர் மிசோரம் மக்களவைத் தொகுதிக்கு உட்பட்டது.\n\nSection::::போக்குவரத்து.\nஇங்கிருந்து அய்சால் நகரத்துக்கு பேருந்துகள் இயக்கப்படுகின்றன.\n"}
{"id": "286167", "url": "https://ta.wikipedia.org/wiki?curid=286167", "title": "லேயா", "text": "லேயா\n\nலேயா (\"Leah\"; \"Leˀa\")) என்பவர் யாக்கோபுவின் முதல் மனைவியும் பன்னிரண்டு இசுரயேலர் குலத்தவர்களின் தந்தையர் அறுவரின் தாயும், தீனாவின் என்ற பெண் பிள்ளையின் தாயும் ஆவார். லேயா லாபானின் மகளும், ராக்கேலின் தமக்கையும் ஆவார்.\n\nதோரா லேயாளை அறிமுகப்படுத்துகையில் \"லேயா மங்கிய பார்வை உடையவள்\" எனக் குறிப்பிடுகிறது () (Genesis 29:17).\n"}
{"id": "286170", "url": "https://ta.wikipedia.org/wiki?curid=286170", "title": "செர்ச்சிப்", "text": "செர்ச்சிப்\n\nசெர்ச்சிப் இந்திய மாநிலமான மிசோரத்தில் உள்ள செர்ச்சிப் மாவட்டத்தின் தலைநகராகும்.\n\nSection::::அரசியல்.\nஇது மிசோரம் மக்களவைத் தொகுதிக்கு உட்பட்டது.\n\nSection::::பொருளாதாரம்.\nஇங்கு உள்ள மக்கள் உழவுத் தொழிலை மேற்கொள்கின்றனர்.\n\nSection::::போக்குவரத்து.\nஇங்கிருந்து சில்சார், அகர்தலா, இம்பால் ஆகிய நகரங்களுக்கு தேசிய நெடுஞ்சாலை வழியாக செல்லலாம். வாடகையுந்து, ஆட்டோ ரிக்சா, பேருந்து ஆகியவை இயக்கப்படுகின்றன.\n\n"}
{"id": "286172", "url": "https://ta.wikipedia.org/wiki?curid=286172", "title": "பில்கா", "text": "பில்கா\n\nபில்கா (\"Bilhah\"; בִּלְהָה \"தடுமாற்றம்; கூச்சம்\", எபிரேயம்: \"Bilha\") தொடக்க நூல் குறிப்பிடும் ஒரு நபராவார் (). அதில் அவர் லாபானின் பணிப்பெண் என்றும், ராகேலுக்கு பணிப்பெண்ணாக ராகேல் யாக்கோபுவைத் திருமணம் செய்யும்போது கொடுக்கப்பட்டார் என்றும் குறிப்பிடப்பட்டுள்ளது. ராக்கேல் குழந்தை இல்லாது இருக்கும்போது, பிள்ளை பெறுவதற்காக யாக்கோபுவின் மனைவியாக ராக்கேல் மூலம் கொடுக்கப்பட்டார் (). பில்கா இரு பிள்ளைகளைப் பெற்றாள். அப்பிள்ளைகளை ராக்கேல் தன் பிள்ளைகளாக் கொண்டு, அவர்களுக்கு தாண், நப்தலி எனப் பெயரிட்டார் (, ). தொடக்க நூல் () பில்காவை யாக்கோபுவின் வைப்பாட்டி என்ற தொணியில் குறிப்பிடுகிறது.\n"}
{"id": "286174", "url": "https://ta.wikipedia.org/wiki?curid=286174", "title": "பாலகிருஷ்ண சர்மா நவீன்", "text": "பாலகிருஷ்ண சர்மா நவீன்\n\nபாலகிருஷ்ண சர்மா நவீன் சிறந்த இந்தி மொழிக்கவிஞரும், பேச்சாளரும் எழுத்தாளரும், சுதந்திரப் போராட்ட வீரரும் ஆவார். 1897 இல் மத்தியப் பிரதேச மாநிலம் ஷாஜாப்ப்பூர் மாவட்டத்தில் உள்ள பயானா கிராமத்தில் பிறந்தார். அங்கு சரியான கல்வி வசதி இல்லாததால் ஷாஜாப்பூர், உஜ்ஜைன், கான்பூரில் கல்வி பயின்ற இவர் கவிதை, உரைநடை இரண்டிலும் ஆர்வமும் திறனும் கொண்டவர். கணேஷ் சங்கர் வித்யார்த்தி என்பவர் நடத்திவந்த பிரதாப் என்ற இதழில் பணிபுரிந்தார். வித்யார்த்தியின் மறைவுக்குப் பின பல ஆண்டுகள் அவ்விதழின் ஆசிரியராகச் செயல்பட்டார். இவர் முதல் எழுத்துப்பணி சந்த் என்ற கதையுடன் தொடங்கியது. பிறகு கவிதைகள் எழுதத் தொடங்கிய இவர் பிரபா என்ற இதழையும் தொடங்கினார். தனது கல்லூரிக் கல்வியை கான்பூரிலுள்ள கிறைஸ்ட் சர்ச் கல்லூரியில் தொடங்கிய இவர் அதனை பாதியில் விட்டு 1920 இல் காந்தியடிகளின் ஒத்துழையாமை இயக்கத்தில் சேர்ந்தார்.\n"}
{"id": "286175", "url": "https://ta.wikipedia.org/wiki?curid=286175", "title": "பாங்புய்", "text": "பாங்புய்\n\nபாங்புய், இந்திய மாநிலமான மிசோரத்தின் உயரமான மலைச் சிகரமாகும். இது நீல மலை என்றும் அழைக்கப்படுகிறது. இந்த மலைச் சிகரம் 2157 மீட்டர் (7010 அடி) உயரமுள்ளது.\n\nSection::::பாதுகாத்தல்.\n1992ஆம் ஆண்டு முதல், இந்த மலைச் சிகரம் பாங்புய் தேசியப் பூங்காவின் நிர்வாக எல்லைக்குள் உள்ளது. பாதுகாக்கப்படும் இடமாகவும் அறிவிக்கப்பட்டுள்ளது. நவம்பர் முதல் ஏப்ரல் வரை ஆறு மாத காலத்திற்கு மட்டும் மலையை கண்டு களிக்க அனுமதி உண்டு.\n\nSection::::உயிரினங்கள்.\nஇங்கு மூங்கில் மரங்களை அதிகம் காணலாம். பல்வேறு வகையான பட்டாம்பூச்சிகளும் வாழிகின்றன. புல்வெளிப் பகுதிகளில் வல்லூறு, தேன்சிட்டுஇருவாய்ச்சி, கரும்பருந்து உள்ளிட்ட பறவைகளை காணலாம். அரிய வகை படைச்சிறுத்தையும் உண்டு.\n\n"}
{"id": "286176", "url": "https://ta.wikipedia.org/wiki?curid=286176", "title": "சில்பா", "text": "சில்பா\n\nதொடக்க நூல் குறிப்பிடுவதன்படி, சில்பா (\"Zilpah\"; זִלְפָּה \"தளர்ச்சி\", எபிரேயம்: \"Zilpa\") என்பவர் லேயாளின் பணிப்பெண்ணும், பிள்ளைகளைப் பெறும்படி யாக்கோபுவுக்கு மனைவியாகக் கொடுக்கப்பட்டவரும் ஆவார் ().\n\nசில்பா இரு பிள்ளைகளைப் பெற்றாள். அப்பிள்ளைகளை லேயா தன் பிள்ளைகளாக் கொண்டு, அவர்களுக்கு காத்து, ஆசேர் என்ற பெயர்களை வழங்கினார். தொடக்க நூல் () சில்பாவை யாக்கோபுவின் வைப்பாட்டி என்ற தொணியில் குறிப்பிடுகிறது.)\n"}
{"id": "286178", "url": "https://ta.wikipedia.org/wiki?curid=286178", "title": "சாம்பாய் மாவட்டம்", "text": "சாம்பாய் மாவட்டம்\n\nசாம்பாய் மாவட்டம், இந்திய மாநிலமான மிசோரத்தில் உள்ளது. இதன் தலைநகரமாக சாம்பாய் தேர்ந்தெடுக்கப்பட்டுள்ளது.\n\nSection::::அரசியல்.\nஇந்த மாவட்டம் மிசோரம் மக்களவைத் தொகுதிக்கு உட்பட்டது.\n\nSection::::சுற்றுலா.\nஇங்கு முர்லன் தேசியப் பூங்கா அமைந்துள்ளது. பல்வேறு வகையான தாவரங்களும் விலங்குகளும் வாழ்கின்றன.\nஇங்கு லெங்தெங் காட்டுயிர் காப்பகம் அமைந்துள்ளது.\nஇங்கு ரிடில் ஏரி அமைந்துள்ளது.\n\n"}
{"id": "286180", "url": "https://ta.wikipedia.org/wiki?curid=286180", "title": "ஆரி பாட்டர் அண்டு த பிலோசபர்சு இசுடோன் (நூல்)", "text": "ஆரி பாட்டர் அண்டு த பிலோசபர்சு இசுடோன் (நூல்)\n\nஆரி பாட்டர் அண்டு த பிலோசபர்சு இசுடோன் (Harry Potter and the Philosopher's Stone) என்பது \"ஆரி பாட்டர்\" தொடரின் முதலாவது நாவலாகும். இது ஜே. கே. ரௌலிங்கால் எழுதப்பட்டது. ஆரி பாட்டர் அண்டு த பிலோசபர்சு இசுடோன் புலூம்ஸ்பரியால் 1997இல் வெளியிடப்பட்டது. இப்புதினம் அமெரிக்க ஐக்கிய நாடுகளில் ஆரி பாட்டர் அண்டு த சோர்செரர்சு இசுடோன் (Harry Potter and the Sorcerer's Stone) என்ற பெயரில் வெளியானது. இதன் கதை ஆரி பாட்டர் என்ற மந்திரவாதி தனது நண்பர்களுடன் சேர்ந்து ஆக்வாட்சு மந்திரவாதப் பள்ளியில் செய்யும் சாகசங்களைப பற்றிக் கூறுகிறது. இதன் கதையை மையமாகக் கொண்டு ஆரி பாட்டர் அண்டு த பிலோசபர்சு இசுடோன் என்ற பெயரில் ஒரு திரைப்படம் 2001 இல் வெளியானது. இதற்கு அடுத்ததாக ஆரி பாட்டர் அண்டு த சேம்பர் ஆப் சீக்கிரட்சு என்ற புதினம் வெளியானது.\n"}
{"id": "286184", "url": "https://ta.wikipedia.org/wiki?curid=286184", "title": "கோலாசிப் மாவட்டம்", "text": "கோலாசிப் மாவட்டம்\n\nகோலாசிப் மாவட்டம், இந்திய மாநிலமான மிசோரத்தின் மாவட்டங்களில் ஒன்று.\n\nSection::::வளம்.\nஇந்த மாவட்டத்தில் செர்லுய் பி அணை கட்டி முடிக்கப்பட்டுள்ளது. பைராபி அணை, துய்ரியால் அணை ஆகிய அணைகள் கட்டப்படவுள்ளன.\n\nSection::::அரசியல்.\nஇந்த மாவட்டம் மிசோரம் மக்களவைத் தொகுதிக்கு உட்பட்டது.\n\n"}
{"id": "286189", "url": "https://ta.wikipedia.org/wiki?curid=286189", "title": "ஜோஷ் மலிகாபாதி", "text": "ஜோஷ் மலிகாபாதி\n\nஜோஷ் மலிகாபாதி (Josh Malihabadi; () (born as Shabbir Hasan Khan; ) (5 December 1894 – 22 February 1982) பாக்கிஸ்தான் நாட்டைச் சேர்ந்த உருது மொழிக்கவிஞரும், மொழிபெயர்ப்பாளரும், எழுத்தாளரும் ஆவார். இவர் 1958 வரை இந்தியக் குடிமகனாக இருந்தார். உருது மொழி மீது மிகுந்த பற்று கொண்ட இவர் இந்தியாவில் உருது மொழிக்குப் போதிய அங்கீகாரம் இல்லை எனக் கருதி பாகிஸ்தான் நாட்டின் கராச்சி நகருக்குக் குடிபெயர்ந்து அந்நாட்டின் குடியுரிமையைப் பெற்றார். அங்கு தனது படைப்புப் பணிகளைத் தொடர்ந்த மலிகாபாதி கஜல் பாடல்களால் புகழ் பெற்ற கவிஞர் ஆவார். இந்திய அரசின் பத்ம பூஷண் விருது, பாகிஸ்தான் அரசால் வழங்கப்பட்ட நூற்றாண்டின் சிறந்த கவிஞர் ஆகிய விருதுகளைப் பெற்றவர். \n"}
{"id": "286192", "url": "https://ta.wikipedia.org/wiki?curid=286192", "title": "லாங்தலாய் மாவட்டம்", "text": "லாங்தலாய் மாவட்டம்\n\nலாங்தலாய் மாவட்டம், இந்திய மாநிலமான மிசோரத்தின் மாவட்டங்களில் ஒன்று. இந்த மாவட்டத்தின் தலைநகரம் லாங்தலாய் ஆகும்.\n\nSection::::அரசியல்.\nஇது மிசோரம் மக்களவைத் தொகுதிக்கு உட்பட்டது.\n\n"}
{"id": "286193", "url": "https://ta.wikipedia.org/wiki?curid=286193", "title": "பீஷம் சாஹ்னி", "text": "பீஷம் சாஹ்னி\n\nபீஷம் சாஹ்னி (\"Bhisham Sahni\"; 8 ஆகத்து 1915 – 11 சூலை 2003) ஓர் இந்தி எழுத்தாளரும், நாடக ஆசிரியரும், நடிகரும் ஆவார். பாகிஸ்தான் நாட்டின் ராவல்பிண்டியில் பிறந்த இவர் பாகிஸ்தான் பிரிவினையின் அவலங்கள் குறித்து எழுதிய தமஸ் (இருள்) என்ற புதினம் மிகவும் புகழ் பெற்றதாகும் இது ஆங்கிலம், பிரெஞ்சு, ஜெர்மன், ஜப்பான், குஜராத்தி, மலையாளம், காஷ்மீரி, மணிப்புரி ஆகிய மொழிகளில் மொழிபெயர்க்கப்பட்டது. தொலைக்காட்சித் திரைப்படமாகவும் எடுக்கப்பட்டது. இவர் 1998 ஆம் ஆண்டிற்கான இலக்கியத்திற்கான இந்திய அரசின் பத்மபூஷண் விருதினைப் பெற்றவர் ஆவார். நூற்றுக்கும் மேற்பட்ட சிறுகதைகளை எழுதிய இவரது தமஸ் நூலுக்கு 1975 ஆம் ஆண்டிற்கான சாகித்ய அகாடமி விருதைப் பெற்றவர். மேலும் 1979 இல் சிரோமணி எழுத்தாளர் விருது, உதிரப்பிரதேச மாநில அரசின் விருது, உள்ளிட்ட ஏராளமான விருதுகளைப் பெற்றவர். இவர் புகழ்பெற்ற இந்தி நடிகர் பல்ராஜ் சாஹ்னியின் இளைய சகோதரர் ஆவார்.\n"}
{"id": "286194", "url": "https://ta.wikipedia.org/wiki?curid=286194", "title": "லுங்லேய் மாவட்டம்", "text": "லுங்லேய் மாவட்டம்\n\nலுங்லேய் மாவட்டம், இந்திய மாநிலமான மிசோரத்தின் மாவட்டங்களில் உண்டு. இந்த மாவட்டத்தின் தலைநகரம் லுங்லேய் ஆகும்.\n\nSection::::அரசியல்.\nஇது மிசோரம் மக்களவைத் தொகுதிக்கு உட்பட்டது.\n\n"}
{"id": "286196", "url": "https://ta.wikipedia.org/wiki?curid=286196", "title": "சாய்ஹா மாவட்டம்", "text": "சாய்ஹா மாவட்டம்\n\nசாய்ஹா மாவட்டம், இந்திய மாநிலமான மிசோரத்தின் மாவட்டங்களில் ஒன்று. இதன் தலைமையகம் சாய்ஹா ஆகும்.\n\nSection::::அரசியல்.\nஇது மிசோரம் மக்களவைத் தொகுதிக்கு உட்பட்டது.\n\nSection::::பொருளாதாரம்.\n2006ஆம் ஆண்டில், ஒன்றிய அரசு வெளியிட்ட கணக்கெடுப்பில் பொருளாதாரத்தில் பின்தங்கிய 250 மாவட்டங்கள் பட்டியலிடப்பட்டன. இந்த மாவட்டமும் அந்த பட்டியலில் இடம் பெற்றிருப்பதால், இதுவும் பொருளாதாரத்தில் பின்தங்கிய மாவட்டங்களுக்கான ஒன்றிய அரசின் நிதியைப் பெறுகிறது.\n\n\n"}
{"id": "286199", "url": "https://ta.wikipedia.org/wiki?curid=286199", "title": "விஷ்ணு நாராயண் பாத்கண்டே", "text": "விஷ்ணு நாராயண் பாத்கண்டே\n\n'\nவிஷ்ணு நாராயண் பாத்கண்டே (Pandit Vishnu Narayan Bhatkhande ; ஆகஸ்ட் 10, 1860 – செப்டம்பர் 19, 1936)இந்திய இசைவாணரும், இந்துஸ்தானி இசை இலக்கணத்தை நவீனப்படுத்தியவரும், ஆய்வாளரும், வழக்கறிஞரும் ஆவார். ராகா, ராகினி, புத்ரா (முறையே ஆண், பெண், குழந்தை ) என்ற முறையில் ராகங்கள் வகைப்பட்டிருந்ததை மாற்றி சுவரங்கள் அடிப்படையிலான ' தாட் ' என்ற முறையை அறிமுகம் செய்தார். ராகங்களை எளிதில் புரியவைக்க 'பந்திஷ்' என்ற இசைக்கோர்வைகளை உருவாக்கினார். இவை ரகங்களின் இலக்கணத்தை விளக்குவன. இவர் இந்துஸ்தானி இசை இலக்கணத் தந்தை எனப் போற்றப்படுகிறார்.\n"}
{"id": "286200", "url": "https://ta.wikipedia.org/wiki?curid=286200", "title": "செர்ச்சிப் மாவட்டம்", "text": "செர்ச்சிப் மாவட்டம்\n\nசெர்ச்சிப் மாவட்டம், இந்திய மாநிலமான மிசோரத்தின் மாவட்டங்களில் ஒன்று. இதன் தலைமையகம் செர்ச்சிப் ஆகும்.\n\nSection::::அரசியல்.\nஇது மிசோரம் மக்களவைத் தொகுதிக்கு உட்பட்டது.\n\n\n"}
{"id": "286201", "url": "https://ta.wikipedia.org/wiki?curid=286201", "title": "விக்கிப்பீடியா", "text": "விக்கிப்பீடியா\n\nவிக்கிப்பீடியா (\"Wikipedia\", அல்லது ) என்பது, வணிக நோக்கற்ற விக்கிமீடியா நிறுவனத்தின் உதவியுடன் நடத்தப்படும், கூட்டாகத் தொகுக்கப்படும், பன்மொழி, கட்டற்ற இணையக் கலைக்களஞ்சியமாகும். தமிழ் விக்கிப்பீடியாவின் 1,00,000க்கும் மேற்பட்ட கட்டுரைகளுடன் சேர்த்து இதன் மொத்தக் கட்டுரைகளான 24 மில்லியன் கட்டுரைகளும் உலகெங்கிலுமுள்ள தன்னார்வலர்களால் கூட்டாக எழுதப்படுகின்றன. பெரும்பாலும் இதன் எல்லாக் கட்டுரைகளும், இதனைப் பயன்படுத்தும் எவராலும் தொகுக்கப்பட முடியும். மேலும் இது கிட்டத்தட்ட 100,000 முனைப்பான பங்களிப்பாளர்களையும் கொண்டுள்ளது. வரையில், விக்கிப்பீடியா 285 மொழிகளில் செயற்படுகிறது. இது இணையத்தளத்தில் இயங்கும் உசாத்துணைப் பகுதிகளிலேயே மிகவும் பெரியதும், அதிகப் புகழ்பெற்றதாகும். மேலும், இது அலெக்சா இணையத்தளத்தில் காணப்படும் இணையத்தளங்களின் தரவரிசையில் ஆறாவது இடத்தில் உள்ளதோடு, உலகளவில் அண்ணளவாக 365 மில்லியன் வாசகர்களையும் கொண்டுள்ளது.\n\nவிக்கிப்பீடியா, ஜிம்மி வேல்ஸ் மற்றும் லாரி சாங்கர் ஆகியோரால் சனவரி 15, 2001-இல் தொடங்கப்பட்டது. சாங்கர் அவர்கள், \"விக்கிப்பீடியா\" என்ற சொல்லை, விக்கி (ஒருவகை கூட்டாக்க இணையத்தளம். இது ஹவாய் மொழியில் \"விரைவு\" எனப் பொருள்படும் \"விக்கி\" என்ற சொல்லிலிருந்து பெறப்பட்டது.) மற்றும் பீடியா (கலைக்களஞ்சியத்தின் ஆங்கிலச் சொல்லான \"என்சைக்ளோபீடியா\"விலிருந்து), ஆகிய சொற்களின் இணைப்பாக உருவாக்கினார். 2006-இல், \"டைம்\" சஞ்சிகை, உலகளவில் இணைய மக்கள் கூட்டுப் பங்களிப்பின் விரைவான வளர்ச்சிக்கு யூடியூப், மைஸ்பேஸ் மற்றும் ஃபேஸ்புக் ஆகியவற்றுக்கு மேலதிகமாக விக்கிப்பீடியாவினது பங்களிப்பையும் குறிப்பிட்டுள்ளது. விக்கிப்பீடியா, ஒரு செய்தி ஊடகமாகவும் குறிப்பிடப் படுகிறது. இதற்குக் காரணம், தலைப்புச் செய்திகள் தொடர்பான கட்டுரைகள் அடிக்கடி இற்றைப்படுத்தப்படுவதேயாகும்.\n\nவிக்கிப்பீடியாவின் திறந்த பாங்கு, பல்வேறு சிக்கல்களையும் உருவாக்கியுள்ளது. இவற்றுள் கட்டுரைகளின் தரம், தேவையற்ற தொகுப்புக்கள் மற்றும் தகவல்களின் துல்லியத்தன்மை போன்றவற்றைக் குறிப்பிடலாம். சில கட்டுரைகள் உறுதிப்படுத்தப்படாத அல்லது முரண்பாடான தகவல்களைக் கொண்டிருந்தாலும், \"நேச்சர்\" இதழ் மூலம் 2005-இல் மேற்கொள்ளப்பட்ட ஆய்வின் மூலம், இதிலுள்ள அறிவியல் கட்டுரைகள், \"பிரித்தானிக்கா கலைக்களஞ்சியத்தின்\" கட்டுரைகளைப் போல் துல்லியத்தன்மை கொண்டன எனக் கண்டறியப்பட்டது. மேலும், இரண்டிலும் தலைமையான தவறுகள் ஒரேயளவினதாய் இருந்தன. இதற்குப் பதிலளிக்குமுகமாக, \"பிரிட்டானிக்கா\" இந்த ஆய்வின் வழிமுறைகள் மற்றும் முடிவுகளில் தவறுகள் உள்ளதாகத் தெரிவித்தது. எனினும் இதனை மறுத்துரைத்த \"நேச்சர்\", தனது தரப்பில் இதற்கான முறையான அறிக்கையையும், \"பிரிட்டானிக்கா\"வின் தலைமையான மறுப்புக்களுக்கான எதிர் வாதங்களையும் வெளியிட்டது.\n\nயாரும் இலகுவில் வேகமாக இணையத்தொடர்பையும் உலாவியையும் மட்டும் பயன்படுத்தித் தொகுக்கக்கூடியவாறு இத்திட்டம் அமைந்துள்ளது. அனைத்து மனித அறிவும், கட்டற்ற முறையில் மொழிகளைக் கடந்து, எல்லோருக்கும் கிடைக்கவேண்டும்” என்பதே விக்கிப்பீடியாவின் உயரிய நோக்கமாகும். இத்திட்டம் இலாப நோக்கமற்றது, பக்கச் சார்பற்றது, வலியுறுத்துவது. இதன் நுட்ப கட்டமைப்பும், கட்டற்ற திறந்த வழியில் ஆக்கப்பட்டு உபயோகிக்கப்படுகின்றது\n\nSection::::வரலாறு.\nSection::::நுபீடியா.\nவிக்கிப்பீடியாவிற்கு முன்னதான வேறு சில இணையத்தில் கூட்டு கலைக்களஞ்சிய உருவாக்கத்திற்கான முயற்சிகள் இருந்தபோதிலும், அவை வெற்றியடையவில்லை. முதலில் 2000 ஆம் ஆண்டு மார்ச் மாதம் 'போமிஸ்' () வலைப்பக்க நிறுவனத்தால் நுபீடியா ஆரம்பிக்கப்பட்டது. அதன் நோக்கம் நுபீடியாவை ஒரு இலவச இணையத்தள ஆங்கில மொழிக் கலைக்களஞ்சியத் திட்டமாகவும் அமைப்பதாக இருந்தது. நிபுணர்களால் எழுதப்பட்ட கட்டுரைகளை வழக்கப்படியான செய்முறைப்படி பரிசீலித்து வெளியிடுவதாகவே இத்திட்டம் அமைந்திருந்தது. போமிஸ் நிறுவனத்திற்குச் சொந்தமான நுபீடியாவின் முக்கிய புள்ளிகளாக, முதன்மைச் செயலதிகாரியான ஜிம்மி வேல்ஸ் உம் லாரி சாங்கர் உம் இருந்தார்கள். லாரி சாங்கர் முதலில் நுபீடியாவிற்கும், பின்னர் விக்கிப்பீடியாவிற்கும் தலைமை ஆசிரியராக பணியாற்றியவர் ஆவார்.\n\nநுபீடியாவிட்கு இணைய விளம்பர நிறுவனமான 'போமிஸ்' நிதி வழங்கியது. ஆரம்ப காலத்தில் நுபீடியாவிற்கு அதன் சொந்த நுபீடியா மூலம் திறந்த உள்ளடக்க உரிமம் வழங்கப்பட்டது. பின்னர், ரிச்சர்ட் ஸ்டால்மன் அவர்களின் தூண்டுதலால், நுபீடியாவானது விக்கிப்பீடியாவாக மாற்றமடையும் முன்னரே குனூ தளையறு ஆவண உரிமத்திற்கு மாற்றப்பட்டது. லாரி சாங்கர் மற்றும் ஜிம்மி வேல்ஸ் இருவருமே விக்கிப்பீடியாவின் நிறுவனர்கள் ஆவர். பொதுவில் பதிப்பிடக்கூடிய கலைக்களஞ்சியம் என்ற குறிக்கோளை வரையறை செய்த பெருமை வேல்சையே சாரும். திறமூல விக்கியை வைத்து அந்தக் குறிக்கோளை அடையச் செய்த திட்டவடிவம் கொடுத்த பெருமை சாங்கரையேச் சாரும். ஜனவரி 10, 2001 அன்று விக்கித் தொழில்நுட்பத்தை நுபீடியாவிற்கு ஆதாரம் கொடுக்கும் திட்டமாக ஆக்க லாரி சாங்கர் நுபீடியாவின் மின்னஞ்சல் பட்டியலூடாக ஒரு பரிந்துரை கொடுத்தார்.\n\nSection::::விக்கிப்பீடியா வெளியீடும், ஆரம்ப வளர்ச்சியும்.\nஜனவரி 12, 2001, ஜனவரி 13, 2001 இல் முறையே விக்கிப்பீடியா.கொம், விக்கிப்பீடியா.ஓர்க் ஆகிய ஆள்களப் பெயர்கள் பதிவு செய்யப்பட்டன. ஜனவரி 15, 2001 அன்று சம்பிரதாயத்துக்காக விக்கிப்பீடியா அறிமுகப்படுத்தப்பட்டது. அது ஒரு தனிப்பட்ட ஆங்கில மொழி பதிப்பாக விக்கிப்பீடியா.காம் . என்ற பெயரில் வெளியிடப்பட்டு, நுபீடியா மின்னஞ்சல் பட்டியலில் லாரி சாங்கரால் அறிவிக்கப்பட்டது. விக்கிப்பீடியா ஆரம்பித்து சில மாதங்களில், நடுநிலைமை ஒரு கொள்கையாக முன்னிறுத்தப்பட்டது. இது நுபீடியாவின் முந்தைய \"மனச்சார்பு இல்லாத\" கொள்கைக்கு இணையானது. தவிர, ஆரம்பத்தில் வேறு சில விதிமுறைகள் மட்டுமே விக்கிப்பீடியாவில் இருந்ததுடன், விக்கிப்பீடியாவானது நுபீடியாவிலிருந்து தனித்துச் சுயாதீனமாக இயங்கத் தொடங்கியது. ஆரம்பத்தில், போமிஸ் இதனை ஒரு வணிக ரீதியில் ஆதாயம் கிடைக்கும்படியான திட்டமாகச் செய்யவே நினைத்திருந்தது.\n\nவிக்கிப்பீடியாவின் ஆரம்ப காலத்தில் நுபீடியா, ஸ்லாஷ்டாட் () பதிவுகள், வலை தேடு பொறி குறியீட்டு ஆக்கங்கள் போன்றவற்றிலிருந்து பங்களிப்புகளைப் பெற்றுக் கொண்டது. பின்னர் வெவ்வேறு மொழிகளில் விக்கிப்பீடியா உருவாக்கப்பட்டு, 2001 ஆம் ஆண்டின் முடிவில் கிட்டத்தட்ட 20,000 கட்டுரைகளுடன் 18 மொழிகளில் வளர்ந்தது. 2002 ஆம் ஆண்டின் பிற்பகுதியில் 26 மொழிகளிலும், 2003 ஆம் ஆண்டு முடிவில் 46 மொழிகளிலும் வளர்ந்த விக்கிப்பீடியா, 2004 ஆம் ஆண்டின் முடிவில் 161 மொழிகளில் இயங்கும் கலைக்களஞ்சியமாக உயர்ந்தது. நுபீடியாவிலிருந்த அனைத்து உள்ளடக்கங்களும் விக்கிப்பீடியாவினுள் சேர்க்கப்பட்டதும், 2003 ஆம் ஆண்டில், நுபீடியாவிற்கான வழங்கி இல்லாது செய்யப்பட்ட காலம்வரை நுபீடியாவும், விக்கிப்பீடியாவும் ஒன்றுசேர்ந்து இயங்கி வந்தது. செப்டம்பர் 9, 2007 அன்று ஆங்கில விக்கிப்பீடியா 2 மில்லியன் கட்டுரைகளை கடந்து, இது வரை சாதிக்காத வகையில் மிகப்பெரும் கலைக்களஞ்சியமாக, 600 ஆண்டுகள் வரை சாதனையாக விளங்கிய \"யோங்களே\" கலைக்களஞ்சியத்தை (:en:Yongle Encyclopedia), விஞ்சி முன்னேறியது.\nவிக்கிபீடியாவின் கட்டுப்பாடில்லாத தன்மையாலும், வர்த்தக விளம்பரங்களின் அச்சத்தினாலும், எசுப்பானிய விக்கிப்பீடியாவின் பயனாளிகள் 2002 ஆம் ஆண்டு பிப்ரவரியில் விக்கிப்பீடியாவிலிருந்து பிரிந்து என்சிச்லோபெடியா லிப்ரேவை () உருவாக்கினர். அதனால், அந்த ஆண்டின் இறுதியில், விக்கிப்பீடியா விளம்பரங்களைக் காட்டாது என்றும் அதன் இணையதளம் wikipedia.org என்ற வலைதளத்துக்கு மாற்றம் செய்துவிட்டதாகவும் ஜிம்மி வேல்ஸ் அறிவித்தார். \n\nSection::::மைல் கற்கள்.\nபரந்த பயன்பாட்டுக்கு உட்பட்டுவரும் விக்கிப்பீடியா, பல சகோதரத் திட்டங்களையும் நடைமுறைப்படுத்தி மேலும் வளர்ந்து வருகின்றது.\n\nSection::::இயல்புகள்.\nSection::::தொகுத்தல்.\nஏனைய பாரம்பரியக் கலைக்களஞ்சியங்களைப் போலல்லாது, விக்கிப்பீடியா வெளித்தொகுப்புக்களை ஏற்கிறது. எனினும், முக்கியமான அல்லது குழப்பம் விளைவிக்கும் ஆபத்துடைய சில கட்டுரைகள் தொகுக்க முடியாமல் பாதுகாக்கப்பட்டுள்ளன. மேலும், கட்டுரையை வாசிக்கும் எந்தவொரு வாசகரும் கணக்கொன்று இல்லாமலேயே கட்டுரைகளைத் தொகுக்க முடியும். எனினும், வெவ்வேறு மொழிப்பதிப்புகளில் இக் கொள்கை வித்தியாசமாகக் கடைப்பிடிக்கப்படுகிறது. உதாரணமாக, ஆங்கிலப் பதிப்பில், பதிவுசெய்த பயனர் மட்டுமே புதிய கட்டுரையொன்றை உருவாக்க முடியும். எந்தவொரு கட்டுரையையும் அதனை உருவாக்கியவரோ, வேறு பயனரோ உரிமை கொண்டாட முடியாது என்பதோடு, எந்தவொரு அங்கீகரிக்கப்பட்ட அதிகாரத் தரப்பும் அதனை ஆராய முடியாது. அதற்குப் பதிலாகத் தொகுப்பாளர்கள், தம்மிடையேயான கருத்தொருமிப்பின் அடிப்படையில் கட்டுரைகளின் உள்ளடக்கங்களையும் அமைப்பையும் ஏற்றுக்கொள்ள வேண்டும்.\n\nவழமையாக, கட்டுரையொன்றில் மேற்கொள்ளப்படும் தொகுப்பானது உடனடியாக இற்றைப்படுத்தப்படும். எனவே, இக் கட்டுரைகளில் துல்லியமின்மை, கருத்துக் கோடல்கள் அல்லது காப்புரிமைத் தகவல்கள் இடம்பெறலாம். ஒவ்வொரு மொழிப்பதிப்பும் வெவ்வேறு நிர்வாகக் கட்டுப்பாடுகளைக் கொண்டிருப்பதுடன், இக்கொள்கைகளிலும் திருத்தங்களைக் கொண்டுவரலாம். உதாரணமாகச், செருமானிய விக்கிப்பீடியாவில் கட்டுரைத் தொகுப்புக்கள் சில மேற்பார்வையிடல்களுக்குப் பின் உறுதிப்படுத்தப்படுகின்றன. பல்வேறு சோதனை ஓட்டங்கள் மற்றும் கலந்துரையாடல்களுக்குப் பின் டிசம்பர் 2012 அன்று \"மாற்றங்களுக்கான காத்திருப்பு\" முறைமை, ஆங்கில விக்கிப்பீடியாவில் அறிமுகப்படுத்தப்பட்டது. இம்முறைமையின் கீழ்ச், சர்ச்சைக்குரிய அல்லது குழப்பம் விளைவிக்கக்கூடிய ஆபத்துடைய கட்டுரைகளின் மீதான புதிய பயனர்களின் தொகுப்புக்கள், அங்கீகரிக்கப்பட்ட ஒரு விக்கிப்பீடியா பயனரின் மேற்பார்வையின் பின்னரே வெளியிடப்படும்.\n\nவிக்கிப்பீடியாவுக்கு உதவும் ‘மென்பொருட்கள்’ பங்களிப்பாளர்களுக்கு உதவிகரமாக இருக்கும். ஒவ்வொரு கட்டுரையிலும் காணப்படும் \"வரலாற்றைக் காட்டவும்\" பக்கம், திருத்தங்களைப் (திருத்தங்கள் அவதூறான தகவல்கள், குற்ற அச்சுறுத்தல் அல்லது காப்புரிமை மீறல் போன்றன மீளமைக்கப்படக் கூடியனவாய் இருப்பினும்) பதிவு செய்யும். இப் பக்கத்தைப் பயன்படுத்துவதன் மூலம் பயனர்கள், விரும்பத்தகாத தொகுப்புக்களை மீளமைக்கவோ, இழக்கப்பட்ட தகவல்களை மீளப்பெறவோ முடியும். ஒவ்வொரு கட்டுரைக்குமான ‘பேச்சுப்பக்கம்’ பல்வேறு பயனர்களும் தம்முள் ஒருங்கிணைந்து செயற்பட உதவுகிறது. முக்கியமாகத் தொகுப்பாளர்கள், பேச்சுப்பக்கத்தைப் பயன்படுத்திக் கருத்தொருமிப்புப் பெற முடியும். சிலவேளைகளில் இதற்காக வாக்கெடுப்பும் நடத்தப்படும்.\n\nதொகுப்பாளர்கள் இவ்விணையப் பக்கத்தின் அண்மைய மாற்றங்களையும் காணமுடியும். இது, ‘இறங்கு வரிசை’யில் ஒழுங்குபடுத்தப்பட்டிருக்கும். வழமையான பங்களிப்பாளர்கள், கவனிப்புப் பட்டியல் ஒன்றை உருவாக்கியிருப்பர். இதன்மூலம், தமக்கு விருப்பமான கட்டுரைகளில் அண்மையில் ஏற்படுத்தப்பட்டுள்ள மாற்றங்களைப் பார்வையிட முடியும். அதிகமான கட்டுரைகளைக் கொண்ட மொழிப் பதிப்புக்களில், தொகுப்பாளர்கள் கவனிப்புப் பட்டியலைப் பேண விரும்புகின்றனர். தொகுப்புக்கள் அதிகரிப்பதன் காரணமாக, ‘அண்மைய மாற்றங்கள்’ பகுதியில், சில தொகுப்புக்கள் இடம்பெற முடியாமல் போவதே இதற்குக் காரணமாகும். புதிய பக்கக் கண்காணிப்பு செயன்முறையின் மூலம் புதிதாக உருவாக்கப்பட்ட கட்டுரைகளில் நிகழும் வெளிப்படையான தவறுகள் கண்காணிக்கப்படுகின்றன. அடிக்கடி தாக்குதலுக்குள்ளாகும் கட்டுரைகளுக்கு, அரைப் பாதுகாப்பு வழங்கப்பட்டுக் குறிப்பிட்ட பயனர்கள் மாத்திரமே தொகுக்கும் வகையில் பாதுகாக்கப்படுகின்றன. குறிப்பிடத்தக்க, சர்ச்சைக்குரிய கட்டுரைகள் பூட்டப்பட்டு நிர்வாகிகள் மட்டுமே மாற்றங்களை மேற்கொள்ளும் வகையில் காக்கப்படுகின்றன.\n\nதானியங்கிகள் எனப்படும் ‘கணினிச் செய்நிரல்கள்’ மூலமாக எளிமையான, மீண்டும் மீண்டும் செய்ய வேண்டிய பணிகள் செய்யப்படுகின்றன. உதாரணமாக இவற்றின் மூலம் பொதுவான எழுத்துப்பிழைகளைத் திருத்தல், ஒழுங்கமைவுப் பிரச்சினைகள் அல்லது புவியியல் சார் கட்டுரைகளைத் துவக்கல் போன்றவற்றைக் குறிப்பிடலாம். சில தானியங்கிகள், வேண்டத்தகாத தொகுப்புக்களை மேற்கொள்ளும் பயனர்களை எச்சரிப்பதற்காகவும் பயன்படுத்தப்படுகின்றன. இதன்மூலம், வேறு இணையத் தளங்களுக்கான இணைப்புக்கள் தடுக்கப்படுவதோடு, சில குறிப்பிட்ட பயனர் கணக்குகள் அல்லது ஐபி முகவரிகளினால் தொகுப்புக்கள் ஏற்படுத்துவதைத் தடுக்கவும் முடியும். விக்கிப்பீடியாவிலுள்ள தானியங்கிகள், இயக்கத்துக்கு முன் நிர்வாகிகளினால் அங்கீகரிக்கப்படல் வேண்டும்.\n\nSection::::கட்டுரைப் பக்க அமைப்பு.\nவிக்கிப்பீடியாவிலுள்ள கட்டுரைகள் அவற்றின் விருத்தி நிலை அடிப்படையிலும், விடய அடிப்படையிலும் ஒழுங்கமைக்கப்பட்டிருக்கும். ஒரு புதியகட்டுரை பெரும்பாலும் வரைவிலக்கணம் மற்றும் சில இணைப்புக்கள் மாத்திரமே கொண்ட ஒரு யாகவே ஆரம்பிக்கப்படும். அதேபோல் பெரும்பாலான விடயங்கள் உள்ளடக்கப்பட்ட பெரிய கட்டுரைகள் என வகைப்படுத்தப்படும். சில விக்கிப்பீடியாக்களில், ஒவ்வொரு நாளும் தொகுப்பாளர்களால் தேர்ந்தெடுக்கப்பட்ட \"சிறப்புக் கட்டுரை”யொன்று விக்கிப்பீடியாவின் முதற்பக்கத்தில் காட்டப்படும். ‘சியாகோமோ பொதேரி’ எனும் ஆய்வாளரின் கண்டுபிடிப்பின்படி, சில தொகுப்பாளர்கள் ஊக்கத்துடன் குறிப்பிட்ட ஒரு கட்டுரையைத் தொகுப்பதன் மூலமே சிறப்புக்கட்டுரைத் தரம் எட்டப்படுகிறது. 2010-இல் மேற்கொள்ளப்பட்ட ஆய்வொன்று சிறப்புக்கட்டுரைகளிடையே அவற்றின் தரங்கள் வேறுபட்டிருப்பதைக் கண்டறிந்ததோடு, கட்டுரைகளின் தரத்தைக் கணிப்பதில் ‘குழுச் செயற்பாடு’ போதிய தாக்கத்தை ஏற்படுத்தவில்லை எனவும் கருத்து வெளியிட்டது. 2007-இல், அச்சுவழிப் பதிப்பொன்றை உருவாக்கும் நடவடிக்கையின் போது, ஆங்கில விக்கிப்பீடியா கட்டுரைகளின் தரத்தைக் கணிப்பிடும் அளவுத்திட்டத்துக்கு எதிரான புதிய தரக்கணிப்பீட்டு முறையை அறிமுகப்படுத்தியது.\n\nவிக்கிப்பீடியா தொகுப்பாளர்களின் குழுவொன்று, ஒன்றை உருவாக்கிக் குறிப்பிட்ட ஒரு துறையில் தமது பங்களிப்புக்களை வழங்குகின்றது. இத்திட்டத்தின் ‘பேச்சுப் பக்க’த்தின் மூலம், பல்வேறு கட்டுரைகளிலும் மேற்கொள்ளப்படும் மாற்றங்களை ஒருங்கிணைப்பர்.\n\nSection::::மென்பொருளும் வன்பொருளும்.\nவிக்கிப்பீடியா கட்டற்ற “விக்கிமீடீயா” மென்பொருளில் இயங்குகிறது. இது “பி.எச்.பி”, “மைசீக்குவல்” ஆகிய ‘இணைய நிரல் மொழிக’ளால் எழுதப்பட்டது. இவற்றோடு “எச்.டி.எம்.எல்”, “சி.எசு.எசு” ஆகியவையும் பக்கங்களை வடிவமைக்கப் பயன்படுத்தப்படுகின்றன.\n\nவிக்கிப்பீடியா ஒரு தனி ‘வழங்கி’யில் 2004 வரை இயங்கி வந்தது. அதன் பின்னர்ப் “பல்நிலை வழங்கிக் கட்டமைப்பு”க்கு விக்கிப்பீடியா மாற்றப்பட்டது. தற்போது 100-க்கும் மேற்பட்ட வழங்கிகள், உலகின் நான்கு பகுதிகளில் விக்கிப்பீடியாவை வழங்குகின்றன.\n\nSection::::மொழிப்பதிப்புக்கள்.\nSection::::தமிழ் விக்கிப்பீடியா.\n\"முதன்மைக் கட்டுரை: தமிழ் விக்கிப்பீடியா\"\n\nதமிழ் விக்கிப்பீடியா முயற்சியானது 2003 ஆம் ஆண்டு ஆரம்பமானது. தற்போது இதில் கட்டுரைகள் உள்ளன. பயனர் கணக்குகள் பதிவு செய்யப்பட்டுள்ளன.\nSection::::புத்தக வடிவில்.\nநியூயார்க்கைச் சேர்ந்த ஆசிரியர் ‘மைக்கேல் மாண்டி’ என்பவர், ஆங்கில விக்கியைப் புத்தகமாகத் தொகுத்துள்ளார்.\n\n"}
{"id": "286205", "url": "https://ta.wikipedia.org/wiki?curid=286205", "title": "லோத்து", "text": "லோத்து\n\nலோத்து (\"Lot\"; ; ) என்பவர் தொடக்க நூல் அதிகாரங்கள் 11–14, 19 என்பவற்றில் குறிக்கப்பட்டுள்ள ஒரு நபராவார். இவருடைய வாழ்க்கை பற்றி குறிப்பிடத்தக்க விடயங்கள் உள்ளடக்கப்பட்டுள்ளன. குறிப்பாக இவர் தன்னுடைய பெரியப்பாவாக ஆபிராமுடன் பயணித்தமை (ஆபிரகாம்), சொதோம் கொமோரா அழிவிலிருந்து தப்பியமை, அப்போது அவருடைய மனைவி உப்புச் சிலையாகியது, பிள்ளைகள் வேண்டும் என்பதற்காக தன் மகள்கள் மூலம் பாலுறவுக்குட்படுத்தப்பட்டது ஆகியனவாகும்.\n\nகிறித்தவர்கள் இவரை கடவுளின் நீதியான மனிதனாக மதிக்கிறார்கள். விவிலியம் குறிப்பிட்டபடி, இயேசு கிறித்து லோத்துவின் சந்ததியைச் சேர்ந்தவராகிறார். தாவீதின் பாட்டியாகிய ரூத் மோவாப்பிய இனத்தைச் சேர்ந்தவர். மோவாப்பியர் லோத்தின் மகள் மூலம் பிறந்த பிள்ளைகளின் வாரிசுகளாவர்.\n\n"}
{"id": "286210", "url": "https://ta.wikipedia.org/wiki?curid=286210", "title": "விக்டோரியா நினைவிட இல்லம்", "text": "விக்டோரியா நினைவிட இல்லம்\n\nவிக்டோரியா நினைவிட இல்லம் அல்லது யாதீம் கானா – இ- விக்டோரியா அல்லது விக்டோரியா நினைவிட இல்ல உண்டு உறைவிட உயர்நிலைப் பள்ளி \"(Victoria Memorial Home or Yateem Khana-e-Victoria or Victorial Memorial Home Residential High School)\" என்பது இந்திய நாட்டின் தெலுங்கானா மாநிலம் ஐதராபாத்தில் இருக்கும் சாரூநகரில் அமைந்துள்ள ஒரு கருணை இல்லம் ஆகும். இவ்வில்லம் எழுபது ஏக்கர் பரப்பளவுள்ள வளாகத்தில் அமைந்துள்ளது. \n\nSection::::வரலாறு.\nசாரூநகர்-இ-மகால் 1901 ஆம் ஆண்டில் ஆறாவது நிசாம் மிர் மகபூப் அலி கான் அவர்களுக்காக கட்டப்பட்ட அரண்மனையாகும். ஆனால் அது விக்டோரியா ராணியின் பெயர் சூட்டப்பட்டு கருணை இல்லத்திற்காக தானமாக வழங்கப்பட்டது.\n\nSection::::வெகுசனப் பயன்பாடு.\nதெலுங்கு மற்றும் இந்திமொழித் திரைப்படங்களில் எதிர்நாயகர்களுக்கான புகலிடமாக விக்டோரியா நினைவிட இல்லம் காட்டப்படுகிறது.\n"}
{"id": "286214", "url": "https://ta.wikipedia.org/wiki?curid=286214", "title": "பன்னாட்டுத் தேயிலை நாள்", "text": "பன்னாட்டுத் தேயிலை நாள்\n\nபன்னாட்டுத் தேயிலை நாள் (\"International Tea Day\") 2005 ஆம் ஆண்டு முதல் ஆண்டு தோறும் டிசம்பர் 15 ஆம் நாள் தேயிலை உற்பத்தி செய்யப்படும் வங்காளதேசம், இலங்கை, நேபாளம், வியட்நாம், இந்தோனேசியா, கென்யா, மலாவி, மலேசியா, உகாண்டா, இந்தியா, மற்றும் தன்சானியா உட்படப் பல நாடுகளில் நினைவு கூரப்பட்டு வருகிறது. தேயிலைத் தோட்டத் தொழிலாளர்கள், தேயிலை உற்பத்தி செய்வோர், மற்றும் தேயிலையைப் பயன்படுத்துபவர்கள் எதிர்நோக்கும் பிரச்சினைகளை அரசாங்கக்களுக்கும், குடிமக்களுக்கும் கொண்டு செல்வதே இந்நாளின் முக்கிய நோக்கம் ஆகும். முதலாவது பன்னாட்டுத் தேயிலை நாள் 2005 டிசம்பர் 15 இல் புது தில்லி நடைபெற்றது. இரண்டாவது பன்னாட்டு நாள் 2006 இடிசம்பர் 15 இல் இலங்கையில் கண்டி நகரில் நடைபெற்றது. பன்னாட்டுத் தேயிலை நாள் கொண்டாட்டங்கள் ஊடாக நடைபெறும் பன்னாட்டு மாநாடுகள் தேயிலைத் தொழிற்சங்க இயக்கங்கள் முன்னெடுக்கின்றன.\n\nSection::::பின்னணி.\n2001 ஆம் ஆண்டில் உலக நாடுகளின் அரசு சார்பற்ற அமைப்புகள், மற்றும் தொழிற்சங்கங்கள் இணைந்து உலக சமூக மாமன்ற மாநாட்டை பிரேசிலில் நடத்தின. இதன் விளைவாக 2003 இல் உலக சமூக மாமன்றத்தின் ஆசிய மாநாடு இந்தியாவில் ஐதராபாது நகரில் நடைபெற்றது. இம்மாநாட்டில் இலங்கை, இந்தியத் தேயிலைத் தோட்டத் தொழிற்சங்கத் தலைவர்கள் கலந்து கொண்டனர். இதன் போது, 2004 ஆம் ஆண்டு மும்பை மாநாட்டில் தேயிலைத் தோட்டத் தொழிலாளர்கள் பிரச்சினை தொடர்பாக தனியான மாநாடு ஒன்று நடத்துவது என்று முடிவெடுக்கப்பட்டது. 2004 மும்பை மாநாட்டில் பன்னாட்டுத் தேயிலைத் தொழிலாளர்களின் பிரச்சினை ஏனைய தொழிற்துறை சார்ந்த தொழிலாளர்களின் பிரச்சினைகளில் இருந்து வேறுபட்டது என அடையாளம் காணப்பட்டது. இவர்களது பிரச்சினைகளை வெளிப்படுத்த தனித்துவமான தினத்தின் அவசியம் குறித்து உடன்பாடு எட்டப்பட்டது. பிரித்தானியாவின் முதலாவது இந்திய அசாம் தேயிலைத் தோட்டத்தில் சீன ஒப்பந்தத் தொழிலாளர்கள் 1838 டிசம்பர் 15 இல் மேற்கொண்ட முதலாவது சம்பளப் போராட்டத்தின் நினைவாக ஆண்டு தோறும் டிசம்பர் 15 இல் இந்நாளைக் கொண்டாடுவதென 2005 ஆம் ஆண்டில் பிரேசிலில் நடந்த மாநாட்டில் முடிவு செய்யப்பட்டது.\n\n"}
{"id": "286217", "url": "https://ta.wikipedia.org/wiki?curid=286217", "title": "தெற்கு தஙராங்", "text": "தெற்கு தஙராங்\n\nதெற்கு தங்ராங் (South Tangerang, இந்தோனேசிய மொழி: \"Tangerang Selatan\") என்பது இந்தோனேசியாவின் பந்தன் மாகாணத்தில் அமைந்துள்ள ஒரு நகரம் ஆகும். 2010 இன் மதிப்பீட்டின் அடிப்படையில் இதன் மக்கள் தொகை 1,303,569. 2014 இன் மதிப்பீட்டின் அடிப்படையில் இதன் மக்கள் தொகை 1,436,187 ஆகும். இது 147.19 சதுர கிலோமீற்றர் பரப்பளவைக் கொண்டுள்ளது.\n"}
{"id": "286218", "url": "https://ta.wikipedia.org/wiki?curid=286218", "title": "சுக்காபூமி", "text": "சுக்காபூமி\n\nசுக்காபூமி (Sukabumi) என்பது இந்தோனேசியாவின் மேற்குச் சாவகத்தில் அமைந்துள்ள ஒரு நகரம் ஆகும். 2010 இன் மதிப்பீட்டின் அடிப்படையில் இதன் மக்கள் தொகை 300,359 ஆகும். 2014 இன் மதிப்பீட்டின் அடிப்படையில் இதன் மக்கள் தொகை 321,205 ஆகும். இது 48.15 சதுர கிலோமீற்றர் பரப்பளவைக் கொண்டுள்ளது.\n"}
{"id": "286219", "url": "https://ta.wikipedia.org/wiki?curid=286219", "title": "சுராகார்த்தா", "text": "சுராகார்த்தா\n\nசுராகார்த்தா (Surakarta,ஹனசரகா: , அல்லது சோளோ, சில வேளைகளில் சாளா) என்பது இந்தோனேசியாவின் மத்திய சாவகத்தில் அமைந்துள்ள ஒரு நகரம் ஆகும். 2009 இன் மதிப்பீட்டின் அடிப்படையில் இதன் மக்கள் தொகை 520,061க்கும் அதிகம் ஆகும். இதன் மக்கள் தொகை அடர்த்தி 11,811.5 மக்கள்/கி.மீ. இது 44 சதுர கிலோமீற்றர் பரப்பளவைக் கொண்டுள்ளது. \n"}
{"id": "286221", "url": "https://ta.wikipedia.org/wiki?curid=286221", "title": "தசிக்மலாயா", "text": "தசிக்மலாயா\n\nதசிக்மலாயா (Tasikmalaya) என்பது இந்தோனேசியாவின் மேற்குச் சாவகத்தில் அமைந்துள்ள ஒரு நகரம் ஆகும். 2010 இன் மதிப்பீட்டின் அடிப்படையில் இதன் மக்கள் தொகை 635,464 ஆகும். 2014 இன் மதிப்பீட்டின் அடிப்படையில் இதன் மக்கள் தொகை 683,386 ஆகும். இது பண்டுங், பஞ்சாரி ஆகிய நகரங்களுக்கு இடையில் அமைந்துள்ளது.\n"}
{"id": "286222", "url": "https://ta.wikipedia.org/wiki?curid=286222", "title": "தஙராங்", "text": "தஙராங்\n\nதஙராங் (Tangerang) என்பது இந்தோனேசியாவில் பந்தன் மாகாணத்தில் அமைந்துள்ள ஒரு நகரம் ஆகும். 2010 இன் மதிப்பீட்டின் அடிப்படையில் இதன் மக்கள் தொகை 1,797,715 ஆகும். 2014 இன் மதிப்பீட்டின் அடிப்படையில் இதன் மக்கள் தொகை 2,001,925 ஆகும். இது 164.54 சதுர கிலோமீற்றர் பரப்பளவைக் கொண்டுள்ளது. இது ஜகார்த்தாவிற்கு 25 கிலோமீற்றர் மேற்காக அமைந்துள்ளது. இது இந்தோனேசியாவில் ஆறாவது மிகப்பெரிய நகரமாகும்.\n"}
{"id": "286223", "url": "https://ta.wikipedia.org/wiki?curid=286223", "title": "மக்காசார்", "text": "மக்காசார்\n\nமக்காசார் (Makassar, Buginese-Makassar language: ᨀᨚᨈ ᨆᨀᨔᨑ) – sometimes spelled Macassar, Mangkasara') என்பது இந்தோனேசியாவின் தெற்கு சுலவேசி மாகாணத்தின் தலைநகரமாகும். இது சுலாவெசியில் மக்கள் தொகை அடிப்படையில் மிகப்பெரிய நகரமும், இந்தோனேசியாவில் ஜகார்த்தா, சுராபாயா, பண்டுங், மற்றும் மேடான் அடுத்து ஐந்தாவது மிகப்பெரிய நகரமும் ஆகும். \nஇது பரப்பளவைக் கொண்டுள்ளது. 2013இன் மதிப்பீட்டின் அடிப்படையில் இதன் மக்கள் தொகை 1.6 மில்லியன் ஆகும். 2013இன் மதிப்பீட்டின் அடிப்படையில் இதன் மக்கள் தொகை 2.5 மில்லியன் ஆகும்\n"}
{"id": "286225", "url": "https://ta.wikipedia.org/wiki?curid=286225", "title": "மிசோரம் அரசு", "text": "மிசோரம் அரசு\n\nமிசோரம் அரசு, இந்திய மாநிலமான மிசோரத்தின் அரசாகும். இது செயலாக்கப் பிரிவு, நீதித்துறை, சட்டவாக்க அவை ஆகிய மூன்றையும் உள்ளடக்கியது.\n\nமாநிலத்தின் தலைவராக ஆளுநர் இருப்பார். இவர் இந்தியப் பாராளுமன்றத்தின் குடியரசுத் தலைவரால் நியமிக்கப்படுவார். அரசின் தலைமையகம், சட்டமன்றம் ஆகியவை அய்சால் நகரத்தில் உள்ளன. குவஹாத்தி உயர் நீதிமன்றத்தின் கிளை அய்சாலில் உள்ளது.\n\nதற்போதைய சட்டமன்றம் ஓரவை முறைமை கொண்டது. இதில் 40 சட்டப் பேரவை உறுப்பினர்கள் இருப்பர். இவர்கள் அதிகபட்சமாக ஐந்தாண்டு காலம் பதவியில் இருப்பர்.\n"}
{"id": "286229", "url": "https://ta.wikipedia.org/wiki?curid=286229", "title": "சேத்து", "text": "சேத்து\n\nசேத்து அல்லது சேத் (\"Seth\", எபிரேயம்: , ; ; நிறுத்தப்பட்ட; நியமிக்கப்பட்ட) என்பவர் யூதம், கிறித்தவம், மண்டேசியம், இசுலாம் ஆகிய சமயங்களில் ஆதாம் ஏவாளின் மூன்றாவது மகனாகவும் காயின் மற்றும் ஆபேல் ஆகியவர்களின் சகோதரராகவும் கருதப்படுகிறார். டனாக்கில் ஆதாம் ஏவாளின் பிள்ளைகளில் காயின், ஆபேல் ஆகியோருடன் பெயர் குறிப்பிடப்பட்டவர் இவர் ஒருவரே ஆவார். விவிலியத்தின்படி, ஆபேலின் கொலையின் பின் இவர் பிறந்தார். அதனால் ஏவாள் கடவுள் ஆபேலுக்குப் பதிலாக இவர் நியமித்தார் என நம்பினார்.\n"}
{"id": "286230", "url": "https://ta.wikipedia.org/wiki?curid=286230", "title": "மிசோரம் - மணிப்பூர் - காச்சின் மழைக்காடுகள்", "text": "மிசோரம் - மணிப்பூர் - காச்சின் மழைக்காடுகள்\n\nமிசோரம் - மணிப்பூர் - காச்சின் மழைக்காடுகள், இந்தியா, வங்காலதேசம், மியான்மர் ஆகிய நாடுகளின் எல்லைகளில் உள்ள மலைப்பாங்கான பகுதிகளை ஒட்டிய காட்டுப் பகுதியாகும். இந்தக் காடு பரப்பளவில் அமைந்துள்ளது.\n\nSection::::விலங்குகள்.\nஇங்கு எலி, புலி, படைச்சிறுத்தை ஆகிய இனங்களைச் சேர்ந்த விலங்குகளும், ஆசிய யானை, தாமின் மான், கடமா, சிவப்பு பாண்டா, ஹுலக் கிப்பான் உள்ளிட்ட விலங்குகளும் வாழ்கின்றன.\n"}
{"id": "286232", "url": "https://ta.wikipedia.org/wiki?curid=286232", "title": "ரெபேக்கா", "text": "ரெபேக்கா\n\nரெபேக்கா அல்லது ரெபேக்காள் (\"Rebecca\" / \"Rebekah\"; \"Ribqa\", எபிரேயம்: \"ribhqeh\" பொருள்: \"இணைப்பு\", செமித்திய மூலம்: \"கட்டுவதற்கு, இணை அல்லது பிணை\", \"பாதுகாக்க\", அல்லது \"கண்ணி வைக்க\") என்பவர் எபிரேய விவிலியத்தில் ஈசாக்குவின் மனைவியாகவும், யாக்கோபு, ஏசா ஆகியோரின் தாயாகவும் காண்பிக்கப்படுகிறார். ஈசாக்கும் ரெபேக்காவும் பிதாப்பிதாக்களின் குகையில் அடக்கம் செய்யப்பட்ட நான்கு சோடிகளில் ஒன்று என நம்பப்படுகிறது. மற்ற அடக்கம் செய்யப்பட்ட சோடிகளாக ஆதாம்–ஏவாள், ஆபிரகாம்–சாராள், யாக்கோபு–லேயா ஆகியோர் கருதப்படுகின்றனர்.\n\n"}
{"id": "286239", "url": "https://ta.wikipedia.org/wiki?curid=286239", "title": "மனாசே (குலப்பிதா)", "text": "மனாசே (குலப்பிதா)\n\nமனாசே (\"Manasseh\"; \"\") என்பவர் தொடக்க நூல் குறிப்பிடுவதன்படி, யோசேப்பினதும் ஆசினத்துவினதும் முதலாவது மகனாவார். ஆசினத்து என்பவர் எகிப்தியப் பெண்ணும், ஓன் நகர அர்ச்சகர் போற்றிபெராவின் மகளுமாவார். இவரை பார்வோன் மன்னனால் யோசேப்புக்கு திருமணம் செய்ய கொடுக்கப்பட்டார்.) கானானிலிருந்து இசுரயேலர் எகிப்துக்கு வரமுன்னர் மனாசே பிறந்தார் ().\n\n"}
{"id": "286245", "url": "https://ta.wikipedia.org/wiki?curid=286245", "title": "எப்ராயிம்", "text": "எப்ராயிம்\n\nஎப்ராயிம் (\"Ephraim\"; ; (எபிரேயம்: אֶפְרַיִם/אֶפְרָיִם, \"Efráyim\") என்பவர் தொடக்க நூல் குறிப்பிடுவதன்படி, யோசேப்பினதும் ஆசினத்துவினதும் இரண்டாவது மகனாவார். ஆசினத்து என்பவர் எகிப்தியப் பெண்ணும், ஓன் நகர அர்ச்சகர் போற்றிபெராவின் மகளுமாவார். இவர் பார்வோன் மன்னனால் யோசேப்புக்கு திருமணம் செய்யக் கொடுக்கப்பட்டார். கானானிலிருந்து இசுரயேலர் எகிப்துக்கு வரமுன்னர் எப்ராயிம் பிறந்தார் ().\n\n"}
{"id": "286251", "url": "https://ta.wikipedia.org/wiki?curid=286251", "title": "வாங்லாயினி", "text": "வாங்லாயினி\n\nவாங்லாயினி என்னும் நாளேடு மிசோ மொழியில் வெளியாகிறது. இது இந்திய மாநிலமான மிசோரத்தில் அச்சடிக்கப்படுகிறது. இது இந்திய நாளேடுகள் பதிவாணையத்தில் பதிந்துள்ளது. இது மிசோரத்தில் அதிக பிரதிகள் விற்கும் முதன்மையான நாளேடு ஆகும்.\n\nSection::::மிசோ விருது.\nஇந்த நாளேடு மிசோ இனத்து சாதனையாளர்களுக்கு விருது வழங்கி சிறப்பிக்கிறது. மூன்று ஆண்டுகளுக்கு ஒரு முறை வழங்கப்படும் இந்த விருது, 100,000 ரூபாய் மதிப்பு உடையது.\n"}
{"id": "286256", "url": "https://ta.wikipedia.org/wiki?curid=286256", "title": "ராமய்யன் தளவாய்", "text": "ராமய்யன் தளவாய்\n\nராமய்யன் என்பவர் அன்றைய திருவிதாங்கூர் அல்லது வேணாட்டில் 1737 முதல் 1756 வரை தளவாயாக அல்லது முதன்மை அமைச்சராக பணியாற்றியவர். 1741-ல் குளச்சல் போரில் முக்கிய பங்காற்றியவர்.\n\nSection::::ஆரம்பகால வாழ்க்கை.\nராமய்யன் தற்போதைய தமிழ்நாட்டில் திருநெல்வேலி மாவட்டத்தில் ஏர்வாடியில் பிறந்தார். குடும்ப ஏழ்மை நிலை காரணமாக தனது ஆறாவது வயதில் தற்போதைய கன்னியாகுமரி மாவட்டம் கல்குளம் வட்டத்தில் திருவட்டார் என்னும் இடத்திற்கு சென்று குடியேறினார்.\nSection::::தளவாயாக.\nகி்.பி. 1736-ல் தளவாய் ஆறுமுகம்பிள்ளை மறைவுக்கு பின் தளவாயாக மன்னர் மார்த்தாண்டவர்மாவால் நியமிக்கப்பட்டார். மன்னர் மார்த்தாண்டவர்மா காலத்தில் காயன்குளம், கொல்லம், ஆலப்புழா மற்றும் பல இடங்களில் நடந்த போர்களில் திருவிதாங்கூர் படை வெற்றிபெற முக்கிய பங்காற்றினார். \n"}
{"id": "286259", "url": "https://ta.wikipedia.org/wiki?curid=286259", "title": "ஒக்கியம் மடுவு", "text": "ஒக்கியம் மடுவு\n\nஒக்கியம் மடுவு () என்பது 2.8 கி. மீ நீளம் கொண்டு சென்னையின் தென்புறநகர்ப் பகுதியில் காஞ்சிபுரம் மாவட்டத்தில் அமைந்துள்ள ஒரு கால்வாயாகும். பள்ளிக்கரணை சதுப்புநிலத்திலிருந்து கிடைக்கும் நீரை பக்கிங்காம் கால்வாயில் சேர்ப்பதே இந்த கால்வாயின் அமைப்பாகும்.\n\nSection::::கால்வாயின் அமைப்பு.\nபள்ளிக்கரணை சதுப்புநிலத்திலிருந்து சிறு கால்வாயாக துவங்கும் இந்த கால்வாய் காரப்பாக்கத்தில் ராஜீவ் காந்தி சாலையை கடந்து ஈஞ்சம்பாக்கத்துக்கு அருகில் பக்கிங்காம் கால்வாயில் சேர்கிறது. சென்னையில் ஏற்பட்ட பெருவெள்ளத்தின் பொழுது ஒக்கியம் மடுவுவில் வெள்ளப்பெருக்கு ஏற்பட்டது. எனினும் பக்கிங்காம் கால்வாய் ஏற்கனவே அடையார் நதியின் வெள்ளத்தால் முழுவதும் நிரம்பி ஓடியதால் ஒக்கியம் மடுவுவின் வெள்ளநீர் பக்கிங்காம் கால்வாயில் வடியமுடியாமல் சுற்றுப்புறப்பகுதிகளில் புகுந்து சேதப்படுத்தியது.\nSection::::ஒக்கியம் மடுவு கடலுடன் இணைக்கும் கால்வாய் திட்டம்.\nவேளச்சேரி பகுதியும் பள்ளிக்கரணைப் பகுதியும் வடிகால் வசதி இல்லாத காரணத்தால் எல்லா காலங்களிலும் மழை பாதிப்புக்கு ஆளாகும் பகுதிகளாகும். ஏற்கனவே இருக்கும் அமைப்பின்படி வேளச்சேரி மற்றும் பள்ளிக்கரணைப் பகுதிகளில் இருக்கும் நீர் ஒக்கியம் மடுவு வழியாக வடிந்து பக்கிங்காம் கால்வாயில் மேலும் 16 கி. மீ பயணித்து முட்டுக்காட்டில் கடலில் கலக்கிறது. இதற்கு மாற்றாக ஒக்கியம் மடுவு கால்வாயை வெள்ளகாலங்களில் கடலில் நேரடியாக கலப்பதுபோல் ஒரு கால்வாய்த் திட்டம் 100 கோடி செலவில் தீட்டப்பட்டு பின் நிதிநிலை காரணங்களால் கைவிடப்பட்டது.\n"}
{"id": "286264", "url": "https://ta.wikipedia.org/wiki?curid=286264", "title": "தமிழ்மண் பதிப்பகம்", "text": "தமிழ்மண் பதிப்பகம்\n\nதமிழ்மண் பதிப்பகம் தமிழியல் நூல்களை வெளியிடும் பதிப்பகம் ஆகும். உழை – உயர் - உதவு என்பது இதன் நிறுவன முழக்கம் ஆகும். கோ. இளவழகன் என்பவருக்குச் சொந்தமான இப்பதிப்பகம் சென்னை தியாகராசர் நகரில் அமைந்திருக்கிறது. 19, 20ஆம் நூற்றாண்டில் வாழ்ந்து தமிழெழுச்சிக்கு வித்திட்ட தமிழறிஞர்களின் நூல்களை முழுமைப்படைப்புத் தொகுதிகளாக (Complete Works) இப்பதிப்பகம் வெளியிடுகிறது. \n\nSection::::வெளியீடுகள்.\nதமிழ்மணி வெளியிட்டுள்ள நூல்களில் சில:\n\n\n\n\n\n\n\nSection::::வெள்ளச்சேதம்.\n2015 திசம்பர் மாதம் சென்னையில் ஏற்பட்ட வெள்ளம் தமிழ்மண் பதிப்பகத்திற்குள்ளும் புகுந்தது. இதனால் ஒன்றரைக்கோடி ரூபாய் மதிப்புள்ள நூல்கள் சேதமடைந்துள்ளன. \n\n"}
{"id": "286271", "url": "https://ta.wikipedia.org/wiki?curid=286271", "title": "காட்டுக் கொடித்தோடை", "text": "காட்டுக் கொடித்தோடை\n\nகாட்டுக் கொடித்தோடை (\"Passiflora foetida\"; \"wild maracuja\", \"bush passion fruit\", \"wild water lemon\",) (\"துரைப்புடலை\" அல்லது \"மொசுக்கட்டான்\" ) எனப்படுவது தென்மேற்கு ஐக்கிய அமெரிக்க (தென் டெக்சஸ், அரிசோனா), மெக்சிக்கோ, கரிபியன், நடு அமெரிக்கா, தென் அமெரிக்கா ஆகிய இடங்களைத் தாயகமாகக் கொண்ட கொடித்தோடையினத் தாவரமாகும். இது உலகில் பல வெப்பமண்டலப் பகுதிகளுக்கு அறிமுகப்படுத்தப்பட்டது. அவற்றில் தென்கிழக்காசியா, ஹவாய் ஆகிய பகுதிகளும் அடங்கும். படரும் கொடி போன்ற இனத்தாவரமான இதனது பழம் உண்ணத்தக்கது.\n\nஇலங்கையில் இதனை தண்ணீர் சோற்றுப்பழம் என அழைப்பார்கள்.\n"}
{"id": "286274", "url": "https://ta.wikipedia.org/wiki?curid=286274", "title": "சுகுத்திரா டிராகன் மரம்", "text": "சுகுத்திரா டிராகன் மரம்\n\nசுகுத்திரா டிராகன் மரம் (\"Dracaena cinnabari\", \"Socotra dragon tree\") அல்லது டிராகன் குருதி மரம் (\"dragon blood tree\") என்பது இந்தியப் பெருங்கடல் பகுதியில் உள்ள சுகுத்திரா சிறு தீவுகளைத் தாயகமாகக் கொண்ட டிராகன் மரம் ஆகும். இம்மரம் \"டிராகன் குருதி\" எனப்படும் செந்நிற பிசின்களை சுரப்பதனால் இதற்கு இப்பெயர் அமைந்தது.\n\nSection::::விபரம்.\nடிராகன் குருதி மரம் மிகவும் புகழ் பெற்றதும் அழகானதும், சுகுத்திராத் தீவில் தனிச்சிறப்பு வாய்ந்த தாவரமும் ஆகும். இது தனித்துவமான, விநோத (மேலே குவிந்த, அடர்த்தியாக நிரம்பிய கிரீட, குடை போன்ற) தோற்றத்தைக் கொண்டது.\n\n"}
{"id": "286277", "url": "https://ta.wikipedia.org/wiki?curid=286277", "title": "சராத்தவ் மாகாணம்", "text": "சராத்தவ் மாகாணம்\n\nசராத்தவ் மாகாணம் (\"Saratov Oblast\", , \"சராத்தொவ்சுக்கயா ஓபிலாஸ்த்\") என்பது உருசியாவின் நடுவண் அலகும், ஒரு உருசிய மாகாணமும் ஆகும். இதன் ஆட்சி மையம் சராத்தவ் நகரம். 2010 ஆம் ஆண்டின் உருசிய மக்கள் தொகை கணக்கெடுப்பின்படி இப்பகுதியின் மக்கள்தொகை 2,521,892.\n\nSection::::புவியமைப்பு.\nசராத்தவ் ஓப்லஸ்து ஐரோப்பிய ரசியாவின் தென்கிழக்கிலுள்ள கீழ் வோல்கா வட்டாரத்தின் வடக்குப்பகுதியில் அமைந்துள்ளது.\nகிழக்கு மேற்காக , வடக்கு தெற்காக என்றவாறு பரவியுள்ளது.\n\nஓப்லஸ்தின் எல்லைகள்\n\nSection::::இயற்கை வளங்கள்.\nஓப்லஸ்தில் பல நீர்நிலைகள் உள்ளன. ஓப்லஸ்தை இரண்டாகப் பிரிக்கும் வோல்கா ஆற்றைத் தவிர பல கனிப்பொருணீர்ப் படிவுகள் கண்டறியப்பட்டுள்ளன.\n\nSection::::மக்கள் வகைப்பாடு.\n2010 ஆம் ஆண்டு கணக்கெடுப்பின் படி, இப்பகுதியில், ஒவ்வொன்றிலும் இரண்டாயிரத்திற்கும் மேற்பட்ட மக்களைக் கொண்ட இருபது இனக்குழுக்கள் அங்கீகரிக்கப்பட்டுள்ளன:\n\nSection::::சமயம்.\n2012 ஆண்டு மேற்கொள்ளப்பட்ட அலுவல்முறைக் கணக்கெடுப்பின் படி சராத்தவ் ஓப்லஸ்தின் மக்கள் தொகையில் 30% உருசிய மரபுவழித் திருச்சபையை பின்பற்றுகின்றனர். 4% எந்த மரபையும் சேராத பொதுவான கிறித்துவர்கள், 1% கிழக்கு மரபுவழி திருச்சபை கிறித்தவர்கள் 2% இஸ்லாமியர்கள், 1% ஸ்லாவிய நாட்டுப்புற மதம், 0.5% இந்து (வேதமுறை, கிருஷ்ணாவியம், தாந்திரியம்) 38% இறை நம்பிக்கையுள்ள ஆனால் சமயப்பற்றற்றோர் , 16% நாத்திகர்கள், 7.5% பிற மதங்களை சேர்ந்தவர்களாகவோ அல்லது கேள்விக்கு பதில் தரவிரும்பாதவர்களோ ஆவர்.\n"}
{"id": "286289", "url": "https://ta.wikipedia.org/wiki?curid=286289", "title": "பூமிப்பழம்", "text": "பூமிப்பழம்\n\nபூமிப்பழம் (\"Glycosmis pentaphylla\") கிச்சிலி வகையைச்சார்ந்த தாவரம் ஆகும். இந்தத் தாவரம் பூத்து காய்காய்க்கும் தாவரம் ஆகும். தென்கிழக்கு ஆசியா மற்றும் வடக்கு ஆஸ்திரேலியா போன்ற இடங்களில் காணப்படுகிறது. இதன் இளஞ்சிவப்பு நிற பழங்களிலிருந்து சமையல் எண்ணெய் எடுக்கப்படுகிறது. இது மிதவெப்பமண்டலப் பகுதிகளில் வீட்டுப்பயிராகப் பயிரிடப்படுகிறது.\n"}
{"id": "286303", "url": "https://ta.wikipedia.org/wiki?curid=286303", "title": "பத்தாம் (நகரம்)", "text": "பத்தாம் (நகரம்)\n\nபத்தாம் (Batam) என்பது இந்தோனேசியாவில் அமைந்துள்ள ஒரு நகரமாகும். இது ரியாவு தீவுகள் மாகாணத்தின் மிகப்பெரிய நகரமும், சுமாத்திராவில் மேடான் மற்றும் பலெம்பாங் அடுத்ததாக உள்ள மூன்றாவது மிகப்பெரிய நகரமும் மற்றும் இந்தோனேசியாவில் ஜகார்த்தா ராயா, சுராபாயா, பண்டுங், மேடான், செமாராங், மக்காசார், மற்றும் பலெம்பாங்கிற்கு அடுத்ததாக உள்ள எட்டாவது மிகப்பெரிய நகரமும் ஆகும்.\n\nபத்தாம் ஒரு வளர்ந்து வரும் போக்குவரத்து மையம் ஆகும். 2015 மே மாதத்தின் மதிப்பீட்டின் அடிப்படையில் இதன் மக்கள் தொகை 1,035,280 ஆகும். \n"}
{"id": "286304", "url": "https://ta.wikipedia.org/wiki?curid=286304", "title": "மரீயாகாமன்", "text": "மரீயாகாமன்\n\nமரீயாகாமன் அல்லது மரீயாகாம் (, ) என்பது பின்லாந்தின் சுயாட்சி தீவான ஓலந்து தீவுகளின் தலைநகரம் ஆகும். இங்கு சுவீடிய மொழி பேசுபவர்கள் 88% ஆகும். 2013-இன் மதிப்பீட்டின் அடிப்படையில் இதன் மக்கள் தொகை 11,446 ஆகும்.\n\nSection::::மக்கள் தொகை.\nஇந்நகரத்தின் மக்கள் தொகை வளர்ச்சியைக் காட்டும் அட்டவணை.\n\n"}
{"id": "286306", "url": "https://ta.wikipedia.org/wiki?curid=286306", "title": "எக்சாம்பல்.கொம்", "text": "எக்சாம்பல்.கொம்\n\nExample.com, example.net, example.org மற்றும் example.edu போன்றவை இரண்டாம் நிலை டொமைன்கள் ஆகும். இவை ஆவணங்களில் உதாரணமாக\n\nபயன்படும்.'username@example.com' இணையத்தளங்களில் பதிவு செய்யும்போது பயன்படும். இது, அவ்விடத்தில் உங்கள் ஈமெயில் முகவரியை வழங்க வேண்டும் என்பதை குறிக்கிறது. \"'இவை இனைய ஒதுக்கப்பட்ட எண்கள் ஆணையத்தினால்(IANA)\"' பதிவு செய்யப்பட்டுள்ளது.\n"}
{"id": "286311", "url": "https://ta.wikipedia.org/wiki?curid=286311", "title": "சே. இராமானுஜம்", "text": "சே. இராமானுஜம்\n\nபேராசிரியர் சே. இராமானுசம் (1935-07.12.2015) என்பவர் கேரளத்திலும், தமிழ்நாட்டிலும் நன்கு அறியப்பட்ட நாடகவியலாளர் ஆவார். தமிழின் நவீன நாடகத்தின் தந்தை எனப் புகழப்படும் இவரை நாடக இராமானுஜம் என்று அவர் நண்பர்கள் சிலர் குறிப்பிடுவர். \n\nSection::::வாழ்வு.\nசே. இராமானுசம் தமிழ்நாட்டின் நெல்லை மாவட்டத்தில் நாங்குநேரி என்னும் சிற்றூரில் 1935ஆம் ஆண்டில் பிறந்தவர். \nஇவர் தொடக்க காலத்தில், காந்தியடிகளால் பரிந்துரைக்கப்பட்ட ஆதாரக் கல்வித் திட்டத்தை செயல்படுத்தும் தொடக்கபள்ளி ஆசிரியராக காந்திகிராமத்தில் பணியாற்றினார். அங்கு அவரின் நாடக ஆர்வத்தைக்கண்டு அப்பல்கலைக்கழகத்தில் அவருடன் பனியாற்றிய ஜி. சங்கரப் பிள்ளை, எஸ்.பி. சினிவாசன் ஆகியோர் தந்த ஊக்கத்தால் தில்லியில் உள்ள தேசிய நாடகப் பள்ளியில் 1963ஆம் ஆண்டில் சேர்ந்தார். அங்கு புகழ்பெற்ற நாடக ஆளுமையான இப்ராகிம் அல்காஜியிடம் பயின்று 1967 இல் நாடகப் படிப்பை முடித்தார். பின்னர் 1967 ஆம் ஆண்டு முதல் 1977 ஆம் ஆண்டு வரை காந்திகிராமப் பல்கலைக்கழகத்தில் நுண்கலை விரிவுரையாளராகப் பணிபுரிந்தார்.\n\nSection::::நாடகப்பணிகள்.\n1978 முதல் 1985 வரை திருச்சூரில் அமைந்துள்ள கோழிக்கோடு பல்கலைக்கழக நாடகப் பளிளியில் உதவி இயக்குநராகவும், 1985 முதல் 1995 வரை தஞ்சாவூரில் அமைந்துள்ள தமிழ்ப் பல்கலைக்கழகத்தில் நாடகத்துறைத் தலைவராகவும் பணியாற்றினார். தமிழ்ப் பல்கலைக்கழகம், கோழிக்கோடு, புதுவை, ஐதராபாத், பல்கலைக்கழகங்களில் நாடகக் கல்விக்கான அடிப்படையான வரைவுத்திட்டங்களை உருவாக்கினார். இவர் நூற்றுக்கணக்கான நாடக பயிலரங்குகளை நாடு முழுவதும் நடத்தியும், 50க்கும் மேற்பட்ட நாடகங்களை இயக்கியுமுள்ளார்.\n\n"}
{"id": "286314", "url": "https://ta.wikipedia.org/wiki?curid=286314", "title": "ஆரி பாட்டர் அண்டு த காப் பிளட்டு பிரின்சு (திரைப்படம்)", "text": "ஆரி பாட்டர் அண்டு த காப் பிளட்டு பிரின்சு (திரைப்படம்)\n\nஆரி பாட்டர் அண்டு த காப் பிளட்டு பிரின்சு (Harry Potter and the Half-Blood Prince) என்பது 2009ஆம் ஆண்டு வெளியிடப் பட்ட மந்திரவாத திரைப்படம் ஆகும். இது டேவிட் யேட்சால் இயக்கப்பட்டு வார்னர் புரோஸ் பிச்சர்சால் வெளியிடப்பட்டது. ஆரி பாட்டர் அண்டு த காப் பிளட்டு பிரின்சு ஆரி பாட்டர் தொடரின் ஆறாவது பாகமாகும். இது ஆரி பாட்டர் அண்டு த ஆர்டர் ஆப் பீனிக்சு திரைப்படத்திற்கு அடுத்ததாகவும், இத்திரைப்படத்திற்கு அடுத்ததாக ஆரி பாட்டர் அண்டு த டெத்லி ஹலோவ்சு - பாகம் 1 திரைப்படமும் வெளியானது. இது ஜே.கே.ரௌலிங்கின் இதே பெயரைக் கொண்ட நூலினை மையமாகக் கொண்டு வெளியிடப்பட்டது. by ஜே. கே. ரௌலிங். இத்திரைப்படம் ஸ்டீவ் குலவ்ஸ்ஆல் எழுதப்பட்டு, டேவிட் ஹேமேன் மற்றும் டேவிட் பரோன்ஆல் தயாரிக்கப்பட்டது. இத்திரைப்படம் ஆரி பாட்டர் ஹாக்வார்ட்சு மந்திரவாதப் பள்ளியில் படிகின்றமையும், விசித்திரமான மாயராஜ குமாரனின் (செவெரசு சிநேப், Half-Blood Prince) புத்தகம் கிடைத்தல், காதலில் விழுதல் போன்றன இத்திரைப்படத்தில் இடம்பெறுகின்றன. மற்றும் இத்திரைப்படத்திலே ஹாக்வார்ட்சு மந்திரவாதப் பள்ளியின் \nதலைமை ஆசிரியரான அல்பசு டம்பில்டோர் செவரசு சிநேப்பால் கொல்லப்படுகிறார்.\n"}
{"id": "286324", "url": "https://ta.wikipedia.org/wiki?curid=286324", "title": "ஆத்தூர் ஊராட்சி ஒன்றியம்", "text": "ஆத்தூர் ஊராட்சி ஒன்றியம்\n\nஆத்தூர் ஊராட்சி ஒன்றியம் (ATHOOR PANCHAYAT UNION) , தமிழ்நாட்டின் திண்டுக்கல் மாவட்டத்தில் உள்ள பதினான்கு ஊராட்சி ஒன்றியங்களில் ஒன்றாகும். ஆத்தூர் ஊராட்சி ஒன்றியத்தில் 22 ஊராட்சி மன்றங்களைக் கொண்டுள்ளது. ஆத்தூர் வட்டத்தில் உள்ள இந்த ஊராட்சி ஒன்றியத்தின் வட்டார வளர்ச்சி அலுவலகம் ஆத்தூரில் இயங்குகிறது.\n\nSection::::மக்கள் வகைப்பாடு.\n2011ஆம் ஆண்டு மக்கட்தொகை கணக்கெடுப்பின் படி, ஆத்தூர் ஊராட்சி ஒன்றியத்தின் மொத்த மக்கள் தொகை 1,07,752 ஆகும். அதில் ஆண்கள் 53,507; பெண்கள் 54,245 ஆக உள்ளனர். பட்டியல் சாதி மக்களின் தொகை 26,602 ஆக உள்ளது. அதில் ஆண்கள் 13,205; பெண்கள் 13,397 ஆக உள்ளனர். பட்டியல் பழங்குடி மக்களின் தொகை 105 ஆக உள்ளது. அதில் ஆண்கள் 48; பெண்கள் 57 ஆக உள்ளனர்.\n\nSection::::ஊராட்சி மன்றங்கள்.\nஆத்தூர் ஊராட்சி ஒன்றியம் 22 கிராம ஊராட்சிகளைக் கொண்டது. அவைகள்:வீரக்கல்வக்கம்பட்டிதொப்பம்பட்டிசித்தரேவுபித்தளைப்பட்டிபிள்ளையார்நத்தம்பாறைப்பட்டிபாளையங்கோட்டைஎன். பஞ்சம்பட்டிமுன்னிலைக்கோட்டைமணலூர்கலிக்கம்பட்டிசீவல்சரகுகாந்திகிராமம்தேவரப்பன்பட்டிசெட்டியபட்டிபோடிக்காமன்வாடிஅய்யன்கோட்டைஆத்தூர்அம்பாத்துரைஆலமரத்துப்பட்டிஅக்கரைபட்டி\n\n"}
{"id": "286326", "url": "https://ta.wikipedia.org/wiki?curid=286326", "title": "ரெட்டியார்சத்திரம் ஊராட்சி ஒன்றியம்", "text": "ரெட்டியார்சத்திரம் ஊராட்சி ஒன்றியம்\n\nரெட்டியார்சத்திரம் ஊராட்சி ஒன்றியம் (REDDIARCHATTIRAM PANCHAYAT UNION), இந்தியாவின் தமிழ்நாட்டின் திண்டுக்கல் மாவட்டத்தில் உள்ள பதினான்கு ஊராட்சி ஒன்றியங்களில் ஒன்றாகும். இவ்வூராட்சி ஒன்றியத்தில் இருபத்தி நான்கு ஊராட்சி மன்றங்களை கொண்டுள்ளது. இவ்வூராட்சி ஒன்றியத்தின் வட்டார வளர்ச்சி அலுவலகம் ரெட்டியார்சத்திரத்தில் இயங்குகிறது.\n\nSection::::மக்கள் வகைப்பாடு.\n2011ஆம் ஆண்டு இந்திய மக்கள் தொகை கணக்கெடுப்பின் படி, ரெட்டியார்சத்திரம் ஊராட்சி ஒன்றியத்தின் மொத்த மக்கள் தொகை 1,02,682 ஆகும். அதில் ஆண்கள் 51,458; பெண்கள் 51,224 ஆக உள்ளனர். பட்டியல் சமூக மக்களின் தொகை 19,307 ஆக உள்ளது. அதில் ஆண்கள் 9,627; பெண்கள் 9,680 ஆக உள்ளனர். பட்டியல் பழங்குடி மக்களின் தொகை 252 ஆக உள்ளது. அதில் ஆண்கள் 127; பெண்கள் 125 ஆக உள்ளனர்.\nSection::::ஊராட்சி மன்றங்கள்.\nரெட்டியார்சத்திரம் ஊராட்சி ஒன்றியத்தில் உள்ள 24 கிராம ஊராட்சி மன்றங்களின் விவரம்:\n"}
{"id": "286335", "url": "https://ta.wikipedia.org/wiki?curid=286335", "title": "திண்டுக்கல் ஊராட்சி ஒன்றியம்", "text": "திண்டுக்கல் ஊராட்சி ஒன்றியம்\n\nதிண்டுக்கல் ஊராட்சி ஒன்றியம் (DINDIGUL PANCHAYAT UNION) , இந்தியாவின் தமிழ்நாட்டின் திண்டுக்கல் மாவட்டத்தில் உள்ள பதினான்கு ஊராட்சி ஒன்றியங்களில் ஒன்றாகும். இந்த ஊராட்சி ஒன்றியம் பதினான்கு ஊராட்சி மன்றங்களைக் கொண்டுள்ளது. இந்த ஊராட்சி ஒன்றியத்தின் வட்டார வளர்ச்சி அலுவலகம் திண்டுக்கல்லில் இயங்குகிறது.\n\nSection::::மக்கள் வகைப்பாடு.\n2011ஆம் ஆண்டு இந்திய மக்கள் தொகை கணக்கெடுப்பின் படி, திண்டுக்கல் ஊராட்சி ஒன்றியத்தின் மொத்த மக்கள் தொகை 1,51,204 ஆகும். அதில் ஆண்கள் 75,630; பெண்கள் 75,574 ஆக உள்ளனர். பட்டியல் சமூக மக்களின் தொகை 38,160 ஆக உள்ளது. அதில் ஆண்கள் 19,005; பெண்கள் 19,155 ஆக உள்ளனர். பட்டியல் பழங்குடி மக்களின் தொகை 245 ஆக உள்ளது. அதில் ஆண்கள் 121; பெண்கள் 124 ஆக உள்ளனர்.\n\nSection::::ஊராட்சி மன்றங்கள்.\nதிண்டுக்கல் ஊராட்சி ஒன்றியத்தில் உள்ள 14 கிராம ஊராட்சி மன்றங்களின் விவரம்: \n\n\n"}
{"id": "286337", "url": "https://ta.wikipedia.org/wiki?curid=286337", "title": "கொடைக்கானல் ஊராட்சி ஒன்றியம்", "text": "கொடைக்கானல் ஊராட்சி ஒன்றியம்\n\nகொடைக்கானல் ஊராட்சி ஒன்றியம் (KODAIKANAL PANCHAYAT UNION) , \nஇந்தியாவின் தமிழ்நாட்டின் திண்டுக்கல் மாவட்டத்தில் உள்ள பதினான்கு ஊராட்சி ஒன்றியங்களில் ஒன்றாகும். இந்த ஊராட்சி ஒன்றியம் பதினைந்து ஊராட்சி மன்றங்களை கொண்டுள்ளது. இவ்வூராட்சி ஒன்றியத்தின் வட்டார வளர்ச்சி அலுவலகம் கொடைக்கானலில் இயங்குகிறது.\n\nSection::::மக்கள் வகைப்பாடு.\n2011ஆம் ஆண்டு இந்திய மக்கள் தொகை கணக்கெடுப்பின் படி, கொடைக்கானல் ஊராட்சி ஒன்றியத்தின் மொத்த மக்கள் தொகை 70,018 ஆகும். அதில் ஆண்கள் 35,341; பெண்கள் 34,677 ஆக உள்ளனர். பட்டியல் சமூக மக்களின் தொகை 14,387 ஆக உள்ளது. அதில் ஆண்கள் 7,232; பெண்கள் 7,155 ஆக உள்ளனர். பட்டியல் பழங்குடி மக்களின் தொகை 2,893 ஆக உள்ளது. அதில் ஆண்கள் 1,464; பெண்கள் 1429 ஆக உள்ளனர்.\nSection::::ஊராட்சி மன்றங்கள்.\nகொடைக்கானல் ஊராட்சி ஒன்றியத்தில் உள்ள 15 கிராம ஊராட்சி மன்றங்களின் விவரம்:\n\n"}
{"id": "286338", "url": "https://ta.wikipedia.org/wiki?curid=286338", "title": "சானார்பட்டி ஊராட்சி ஒன்றியம்", "text": "சானார்பட்டி ஊராட்சி ஒன்றியம்\n\nசானார்பட்டி ஊராட்சி ஒன்றியம் (Shanarpatti Panchayat Union), இந்தியாவின் தமிழ்நாட்டின் திண்டுக்கல் மாவட்டத்தில் உள்ள 14 ஊராட்சி ஒன்றியங்களில் ஒன்றாகும். இவ்வூராட்சி ஒன்றியம் இருபத்தியோரு ஊராட்சி மன்றங்களைக் கொண்டுள்ளது. திண்டுக்கல்லிருந்து தென்கிழக்கே 18 கிமீ தொலைவில் உள்ள சானார்பட்டி ஊராட்சி ஒன்றியத்தின் வட்டார வளர்ச்சி அலுவலகம் சானார்பட்டியில் இயங்குகிறது.\n\nSection::::மக்கள் வகைப்பாடு.\n2011ஆம் ஆண்டு இந்திய மக்கள் தொகை கணக்கெடுப்பின்படி, சானார்பட்டி ஊராட்சி ஒன்றியத்தின் மொத்த மக்கள் தொகை 1,23,227 ஆகும். அதில் ஆண்கள் 61,855; பெண்கள் 61,372 ஆக உள்ளனர். பட்டியல் சமூக மக்களின் தொகை 25,647 ஆக உள்ளது. அதில் ஆண்கள் 12,790; பெண்கள் 12,857 ஆக உள்ளனர். பட்டியல் பழங்குடி மக்களின் தொகை 20 ஆக உள்ளது. அதில் ஆண்கள் 12; பெண்கள் 8 ஆக உள்ளனர்.\n\nSection::::ஊராட்சி மன்றங்கள்.\nசானார்பட்டி ஊராட்சி ஒன்றியத்தில் உள்ள 21 கிராம ஊராட்சி மன்றங்களின் விவரம்;\n\n\n"}
{"id": "286340", "url": "https://ta.wikipedia.org/wiki?curid=286340", "title": "நத்தம் ஊராட்சி ஒன்றியம்", "text": "நத்தம் ஊராட்சி ஒன்றியம்\n\nநத்தம் ஊராட்சி ஒன்றியம் (NATHAM PANCHAYAT UNION), தமிழ்நாட்டின் திண்டுக்கல் மாவட்டத்தில் உள்ள பதினான்கு ஊராட்சி ஒன்றியங்களில் ஒன்றாகும். நத்தம் ஊராட்சி ஒன்றியம் இருபத்தி மூன்று ஊராட்சி மன்றங்களைக் கொண்டுள்ளது. நத்தம் வட்டத்தில் உள்ள இந்த ஊராட்சி ஒன்றியத்தின் வட்டார வளர்ச்சி அலுவலகம் நத்தத்தில் இயங்குகிறது.\n\nSection::::மக்கள் வகைப்பாடு.\n2011ஆம் ஆண்டு இந்திய மக்கள் தொகை கணக்கெடுப்பின் படி, நத்தம் ஊராட்சி ஒன்றியத்தின் மொத்த மக்கள் தொகை 1,33,051 ஆகும். அதில் ஆண்கள் 67,266; பெண்கள் 65,785 ஆக உள்ளனர். பட்டியல் சமூக மக்களின் தொகை 14,609 ஆக உள்ளது. அதில் ஆண்கள் 7,340; பெண்கள் 7,269 ஆக உள்ளனர். பட்டியல் பழங்குடி மக்களின் தொகை 34 ஆக உள்ளது. அதில் ஆண்கள் 13; பெண்கள் 21 ஆக உள்ளனர்.\n\nSection::::ஊராட்சி மன்றங்கள்.\nநத்தம் ஊராட்சி ஒன்றியத்தில் உள்ள 23 கிராம ஊராட்சி மன்றங்களின் விவரம்:\n\n"}
{"id": "286341", "url": "https://ta.wikipedia.org/wiki?curid=286341", "title": "எர்பியம் டெட்ராபோரைடு", "text": "எர்பியம் டெட்ராபோரைடு\n\nஎர்பியம் டெட்ராபோரைடு \"(Erbium boride)\" என்பது ErB4 என்ற மூலக்கூற்று வாய்ப்பாடு கொண்ட ஒரு வேதிச் சேர்மம் ஆகும். இச்சேர்மம் இலந்தனைடு வகைத் தனிமமான எர்பியத்தின் போரைடு உப்பாகும். கடினமான இச்சேர்மம் உயர் உருகுநிலையைப் பெற்றுள்ளது. குறைக்கடத்திகள், வளிமச் சுழலிகளின் தகடுகள். ராக்கெட் இயந்திரங்களின் முனைகள் என பல்வேறு தொழிற்சாலை முறைப் பயன்களையும் எர்பியம் போரைடு கொண்டுள்ளது.\n"}
{"id": "286343", "url": "https://ta.wikipedia.org/wiki?curid=286343", "title": "நிலக்கோட்டை ஊராட்சி ஒன்றியம்", "text": "நிலக்கோட்டை ஊராட்சி ஒன்றியம்\n\nநிலக்கோட்டை ஊராட்சி ஒன்றியம் குழு உறுபினர்(Nilakottai Pachanyat Uninon), இந்தியாவின் தமிழ்நாட்டின் திண்டுக்கல் மாவட்டத்தில் உள்ள பதினான்கு ஊராட்சி ஒன்றியங்களில் ஒன்றாகும். இந்த இவ்வூராட்சி ஒன்றியத்தில் இருபத்தி மூன்று ஊராட்சி மன்றங்களை கொண்டுள்ளது. இவ்வூராட்சி ஒன்றியத்தின் வட்டார வளர்ச்சி அலுவலகம் நிலக்கோட்டையில் இயங்குகிறது. \n\nSection::::மக்கள் வகைப்பாடு.\n2011ஆம் ஆண்டு இந்திய மக்கள் தொகை கணக்கெடுப்பின் படி, நிலக்கோட்டை ஊராட்சி ஒன்றியத்தின் மொத்த மக்கள் தொகை 1,24,478 ஆகும். அதில் ஆண்கள் 62,747; பெண்கள் 61,731 ஆக உள்ளனர். பட்டியல் சாதி மக்களின் தொகை 40,342 ஆக உள்ளது. அதில் ஆண்கள் 20,191; பெண்கள் 20,151 ஆக உள்ளனர். பட்டியல் பழங்குடி மக்களின் தொகை 13 ஆக உள்ளது. அதில் ஆண்கள் 6; பெண்கள் 7 ஆக உள்ளனர்.\n\nSection::::ஊராட்சி மன்றங்கள்.\nநிலக்கோட்டை ஊராட்சி ஒன்றியத்தில் உள்ள 23 கிராம ஊராட்சி மன்றங்களின் விவரம்;\n\n"}
{"id": "286344", "url": "https://ta.wikipedia.org/wiki?curid=286344", "title": "வத்தலகுண்டு ஊராட்சி ஒன்றியம்", "text": "வத்தலகுண்டு ஊராட்சி ஒன்றியம்\n\nவத்தலகுண்டு ஊராட்சி ஒன்றியம் (VATHALAGUNDU PANCHAYAT UNION), இந்தியாவின் தமிழ்நாட்டின் திண்டுக்கல் மாவட்டத்தில் உள்ள பதினான்கு ஊராட்சி ஒன்றியங்களில் ஒன்றாகும். வத்தலகுண்டு ஊராட்சி ஒன்றியம் பதினேழு ஊராட்சி மன்றங்களை கொண்டுள்ளது.\nSection::::மக்கள் வகைப்பாடு.\n2011ஆம் ஆண்டு இந்திய மக்கள் தொகை கணக்கெடுப்பின் படி, வத்தலகுண்டு ஊராட்சி ஒன்றியத்தின் மொத்த மக்கள் தொகை 77,449 ஆகும். அதில் ஆண்கள் 39,418 ; பெண்கள் 38,031 ஆக உள்ளனர். பட்டியல் சமூக மக்களின் தொகை 22,130 ஆக உள்ளது. அதில் ஆண்கள் 11,399; பெண்கள் 10,731 ஆக உள்ளனர். பட்டியல் பழங்குடி மக்களின் தொகை 481ஆக உள்ளது. அதில் ஆண்கள் 247; பெண்கள் 234 ஆக உள்ளனர்.\nSection::::ஊராட்சி மன்றங்கள்.\nவத்தலகுண்டு ஊராட்சி ஒன்றியத்தில் உள்ள 17 கிராம ஊராட்சி மன்றங்களின் விவரம்:\n\n"}
{"id": "286345", "url": "https://ta.wikipedia.org/wiki?curid=286345", "title": "சிமோலியென்சுக் மாகாணம்", "text": "சிமோலியென்சுக் மாகாணம்\n\nசிமோலியென்சுக் மாகாணம் (\"Smolensk Oblast\", , சிமோலியென்ஸ்க் ஓப்லாஸ்த்) என்பது உருசியாவின் நடுவண் அலகும், ஒரு உருசிய மாகாணமும் ஆகும். இதன் ஆட்சி மையம் சிமோலியென்சுக் நகரம். 2010 ஆம் ஆண்டின் ரசிய மக்கள் தொகை கணக்கெடுப்பின்படி இப்பகுதியின் மக்கள்தொகை 985,537.\n\nSection::::புவியியல்.\nசுமலியேன்ஸ்க் ஒப்லாசுது செப்டம்பர் 27 1937 இல் நிறுவப்பட்டது. இதன் எல்லைகளாக வடக்கில் பிசுக்கோவ் ஒப்லாஸ்து, வடகிழக்கில் துவர் ஒப்லாஸ்து கிழக்கில் மாஸ்கோ ஓப்லஸ்து, தெற்கில், களுகா மற்றும் ப்ரையன்ஸ்க் ஓப்லாஸ்துகள்,மேற்கிலும் வடமேறிகிலும் பெலாரூஸ் மற்றும் விதெப்ஸ்க் ஓப்லாஸ்துகள் மற்றும் பெலருஸ் நாடு ஆகியவற்றை கொண்டுள்ளது.\n\nSection::::காலநிலை.\nசுமலியேன்ஸ் ஒப்லாஸ்துவன் காலநிலையில் நீண்ட குளிர்காலமும் பனிபெய்யக்கூடியதாகவும், குறுகிய வெப்பமான மழைகொண்டதாக கோடைக்காலமும் கொண்டிருக்கும். சராசரி வெப்பநிலை சனவரியில் −9 °செல்சியஸ் (16 °பாரங்கீட்), சூலைமாதத்தில் சராசரியாக 17 °செல்சியஸ் (63 °பாரங்கீட்) நிலவும். ஆண்டு மழைபொழிவு 630 மில்லி மீட்டர் முதல் 730 மில்லி மீட்டர் வரை உள்ளது.\n\nSection::::நிர்வாக பிரிவுகள்.\nசுமலியேன்ஸ்க் ஒப்லாஸ்து 25 மாவட்டங்களாக பிரிக்கப்பட்டுள்ளது. மற்றும் 2 மாநகரங்களையும், 15 நகரங்களையும் கொண்டுள்ளது. 12 நகர்ப்புற-வகை குடியிருப்புகள், மற்றும் 302 கிராமப்புற பகுதிகளும் உள்ளன.\n\nSection::::மக்கள் வகைப்பாடு.\nஒப்லாசுதின் மக்கள் தொகை: 985,537 ( 2010 கணக்கெடுப்பு ); 1,049,574 ( 2002 மக்கள் தொகை கணக்கெடுப்பு ); 1,158,299 ( 1989 மக்கள் தொகை கணக்கெடுப்பு .)\n\n2009 - 1.40 | 2010 - 1.38 | 2011 - 1.40 | 2012 - 1.43 | 2013 - 1.48 | 2014 - 1.54 (இ)\n\nரசிய நிர்வாக தரவுத்தளங்களில் பதிவு செய்துள்ள 41.457 மக்களால் தங்களது இனம் குறித்து அறிவிக்க இயலவில்லை.\n\nSection::::சமயம்.\n2012 ஆண்டு மேற்கொள்ளப்பட்ட அலுவல்முறைக் கணக்கெடுப்பின் படி சராத்தவ் ஓப்லஸ்தின் மக்கள் தொகையில் 19.5% உருசிய மரபுவழித் திருச்சபையை பின்பற்றுகின்றனர். , 7% எந்த மரபையும் சேராத பொதுவான கிறித்துவர்கள், 3% கிழக்கு மரபுவழி திருச்சபை கிறித்தவர்கள்2% பழைய நம்பிக்கை கிருத்தவர்கள், 1% ஸ்லாவிய நாட்டுப்புற மதம், 0.4% கத்தோலிக்க திருச்சபை கிருத்தவர்கள், 45% இறை நம்பிக்கையுள்ள ஆனால் சமயப்பற்றற்றோர் , 13% நாத்திகர்கள், 9.1% பிற மதங்களை சேர்ந்தவர்களாகவோ அல்லது கேள்விக்கு பதில் தரவிரும்பாதவர்களோ ஆவர்.\n"}
{"id": "286350", "url": "https://ta.wikipedia.org/wiki?curid=286350", "title": "டெர்பியம் சிலிசைடு", "text": "டெர்பியம் சிலிசைடு\n\nடெர்பியம் சிலிசைடு \"(Terbium silicide)\" என்பது TbSi என்ற மூலக்கூற்று வாய்ப்பாடு கொண்ட ஒரு வேதிச் சேர்மம் ஆகும். இச்சேர்மம் டெர்பியம் என்ற அருமண் உலோகத்துடன் சிலிக்கான் சேர்ந்து வினைபுரிவதால் உருவாகிறது. சாம்பல் நிறத்தில் உள்ள இச்சேர்மம் முதன்முதலில் 1950 ஆம் ஆண்டுகளில் விவரிக்கப்பட்டது.\n\nடெர்பியம் சிலிசைடின் உலோக மின்கடத்துகை மற்றும் மின்தடைத்திறன் மற்றும் சுகோட்கை தடை ( என்- வகை கலப்பிடப்பட்ட சிலிக்கான் மீது) முதலான பண்புகள் காரணமாக இது அகச்சிவப்புக் கதிர் உணரிகள், ஓம்விதித் தொடர்புகள், காந்த மின்தடைக் கருவிகள் மற்றும் வெப்பமின் கருவிகள் போன்றவற்றில் பயன்படுகிறது.\n\n16 கெல்வின் வெப்பநிலையில் இச்சேர்மம் எதிர் அயக்காந்தப் பணபை வெளிப்படுத்துகிறது. \n"}
{"id": "286354", "url": "https://ta.wikipedia.org/wiki?curid=286354", "title": "தம்போவ் மாகாணம்", "text": "தம்போவ் மாகாணம்\n\nதம்போவ் மாகாணம் (\"Tambov oblast\", , தம்போவ்ஸ்கயா ஓப்லஸ்த்) என்பது உருசியாவின் நடுவண் அலகும், ஒரு உருசிய மாகாணமும் ஆகும். இதன் ஆட்சி மையம் தம்போவ் நகரம். 2010 ஆம் ஆண்டின் மக்கள் தொகை கணக்கெடுப்பின்படி இப்பகுதியின் மக்கள்தொகை 1,091,994.\n\nSection::::புவியியல்.\nதம்போவ் ஓப்லஸ்து புல்வெளி காடுகள் உள்ள பகுதியில் அமைந்துள்ளது இதன் எல்லைகளாக ரயாசன் ஒப்லாஸ்து, பென்சா ஒப்லாஸ்து, சராத்தவ் ஓப்லஸ்து, வரனியோஷ் ஒப்லாஸ்து, லிபெட்ஸ்க் ஒப்லாஸ்து ஆகியவை அமைந்துள்ளன.\n\nSection::::மக்கள் வகைப்பாடு.\nஓப்லஸ்தின் மக்கள் தொகை: 1,091,994 ( 2010 கணக்கெடுப்பு ); 1,178,443 ( 2002 மக்கள் தொகை கணக்கெடுப்பு ); 1,320,763 ( 1989 மக்கள் தொகை கணக்கெடுப்பு .)\n\n2012 ஆண்டைய முதன்மை புள்ளிவிவரம்\nமொத்த கருத்தரிப்பு விகிதம்\nஇனக்குழு விகிதாச்சாரம் (2010)\n\nSection::::சமயம்.\n2012 ஆண்டு மேற்கொள்ளப்பட்ட அலுவல்முறைக் கணக்கெடுப்பின் படி தம்போவ் ஓப்லஸ்தின் மக்கள் தொகையில் 78.4% உருசிய மரபுவழித் திருச்சபையை பின்பற்றுகின்றனர் இந்த மதப்பிரிவினர் உருசிய கூட்டமைப்பின் இந்த ஒப்லாஸ்துவில் தான் மிகுதியான விகிதாச்சாரத்தில் வாழ்கின்றனர். 1% எந்த மரபையும் சேராத பொதுவான கிறித்துவர்கள், 7% இறை நம்பிக்கையுள்ள ஆனால் சமயப்பற்றற்றோர், 10% நாத்திகர்கள், 3.6% பிற மதங்களை சேர்ந்தவர்களாகவோ அல்லது கேள்விக்கு பதில் தரவிரும்பாதவர்களோ ஆவர்.\n\nSection::::பொருளாதாரம்.\nரசியத் தென்கிழக்கு ரயில்வே மிச்சூரின்ஸ்க் வழியாக சென்று தெற்கு பகுதிகளையும் மையப் பகுதிகளையும் இணைக்கிறது. இங்கு கால்நடை வளர்ப்பில் ஆடு, பன்றி, கோழி வளர்ப்புத் தொழில்கள் மேற்கொள்ளப்படுகின்றன.\n"}
{"id": "286364", "url": "https://ta.wikipedia.org/wiki?curid=286364", "title": "கம்போடியாவில் பெண்கள்", "text": "கம்போடியாவில் பெண்கள்\n\nகம்போடியாவில் பெண்கள் \"(Women in Cambodia)\" என்னும் இக் கட்டுரை கம்போடியாவில் பெண்களின் அரசியல், சமூக, பண்பாட்டுப், பொருளாதார நிலை, வரலாறு, மாற்றங்கள் பற்றி விபரிக்கின்றது.\n\nசமீப காலங்களில் பாரம்பரியமாக ஆண்களுக்கான வேலைகள் என ஒதுக்கப்பட்டிருந்த அனைத்து வேலைகளிலும் அர்சியலிலும் கம்போடியப் பெண்கள் ஆண்களுக்கு நிகராக ஆதிக்கம் செலுத்தி வருகின்றனர்.\n\nSection::::தொழில்.\nகம்போடியாவில் நிகழ்ந்த உள்நாட்டுப் போரை அடுத்து, அங்கு ஆண் தொழிலாளர்களின் எண்ணிக்கைக்கு ஒரு பற்றாக்குறை ஏற்பட்டது. இதனால், பொதுவாகவும், முதன்மையாகவும் கம்போடிய ஆண்கள் செய்துவந்த வேலைகளைச் செய்ய முன்வந்த பெண்கள் அப் பொறுப்புக்களை தாங்கள் ஏற்றுக்கொண்டனர். கம்போடிய சட்டத்தின் கீழ், பெண்கள் \"சம வேலைக்கு சம ஊதியம்\" பெறவேண்டும். ஆனால் நடைமுறையில் பெரும்பாலான பெண்கள் தங்கள் சகஆண் பெற்ற ஊதியத்தைவிட குறைந்த ஊதியமே பெற்றார்கள். 1990 களின் போது, கிராமப்புற பகுதிகளில் இருந்து பல படிக்காத இளம் பெண்கள் ஆடைத் தொழிற்சாலைகளில் வேலை செய்ய துணிந்து நகரத்தை நோக்கி வந்தனர். \n2004 ஆம் ஆண்டில், கம்போடியாவின் பாலினம் மற்றும் அபிவிருத்தி அமைப்பு நிறுவனம் 6% கம்போடியா பெண் தொழிலாளர்களுக்கு ஊதியம் வழங்கப்பட்டதாகக் கூறுகிறது.\n\nSection::::சமய வழிபாடு.\nபொதுவாகக் கம்போடிய பெண்கள் புத்த கோயில்களை வணங்கி வழிபடுவதில் குறிப்பாக புனித நாட்களின் போது , மதச் சடங்குகளில் தீவிரமாக கலந்து ஈடுபட்டனர். சில பெண்கள், குறிப்பாக விதவை மற்றும் முதியவர்கள் வணங்குபவர்களாக மட்டும் நிற்காமல் புத்த சந்நியாசிகளாகவும் தங்களை மாற்றிக் கொண்டனர்.\n\nSection::::கல்வி.\nகம்போடியப் பெண்களில் 45% பெண்கள் படிப்பறிவில்லாதவர்கள் என 2004 ஆம் ஆண்டின் கணக்கெடுப்பு தெரிவிக்கிறது. 16% பெண்கள் 2004 ஆம் ஆண்டில் கீழ் உயர்நிலை வகுப்புகளில் கல்வி கற்கும் பொருட்டு பள்ளிகளில் சேர்திருந்தனர். அவர்கள் தொடர்ந்து கல்வி கற்க வராமல் இடையில் படிப்பை நிறுத்துவதற்கு பல்வேறு காரணங்கள் கூறப்படுகின்றன. அவற்றில் முக்கியமானது என்னவெனில் வீட்டிலுள்ள குழந்தைகளைப் பார்த்துக் கொள்வதற்கும், வீட்டு வேலைகளைச் செய்வதற்கும், குடும்பத்தலைவிக்கு உறுதுணையாக இருப்பதற்கும் அவர்கள் தேவைப்பட்டனர். இவற்றைத் தவிர்த்து மிகுந்த ஏழ்மை, கிராமப்புற வீடுகளில் இருந்து பள்ளி தொலை தூரத்தில் இருந்தது, சிலசமயங்களில் பள்ளிகளில் இருந்து வீட்டுக்கு மற்றும் வீட்டில் இருந்து பள்ளிக்குச் செல்லும் பெண்களின் பாதுகாப்பு குறித்த அச்சம் முதலானவையும் காரணங்களாக இருந்தன.\n\nஇருப்பினும் கல்வி கற்க வரும் பெண்களின் எண்ணிக்கை அதிகரித்தபடியே இருந்தது. 2004 ஆம் ஆண்டு பல்கலைக்கழகங்களில் பட்டம் பெற்று வெளிவந்த பட்டதாரிகளில் 20 சதவீதத்தினர் பெண்கள் என்பது குறிப்பிடத்தக்கது ஆகும்.\n\nSection::::அரசியல் நிலை.\nபொதுவாக, 1980 ஆம் ஆண்டிலிருந்து இன்று வரை, கம்போடிய அரசியலில் பெண் பங்கேற்பவர்களின் எண்ணிக்கை குறைவாக இருந்தது, அரசாங்கத்தின் உள்ளூர் மற்றும் தேசிய அளவிலான உயர் மட்ட நிலைகளுக்கு அவர்கள் பரிந்துரைக்கப்படவில்லை. 1993 ஆம் ஆண்டில் இருந்து பெண்களின் பங்கேற்பு தலைமை ஏற்பது உட்பட ஒரு சுமாரான உயர்வுடனான நடைமுறையாக இருந்தது. பெண்களின் பிரச்சினைகள் மற்றும் உரிமைகள் மீது அரசு அல்லாத தொண்டு நிறுவனங்கள் மிகுந்த கவனம் செலுத்தின.\n\n2004 ஆம் ஆண்டின் கணக்கெடுப்பின்படி, 10 சதவீத சட்டமன்ற உறுப்பினர்கள் என்றும் 8 சதவீதம் பெண்கள் சமூகக் குழுவின் உறுப்பினர்களாகவும் 7 சதவீதம் பெண்கள் நீதிபதிகளாக்வும் இருந்தனர் என்று அறிவிக்கப்பட்டது.\n\nSection::::சட்டப் பாதுகாப்பு.\nஉண்மையில் கம்போடியச் சட்டம் மற்றும் நாட்டின் வரலாற்றில், ஆண்கள் மற்றும் பெண்கள் எப்போதும் சட்டத்தின் முன் சம உரிமை கொண்டுள்ளனர். இந்தப் பிரகடனம் கம்போடியா அரசியலமைப்பிலும் குறிப்பிடப்பட்டுள்ளது. வாரிசு உரிமை சட்டங்கள் பெண்களுக்கு நன்மைகளை வழங்கின. சொத்துக்களில் அவர்களுக்கு உரிமை உண்டு. சொத்துகளை வாங்கவும் விற்கவும் அவர்களுக்கு அதிகாரமுண்டு. திருமணத்திற்கும் அவர்களால் சொத்துகளைக் கொண்டுவர முடியும். மற்றும் அவர்களால் எளிதாக விவாகரத்தும் பெற முடியும்.\n\nSection::::பாலியல் தொழில்.\nஉள்ளூர் மற்றும் வியட்நாமிய பெண்கள் சட்டத்திற்கு முரணாக, அருகில் உள்ள தாய்லாந்தில் விபச்சாரத்தில் ஈடுபட்டனர் அல்லது கட்டாயப்படுத்தப்பட்டனர். பாலியல் தொழில் பரவலாகக் காணப்பட்டதால் கம்போடிய மக்கள் தொகையில் 2.8 சதவீதம் மக்கள் எய்ட்சு போன்ற தீவினை நோய்களால் பாதிக்கப்பட்டிருந்தனர்.\n\nSection::::பெண்கள் நலம்.\nகிராமப்புற சமூகங்களில், கம்போடிய பெண்கள் உள்நாட்டு வன்முறை நிகழ்வுகளால் பெரிதும் பாதிக்கப்பட்டனர். நடைமுறையில் சிறிய சட்ட உதவியும் அவர்களுக்கு கிடைக்கவில்லை. மட்டுப்படுத்தப்பட்ட பெண்கள் கல்வி காரணமாக சில கம்போடிய பெண்கள் தங்கள் சட்ட உரிமைகள் தெரியாமலும், உலகாய மனித உரிமைகள் குறித்த புரிதல் இல்லாமலும் இருந்தனர். இதனால் பாகுபாடு, பாலின சமத்துவமின்மை, வன்முறை முதலான கொடுமைகளில் இருந்து அவர்களால் தங்களைப் பாதுகாக்க முடியவில்லை.\n2004 ஆம் ஆண்டில் சுமார் 23 சதவீதப் பெண்கள் இத்தகைய பாதிப்புகளுக்கு உட்பட்டனர் என்று கம்போடிய பாலினம் மற்றும் அபிவிருத்தி அமைப்பு தெரிவிக்கிறது.\n\nSection::::சமூக நிலை.\nபாரம்பரிய கம்போடிய கலாச்சாரத்திற்கு மாறாக, இளம் கம்போடியப் பெண்களிடம் கடந்த சில ஆண்டுகளாக மேற்கத்தியக் கலாச்சாரம் ஆதிக்கம் செலுத்துகிறது. குறிப்பாக தலைநகரம் புனோம் பென்னில் வெளிப்படையாக உணவு விடுதிகளில் பெண்கள் மதுபானம் அருந்துதல் அதிகரித்து வருகிறது. ஆண்கள் மற்றும் பெண்கள் இடையே சமவுரிமை கொண்ட உணர்வு போக்குகள், ஆண் சகாக்களின் மூலமாக மனஅழுத்தம், தோழமை, பரிசோதனைகள், குடும்ப பிரச்சனைகள், அவர்களால் கைவிடப்படுதல் போன்ற மேற்கத்திய தாக்கங்களும் பெருகி வருகின்றன.\n\n\n"}
{"id": "286366", "url": "https://ta.wikipedia.org/wiki?curid=286366", "title": "பெக்கான்பாரு", "text": "பெக்கான்பாரு\n\nபெக்கான்பாரு (Pekanbaru, Jawi: ڤكنبارو) என்பது இந்தோனேசியாவில் அமைந்துள்ள ஒரு நகரமாகும். இது ரியாவு மாகாணத்தின் தலைநகரமும் ஆகும். இதன் மக்கள் தொகை 950,571 ஆகும். சுமாத்திராவில் மேடான், பலெம்பாங் மற்றும் பத்தாமிற்கு அடுத்ததாக உள்ள நான்காவது மிகப்பெரிய நகரமும் மற்றும் இந்தோனேசியாவில் ஜகார்த்தா ராயா, சுராபாயா, பண்டுங், மேடான், செமாராங், மக்காசார், பலெம்பாங் மற்றும் பத்தாமிற்கு அடுத்ததாக உள்ள ஒன்பதாவது மிகப்பெரிய நகரமும் ஆகும்.\n\nஇது 632.26 சதுர கிலோமீற்றர் பரப்பளவைக் கொண்டுள்ளது. 2014இன் மதிப்பீட்டின் அடிப்படையில் இதன் மக்கள் தொகை 1,093,416 ஆகும். \n"}
{"id": "286369", "url": "https://ta.wikipedia.org/wiki?curid=286369", "title": "குஜிலியம்பாறை பஞ்சாயத்து ஒன்றியம்", "text": "குஜிலியம்பாறை பஞ்சாயத்து ஒன்றியம்\n\nகுஜிலியம்பாறை ஊராட்சி ஒன்றியம் (GUZILIAMPARAI PANCHAYAT UNION), இந்தியாவின் தமிழ்நாட்டின் திண்டுக்கல் மாவட்டத்தில் உள்ள பதினான்கு ஊராட்சி ஒன்றியங்களில் ஒன்றாகும். குஜிலியம்பாறை ஊராட்சி ஒன்றியம் பதினேழு ஊராட்சி மன்றங்களை கொண்டுள்ளது. இதன் வட்டார வளர்ச்சி அலுவலகம் குஜிலியம்பாறையில் இயங்குகிறது.\n\nSection::::மக்கள் வகைப்பாடு.\n2011ஆம் ஆண்டு இந்திய மக்கள் தொகை கணக்கெடுப்பின் படி, குஜிலியம்பாறை ஊராட்சி ஒன்றியத்தின் மொத்த மக்கள் தொகை 78,231 ஆகும். அதில் ஆண்கள் 39,217; பெண்கள் 39,014 ஆக உள்ளனர். பட்டியல் சமூக மக்களின் தொகை 18,439 ஆக உள்ளது. அதில் ஆண்கள் 9,235; பெண்கள் 9,204 ஆக உள்ளனர். பட்டியல் பழங்குடி மக்களின் தொகை 19 ஆக உள்ளது. அதில் ஆண்கள் 7; பெண்கள் 12 ஆக உள்ளனர்.\nSection::::ஊராட்சி மன்றங்கள்.\nகுஜிலியம்பாறை ஊராட்சி ஒன்றியத்தில் உள்ள 17 கிராம ஊராட்சி மன்றங்களின் விவரம்:\n\n"}
{"id": "286370", "url": "https://ta.wikipedia.org/wiki?curid=286370", "title": "வடமதுரை ஊராட்சி ஒன்றியம்", "text": "வடமதுரை ஊராட்சி ஒன்றியம்\n\nஇந்தியாவின் தமிழ்நாட்டின் திண்டுக்கல் மாவட்டத்தில் உள்ள பதினான்கு ஊராட்சி ஒன்றியங்களில் ஒன்றாகும். இந்த ஊராட்சி ஒன்றியம் பதினைந்து ஊராட்சி மன்றங்களை கொண்டுள்ளது. வேடசந்தூர் வட்டத்தில் உள்ள இவ்வூராட்சி ஒன்றியத்தின் வட்டார வளர்ச்சி அலுவலகம் வடமதுரையில் இயங்குகிறது.\n\nSection::::மக்கள் வகைப்பாடு.\n2011ஆம் ஆண்டு இந்திய மக்கள் தொகை கணக்கெடுப்பின் படி, வடமதுரை ஊராட்சி ஒன்றியத்தின் மொத்த மக்கள் தொகை 78,859 ஆகும். அதில் ஆண்கள் 40,061 ; பெண்கள் 38,798 ஆக உள்ளனர். பட்டியல் சமூக மக்களின் தொகை 15,068 ஆக உள்ளது. அதில் ஆண்கள் 7,494; பெண்கள் 7,574 ஆக உள்ளனர். பட்டியல் பழங்குடி மக்களின் தொகை 8 ஆக உள்ளது. அதில் ஆண்கள் 5; பெண்கள் 3 ஆக உள்ளனர். \nSection::::ஊராட்சி மன்றங்கள்.\nவடமதுரை ஊராட்சி ஒன்றியத்தில் உள்ள 15 கிராம ஊராட்சி மன்றங்களின் விவரம்;\n\n"}
{"id": "286372", "url": "https://ta.wikipedia.org/wiki?curid=286372", "title": "தொப்பம்பட்டி ஊராட்சி ஒன்றியம்", "text": "தொப்பம்பட்டி ஊராட்சி ஒன்றியம்\n\nதொப்பம்பட்டி ஊராட்சி ஒன்றியம், இந்தியாவின் தமிழ்நாட்டின் திண்டுக்கல் மாவட்டத்தில் உள்ள பதினான்கு ஊராட்சி ஒன்றியங்களில் ஒன்றாகும். இவ்வூராட்சி ஒன்றியத்தில் முப்பத்தி எட்டு ஊராட்சி மன்றங்களை கொண்டுள்ளது. பழனி வட்டத்தில் உள்ள இவ்வூராட்சி ஒன்றியத்தின் வட்டார வளர்ச்சி அலுவலகம் தொப்பம்பட்டியில் இயங்குகிறது.\n\nSection::::மக்கள் வகைப்பாடு.\n2011ஆம் ஆண்டு இந்திய மக்கள் தொகை கணக்கெடுப்பின் படி, தொப்பம்பட்டி ஊராட்சி ஒன்றியத்தின் மொத்த மக்கள் 1,08,541 தொகை ஆகும். அதில் ஆண்கள் 54,571; பெண்கள் 53,970 ஆக உள்ளனர். பட்டியல் சாதி மக்களின் தொகை 25,879 ஆக உள்ளது. அதில் ஆண்கள் 12,945; பெண்கள் 12,934 ஆக உள்ளனர். பட்டியல் பழங்குடி மக்களின் தொகை 33 ஆக உள்ளது. அதில் ஆண்கள் 21; பெண்கள் 12 ஆக உள்ளனர்.\nSection::::ஊராட்சி மன்றங்கள்.\nதொப்பம்பட்டி ஊராட்சி ஒன்றியத்தில் உள்ள 38 கிராம ஊராட்சி மன்றங்களின் விவரம்:\n\n\n"}
{"id": "286375", "url": "https://ta.wikipedia.org/wiki?curid=286375", "title": "இனியவை நாற்பது செய்திகள்", "text": "இனியவை நாற்பது செய்திகள்\n\nஇனியவை நாற்பது செய்திகள் என்னும் இந்தப் பகுதியில் இனியவை நாற்பது என்னும் நூலில் உள்ள நாற்பது பாடல்கள் மற்றும் அதன் கடவுள் வாழ்த்து ஆகியவற்றில் உள்ள செய்திகள் அனைத்தும் தொகுத்துத் தரப்படுகின்றன. வாழ்வில் இனிமை தரும் செய்திகள் இவை. தேவாரம், திருமுறை பாடல்கள் தோன்றிய காலத்தில் இல்லாத ஆனைமுகனைப் போற்றும் பாடல்கள் இதன் கடவுள் வாழ்த்துப்பாடலில் உள்ளதால் கடவுள் வாழ்த்துச் செய்தி மட்டும் பிற்காலத்தது எனத் தெரியவருகிறது. ஒவ்வொரு செய்தியின் இறுதியில் குறிக்கப்பட்டுள்ள எண்ணானது நூலிலுள்ள பாடலின் வரிசையெண்ணைக் குறிக்கும். \n\n\n\n\n\n\n\n\n\n\n\n\n"}
{"id": "286393", "url": "https://ta.wikipedia.org/wiki?curid=286393", "title": "கேரள மாநிலத்திலுள்ள ஊர்கள், மற்றும் நகரங்களின் பட்டியல்", "text": "கேரள மாநிலத்திலுள்ள ஊர்கள், மற்றும் நகரங்களின் பட்டியல்\n\nஇந்திய நாட்டின் கேரள மாநிலத்திலுள்ள ஊர்களும் நகரங்களும் (:List of cities and towns in the state of Kerala) மக்கள் தொகையுடன் இப்பட்டியலில் கொடுக்கப்பட்டுள்ளத\n"}
{"id": "286397", "url": "https://ta.wikipedia.org/wiki?curid=286397", "title": "மக்கள் தொகை அடிப்படையில் ஈரான் நகரங்களின் பட்டியல்", "text": "மக்கள் தொகை அடிப்படையில் ஈரான் நகரங்களின் பட்டியல்\n\nஈரான் உலக ரீதியாக வளர்ந்து வரும் நகர மக்கள் தொகையைக் கொண்ட நாடுகளில் ஒன்றாகும். 1950 தொடக்கம் 2002 வரையில், ஈரானின் மக்கள் தொகை நகர்புற விகிதம் 27%இல் இருந்து 60%ஆக அதிகரித்துள்ளது. தெகுரான் 8.2 மில்லியன் (2012 census) மக்கள் தொகையைக் கொண்டு ஈரானின் மிகப்பெரிய நகரமாகவும், தலைநகரமாகவும் விளங்குகிறது. தெகுரான் ஈரானின் 11% மக்கள் தொகையை தன்னகத்தே கொண்டுள்ளது. இதுவே ஈரானின் தொடர்பாடல் மற்றும் போக்குவரத்து வலையமைப்பின் மையமும் ஆகும். \n\nமசுகாத் 2.4 மில்லியன் மக்கள் தொகையைக் கொண்டு ஈரானின் இரண்டாவது மிகப்பெரிய நகரமாக விளங்குகிறது. இது ராசாவி கோர்சரன் மாகாணத்தின் மையத்தில் அமைந்துள்ளது. இதுவே ஈரானின் சுற்றுலா மையமாக விளங்குகிறது, மற்றும் 15 தொடக்கம் 20 மில்லியன் யாத்ரீகர்கள் இமாம் ரேசா சன்னதிக்கு ஒவ்வொரு வருடமும் வந்து செல்கின்றனர். \n\nதப்ரிசு 2.2 மில்லியன் மக்கள் தொகையைக் கொண்டு ஈரானின் மூன்றாவது மிகப்பெரிய நகரமாக விளங்குகிறது. இது ஈரானில் தெகுரானிற்கு அடுத்ததாக இரண்டாவது இடம் வகிக்கும் தொழில்துறை நகரம் ஆகும்.\n\nSection::::100,000 மக்கள் தொகையைக் கொண்ட நகரங்கள்.\nஇப்பட்டியல் ஈரானில் 100,000 மக்கள் தொகையைக் கொண்ட நகரங்களின் பட்டியலாகும். 2011இன் ஈரான் புள்ளி விபர மையத்தின் மக்கள் தொகை மதிப்பீட்டின் அடிப்படையில் தரப்பட்டுள்ளது. ஈரானின் புள்ளியியல் நடுவம்: \n"}
{"id": "286401", "url": "https://ta.wikipedia.org/wiki?curid=286401", "title": "பழனி ஊராட்சி ஒன்றியம்", "text": "பழனி ஊராட்சி ஒன்றியம்\n\nபழனி ஊராட்சி ஒன்றியம் (PALANI PANCHAYAT UNION), இந்தியாவின் தமிழ்நாட்டின் திண்டுக்கல் மாவட்டத்தில் உள்ள பதினான்கு ஊராட்சி ஒன்றியங்களில் ஒன்றாகும். இந்த ஊராட்சி ஒன்றியம் இருபது ஊராட்சி மன்றங்களை கொண்டுள்ளது. இவ்வூராட்சி ஒன்றியத்தின் வட்டார வளர்ச்சி அலுவலகம் பழனியில் இயங்குகிறது.\n\nSection::::மக்கள் வகைப்பாடு.\n2011ஆம் ஆண்டு இந்திய மக்கள் தொகை கணக்கெடுப்பின் படி, பழனி ஊராட்சி ஒன்றியத்தின் மொத்த மக்கள் தொகை 99,024 ஆகும். அதில் ஆண்கள் 49,551; பெண்கள் 49,473 ஆக உள்ளனர். பட்டியல் சமூக மக்களின் தொகை 32,307 ஆக உள்ளது. அதில் ஆண்கள் 16,034; பெண்கள் 16,273 ஆக உள்ளனர். பட்டியல் பழங்குடி மக்களின் தொகை 320 ஆக உள்ளது. அதில் ஆண்கள் 171 ; பெண்கள் 149 ஆக உள்ளனர்.\n\nSection::::ஊராட்சி மன்றங்கள்.\nபழனி ஊராட்சி ஒன்றியத்தில் உள்ள 20 கிராம ஊராட்சி மன்றங்களின் விவரம்: \n\n\n"}

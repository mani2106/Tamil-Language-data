{"id": "250693", "url": "https://ta.wikipedia.org/wiki?curid=250693", "title": "யுவான் ஒசே எலுயார்", "text": "யுவான் ஒசே எலுயார்\n\nயுவான் ஒசே எலுயார் உலூபிசெ (\"Juan José Elhuyar Lubize\", 15 சூன் 1754 - 20 செத்தெம்பர் 1796) எசுப்பானிய வேதியியலாளரும் கனிமவியல் அறிஞரும் ஆவார். 1783ஆம் ஆண்டில் தனது உடன்பிறந்தோனாகிய பாவுத்தோ எலுயாருடன் இணைந்து கூட்டாகத் தங்குதன் என்ற தனிமத்தைக் கண்டறிந்தார்.\n\nஇவர் வடக்கு எசுப்பானியாவில் உள்ள உலோக்குரோனவு நகரில் பிரான்சியப் பாசுக்கு இனக்குழுவைச் சார்ந்த ஆசுபேரான் தன்னாட்சிப்பகுதியில் வாழ்ந்துவந்த பெற்றோருக்கு மகனாகப் பிறந்தார். எசுப்பானியப் பேராட்சிக்கு உட்பட்ட நியூ கிரானடா, சந்தாப்பு தெ பொகோடா நகரில் இறந்தார்.\n\n"}
{"id": "250707", "url": "https://ta.wikipedia.org/wiki?curid=250707", "title": "ராம்நகர் கோட்டை", "text": "ராம்நகர் கோட்டை\n\nராம்நகர் கோட்டை என்னும் கோட்டை, இந்தியாவிலுள்ள வாரணாசியின் ராம்நகர் பகுதியில் உள்ளது. இது கங்கை ஆற்றின் கிழக்குக் கரையில், துளசி காட் என்னும் பகுதிக்கு எதிர்ப்புறமாக அமைந்துள்ளது. இந்த கோட்டையில் தற்போதைய அரசரான அனந்த் நாராயண் சிங் வசிக்கிறார். இவர் வாரணாசியின் அரசர் ஆவார். \nஇங்கிருந்து 2 கி.மீ தொலைவில் பனாரசு இந்து பல்கலைக்கழகம் அமைந்துள்ளது.\n\nSection::::வரலாறு.\nஇதை வாரணாசியின் அரசரான பல்வந்து சிங், 1750ஆம் ஆண்டில் கட்டினார்.\n\nSection::::அருங்காட்சியம்.\nஇங்குள்ள அருங்காட்சியகத்துக்கு சரஸ்வதி பவன் என்று பெயரிடப்பட்டுள்ளது. இது பொதுமக்களின் கருத்துக் கேட்பு கூடமாக செயல்பட்டது. இங்கு பல்லக்கு, யானைத் தந்தத்தில் செய்யப்பட்ட பொருட்கள், வாள், பழைய காலத் துப்பாக்கிகள் உள்ளிட்ட பலவும் உள்ளன.\n\n"}
{"id": "250722", "url": "https://ta.wikipedia.org/wiki?curid=250722", "title": "கிரகாம் விதி", "text": "கிரகாம் விதி\n\nகிரகாம் விதி (\"Graham’s law\") அல்லது கிரகாமின் வளிம விரவுதல் விதி (\"Graham's law of effusion\") என்பது இசுக்காட்டிய வேதியியலாளரான தாமசு கிரகாம் என்பவரால் உருவாக்கப்பட்டது. மாறாத வெப்ப, அழுத்த நிலைகளில் வளிமங்களின் விரவுதல் வீதமானது அவற்றின் மூலக்கூற்று நிறையின் வருக்கமூலத்திற்கு நேர்மாறுவிகிதசமனாக இருக்கும் என்று இவர் சோதனைகளின் மூலம் கண்டறிந்தார். கணித முறைப்படி இவ்விதியை இவ்வாறு எழுதலாம்:\n\nஇங்கு:-\n\nஅதாவது, ஒரு வளிமத்தின் மூலக்கூற்று எடை மற்றொரு வளிமத்தின் மூலக்கூற்று எடையை விட நான்கு மடங்கு அதிகமாக இருந்தால் அவ்வளிமம் இரண்டாவது வளிமத்தின் விரவுதற் கதியின் சரிபாதியான குறைவான வீதத்தில் நுண்டுளை அடைப்பு அல்லது ஒரு சிறிய குண்டூசித் துளை வழியாக விரவிச்செல்லும். ஏனெனில், கனமான வளிமங்கள் குறைவான கதியிலே தான் விரவும். பின்னாளில் வெளியிடப்பட்ட வளிமங்களின் இயக்கவியற் கொள்கையில் கிரகாம் விதியின் கோட்பாடுகள் முழுமையாக விளக்கப்பட்டுள்ளன. விரவுதல் மூலமாக ஓரிடத்தான்களைப் பிரிக்கவியலும் என்ற கொள்கைக்குக் கிரகாம் விதி வித்திட்டது என்பதோடு அணுகுண்டு உருவாக்கும் முயற்சியிலும் இவ்விதி முக்கிய பங்காற்றியது.\n\nஒரு சிறுதுளை வழியாக வளிம மூலக்கூறுகள் வெற்றிடம் நோக்கிச் செல்வதை விரவுதல் (\"effusion\") என்கிறோம். இவ்விரவுதற் செயலுக்குக் கிரகாம் விதி மிகச்சரியாகப் பொருந்துகிறது. ஒரு வளிமம் மற்றொரு வளிமத்தில் பரவலுக்கு அவ்வளவாகப் பொருந்தவில்லை. ஏனெனில், இங்கு ஒன்றுக்கு மேற்பட்ட வளிமங்கள் இயங்குகின்றன..\n\nமாறாத வெப்ப, அழுத்த நிலைகளில் மூலக்கூற்று நிறையானது அடர்த்திக்கு நேர்விகிதசமனாக உள்ளது. எனவே, வெவ்வேறு வளிமங்களின் விரவுதல் வீதமானது அவற்றின் அடர்த்திகளின் வருக்கமூலத்திற்கு நேர்மாறுவிகிதசமனாக இருக்கிறது.\n"}
{"id": "250735", "url": "https://ta.wikipedia.org/wiki?curid=250735", "title": "மண்டபம் கடல் வாழ் உயிரினங்கள் காட்சியகம்", "text": "மண்டபம் கடல் வாழ் உயிரினங்கள் காட்சியகம்\n\nமண்டபம் கடல் வாழ் உயிரினங்கள் காட்சியகம் இந்திய மத்திய கடல் வாழ் உயிரினங்கள் ஆராய்ச்சி நிறுவனத்தின் மண்டல மையம் மண்டபத்தில் அமைந்துள்ளது. இம்மையத்தில் பொதுமக்கள் பார்வைக்காக ஒரு கடல் வாழ் உயிரினங்களின் காட்சியகம் உள்ளது. இந்தியாவிலேயே மிகப்பெரிய இந்தக் கடல் வாழ் உயிரினங்களின் காட்சியகத்தில், ஆக்டோபஸ், பாம்பு மீன், கிளி மீன், கடல் பல்லி, பசு மீன், சிங்க மீன், எலி மீன், நெருப்பு மீன், வெண்ணெய் மீன், கோமாளி மீன், கார்பஸ், பெருங்கடல் நண்டுகள், கடல் தாமரை, பீச்டாமெட், நட்சத்திர மீன்கள், கடற்குதிரைகள், சுறாமீன் மற்றும் இறால் வகைகள் போன்ற கடல் வாழ் உயிரினங்கள் உள்ளன.\n"}
{"id": "250739", "url": "https://ta.wikipedia.org/wiki?curid=250739", "title": "தமிழர் வீரம் (நூல்)", "text": "தமிழர் வீரம் (நூல்)\n\nதமிழர் வீரம், ரா. பி. சேதுப்பிள்ளை எழுதிய, பழந்தமிழர்களின் வீரத்தைப் பற்றிய நூலாகும். \n\nSection::::அமைப்பு.\nஇந்நூலில் தமிழ்க் கொடியேற்றம், படைத்திறம், போர்க்களங்கள் உள்ளிட்ட 15 தலைப்புகளும், முடிவுரையும் அமைந்துள்ளன. நாவலர் சோமசுந்தர பாரதியார் எழுதிய முதற்பதிப்பின் முன்னுரையும் காணப்படுகிறது.\n\nSection::::உசாத்துணை.\n'தமிழர் வீரம்', நூல், (12ஆம் பதிப்பு 2007; பழனியப்பா பிரதர்ஸ்,14, பீட்டர்ஸ் சாலை, சென்னை)\n\n"}
{"id": "250740", "url": "https://ta.wikipedia.org/wiki?curid=250740", "title": "இணைய பெட்டகம்", "text": "இணைய பெட்டகம்\n\nஇணைய பெட்டகம் (\"DigiLocker\") என்பது இந்திய அரசால் மக்களுக்கு பிப்ரவரி 2015 ஆம் ஆண்டு முதல் வழங்கப்படும் ஒரு சேவை ஆகும். ஒரு தனிப்பட்ட இந்திய குடிமக்கள் தன்னிடம் உள்ள ஆதார் எண் மூலம் இந்த சேவையை பயன்படுத்த இயலும். சான்றிதழ்களை மின்வருடி மூலம் வருடி சான்றிதழாக மாற்றி இந்த இணைய பெட்டகத்தில் மின் கோப்புகளாக சேமிக்கலாம். அணைத்து பதிவேற்றப்பட்ட கோப்புகளுக்கும் சமவளஇனங்காட்டிஒன்று மூலம் தனிபடுத்தப்பட்டுசேமிக்கபடும். இணையகையொப்பம் தொழில்நுட்பம் இந்த இணைய பெட்டகத்தில் இருக்கும் கோப்புகளை கையொப்பம் இட பயன்படுத்த வழிவகை செய்யப்பட்டுள்ளது. இதில் பதிவு செய்ய ஆதார் எண் அவசியம்.\n\nSection::::பதிவு செய்யும் முறை மற்றும் செயல்பாடு.\nஇணைய பெட்டகத்தில் பதிவு செய்ய இதன் இணைய தலத்தில் இருக்கும் பதிவு செய் என்னும் பொத்தானை அழுத்தினால் ஒரு உரைபெட்டி தோன்றும் அதில் உங்கள் ஆதார் என்னை உள்ளிடவும். அதன் பின் நம் ஆதார் என்னுடன் தொடர்புடைய கைபேசி எண்ணுக்கு ஒரு முறை மட்டும் பயன்படுத்த படும் கடவுச்சொல் குறுஞ்செய்தியாக வந்தடையும்( 30 நிமிடம் மட்டும் ஏற்புடையது ) .\nஅதனை கொடுக்கபட்டுள்ள உரைபெட்டியில் உள்ளிட்டால். அதன்பிறகு ஒரு பயனர் பெயரையும் கடவுசொல்லை நாம் உள்ளிட்டு பெட்டகத்தை பயன்படுத்தலாம் .\nஇவை அனைத்தும் முடிந்து நாம் இணையபெட்டகத்தில் நமது சுயவிவரப் பக்கத்திற்கு சென்றால் ஆதார் தரவுத்தளத்தில் இருந்து நமது புகைப்படம் ,பெயர் ,முகவரி ,மற்றும் பல தகவல்கள் இங்கு பகிரப்பட்டு உள்ளதை காணலாம் .\nதற்போது இந்த பெட்டகத்தில் சுமார் 10 மெகாபைட் அளவிற்கு கோப்புகளை பதிவேற்றம் செய்ய முடியும் விரைவில் 1000 மெகாபைட் ஆக தரமுயர்த்தப் படவுள்ளது\n"}
{"id": "250741", "url": "https://ta.wikipedia.org/wiki?curid=250741", "title": "ஓரியூர்", "text": "ஓரியூர்\n\nஓரியூர் (\"ஆங்கிலம்\":\n) தமிழ்நாட்டின் இராமநாதபுரம் மாவட்டத்தில், திருவாடானை வட்டத்தைச் சேர்ந்த சிறு கிராமம். இது தேவகோட்டை நகரத்திலிருந்து 35 கி. மீ., தொலைவில் அமைந்துள்ளது.\n\nபோர்த்துகீசியரான அருளானந்தர் என்ற ஜான் டி பிரிட்டோ 11 பெப்ரவரி 1693இல் உயிர்த்தியாகம் செய்த இடம் ஒரியூர். தண்டனையை நிறைவேற்றுபவர்களை நோக்கி அருள் அருளானந்தர் தன் தலையை மனமுவந்து தந்த வண்ணம் நிற்கும் சிலை, கோதிக் கட்டடக்கலைப் பாணியில் கட்டப்பட்ட புனித அருளானந்தர் கிறித்தவ தேவாலய கட்டிடத்தின் முகப்பில் உள்ளது. இந்தத் துறவியின் தலையை வெட்டும்போது தெறித்த ரத்தத்தால், இந்தப் பகுதியில் உள்ள மணற்குன்றுகள் அனைத்தும் சிவப்பாக மாறி விட்டதாகக் கூறப்படுகிறது. இது கத்தோலிக்க கிறிஸ்தவர்களின் புனித தலமாக இது திகழ்கிறது. \n"}
{"id": "250742", "url": "https://ta.wikipedia.org/wiki?curid=250742", "title": "வில்லூண்டி தீர்த்தம்", "text": "வில்லூண்டி தீர்த்தம்\n\nவில்லூன்றி தீர்த்தம் அல்லது வில்லூண்டித் தீர்த்தம், தமிழ்நாட்டின், இராமநாதபுரம் மாவட்டத்தின், ராமேஸ்வரம் வட்டத்தில் தங்கச்சிமடம் எனுமிடத்தில், வங்காள விரிகுடா கடற்கரையில் அமைந்த புனித தீர்த்த கிணறு ஆகும். இராவணனுடன் போரிட்டு சீதையுடன் இராமேஸ்வரம் திரும்பிய ராமனுடன் சென்று கொண்டிருந்த சீதாபிராட்டிக்கு இராமன் தன் கையிலிருந்த வில்லை ஊன்றி அதிலிருந்து பீறிட்ட நீரைக் கொண்டு தாகத்தைக் தணித்துள்ளான். இதனால் இந்த இடத்துக்கு வில்லூண்டித் தீர்த்தம் என்று பெயராயிற்று. இவ்விடம் இராமேசுவரத்திலிருந்து 7 கி.மீ. தொலைவிலும், தங்கச்சிமடத்திலிருந்து இரண்டு கி.மீ., தொலைவிலும் அமைந்துள்ளது.\n\n"}
{"id": "250743", "url": "https://ta.wikipedia.org/wiki?curid=250743", "title": "தாராசுரம் சக்கராயி அம்மன் கோயில்", "text": "தாராசுரம் சக்கராயி அம்மன் கோயில்\n\nதாராசுரம் சக்கராயி அம்மன் கோயில் தஞ்சாவூர் மாவட்டம் தாராசுரம் வட்டம் எலுமிச்சங்காபாளையத்தில் கீழப்பாக்கம் பகுதியில் அமைந்துள்ள அம்மன் கோயிலாகும். \n\nSection::::மூலவர்.\nமூலவராக சக்கராயி அம்மன் உள்ளார். மூலவர் உருவத்திருமேனி தேவியின் வழிபாட்டில் தாய்மையின் வடிவமாகப் போற்றப்படுவதாகும்.\n\nSection::::அமைப்பு.\nஇக்கோயில் முகமண்டபம், கருவறை, விமானம் போன்ற அமைப்புகளுடன் காணப்படுகிறது. சன்னதியின் வலப்புறம் நந்தன விநாயகர், பைரவர், தட்சிணாமூர்த்தி, திருமுகலட்சுமி, மருத்துவமாரி ஆகியோர் உள்ளனர். மகாவிஷ்ணுபாதமும் திரிசூலமும் இப்பகுதியில் காணப்படுகின்றன. இடது புறம் மாரியம்மன், விநாயகர், அய்யனார், நந்தனகாளி, வீரபத்திரர் காணப்படுகின்றனர். \n\nSection::::குடமுழுக்கு.\nஇக்கோயிலின் குடமுழுக்கு சூன் 2013இல் நடைபெற்றது. \n\nSection::::கும்பகோணம் சக்கராயி அம்மன் கோயில்.\nகும்பகோணம் நகரில் ஒரு சக்கராயி அம்மன் கோயில் அமைந்துள்ளது.\n"}
{"id": "250746", "url": "https://ta.wikipedia.org/wiki?curid=250746", "title": "திருப்புனவாசல்", "text": "திருப்புனவாசல்\n\nதிருப்புனவாசல் (Thiruppunavasal), தமிழ்நாட்டின் புதுக்கோட்டை மாவட்டத்திலுள்ள ஆவுடையார்கோயில் வட்டம், ஆவுடையார் கோயில் ஊராட்சி ஒன்றியத்தில், வேம்பாறு ஆற்றாங்கரையில் அமைந்த ஒரு கிராமம் ஆகும். அருகில் அமைந்த நகரம் தொண்டி. புகழ் பெற்ற ஓரியூர் கிறித்தவ தேவலயம் ஒரு கிலோ மீட்டர் தொலைவில் திருவாடனை வட்டத்தில் அமைந்துள்ளது.\n\nSection::::மக்கள் பரம்பல்.\n2001ஆம் ஆண்டு மக்கட்தொகை கணக்கெடுப்பின்படி, திருப்புனவாசல் கிராமத்தின் மக்கள் தொகை 3863ஆக இருந்தது. அதில் ஆண்கள் 1929, பெண்கள் 1934. எழுத்தறிவு படைத்தோர் 2792 பேர்..\n\nSection::::கோயில்.\nதிருப்புனவாசல் கிராமத்தில் பெரியநாயகி உடனுறை அழகிய பழம்பதிநாதர் என்ற விருத்தபுரீஸ்வர் கோயிலும், முருகன் கோயிலும் அமைந்துள்ளது. அருணகிரிநாதர் இவ்வாலயம் வந்து, முருகன் மீது திருப்புகழ் பாடியுள்ளார்.\n\n"}
{"id": "250762", "url": "https://ta.wikipedia.org/wiki?curid=250762", "title": "அலெக்சாந்தர் பிரீடுமேன்", "text": "அலெக்சாந்தர் பிரீடுமேன்\n\nஅலெக்சாந்தர் அலெக்சாந்திரோவிச் பிரீடுமேன் (\"Alexander Alexandrovich Friedmann\", ) (17 சூன் 1888 - 16 செப்டம்பர் 1925) ஓர் உருசிய சோவியத் இயற்பியலாளரும், கணிதவியலாளரும் ஆவார். இவர் முன்னோடியாக உருவாக்கிய விரிவடையும் அண்டக் கோட்பாட்டுக்கான சமன்பாடுகளுக்காகப் பெயர் பெற்றார். இவை பிரீடுமேன் சமன்பாடுகள் என இப்போது அழைக்கப்படுகின்றன.\n\nSection::::இளமைப் பருவம்.\nஅலெக்சாந்தர் பிரீடுமேன் இசை, நடனக் கலைஞரான அலெக்சாந்தர் பிரீடுமேனுக்கும் பியானோ கலைஞர் உலூத்மிலா இக்னத்தியேவ்னா வொயாச்செக் என்பவருக்கும் புனித பீட்டர்சுபேர்கு நகரில் பிறந்தார். இவர் குழந்தையாக இருந்தபோதே உருசிய மரபுவழி மாதாக்கோயிலில் திருமுழுக்கு செய்விக்கப்பட்டுள்ளார். வாழ்நாளின் பெரும்பகுதியைப் புனித பீட்டர்சுபர்கில் கழித்துள்ளார்.\n\nஇவர் புனித பீட்டர்சுபர்க் அரசு பல்கலைக்கழகத்தில் பயின்று 1910 இல் பட்டம் பெற்றார். பிறகு புனித பீட்டர்சுபர்க் சுரங்க கல்விக்கழகத்தில் விரிவுரையாளராகச் சேர்ந்தார்.\n\nபிரீடுமேன் பள்ளியில் இருந்தே யாக்கோபு தமார்க்கின் என்பவருடன் இணைபிரியா நட்போடு இருந்தார். பின்னாட்களில் இந்த யாக்கோபு தமார்க்கின் பிரவுன் பல்கலைக்கழகத்தில் பெயர்பெற்ற கணிதவியலாரில் ஒருவரானார்.\n\nSection::::முதலாம் உலகப் போர்.\nபிரீடுமேன் உருசியப் பேரரசுக்காக வான்படை வீரராகவும், பயிற்சியாளராகவும் பணிபுரிந்தார். முதல் உலகப் போரின் போது உருசியா சார்பில் சண்டையிட்டார். உருசியப் புரட்சிக்குப் பிறகு வானூர்திக் குழுமத்தின் தலைவர் ஆனார்.\n\nSection::::பேராசிரியர் தகைமை.\nபிரீடுமேன் 1918 இல் பெர்ம் பல்கலைக்கழகப் பேராசிரியர் ஆனார். இவர் 1922 இல் விரிவடையும் அண்டம் என்ற எண்ணக்கருவை அறிமுகப்படுத்தினார். பின்னர் 1927 இல் பெல்ஜிய வானியலாளர் ஜார்ஜசு இலெமைத்ரேயும் தனித்து தானும் இதே கண்ணோட்டத்துக்கு வந்துள்ளனர்.\n\nஇவர் 1925 சூனில் இலெனின்கிராதில் இருந்த முதன்மை புவியியற்பியல் காணகத்துக்கு இயக்குநராக அமர்த்தப்பட்டுள்ளார். 1925 சூலையில் ஒரு வளிமக்கலன் ஆய்வில் பங்கேற்று 7400 மீ (24,300 அடி) உயரத்தில் இருந்து புவி குறித்த நோக்கீடுகளை எடுத்து வரலாறு காணாத புதிய பதிவை உருவாக்கியுள்ளார்.\n\nSection::::பணிகள்.\nSection::::சார்புடைமை.\nஅவார்டு பெர்சி இராபெர்ட்சனும், ஆர்தர் ஜெப்ரி வாக்கரும் தம் ஆய்வுகளை வெளியிடுவதற்குப் பத்தாண்டுகளுக்கு முன்பே, \"\" (\"மாறாத எதிர்வளைமை உள்ள வெளியமைந்த உலகத்துக்கான வாய்ப்புகள்\") என்ற ஆய்வுட்பட்ட பிரீடுமேனின் ஆய்வுகள் \"Zeitschrift für Physik\" (Vol. 21, pp. 326–332) எனும் செருமானிய இதழில் 1925 சூன் திங்களில் வெளியிடப்பட்டமை, அவர் புடவி சார்ந்த நேர், சுழி, எதிர் வளைமைப் படிமங்கள் குறித்த புரிதலைக் கைவரப் பெற்றிருந்தமைக்கான செயல்விளக்கமாக அமைந்தது.\n\nஇந்தப் பொதுச் சார்பியலுக்கான அண்ட இயங்கியல் படிமங்கள் பெரு வெடிப்புக் கோட்பாடு, நிலைத்த நிலைக் கோட்பாடு ஆகிய இரண்டு கோட்பாடுகளுக்கும் தேவைப்பட்ட செந்தர வடிவங்களாகும். இவரது பணி இருகோட்பாடுகளையும் சமமாகத் தாங்கிப்பிடித்தது. இருந்தாலும், அண்ட நுண்ணலைப் பின்னணிக் கதிர்வீச்சின் கண்டுபிடிப்பிற்குப் பிறகே பெருவெடிப்புக் கோட்பாடு ஏற்கப்பட்டு மற்றது தள்ளப்பட்டது.\n\nஐன்ன்ஸ்டைனின் புலச் சமன்பாடுகளுக்கான செவ்வியல் தீர்வு ஓர் ஒருபடித்தான சமச்சீர்மை அண்டம் ஆகும். இது பிரீடுமேன்-இலாமைத்ரே-இராபெட்சன்-வாக்கர் வெளி]] என இப்போது அழைக்கப்படுகிறது. பிரீடுமேனுக்குப் பிறகே மற்ற மூவரும் 1920களிலும் 1930களிலும் இந்தச் சிக்கலை ஆய்வுக்கு எடுத்துக்கொண்டு தனித்தனியாக இதே தீர்வைக் கண்டடைந்தனர்.\n\nSection::::நீரியங்கியலும் வானிலையியலும்.\nபொது சார்புடைமையைத் தவிர, நீரியங்கியலிலும், வானிலையியலிலும் அவருக்கு ஆர்வமிருந்தது.\n\nSection::::சொந்த வாழ்க்கை.\nஇவர் 1911 இல் எகதெரீனா தரோஃபெயேவைத் திருமணம் செய்து கொண்டார். பிறகு மணவிலக்கும் பெற்றார். இவர் தனது வாழ்க்கையின் கடைசியில் நதால்யா மாலிநினாவை மணம்புரிந்தார். அவர்கள் இருவருமே சமய நம்பிக்கையற்றவர்கள் என்றாலும் திருமணத்தைச் சமய முறையிலேயே செய்துக்கொண்டனர்.\n\nSection::::இறப்பு.\nபிரீடுமேன் 1925 செப்டம்பர், 16 ஆம் நாளன்று 37 அகவையில் என்புருக்கிக் காய்ச்சலில் இறந்தார். இது அவர் கிரிமியாவில் விடுமுறையில் இருந்து திரும்பியபோது ஏற்பட்டதாகும்.\n\nSection::::பிரீடுமேன் நினைவுப் பெயரீடுகள்.\nஇவரது நினைவாக நிலாவின் எரிமலைவாய் ஒன்று பிரீடுமேன் எரிமலைவாய் எனப் பெயரிடப்பட்டுள்ளது.\n\nSection::::அலெக்சாந்தர் பிரீடுமேன் பன்னாட்டுக் கருத்தரங்கம்.\nஅலெக்சாந்தர் பிரீடுமேனின் பன்னாடுக் கருத்தரங்கம் குறிப்பிட்ட இடைவெளிகளில் தொடர்ந்து நிகழும் அறிவியல் நிகழ்ச்சியாகும். இதன் நோக்கம், சார்பியல், ஈர்ப்பு, அண்டவியல், மேலும் இவைசார்ந்த புலங்களில் பணிபுரியும் அறிவியலார்களிடையே தொடர்பை ஏற்ப்டுத்துவதே ஆகும். முதல் ஈர்ப்பு, அண்டவியல் சார்ந்த இக்கருத்தரங்கம் அவரது நூற்றாண்டு நினைவாக 1988 இல் நடந்தது.\n\n\n\n"}
{"id": "250769", "url": "https://ta.wikipedia.org/wiki?curid=250769", "title": "குருதி உறிஞ்சும் விலாங்கு", "text": "குருதி உறிஞ்சும் விலாங்கு\n\nகுருதி உறிஞ்சும் விலாங்கு வரிசை (உயிரியல்) பெற்றொமைசொன்ரிஃபோமேசைச் சேர்ந்த ஒரு மீன் இனமாகும். முதிர்ந்த விலங்கு பற்கள் கொண்ட தலையையும் உறிஞ்சக்கூடிய வாயையும் கொண்டு காணப்படும். \nதற்போது நன்கறியப்பட்ட 38 வகை விலங்குகள் காணப்படுகின்றன இவை மற்றைய விலங்குகளின் உடலில் குருதியை உறிஞ்சிக் குடிப்பவையாகப் பெரிதும் அறியப்பட்ட போதிலும் குறைந்த எண்ணிக்கையானவையே அவ்வாறு செய்கின்றன ; இவற்றில் 18 வகையானவை ஒட்டுண்ணிகளாகக் காணப்படுகின்றன. \n\nSection::::இயல்புகள்.\nமுதிர்ந்த விலங்கொன்றின் உடல் 13 முதல் 100 cm (5.0 to 40 அங்குலம் ) நீளமுடையது. இரட்டை செட்டையும், பெரிய கண்களையும், தலையின் மேலாக ஒரு மூக்குத் துவாரத்தையும், உடலின் இரு புறமும் பக்கத்திற்கு ஏழு துளை செவுள்களையும் கொண்டிருக்கும்.\n"}
{"id": "250798", "url": "https://ta.wikipedia.org/wiki?curid=250798", "title": "சமகோண இணையியம்", "text": "சமகோண இணையியம்\n\nவடிவவியலில் முக்கோணம் \"ABC\" ஐப் பொறுத்து புள்ளி \"P\" இன் சமகோண இணையியம் (\"isogonal conjugate\") என்பது \"A\", \"B\", and \"C\" கோணங்களின் இருசமவெட்டிகளில் \"PA\", \"PB\", and \"PC\" கோடுகளின் எதிரொளிப்புக் கோடுகள் சந்திக்கும் புள்ளியாகும். முக்கோணத்தின் பக்கங்களின் மீதமையாத புள்ளிகளுக்கு மட்டுமே சமகோண இணையியங்கள் உண்டு.\n\nபுள்ளி \"P\" இன் சமகோண இணையியத்தின் குறியீடு \"P*\" ஆகும். \"P*\" இன் சமகோண இணையியம் \"P\".\n\nமுக்கோணத்தில், உள்வட்ட மையத்தின் (\"I\") சமகோண இணையியம் உள்வட்ட மையம் \"I\" ஆகவும், செங்கோட்டு மையம் \"H\" இன் சமகோண இணையியம் சுற்றுவட்ட மையம் \"O\" ஆகவும், இடைக்கோட்டுச் சந்தி \"G\" இன் சமகோண இணையியம் சமச்சரிவு இடைக்கோட்டுச் சந்தி \"K\" ஆகவும் இருக்கும். மேலும் பெர்மா புள்ளிகளின் சமகோண இணையியங்கள் சமவிசைசார் புள்ளிகளாகவும், பிரகார்டு புள்ளிகள் ஒன்றுக்கொன்று சமகோண இணையியங்களாகவும் அமைகின்றன.\n\nமுந்நேரியல் \"X\" = \"x\" : \"y\" : \"z\" கொண்ட ஒரு முக்கோணத்தின் எந்தவொரு பக்கத்தின் மீதும் அமையாத ஒரு புள்ளியின் முந்நேரியல் ஆயதொலைகள் \"X\" = \"x\" : \"y\" : \"z\" எனில் அப்புள்ளியின் சமகோண இணையியமாக அமையும் புள்ளியின் முந்நேரியல் ஆயதொலைகள் 1/\"x\" : 1/\"y\" : 1/\"z\".\n\nஇதனால் தான் சிலசமயங்களில் \"X\" இன் சமகோண இணையியம் \"X\" எனக் குறிக்கப்படுகிறது.\n\nமுக்கோண மையங்களின் கணம் \"S\", கீழே வரையறுக்கப்பட்டுள்ள முந்நேரியல் பெருக்கத்தின் கீழ் ஒரு பரிமாற்றுக் குலம் ஆகும்.\n\n\"S\" இலுள்ள ஒவ்வொரு \"X\" இன் நேர்மாறு உறுப்பு \"X\".\n\nசமகோண இணையியமானது ஒரு சார்பு என்பதால் கோடுகள், வட்டங்கள் போன்ற புள்ளிகளின் கணங்களுக்கும் சமகோண இணையியங்கள் உள்ளன. எடுத்துக்காட்டாக, ஒரு கோட்டின் சமகோண இணையியம் ஒரு சுற்று கூம்புவெட்டு ஆகும். குறிப்பாக, முக்கோணத்தின் சுற்று வட்டத்தைக் கோடானது 0, 1, 2 புள்ளிகளில் வெட்டுமானால் அதன் சமகோண இணையியம் முறையே நீள்வட்டம், பரவளையம், அதிபரவளையம் என அமையும். சுற்றுவட்டத்தின் சமகோண அமைவியம் முடிவிலியில் அமைந்த கோடாக இருக்கும். தமக்குத் தாமே சமகோண இணையியங்களாக உள்ள பல கனவடிவங்கள் உள்ளன. அதாவது, அத்தகைய வடிவங்களின் மீதமையும் புள்ளி \"X\" இன் \"X\" ம் அந்த வடிவின் மீதே அமையும்\n\n"}
{"id": "250804", "url": "https://ta.wikipedia.org/wiki?curid=250804", "title": "பிரகார்டு முக்கோணம்", "text": "பிரகார்டு முக்கோணம்\n\nவடிவவியலில், ஒரு முக்கோணத்தின் ஒரு உச்சி மற்றும் அதற்குரிய பிரகார்டு புள்ளியை இணைக்கும் கோடும், வேறொரு உச்சி மற்றும் அதற்குரிய பிரகார்டு புள்ளியை இணைக்கும் கோடும் வெட்டிக்கொள்ளும் புள்ளியை ஒரு உச்சியாகவும், மற்றும் இதேபோல எடுத்துக்கொள்ளப்பட்ட முக்கோணத்தின் உச்சிகளையும் பிரகார்டு புள்ளிகளையும் வேறுவிதமான இரு சேர்வுகளாக கொண்டு காணப்பட்ட இரு புள்ளிகளையும் இணைத்து வரையப்படும் முக்கோணமே பிரகார்டு முக்கோணம் (\"Brocard triangle\") ஆகும். இம் முக்கோணம் முதலாவது பிரகார்டு முக்கோணம் எனவும் அழைக்கப்படுகிறது. \nபிரகார்டு வட்டமானது பிரகார்டு முக்கோணத்தின் சுற்று வட்டமாக அமைகிறது. பிரெஞ்சு கணிதவியலாளர் ஹென்றி பிரகார்டின் நினைவாக இம்முக்கோணம் பெயரிடப்பட்டுள்ளது.\n\nSection::::பட விளக்கம்.\nமுக்கோணம் \"ABC\" இன் இரு பிரகார்டு புள்ளிகள் \"B\", B. \n\"A\" மற்றும் அதற்குரிய பிரகார்டு புள்ளி \"B\" ஐ இணைக்கும் \"AB\" கோடும் (சிவப்பு), \"C\" மற்றும் அதற்குரிய பிரகார்டு புள்ளி \"B\" உடன் இணைக்கும் \"CB\" கோடும் (நீலம்) வெட்டிக்கொள்ளும் புள்ளி பிரகார்டு முக்கோணத்தின் ஒரு உச்சியாகவும்,\n\n\"C\" மற்றும் அதற்குரிய பிரகார்டு புள்ளி \"B\" ஐ இணைக்கும் \"CB\" கோடும் (சிவப்பு), \"B\" மற்றும் அதற்குரிய பிரகார்டு புள்ளி \"B\" உடன் இணைக்கும் \"BB\" கோடும் (நீலம்) வெட்டிக்கொள்ளும் புள்ளி பிரகார்டு முக்கோணத்தின் இரண்டாவது உச்சியாகவும்,\n\n\"B\" மற்றும் அதற்குரிய பிரகார்டு புள்ளி \"B\" ஐ இணைக்கும் \"BB\" கோடும் (சிவப்பு), \"A\" மற்றும் அதற்குரிய பிரகார்டு புள்ளி \"B\" உடன் இணைக்கும் \"BA\" கோடும் (நீலம்) வெட்டிக்கொள்ளும் புள்ளி பிரகார்டு முக்கோணத்தின் மூன்றாவது உச்சியாகவும் உள்ளதைக் காணலாம்.\n"}
{"id": "250820", "url": "https://ta.wikipedia.org/wiki?curid=250820", "title": "பொலோனியம் இருபுரோமைடு", "text": "பொலோனியம் இருபுரோமைடு\n\nபொலோனியம் இருபுரோமைடு (\"Polonium dibromide\") என்பது PoBr என்ற மூலக்கூற்று வாய்பாடு கொண்ட ஒரு வேதிச் சேர்மம் ஆகும். அறை வெப்பநிலையில் இது கருஞ்சிவப்பும் பழுப்பும் கலந்த நிறத்தில் திண்மமாகக் காணப்படுகிறது. 110 பாகை செல்சியசு வெப்பநிலையில் சற்றே 30\"μ\" அளவுக்குச் சிதைவடைந்து பதங்கமாகிறது. மேலும் 270 முதல் 280 பாகை செல்சியசு வெப்பநிலைகளில் நைதரசன் வளிமத்துடன் சேர்த்து உருக்கும்போது முழுவதுமாகச் சிதைவடைகிறது.\n\n\n\nSection::::வினைகள்.\nபொலோனியம் இருகுளோரைட்டுக் கரைசல்கள் தயாரிக்கப்படுவது போலவே பொலோனியம் இருபுரோமைடு ஐதரோபுரோமிக்கமிலம், கீட்டோன்களில் கருஞ்சிவப்புக் கரைசல்களைத் தருகிறது. பின்னர் இவை விரைவாகப் பொலோனியமாக ஒட்சியேற்றமடைகின்றன. திண்மப் பொலோனியம் இருபுரோமைடு, அமோனியாவுடன் வினை புரிந்து விரைவாகப் பொலோனிய மாழையாக ஒடுக்கமடைகிறது.\n"}
{"id": "250824", "url": "https://ta.wikipedia.org/wiki?curid=250824", "title": "எஸ். வி. ரங்கராவ்", "text": "எஸ். வி. ரங்கராவ்\n\nசாமர்லா வெங்கட ரங்கா ராவ் (\"S. V. Ranga Rao\", , 3 சூலை 1918 – 18 சூலை 1974) ஆந்திர மாநிலத்தில் பிறந்த தென்னிந்தியத் திரைப்பட குணச்சித்திர நடிகராவார். நடிகராக மட்டுமல்லாது திரைப்படவுலகில் இயக்குனராகவும், தயாரிப்பாளராகவும் பங்காற்றியவர்.\n\nSection::::வாழ்க்கை.\nஇவர் தற்போதைய ஆந்திரப்பிரதேசத்தின் கிருஷ்ணா மாவட்டத்தில் உள்ள, நுஸ்வித் நகரில் 1918 சூலை 3ஆம் நாள் பிறந்தார். சென்னை இந்துக் கல்லூரியில் இளங்கலை அறிவியல் பட்டம் பெற்றார். இவர் 1949 ஆம் ஆண்டு \"மன தேசம்\" என்ற தெலுங்கு படத்தில் சிறுவேடத்தில் அறிமுகமானார். 1951 இல் இவர் மந்திரவாதியாக பாதாள பைரவி படத்தில் நடித்தபிறகு புகழ்பெற்ற நடிகராக ஆனார். தன் 25 ஆண்டு திரை வாழ்க்கையில் 53 தமிழ்ப் படங்கள், 109 தெலுங்குப் படங்கள் என அவர் 163 படங்களில் நடித்துள்ளார். இந்திய அரசு எஸ். வி. ரங்காராவை கௌரவப்படுத்தும் விதத்தில் அவரது அஞ்சல் தலையை 2013இல் வெளியிட்டது.\n\n\n\n\n"}
{"id": "250837", "url": "https://ta.wikipedia.org/wiki?curid=250837", "title": "கருப்பு போர்வீரன் வேற்றுலக விண்கலம்", "text": "கருப்பு போர்வீரன் வேற்றுலக விண்கலம்\n\nகருப்பு போர்வீரன் வேற்றுலக விண்கலம் (Black Knight satellite) என்பது 13000 ஆண்டுகளாக புவியை சுற்றி வந்ததாக அடையாளம் கண்டுபிடிக்க முடியாத பறக்கும் பொருள்களை ஆராயும் ஆய்வாளர்களால் நம்பப்பட்ட விண்கலம் ஆகும்.இது வேற்றுலகத்தை சார்ந்தது எனவும் நம்பப்பட்டது.\n\nSection::::கதைகள் மற்றும் தொன்மங்கள்.\nஇந்த நம்பிக்கை 1954 இல் அமெரிக்க விமானப்படையைச் சார்ந்த ஒரு ஆய்வாளர் ஒருவர் செய்தித்தாள்களுக்கு அளித்த செய்தியில் இரண்டு விண்கலங்கள் புவியைச் சுற்றி வருகின்றன என செய்தி வெளியிட்டதில் தொடங்கியது.அந்தச் சமயத்தில் புவியில் யாரிடனும் விண்கலத்தை செலுத்தும் தொழில்நுட்பம் இல்லை.\n\nமீண்டும் 1960 இல் அமெரிக்கக் கடற்படை இதே கருப்பு பொருள் 79° அச்சு சாய்வில் 104.5 நிமிட சுற்று வேகத்தில் புவியைச் சுற்றிவருவது கண்டறியப்பட்டது.இதன் சுற்றுப்பாதை சற்று விசித்திரமானதாக அமைந்துள்ளது. புவிக்கும் இதற்கும் இடையேயுள்ள அதிக தூரம் 1,728 கி.மீ மற்றும் குறைந்த தூரம் 216 கி.மீ.\n\nஇந்த பொருள் 1998 இல் எஸ்டிஎஸ்-88 செயற்கைக்கோள் தனது பணியின் போது புகைப்படம் எடுத்தது.அப்போது அனைவரும் இது வேற்றுக்கிரக வாசிகளின் உருவாக்கம் என நம்பினார்கள். எனினும் மனிதனின் விண்வெளி நடை ஆரம்பித்த பிறகு இது மறைந்துவிட்டது.\n"}
{"id": "250838", "url": "https://ta.wikipedia.org/wiki?curid=250838", "title": "பிரகார்டு வட்டம்", "text": "பிரகார்டு வட்டம்\n\nவடிவவியலில் ஒரு முக்கோணத்தின் பிரகார்டு வட்டம் அல்லது ஏழு-புள்ளி வட்டம் (\"Brocard circle\" or \"seven-point circle\") என்பது அம் முக்கோணத்தின் சுற்றுவட்ட மையத்தின் வழியாகவும, சமச்சரிவு இடைக்கோடு வழியாகவும் செல்கின்ற வட்டமாகும். இவ்விரு புள்ளிகளையும் இணைக்கும் கோட்டுத்துண்டு பிரகார்டு வட்டத்தின் விட்டமாக இருக்கும். அதாவது இவ்விரு புள்ளிகளை இணைக்கும் கோட்டுத்துண்டின் நடுப்புள்ளியானது பிரகார்டு வட்டத்தின் மையப்புள்ளியாகும்.\n\nமுக்கோணத்தின் இரு பிரகார்டு புள்ளிகளும், பிரகார்டு முக்கோணத்தின் மூன்று உச்சிகளும் பிரகார்டு வட்டத்தின் மேலமைகின்றன. பிரகார்டு முக்கோணத்தின் சுற்றுவட்டமாக இவ்வட்டம் உள்ளது. மேலும் இந்த வட்டமும் முதல் லெமாய்ன் வட்டமும் ஒரே மைய வட்டமாகங்களாகும்.\n\nஎடுத்துக்கொள்ளப்படும் முக்கோணம் ஒரு சமபக்க முக்கோணமாக இருக்கும் பொழுது அதன் சுற்றுவட்டமையமும் சமச்சரிவு இடைக்கோட்டுச்சந்தியும் ஒரே புள்ளியாக இருக்கும். எனவே சமபக்க முக்கோணத்திற்கு பிரகார்டு வட்டம் ஒரு புள்ளியாக அமைந்து விடும்.\n\nஇவ்வட்டத்திற்கு பிரெஞ்சு கணிதவியலாளர் ஹென்றி பிரகார்டின் நினைவாகப் பெயரிடப்பட்டுள்ளது. அவர் இவ்வட்டம் குறித்த ஆய்வுக் கட்டுரையொன்றை 1881 இல் சமர்ப்பித்துள்ளார்.\n"}
{"id": "250843", "url": "https://ta.wikipedia.org/wiki?curid=250843", "title": "சமூக தணிக்கை", "text": "சமூக தணிக்கை\n\nஅரசும், மக்களும் இணைந்து வளர்ச்சி திட்டங்களுக்கென வழங்கப்பட்டுள்ள நிதியானது முறையாக மக்களுக்கு சென்றடைந்து உள்ளதா என்று சரிபார்த்து மக்களிடமே அறிக்கையினை சமர்பித்தல் சமூகத் தணிக்கையாகும். மேலும் மக்களுக்கு சென்றடைய வேண்டிய திட்டத்தின் பயன்கள் அனைத்தும் முறையாக சென்றடைந்ததை கண்காணிப்பதற்கும், மக்களுக்கும் திட்டத்தினை செயல்படுத்துபவர்களுக்கும் இடையே உள்ள இடைவெளியை குறைப்பதற்கும் அரசின் அறிக்கையில் தெரிவிக்கப்பட்ட செலவினத் தொகைக்கும் வேறுபாட்டினைக் காண்பதற்கும் நேர்மையான, தூய்மையான மற்றும் முறைகேடற்ற நிர்வாகத்தை நடைமுறைப்படுத்துவதற்கு சமூகத் தணிக்கை கொண்டு வரப்பட்டது.\n\n"}
{"id": "250858", "url": "https://ta.wikipedia.org/wiki?curid=250858", "title": "கிரிக்", "text": "கிரிக்\n\nகிரிக் (\"Gerik\") மலேசியாவின் பேராக் மாநிலத்தில் வளர்ச்சி பெற்று வரும் ஒரு நகரம். உலு பேராக் மாவட்டத்தில் இருக்கிறது. துணை மாவட்டத்தின் பெயரும் கிரிக். இந்த நகரத்தை கெரிக் என்றும் அழைப்பார்கள். மலேசிய வாழ் தமிழர்கள் கிரிக் என்று அழைக்கிறார்கள். \n\nகிரிக் நகரம், ஈப்போ மாநகரத்தில் இருந்து 130 கி.மீ. தொலைவிலும், பட்டர்வொர்த் மாநகரில் இருந்து 120 கி.மீ. தொலைவிலும் அமைந்துள்ளது. மலேசியாவை கிழக்கு மேற்காக இணைக்கும் கிழக்கு-மேற்கு விரைவுசாலையின் நடு மையத்தில் அமைந்து இருப்பதால், இந்த நகரை ஓய்வு நகரம் \"(Rest Town)\" என்றும் அழைக்கிறார்கள். மலேசிய தாய்லாந்து எல்லையில் இருந்து, மிக அருகில், 30 கி.மீ. தொலைவில் தான் இருக்கிறது.\n\nSection::::வரலாறு.\nநூற்று இருபது ஆண்டுகளுக்கு முன்னால், அதாவது 1880களில் கிரிக் ஓர் அடர்ந்த காட்டுப் பகுதியாக இருந்தது. 1870 இல், தாய்லாந்தில் இருக்கும் பட்டாணி எனும் இடத்தில் இருந்து சிலர் இங்கு வந்து குடியேறினார்கள். அந்தப் பகுதியின் காடுகளை அழித்து வீடுகளைக் கட்டிக் கொண்டனர். புதிதாக வந்து குடியேறியவர்களுக்கு தோக் ஆட் (\"Tok Ad\") என்பவர் தலைவராக இருந்தார். அப்போது ரேமான் எனும் ஒரு சிற்றரசர் அந்தப் பகுதியில் வேட்டையாட வந்தார்.\n\nஅப்போது, அங்குள்ள ஒரு மூங்கில் காட்டில் வித்தியாசமான சத்தத்தைக் கேட்டார். கெரிட் கெரிட் எனும் சத்தம். ஆராய்ந்து பார்த்ததில் காட்டெலிகள் மூங்கில் வேர்களைச் சாப்பிடுவதைக் காண முடிந்தது. அதன் பின்னர், அவர் அந்த இடத்திற்கு கெரிட் என்று பெயர் வைத்தார். காலப் போக்கில், கெரிட் என்பது கிரிக் என்று பெயர் மாற்றம் கண்டது.\n\nSection::::நிலவியல்.\nகால மாற்றங்களுக்கு ஏற்றவாறு இந்த நகரம் நவீன மயமாகி வருகிறது. பல புதிய சாலைகள் இந்த நகரை அலங்கரிக்கின்றன. கிழக்கு-மேற்கு விரைவுசாலை அமைக்கப் பட்ட பின்னர், இந்த நகரம் வேகமான வளர்ச்சிகளைக் கண்டு வருகிறது.\n\n\n"}
{"id": "250868", "url": "https://ta.wikipedia.org/wiki?curid=250868", "title": "எதுவார்தோ காலியானோ", "text": "எதுவார்தோ காலியானோ\n\nஎதுவார்தோ காலியானோ (\"Eduardo Hughes Galeano\", செப்டம்பர் 3, 1940 - ஏப்பிரல் 13, 2015) இலத்தின் அமெரிக்க நாடுகளின் முன்னணி எழுத்தாளர், புதின ஆசிரியர், இதழாளர் எனக் கொண்டாடப்படும் அறிஞர் ஆவார். உருகுவை நாட்டினரான இவர் சோசலிசம், தேசிய இன மக்கள் விடுதலை ஆகியவற்றைப் பரப்பியவர். ஒட்டுமொத்த இலத்தீன் அமெரிக்காவின் வலுவான போர் எதிர்ப்புக் குரல்களில் ஒன்றாகத் திகழ்ந்தவர்.\n\nSection::::பத்திரிக்கை, எழுத்துப்பணி.\nஎதுவார்தோ காலியானோ உருகுவை நாட்டின் மொண்டேவீடியோ நகரில் ஒரு கத்தோலிக்க நடுத்தரக் குடும்பத்தில் பிறந்தார். உருகுவே சோசலிஸ்டு கட்சியின் பத்திரிக்கையில் கருத்துப் படங்கள் வரைந்தார். அறுபதுகளில் பத்திரிக்கையாளராகத் தொடங்கிய காலியானோ 'மார்ச்சா' என்னும் அரசியல் பண்பாட்டு இதழை வெளியிட்டார். சீன நாட்டுக்குப் பயணம் செய்து அங்கு தாம் பெற்ற அனுபவங்களை ஒரு நூலில் எழுதியுள்ளார். குவாத்தமாலா சென்று அந்நாட்டில் நிகழ்ந்த கொரில்லா போராட்டம் பற்றியும் எழுதினார். 1973 இல் இராணுவப் புரட்சி ஏற்பட்டதைத் தொடர்ந்து ஆர்ஜென்டீனாவில் தஞ்சம் புகுந்தார். ஆர்ஜண்டீனாவிலும் அடக்குமுறை நிகழ்த்தப்பட்டது. எனவே அங்கிருந்து எசுப்பானியா சென்று அடைக்கலம் புகுந்தார். எசுப்பானியாவில் வாழ்ந்தபோது தம் சுய வரலாற்றை எழுதினார். 1985 இல் சர்வாதிகார ஆட்சி ஒழிந்ததும் உருகுவே திரும்பினார்.\n\nSection::::கருத்துகள்.\nசர்வ தேச நிதியம், உலக வங்கி, நவ தாராளமயவாதப் பொருளாதாரம், நுகர்வுப் பொருள்களுக்கான விளம்பரங்கள், சூப்பர் மார்க்கட்டுகள், கால் பந்து உலகக் கோப்பைப் போட்டிகள், கார்ப்பொரட் ஊடகங்கள், மத நிறுவனங்கள் ஆகிய எல்லாமே ஏழை நடுத்தர மக்கள் மீது உலக முதலாளித்துவம் நடத்தும் போர்கள் என்பதை வலுவாகச் சொன்னவர். கலியோனாவின் படைப்புகள் 'உலக முதலாளித்துவமும் சுற்றுச் சூழல் மாசும் ஒரே நாணயத்தின் இரண்டு பக்கங்கள் ஆகும்' என்னும் கருத்தை வலியுறுத்தின.\n\nஐரோப்பாவும் அமெரிக்காவும் உண்டு கொழுக்க இலத்தீன் அமெரிக்க நாடுகளின் மக்கள் துன்பத்திற்கு ஆளாகி சுரண்டப்படுகிறார்கள் என்று\nஎழுதி வந்தார். இலத்தீன் அமெரிக்க மக்கள் வறுமையினால் செத்துக்கொண்டுள்ளனர் என்னும் உண்மை மறைக்கப்படுகிறது என்பதையும்\nபரப்பினார்.\n\n\nSection::::எழுதிய முக்கிய நூல்கள்.\nகாலியானோ கால் பந்து விளையாட்டத்தில் ஆர்வம் கொண்டவர்.அதனைப் பற்றியும் ஒரு நூல் எழுதினார்.\nஅவருடைய பல நூல்கள் 20 மொழிகளுக்கும் மேல் மொழியாக்கம் செய்யப்பட்டுள்ளன. பீடல் காஸ்ட்ரோ, சாவேஸ், பெரான் போன்ற\nதலைவர்களைச் சந்தித்து நேர்காணல் பதிவு செய்தார்.\n\nSection::::புகழ்.\n2009 ஆம் ஆண்டில் திரினிதால் என்னும் நகரில் நிகழ்ந்த உச்சி மாநாட்டில் வெனிசுவேலா நாட்டின் குடியரசுத் தலைவர் சாவேஸ் அமெரிக்க நாட்டின் தலைவர் பராக் ஒபாமாவைச் சந்தித்துப் பேசியபோது காலியானோ எழுதிய இலத்தின் அமெரிக்காவின் திறந்த \nநாளங்கள் (Open Veins of Latin America) (1971) என்னும் புகழ் பெற்ற நூலை பராக் ஒபாமாவிடம் வழங்கினார். இதன் விளைவாக இந்த நூலின் பெயரும் புகழும் உலகம் முழுக்கப் பரவியது.\n\n"}
{"id": "250869", "url": "https://ta.wikipedia.org/wiki?curid=250869", "title": "இலித்தியம் பொலோனைடு", "text": "இலித்தியம் பொலோனைடு\n\nஇலித்தியம் பொலோனைடு (\"Lithium polonide\") என்பது LiPo என்ற மூலக்கூற்று வாய்பாட்டுடன் கூடிய ஒரு வேதிச்சேர்மமாகும். பொலோனியச் சேர்மங்களில் அதிக வேதியியல் நிலைப்புத்தன்மை கொண்டது பொலோனைடு ஆகும்.\n\nSection::::தயாரிப்பு.\nஐதரோபொலோனிக் அமிலம் என்றழைக்கப்படும் நீர் கலந்த ஐதரசன் பொலோனைடு இலித்திய உலோகத்துடன் ஒடுக்க வினை புரிந்து இலித்தியம் பொலோனைடு உருவாகிறது. ஐதரசன் பொலோனைடு, இலித்தியம் பகுதிப்பொருளாக உள்ள காரங்களுடன் அமில-கார வகை வினை புரிந்தும் இலித்தியம் பொலோனைடு தயாரிக்கப்படுகின்றது.\n\nஇலித்தியம், பொலோனியம் இரண்டையும் சேர்த்து 300 முதல் 400 °செ. வெப்பநிலைக்குச் சூடுபடுத்தியும் இலித்தியம் பொலோனைட்டைத் தயாரிக்கலாம்.\n\nSection::::வடிவமைப்பு.\nசோடியம் பொலோனைடு போலவே இலித்தியம் பொலோனைட்டுச் சேர்மமும் புளோரைட்டுக் கனிமத்தின் அமைப்புக்கு எதிரான படிக அமைப்பைக் கொண்டிருக்கிறது.\n"}
{"id": "250870", "url": "https://ta.wikipedia.org/wiki?curid=250870", "title": "இடுக்குமானி", "text": "இடுக்குமானி\n\nஇடுக்குமானி (Calipers) என்பது ஒரு பொருளின் இரு பக்கங்களுக்கு இடையே உள்ள தொலைவை அளக்கப் பயன்படும் ஒரு கருவி. இடுக்குமானியின் இரு முனைகளை ஒரு பொருளின் இரு முனைகளோடு சரியாக பொருந்துமாறு நிலைநிறுத்தி, பின் மானியின் தொலைவை ஒரு அளவு கோலை கொண்டு அளக்க அதுவே அந்த பொருளின் தொலைவாக அமைகிறது.\n\nஉலோக வேலைப்பாடுகள், மர வேலைப்பாடுகள், பொறியியல் போன்ற பல துறைகளிலும் இந்த மானி பயன்படுத்தப்படுகிறது\n"}
{"id": "250875", "url": "https://ta.wikipedia.org/wiki?curid=250875", "title": "ஊழல்", "text": "ஊழல்\n\nஊழல் (\"corruption\") என்பது, வழங்கப்பட்ட அதிகாரத்தையோ, பதவியையோ தவறாகப் பயன்படுத்தி தனிப்பட்ட பயன்களைப் பெற்றுக்கொள்வதைக் குறிக்கும். உழல் என்பதில், லஞ்சம், கையாடல் போன்றவை உள்ளடங்கும். அரசாங்கத்தின் பொறுப்பான பதவியில் இருப்பவர்கள் அல்லது அரசுபணியில் இருக்கும் பிற ஊழியர்கள் அலுவல் முறையில் தனிப்பட்ட நலன்களுக்காகச் செயற்படும்போது அரசாங்க அல்லது அரசியல் ஊழல் இடம்பெறுகிறது. அரசியல்துறைப் பேராசிரியரான இசுட்டீபன் டி. மொரிசு, அரசியல் ஊழல் என்பது, தனிப்பட்ட நலங்களுக்காகப் பொது அதிகாரத்தைச் சட்டத்துக்குப் புறம்பாகப் பயன்படுத்துவதாகும் என்கிறார்.\n\n(அ)அதிகாரம் கொண்ட ஊழல் செய்பவர் ஒருவர், (ஆ) ஊழல் செய்பவரோ ஒரு மூன்றாம் தரப்போ அல்லது இருவருமோ பயன்பெறும் வகையில் (இ) செயல் ஒன்று நடைபெறும் பொருட்டுச் செல்வாக்குச் செலுத்துவதற்காக (ஈ) மூன்றாம் தரப்புக்குப் பொருளையோ சேவைகளையோ (உ) மறைவாக வழங்குதலே ஊழல் என பொருளியலாளரான இயன் சீனியர் வரைவிலக்கணம் கூறுகிறார். உலக வங்கியைச் சேர்ந்த டானியல் கவுஃப்மன் என்பவர் இக்கருத்துரு சட்டத்துக்கு உட்பட்ட ஊழல் என்பதையும் உள்ளடக்கி விரிவாக்கி உள்ளார். சட்டத்துக்கு உட்பட்ட ஊழல் என்பது சட்டத்துக்குள் அடங்கக்கூடிய வகையில் அதிகாரத்தைத் தவறாகப் பயன்படுத்துவதைக் குறிக்கும். அதிகாரத்தைக் கையில் வைத்திருப்பவர்கள் தமது வசதிகளுக்காகச் சட்டங்களை உருவாக்கும் வல்லமை கொண்டிருப்பதால் இந்நிலை ஏற்படுகிறது.\n\nSection::::ஊழலின் அளவு.\nஊழல் பல அளவுகளில் இடம்பெறக்கூடும். பொதுவாக குறைவான எண்ணிக்கையான மக்களிடையே சிறு சலுகைகள் பெறுதல் என்ற அளவில் ஊழல்கள் இடம் பெறுவது உண்டு. இது சிறு ஊழல். அரசாங்கத்தைப் பாதிக்கக் கூடிய அளவுக்குப் பெரிய அளவில் ஊழல்கள் இடம்பெறலாம். இது பெரும் ஊழல். இவற்றை விட, நாளாந்த சமூக அமைப்பின் ஒரு பகுதியாக ஊழல்கள் இருப்பது உண்டு. இவை ஒழுங்கமைக்கப்பட்ட குற்றச் செயல்களுக்கான அறிகுறிகளாகவும் இருக்கின்றன. இது ஒழுங்கமைந்த ஊழல்\n"}
{"id": "250883", "url": "https://ta.wikipedia.org/wiki?curid=250883", "title": "யாதும்", "text": "யாதும்\n\nயாதும் என்பது தமிழ் இசுலாமியர்களின் வரலாற்றை, அடையாளத்தை ஆராயும் ஓர் ஆவணப் படம் ஆகும். தமிழ்ச் சூழலில் தமிழ்ப் பண்பாட்டுக் கூறுகளுடன் இசுலாம் எவ்வாறு வேரூன்றியது என்பதை இந்த ஆவணப்படம் எடுத்துரைக்கிறது. தமிழ் இசுலாமிய கட்டிடக்கலை, இசை, இலக்கியம், தொல்லியல், கல்வெட்டியல் உட்பட்ட சான்றுகளைக் கொண்டு எடுத்துரைக்கிறது. இந்தப் படத்தை இயக்கி இருக்கும் கோம்பை ச. அன்வர் \"தன்னுடைய வேர்களைத் தேடும் ஒரு தமிழ் இசுலாமியரின் பயணம் இப்படம்\" என்று கூறியுள்ளார்.\n\n"}
{"id": "250901", "url": "https://ta.wikipedia.org/wiki?curid=250901", "title": "வாய்னிச் கைப்பிரதி", "text": "வாய்னிச் கைப்பிரதி\n\nவாய்னிச் கைப்பிரதி (Voynich manuscript) என்பது தெரியாத எழுத்து முறையில் கைகளால் எழுதப்பட்ட, படங்களுடன் விளக்கப்பட்டுள்ள ஒரு புத்தகம். ஆய்வின் முடிவில் இந்த புத்தகம் இத்தாலி மொழியில் எழுதப்பட்டிருக்கலாம் என்றும், 15 ஆம் நூற்றாண்டுக்கு (1404–1438) முற்பட்ட காலத்தில் எழுதப்பட்டிருக்கலாம் எனவும் ஆரய்ச்சியாளர்கள் கண்டறிந்தனர். இதற்கு 1912 இல் இந்த புத்தகத்தை வாங்கிய வில்பிரடு வாய்னிச்சின் பெயர் வைக்கப்பட்ட்டுள்ளது.\n\nஇதன் சில பக்கங்கள் தொலைந்து விட்டன, ஆனால் 240 பக்கங்கள் இன்னும் இருக்கிறது. இதில் உள்ள எழுத்துகள் இடமிருந்து வலமாக எழுதப்பட்டிருந்தன, மற்றும் பெரும்பாலன பக்கங்களில் வண்ணப்படங்களுடன் விளக்கப்பட்டுள்ளன.<br><br>\n\nஅதன் பிறகு 2013-ஆம் ஆண்டு மான்ஸ்டர் பல்கலைக்கழகத்தை சேர்ந்த சொற்பொருள் ஆராய்ச்சியாளர்கள் இந்த புத்தகத்தை ஆராய்ச்சி செய்துவிட்டு இது ஏதோ கருத்தினை வெளிப்படுத்துவதாக இருக்கிறது என்று தெரிவித்தனர்.<br><br>\nசில ஆராய்ச்சியாளர்கள் இது ஏதேனும் ரகசிய குறிப்புகளாக இருக்கலாம் எனவும் தெரிவித்தனர். எது எப்படியோ இன்றளவு இந்த புத்தகத்தின் குறிப்புகள் யாருக்கும் புரியவில்லை என்பதுதான் உண்மை.\n"}
{"id": "250902", "url": "https://ta.wikipedia.org/wiki?curid=250902", "title": "மாமி-மாமி மாற்றி", "text": "மாமி-மாமி மாற்றி\n\nமின்னனியல் (திண்மநிலை) மாமி–மாமி மாற்றி (AC/AC converter) மாமி அலைவடிவத்தை மற்றொரு மாமி அலைவடிவமாக மாற்றுகிறது., இதில் வெளியீட்டு மின்னழுத்தம் அல்லது அலைவெண்ணை வேண்டியபடி மாற்றி அமைக்கலாம்.\n\nSection::::வகைகள்.\nபடம் 1-இன்படி மாமி மாமி மாற்றிகளைப் பின்வருமாறு வகைப்படுத்தலாம்:\n\nSection::::நேமி இணைப்பு மாற்றிகள்.\nநேமி இணைப்புள்ள மாற்றிகள் இருவகைப்படும்.\n\n\nமின்னோடியை சுமைநிலை நிறுத்தல் வழி நிறுத்தவேண்டிய தேவையின்போது அவ்வகை இயக்கத்தை நிறுத்த நேமி தறிப்பு ஏற்பாட்டுடன் திருத்திக்குக் குறுக்கே ஒரு இணையிணைவுத் தடையகத்தை இணைத்துப் பெறலாம். மாற்றாக, நேமி தொடரில் ஆற்றலை மீண்டும் ஊட்ட எதிர்-இனைநிலை தைரிஸ்டர்ச் சமனியைப் பயன்படுத்தல் வேண்டும். இவ்வகை தறுவாய்க் கட்டுபாட்டுத் தைரிஸ்டர்த் திருத்தியில், தாழ்சுமைகளில் தாழ்திறன்காரணி அமையும்போது, மாமி தொடரின் குலைவு இருமுனையத் திருத்தியைவிட உயர்வாக அமைகிறது.\n\nஇருதிசையிலும் திறன்பாயும் தோராய சைன்வடிவ உள்ளீட்டு அலையைத் தரும் மாமி-மாமி மாற்றியை ஒரு துடிப்பு அகலக் குறிப்பேற்றவகை (PWM)வகைத் திருத்தியையும் PWM வகை அலையாக்கியையும் நேமி இணைப்பில் இணைத்துப் பெறலாம். பிறகு நேமி இணைப்பு அளவை இருகட்டங்களுக்கும் பொதுவான ஓர் ஆற்றல் தேக்க அமைப்புக்குள் செலுத்தலாம். மின்னழுத்த நேமி இணைப்பிற்குத் தேக்க உறுப்பாக கொண்மியும் (C) மின்னோட்ட நேமி இணைப்பிற்குத் தேக்க உறுப்பாக தூண்டமும் (L) அமையும். மாமி தொடரின் தறுவாய் மின்னழுத்தத்தின் அதே திசையிலோ அல்லது அதன் எதிர்த்திசையிலோ சைன்வடிவ மாமி தொடர் மின்னோட்டம் அமையும்படி PWM திருத்தி கட்டுபடுத்தப்படுகிறது.\n\nநேமி தேக்க உறுப்பு உள்ளபோது, மாற்றியின் இருகட்டங்களுமே கட்டுப்படுத்த ஏற்றவாறு தனித்துப் பிரிந்து இயங்கும் நன்மை உண்டு. அதோடு, PWM அலையாக்கிக் கட்டத்துக்கான நிலையான தற்சார்புள்ள மாமி தொடர் உள்ளீடும் கிடைக்கிறது. இது மாற்றியின் திறன் அளவை முழுமையாகப் பேரளவில் பயன்படுத்தவிடுகிறது. ஆனால் நேமி இணைப்பின் தேக்க உறுப்பு பருமனளவு பெரியதாகிவிடுகிறது என்பது மட்டுமல்ல, அதற்கு மின்னாற்பகுப்புக் கொண்மிகளைப் பயன்படுத்தும்போதுஅமைப்பின் வாழ்நாளையும் குறைத்துவிடுகிறது.\n\nSection::::வட்டிப்பு மாற்றிகள்.\nவட்டிப்பு மாற்றி (cycloconverter) /அலைவெண் மாற்றி, உள்ளீட்டு அலைவடிவத்தை நிலைமாற்றி உறுப்புகளைக்கொண்டு வெளியீட்டுக்குத் தந்து, தோராய சைன்வடிவ வெளியீட்டு அலையை உருவாக்குகிறது; இதில் இடையில் நேமி இணைப்பேதும் அமையாது. மேலும் SCR நிலைமாற்ற உறுப்புகள் உள்ள வட்டிப்பு மாற்றிகளில், வெளியீட்டு அலைவெண் உள்ளீட்டு அலைவெண்ணைவிடக் குறைவாக அமையவேண்டும். (10 MW அளவு )மிகப் பெரிய வட்டிப்பு/அலைவெண் மாற்றிகள் அமுக்கிகளுக்காகவும் காற்றுச் சுருங்கை இயக்கிகளுக்காகவும் சிமிட்டிச் சூளை போன்ற மாறுவேகப் பயன்பாடுகளுக்காகவும் உருவாக்கப்பட்டுள்ளன.\n\nSection::::அணிவகை மாற்றிகள்.\nஉயர் திறன் அடர்த்தியையும் நம்பகத்தன்மையையும் பெற, இடைநிலைத் தேக்க உறுப்பேதும் இல்லாமல் முத்தறுவாய் மாமி-மாமி மாற்றத்தை அடைய வழிவகுக்கும் அணிவகை மாற்றிகளைப் பயன்பட்த்துவது சிறந்த்தாகும். மரபான நேரணிவகை மாற்றிகள் (படம் 4) மின்னழுத்த, மின்னோட்ட மாற்றங்களை ஒரே கட்டத்திலேயே செய்து முடிக்கிறது.\n\nமாறாக, மறைமுக அணிவகை மாற்றிகளைப் (படம் 5) பயன்படுத்தும் மறைமுக ஆற்றல்மாற்றும் வழிமுறையையும் கூடப் பயன்கொள்ளலாம்.இது தளர் அணிவகை மற்றி எனப்படுகிறது. இதை ஈத் ஜூரிச் பேராசிரியர் யோகான் W. கோலார் வடிவமைத்தார். VSI, CSI கட்டுபடுத்திகள் (படம் 2 and படம் 3) உள்ள நேமி இணைப்பில் மின்னழுத்த, மின்னோட்ட மாற்றங்கட்கு தனித்தனிக் கட்டங்கள் இருக்கும். ஆனால் இதில் தேக்க உறுப்பேதும் அமையாது. பொதுவாக அணிவகை மாற்றிகளைப் பயன்படுத்தி, நேமி இணைப்பின் தேக்க உறுப்பு நீக்கப்படுகிறது. பதிலாக விலைமிக்க அரைக்கடத்திகள் (செங்கடத்திகள்) பயன்படுத்தப்படுகிறன. மாறுவேகத் தொழில்நுட்ப ஓட்டுதல் அமைப்புக்கு எதிர்காலத்தில் அணிவகை மாற்றிகளே பெரிதும் பயன்படும். பல பத்தாண்டுகளாகப் பேரளவு ஆய்வுகள் மேற்கொண்டபிறகும் அவை இன்னமும் தொழிலகப் பயன்பாட்டில் நுழைய முடியவில்லை. என்றாலும் இப்போது விலைமலிந்த உயர்செயல்திறச் செங்கட்த்திகள் கிடைப்பதால் இவற்றைக் குறிப்பிட்ட சிலர் பயன்படுத்தலில் ஆர்வம் காட்டிவருகின்றனர்.\n\n"}
{"id": "250906", "url": "https://ta.wikipedia.org/wiki?curid=250906", "title": "மஞ்சோங்", "text": "மஞ்சோங்\n\nமஞ்சோங் (\"Manjung\") என்பது மலேசியாவின் பேராக் மாநிலத்தில் உள்ள ஒரு மாவட்டம் ஆகும் மலேசியாவில் மிகவும் புகழ்பெற்ற பங்கோர் தீவு, அரச மலேசியக் கப்பற் படை தளம் \"(Royal Malaysian Navy)\" போன்றவை இங்குதான் இருக்கின்றன. \n\nஅண்மைய காலங்களில் இந்த மாவட்டத்தில் மக்கள் பெருக்கம் மிகுதியாக ஏற்பட்டுள்ளது. அதனால், நிறைய குடியிருப்புப் பகுதிகளும் வீட்டுமனைப் பகுதிகளும் உருவாக்கம் கண்டு வருகின்றன. மலாயா சுதந்திரம் அடைவதற்கு முன்னர், இந்த மாவட்டம் டிண்டிங்ஸ் என்று அழைக்கப்பட்ட போது, பிரித்தானியர்களின் தொடுவாய்க் குடியேற்றப் பகுதிகளில் ஒரு பகுதியாக இருந்தது.\n\nமஞ்சோங் மாவட்டத்திற்கு முன்பு டிண்டிங்ஸ் எனும் அதிகாரப்பூர்வமான பெயர் இருந்தது. இந்த மாவட்டம் பேராக் மாநிலத்தின் தென் மேற்கு பகுதியில் அமைந்துள்ளது. மஞ்சோங் மாவட்டத்தின் தலைப் பட்டணமாகப் பண்டார் ஸ்ரீ மஞ்சோங் விளங்குகின்றது. தவிர வேறு நகரங்களும் உள்ளன. \n\nலூமுட், சித்தியவான், ஆயர் தாவார், பந்தாய் ரெமிஸ், புருவாஸ் போன்ற நகரங்களைக் குறிப்பிட்டுச் சொல்லலாம். சில முக்கியமான இடங்களும் உள்ளன. ஆச்சே தொழிற்பேட்டை, டேசா மஞ்சோங் ராயா, மஞ்சோங் போயிண்ட், டாமாய் கடல் சார் உல்லாச நகர் மையம், லூமுட் துறைமுகம் போன்றவை குறிப்பிடத் தக்கவை.\n\nஸ்ரீ மஞ்சோங் நகரம் நன்கு திட்டமிட்டப் பட்டு உருவாக்கப் பட்ட ஒரு நவீன நகரமாகும். இது ஓர் அரசாங்க நிர்வாக மையமாகவும் திகழ்கிறது. இங்கு அரசு அலுவலகங்கள், நகராண்மைக் கழக அலுவலகங்கள், தேசியப் பதிவகம், பொதுப் பணித் துறை அலுவலகங்கள், குடிநுழைவுத் துறை அலுவலகங்கள் போன்றவை செயல்படுகின்றன. \n\nSection::::வரலாறு.\nமஞ்சோங் மாவட்டம் 1874ஆம் ஆண்டில் இருந்து 1973ஆம் ஆண்டு வரை, டிண்டிங்ஸ் என்று அழைக்கப் பட்டது. மலாயா சுதந்திரம் அடைவதற்கு முன்னர், பிரித்தானியர்களின் தொடுவாய்க் குடியேற்றப் பகுதிகளில் ஒரு பகுதியாகவும் இருந்தது. அப்போது பினாங்கு மாநில நிர்வாகத்தின் கீழ் இருந்தது. டிண்டிங்ஸ் நிலப் பகுதி பிரித்தானியர்களிடம் வழங்கப் படுவதற்கு முன்னர், பேராக் சுல்தான்களுக்குச் சொந்தமாக இருந்தது. \n\nஇந்த டிண்டிங்ஸ் நிலப்பகுதி, பிரித்தானியர்களிடம் வழங்கப் படுவதற்கு இரு காரணங்கள் உள்ளன. முதல் காரணம்: பேராக் சுல்தானகத்தில் ஏற்பட்ட பதவிப் போராட்டம். முன்பு காலத்தில், மலேசியாவில் அதிகமாக ஈயம் தோண்டி எடுக்கப் பட்ட இடங்களில் லாருட் மிக முக்கியமான இடமாக இருந்தது. லாருட் எனும் இடத்திற்கு மலேசிய வரலாற்றில் தனி இடம் உண்டு. 1850இல் லாருட் மாவட்டம் டத்தோ லோங் ஜாபார் என்பவருக்கு அன்பளிப்பு செய்யப் பட்டது.\n\nSection::::டத்தோ லோங் ஜாபார்.\nடத்தோ லோங் ஜாபார், தைப்பிங் வரலாற்றில் மிகவும் முக்கியமானவர். 1848ஆம் ஆண்டு லாருட்டில் ஈயம் கண்டுபிடிப்பதில் இவர் முக்கிய பங்காற்றினார். லாருட்டில் ஈயம் கண்டுபிடிக்கப் பட்டதைப் பற்றி ஒரு வரலாற்றுக் கதையும் உண்டு. டத்தோ லோங் ஜாபாரிடம் \"லாருட்\" எனும் பெயரில் ஒரு யானை இருந்தது. அவர் பயணம் செய்யும் போது அந்த யானையையும் உடன் அழைத்துச் செல்வார்.\n\nஒரு நாள் அந்த யானை காணாமல் போய்விட்டது. பல இடங்களில் தேடியும் கிடைக்கவில்லை. பின்னர் மூன்று நாட்கள் கழித்து அதுவே அவரைத் தேடி வந்தது. அதன் உடல் முழுமையும் சேறும் சகதியுமாக இருந்தது. அத்துடன் அதன் கால்களில் ஈயச் சுவடுகளும் காணப்பட்டன. ஈயம் இருப்பது கண்டுபிடிக்கப் பட்டதும் அந்த இடத்தைத் தேடிச் சென்றார்கள். பின்னர் அந்த இடத்திற்கு யானையின் பெயரான லாருட் என்று வைக்கப் பட்டது.\n\nSection::::பேராக் அரியணைக்குப் பலத்த போட்டிகள்.\nமலேசியாவில் அதிகமாக ஈயம் தோண்டி எடுக்கப் பட்ட இடங்களில் லாருட் மிக முக்கியமான இடமாக இருந்தது. 1850இல் லாருட் மாவட்டம் டத்தோ லோங் ஜாபாருக்கு அன்பளிப்பு செய்யப் பட்டது.\n\nஅப்போது பேராக் சுல்தானாக இருந்த ராஜா மூடா நிகா அலியின் தலைமையில் பேராக் தெமாங்கோங், பாங்லிமா புக்கிட் காந்தாங், பாங்லிமா கிந்தா, ஷா பண்டார், ஸ்ரீ அடிக்கா ராஜா ஆகியோர் ஒன்று இணைந்து லாருட்டை அன்பளிப்பு செய்தனர். 1857இல் பேராக் சுல்தான் இறந்ததும், பேராக் அரியணைக்குப் பலத்த போட்டிகள் ஏற்பட்டன.\n\nSection::::இரு சீன இரகசிய கும்பல்கள்.\nஉட்பூசல்கள் தலைவிரித்தாடின. அரச குடும்பத்தினர் இரு பிரிவுகளாகப் பிரிந்தனர். அப்போது தைப்பிங்கில் இருந்த இரு இரகசிய கும்பல்களில் ஆளுக்கு ஒரு தரப்பில் சேர்ந்து கொண்டனர். இரு தரப்பினரும் பழி வாங்கும் படலத்தில் இறங்கினர்.\n\n1857இல் டத்தோ லோங் ஜாபார் இறந்ததும், அவருடைய மகன் நிகா இப்ராஹிம் என்பவர் லாருட் மாவட்டத்தின் ஆளுநராகப் பதவி ஏற்றார். அவர் பதவி ஏற்றதும் மேலும் பல சீனர்களை லாருட்டிற்கு அழைத்து வந்தார். இந்தக் கட்டத்தில் இரு பெரும் சீனக் குழுக்கள் உருவாகின. ஒரு குழு ‘ஐந்து சங்கங்கள்’ என்று பெயர் வைத்துக் கொண்டது.\n\nSection::::அதிகாரப் போர்.\nமற்றொன்று ‘நான்கு சங்கங்கள்’ என்று பெயர் வைத்துக் கொண்டது. ‘ஐந்து சங்கங்கள்’ குழு கிலியான் பாவுவில் உள்ள ஈயச் சுரங்கங்களில் வேலை செய்தது. ‘நான்கு சங்கங்கள்’ குழு கிலியான் பாருவில் உள்ள ஈயச் சுரங்கங்களில் வேலை செய்தது. ‘ஐந்து சங்கங்கள்’ குழு சீன இனத்தில் ஹாக்கா பிரிவைச் சேர்ந்தது. அதை ஹோ குவான் (五館) அல்லது (五群) என்று அழைத்தனர். ‘நான்கு சங்கங்கள்’ குழு கண்டனீஸ் பிரிவைச் சேர்ந்தது. இதை சி குவான் (四館) என்று அழைத்தனர்.\n\nகண்டனீஸ் பிரிவைச் சேர்ந்த ஹோ குவான் குழுவிற்கு கீ கின் (義興私會黨) கும்பல் என்றும் ஹாக்கா பிரிவைச் சேர்ந்த குழுவிற்கு ஹாய் சான் கும்பல் என்று அழைக்கப் பட்டது. இந்த இரு கும்பல்களும் இரகசியக் கும்பல்கள். இவை இரண்டுக்கும் இடையே அதிகாரப் போர் நடந்து வந்தது. \n\nSection::::1874 பங்கோர் ஒப்பந்தம்.\nஆக, டிண்டிங்ஸ் நிலப்பகுதி, பிரித்தானியர்களிடம் வழங்கப் படுவதற்கு இரண்டாவது காரணம்: இந்த கீ கின்; ஹாய் சான் இரகசியக் கும்பல்களின் அதிகாரப் போரை நிறுத்துவதாகும். அந்த வகையில் டிண்டிங்ஸ், பிரித்தானியர்களிடம் தாரை வார்க்கப் பட்டது. மலாயா சுதந்திரம் அடைந்த பின்னரும் 1973ஆம் ஆண்டு வரை டிண்டிங்ஸ் எனும் பெயரில் மாற்றம் இல்லை.\n\n1874 ஜனவரி மாதம் பங்கோர் தீவில் செய்து கொள்ளப்பட்ட ஒப்பந்தத்தின் படி, சுல்தான் அப்துல்லா பேராக் மாநிலத்தின் சுல்தானாக பதவி பிரமானம் செய்து வைக்கப் பட்டார். அவருக்குப் போட்டியாக இருந்த சுல்தான் அலி பதவியிறக்கம் செய்யப் பட்டார்.\n\nSection::::நிலவியல்.\nமஞ்சோங் மாவட்டத்தின் பெரும்பகுதி, ஏறக்குறைய 833.75 சதுர கிலோ மீட்டர், விவசாயம் செய்வதற்குத் தகுந்த இடமாக உள்ளது. இருப்பினும், அதற்கு மாறாக, அண்மைய காலங்களில் தொழில்துறைகளில் மேம்பாடு கண்டு வருகிறது. அத்துடன் வனக் காப்பகங்கள் 168.81 சதுர கிலோ மீட்டர்; குடியிருப்பு பகுதிகள் 29.32 சதுர கிலோ மீட்டர்; சதுப்பு நிலங்கள் 68.57 சதுர கிலோ மீட்டர் உள்ளடக்கியவை.\n\n2009 ஏப்ரல் மாதம் 24ஆம் தேதி, லூமுட் நகரத்தை அரச மலேசிய கடற்படை நகரமாக, பேராக் சுல்தான் பிரகடனம் செய்து வைத்தார்.\n\nSection::::தமிழ்ப் பள்ளிகள்.\nமஞ்சோங் மாவட்டத்தில் உள்ள தமிழ்ப் பள்ளிகள். (2008ஆம் ஆண்டு புள்ளி விவரங்கள்)\n\n\n\n"}
{"id": "250913", "url": "https://ta.wikipedia.org/wiki?curid=250913", "title": "இராமச்சந்திர காந்தி", "text": "இராமச்சந்திர காந்தி\n\nஇராமச்சந்திர காந்தி (சூன் 9, 1937—சூன் 13 2007) என்பவர் ஒரு மெய்யியல் அறிஞர் ஆவார். இவருடைய தந்தையார் தேவதாசு காந்தி (மகாத்மா காந்தியின் மகன்). தாயார் இலக்குமி (இராசகோபாலசாரியின் மகள்) ஆவார்கள். இராசமோகன் காந்தி, கோபால்கிருட்டின காந்தி, தாரா காந்தி பட்டாசார்சி ஆகியோர் இராமச்சந்திர காந்தியின் உடன் பிறந்தவர்கள். இவரது மகள் லீலா காந்தி ஆவார்.\n\nSection::::கல்விப் பணி.\nஇராமச்சந்திர காந்தி ஆக்சுபோர்டு பல்கலைக் கழகத்தில் மெய்யியல் படித்து முனைவர் பட்டம் பெற்றார். விசுவ பாரதி பல்கலைக் கழகம், பஞ்சாப் பல்கலைக் கழகம், பெங்களூரு பல்கலைக் கழகம், கலிபோர்னியா ஒன்றிணைந்த கல்வி நிறுவனம் ஆகியவற்றில் கற்பிக்கும் பேராசிரியராகப் பணியாற்றினார். ஐதராபாத்து பல்கலைக் கழகத்தில் இவருடைய முயற்சியால் தத்துவத்துறை ஏற்படுத்தப்பட்டது.\n\nSection::::கருத்துகள்.\nகாந்தி அடிகளையும் இரமண மகரிசியையும் ஒப்பிட்டும் வேறுபடுத்தியும் ஆராய்ந்து ஒரு நூல் எழுதினார். பாபர் மசூதி இடிக்க வேண்டும் என்று இந்துத்துவ இயக்கங்கள் முயன்றபோதும் பரப்புரை செய்தபோதும் தம் இந்து மத ஆராய்ச்சி அறிவு கொண்டு அதற்கு எதிராக கருத்துகளை எழுதினார். அது போலவே 2002 ஆம் ஆண்டில் குசராத்தில் நடந்த இனக் கலவரத்தில் இசுலாமியர்கள் கொல்லப்பட்டதைக் கண்டித்தார்.\n\n\nSection::::சான்று.\nhttp://www.aaa.org.hk/Collection/Details/29764\n\nhttp://www.telegraphindia.com/1070617/asp/opinion/story_7927485.asp\n"}
{"id": "250933", "url": "https://ta.wikipedia.org/wiki?curid=250933", "title": "யூரியெல் த காசுட்டா", "text": "யூரியெல் த காசுட்டா\n\nயூரியெல் த காசுட்டா (\"Uriel da Costa\") அல்லது யூரியல் ஆக்காசுட்டா (\"Uriel Acosta\", 1585 – ஏப்ரல் 1640) ஒரு போர்த்துகீசிய மெய்யியலாரும், ஐயுறவுவாதியும் ஆவார்].\n\nSection::::வாழ்க்கை.\nத காசுட்டா காப்ரியேல் த காசுட்டா ஃபியூசா என்பவருக்கு போர்ட்டோ எனுமிடத்தில் பிறந்தார். இவரது பெற்றோர் புதுக்கிறித்தவராயிருந்தனர். அப்போது இவரது பெற்றோர்கள் எசுப்பானியாவிலும், போர்த்துகலிலும் நிலவிய யூத ஒறுப்புகளில் இருந்து தப்பிக்க யூதவியத்திலிருந்து உரோமன் கத்தோலிக்கச் சமயத்துக்கு மதமாற்றம் அடைந்துள்ளனர். இவரது தந்தையர் பன்னாட்டு வணிகரும் வரிப்பண்ணையரும் ஆவார்.\n\n\n\n"}
{"id": "250945", "url": "https://ta.wikipedia.org/wiki?curid=250945", "title": "தமிழின்பம் (நூல்)", "text": "தமிழின்பம் (நூல்)\n\nதமிழின்பம், ரா. பி. சேதுப்பிள்ளை எழுதிய, தமிழின் பெருமையை பல்வேறு நிலைகளில் விளக்கும் நூலாகும். \n\nSection::::அமைப்பு.\nஇந்நூலில் மேடைப்பேச்சு, இயற்கை இன்பம், காவிய இன்பம், கற்பனை இன்பம், அறிவும் திருவும், மொழியும் நெறியும், இருமையில் ஒருமை, பாரதியார் பாட்டின்பம் என்ற தலைப்புகளில் தமிழ் மொழியின் பெருமைகள் எடுத்துரைக்கப்பட்டுள்ளன.\n\n\nSection::::உசாத்துணை.\n'தமிழின்பம்', நூல், (15ஆம் பதிப்பு 2007; பழனியப்பா பிரதர்ஸ்,14, பீட்டர்ஸ் சாலை, சென்னை)\n\n"}
{"id": "250946", "url": "https://ta.wikipedia.org/wiki?curid=250946", "title": "சோடியம் பொலோனைடு", "text": "சோடியம் பொலோனைடு\n\nசோடியம் பொலோனைடு (\"Sodium polonide\") என்பது NaPo என்ற மூலக்கூற்று வாய்பாட்டுடன் கூடிய ஒரு வேதிச்சேர்மமாகும். பொலோனியச் சேர்மங்களில் அதிக வேதியியல் நிலைப்புத்தன்மை கொண்டது பொலோனைடு ஆகும். சோடியத்திற்கும் பொலோனியத்திற்கும் இடையே உள்ள மின்னெதிர்த்தன்மை வேறுபாடு (பெளலிங்கின் திட்டத்தின் படி ≈ 1.1) காரணமாகவும் பொலோனியத்தின் சிறிதளவு மாழையிலித்தன்மை காரணமாகவும் இடை மாழைச் சேர்மநிலை, அயனிச் சேர்மநிலை என்ற இரண்டுக்கும் இடைப்பட்ட நிலையில் சோடியம் பொலோனைடு காணப்படுகிறது.\n\nSection::::தயாரிப்பு.\nஐதரோபொலோனிக் அமிலம் என்றழைக்கப்படும் நீர் கலந்த ஐதரசன் பொலோனைடு சோடிய உலோகத்துடன் ஒடுக்க வினை புரிந்து சோடியம் பொலோனைடு உருவாகிறது. ஐதரசன் பொலோனைடு, சோடியம் பகுதிப்பொருளாக உள்ள |காரங்களுடன் அமிலக்கார வகை வினை புரிந்தும் சோடியம் பொலோனைடு தயாரிக்கப்படுகிறது.\n\nஐதரசன் பொலோனைட்டின் வேதியியல் நிலைப்புத்தன்மையின்மை, இத்தொகுப்பு வினை நடைபெறுவதற்கு இடையூற்றை உண்டாக்குகிறது.\n\nசோடியம், பொலோனியம் ஆகிய இரண்டையும் சேர்த்து 300 முதல் 400 பாகை செல்சியசு வெப்பநிலைக்குச் சூடுபடுத்தியும் சோடியம் பொலோனைட்டைத் தயாரிக்கலாம்.\n\nSection::::வடிவமைப்பு.\nஇலித்தியம் பொலோனைடு, மற்றும் பொட்டாசியம் பொலோனைடு போலவே சோடியம் பொலோனைட்டுச் சேர்மமும் புளோரைட்டுக் கனிமத்தின் அமைப்புக்கு எதிரான படிக அமைப்பைக் கொண்டிருக்கிறது.\n"}
{"id": "250956", "url": "https://ta.wikipedia.org/wiki?curid=250956", "title": "கற்றாங்காணி", "text": "கற்றாங்காணி\n\nகற்றாங்காணி அல்லது கத்தாங்கண்ணி ஒரு தமிழகக் கிராமமாகும். இது தமிழ்நாட்டில் திருப்பூர் மாவட்டத்திலுள்ள காங்கேயம் வட்டத்தில் அமைந்துள்ளது. கற்றாங்காணி- காணி என்றால் பூமி எனப் பொருள்படும். சோழர்கள் நான்கு வேதங்களைக் கற்றவர்களுக்கு இப்பகுதியில் தானம் வழங்கியதால் இவ்வூரின் பெயர் கற்றாங்காணி என அழைக்கப்பட்டது.\n"}
{"id": "250976", "url": "https://ta.wikipedia.org/wiki?curid=250976", "title": "ச. ரமேசன் நாயர்", "text": "ச. ரமேசன் நாயர்\n\nச. ரமேசன் நாயர் (\"S. Ramesan Nair\") (பிறப்பு:மே 3, 1948) ஒரு எழுத்தாளர், கவிஞர், பாடலாசிரியர் ஆவார். இவர் தமிழ்நாட்டின் கன்னியாகுமரி மாவட்டத்தைச் சேர்ந்த குமரபுரம் என்ற ஊரைச் சேர்ந்தவர். 1985 ஆம் ஆண்டு முதல் மலையாளத் திரைப்படங்களில் 450 க்கும் மேற்பட்ட திரைப்பாடல்களை எழுதியுள்ளார். இவரைச் சிறப்பித்து 2007 ஆம் ஆன்இல் ‘Vennikkulam Smaraka Award’ என்ற விருது வழங்கப்பட்டது.\n"}
{"id": "250977", "url": "https://ta.wikipedia.org/wiki?curid=250977", "title": "பாகான் டத்தோ", "text": "பாகான் டத்தோ\n\nபாகான் டத்தோ (\"Bagan Datoh அல்லது Bagan Datuk\") என்பது மலேசியா, பேராக் மாநிலத்தின் ஹீலிர் பேராக் மாவட்டத்தில் உள்ள ஒரு சிறுநகரமாகும். தெலுக் இந்தான் நகரில் இருந்து 45 கி.மீ. மேற்காக உள்ளது. பேராக் மாநிலத்தின் தலைநகரமான ஈப்போவில் இருந்து 132 கி.மீ. தொலைவில் உள்ளது. \n\nஇந்த நகரின் முக்கியமான தொழில் மீன்பிடித்தல் ஆகும். தவிர, இதன் சுற்று வட்டாரங்களில் பல தென்னைத் தோட்டங்கள் உள்ளன. பாகான் டத்தோவில் இருந்து தெலுக் இந்தான் நகருக்குச் செல்லும் வழியில் அந்தத் தோட்டங்களைக் காண முடியும். அதனால் இந்த பாகான் டத்தோ பகுதியை \"தென்னையின் சொர்க்கவாசல்\" என்றும் அழைப்பது உண்டு. \n\nபாகான் டத்தோ நகரின் சுற்றுப் பகுதியில் சில மீன்பிடி கிராமங்கள் பரவி இருக்கின்றன. சுங்கை தியாங், சுங்கை பூரோங், பாகான் சுங்கை தியாங், பாகான் சுங்கை பூரோங் போன்ற மீன்பிடி கிராமங்களைச் சொல்லலாம். இந்தக் கிராமங்கள் கடற்கரை அருகில் அமைந்துள்ள கிராமங்கள்.\n\nபாகான் டத்தோவில் இருந்து தெலுக் இந்தான் நகருக்குச் செல்லும் சாலையில் ஊத்தான் மெலிந்தாங், செலெக்கோ, சிம்பாங் தீகா போன்ற சிறுநகரங்களும் உள்ளன. சுங்கை டூலாங் எனும் இடத்தில் அதிகமாக பெரு இரால்கள் பிடிக்கப்படுகின்றன. \n\n\n\nSection::::தமிழ்ப் பள்ளிகள்.\nஇரு தமிழ்ப்பள்ளிகள் உள்ளன.\n\n\n"}
{"id": "251011", "url": "https://ta.wikipedia.org/wiki?curid=251011", "title": "கேசரியா", "text": "கேசரியா\n\nகேசரியா (Kesariya) இந்தியாவின், பிகார் மாநிலத்தில், கிழக்கு சம்பாரண் மாவட்டத்தில், ராம்பூர் அருகே அமைந்த பழமையான நகராகும். கௌதம் புத்தரின் நினைவாக, அசோகர் கேசரியா நகரத்தில் நிறுவிய, புகழ் பெற்ற, உலகின் உயரமான 104 அடி உயரமுள்ள தூண் உள்ளது. கேசரியா நகரம், பௌத்த யாத்திரைத் தலங்களில் ஒன்றாக கருதப்படுகிறது.\n\nஒரு முறை கௌதம புத்தர் கேசரியா நகரத்தில் தங்கி தனது தத்துவங்களை விளக்கியதால், இந்நகரத்தை \"கேசபுத்தா\" என்ற சிறப்புப் பெயருடன் அழைக்கப்பட்டது..\n\nSection::::கேசரியா தூண்.\nகேசரியாவின் தூபிகளை இந்தியத் தொல்லியல் ஆய்வகம் 1998ஆம் ஆண்டில் கண்டுபிடித்தது. கேசரியா தூணின் உயரம் 104 அடி.\n\nSection::::விராட் இராமயணக் கோயில்.\nகேசரியாவில் உள்ள ஜானகி நகரில், ஜூன் 2015இல் மஹாவீர் மந்திர் அறக்கட்டளையால் ஏறத்தாழ 500 கோடி ரூபாய் மதிப்பில் விராட் இராமாயணக் கோயில் கட்டிட வேலை தொடங்கப்பட்டுள்ளது, உலகின் மிகப்பெரிய வழிப்பாட்டுத் தலமான அங்கோர் வாட் கோயிலை விட அளவில் பெரிதாக கட்டப்படவுள்ள விராட் இராமாயணக் கோயிலின் நீளம் 2500 அடியாகவும், அகலம் 1296 அடியாகவும், உயரம் 379 அடியாகவும் இருக்கும் வண்ணம் அமைக்கப்படவுள்ளது..\n\nSection::::போக்குவரத்து தங்குமிட வசதிகள்.\nபிகார் மாநில சுற்றுலா வளர்ச்சிக் கழகத்தின் சுற்றுலா பேருந்துகள் கேசரியா நகரத்திற்கு இயக்கப்படுகிறது. பிகார் சுற்றுலா வளர்ச்சி கழகத்தின் சுற்றுலா மாளிகைகள் பயனிகள் தங்குவதற்கு வசதியாக உள்ளது.\n\nSection::::படக்காட்சியகம்.\n104 அடி உயரமுள்ள கேசரியா பௌத்த சமயத் தூபி \n\n"}
{"id": "251014", "url": "https://ta.wikipedia.org/wiki?curid=251014", "title": "அஸ்தாமலகர்", "text": "அஸ்தாமலகர்\n\nஅஸ்தாமலகர் அல்லது அஸ்தமலாகாச்சாரியார் (Hastamalakacharya) (IAST \"\") எட்டாம் நூற்றாண்டில் வாழ்ந்த அத்வைத வேதாந்தி. ஆதிசங்கரரை தனது குருவாக கொண்டவர். ஆதிசங்கரரின் அறிவுரைப்படி, துவாரகை அத்வைத மடத்தை நிறுவி, கி. பி., 820 முதல் அதன் முதல் மடாதிபதியாக விளங்கியவர். \n\nSection::::ஆதிசங்கரருடன் சந்திப்பு.\nஉடுப்பி மாவட்டத்தின் கொல்லூரில் ஒரு அந்தணரின் வேண்டுதலுக்கு இணங்க ஆதிசங்கரர் பிட்சைக்கு (உணவுக்கு) அந்தணரின் வீட்டிற்கு சென்ற போது, அந்தணர் தன் மகன் பிறந்ததிலிருந்து வாய் பேசாது ஊமையாக இருப்பதை சங்கரரிடம் கூறினார். சங்கரர் அச்சிறுவனிடம் நீ யார்? எனக் கேட்க, அப்போது அச்சிறுவன் 14 செய்யுள்களில் அத்வைத தத்துவத்தை பாடிக் காட்டினான். சங்கரர் அச்சிறுவனுக்கு ஹஸ்தாமலகர் (சமசுகிருத மொழியில், ஹஸ்தம் எனில் கை, அம்லா எனில் நெல்லிக்கனி) (உள்ளங்கை நெல்லிக் கனி) எனப் பெயரிட்டு தன் சீடனாக ஏற்றுக் கொண்டார்.\n\n\n<includeonly></includeonly>\n"}
{"id": "251024", "url": "https://ta.wikipedia.org/wiki?curid=251024", "title": "தோடகர்", "text": "தோடகர்\n\nதோடகர் அல்லது தோடகாச்சாரியார் (Totakacharya) (IAST ') கி. பி. எட்டாம் நூற்றாண்டில் வாழ்ந்த அத்வைத வேதாந்தி. இவரது இயற்பெயர் ஆனந்தகிரி. ஆதிசங்கரரைத் தனது குருவாகக் கொண்டவர். இந்தியாவின் வடக்கில் இமயமலையில் பத்ரிநாத் அருகே அதர்வண வேதத்திற்குரிய ஜோஷி மடத்தை நிறுவி அதன் முதல் மடாதியாக விளங்கியவர். இவர் தனது குரு, ஆதிசங்கரரின் பெருமைகள் குறித்து எட்டு சுலோகங்களில் பாடிய தோடகாஷ்டகம் எனும் நூல் சிறப்பு பெற்றது. \nSection::::ஆதிசங்கரருடன் சந்திப்பு.\nசங்கர விஜயம் எனும் நூலின்படி, ஒரு முறை ஆதிசங்கரர் சிருங்கேரியில் தங்கியிருந்த போது கிரி என்ற ஆனந்தகிரி என்ற சிறுவனை சந்தித்தார். அச்சிறுவனின் பலன் நோக்காத கடும் உழைப்பை அறிந்து, ஆனந்தகிரியைத் தனது சீடனாக ஏற்றார். ஆனந்தகிரி தனது குரு ஆதிசங்கரர் மீது அதிக பக்தி கொண்ட சீடர். கால நேரம் பாராது சங்கரருக்குத் தேவையான பணிவிடைகள் செய்ததால் சங்கரரின் பிரியமான சீடரானார். ஒரு முறை சங்கரர் தனது சீடர்களுக்கு அத்வைத வேதாந்த பாடங்களை உபதேசிக்க காலதாமதம் ஆவதைக் கண்ட மற்ற சீடர்கள், காலதாமதத்திற்குக் காரணம் கேட்க, துணிகளைத் துவைத்துக் கொண்டிருக்கும் ஆனந்தகிரி வந்த பிறகு வகுப்பைத் துவக்கலாம் என்றார்.\n\nஆனந்தகிரி பின்னர் \"தோடக\" எனும் சமஸ்கிருத செய்யுள் அமைப்பில் ஆதிசங்கரரின் வேதாந்த அறிவுத் திறன் குறித்து எட்டு பாடல்கள் பாடினார். அது முதல் ஆனந்தகிரி, \"தோடகாச்சாரி\" என்று அழைக்கப்பட்டார்.\n\n\n\nSection::::மேற்கோள்கள்.\n<includeonly></includeonly>\n"}
{"id": "251027", "url": "https://ta.wikipedia.org/wiki?curid=251027", "title": "சுரேஷ்வரர்", "text": "சுரேஷ்வரர்\n\nசுரேஷ்வரர் அல்லது சுரேஷ்வராச்சாரியார் (Sureśvara or Sureśvarācārya), கி. பி. 750இல் வாழ்ந்த அத்வைத வேதாந்தாதி. இவரின் இயற்பெயர் மந்தன மிஸ்ரர். ஆதிசங்கரரின் தலைமைச் சீடர். சங்கரரின் ஆணைப்படி சிருங்கேரியில் சாரதா பீடம் அமைத்து, அதன் முதல் பீடாதிபதியானவர். சுரேஷ்வரர் சங்கரரை விட வயதில் மூத்தவராகவும் இல்லறத்தவராகவும் இருந்தவர். \n\nSection::::வாழ்க்கை.\nசங்கரரின் சீடராக ஆவதற்கு முன் மந்தன மிஸ்ரர் என்ற பெயரில், மீமாம்ச தத்துவவாதியாக இருந்த இல்லறத்தவர். சங்கரருடன் நடந்த விவாதப் போட்டியில் தோல்வியடைந்த மந்தன மிஸ்ரர், இல்லறத்தை விட்டு, துறவறம் மேற்கொண்டு, சங்கரரை தனது குருவாக ஏற்றுக் கொண்டவர். ஆதிசங்கரர் உரை எழுதிய உபநித நூல்களுக்கு சுரேஷ்வரர் நீண்ட விளக்க உரைகள் எழுதியுள்ளார். எனவே இவரை வார்த்திககாரர் (நீண்ட விளக்க உரையாசிரியர்) என்பர். சிருங்கேரியில் சிருங்கேரி சாரதா பீடத்தை நிறுவி அதன் முதல் பீடாதிபதியாக விளங்கியவர்.\n\nSection::::எழுதிய நூல்கள்.\nஅத்வைத வேதாந்த தத்துவத்தை எளிமையாகவும், விளக்கமாகவும், விளக்கும் வகையில் பல விளக்க நூல்களை இயற்றியுள்ளார்.\n\n\nSection::::வெளி இணைப்புகள்.\n<includeonly></includeonly>\n"}
{"id": "251028", "url": "https://ta.wikipedia.org/wiki?curid=251028", "title": "பத்மபாதர்", "text": "பத்மபாதர்\n\nபத்மபாதர் அல்லது பத்மபாதாச்சாரியார், (Padmapadacharya) எட்டாம் நூற்றாண்டில் இந்தியாவில் வாழ்ந்த அத்வைத வேதாந்தவாதி. ஆதிசங்கரரின் நான்கு முக்கிய சீடரில் முதல்வர். மற்ற சீடர்கள், சுரேஷ்வரர், தோடகர், அஸ்தாமலகர் ஆவர். பத்மபாதர் புரி நகரத்தின் கோவர்தன பீடத்தின் முதல் மடாதிபதியாக விளங்கியவர். ஆதிசங்கரரின் பிரம்ம சூத்திர விளக்கத்திற்கு, பத்மபாதர் \"பஞ்சபாதிகா\" எனும் விரிவான விளக்க உரை நூல் எழுதியுள்ளார்.\n\n\nSection::::மேற்கோள்கள்.\n<includeonly></includeonly>\n"}
{"id": "251033", "url": "https://ta.wikipedia.org/wiki?curid=251033", "title": "காந்த இயக்கு விசை", "text": "காந்த இயக்கு விசை\n\nஇயற்பியலில், காந்த இயக்கு விசை (Magneto motive force) காந்தச் சுற்றமைப்பின்/சுற்றதரின் காந்தப் பெருக்குக்கான சமன்பாட்டில் வரும் ஓர் அளவாகும். இது ஃஆப்கின்சனின் விதி எனப்படுகிறது.\n\nஇங்கு \"Φ\" என்பது காந்தப் பெருக்காகும்; \"R\" என்பது சுற்றமைப்பின் எதிர்ப்பு/காந்த எதிர்ப்பு ஆகும். இந்தச் சமனபாட்டில் உள்ள காந்த இயக்கு விசை ஓம் விதியில் உள்ள \"V\" போல அமைவதைக் காணலாம்: \"V\" = \"IR\".\n\nகாந்த இயக்கு விசை மின் இயக்கு விசையை ஒத்ததாகும். மி இ வி (= மின்னோட்டம் தராத மின்கலம் போன்ற மின்வாயிலின் இருமுனைகளில் அமையும் மின்னிலை வேறுபாடு அல்லது மின்னழுத்த வேறுபாடு) ஏனெனில் மின்னோட்டம் தான் காந்தச் சுற்றதரில் காந்தப் பெருக்கை ஏற்படுத்துகிறது; அதாவது,\n\n"}
{"id": "251041", "url": "https://ta.wikipedia.org/wiki?curid=251041", "title": "கலிஞ்சர் கோட்டை", "text": "கலிஞ்சர் கோட்டை\n\nகலிஞ்சர் (Kalinjar) () கோட்டை நகரம், இந்தியாவின் உத்திரப் பிரதேச மாநிலத்தில், புந்தேல்கண்ட் பகுதியில், உலகப் பாரம்பரிய களமான கஜுராஹோ அருகில் உள்ள பாந்தா மாவட்டத்தில் 1203 அடி உயரத்தில் அமைந்துள்ளது. கருங்கற்களாலான கலிஞ்சர் கோட்டை 1.6 கி. மீ. நீளமும், 0.8 கி. மீ. அகலமும், 30 முதல் 35 மீட்டர் உயரமும், 8 மீட்டர் கனமும் கொண்டது.\n\nகலிஞ்சர் கோட்டையை ஆண்டவர்களில் மத்திய இந்தியாவின் ராஜபுத்திர சந்தேலர்களும், ரேவாவின் சோலாங்கி வம்சத்தவர்களும் முக்கியமானவர்கள். கி. பி. 3 – 5 நூற்றாண்டில் குப்த குலத்தினர் கலிஞ்சர் கோட்டையில் பல கோயில்கள் கட்டினர்.\n\nSection::::வரலாறு.\nகஜினி முகமது 1019 மற்றும் 1022ஆம் ஆண்டுகளில் கலிஞ்சர் கோட்டையை தாக்கி கைப்பற்ற இயலாது திரும்ப நேரிட்டது. ஆனால் 1526ஆம் ஆண்டில் மொகலாய மன்னர் பாபர் கலிஞ்சர் கோட்டையை கைப்பற்றினார். சேர் சா சூரி 1545இல் கலிஞ்சர் கோட்டையை கைப்பற்றும் போரில் மாண்டார். இக்கோட்டையை 1812இல் பிரித்தானிய இந்தியப் பேரரசு கைப்பற்றியது. சிப்பாய் கலவரத்தின் போது கலிஞ்சர் கோட்டை முக்கிய பங்கெடுத்தது.\n\n\n"}
{"id": "251046", "url": "https://ta.wikipedia.org/wiki?curid=251046", "title": "கிப்பு", "text": "கிப்பு\n\nகிப்பு (\"quipu\", \"khipu\") என்பது, முற்காலத்தில் அன்டியத் தென் அமெரிக்கப் பிரதேசத்தில் பயன்பாட்டில் இருந்த தகவல்களைப் பதிவுசெய்து வைப்பதற்குரிய ஒரு கருவி ஆகும். இதைப் பேசும் முடிச்சு எனவும் அழைப்பது உண்டு. இது பருத்தி அல்லது ஒருவகை ஒட்டக உரோமத்தை நூற்று உருவாக்கிய புரிகளால் ஆன பல நிற நூல்களைக் கொண்டது. இது, இப்பிரதேசத்தில் வாழ்ந்த இன்கா மக்களுக்குத் தரவுகளைச் சேகரித்துப் பதிவுசெய்து வைப்பதற்குப் பயன்பட்டது. வரி அறவீட்டுக் கண்காணிப்பு, மக்கள்தொகைக் கணக்கெடுப்புக்கான பதிவுகள், காலக்கணிப்புத் தகவல்கள், படைத்துறை அமைப்பு போன்ற விடயங்கள் தொடர்பான தகவல்கள் இவ்வாறு பதியப்பட்டன. இந்த நூல் அல்லது இழைகளில் ஒரு குறித்த முறையில் இடப்பட்ட முடிச்சுக்கள் எண்கள் அல்லது பிற வகை மதிப்புக்களைக் குறித்தன. இவ்வெண்கள் பத்தை அடியாகக் கொண்ட இடம்சார்ந்த குறியீட்டு முறையில் இருந்தன. ஒரு கிப்பு குறைந்த எண்ணிக்கையான இழைகள் முதல் 2000 இழைகள் வரை கொண்டிருக்கலாம். இதன் வடிவத்தை இழைகளாலான ஈரத்துடைப்பத்தின் வடிவத்துடன் ஒப்பிடுவது உண்டு.\n\nகிப்பு என ஐயத்துக்கு இடமின்றி அடையாளம் காணக்கூடிய பொருட்கள் முதன் முதலாக கிபி முதலாம் ஆயிரவாண்டைச் சேர்ந்த தொல்லியல் பதிவுகளில் காணப்பட்டன. பின்னர் இவை, இன்காக்களின் கட்டுப்பாட்டில் இருந்த தகுவாந்தின்சுயு பேரரசின் நிர்வாகத்தில் முக்கிய பங்கு வகித்தன. இப்பேரரசு கி.பி 1450க்கும் 1532க்கும் இடைப்பட்ட காலப்பகுதியில் அன்டெசுப் பகுதி முழுவதும் சிறப்புற்று விளங்கியது. அப்பகுதி எசுப்பானியப் பேரரசின் ஆக்கிரமிப்புக்கு உள்ளான பின்னர் கிப்புவின் பயன்பாடு படிப்படியாக இல்லாமல் போய் ஐரோப்பிய எழுத்துமுறை அதன் இடத்தைப் பிடித்துக்கொண்டது. எனினும் பல ஊர்களில், பதிவு செய்யும் தேவைகளுக்காகவன்றி சடங்குத் தேவைக்காக, கிப்பு ஒரு முக்கியமான பொருளாகவே இருந்து வந்தது. எங்கே, எப்படி சேதமடையாத கிப்புக்கள் இன்னும் இருக்கின்றன என்பது குறித்துத் தெளிவில்லை. பல கிப்புக்கள் இறந்தவர்களின் உடல்களுடன் கல்லறைகளில் வைக்கப்பட்டன.\n\nSection::::பெயர்.\nதகுவாந்தின்சுயுவின் நிர்வாக மொழியும் அப்பகுதியின் பொது மொழியாகவும் விளங்கிய கெச்சுவா மொழிச் சொல்லான \"கிப்பு\", \"முடிச்சு\" அல்லது \"முடிச்சுப் போடுதல்\" என்னும் பொருள் கொண்டது.\n\nSection::::நோக்கம்.\nகிப்புக்களில் பதியப்பட்டிருந்த தகவல்கள் பெரும்பாலும் பதின்ம முறையில் அமைந்த எண்கள் ஆகும். எசுப்பானியர்கள் ஆக்கிரமித்த தொடக்க காலங்களில், எசுப்பானிய அலுவலர்கள், திறை செலுத்தல், பொருட்களின் உற்பத்தி போன்றவை தொடர்பான தகராறுகளைத் தீர்ப்பதற்கு, கிப்புக்களிலேயே தங்கியிருந்தனர். எசுப்பானிய வரலாற்று எழுத்தாளர்களும், கிப்பு என்பது, எண் தொடர்பான தகவல்களை நினைவில் வைத்திருப்பதற்கான சாதனம் என்றே கூறுகின்றனர்.\n\nசில வகை முடிச்சுக்களும், நிறம் போன்ற வேறு அம்சங்களும் எண்ணல்லாத பிற தகவல்களைக் குறிப்புடுவதாக நம்பப்படுகிறது. ஆனாலும், இத்தகைய குறியீடுகள் எதுவும் இன்னும் படித்து அறியப்படவில்லை. இந்த முறையில், அகரவரிசை அல்லது எழுத்துக்களை ஒத்த ஒலியனியல் குறியீடுகள் எதுவும் உள்ளடக்கப்படவில்லை என்பதே பொதுவான கருத்து. ஆனாலும், கெரி உர்ட்டன் என்பார், கிப்புவில் இரும முறை ஒன்று பயன்பட்டிருப்பதாகவும், இதன் மூலம் ஒலியனியல் அல்லது படஎழுத்து முறை சார்ந்த தகவல்கள் பதியப்பட்டிருக்கக்கூடும் எனவும் கூறுகிறார்.\n\nஇதுவரை கிப்புவுக்கும், பெருவிய ஆன்டெசுப் பகுதி மொழியான கெச்சுவாவுக்கும் இடையில் எவ்வித தொடர்பும் கண்டறியப்படவில்லை. இதிலிருந்து, கிப்புக்கள் நாவால் ஒலிப்பதற்கான எழுத்து முறையோ அல்லது ஒலியன்களைக் குறிப்பனவோ அல்ல என்பதை உணரக்கூடியதாக உள்ளது.\n\nSection::::குறியீட்டு முறை.\nமார்ச்சாவும், ராபர்ட் ஆசரும் பல நூற்றுக்கணக்கான கிப்புக்களை ஆய்வு செய்து, அவற்றில் உள்ள பெரும்பாலான தகவல்கள் எண் சார்ந்தவையே எனவும் அவற்றை வாசிக்க முடியும் எனவும் கண்டறிந்துள்ளனர். இவற்றில் கானப்படும் ஒவ்வொரு முடிச்சுத் தொகுதியும் ஒரு இலக்கத்தைக் (digit) குறிக்கும். கிப்புக்களில் மூன்று வகையான முடிச்சுக்கள் காணப்படுகின்றன. இவை, பொதுவான நுனி முடிச்சு (overhand knot), \"நீண்ட முடிச்சு\", எட்டு வடிவ முடிச்சு என்பன. நீண்ட முடிச்சு, என்பது நுனி முடிச்சுடன் கூடுதலாக ஒரு சுற்றுச் சேர்ந்தது. ஆசரின் முறையில், எட்டுவடிவ முடிச்சுடன், கூடுதல் முறுக்கும் சேர்ந்த நான்காவது வகையும் உண்டு. இது, \"EE\" எனப்படுகிறது. கிப்பு முறைமையில், எண்கள், தொடராக உருவாக்கப்படும் முடிச்சுத் தொகுதிகளினால், குறிக்கப்படுகின்றன. இவை பத்தை அடியாகக் கொண்டவை.\n\nSection::::அழிப்பு.\n1583 இல், கிப்புக்களை சாத்தானின் வேலையாகக் கருதி, அவற்றை முற்றிலும் அழிக்குமாறு ரோமன் கத்தோலிக்க திருச்சபை உத்தரவு பிறப்பித்தது.\n\n\n"}
{"id": "251048", "url": "https://ta.wikipedia.org/wiki?curid=251048", "title": "பொட்டாசியம் பொலோனைடு", "text": "பொட்டாசியம் பொலோனைடு\n\nபொட்டாசியம் பொலோனைடு (\"Potassium polonide\") என்பது KPo என்ற மூலக்கூற்று வாய்பாட்டுடன் கூடிய ஒரு வேதிச் சேர்மமாகும். கூடிய வேதியியல் நிலைப்புத்தன்மை கொண்ட பொலோனிய வகைச் சேர்மங்களில் இதுவும் ஒரு பொலோனைடு ஆகும்.\n\nSection::::பண்புகள்.\nவெப்ப நிலைப்புத்தன்மை முற்றிலுமற்ற பொட்டாசியம் பொலோனைடு பொட்டாசியம் தெல்லூரைடை (KTe) விடவும் அதிக இலத்திரன் நாட்ட ஆற்றலைக் கொண்டுள்ளது.\n\nSection::::தயாரிப்பு.\nஐதரோபொலோனிக் அமிலம் என்றழைக்கப்படும் நீர் கலந்த ஐதரசன் பொலோனைடு பொட்டாசியத்துடன் ஒடுக்க வினை புரிந்து பொட்டாசியம் பொலோனைடு உருவாகிறது:\n\nபொட்டாசியத்தையும் பொலோனியத்தையும் சேர்த்து 300 முதல் 400 °செ வெப்பநிலைக்குச் சூடுபடுத்தியும் பொட்டாசியம் பொலோனைட்டைத் தயாரிக்கலாம். உயர் வெப்பநிலைகளில் இவ்வினை மீள்வினையாக நிகழ்கிறது.\n\nSection::::வடிவமைப்பு.\nசோடியம் பொலோனைடு போலவே பொட்டாசியம் பொலோனைட்டும் புளோரைற்றுக் கனிமத்தின் அமைப்புக்கு எதிரான படிக அமைப்பைக் கொண்டிருக்கிறது.\n"}
{"id": "251073", "url": "https://ta.wikipedia.org/wiki?curid=251073", "title": "எஸ். வி. சுப்பையா", "text": "எஸ். வி. சுப்பையா\n\nஎஸ். வி. சுப்பையா ஒரு இந்திய மேடை மற்றும் திரைப்பட நடிகர் ஆவார். இவர் முக்கியமாக தமிழ் மொழி நாடகங்கள் மற்றும் திரைப்படங்களில் இடம்பெற்றிருந்தார். அவர் பெரும்பாலும் உணர்ச்சிகளை வெளிப்படுத்தும் முக்கிய கதாபாத்திரங்களில் நடித்துள்ளார்.எஸ். வி. சுப்பையா (இறப்பு: 29 சனவரி 1980) தமிழ்த் திரைப்படங்களில் குணச்சித்திர நடிகராக நடித்தவர்.\n\n\n"}
{"id": "251079", "url": "https://ta.wikipedia.org/wiki?curid=251079", "title": "சார்லசு கோர்ரியா", "text": "சார்லசு கோர்ரியா\n\nசார்லசு கோர்ரியா (\"Charles Correa\", 1 செப்டம்பர் 1930 – 16 சூன் 2015) இந்திய கட்டிடக் கலைஞரும் ஊரக திட்டமிடுபவரும் செயற்பாட்டாளரும் ஆவார். விடுதலைக்குப் பிறகான இந்தியாவின் கட்டிடக்கலையில் தற்கால கட்டிடக்கலை நுட்பங்களை அறிமுகப்படுத்தியதில் இவரது தாக்கம் குறிப்பிடத்தக்கதாகும். நகர்ப்புற ஏழைகளின் தேவைகளைக் குறித்த விழிப்புணர்வை உருவாக்கியவராகவும் பழமையான கட்டிடக்கலை நுட்பங்களையும் பொருட்களையும் தமது படைப்புகளில் பயன்படுத்தியவராகவும் பெரிதும் அறியப்படுகின்றார்.\n\nஇந்திய அரசு இவருக்கு 1972இல் பத்மசிறீ விருதும் 2006இல் பத்ம விபூசண் விருதும் வழங்கிக் கௌரவித்துள்ளது. பிரித்தானியக் கட்டிடக்கலைஞர்களுக்கான அரச சங்கம் 1984ஆம் ஆண்டில் இவருக்கு கட்டிடக்கலைக்கான அரச தங்கப் பதக்கத்தை வழங்கியுள்ளது.\n\nகோர்ரியா தமது 84ஆம் அகவையில் நோய்வாய்ப்பட்டு மும்பையில் உள்ள அவரது இல்லத்தில் மரணமடைந்தார்.\n\n"}
{"id": "251109", "url": "https://ta.wikipedia.org/wiki?curid=251109", "title": "புபொப 1097", "text": "புபொப 1097\n\nபுபொப 1097 (\"NGC 1097\") என்பது போர்னாக்சு என்ற விண்மீன் குழாமில் கிட்டத்தட்ட 45 மில்லியன் ஒளியாண்டுகள் தொலைவில் உள்ள ஒரு தண்டு கருச்சுருள் அண்டம் ஆகும். இதனை 1790 அக்டோபர் 9 இல் வில்லியம் எர்செல் கண்டுபிடித்தார். இவ்வண்டத்தில் மீன்று மீயொளிர் விண்மீன் வெடிப்புகள் அவதானிக்கப்பட்டன.\n\nஏனைய பெரும் விண்மீன் பேரடைகள் போன்று புபொப 1097 இன் நடுவில் ஒரு மீப்பெரும் கருந்துளை காணப்படுகிறது. இக்கருந்துளை நமது சூரியனை விட 140 மில்லியன் மடங்கு அதிக நிறை கொண்டதாகும். நடுக் கருந்துளையைச் சுற்றி விண்மீன்-தோன்றும் பகுதிகளைக் கொண்ட வளையம் காணப்படுகிறது. வளிமம் மற்றும் தூசிகளைக் கொண்டதாக இப்பகுதிகள் வளையத்தில் இருந்து சுருளாக சுழன்று கருந்துளையை அடைகின்றன.\n\nபுபொப 1097 இரண்டு துணை விண்மீன் பேரடைகளைக் கொண்டுள்ளது. இவற்றில் பெரியது புபொப 1097ஏ என்ற குள்ள நீள்வட்ட பேரடை ஆகும். இது புபொப 1097 ஐ அதன் மத்தியில் இருந்து 42,000 ஒளியாண்டுகள் தொலைவில் நீள்வட்டப் பாதையில் சுற்றி வருகிறது. புபொப 1097பி என்ற குள்ள பேரடை சூரியனின் நிறையைப் போன்று 5 x 10 மடங்காகும்.\n\n"}
{"id": "251116", "url": "https://ta.wikipedia.org/wiki?curid=251116", "title": "கார்னியாடெசு", "text": "கார்னியாடெசு\n\nகார்னியாடெசு (\"Carneades\", கிமு 214/3 – கிமு 129/8) ஒரு கல்வியியல் ஐயுறவுவாதி. இவர் லிபியாவில் உள்ள சைரீனில் பிறந்தார். கி.மு 159அளவில் அவர் முந்தைய வறட்டுவாத நெறிகளை எதிர்க்கத் தொடங்கிவிட்டார். குறிப்பாக உறுதிப்பாட்டுவாதம், Epicurean போன்ற மற்ற ஐயுறவுவாதிகளும் விட்டுவைத்த சுதாயிக்கியம், எப்பிகூரியனியம் போன்ற போக்குகளையும் கூட எதிர்க்கலானார். உரோமுக்கு கி.மு 155இல் அனுப்பப்பட்ட மூன்றுபேரில் பிளாட்டோனியக் கல்விக்கழகத் தலைவரான இவரும் ஒருவராவார். அங்கு இவர் ஆற்றிய நயன்மையின் உறுதியிலாமை குறித்த விரிவுரைகள் முன்னணி அரசியல்வாதிகளுக்குப் பெருங்கலவரத்தைத் தந்து அதிரச் செய்துள்ளது. இவர் எழுத்துவழி ஏதும் எழுதி வைக்கவில்லை. அவரது பின்னவரான Clitomachus வழியாகவே கார்னியாடெசின் கருத்துகள் எல்லாம் அறியப்பட்டுள்ளன. இவர் உண்மையை அறிவதில் புலன்களின் திறமையை மட்டுமன்றி, பகுத்தறிவு வழிமுறையையும் ஏற்கவில்லை. ஆனாலும் இவரது ஐயுறவுவாதம், அன்றாடம் சரியாக வாழவும் சரியாகச் செயற்படவும் தேவைப்படும் நிகழ்தகவான உண்மையை ஏற்றுச் சமனமுற்றது.\n\nSection::::வாழ்க்கை.\nகார்னியாடெசு வட ஆப்பிரிக்காவில் லிபியாவைச் சார்ந்த சைரீனில் கி.மு 214/213இல் எப்பிக்கோமசு என்பவரின் மகனாகப் பிறந்தார். பிறகு அவர் ஏதென்சுக்குப் புலம்பெயர்ந்தார். அங்கு சுதாயிக்குகளின் விரிவுரைகளைக் கேட்டார்.பாபிலோனைச் சார்ந்த டயோஜீனெசிடம் அவர்களது ஏரணவியலைப் பயின்றார். மேலும் கிரிசுப்பசின் நூல்களையும் படித்தார். கூர்மையான தன் மதிநுட்பத்தால் அவர்களை மறுப்பதில் முனைவோடு செயற்பட்டார்.\n\nசுதாயிக்குகளால் சீரழிந்த பிளாட்டோனியக் கல்விக்கழகத்தில் தன்னை இணைத்துக்கொண்டார்.ஃஎகிசினசுஇறந்த பிறகு, அதன் கூட்டத் தலைமையை ஏற்கும்படிக் கேட்டுக் கொள்ளப்பட்டார்.அர்செசிலௌசுக்குப் பிறகு இவர் நான்காவது தலைவராவார். இவரது வாதப் பெருநயமும் திறமையும் அச்சிந்தனைப் பள்ளியின் புகழை மீட்டெடுத்தது. எதையும் உறுதிப்படுத்துவது இயலாது என்ற தனது எதிர்வெற்றிடநிலையைப் பயன்படுத்திப் பிற சிந்தனைப் பள்ளிகளின் நிலைகள் ஒவ்வொன்றையும் முனைவோடு எதிர்த்துப் போராடினார்.\n\nகி,மு155இல், இவரது அகவை 58. அப்போடு இவர் ஒரோப்பசை அழிக்க எதீனியர்மீது விதிக்கப்பட்ட 500 பொற்காசுகளைத் தள்ளுபடி செய்யவைக்க, உரோமுக்குத் தூதுவராக அனுப்பப்பட்டார்.உரோமில் தங்கியிருந்தபோது தன் மெய்யியல் பாடங்களால் ஏராளமானோரைக் கவர்ந்துள்ளார். இங்கு தான் முதியவர் காட்டோ முன்னிலையில்நயன்மை (நீதி) குறித்த பல விரிவுரைகளை ஆற்றியுள்ளார். முதல் நாள் உரோமச் சட்டங்களைப் பாராட்டிப் பேசியுள்ளார். மறுநாளே நயன்மை அல்லது நீதி என்பதே சிக்கலானது என முன்னாள் கருத்தை எதிர்த்துப் பேசலானார். அது விழுமியம் சார்ந்து தரப்படுவதில்லை என்றும் அது எப்போதுமே சமூக ஒழுங்கை நிலைநிறுத்தவே வழங்கப்படுகிறது வாதிட்டுள்ளார். இதைக் கேட்ட காட்டோ அதிர்ச்சியடைந்து, இப்போக்கு உரோமாபுரி இளைஞர்களை அனைத்து உரோம நெறிமுறைகளையும் மீளாய்வுக்குக் கொணரவைக்கும் வாய்ப்புள்ளதை எண்ணியஞ்சி, உரோமப் பேரவையில் இவரைச் சொந்த நாட்டுக்கும் சொந்தப் பள்ளிக்கும் அனுப்ப ஏற்பாடு செய்துள்ளார். இதற்குப் பிறகு கார்னியாடெசு 28 ஆண்டுகள் ஏதென்சில் வாழ்ந்தார்.\n\nகார்னியாடெசு தளராத உழைப்புடையவராக இருந்துள்ளார். இவர் த்னது ஆய்விலேயே ஆழ்ந்திருந்ததால், முடியும் நகங்களும் அளவுக்கு மீறி வளர்ந்துள்ளன. இவர் மறதிப் பேராசிரியராக இருந்ததால், இவருக்கு உணவு, படிப்பு மேடையிலேயே அவரது மெலீசா என்ற வைப்பாட்டியாலும் வேலைக்காரராலும் ஊட்டவேண்டியதாக இருந்துள்ளது. இலத்தீன் எழுத்தாளரும் நூலாசிரியருமான வலேரியசு மேக்சிமசு, கிரிசுப்பசுடன் வாதிடுமுன் கார்னியாடெசு எப்போதும் கூர்மையான மதிநுட்பத்தோடு விளங்க எதற்கும் மடங்காமல் முயல்வாரெனக் கூறுகிறார். முதுமையில் அவர் கட்புரையால் துன்புற்றபோது மிகவும் பொறுமைகாத்தார். இருந்தாலும்,இயற்கை இந்தவழியிலா என்னைப் பழிவாங்கவேண்டும் எனச் சினந்து கூறியுள்ளார். மேலும்நஞ்சூட்டித் தன்னைத் தற்கொலை செய்து கொள்ள விரும்புவதாகவும் கூறியுள்ளார்.\n\nSection::::மெய்யியல்.\nகார்னியாடெசு கல்விக்கழக ஐயுறவுவாதியாக அறியப்படுபவர். இவரும் இவரைச் சார்ந்த பிற ஐயுறவுவாதிகளும் கல்விக்கழக ஐயுறவுவாதிகளாகக் கருதப்படக் காரணம், ஏதென்சில் இருந்த பிளாட்டோனியக் கல்விக்கழகத்தில் தங்களது ஐயுறவுவாத்த்தைப் பயிற்றுவித்ததாலே யாகும். இவர்கள் அனைத்து அறிவும் இயலாததே என்றனர். இதற்கு உள்ள ஒரே விதிவிலக்கு அனைத்து அறிவும் இயலாதது என்பது மட்டுமே.\n\nஇவர் எழுத்தில் எதையும் விட்டுச் செல்லவில்லை. இவரைப் பற்றியும் இவரது விரிவுரைகளைப் பற்றியும் அறிவதெல்லாம் இவரது நண்பரும் மாணாக்கருமான கிளிட்டோமாக்கசு கூறுவதில் இருந்து தான் எனலாம். கிளிட்டோமாக்கசு தன் சொந்த ஒப்புதல் நெற்முறைகளுக்கு உண்மையாக இருக்க விரும்புவதால், எந்தவொரு கருப்பொருளைப் பற்றியும் தனது ஆசிரியர் என்ன கூறினார் எனத் தனக்குத் தெரியாது என்கிறார். கார்னியாடெசு நெடுநாட்கள் கடுமையாக உழைத்து ஆய்வுகள் செய்த அறவியலில், அறக்கருத்துகள் இயற்கையோடு பொருந்தியன என்பதை மறுக்கிறார். குறிப்பாக நயன்மை (நீதி) பற்றிய அவரது இரண்டாம் விரிவுரையில் இக்கருப்பொருள் பற்றிய தனது கருதல்களை வெளிப்படவே அறிவிக்க விழைகிறார். நயன்மை சார்ந்த கருத்துகள் இயற்கையில் இருந்து கொணரப்பட்டவையல்ல, மாறாக உடனடியாகத் தேவைப்படும் குறிக்கோள்களுக்காகச் செயற்கையாக உருவாக்கப் பட்டவையே என்கிறார்.\n\nமக்கள் உண்மையைப் பற்றிய எந்த வரன்முறையையும் வைத்திருக்கவில்லை என்பது மட்டுமல்ல அப்படி வைத்திருக்கவும் முடியாது என்ற அவரது பொதுக்கோட்பாட்டில் இருந்தே மேற்கூறிய முடிவுகள் வருகின்றன.\n\nவரன்முறை என ஒன்று இருந்தால் அது பகுத்தறிவிலோ (\"logos\"), அல்லது புலன் உணர்விலோ]] (\"aisthêsis\"), அல்லது கருத்திலோ (\"phantasia\") இருக்கவேண்டும் என வாதிடுகிறார். ஆனால் பகுத்தறிவு கருத்தைச் சார்ந்த்து. கருத்தோ புலன் உணர்வைச் சார்ந்தது. எனவே புலன் உணர்வை சரியானதா பொய்யானதா என மதிப்பிடும் கருவி ஏதும் இல்லாததால் புலன் உணர்வுகளை உருவாக்கும் பொருள்களுக்கு நிகரான உண்மையை பகுத்தறிவு தருகிறதா அல்லது தவறான மனப்பதிவைத் தருகிறதா எனக் கூறல் சற்றும் முடியாது. எனவே கருத்துகளும் அதைச் சார்ந்த பகுத்தறிவும் பிழைபட வாய்ப்புள்ளது. எனவே புலன் உணர்வோ, கருத்தோ, பகுத்தறிவோ உண்மைக்கான வரன்முறைகளாக அமைய முடியாது.\n\nஎன்றாலும் மக்கள் வாழவும் செயல்படவும் நடைமுறை வாழ்க்கை விதிகள் கட்டாயமாகத் தெவைப்படுகின்றன; எனவே எதையொன்றையும் முடிந்தமுழு உண்மையாக்க் கொள்ளமுடியாவிட்டாலும் பல்வேறு அளவுடைய நிகழ்தகவுடைய உன்மையை நிறுவலாம். ஏனெனில், ஒரு புலன் உணர்வையோ, கருத்தையோ தன்னளவில் உண்மையாகாவிட்டாலும், சில உணர்வுகள் மற்றவற்றைவிட சரியான உண்மையாக உள்ளமை தோன்றுகிறது. கூடுதலாக உண்மையாகத் தோன்றுபவற்றை நாம் வழிகாட்டுதலாக்க் கொள்ளலாம். மறுபடியும் ஒன்றைக் கருதலாம். உணர்வுகள் தனியானவையல்ல. மற்றவருடன் இணைந்து பகிரப்படுபவை.அப்படிப் பகிரப்படும்போது ஒத்தும் போகலாம். முரண்படவும் நேரலாம்; ஒத்துபோதல் கூடக் கூட அதன் உண்மையாகும் நிகழ்தகவு கூடும். இது தான், அதாவது உயர்நிகழ்தகவு ஒத்துபோதல் தான் கார்னியாடெசுக்கு உண்மையை அணுக்கமாக அடையும் அணுகுமுறையாகிறது.\n\n"}
{"id": "251117", "url": "https://ta.wikipedia.org/wiki?curid=251117", "title": "அர்செசிலௌசு", "text": "அர்செசிலௌசு\n\nஅர்செசிலௌசு (; ; கி.மு 316/5–கி.மு 241/0) ) ஒரு கிரேக்க மெய்யியலாரும் இரண்டாம் அல்லது நடு பிளாட்டோனியக் கல்விக்கழகத்தை நிறுவியவரும் ஆவார். இது கல்விக்கழகத்தின் ஐயுறவுவாதக் கட்டமாகும். அண். கி.மு 264இல் அர்செசிலௌசு ஏதென்சின் கிரேட்டசு என்பவருக்குப் பிறகு ஆறாம் தலைமைப்புலவராக அமர்ந்தார். அவர் தன் சிந்தனைகளை எழுத்தில் வடிக்கவில்லை. எனவே பிந்தைய எழுத்தாளர்களின் பதிவில் இருந்தே அவரது எண்ணங்களை அறிய முடிகிறது. மெய்யியல் ஐயுறவுவாதத்தை முன்னெடுத்த முதல் கல்விக்கழகத்தினர் இவரே ஆகிறார். அதாவது இவர் புலன்களின் உலக உண்மையறியும் திறமையை நம்ப மறுத்தார். என்றாலும் உண்மை நிலவுவதை (இருப்பதை) நம்பினார். இது கல்விக்கழகத்தில் ஐயுறவுவாதக் கட்டத்தை உருவாக்கியது. இவரது முதன்மையானஎதிரிகள் சுதாயிக்குகளே ஆவர். சுதாயிக்குகள் நிலவலை நம்பியதோடு அதை உறுதியாக அறிதல் ஒல்லும் என்றனர்.\n\nSection::::வாழ்க்கை.\nஅர்செசிலௌசு அயோலிசுவில் உள்ள பிதானேவில் பிறந்தார். இவர் தொடக்கக் கல்வியைப் பிதானேவைச் சார்ந்த ஆட்டோலிகசு எனும் கணிதவியலாரிடம் பயின்றார். பிறகு அவருடன் சார்டிசுக்குப் புலம்பெயர்ந்தார். பின்னர் ஏதென்சில் யாப்பியல் பயின்றார்.ஆனால் மெய்யியலை ஏற்று தியோப்பிராசுடசு, கிரேண்டர் ஆகிய இருவரிடமும் மெய்யியலைப் பழகினார்.. பிறகு இவர் பொலிமோ, கிரேட்டசு ஆகியவர்களிடம் நெருங்கிப் பழகினார். மேலும் அதனால் அப்பள்ளியின் தலைமையையும் ஏற்கலானார். (σχολάρχης). \n\nஇவரது பிந்தையவரைப் போலவே இவரும் மிதமிஞ்சியக் குடியால் இறந்துபட்டதாக டையோஜீனசு லயேர்டியசு கூறுகிறார். ஆனால் இது மற்றவர்களால் அதாவது, கிளீந்தசு போன்றவர்களால் மறுக்கப்பட்டுள்ளது. மேலும் இவர் எதீனியர்களால் பெரிதும் மதிக்கப்பட்டுள்ளார்.\n\nSection::::மெய்யியல்.\nஅர்செசிலௌசு எதையுமே எழுதி வைக்கவில்லை. அவரது சமகால அறிஞர்களுக்கும் அவரைப் பற்றிச் சரிவர ஏதுமே திரியாது. அவரது எதிரிகளின் குழப்பம் தரும் கூற்றுகளில் இருந்தே அவரது சிந்தனைகளைத் திரட்டவேண்டும். இதனால் இவரின் மெய்யியல் ஒருங்கியைபு அற்றதாகவும் மதிப்பிட அரியதாகவும் உள்ளது, எனவே அறிஞர்கள் இவரது ஐயுறவுவாதத்தை பலவகைகளில் பார்க்கின்றனர். சிலர் இவரது மெய்யியலை முற்றிலும் எதிமறையானதாகவும் அனைத்து மெய்யியல் பார்வைகளையும் அழிக்க்க் கூடிய்தாகவும் காண்கின்றனர். மற்றவர்கள் இவரது வாதங்களில் இருந்து எதையுமே அறிதல் இயலாது எனும் நிலைப்பாட்டை அடைகின்றனர். இன்னும் சிலர் எந்தவொரு மெய்யியல் தலைப்பு பற்றியோ அறிவு பற்றியோ நேர்முகமான பார்வையேதும் இல்லாதவர் என்கின்றனர்.\n\nஒருபுறம் இவர் பிளாட்டோவின் நெறிமுறைகளை அதன் திரித்த வடிவத்தில் மீட்டவராகக் கருதப்படுகிறார்; ஆனால் மறுபுறம் சிசெரோவின் கூற்றின்படி, \"ஒருவன் எதையும் அறிகிலன், அவனது அறியாமையைக் கூடத்தான்.\" எனும் வாய்ப்பாட்டின்படி அனைத்தையும் ஒன்றுகூட்டினார் எனப்படுகிறது. இந்த சிக்கலை இருவழிகளில் தீர்க்கலாம்: இந்தக் கூற்றை அவரது மாணாக்கர்களுக்கான பயிற்சிக்காக அவர் கூறியிருக்கலாம் அல்லது இவரை ஐயுறவுவாதியாக்க் கணிக்கும் செக்டசு எம்பிரிக்கசு கூற்றின்படி, பிளாட்டோவின் குழுஉக் குறிப் பொருளை நமை நம்பவைக்க்க் கூரியிருக்கலாம் அல்லது அதை அவர் ஐயப்பட்டிருக்கலாம் அல்லது வறட்டுவாதிகளின் உறுதிப்பாடான நெறிமுறைகளை ஏற்று, அவர்களது புனைவுப்பாங்குகளைத் தோலுரிக்கப் பார்த்திருக்கலாம்.\n\nஅர்செசிலௌசின் முதன்மையான எதிரிகள் சுதாயிக்குகளே; இவர் அவர்கலது நம்பவைக்கும் கருத்து நெறிமுரையான [[அறிதகும் புலன்காட்சி|அறிதகும் மனப்பதிவை} வன்மையாக எதிர்க்கிறார். இது அறிவியலுக்கும் சொந்தக் கருத்துக்கும் இடைநிலைப்பட்டதாகும் என வாதிடுகிறார். இத்தகைய இடைநிலை நிலவவே வாய்ப்பில்லை என்றார். இது ஒரு பெயரின் இடைச்செருகலே என்பார் அவர். இது முரண்பட்ட கூற்றுகளைக் கொண்டுள்ளது. ஒரு பொருளின் மனப்பதிவு என்பது பொய்மையும் மெய்மையும் இரண்டும் கலந்திருக்க வாய்ப்புள்ள எண்ணக்கருவாகும்.\n\nபிர்ரோனியத்தில் இருந்து நடு, புதிய கல்விக்கழக ஐயுறவுவாதத்தைப் பிரித்தறிவது முதன்மையானதாகும். > \"ஒருவன் எதையும் அறிகிலன், அவனது அறியாமையைக் கூடத்தான்.\" என்ற அர்செசிலௌசின் கூற்றை அவரது தரப்பு வாதமாக ஏற்றுக்கொண்டால் ஒருபொருளில் ஐயுறவுவாதம் மேலும் தொடரவே இயலாது: என்றாலும் கல்விக்கழக ஐயுறவுவாதிகள் நிலவும் உண்மையை ஐயபட்டதில்லை, அதை அடையும் நம் திறமையில் தான்ஐயம்காட்டினர்.தூய ஐயுறவுவாத நிலைப்பாட்டில் இருந்து நெறிமுறைகளின் நடைமுறைத்தன்மையை ஏற்பதிலும் வேறுபடுகின்றனர்: ஒருவரின் குறிக்கோள் முழுச்சமமையை அடைதலே. மற்றவை எல்லாம் உலகாயத வாழ்க்கைப் புலத்தில் இருந்து விடைபெற வேண்டியவைதாம். அப்புல அறச்சட்ட நுட்பங்களை சிரந்த்தாகவும் வாய்த்த வழிகாட்டியாகவும் ஏற்றுக்கொள்ளவேண்டியதுதான். இந்தத் தெளிவே ம்முனிவருக்கும் முட்டாளுக்கும் உள்ள வேறுபாடு. இவ்விரு பள்ளிகளின் வேறுபாடு மெல்லிய கோடாகவே அமைவதால், இவற்றின் நிறுவனர்களின் வாழ்க்கைகளை ஒப்பிட்டு ஆராய்ந்தால், கல்விக்கழக ஐயுறவுவாதிகளின் போக்கு நடைமுறையேற்பு இடைநிலைவாதமே என அறியலாம்.\n\nSection::::அர்செசிலௌசின் மீதான கருத்துரைகள்.\n[[பிலைசு பாசுகல்]] அர்செசிலௌசைப் பற்றிப் பின்வருமாறு தனது கருத்தைக் கூறியுள்ளார். [[wikiquote:Pascal#Pens.C3.A9es .281669.29|Pensées]] (1669):\n\nநாடுகளிலும் மாந்தர்களின் போக்கிலும் தொடர்ந்து மாற்றங்கள் நிகழ்வதைக் கண்ணுற்றுள்ளேன். உண்மையான நயன்மை (நீதி) குறித்த பல மாற்றங்கள் ஏற்பட்டதைப் பார்த்த பிறகு நம் இயல்பு தொடர்ந்த மாற்றத்தில் இருப்பதை உணர்ந்தாலும் நான் இன்னமும் மாறவில்லை. அப்படி நான் மாறினால், தெளிவாக கருத்துரைப்பேன். ஐயுறவுவாதி அர்செசிலௌசு வறட்டுவாதியாக மாறிவிட்டார் என்று.\n\nSection::::மேலும் காண்க.\nஅக்ரிப்பா, ஐயுறவுவாதி\nஅனெசிடெமசு\n\n\n\nSection::::வெளி இணைப்புகள்.\n[[பகுப்பு:கி.மு 316 பிறப்புகள்]]\n[[பகுப்பு:கி.மு 241 இறப்புகள்]]\n[[பகுப்பு:கிரேக்க மெய்யியலாளர்கள்]]\n[[பகுப்பு:ஐயுறவியலாளர்கள்]]\n[[பகுப்பு:பிளாட்டோனியக் கல்விக்கழக மெய்யியலாளர்கள்]]"}
{"id": "251118", "url": "https://ta.wikipedia.org/wiki?curid=251118", "title": "மதுசூதன சரஸ்வதி", "text": "மதுசூதன சரஸ்வதி\n\nமதுசூதன சரஸ்வதி (Madhusūdana Sarasvatī) (c.1540–1640) இந்திய அத்வைத மரபில் வந்த வேதாந்த தத்துவாதி ஆவார். இவரது குருமார்கள் விஷ்வேஸ்வர சரஸ்வதி மற்றும் மாதவ சரஸ்வதியாவர். துவைத-அத்வைத தருக்கத்தில் தலைசிறந்து விளங்கியவர். இவரது படைப்புக்களில் தலைசிறந்து விளங்கும் \"அத்வைத சித்தி\" எனும் நூல், மத்துவரின் துவைத தத்துவங்களுக்கு அத்வைதிகள் பதிலடி தரும் வகையில் உதவுவதாக உள்ளது.\n\nSection::::பிறப்பு மற்றும் கல்வி.\nவங்காளத்தில் பிறந்த மதுசூதன சரஸ்வதியின் இயற்பெயர் கமலாயனர். துவக்கத்தில் நியாயா சாத்திரங்களை கற்று, தலைசிறந்து விளங்கினார். மதுசூதன சரஸ்வதி, பின்னாளில் இல்லறத்தை துறந்து சந்நியாச வாழ்க்கை மேற்கொண்டு வாரணாசி சென்று, அத்வைத வேதாந்த சாத்திரங்களை கற்றறிந்தார்.\n\nSection::::மதுசூதன சரஸ்வதியின் படைப்புகள்.\nமதுசூதன சரஸ்வதி 22 வேதாந்த சாத்திர நூல்கள் இயற்றியுள்ளார். அவைகளில் 12 தத்துவ நூல்கள் மற்றும் விளக்க உரை நூல்கள் ஆகும். மற்றவை தோத்திரங்களும் நாடகங்களும் ஆகும்.\n\n\nSection::::சைவ - வைணவ சமய இணைப்புப் பாலம்.\nமதுசூதன சரஸ்வதி அத்வைதியாக இருந்த போதும் கிருஷ்ணரிடம் பெரும் பக்தி கொண்டவர். ஆதிசங்கரரின் பிரம்ம சூத்திரம் மற்றும் பகவத் கீதை விளக்க உரை கருத்துக்களுக்கு மாற்றாக பல இடங்களில் விளக்க உரை எழுதியவர் மதுசூதன சரஸ்வதி. வட இந்தியாவில் அத்வைத தத்துவத்தையும், வைணவ தத்துவத்தையும் இணைக்கும் பாலமாக விளங்கியவர்.\n\nSection::::தசநாமி மரபு.\nமதுசூதன சரஸ்வதி, அக்பரின் மதிப்பிற்குரியவர்களில் ஒருவராக விளங்கியவர். இந்தி மொழியில் இராமாயணம் எழுதிய துளசிதாசரின் நண்பர். இந்து சமயம், சாதுக்கள், இசுலாம், முல்லாக்கள் நடத்திய மன்றக் கூட்டங்களில் கலந்து கொண்டவர்.\n\nசத்திரியர் மற்றும் வைசியர் சமூகத்திலிருந்து அதிகமான சந்நியாசிகளை \"அத்வைத தசநாமி மரபில்\" உருவாக்கி வேதாந்த சாத்திர பயிற்சி வழங்கியவர்.\n\n\n"}
{"id": "251124", "url": "https://ta.wikipedia.org/wiki?curid=251124", "title": "யோகான் பிரான்சு என்கே", "text": "யோகான் பிரான்சு என்கே\n\nயோகான் பிரான்சு என்கே (\"Johann Franz Encke\", 23 செப்டம்பர் 1791 – 26 ஆகத்து 1865) செருமானிய வானியலாளர் ஆவார். இவரது ஆய்வுகளில் புவிக்கும் சூரியனுக்கும் இடையில் உள்ள தொலைவை அளத்தல், சனிக் கோளின் நோக்காய்வுகள், வால்வெள்ளிகள், சிறுகோள்கள் ஆகியவற்றின் வட்டணைச் சுழல்வு நேரங்களைக் கணக்கிடல் ஆகியவை முதன்மையானவை.\n\nSection::::வாழ்க்கை.\nஎன்கே ஃஅம்பர்கில் பிறந்தார். இவரது தந்தை ஜாகோபுகிர்ச்சுவில் எழுத்தராகப் பணிபுரிந்துள்ளார் . இவர் எட்டுபேரில் கடைசியாகப் பிறந்தவர். இவருக்கு அகவை நான்கு ஆகும்போது தந்தை இறந்துவிட்டர். தனாசிரியரின் உதவியால் இவர் கெலெகிரிடென்ழ்சூல் தெசு ஜொகான்னியூம்சு வில் கல்வி பயின்றுள்ளார். இவர் கணிதவியலும், வானியலும் 1811இல் இருந்துகோட்டிங்கன் பல்கலைக்கழகத்தில் கார்ல் பிரீடுரிக் காசு விடம் பயின்றுள்ளார்; ஆனால் இவர் ஓல்சுட்டின், மெக்லென்பர்கு சார்ந்த பிரசியக் காலாட்படையில் படைமேலராக1813-1814 போருக்காக ஃஆன்சியாட்டிக் தொகுதியில் சேர்க்கப்பட்டுள்ளார்.மீண்டும் 1814இல் பல்கலைக்கழகப் படிப்பைத் தொடர்ந்துள்ளார் ஆனால் நெப்போலியன் எல்பாவில் இருந்து தப்பிச் சென்றதும் இவர் மீண்டும் படையில் சேர்ந்து 1815 வரை பணிபுரிந்து படைத்தலைவராகியுள்ளார்.\n\nஇவர் 1816இல் கோட்டிங்கனுக்குத் திரும்பியதும், கோத்தா அருகில் இருந்த சீபர்கு வான்காணகத்தில் உடனே பனியில் பெனார்டித் வான் இலிண்டேனௌவால் தன் உதவியாளராக சேர்க்கப்பட்டுள்ளார் (வான் இலிண்டேனௌ இவருக்கு படைப்பணியில் பழக்கமானவர்). இவர் 1680 வால்வெள்ளியைப் பற்றி ஆய்வு செய்தார். இதற்காக 1817இல் இவருக்குக் கோட்ட பரிசு காசு, ஓல்பர்சு ஆஹிய இரு நடுவர்களால் வழங்கப்பட்டது; இவர் 1812இல் தோன்றிய வால்வெள்ளி மீண்டும் 71 ஆண்டுகளில் வரும் எனச் சரியான முன்கணிப்பைச் செய்தார். இந்த வால்வெள்ளி இப்போது \"12பி/பொன்சு புரூக்சு \" என அழைக்கப்படுகிறது.\n\n\n\n"}
{"id": "251132", "url": "https://ta.wikipedia.org/wiki?curid=251132", "title": "மக்னீசியம் பொலோனைடு", "text": "மக்னீசியம் பொலோனைடு\n\nமக்னீசியம் பொலோனைடு அல்லது மகனீசியம் பொலோனைடு (\"Magnesium Polonide\") என்பது MgPo என்ற மூலக்கூற்று வாய்பாட்டுடன் கூடிய ஒரு வேதிச்சேர்மமாகும். வேதியியல் நிலைப்புத்தன்மை கொண்ட பொலோனியச் சேர்மங்களில் மக்னீசியமும் பொலோனியமும் சேர்ந்து உருவாகின்ற இப்பொலோனைட்டுச் சேர்மமும் ஒன்றாகும்.\n\nSection::::தயாரிப்பு.\nமக்னீசியத்தையும் பொலோனியத்தையும் சேர்த்து 300 முதல் 400 °செ வெப்பநிலைக்குச் சூடுபடுத்தி மக்னீசியம் பொலோனைட்டைத் தயாரிக்கலாம்..\n\nSection::::வடிவமைப்பு.\nநிக்கல், ஆசனிக்கு ஆகிய தனிமங்களைப் பகுதிப்பொருள்களாகக் கொண்டுள்ள நிக்கலைன் அல்லது நிக்கோலைடு எனப்படும் கனிமத்தின் வடிவமைப்பையும் (சாலகம்) a = 434.5 பிமீ மற்றும் c = 707.7 பிமீ என்ற சட்டக அளபுரு மதிப்புகளையும் மக்னீசியம் பொலோனைடு பெற்றுள்ளது. சல்பைடு, செலினைடு மற்றும் தெல்லூரைடு போன்ற இதற்கு நேரிணையான மற்றப் பொலோனைடுகள் போல வழக்கமான சமவடிவ மூலகங்களை இச்சேர்மம் கொண்டிருக்கவில்லை. ஆனால், பாதரசப் பொலோனைடு மட்டுமே இதன் பண்புகளுடன் ஒத்திருக்கிறது..\n"}
{"id": "251134", "url": "https://ta.wikipedia.org/wiki?curid=251134", "title": "கையாடல்", "text": "கையாடல்\n\nகையாடல் (Embezzlement) என்பது பொறுப்பாகக் கொடுக்கப்பட்ட பணத்தை அல்லது வேறு வகையான சொத்துக்களை, ஒருவரோ அல்லது பலரோ நேர்மையற்ற முறையில் தமதாக்கிக் கொள்வதைக் குறிக்கும். கையாடல் என்பது ஒருவகையான நிதிசார் ஊழல். சட்டத்தரிணி ஒருவர் தனது வாடிக்கையாளரின் நம்பிக்கைப் பொறுப்புக் கணக்கில் இருந்து நிதியை எடுத்துக்கொள்ளல், ஒரு நிதி ஆலோசகர் தனது வாடிக்கையாளரின் முதலீட்டில் இருந்து பணத்தைத் தனதாக்குதல், கணவனுக்கும் மனைவிக்கும் பொதுவான கூட்டு வங்கிக் கணக்கில் இருந்து கணவனோ மனைவியோ மற்றவருக்குத் தெரியாமல் எடுத்துக்கொள்வது போன்றவை கையாடலுக்கு எடுத்துக்காட்டுகள்.\n\nகையாடல் என்பது திட்டமிட்டு ஒழுங்கமைந்த முறையில் புரியப்படும் குற்றச்செயல் ஆகும். கையாடல் பாதிக்கப்பட்டவருக்குத் தெரியாமல் செய்யப்படுவதால், கையாடல் செய்பவர் தன்னுடைய செயல்களை மறைப்பதில் கவனம் எடுத்துக்கொள்வார். பொதுவாக, கையாடல் செய்பவர், இச்செயல் கண்டுபிடிக்கப்படாமல் இருப்பதற்காகத் தனது கட்டுப்பாட்டில் இருக்கக்கூடிய பணம் அல்லது சொத்தின் ஒரு சிறு பகுதியையே கையாடல் செய்வார். இது வெற்றியானால், கையாடல் கண்டுபிடிக்கப்படாமலே பல ஆண்டுகளுக்குத் தொடரக்கூடும். பாதிக்கப்படுபவருக்குப் பெரிய அளவில் நிதி தேவைப்படும்போதோ, அல்லது அது வேறு தேவைகளுக்கு எடுக்கப்படும்போதோ, நிறுவனங்களானால் பெரிய மாற்றங்கள் இடம்பெறும்போது எல்லாச் சொத்துக்களினதும் சுதந்திரமான கணக்காய்வு தேவைப்படும்போதோதான் பணமோ, வேறு சொத்தோ குறைவது கண்டுபிடிக்கப்படும்.\n"}
{"id": "251141", "url": "https://ta.wikipedia.org/wiki?curid=251141", "title": "சுடீபன் பிளெமிங்", "text": "சுடீபன் பிளெமிங்\n\nசுடீபன் பிளெமிங் (\"Stephen Fleming\", , பிறப்பு: ஏப்ரல் 1, 1973) ஒரு முன்னாள் நியூசிலாந்து துடுப்பாட்ட வீரர். இவர் தேர்வுத் துடுப்பாட்டம் மற்றும் ஒருநாள் பன்னாட்டுத் துடுப்பாட்டத் துடுப்பாட்டப் போட்டிகளில் நியூசிலாந்து தேசிய கிரிக்கெட் அணியின் தலைவராக இருந்துள்ளார். இவர் தேர்வுத் துடுப்பாட்டம், ஒருநாள் பன்னாட்டுத் துடுப்பாட்டம்,பன்னாட்டு இருபது20 ஆகிய போட்டிகளில் நியூசிலாந்து அணிக்காக விளையாடியுள்ளார்.\n\nடேனியல் வெட்டோரிக்கு அடுத்தபடியாக அதிக போட்டிக்கு தலைமை தாங்கியவர் எனும் சாதனையைப் படைத்துள்ளார். மேலும் வெற்றிகரமான தலைவராகவும் இருந்துள்ளார். இந்தியத் துடுப்பாட்ட அணி, இங்கிலாந்து துடுப்பாட்ட அணி, மேற்கிந்தியத்தீவுகள் துடுப்பாட்ட அணி, இலங்கைத் துடுப்பாட்ட அணி மற்றும் சிம்பாப்வே துடுப்பாட்ட அணி ஆகிய அணிகளுக்கு எதிரான தொடர்களை இவரின் தலைமையிலான அணி வென்றுள்ளது\n\nமேலும் இவரின் தலமையிலான அணி 2000 \"ஐசிசி நாக்அவுட் கோப்பையினை\" வென்றது. இவரின் அணியில் ஜாகிர் கான், யுவராஜ் சிங் மற்றும் மர்லன் சாமுவேல்ஸ் ஆகியோர் இந்த அணிக்காக விளையாடினர். மேலும்முதல் பன்னாட்டு இருபது20 போட்டித் தொடரில் நியூசிலாந்து அணியின் தலைவராக இருந்தார். இந்தப் போட்டியில் ஆத்திரேலியத் துடுப்பாட்ட அணிக்கு எதிராக விளையாடியது.\n\nஇவர் மார்ச் 26,2008 இல் சர்வதேச துடுப்பாட்டங்களில் இருந்து ஓய்வு பெற்றார். 2008 இந்தியன் பிரீமியர் லீக் போடியில் சென்னை சூப்பர் கிங்ஸ் அணிக்காக விளையாடினார். பின் 2009 ஆம் ஆண்டில் நடைபெற்ற இந்தியன் பிரீமியர் லீக் போட்டியில் 350,000 அமெரிக்க டாலர் மதிப்பில் இவரை சென்னை சூப்பர் கிங்ஸ் அணி இவரை தலைமைப் பயிற்சியாளராக ஒப்பந்தம் செய்தது.பெப்ரவரி, 2005 இல் பிக்பாஷ் லீக் போட்டிக்காக \"மெல்போர்ன் ஸ்டார்ஸ் அணியின் தலைமைப் பயிற்சியாளராக ஒப்பந்தம் ஆனார். சென்னை சூப்பர் கிங்ஸ்\" அணிக்கு இரு ஆண்டுகள் தடை விதிக்கப்பட்டதால் ரைசிங் புனே சூப்பர்ஜியான்ட்சு அணி இவரை தலைமைப் பயிற்சியாளராக ஒப்பந்தம் செய்தது. பின் தடைக்குப் பிறகு மீண்டும் 2018 இந்தியன் பிரீமியர் லீக்கில் சென்னை சூப்பர் கிங்ஸ் அணி இவரை தலைமைப் பயிற்சியாளராக ஒப்பந்தம் செய்தது.\n\nSection::::சரவதேச போட்டிகள்.\nஇடதுகை மட்டையாளரான இவர் 1994 ஆம் ஆண்டில் இந்தியத் துடுப்பாட்ட அணிக்கு எதிரான தேர்வுத் துடுப்பாட்டப் போட்டியில் அறிமுகமானார். அந்தத் தொடரில் 92 ஓட்டங்கள் எடுத்து ஆட்ட நாயகன் விருதினைப் பெற்றார்.இதன்மூலம் அறிமுகப் போட்டியில் ஆட்டநாயகன் விருதுபெற்ற சிலரில் ஒருவரானார். 1995 ஆம் ஆண்டில் தனது சகநாட்டு வீரர்களான மேத்யூ ஹர்ட், தியோன் நாஷ் மற்றும் மரிஜுனா ஆகியோருடன் தான் தங்கியிருந்த தங்கும் விடுதியில் புகைத்தலில் ஈடுபட்டதால் சர்ச்சைக்கு ஆளானார். 1996-1997 இல் ஓக்லாந்தில் இங்கிலாந்து துடுப்பாட்ட அணிக்கு எதிரான தேர்வுத் துடுப்பாட்டப் போட்டியில் முதல்முறையாக நூறு (துடுப்பாட்டம்) அடித்தார். இந்தத் தொடரின் மூன்றாவது போட்டியில் லீ கெர்மனிடருந்து தலைமைப் பொறுப்பைப் பெற்றார். இதன்மூலம் மிக குறைந்த வயதில் நியூசிலாந்து துடுப்பாட்ட தலைவர் ஆனவர் எனும் சாதனையினைப் படைத்தார்.\n\nSection::::இந்தியன் பிரீமியர் லீக்.\n2008 இந்தியன் பிரீமியர் லீக் போட்டியில் சென்னை சூப்பர் கிங்ஸ் அணிக்காக விளையாடினார். இந்தத் தொடரில் 196 ஓட்டங்கள் எடுத்தார். அதிகபட்ச ஓட்டம் 45 ஆகும். பின் இந்தியன் பிரீமியர் லீக் போட்டியில் 350,000 அமெரிக்க டாலர் மதிப்பில் இவரை சென்னை சூப்பர் கிங்ஸ் அணி இவரை தலைமைப் பயிற்சியாளராக ஒப்பந்தம் செய்தது. 2010 இந்தியன் பிரீமியர் லீக் மற்றும் 2011 இந்தியன் பிரீமியர் லீக் தொடரை சென்னை சூப்பர் கிங்ஸ் அணி கோப்பையைக் கைப்பற்றியது.\n\n"}
{"id": "251155", "url": "https://ta.wikipedia.org/wiki?curid=251155", "title": "சார்லசுட்டன் படுகொலை", "text": "சார்லசுட்டன் படுகொலை\n\nசார்லசுட்டன் படுகொலை (\"Charleston church shooting\", \"சார்ல்ஸ்டன் தேவாலயத் துப்பாக்கிச்சூடு\" ) அமெரிக்க ஐக்கிய நாட்டின் தென் கரொலைனா மாநிலத்தில் சார்லசுட்டனில் அமைந்துள்ள எம்மானுவல் ஆபிரிக்க மெதாடிஸ்ட் எபிசுகோபல் தேவாலயத்தில் சூன் 17, 2015 அன்று மக்கள்திரள் மீது துப்பாக்கிச் சூடு நிகழ்த்தப்பட்ட நிகழ்வைக் குறிக்கின்றது. இந்த தேவாலயம் ஐக்கிய அமெரிக்காவிலுள்ள மிகவும் பழமையான ஆபிரிக்க அமெரிக்கர்களின் தேவாலயங்களில் ஒன்றாகும். இங்கு அச்சமூகம் குறித்த குடிசார் மற்றும் அரசியல் உரிமைகள் விவாதிக்கக் கூடுவது வழமையாகும். இந்நிகழ்வில் மூத்த பாதிரியார் உட்பட ஒன்பது பேர் கொல்லப்பட்டனர். சுடப்பட்ட பத்தாவது நபர் உயிர் தப்பியுள்ளார்.\n"}
{"id": "251160", "url": "https://ta.wikipedia.org/wiki?curid=251160", "title": "பொலோனியம் ஓராக்சைடு", "text": "பொலோனியம் ஓராக்சைடு\n\nபொலோனியம் ஓராக்சைடு (\"Polonium monoxide\", \"பொலோனியம் மொனாக்சைடு\") அல்லது பொலோனியம்(II) ஆக்சைடு (\"polonium(II) oxide\") என்பது PoO என்ற மூலக்கூற்று வாய்பாடுடன் கூடிய ஒரு வேதிச்சேர்மமாகும். பொலோனியம் தனிமம் உருவாக்கும் மூன்று ஆக்சைடுகளில் இதுவும் ஒன்றாகும். பொலோனியம் ஈராக்சைடு (PoO2) மற்றும் பொலோனியம் மூவாக்சைடு (PoO3) என்பவை பிற இரண்டு ஆக்சைடுகள் ஆகும். பொலோனியம் ஓராக்சைடு ஒரு இடைசால்கோசென்சு வகைச் சேர்மமாகும்.\n\nSection::::தோற்றமும் தயாரிப்பும்.\nபொலோனியம் ஓராக்சைடு கருப்பு நிறத் திண்மமாகக் காணப்படுகிறது. பொலோனியம் சல்பைடு (PoSO3) மற்றும் பொலோனியம் செலினைடு (PoSeO3) ஆகியவற்றை கதிர்வீச்சுப் பகுப்புக்கு உட்படுத்தும் போது பொலோனியம் ஓராக்சைடு உருவாகிறது.\n\nSection::::வேதிப் பண்புகள்.\nகாற்று அல்லது நீருடன் தொடர்பு கொள்ளும் போது பொலோனியம் ஓராக்சைடு மற்றும் இதனுடன் தொடர்புடைய பொலோனியம்(II) ஐதராக்சைடு (Po(OH)2) ஆகியன விரைவாக பொலோனியம்(IV) ஆக ஆக்சிசனேற்றம் அடைகின்றன.\n"}
{"id": "251166", "url": "https://ta.wikipedia.org/wiki?curid=251166", "title": "க்ரியா பதிப்பகம்", "text": "க்ரியா பதிப்பகம்\n\nக்ரியா பதிப்பகம் தமிழ்நாட்டின் சென்னையைத் தலைமை இடமாகக் கொண்டு செயற்படும் ஒரு பதிப்பகம். எஸ். ராமகிருஷ்ணனும், ஜெயலட்சுமியும் இதை 1974ல் நிறுவினர். இதுவரை (யூன் 2015) நூற்றுக்கும் மேற்பட்ட நூல்களை இப்பதிப்பகம் வெளியிட்டுள்ளது. இவற்றுள் பல துறைகளையும் சார்ந்த தமிழ் நூல்களும், ஆங்கில மொழி நூல்களும் அடங்கும். இவற்றுள் இந்திய மொழிகளில் இருந்தும் வெளிநாட்டு மொழிகளிலிருந்தும் மொழிபெயர்க்கப்பட்ட நூல்களும் உள்ளன. தற்காலத் தமிழ் இலக்கியம் சார்ந்த நூல்களை மட்டுமன்றி, பழந்தமிழ் இலக்கியம், உடல்நலம், விவசாயம், சுற்றுச்சூழல், தொழில்நுட்பம் போன்ற துறைகள் சார்ந்த நூல்களையும் இப்பதிப்பகம் வெளியிட்டுள்ளது. க்ரியாவின் தற்காலத் தமிழ் அகராதி, இப்பதிப்பகத்தின் முக்கிய வெளியீடுகளுள் ஒன்று. 1985ல் தொடங்கப்பட்ட அகராதிப் பதிப்பு வேலைகள் நிறைவடைந்து அதன் முதற்பதிப்பு 1992ல் வெளியானது. அவ்வகராதியின் விரிவாக்கிய பதிப்பு 2008ல் வெளியிடப்பட்டது.\n\nSection::::வெளியீடுகள்.\nகுட்டி இளவரசன்\n\nவிசாரணை\n\n"}
{"id": "251168", "url": "https://ta.wikipedia.org/wiki?curid=251168", "title": "பாட்டியாலா ஸ்டேட் வங்கி", "text": "பாட்டியாலா ஸ்டேட் வங்கி\n\nபாட்டியாலா ஸ்டேட் வங்கி அல்லது ஸ்டேட் பாங்க் ஆப் பாட்டியாலா என்பது இந்தியாவில் செயல்பட்டுவரும் 27 பொதுத்துறை வங்கிகளில் ஒன்றாகும். 1917இல் பாட்டியாலாவில் தொடங்கப்பட்ட இவ்வங்கியானது பாரத ஸ்டேட் வங்கியின் துணை வங்கிகளில் ஒன்றாகும். தற்போது இவ்வங்கி, 1035 சேவை மையங்கள் மற்றும் 1236 கிளைகளுடன் செயல்பட்டு வருகிறது. இந்தியாவின் மிக முக்கியமான அனைத்து நகரங்களிலும் செயல்பட்டு வந்தாலும் இதன் பெரும்பாலான கிளைகள் பஞ்சாப், அரியானா, இமாச்சல பிரதேசம், ராஜஸ்தான், மத்திய பிரதேசம், ஜம்மு காஷ்மீர், டெல்லி மற்றும் குஜராத் ஆகிய மாநிலங்களிலேயே அமைந்துள்ளன.\n\nSection::::வரலாறு.\n1917 நவம்பர் 17 அன்று பாட்டியாலாவின் அப்போதைய மன்னரான பூபிந்தர் சிங்கால் தொடங்கப்பட்டது. இவ்வங்கி வேளாண்மை மற்றும் தொழிற்துறைகளின் வளர்ச்சியை அதிகப்படுத்துவதற்காக தொடங்கப்பட்டதாகும்.\nSection::::ஒன்றிணைப்பு.\n2016 ஆம் ஆண்டில், பாட்டியாலா ஸ்டேட் வங்கி உள்ளிட்ட ஐந்து பொதுத்துறை வங்கிகளான பிகானீர் மற்றும் ஜெய்ப்பூர் ஸ்டேட் வங்கி, ஐதராபாத் ஸ்டேட் வங்கி, பாட்டியாலா ஸ்டேட் வங்கி, ஸ்டேட் பேங்க் ஆஃப் திருவிதாங்கூர், மைசூர் ஸ்டேட் வங்கி ஆகிய வங்கிகள், பாரத ஸ்டேட் வங்கியுடன் ஒன்றிணைக்க திட்டமிடப்பட்டது, இதற்கு இந்திய அரசு 2017 பிப்ரவரி 15 ஆம் தேதி ஒப்புதல் அளித்தது. இறுதியாக 2017 மார்ச் 31 அன்று பாரத ஸ்டேட் வங்கியுடன் இணைக்கப்பட்டன.\n"}
{"id": "251172", "url": "https://ta.wikipedia.org/wiki?curid=251172", "title": "சு. சுசீந்திரராஜா", "text": "சு. சுசீந்திரராஜா\n\nசுவாமிநாதன் சுசீந்திரராஜா என்னும் முழுப் பெயர் கொண்ட சு. சுசீந்திரராஜா (பிறப்பு: 9 அக்டோபர் 1933) இலங்கையைச் சேர்ந்த ஒரு மொழியியலாளர். இலங்கையிலும், தமிழ்நாட்டிலும் புகழ் பெற்ற அறிஞர்களிடம் கல்வி பயின்றவர். தமிழ், ஆங்கில மொழிகளில் பாண்டித்தியம் பெற்றிருந்தது மட்டுமன்றி, சிங்களம், சமசுக்கிருதம், மலையாளம், கன்னடம் ஆகிய மொழிகளிலும் அவருக்குப் பழக்கம் உண்டு. தமிழ்நாட்டில் உள்ள அண்ணாமலைப் பல்கலைக்கழகத்தில் சிறிது காலம் விரிவுரையாளராகப் பணியாற்றிய சுசீந்திரராஜா, இலங்கையில் கொழும்புப் பல்கலைக்கழகம், களனிப் பல்கலைக்கழகம், யாழ்ப்பாணப் பல்கலைக்கழகம் ஆகியவற்றிலும் பல்வேறு பதவிகளில் கடமையாற்றினார்.\n\nSection::::வரலாறு.\nSection::::இளமைக்காலம்.\nசுசீந்திரராஜா இலங்கையில் வட மாகாணத்தில் உள்ள யாழ்ப்பாணத்தில் 1933ம் ஆண்டு அக்டோபர் 9ம் தேதி பிறந்தார். இவரது தந்தையார் மயிலிட்டி எஸ். சுவாமிநாதன், ஒரு கல்வியாளர். யாழ்ப்பாணம், திருநெல்வேலியில் இருந்த சைவ ஆசிரியர் பயிற்சிக் கல்லூரியில் நீண்ட காலம் அதிபராகப் பணியாற்றியவர். இவருடைய தொடர்புகள் காரணமாக, அக்காலத்தில் யாழ்ப்பாணத்தில் இருந்த புகழ் பெற்ற தமிழ் அறிஞர்களிடம் தமிழ் படிக்கும் வாய்ப்பு சுசீந்திரராஜாவுக்குக் கிடைத்தது.\n"}
{"id": "251176", "url": "https://ta.wikipedia.org/wiki?curid=251176", "title": "அறிவுத்திறம்", "text": "அறிவுத்திறம்\n\nஅறிவுத்திறன் புதிய பழக்கங்கள் மற்றும் ஆழ்நோக்கு ஆகியவற்றைக் கற்றுக்கொல்வதற்கான அறிவுத்திறன்.அதாவது கற்றறிந்தவற்றைத் தக்கவைத்தல், பதிய சூழ்நிலைகளைப் போதிய முறையில் மேற்கொள்ளுதல், இயல்நிகழ்ச்சிகளின் தொடர்புகளை நோக்குதல்,பிறர் நடவடிக்கைகளை முன்கருதுதல் போன்றவற்றை அறிவுத்திறனாகக் கூறலாம்.\n\nSection::::அறிவுத்திறன் சோதனை.\nதரப்படுத்தப்பட்ட கேள்விகள் அல்லது கணக்குகளின் தொகுதி. இக்கேள்வித் தொகுதி சோதனை செய்பவரைப் பல்வேறு நபர்களிடையே காணப்படும் வாய்மொழியான் அல்லது வாய்மொழி அல்லாத சிக்கல்களைத் தீர்க்கும் திறமையின் வேறுபாட்டைக் கண்டறிய அனுமதிக்கிறது.\n\nSection::::அறிவுத்திறன் குழாம்.\nசமுதாயப்படிநிலையில் கல்வி கற்ற சமூகத்தறத்தை சேர்ந்தவர்களைக் குறிக்க இச்சொல் பயன்படுத்தப்படுகிறது. அவர்கள் பெரும்பாலும் தொழில்சார் அல்லது மேலாண்மைத் தொழில்களில் ஈடுபடுவார்கள். அவர்கள் புதுக்கருத்துகளில் ஆர்வமுடையவர்களாகவும் தாங்கள் ஒரு சமுதாயத்தைச் சேர்ந்தவர்கள் என்ற உண்ர்வுடையவர்களாகவும் இருப்பார்கள்.\n\nSection::::அறிவுத்திறன் வாய்ந்தோர்.\nஒரு சமுதாயத்தில் மூலகருத்துகளின் வளர்ச்சிக்காக தங்களை அர்பணித்துக்கொண்டு ஆக்கப்பூர்வமான அறிவுத்திறம்சார் குறிக்கோள்களில் ஈடுபடுகின்ற உறுப்பினர்களைக் குறிக்கிறது. அறிவுத்திறம் வாய்ந்தோர் கற்றறிந்தோர் வகுப்பில் ஒரு சிறிய ஆக்கப்பூர்வமான பிரிவாக அமைகின்றனர்."}
{"id": "251179", "url": "https://ta.wikipedia.org/wiki?curid=251179", "title": "வியாகரணம்", "text": "வியாகரணம்\n\nவியாகரணம் வேதாங்கங்களின் இரண்டாம் உறுப்பான வியாகரணம் இலக்கண விதிகள் வகுத்தளிக்கிறது. வியாகரணம் வேதத்தின் வாய் என்று கருதப்படுகிறது. பரம்பொருள் சொரூபங்களில் மிக முக்கியமானது ஒலி வடிவே. சீக்ஷையும் வியாகரணமும் ஒலி வடிவை மேம்பட்ட, தெளிவான வகையில் உணர உதவுகிறது. வியாகரணங்களில் பாணினியின் அஷ்டாத்யாயி எனும் வியாகரணமே மிகப் பரவலாய் அறியப்பட்டுள்ளது. நடராஜர் நடனம் செய்தபோது, அவரது உடுக்கையிலிருந்து கிளம்பிய 14 சூத்திரங்களை ஆதாரமாகக் கொண்டு, பாணினி அவற்றை எட்டு அத்தியாயங்களாக எழுதினார். காத்யாயனர், அதற்கு ஒரு அமைப்பினை வகுத்தார். அதற்கு பதஞ்சலி முனிவர் மற்றும் பலராலும் விளக்கவுரைகள் இயற்றப்பட்டிருக்கின்றன.\n"}
{"id": "251180", "url": "https://ta.wikipedia.org/wiki?curid=251180", "title": "சீக்‌ஷா", "text": "சீக்‌ஷா\n\nசீக்ஷா, சமசுகிருத மொழி வேத அட்சரங்களை (எழுத்துக்களை) ஒலிப்பதின் இலக்கணத்தை வரையறை செய்து கொடுப்பதே சீக்‌ஷா சாஸ்திரம். சீக்‌ஷா (உச்சரிப்பு) சாஸ்திரம், வேதத்தின் ஆறு அங்கங்களில் (வேதாங்கங்கள்) முதல் அங்கம். \n\nவேத மந்திரங்களுக்கு உயிர், அதன் உச்சரிப்பில் உள்ளதால் அதனை சரியாக உச்சரிக்க வேண்டும். இதனை \"அட்சர சுத்தம்\" என்பர். அத்துடன் ஒவ்வொரு எழுத்தையும் குரல் உயர்த்திச் சொல்வதா, தாழ்த்திச் சொல்வதா, சமமாகச் சொல்வதா என்ற வேறுபாடுகள் உண்டு. இந்த மூன்றையும் முறையே \"உதாத்தம்\", \"அநுதாத்தம்\", \"ஸ்வரிதம்\" என்பர். இவை இருக்க வேண்டியபடி இருந்தால் அதற்கே \"ஸ்வர சுத்தம்\" என்று பெயர். அட்சர சுத்தம், ஸ்வர சுத்தம் இரண்டும் இருந்தால்தான் மந்திரங்கள் பலன் தரும். மந்திரங்களின் பொருளைவிட, ஒலிக்கும் முறை சரியாக இருப்பது முக்கியம். மந்திரக் கூட்டமாக உள்ள வேதத்துக்கு மூச்சு ஸ்தானம்.\n\n"}
{"id": "251181", "url": "https://ta.wikipedia.org/wiki?curid=251181", "title": "கல்பம் (வேதாங்கம்)", "text": "கல்பம் (வேதாங்கம்)\n\nகல்பம், (Kalpa (Vedanga) வேதாங்கங்களின் ஆறாம் அங்கம். இது வேதங்களின் கைகளாக கருதப்படுகிறது. வைதீக கர்மாக்களில் குறிப்பாக யாகம், யக்ஞம், பூஜை, திருமணம் போன்ற சடங்குகள் எவ்வாறு நடத்த வேண்டும் என்ற நெறிமுறைகள் வகுத்து தருகிறது. முனிவர்கள் கல்பம் சார்ந்த சாத்திரங்களை தர்ம சாத்திரம், க்ருஹ்ய சாத்திரம், சிரௌத சாத்திரம் என மூன்றாக வகுத்துள்ளனர். \n"}
{"id": "251182", "url": "https://ta.wikipedia.org/wiki?curid=251182", "title": "யோகான்னசு பிரான்சு ஆர்ட்மேன்", "text": "யோகான்னசு பிரான்சு ஆர்ட்மேன்\n\nயோகான்னசு பிரான்சு ஆர்ட்மேன் (ஜனவரி 11, 1865 – செப்டம்பர் 13, 1936) ஒரு செருமானிய இயற்பியலாளரும் வானியலாளரும் ஆவார். இவர் 1904இல் டெல்ட்டா ஓரியானிசின் நிறமாலையை ஆராய்ந்த போது கால்சியம் வரிகளைத் தவிர மற்ற அனைத்து வரிகளும் இடம்பெயர்வதைக் கண்டார். இது விண்மீன்களிடை ஊடகம் ஒன்று நிலவுவதைக் குறிக்கிறது எனக் கூறினார்.\n\nஇவர் தெ லா பிலாத்தா வான்காணகத்தின் இயக்குநராக நவம்பர் 1922 முதல் மே 1934வரை இருந்தார். அப்போது இவர் வானியற்பியலில் வான்காணகப் பணிகளை வழிநடத்தினார். இவர் மூன்று சிறுகோள்களைக் கண்டுபிடித்தார்.\n\nஇவர் இலீப்சிக் பல்கலைக்கழகத்தில் நிலா மறைப்புகளைப் பற்றி ஆய்வு செய்து 1891இல் முனைவர் பட்டம் பெற்றார்.\n\n\n"}
{"id": "251183", "url": "https://ta.wikipedia.org/wiki?curid=251183", "title": "சந்தஸ்", "text": "சந்தஸ்\n\nசந்தஸ் வேதாங்கங்களின் மூன்றாவது உறுப்பாகும். இது வேதத்தின் பாதமாக கருதப்படுகிறது. தமிழில் யாப்பிலக்கணம் என்பதே சமசுகிருத மொழியில் சந்தஸ் எனப்படும். சீக்ஷா சரியான உச்சரிப்புக்கான விதிமுறைகளைத் தொகுக்கிறது, வியாகரணம் அக்ஷரங்களின் (எழுத்துக்களின்) பொருத்தத்தைத் தீர்மானிக்கிறது, சந்தஸ் வேத மந்திரப் பிரயோகத்தின் ஒட்டுமொத்த ஒலி வடிவம் குலைவற்ற ஒழுங்கு கொண்டிருக்க உதவுகிறது. இவ்வகையில் வேத ஒலிகள் மற்றும் மந்திரங்களை சந்தஸ் காப்பாற்றிக் கொடுப்பதாகச் சொல்லலாம். வேத மந்திரங்களைத் தவறாக உச்சரிப்பது விரும்பத்தகாத எதிர்மறை விளைவுகளை அளிப்பது போலவே, மந்திரங்களில் உள்ள எழுத்துக்களை (அட்சரங்களை) கூட்டுவதும் குறைப்பதும் பிழையாக அமையும். சந்தஸ் குறித்த நூல்களில் பிங்களரின் சந்தஸ் சாஸ்திரமே புகழ் பெற்றதாகும். \n"}
{"id": "251185", "url": "https://ta.wikipedia.org/wiki?curid=251185", "title": "நிருக்தம்", "text": "நிருக்தம்\n\nநிருக்தம் அல்லது சொல் இலக்கணம், (Nirukta) வேதத்தின் நான்காம் வேதாங்கமாகும். நிருக்தம் வேதத்தின் செவியாகக் கருதப்படுகிறது. நிருக்தம் வேதத்தின் வேர்ச் சொல்லகராதி ஆகும். நிருக்தம் ஒவ்வொரு சொல்லின் வேரையும் கண்டெடுத்துக் கொடுக்கிறது. வேத மொழியில் உள்ள கடினமான சொற்களுக்கு மூலம் மற்றும் பொருள் தருவதுடன், அன்றாட பயன்பாட்டில் உள்ள சொற்களையும் அசை பிரித்து அவற்றின் மூலப் பதங்களை விளக்கி, ஏன் குறிப்பிட்ட பொருளில் ஒவ்வொரு சொல்லும் பயன்படுத்தப்படுகிறது என்பதை விளக்குகிறது.\n\n"}
{"id": "251186", "url": "https://ta.wikipedia.org/wiki?curid=251186", "title": "காட்பிரீடு மூன்சென்பெர்கு", "text": "காட்பிரீடு மூன்சென்பெர்கு\n\nகாட்பிரீடு மூன்சென்பெர்கு (\"Gottfried Münzenberg\", பிறப்பு: 17 மார்ச் 1940) என்பவர் ஒரு செருமானிய இயற்பியலாளர் ஆவார்.\n\nSection::::பிறப்பும் கல்வியும்.\nஇவர் 1940 மார்ச்சு மாதம் 17ஆம் நாளில் செருமனியின் சட்சோனி மாகாணத்தில் உள்ள நார்தாவுசென் நகரில் சீர்திருத்தத் திருச்சபை அமைச்சர்கள் குடும்பத்தில், பாட்டர் எயின்சு, எலன் மூன்சென்பெர்கு ஆகியோருக்கு மகனாகப் பிறந்தார். தன் வாழ்க்கை முழுவதும் இவர் இறையியல், மெய்யியல் கோட்பாடுகளில் இயற்பியலின் தாக்கம் குறித்து ஆழ்ந்த ஈடுபாடு கொண்டிருந்தார்.\n\nஇவர் செருமனியின் கெய்சன் நகரிலுள்ள சட்டசு-இலீபிகுப் பல்கலைக்கழகம், இன்சுபிரக்கு பிரான்சென்சுப் பல்கலைக்கழகம் ஆகியவற்றில் தன்னுடைய இயற்பியல் பட்டத்தையும் தொடர்ந்து 1971இல் செருமனியின் கெய்சன் பல்கலைக்கழகத்தில் முனைவர் பட்டத்தையும் நிறைவு செய்தார்.\n\nSection::::பணி.\n1976ஆம் ஆண்டில் இவர், இடாமிட்டாட்டுத் தொழினுட்பப் பல்கலைக்கழகத்தில் பீட்டர் அம்புருசிடர் தலைமையில் இயங்கிய செருமனியின் சி. எசு. ஐ அணு வேதியியல் துறைக்கு இடம்பெயர்ந்தார். கனமான அயனிப் பொருள்களைப் பிரித்தெடுக்கும் பணியில் கப்பல் கட்டுமானத் தொழிலில் இவர் முக்கியப் பங்கு வகித்தார். பீட்டர் அம்புருசிடருடன் இணைந்து இவர் போரியம் (Bh Z=107), ஆசியம் (Hs Z=108), மெய்ட்னீரியம் (Mt Z=109), டார்ம்சிட்டாட்டியம் (Ds Z=110), இரோயன்ட்கெனியம் (Rg Z=111), கோப்பர்நீசியம் (Cn Z=112) போன்ற தனிமங்களைக் கண்டறிவதிலும் குளிர் கனவயனிப் பிணைப்புச் செயற்பாடுகளிலும் பெரும்பங்கு வகித்துள்ளார். 1984ஆம் ஆண்டில் தொடங்கப்பட்ட சி. எசு. ஐ. அமைப்பின் புதிய துண்டு பிரிப்புத் திட்டத்திற்கு இவர் தலைவரானார். இத்திட்டம் கன அயனிகளின் பொருண்மம் சார் இடைவினைகள், விந்தையான அணுக்கரு கற்றைகளை தோற்றுவித்தலும் பிரித்தலும், விந்தையான அணுக்கருக்களின் வடிவமைப்பு போன்ற பல ஆய்வுத் தலைப்புகளுக்கு அடிப்படையான வழிகளைத் திறந்து வைத்தது. மேலும் இவர் சி. எசு. ஐ அணு அமைப்பு, அணுக்கரு வேதியியலில் துறைகளின் இயக்குனராகவும் மார்ச்சு 2005இல் பணியோய்வு பெறும் வரை மைன்சுப் பல்கலைக்கழகத்தில் இயற்பியல் பேராசிரியராகவும் பணிபுரிந்தார்.\n\nSection::::விருதுகள்.\n1983இல் செருமனியின் கெய்சன் பல்கலைக்கழகம் இவருக்கு அளித்த உரோஞ்சன் விருதும் 1996ஆம் ஆண்டில் பிராங்கபேட்டு நகரில் சிகாடு ஆபுமான் என்பவருடன் இணைத்து இவருக்கு வழங்கப்பட்ட ஓட்டோ-ஆன் பரிசும் இவர் பெற்ற மிகவும் குறிப்பிடத்தக்க விருதுகளாகும்.\n\n"}
{"id": "251192", "url": "https://ta.wikipedia.org/wiki?curid=251192", "title": "ஜார்ஜ் எர்பிக்", "text": "ஜார்ஜ் எர்பிக்\n\nஜார்ஜ் அவார்டு எர்பிக் (\"George Howard Herbig\", சனவரி 2, 1920 – அக்டோபர் 12, 2013) ஓர் அமெரிக்க வானியலாளர் ஆவார். இவர் அவாய் பல்கலைக்கழகத்தில் வானியலாளராகப் பணியாற்றினார். எர்பிக்-ஆரோ பொருட்கள் கண்டுபிடிப்பில் இவர் பெயர் பெற்றார்.\n\nSection::::பின்புலம்.\nஇவர் 1920இல் மேற்கு வர்ஜீனியா, வீலிங்கில் பிறந்தார். எர்பிக் முனைவர் பட்டத்தை 1948இல் பெர்க்லி கலிபோர்னியா பல்கலைக்கழகத்தில் பெற்றார், அதன் ஆய்வேடு, ”ஒண்முகில்நிலையில் மாறுபடும் விண்மீன்கள்” என்பதாகும். அவரது சிறப்புப் புலம் படிமலர்ச்சியின் தொடக்கநிலை விண்மீன்கள் ஆகும். இவை இடைநிலைப் பொருண்மை உள்ள முந்து முதன்மை வரிசை விண்மீன்களாகும். இவை எர்பிக் Ae/Be வகை விண்மீன்கள் என வழங்கப்படுகின்றன. மேலும் உடுக்கணவெளி ஊடகத்தைக் கண்டுபிடித்தார். இவர் கியூல்லெரிமோ ஆரோவுடன் இணைந்து எர்பிக் ஃஆரோ பொருட்களைக் கண்டுபிடித்தார்; இவை ஒண்முகில் நிலையில் தோன்றும் விண்மீனின் இருமுனைமைப் பாய்வால் ஏற்படும் பொலிவார்ந்த படலத்திட்டுகள்/பட்டைகளாகும். உடுக்கணவெளி விரவல் பட்டை அறிவுப்புல ஆய்விலும் பெரும்பங்களிப்பு செய்துள்ளர். இவ்வகையில் 1963முதல் 1995வரை தொடர்ச்சியாக ஒன்பது கட்டுரைகளை “விரவிய உடுக்கணப் பட்டைகள்” என்றதலைப்பில் வெளியிட்டுள்ளார்.\n\n\n\n\n\n"}
{"id": "251213", "url": "https://ta.wikipedia.org/wiki?curid=251213", "title": "சிஆர்-7", "text": "சிஆர்-7\n\nஅண்ட செம்பெயர்ச்சி 7 அல்லது கொசுமசு செம்பெயர்ச்சி 7 (\"Cosmos Redshift 7\", \"Galaxy Cosmos Redshift 7\", \"Galaxy CR7\" அல்லது \"CR7\") என்பது மிகவும் பழமையானதும், மிகவும் தூரத்தில் உள்ளதுமான விண்மீன் பேரடைகளில் ஒன்று ஆகும். இது புவியில் இருந்து 12.9 பில்லியன் ஒளி ஆண்டுகள் தொலைவில் செக்ஸ்டான்சு என்ற விண்மீன் குழுவில் அமைந்துள்ளது. இப்பேரடையில் பெரு வெடிப்பின் பின் தோன்றிய முதல் விண்மீன்கள் இங்குள்ளதாக அறிவிக்கப்பட்டுள்ளது.\n\nதிரள்-iii வகை விண்மீன்கள் அடங்கிய தொடக்கநிலைப் பால்வெளியின் கண்டுபிடிப்பு அண்டவியலில் புதிய ஆய்வுக் கட்டமாகும். இது ஏற்கெனவே கண்டறியப்பட்டுள்ள பொலிவுமிக்க பால்வெளியைவிட மும்மடங்கு பொலிவைக் கொண்டுள்ளது. தொடக்கத்தில் உருவாகிய பால்வெளியில் மீள்மின்னணுவாக்கம் (Reionisation) நிகழ்ந்த, பெருவெடிப்பிற்குப் பிறகு 80 கோடி ஆண்டுகளுக்குப் பிந்திய, காலகட்டத்தைச் சேர்ந்த பால்வெளிவகையிது. இதுவரை இவ்வகை விண்மீன்களடங்கிய அண்டம் கோட்பாட்டியலாக மட்டுமே முன்கணிக்கப்பட்ட வொன்றாகும். இப்போது அந்தக் கோட்பாட்டுக் கருதுகோள் மெய்யென நிறுவப்பட்டுள்ளது. இதில்தான் முன்பு நிலவிய எளிய தனிமங்கள் அணுக்கருப் பிணைவால் ஒருங்கிணைந்து இன்று நிலவும் அடர்தனிமங்களாக (Heavy Elements) உருவாகின. இதில் அமைந்த விண்மீன்கள் முதல் தலைமுறை விண்மீன்கள் ஆகும். இதற்கு முப்பதே அகவையுள்ள போர்த்துகேயக் கால்பந்து வீர்ரான CR7 என மக்களால் வழங்கப்படும் கிறித்தியானோ உரொனால்டுவின் பெயரிடப்பட்டுள்ளது. எனவே இது இனி CR7 பால்வெளி என அழைக்கப்படும்.இத்தகையபால்வெளியில் மட்டுமே இன்று நிலவும் சூரியக்குடும்பம் போன்ற விண்மீன்-கோள்குவை மண்டலங்கள் உருவாக முடியும்.\n\nபோர்த்துகேய நாட்டு இலிசுபன் பல்கலைக்கழகப் டேவிட் சோப்ராலும் நெதர்லாந்து வான்காணகமும் இணைந்து ESOவின் மீப்பெருந்தொலைநோக்கியைப் பயன்படுத்தி வானின் சிறுபரப்பில் மட்டுமே ஹேடாமல் மிகப் பரந்து விரிந்த விண்கொளம் முற்றிலும் துழாவி இந்தப் பால்வெளியைக் கண்டுபிடித்துள்ளனர். இவர்கள் இதுபோன்ற பல பால்வெளிகளைக் கண்டுபிடித்துள்ளனர். இவற்றில் மிகப்பொலிவான ஒன்றிற்கே CR7 எனப்பெயரிட்டுள்ளனர். இதில் நீல நிறமும் செம்பொலிவும் கொண்ட விண்மீன்கொத்துகள் உள்ளதால் இது திரள்-iii வகையைச் சார்ந்த ஒற்றைப் பான்மையினதாக உறுதிபடுத்தப்பட்டது.\n\n"}
{"id": "251214", "url": "https://ta.wikipedia.org/wiki?curid=251214", "title": "கரீப் ரத் எக்ஸ்பிரஸ்", "text": "கரீப் ரத் எக்ஸ்பிரஸ்\n\nகரீப் ரத் என்ற சொல்லுக்கு ஏழையின் வண்டி என்று பொருள். குறைந்த செலவில் பயணிக்கத்தக்க தொடர்வண்டிகளை கரீப் ரத் என்ற பெயரில் இந்திய இரயில்வே இயக்குகிறது. இத்தகைய வண்டிகளில் கட்டணமும் குறைவு. பெட்டிகளில் அதிக இருக்கைகள் இருக்கும். இது ராஜ்தானி வகை வண்டிகளின் வேகத்தில் இயங்குகிறது.\n\n"}
{"id": "251220", "url": "https://ta.wikipedia.org/wiki?curid=251220", "title": "இந்திய-உரோம வர்த்தக உறவுகள்", "text": "இந்திய-உரோம வர்த்தக உறவுகள்\n\nஇந்தியா மற்றும் உரோம் நாட்டினிடையே வர்த்தக உறவுகள் கி.மு.30-லேயே இருந்து வந்துள்ளன. உரோம வரலாற்று ஆய்வாளர்கள் உரோம மனைவிகளுக்கு சில்க் வாங்குவதற்காக இந்தியாவில் நிறைய வெள்ளி மற்றும் தங்கத்தை இழந்ததாக குறிப்பிட்டுள்ளனர். பண்டைய தமிழ் பேரரசுகளான சேர,சோழ,பாண்டிய நாடுகளில் தொடர்ச்சியாக வணிக தொடர்பு வைத்திருந்தனர்.\n\nSection::::வர்த்தகம்.\nSection::::விலங்குகள்.\nயானை, காண்டாமிருங்களின் தந்தங்கள் ஏற்றுமதியில் முக்கியப் பங்கு வகித்தன. சிறுத்தைகள், புலிகள், சிங்கங்கள் சர்க்கஸ் போன்றவற்றில் பயன்படுத்த வாங்கப்பட்டன.\n\nSection::::துறைமுகங்கள்.\nSection::::முக்கிய தமிழகத் துறைமுகங்கள்.\nSection::::முசிறி.\nகாலத்தால் அழிந்து போன துறைமுகமான முசிறி இந்தியாவின் தென்மேற்குத் திசையில் அன்றைய சேரநாட்டில் அமைந்திருந்தது. இத்துறைமுகம் சேர மற்றும் உரோம நாட்டின் இடையேயான வர்த்தகத்தில் முக்கிய பங்காற்றியது.\nSection::::அரிக்கமேடு.\nஅரிக்கமேடு அன்றைய சோழநாட்டில் அமைந்த துறைமுகமாகும்.\n"}
{"id": "251221", "url": "https://ta.wikipedia.org/wiki?curid=251221", "title": "தொடுகைச் செயன்முறை", "text": "தொடுகைச் செயன்முறை\n\nதொடுகைச் செயன்முறை (\"contact process\") என்பது மிகவும் அடர்த்தியான கந்தக அமிலத்தைத் தயாரிப்பதற்கு நடைமுறையில் பயன்படுத்தப்படும் தயாரிப்பு முறையாகும். இத்தகைய மிகவும் செறிவு மிகுந்த கந்தக அமிலம் தொழிற்சாலைகளில் பயன்படுகிறது. பிளாட்டினம் இவ்வினையில் வினையூக்கியாகப் பயன்படுத்தப்படுகிறது. ஊட்டு மூலப்பொருளாகக் கந்தகம் உள்ள நிலையில் ஆசனிக்கு மாசுகளுடன் பிளாட்டினம் எளிதில் வினைபுரியும் தன்மை கொண்டிருப்பதால், வனேடியா இவ்வினைக்காகத் தற்பொழுது பரிந்துரைக்கப்படுகிறது.\n\n1831ஆம் ஆண்டில் ஆங்கிலேய வினாகிரி வணிகர் பெரெகிரின் பிலிப்புசு இந்தச் செயன்முறைக்குக் காப்புரிமை பெற்றிருந்தார். முந்தைய ஈய அறைச் செயன்முறையை விட அடர்த்தியான கந்தக அமிலம் தயாரிப்பதற்காக மிகவும் சிக்கனமான செயன்முறையாக தொடுகைச் செயன்முறையை இவர் கருதினார். கந்தக அமிலம் தயாரிப்பதோடு கூடுதலாக இம்முறையில் கந்தக மூவொட்சைட்டும் ஓலியமும் தயாரிக்கப்பட முடியும் என்பது இம்முறையின் சிறப்பாகும்.\n\nSection::::செயன்முறை.\nதொடுகைச் செயன்முறையை ஐந்து படிநிலைகளாகப் பிரிக்க இயலும்.\n\nஎன்பன இம்முறையிலுள்ள ஐந்து நிலைகளாகும்.\nவினையூக்கியின் வீரியம் குறையாமல் இருக்க கந்தகவீரொட்சைட்டையும் காற்றையும் தூய்மைப்படுத்துவது அவசியமாகும். தூய்மையாக்கலுக்குப் பின்னர் வளிமமானது நீரினால் கழுவப்பட்டு, கந்தக அமிலத்தால் உலர்த்தப்படுகிறது.\n\nவெப்பப் பரிமாற்றிகள் மூலமாக வினையூக்கிக்கு மாற்றப்படும் வெளியேற்றப்படும் வளிமங்களால் வினைக் கலவையைச் சூடாக்குவதன் மூலம் ஆற்றல் இங்கு சேமிக்கப்படுகிறது.\n\nகந்தகவீரொட்சைட்டும் ஒட்சிசனும் இம்முறையில் பின்வருமாறு வினைபுரிகின்றன.\n\nஇலீச்சற்றலியரின் தத்துவத்தின்படி அழுத்தத்தைக் கூட்டும்போது முன்னோக்குவினை நிகழ்வது சாத்தியமாகிறது. அதனால் கூடிய உற்பத்தியும் நிகழ்கிறது. வெப்பநிலை குறைக்கப்பட்டால் பொருளாதார நலனுக்கும் கீழாக உற்பத்திவீதம் குறைந்து விடுகிறது. எனவே, வினைகலனில் தூய கந்தக ஈராக்சைடு மற்றும் ஆக்சிசன் வாயுக்கள் 1 – 2 வளிமண்டல அழுத்தத்தில் எடுத்துக்கொள்ளப்படுகிறது. வெப்பநிலையை 450 பாகை செல்சியசு வெப்பநிலைக்கு உயர்த்த வனேடியம் ஐந்தாக்சைடு வினையூக்கி பயன்படுத்தப்பட்டு 96 சதவீதம் உற்பத்தியை அடையமுடிகிறது. பிளாடினம் வினையூக்கி வனேடியம் ஐந்தாக்சைடைவிட அதிக பலனளித்தாலும் அதன் உயர்ந்த விலை காரணமாகவும் எளிதில் இதன் வினையூக்கிப் பண்பு பாதிக்கப்படுவதாலும் இதை அதிகமாகப் பயன்படுத்துவதில்லை. மேலும், வினையில் வேதிச்சமநிலையைப் பாதிக்கப்படாமல் வினையின் வேகத்தை அதிகரிக்க மட்டுமே வினையூக்கியானது பயன்படுகிறது. வினையூக்கியின் செயற்பாட்டை விளக்கும் வினைவழி முறையை இரு படிநிலைகளில் விளக்கலாம்.\n\n1. SO வை V அயனி SO யாக ஆக்சிசனேற்றம் செய்கிறது.\n\n2. ஆக்சிசனிழந்த V ஆக்சிசனேற்றம் அடைந்து மீண்டும் V அயனியாக மீட்டாக்க வினையூக்கியாகிறது.\n\nசூடான கந்தக மூவாக்சைடு வெப்ப பரிமாற்றி வழியாக செலுத்தப்பட்டு ஈர்ப்பு கோபுரத்தில் கந்தக அமிலத்தில் கரைக்கப்பட்டு ஓலியம் உருவாகிறது.\n\nஅதிகமான வெப்பம் உமிழப்படும் வினையாக இருப்பதால் நேரடியாக கந்தக மூவாக்சைடை தண்ணீரில் கரைத்து ஓலியம் மற்றும் கந்தக அமிலம் தயாரிப்பது நடைமுறைக்கு சாத்தியமற்றதாக உள்ளது. திரவம் உருவாதலுக்குப் பதிலாக அமில நீராவி அல்லது மூடுபனி இம்முறையில் உருவாகும் வாய்ப்பும் உள்ளது.\n\nஓலியம் நீருடன் வினைபுரிந்து மிகவும் செறிவு மிகுந்த கந்தக அமிலம் உருவாகிறது.\n\nஇவ்வினையின் சராசரி உற்பத்தி வீதம் கிட்டத்தட்ட 30 சதவீதம் ஆகும்.\n\nSection::::சுத்திகரிப்பு அலகு.\nஇவ்வலகு, தூவுதல் கோபுரம், குளிர்விக்கும் குழாய்கள், தூய்மையாக்கும் கோபுரம், உலர்த்தும் கோபுரம், ஆர்சனிக் தூய்மையாக்கி, சோதனைப் பெட்டி முதலான பகுதிகளைக் கொண்டுள்ளது.\n\nSection::::இரட்டைத்தொடுகை இரட்டையீர்ப்பு.\nதொடு முறை செயல்முறையின் அடுத்த படிநிலை இரட்டைத்தொடுகை இரட்டையீர்ப்பு எனப்படுகிறது தயாரிப்பு வாயுக்கள் (SO) மற்றும் (SO) வாயுக்கள் இந்தச் செயல்பாட்டில் இரண்டு முறை ஈர்ப்பு கோபுரங்கள் வழியாகச் செலுத்தப்படுகின்றன. இதனால் கந்தக ஈராக்சைடு மேலும் மேலும் கந்தக மூவாக்சைடாக மாற்றப்பட்டு அதிகமான கந்தக அமிலம் உற்பத்தி செய்யப்படுகிறது.\n\nSO நிறைந்த வாயுக்கள் முதல் நிலை மாற்றமடைவதற்காக வினையூக்கி மாற்றிக்குள் நுழைகின்றன, வழக்கமாக வினையூக்கி மாற்றியென்பது பல வினையூக்கிப் படுகைகள் கொண்டிருக்கும் கோபுரமாகும். இக்கோபுரத்தில் இருந்து வெளிப்படும் வாயுவில் SO மற்றும் SO வாயுக்கள் உள்ளன. இவ்வாயுக்கள் கந்தக அமிலம் துளித்துளியாகச் சொட்டும் இடைநிலை ஈர்ப்பு கோபுரங்கள் வழியாக செலுத்தப்படும் போது கந்தக மூவாக்சைடு தண்ணீரில் கரைந்து கந்தக அமிலத்தின் செறிவை அதிகரிக்கிறது. ஒருவேளை கந்தக ஈராக்சைடும் இடைநிலை கோபுரத்தில் உட்புக நேர்ந்தாலும் அது மாற்றமேதுமின்றி ஈர்ப்பு கோபுரத்திலிருந்து வெளிப்படுகிறது.\nஇவ்வாறு வெளிவரும் SO வாயு குளிவிக்கப்பட்டு மீண்டும் வினையூக்கி மாற்றி கோபுரத்திற்குள் செலுத்தப்படுகிறது. இங்கு SO வாயு SO வாயுவாக மாறும் நிகழ்வு இந்நிலையில் கிட்டத்தட்ட 99.8% மாற்றமாக இருக்கிறது. இறுதியாக இவ்வாயுக்கள் கடைசி ஈர்ப்பு கோபுரத்தில் செலுத்தப்பட்டு செறிவு மிகுந்த கந்தக அமிலம் தயாரிக்கப்படுகிறது.\nமுறையான வெப்பக் கட்டுப்பாடு மற்றும் சீராக வாயுக்கள் செலுத்துதல் வீதம் ஆகியவற்றால் உற்பத்தி வீதம் மற்றும் செறிவு மிகுத்தல் செயல்பாடுகள் மேம்படுத்தப்படுகின்றன.\n\n"}
{"id": "251232", "url": "https://ta.wikipedia.org/wiki?curid=251232", "title": "ஒ.ச.நே. ஈடுசெய்தல்", "text": "ஒ.ச.நே. ஈடுசெய்தல்\n\nஒ. ச. நே. ஈடுசெய்தல் \"(UTC offset)\" என்பது ஒரு குறிப்பிட்ட இடத்தின் குறிப்பிட்ட நாளில் ஒருங்கிணைந்த சர்வதேச நேரத்திலிருந்து வேறுபடுகின்ற மணி மற்றும் நிமிடங்களைக் குறிக்கின்றது. பொதுவாக இந்நேர வேறுபாடு (+ அல்லது -) குறியீகள் மூலமாக குறிக்கப்படுகிறது. எனவே ,ஒரு இடத்தில் நிலவுகின்ற நேரமானது ஒருங்கிணைந்த சர்வதேச நேரத்திலிருந்து ஒரு மணி நேரம் முன்னால் இருக்கிறது என்றால் ( குளிர்காலத்தில் பெர்லினில் இருக்கும் நேரத்தைப் போல) அதை ஒருங்கிணைந்த சர்வதேச நேரத்திற்கு ஈடு செய்யும் பொருட்டு \"+01:00\", \"+0100\", அல்லது சாதாரணமாக \"+01\" என்று குறிக்கப்படுகிறது.\n\nSection::::நேர வலயம் மற்றும் நேரமீடுசெய்தல்.\nநேர வலயம் என்பது ஒரு நிலவியற் பகுதியில் உள்ள அனைவரும் கிட்டத்தட்ட ஒரே நேரத்தை உணர்வதைக் குறிக்கும்.\n\nநேரமீடுசெய்தல் என்பது ஒரு நிலவியற்பகுதியில் நிலவும் நேரத்தை , ஒருங்கிணைந்த சர்வதேச நேரத்திற்குச் சமமான நேரமாகக் குறிப்பிடும்பொருட்டு கூட்டவோ அல்லது குறைக்கவோ செய்கின்ற நேரத்தின் அளவாகும். அந்நேரம் பகலொளி சேமிப்பு நேரம் அல்லது திட்ட நேரம் என்பவற்றில் எதுவாகவும் இருக்கலாம்.\n\nஏதாவதொரு குறிப்பிட்ட நேர வலயத்தில் வசிப்பவர்கள் ( உருசியா அல்லது தென் ஆப்பிரிக்கா போல) திட்ட நேரத்தை ஆண்டு முழுவதுமோ அல்லது கோடைகாலத்தின் பகல் பொழுது மற்றும் குளிர்காலத்திலோ கண்காணிக்க இயலும்.\n\nSection::::பகலொளி சேமிப்பு நேரம்.\nவட அமெரிக்கா , ஐரோப்பா மற்றும் ஆத்திரேலியா போன்ற பல நாடுகளில் பகலொளி சேமிப்பு நேரம் பயன்படுத்தப்படுகிறது. பகலொளி சேமிப்பு நேரம் என்பது பரவலாக பயன்பாட்டில் இருக்கும் திட்ட நேரத்தை கோடை மாதங்களில் முன்னோக்கி நகர்த்தும் முறையாகும். இது பொதுவாக ஒரு மணி நேரமாகும். மத்திய ஐரோப்பிய நேரம் ஒ. ச. நே + 01:00 என்பது மத்திய ஐரோப்பிய கோடை நேரம் ஒ. ச. நே + 02:00 என்று மாற்றப்படுகிறது மற்றும் பசிபிக் திட்ட நேரம் ஒ. ச. நே 08:00 என்பது பசிபிக் பகலொளி நேரமாகவும் மாற்றப்படுகிறது.\n\n\n"}
{"id": "251242", "url": "https://ta.wikipedia.org/wiki?curid=251242", "title": "காவலூர் முருகன் கோயில்", "text": "காவலூர் முருகன் கோயில்\n\nகாவலூர் முருகன் கோயில், இந்தியா, தமிழ்நாடு, தஞ்சாவூர் மாவட்டத்திலுள்ள முருகன் கோயிலாகும்.\n\nSection::::அமைவிடம்.\nஇக்கோயில் தஞ்சாவூர் மாவட்டத்திலுள்ள அம்மாப்பேட்டை ஒன்றியத்தில் அமைந்துள்ளது.\n\nSection::::அமைப்பு.\nசண்முகசுப்பிரமணியசுவாமி கோயில் என்றழைக்கப்படுகின்ற இக்கோயில் திருப்புகழ் பாடிய அருணகிரிநாதரால் பாடல் பெற்ற கோயிலாகும். சற்றே உயர்ந்த தளத்தில் அமைந்துள்ள இக்கோயில் கருவறை, விமானம் உள்ளிட்ட அமைப்புகளுடன் உள்ளது. கோயிலில் பலிபீடம், நந்தி உள்ளன. கோயிலின் முன் மண்டபத்தில் விநாயகர், சந்திரன், சூரியன், வல்லவநாதர், அருணகிரிநாதர், அங்காரஹன் உள்ளிட்டோர் உள்ளனர். ஆறுபடை வீடுகளைச் சேர்ந்த முருகனின் திருவுருவங்கள் சுதைச் சிற்பங்களாக அமைக்கப்பட்டுள்ளன.\n\n"}
{"id": "251243", "url": "https://ta.wikipedia.org/wiki?curid=251243", "title": "கப்போங்கு மொழி", "text": "கப்போங்கு மொழி\n\nகப்போங்கு (\"Kapóng\") என்பது கயானா, மற்றும் வெனிசுவேலாவில் பேசப்படும் ஒரு கரிபன் மொழி ஆகும். இம்மொழி கயானாவில் குறிப்பாக அந்நாட்டின் மசருனி ஆற்றிற்கு மேலேயுள்ள பகுதிகளில் பரவலாகப் பேசப்படுகிறது. இம்மொழியைப் பேசுவோர் அனேகமாக கிராமங்களில் வசிக்காவிட்டாலும், கமராங், ஜவால்லா, வரமதோங், காக்கோ ஆகிய இடங்களில் உள்ளோர் பெரும்பான்மையாகப் பேசுகின்றனர். கப்போங்கு மொழியில் இரண்டு வட்டாரமொழி வழக்குகள் உள்ளன. அவை: அக்கவாயோ, பட்டமோனா ஆகியனவாகும்.\n"}
{"id": "251248", "url": "https://ta.wikipedia.org/wiki?curid=251248", "title": "ஊர்வசி புட்டாலியா", "text": "ஊர்வசி புட்டாலியா\n\nஊர்வசி புட்டாலியா (\"Urvashi Butalia\", பிறப்பு: 1952) என்பவர் பெண்ணிய எழுத்தாளர், படைப்பாளி, நூலாசிரியர், மற்றும் நூல் வெளியீட்டாளர் ஆவார். காளி பார் விமன் (kali for women) என்ற இந்தியாவின் முதல் பெண்ணியப் பதிப்பகத்தை ரிது மேனனுடன் சேர்ந்து தோற்றுவித்தவர்.\n\nSection::::இளமைக் காலம்.\nஊர்வசி புட்டாலியா அரியானா மாநிலம் அம்பாலா என்னும் ஊரில் பிறந்தார். 1973 ஆம் ஆண்டில் இலக்கியத்தில் இளங்கலை, முதுகலை பட்டங்களை தில்லிப் பல்கலைக்கழகத்தில் பயின்று பெற்றார். பின்னர் 1977 இல் இலண்டன் பல்கலைக்கழகத்தில் தென்னாசிய ஆய்வுகள் செய்து முதுகலைப் பட்டம் பெற்றார்.\n\nSection::::பதிப்புப் பட்டறிவு.\nதில்லியில் அமைந்துள்ள ஆக்சுபோர்டு பல்கலைக்கழக பதிப்பகத்தில் பணியில் சேர்ந்து பதிப்பு சம்பந்தமான அனுபவங்களை ஊர்வசி புட்டாலியா பெற்றார். 1982 இல் இலண்டனில் உள்ள 'செட் புக்ஸ்' அமைப்பில் பெண்ணிய ஆய்வுகளில் ஈடுபட்டார். 1984 ஆம் ஆண்டில் ரிது மேனனுடன் இணைந்து பெண்ணியக் கருத்துகளைப் பரப்பும் நோக்கத்துடன் ஒரு பதிப்பகத்தைத் தோற்றுவித்தார். 2003 ஆம் ஆண்டில் ரிது மேனனுடன் கருத்து வேறுபாடு ஏற்பட்டு இருவரும் பிரிந்தனர். அதற்குப் பிறகு 'சுபான் புக்ஸ்' என்னும் பதிப்பகத்தைத் தொடங்கினார் ஊர்வசி. பெண்ணியம் பேசும் நூல்கள் மட்டுமன்றி கதை, புதினம், குழந்தை நூல்கள் பொது நூல்கள் எனப் பல வகை நூல்களை இப்பதிப்பகம் வெளியிட்டது.\n\nSection::::எழுத்துப்பணி.\nபெண்களுக்கு எதிரான வன்செயல்களைக் கண்டித்தும் எதிர்த்தும் பல செய்தித் தாள்களிலும் இதழ்களிலும் எழுதி வருகிறார். பெண்களின் \nபடைப்பாற்றலை வளர்த்தெடுக்க உதவி வருகிறார். இந்தியா பாக்கிஸ்தான் பிரிவினையின் போது நிகழ்ந்த வன்முறையிலும் போராட்டத்திலும் பாதிக்கப்பட்டு உயிர்ப் பிழைத்தோர் பலரை அணுகி பேட்டிக் கண்டு அவர்களுடைய அவலங்களையும் அனுபவங்களையும் பதிவு செய்துள்ளார் ஊர்வசி. தி கார்டியன், தி டைம்ஸ் ஆப் இந்தியா, அவுட்லுக், இந்தியா டுடே, தி இந்து போன்ற ஆங்கிலத்தாள்களில் பாலினச் சிக்கல்கள், தீவிர வாதம், அரசியல் போன்ற தளங்களில் தம் கருத்துகளை எழுதுகிறார். ஊர்வசி புட்டாலிய இதுவரை 7 நூல்கள் எழுதி இருக்கிறார். \nஇவரும் ரிது மேனனும் இணைந்து பத்ம சிறி விருது 2003 இல் பெற்றனர்.\n\n"}
{"id": "251255", "url": "https://ta.wikipedia.org/wiki?curid=251255", "title": "ஜன சதாப்தி எக்ஸ்பிரஸ்", "text": "ஜன சதாப்தி எக்ஸ்பிரஸ்\n\nஜன சதாப்தி விரைவுவண்டி என்னும் தொடர்வண்டிகள் இந்தியாவில் இயக்கப்படுகின்றன. இவை \"சதாப்தி விரைவுவண்டி\"யைப் போன்றவை.\n\nஜன சதாப்தி வண்டிகளில் \"ஹில் குயின் எக்ஸ்பிரஸ்\" என்னும் வண்டி மட்டுமே மீட்டர் பாதையில் இயங்குகிறது. இது லும்திங்கில் தொடங்கி லோயர் ஹாப்லாங் வரை செல்லும். இந்த வண்டியும் கூடிய விரைவில் அகல ரயில்பாதைக்கு மாற்றப்படும்.\n\nSection::::இயக்கப்படும் வண்டிகள்.\nகீழே உள்ள பட்டியலில் ஜன சதாப்தி வகை வண்டிகளைக் காண்க.\n\n\n"}
{"id": "251264", "url": "https://ta.wikipedia.org/wiki?curid=251264", "title": "டாட்டாநகர் சந்திப்பு", "text": "டாட்டாநகர் சந்திப்பு\n\nடாட்டாநகர் சந்திப்பு, இந்தியாவிலுள்ள ஜம்சேத்பூர் நகருக்கான தொடர்வண்டி நிலையமாகும். இந்த நிலையம் முன்னர் பீகாரில் இருந்தது. மாநில பிரிவினைக்குப் பின்னர், சார்க்கண்ட் மாநில எல்லைக்குள் உள்ளது. இது\nதென்கிழக்கு ரயில்வே கோட்டத்தில், அதிக பயணிகள் பயன்படுத்தும் இரண்டாவது முக்கிய நிலையம். \n\n"}
{"id": "251274", "url": "https://ta.wikipedia.org/wiki?curid=251274", "title": "ஒஸ்டுவால்டு செயன்முறை", "text": "ஒஸ்டுவால்டு செயன்முறை\n\nஒஸ்டுவால்டு செயன்முறை \"( Ostwald process)\" என்பது நைட்ரிக் அமிலம் தயாரிக்கப் பயன்படும் ஒரு வேதியியல் செயல்முறையாகும். வில்லெம் ஓஸ்டுவால்டு இச்செயன்முறையைக் கண்டறிந்து 1902 ஆம் ஆண்டில் காப்புரிமையும் பெற்றிருந்தார். இவருடைய இச்செயன்முறையே நவீன வேதியியல் தொழிற்சாலைகளில் முதன்மையாக அங்கம் வகிக்கிறது. மேலும் பொதுவான உரங்கள் உற்பத்திக்குத் தேவையான தாதுப் பொருட்களையும் இசெயன்முறை வழங்குகிறது. வரலாற்றிலும் நடைமுறையிலும் இசெயன்முறை ஹேபர் செயன்முறையை ஒத்திருக்கிறது. ஹேபர் செயன்முறை அமோனியா உற்பத்திக்குத் தேவையான தாதுப் பொருட்களை வழங்குகிறது.\n\nSection::::செயன்முறை.\nஅமோனியா நைட்ரிக் அமிலமாக மாறுவது இரண்டு படிநிலைகளில் நிகழ்கிறது. 10 சதவீதம் ரோடியம் சேர்ந்த பிளாட்டின வினையூக்கி முன்னிலையில் அமோனியா, ஆக்சிசனுடன் சேர்த்து சூடாக்கப்படுவதால் நைட்ரிக் அமிலமும் தண்ணீரும் உருவாகிறது. வலுவான வெப்ப உமிழ் வினை இப்படிநிலையில் நிகழ்கிறது. வெப்பம் உருவாக்குவதற்கான ஆதார வினையாக இவ்வினை கருதப்பட்டது\n\nஇரண்டாவது நிலையானது, நீருள்ள உறிஞ்சும் இயந்திரத்தில் நிகழும் இரண்டு வினைகளை உள்ளடக்கியுள்ளது. முதலாவதாக நைட்ரிக் ஆக்சைடு மீண்டும் நைட்ரசன் ஈராக்சைடாக: ஆக்சிசனேற்றம் செய்யப்படுகிறது. இவ்வாயு உடனடியாக நீரால் உறிஞ்சப்பட்டு நீர்த்த நிலையென்றாலும் தேவையான நைட்ரிக் அமிலத்தைத் தருகிறது. ஒருபகுதி வாயு மீண்டும் நைட்ரிக் ஆக்சைடாகக் குறைக்கப்படுகிறது:.\n\nநைட்ரிக் ஆக்சைடு மறு சுழற்சியில் ஈடுபடுத்தப்படுகிறது. தேவையான அடர்த்திக்கு அமிலம் காய்ச்சி வடித்தல் மூலம் தயாரிக்கப்படுகிறது. \nமாறாக, கடைசி படிநிலை காற்றில் நிகழ்த்தப்பட்டால்.\n\nநைட்ரிக் ஆக்சைடு மறு சுழற்சியில் ஈடுபடுத்தப்படுகிறது. தேவையான அடர்த்திக்கு அமிலம் காய்ச்சி வடித்தல் மூலம் தயாரிக்கப்படுகிறது. \nமாறாக, கடைசி படிநிலை காற்றில் நிகழ்த்தப்பட்டால்.\n\nஒட்டு மொத்தமாக 98 சதவீதம் உற்பத்தி கிடைக்க வேண்டுமெனில் முதலாவது படிநிலைக்கு குறிப்பிட்ட சில நிபந்தனைகள் பின்பற்றப்பட வேண்டும். அவை,\n\n• 4 முதல் 5 வளிமண்டல அழுத்தம்\n• சுமார் 217 பாகை செல்சியசு வெப்பநிலை\n\nநைட்ரிக் ஆக்சைடு மீள நைட்ரசனாக மாறும் பக்க வினையையும் இங்கு கருத்திற் கொள்ள வேண்டும்.\n\nவாயுக்கலவை வினையூக்கியுடன் தொடர்பு கொள்ளும் நேரத்தை குறைப்பதன் மூலம் இந்த இரண்டாம் நிலை வினையை கட்டுப்படுத்த இயலும்.\n\n"}
{"id": "251281", "url": "https://ta.wikipedia.org/wiki?curid=251281", "title": "ஆண்டர்ஸ் யோனாஸ் ஆங்ஸ்டிராம்", "text": "ஆண்டர்ஸ் யோனாஸ் ஆங்ஸ்டிராம்\n\nஆண்டர்ஸ் யோனாஸ் ஆங்ஸ்டிராம் (\"Anders Jonas Ångström\", 1814 - 1874 ), ஒரு சுவீடன் நாட்டு இயற்பியலாளர். உப்சாலா பல்கலைக்கழகத்தில் நிறமாலையியல் துறையில் முன்னோடியாக இருந்தவர். “வெப்பப்படுத்தப்பட்ட ஒரு வளிமம் ( gas ) எந்த அலைநீளங்களில் ஒளியை உமிழுமோ அதே அலைநீளங்களை குறைவான வெப்பநிலையில் உள்ளபோது அவ்வளிமம் உட்கவரும்” என்ற உண்மையை 1855 -ஆம் ஆண்டு கண்டறிந்தார்; இதை நான்காண்டுகளுக்குப் பின்னர் கீர்காஃப் ( Kirchoff ) ஆய்வுகளின் மூலம் உறுதி செய்தார். 1861- இல் ப்ரான்ஹோபர் வரிகளை ஆய்வு செய்ததில் சூரியனில் ஹைட்ரசன் உள்ளதை உறுதி செய்தார். ஆங்ஸ்ட்ராம் தன் அளவிடுதல்களை 10 மீ அளவுகளில் செய்தார்; பின்னாளிலே, அவரை கவுரவப்படுத்தும் விதமாக 10 மீ = 1 Å என்ற அலகு ஏற்படுத்தப்பட்டது. துருவ ஒளியின் நிறமாலையியல் பற்றியும் தன் ஆய்வுகளைச் செய்துள்ளார் ஆங்ஸ்டிராம்.\n\nSection::::வாழ்க்கை.\nஆண்டெர்சு ஜோனாசு ஆங்சுடிராம் மெடெல்பாட் நகரில் யோகான் ஆங்சுடிராமுக்குப் பிறந்து, ஆர்னோசந்து பள்ளியில் பயின்றார். இவர் 1833இல் உப்சாலாவுக்குப் போய் உப்சாலாப் பல்கலைக்கழகத்தில் கல்வி பயின்று 1839இல் இயற்பியலில் தேர்ச்சி பெற்றார். 1842இல் இவர் நடைமுறை வானியற் பணியில் பயிற்சிபெற ஸ்டாக்ஹோம் சென்றார். அடுத்த ஆண்டே அவர் உப்சாலா வான்காணகத்தின் பொறுப்பாளரானார்.\n\nபுவியின் காந்தப்புலம் பற்றிய ஆர்வத்தால் சுவீடன் நாட்டின் பல பகுதிகளின் காந்தச் செறிவில் ஏற்படும் வேறுபாடுகளை அளந்து பதிவு செய்தார். இவருக்கு இசுடாக்கோல்ம் அறிவியல் கல்விக்கழகம் இப்பணிக்கான பொறுப்பைத் தந்தது. 1851முதல் 1853வரை உலகம் சுற்றி சுவீடிய பிரிகேட்டு யூகினீ என்ற கலத்தில் காந்த அளவீடுகள் எடுத்ததால் இப்பணியை தனது இறப்புக்குச் சற்று முன்புவரை முடிக்கமுடியவில்லை.\n\nஇவர் அடோல்ப் பெர்டினாண்டு சுவான்பர்கிற்குப் பிறகு 1858இல் உப்சாலா இயற்பியல் கட்டிலில் அமர்ந்தார். இவரது முதன்மையான ஆய்வுகள் வெப்பக் கடத்தலிலும் கதிர்நிரலியலிலும் அமைந்தன. இவர் அரசு சுவீடிய அறிவியல் கல்விக்கழகத்துக்கு 1853இல் அனுப்பிய ஒளியியல் ஆய்வுகளாகிய \"Optiska Undersökningar\" என்ற உரையில் மின்பொறித் தெறிப்பில் இருவகைக் கதிர்நிரல்கள் உள்ளன எனக் குறிப்பிட்ட்தோடு மட்டுமன்றி, இதில் ஒன்று மின்முனை பொன்மம் (metal) வெளியிட்டது என்றும் மற்றொன்று அது கடக்கும்/பாயும் வளிமம் வெளியிட்டது என்றும் தெளிவுபடக் கூறியுள்ளார்.மேலும் ஆயிலரின் ஒத்திசைவுக் கோட்பாட்டைப் பயன்படுத்தி வெண்சுடர் வளிமம் தான் உறிஞ்சவல்ல அதே அலைநீளக் கதிர்களையே வெளியிடுகிறது என்றும் காட்டினார். இக்கூற்று, 1872இல் அரசுக் கழகத்தின் இரம்ஃபோர்டு விருதை இவருக்குத் தந்தபோது, சர் எட்வார்டு சாபைனால் அறிவிக்கப்பட்டது. எனவே இவர் பிறகு பல ஆண்டுகளாக கண்டுகொள்ளபடாமல் இருந்தாலும் இவரே கதிர்நிரலியலின் முன்னோடியாவார்.\n\n1861ஆம் ஆண்டுக்குப் பிறகு இவர் சூரியக் கதிர்நிரலில் சிறப்புக் கவனம் செலுத்தலானார். இவர் ஒளிப்படவியலையும் கதிர்நிரலியலையும் இணைத்து சூரியக் குடும்பத்தை 1862இல் ஆய்வு செய்து சூரிய வளிமண்டலத்தில் பிற தனிமங்களுடன் நீரியம் உள்ளதைக் கண்டறிந்தார். அவர் 1868இல் இயல்புச் சூரியக் கதிர்நிரல் சார்ந்த 1000 கதிர்வரிகளை அளந்து விரிவான மிகப் பெரிய கதிர்வரையை \"Recherches sur le spectre solaire\", எனும் ஆய்வுரையில் வெளியிட்டார். அவரது அளவீடு, 7000 அல்லது 8000 பங்கில் ஒரு பங்களவுக்கு அளவியின்குறைபாட்டால் பிழை உடையதாயினும், அலைநீளத்தைப் பொறுத்தவரை சரியானதாக அமைந்திருந்தது.\n\nஇவர் 1867இல் முதன்முதலாக வடமுனைச் சுடரொளியை ஆய்வு செய்தார். அதில் இவர் மஞ்சட்பசுமைப் பகுதியில் அமைந்த பொலிவுமிக்க கோட்டை அளந்தார்; இவரது இரிட்ஜ்பர்க் பெயரால் அழைக்கப்படும் 7000 அல்லது 8000 பங்கில் ஒரு பங்களவுக்கு பிழை உடையதாயினும் அதே கோடே அந்தியொளி வீச்சிலும் அமைந்துள்ளதெனத் தவறாகக் கருதியுள்ளார்.\n\nஇவர் பல ஆய்வுகழகங்களில் உறுப்பினராகத் தேர்வு செய்யப்பட்டார். 1850இல் சுவீடிய அரசு அறிவியல் கல்விக்கழகத்திலும் 1870இல் இலண்டனரசுக் கழகத்திலும் 1873இல் பிரெஞ்சு நிறுவனத்திலும் உறுப்பினரானார்.\n\nஇவரது மகனான, நட் ஆங்சுடிராம் (1857–1910), என்பவரும் ஓர் இயற்பியலார் ஆவார்.\n\nஇவர் 1874 ஜூன் 24ஆம் நாளன்று உப்சாலாவில் இயற்கை எய்தினார்.\n\n\n"}
{"id": "251288", "url": "https://ta.wikipedia.org/wiki?curid=251288", "title": "தனுர் வேதம்", "text": "தனுர் வேதம்\n\nதனுர் வேதம், \"தனுஷ்\" என்ற சமசுகிருத சொல்லிற்கு \"வில்\" என்றும், வேதம் என்பதற்கு அறிவு என்றும் பொருள்படும். நேரடி பொருளில், இச்சொல் வில் வித்தையை குறிக்கும். இதிகாச புராணங்களில் இப்பொருளில்தான் தனுர்வேதம் என்ற சொல் பயன்படுத்தப்பட்டுள்ளது. பின்னர் தனுர் வேதம் என்ற சொல், வாள், ஈட்டி, கதாயுதம், கத்தி போன்றவைகளுடன் போரிடும் கலைகளையும் குறிக்க பயன்படுத்தப்படுகிறது.\n\nபண்டைய இந்திய இதிகாசங்களில் வில் வித்தையில், இராமன், இலக்குவன், பீஷ்மர், துரோணர் அருச்சுனன், கர்ணன் மற்றும் ஏகலைவன் புகழ் பெற்றவர்களாக விளங்கினர்.\nகதாயுதப் போரில், பலராமன், பீமன், துரியோதனன் மற்றும் துச்சாதனன் சிறந்து விளங்கினர்.\n"}
{"id": "251292", "url": "https://ta.wikipedia.org/wiki?curid=251292", "title": "காந்தர்வ வேதம்", "text": "காந்தர்வ வேதம்\n\nகாந்தர்வ வேதம், இந்து தொன்மவியலில் சில தேவ கணங்களை கந்தர்வர்கள், அரம்பையர்கள் (அப்சரஸ்), வித்தியாதரர்கள், கிண்ணரர்கள், கிம்புருடர்கள் என்று வகைப்படுத்தப்பட்டனர். அவர்களில் கந்தர்வர்கள் இசை மற்றும் நடனக் கலையில் தேர்ச்சி பெற்றவர்கள் என்று கருதப்படுகிறது. \n\nபரத முனிவர், நாட்டிய சாஸ்திரம் எனும் காந்தர்வ வேதம் எழுதியவராக கருதப்படுகிறார். காந்தர்வக் கலை கிமு 500 முதல் கிபி 500 முடிய இக்கலை வளர்ச்சி அடைந்ததாக கருதப்படுகிறது.\n"}
{"id": "251296", "url": "https://ta.wikipedia.org/wiki?curid=251296", "title": "மேற்கு இரயில்வே (இந்தியா)", "text": "மேற்கு இரயில்வே (இந்தியா)\n\nமேற்கு ரயில்வே என்பது இந்திய இரயில்வேயின் 17 மண்டலங்களில் ஒன்று. இது 1951 நவம்பர் 05 முதல் பயன்பாட்டில் உள்ளது. இந்த கோட்டத்திற்கு உட்பட்டவற்றில் ரத்லம் - மும்பை சென்ட்ரல், அகமதாபாத் - மும்பை, பாலன்பூர் - அகமதாபாத் ஆகிய வழித்தடங்கள் முக்கியமானவை.\n\nSection::::முக்கிய நிலையங்கள்.\nசர்ச்சுகேட் தொடர்வண்டி நிலையம்,\nமும்பை சென்ட்ரல்,\nஅகமதாபாத் தொடர்வண்டி நிலையம்,\nபாந்திரா முனையம்,\nவடோதரா தொடர்வண்டி நிலையம்,\nசூரத்து,\nபவ்நகர் தொடர்வண்டி நிலையம்,\nரத்லம் சந்திப்பு,\nஇந்தோர் சந்திப்பு,\nஉஜ்ஜைன் சந்திப்பு,\nராஜ்கோட்,\nகாந்திதாம் தொடர்வண்டி நிலையம்\n\n"}
{"id": "251297", "url": "https://ta.wikipedia.org/wiki?curid=251297", "title": "எலி (திரைப்படம்)", "text": "எலி (திரைப்படம்)\n\nஎலி என்பது 2015 ஆவது ஆண்டில் வெளியான ஒரு தமிழ்த் திரைப்படமாகும். நடிகர் வடிவேலு, நடிகை சதா ஆகியோர் முக்கிய கதாபாத்திரங்களில் நடித்த இத்திரைப்படத்தை யுவராஜ் தயாளன் இயக்கியிருந்தார். தெனாலிராமன் திரைப்படத்தை இயக்கிய யுவராஜ் தயாளன் அப்படத்தின் வெற்றியைத் தொடர்ந்து, வடிவேலுவுடன் மீண்டும் இணைந்த இத்திரைப்படமும் ஒரு நகைச்சுவைத் திரைப்படமாகும். வித்யாசாகர் இசையமைத்த இத்திரைப்படம் 2015 சூன் 19 அன்று வெளியானது.\n\n"}
{"id": "251302", "url": "https://ta.wikipedia.org/wiki?curid=251302", "title": "குப்பநத்தம், விருத்தாசலம் வட்டம்", "text": "குப்பநத்தம், விருத்தாசலம் வட்டம்\n\nகுப்பநத்தம் (ஆங்கிலம் : Kuppanatham) என்பது கடலூர் மாவட்டத்தில் விருத்தாசலம் வட்டத்தில் அமைந்துள்ள ஒரு கிராமம் ஆகும். இது விருத்தாசலத்திற்கு மிக அருகாமையில் அமைந்துள்ளது. இந்திய அரசின் 2011-ஆம் ஆண்டு மக்கள் தொகை கணக்கெடுப்பின்படி, குப்பநத்தம் கிராமத்தில் 998 வீடுகள் உள்ளன. மேலும் இக்கிராமத்தில் 4,025 மக்களும் அதில் 2.053 ஆண்களும் 1972 பெண்களும் அடங்குவர்.\n\nSection::::தொழில்.\nகுப்பநத்தம் கிராமத்தில் விவசாயம் முக்கிய தொழிலாக கருதப்படுகிறது. 2011-ஆம் ஆண்டு கணக்கெடுப்பின்படி, 472 பேர் விவசாயத்தை முழு நேரமாக மேற்கொள்கின்றனர். இதில் 394 ஆண்களும் 78 பெண்களும் அடங்குவர். மேலும் 1,313 பேர் விவசாயத்தை பகுதி நேரமாக மேற்கொள்கின்றனர். இதில் 520 ஆண்களும் 793 பெண்களும் அடங்குவர். இதர வேலை செய்பவர்கள் 327 பேர் உள்ளனர்.\n\nSection::::கல்வியறிவு.\nகுப்பநத்தம் கிராமம் கல்வியறிவில் முன்னேறும் கிராமமாக உள்ளது. 2011-ஆம் கணக்கெடுப்பின்படி, இக்கிராமத்தில் 2,650 கல்வியறிவு பெற்றுள்ளனர். இதில் 1,563 ஆண்களும் 1,087 பெண்களும் அடங்குவர். இந்த கிராமத்தில் 1,375 பேர் படிப்பறிவு பெறாமல் உள்ளனர். இதில் 490 ஆண்களும் 885 பெண்களும் உள்ளனர். மேற்கண்ட வகையில் பார்க்கும் போது படிப்பறிவு பெற்றவர்கள் அதிகமாக உள்ளனர். இங்குள்ளவர்கள் கீழ்நிலைக்கல்வியை சொந்த கிராமத்திலேயும், மேல்நிலைக்கல்வியை விருத்தாசலத்திலோ அல்லது மற்ற நகரங்களிலோ கற்கின்றனர். இந்த கிராமத்திற்கு மிக அருகாமையில் திரு.கொளஞ்சியப்பர் அரசு கலைக்கல்லூரி இடம்பெற்றுள்ளது.\n\nSection::::வர்த்தகம்.\nகுப்பநத்தம் கிராமத்தைச் சேர்ந்தவர்கள் பொருட்களை வாங்கவோ அல்லது விற்கவோ அருகிலுள்ள விருத்தாசலம் நகரத்திற்கு செல்ல வேண்டியுள்ளது.\n\nSection::::போக்குவரத்து.\nகுப்பநத்தம் கிராமத்தைச் சேர்ந்தவர்கள் பெரும்பாலும் இருசக்கர வாகனங்களைப் பயன்படுத்துகின்றனர். பேருந்து மூலம் தொலைதூரத்திற்கு செல்ல விருத்தாசலம் நகரத்திற்கு செல்ல வேண்டியுள்ளது.\n\n"}
{"id": "251305", "url": "https://ta.wikipedia.org/wiki?curid=251305", "title": "பிகானீர் மற்றும் ஜெய்ப்பூர் ஸ்டேட் வங்கி", "text": "பிகானீர் மற்றும் ஜெய்ப்பூர் ஸ்டேட் வங்கி\n\nபிகானீர் மற்றும் ஜெய்ப்பூர் ஸ்டேட் வங்கி அல்லது ஸ்டேட் பாங்க் ஆப் பிகானீர் மற்றும் ஜெய்ப்பூர் என்பது இந்தியாவில் செயல்பட்டுவரும் 26 பொதுத்துறை வங்கிகளில் ஒன்றாகும். மேலும் இவ்வங்கி பாரத ஸ்டேட் வங்கியின் 6 துணை வங்கிகளில் ஒன்றாகும். 2014 ஆவது ஆண்டு நிலவரப்படி இவ்வங்கி 1,140 கிளைகளுடன் செயல்பட்டு வருகிறது. இக்கிளைகளில் பெரும்பாலானவை ராஜஸ்தான் மாநிலத்திலேயே அமைந்துள்ளன. 2016 ஆம் ஆண்டில், பிகானீர் மற்றும் ஜெய்ப்பூர் ஸ்டேட் வங்கி உள்ளிட்ட ஐந்து பொதுத்துறை வங்கிகளான பிகானீர் மற்றும் ஜெய்ப்பூர் ஸ்டேட் வங்கி, ஐதராபாத் ஸ்டேட் வங்கி, பாட்டியாலா ஸ்டேட் வங்கி, திருவாங்கூர் ஸ்டேட் வங்கி, மைசூர் ஸ்டேட் வங்கி ஆகிய வங்கிகள், பாரத ஸ்டேட் வங்கியுடன் ஒன்றிணைக்க திட்டமிடப்பட்டது, இதற்கு இந்திய அரசு 2017 பிப்ரவரி 15 ஆம் தேதி ஒப்புதல் அளித்தது. இறுதியாக 2017 மார்ச் 31 அன்று பாரத ஸ்டேட் வங்கியுடன் இணைக்கப்பட்டன.\n\n"}
{"id": "251312", "url": "https://ta.wikipedia.org/wiki?curid=251312", "title": "பி. ஆர். பந்துலு", "text": "பி. ஆர். பந்துலு\n\nபி. ஆர். பந்துலு \"(Boodgur Ramakrishnaiah Panthulu, B. R. Panthulu,\" 26 சூலை 1911 – 8 அக்டோபர் 1974) தென்னிந்தியாவைச் சேர்ந்த திரைப்பட இயக்குனர், தயாரிப்பாளர் மற்றும் நடிகராவார்.\n\n\n\n\n\n\n"}
{"id": "251323", "url": "https://ta.wikipedia.org/wiki?curid=251323", "title": "கழகத் தமிழ் அகராதி", "text": "கழகத் தமிழ் அகராதி\n\nகழகத் தமிழ் அகராதி என்பது திருநெல்வேலி, சைவசித்தாந்த நூற்பதிப்புக் கழகத்தின் புலவர் குழுவால் தொகுத்து வெளியிடப்பட்ட ஒரு தமிழ் அகராதி ஆகும். இது 1964 இல் முதல் பதிப்பாக வெளிவந்தது. 1997வரை 13 பதிப்புகளைக் கண்டுள்ளது. இவ்வகராதி தமிழிலக்கியத்தை படிப்பவர்களின் வசதிக்காகவே தொகுக்கப்பட்டது."}
{"id": "251327", "url": "https://ta.wikipedia.org/wiki?curid=251327", "title": "இந்தூர் ஸ்டேட் வங்கி", "text": "இந்தூர் ஸ்டேட் வங்கி\n\nஇந்தூர் ஸ்டேட் வங்கி அல்லது ஸ்டேட் பாங்க் ஆப் இந்தூர் என்பது பாரத ஸ்டேட் வங்கியின் துணை வங்கியும், பாரத ஸ்டேட் வங்கியுடன் இணைக்கப்பட்ட வங்கியும் ஆகும். இவ்வங்கி தனது தலைமை வங்கியான பாரத ஸ்டேட் வங்கியுடன் இணைய இந்திய அரசு 2009 அக்டோபரில் முதற்கட்ட அனுமதியை வழங்கியது. இவ்விணைப்புக்கு 2010 சூலை 15 அன்று மத்திய அமைச்சரவை ஒப்புதல் வழங்கியது. 2010 ஆகஸ்டு 26 அன்று இவ்வங்கி பாரத ஸ்டேட் வங்கியுடன் அதிகாரப் பூர்வமாக இணைந்தது. \n\nபாரத ஸ்டேட் வங்கியுடன் இணைக்கப்படும் போது இவ்வங்கி 470 கிளைகளுடன் 300 நகரங்களில் செயல்பட்டுவந்தது. 2009 மார்ச் மாதத்தில் இவ்வங்கியின் மொத்த வருவாயானது ரூபாய் 500 பில்லியனைத் தாண்டியது.\n\n"}
{"id": "251342", "url": "https://ta.wikipedia.org/wiki?curid=251342", "title": "இந்திராணி (சப்தகன்னியர்)", "text": "இந்திராணி (சப்தகன்னியர்)\n\nஇந்திராணி () அல்லது சசி, (Shachi or Indrani) (queen of Indra), ; (சமசுகிருதம்): शची;), துவக்க வேத கால நாகரீகத்தில், இந்து சமயத்தில் ஏழு புகழ் மிக்க பெண் கடவுளர்களில் (சப்தகன்னியர்) ஒருவராக கருதப்படுபவர். இவரை ஐந்திரி என்றும் மகேந்திரி என்றும், பௌமன் என்ற அசுர மன்னின் மகள் என்பதால் \"பௌலோமி\" என்றும் வேதங்கள் அழைக்கிறது. இந்திரனின் மனைவியான இந்திராணி மிக அழகானவர். இந்திராணி சிங்கம் மற்றும் யானைகளுடன் தொடர்புடையவர். ஜெயந்தன் மற்றும் ஜெயந்தி (தெய்வானை) மற்றும் சித்திரகுப்தர் ஆகியோரின் தாயாவாள்.\n\nநகுசன் கதையில் இந்திராணியை தொடர்புருத்தி பேசப்படுகிறது.\n\n"}
{"id": "251347", "url": "https://ta.wikipedia.org/wiki?curid=251347", "title": "துவாரகை மடம்", "text": "துவாரகை மடம்\n\nதுவாரகை மடம் அல்லது துவாரகை பீடம் (Dwaraka pīţha or Dwaraka maţha), இந்தியாவின், குஜராத் மாநிலத்தில், இன்றைய தேவபூமி துவாரகை மாவட்டத்தின் கடற்கரை நகரான துவாரகையில், ஆதிசங்கரரால் எட்டாம் நூற்றாண்டில் துவக்கப்பட்ட அத்வைத மடமாகும். சாம வேதத்தை பிரதிநிதித்துவப்படுத்தும் இம்மடத்தை காளி மடம் என்றும் அழைப்பர்.\n\nஇம்மடத்தின் முதல் மடாதிபதியாக இருந்தவர், ஆதிசங்கரரின் நான்கு சீடர்களில் ஒருவரான அஸ்தாமலகர் ஆவார்.\n\nSection::::வெளி இணைப்புகள்.\n<includeonly></includeonly>\n"}
{"id": "251350", "url": "https://ta.wikipedia.org/wiki?curid=251350", "title": "செ. எ. ஆனந்தராஜன்", "text": "செ. எ. ஆனந்தராஜன்\n\nசெல்லையா எட்வின் ஆனந்தராஜன் (\"Chelliah Edwin Anandarajan\" (31 சனவரி 1932 - 26 சூன் 1985) இலங்கைத் தமிழ் கல்வியாளரும், ஆசிரியரும் ஆவார். இவர் யாழ்ப்பாணம் பரி. யோவான் கல்லூரியின் ஆசிரியராகவும், அதிபராகவும் பணியாற்றியவர். ஈழப் போரின் போது இவர் தமிழீழ விடுதலைப் புலிகளால் சுட்டுக் கொல்லப்பட்டார்.\n\nSection::::ஆரம்ப வாழ்க்கை.\nஆனந்தராஜன் 1932 சனவரி 31 இல் இலங்கையின் வடக்கே யாழ்ப்பாணத்தில் கோப்பாயில் கோப்பாய் கிறித்தவக் கல்லூரி அதிபர் ஜி. எஸ். செல்லையாவின் மூத்த மகனாகப் பிறந்தார். கோப்பாய் கிறித்தவக் கல்லூரியிலும், பரி. யோவான் கல்லூரியிலும் கல்வி கற்றார். பின்னர் சென்னை கிறித்துவக் கல்லூரியில் உயர்கல்வி கற்று விலங்கியலில் பட்டம் பெற்றார்.\n\nஆனந்தராஜன் பத்மா கதிர்காமர் என்பவரை திருமணம் புரிந்தார். இவர்களுக்கு ஐந்து பிள்ளைகள்.\n\nSection::::பணி.\nஇளங்கலைப் பட்டம் பெற்று இலங்கை திரும்பிய ஆனந்தராஜன் 1955 மே மாதத்தில் பரி. யோவான் கல்லூரியில் ஆசிரியப் பணியில் சேர்ந்தார். 1975 இல் துணை அதிபராகப் பதவி உயர்வு பெற்றார். 1976 மார்ச்சின் அதிபராகப் பதவியேற்று அப்பதவியில் 1985 சூன் மாதத்தில் இறக்கும் வரை தொடர்ந்தார்.\n\nSection::::படுகொலை.\nஆனந்தராஜா 1985 சூன் 26 இல் யாழ்ப்பாணத்தில் சுட்டுக் கொல்லப்பட்டார். இலங்கை ஆயுதப் படைகளுடன் துடுப்பாட்ட நிகழ்வு ஒன்றை ஒழுங்கு படுத்தியதாகக் குற்றம் சாட்டப்பட்டு தமிழீழ விடுதலைப் புலிகள் எனச் சந்தேகிக்கப்படுபவர்களால் சுட்டுக் கொல்லப்பட்டார்.\n"}
{"id": "251355", "url": "https://ta.wikipedia.org/wiki?curid=251355", "title": "சமவிசைசார் புள்ளி", "text": "சமவிசைசார் புள்ளி\n\nயூக்ளிடிய வடிவவியலில் ஒரு முக்கோணத்தை எந்தவொரு புள்ளியை மையமாகக் கொண்டு நேர்மாற்றும்போது அம்முக்கோணமானது சமபக்க முக்கோணமாக உருமாற்றமடைகிறதோ, அந்தப் புள்ளியே அம்முக்கோணத்தின் சமவிசைசார் புள்ளி (\"isodynamic point\") எனப்படும். மேலும் முக்கோணத்தின் ஒவ்வொரு உச்சிக்கும் சமவிசைசார் புள்ளிக்கும் இடைப்பட்ட தூரமானது அந்தந்த உச்சிக்கு எதிரிலமையும் முக்கோணப் பக்கநீளங்களுக்கு எதிர்விகிதத்தில் இருக்கும். சமபக்க முக்கோணத்திற்கு அதன் நடுக்கோட்டுச்சந்தி மட்டுமே ஒரேயொரு சமவிசைசார் புள்ளியாக அமையும்ம். ஒவ்வொரு அசமபக்க முக்கோணத்திற்கும் இரு சமவிசைசார் புள்ளிகள் உள்ளன. கணிதவியலாளர் ஜோசப் நியுபெர்க் இப்புள்ளிகள் பற்றி ஆய்வு செய்து அவற்றுக்கு இப்பெயரிட்டார்.\n\nசமவிசைசார் புள்ளிகள் இரண்டும் முக்கோண மையங்களாகும். மேலும் இவை மோபியஸ் உருமாற்றங்களின் கீழும் மாறாநிலை கொண்டவையாக இருக்கும்.\n\nSection::::தொலைவு விகிதங்கள்.\nformula_1 முக்கோணத்தின் சமவிசைசார் புள்ளிகள் formula_2, formula_3 எனில், கீழ்க்காணும் சமன்பாடுகள் உண்மையாய் இருக்கும்:\n\nஅதாவது தொலைவுகள் formula_6, formula_7, formula_8 மூன்றும் முக்கோணத்தின் பக்க நீளங்கள் formula_9, formula_10, formula_11 மூன்றுக்கும் எதிர்விகிதத்தில் இருக்கும்.\n\nமுக்கோணத்தின் அப்பலோனியஸ் வட்டங்கள் மூன்றும் வெட்டிக்கொள்ளும் பொதுப்புள்ளிகளாக formula_2, formula_3 இரண்டும் உள்ளன. இவ் வட்டங்கள் ஒவ்வொன்றும் முக்கோணத்தின் ஒரு உச்சி வழிச் செல்வதாகவும், மற்ற இரு உச்சிகளிலிருந்து மாறாத் தொலைவு விகிதம் கொண்டதாகவும் இருக்கின்றன. எனவே ஒவ்வொரு சோடி அப்பலோனியஸ் வட்டங்களின் சமதொடுகோட்டு அச்சாக formula_14 அமைகிறது. கோட்டுத்துண்டு formula_14 இன் நடுக்குத்துக்கோடானது அப்பலோனியஸ் வட்டமையங்கள் அமைகின்ற லெமாய்ன் கோடாகும்.\n\nSection::::உருமாற்றங்கள்.\nஒரு புள்ளி நேர்மாற்றம் மற்றும் மோபியஸ் உருமாற்றங்களைப் பொறுத்து அமையும் பண்புகளைக் கொண்டும் formula_1 முக்கோணத்தின் சமவிசைசார் புள்ளிகள் formula_2 and formula_3 இரண்டையும் வரையறுக்கலாம். \n\nசமவிசைசார் புள்ளியைப் பொறுத்த நேர்மாற்றத்தால் முக்கோணம் formula_1 ஆனது ஒரு சமபக்க முக்கோணமாக மாறுகிறது. சுற்றுவட்டத்தைப் பொறுத்த நேர்மாற்றத்தால் formula_1 மாற்றமடைவதில்லை; எனினும் இவ்வுருமாற்றத்தில் அதன் ஒரு சமவிசைசார் புள்ளி மற்றொரு விசைசார் புள்ளியாக மாறுகிறது.\n\nமுக்கோணம் formula_1 இன் சுற்றுவட்டத்தின் உட்புறத்தை formula_1 இன் உருமாற்ற முக்கோணத்தின் சுற்றுவட்டத்தின் உட்புறமாகவே உருமாற்றும் மோபியஸ் உருமாற்றங்களினால் சமவிசைசார் புள்ளிகள் நிலைமாறாமல் உள்ளன. ஆனால் சுற்றுவட்டத்தினை உள்ளும் வெளியுமாக மாற்றும் உருமாற்றங்களில் சமவிசைசார் புள்ளிகள் ஒன்று மற்றதாக மாற்றப்படுகின்றது.\n\nSection::::கோணங்கள்.\nஅப்பலோனியஸ் வட்டங்களின் வெட்டும் புள்ளிகளாக அமைகின்ற சமவிசைசார் புள்ளிகளை வேறு மூன்று வட்டங்களின் வெட்டும் புள்ளிகளாக அமைவதையும் காணலாம்:\n\nமுக்கோணத்தின் உச்சிகளாலான formula_23, formula_24, formula_25 ஆகிய மூன்று சோடிப் புள்ளிகளின் வழியாகக் செல்வதும், முக்கோணத்தின் சுற்றுவட்டத்தினை 2π/3 அளவு உச்சிக்கோணம் கொண்ட வில்லையில் வெட்டுவதுமான மூன்று வட்டங்களும் முக்கோணம் formula_1 இன் முதல் சமவிசைசார் புள்ளியில் வெட்டிக் கொள்கின்றன. \n\nஇதேபோல, formula_23, formula_24, formula_25 வழியாகக் செல்வதும், முக்கோணத்தின் சுற்றுவட்டத்தினை π/3 அளவு உச்சிக்கோணம் கொண்ட வில்லையில் வெட்டுவதுமான மூன்று வட்டங்களும் முக்கோணம் formula_1 இன் இரண்டாவது சமவிசைசார் புள்ளியில் வெட்டிக் கொள்கின்றன.\n\nமுக்கோணத்தின் மூன்று உச்சிகளோடும் சமவிசைசார் புள்ளிகள் உருவாக்கும் கோணங்கள் பின்வரும் சமன்பாடுகளை நிறைவு செய்கின்றன:\n\nformula_1 முக்கோணத்தின் மூன்று பக்கங்களிலும் சமவிசைசார் புள்ளி formula_2 ஐ எதிரொளிப்பதால் கிடைக்கும் புள்ளிகளாலான முக்கோணம் ஒரு சமபக்க முக்கோணம் ஆகும். அதைப் போலவே, formula_2 இலிருந்து முக்கோணத்தின் மூன்று பக்கங்களுக்கும் வரையப்படும் செங்குத்துக்கோடுகளின் அடிப்புள்ளிகளால் உருவாகும் பாத முக்கோணமும் சமபக்க முக்கோணமாக இருக்கும். formula_1 முக்கோணத்தினுள் வரையப்படும் சமபக்க முக்கோணங்களில் மிகக் குறைந்த பரப்பளவு கொண்டது பாத முக்கோணம் ஆகும்.\n\n\n\nSection::::வரையும் முறை.\nSection::::முந்நேரியல் ஆயதொலைவுகள் மூலமாக.\nசமவிசைசார் புள்ளிகளின் முந்நேரியல் ஆயதொலைவுகள் மூலமாக அவற்றைக் காணலாம்\n\n"}
{"id": "251365", "url": "https://ta.wikipedia.org/wiki?curid=251365", "title": "செய்தி பிறந்த கதை (நூல்)", "text": "செய்தி பிறந்த கதை (நூல்)\n\nசெய்தி பிறந்த கதை என்னும் நூல் பெங்களூரின் முதல் தமிழ் நாளிதழான தினச்சுடரின் ஆசிரியர் பா. சு. மணி எழுதிய நூலாகும்.\n\nSection::::அமைப்பு.\nபா. சு. மணி தினத்தந்தி நாளிதழில் வேலைக்குச்சேர்ந்து, ஆதித்தனாரிடம் பத்திரிக்கை பாடம் படித்து சென்னைக்கு வெளியே துவக்கப்பட்ட முதல் தமிழ் மாலை நாளிதழான நெல்லை பதிப்பான மாலைமுரசு நாளிதழின் ஆசிரியராகி அதன் விற்பனையை அதிகரிக்க செய்த உத்திகள், பின்னர் பெங்களூரில் தினச்சுடர் மலை நேர இதழை தொடங்கிய காலத்தில் அதை வளர்த்தெடுக்க மேற்கொண்ட முயற்சிகள் ஆகியவற்றை ஒரு இதழியலாளரின் தன்வரலாறு போன்று அமைந்துள்ளது. இதை இதழியல் படிப்பவர்களுக்கு பாட நூலாக வைக்கலாம் என தினமணி இதழின் முன்னாள் ஆசிரியர் ஏ. என். சிவராமன் தனது வாழ்த்துரையில் குறிப்பிட்டுள்ளார்.\nSection::::உசாத்துணை.\nசெய்தி பிறந்த கதை நூல் முதற் பதிப்பு 1998, தினச்சுடர் பிரிண்டிங் டிவிசன், 11/2, குயின்ஸ் ரோடு, பெங்களூர்-52\n"}
{"id": "251367", "url": "https://ta.wikipedia.org/wiki?curid=251367", "title": "சிருங்கேரி சாரதா மடம்", "text": "சிருங்கேரி சாரதா மடம்\n\nசிருங்கேரி சாரதா பீடம் அல்லது சிருங்கேரி சாரதா மடம் (Sringeri Sharadha Mutt), (), தென்னிந்தியாவின், கர்நாடகா மாநிலத்தில், சிக்மகளூர் மாவட்டத்தில், துங்கபத்திரை ஆற்றாங்கரையில், சிருங்கேரி எனுமிடத்தில், ஆதிசங்கரரால் கி. பி. எட்டாம் நூற்றாண்டில் அத்வைத தத்துவத்தை பரப்ப அமைக்கப்பட்ட முதல் மடம். யசூர் வேதத்தை பிரதிநிதித்துவம்படுத்தும் வகையில் இம்மடம் அமைந்துள்ளது. இம்மடத்தின் முதல் மடாதிபதியாக, சுரேஷ்வரர் எனும் தன் சீடரை நியமித்தார் சங்கரர். மங்களூருவிலிருந்து 105 கி. மீ. தொலைவிலும், பெங்களூரிலிருந்து 303 கி. மீ. தொலைவிலும் அமைந்துள்ளது. \n\nபெருவாரியான ஸ்மார்த்தர்கள் ஆதிசங்கரரின் அத்வைத தத்துவத்தை பின்பற்றுகிறார்கள். கிபி 1336ல் விஜயநகரப் பேரரசை நிறுவ வழிகாட்டிய வித்யாரண்யர், இம்மடத்தின் தலைமைப் பொறுப்ப்பில் இருந்தவர்.\n\n\n\nSection::::வெளி இணைப்புகள்.\n<includeonly></includeonly>\n"}
{"id": "251376", "url": "https://ta.wikipedia.org/wiki?curid=251376", "title": "கபிரியேலின் கொம்பு", "text": "கபிரியேலின் கொம்பு\n\nகபிரியேலின் கொம்பு அல்லது தொரிசெல்லியின் ஊதுகொம்பு (\"Gabriel's Horn\" or \"Torricelli's trumpet\") என்பது முடிவுள்ள கனவளவையும் முடிவற்ற மேற்பரப்பளவையும் கொண்ட வடிவவியல் உருவாகும். இங்குக் கபிரியேல் என்பது இறுதித் தீர்ப்பு நாளை அறிவிப்பதற்காகக் கொம்பை ஊதும் கபிரியேல் தேவதூதரைக் குறித்து நிற்கின்றது. இவ்வுருவின் பண்புகள் தொடர்பான கற்கையை 17ஆம் நூற்றாண்டில் இத்தாலிய இயற்பியலாளரும் கணிதவியலாளருமான எவன்கெலிட்ட தொரிசெல்லி முதன்முதலாக மேற்கொண்டார்.\n\nSection::::கணித வரைவிலக்கணம்.\nformula_1 என்ற ஆட்சியில் formula_2இன் வரைபை வரைந்து, x அச்சுப் பற்றி மூவளவில் சுழற்றுவதன் மூலம் கபிரியேலின் கொம்பு தோற்றுவிக்கப்படுகின்றது.\n"}
{"id": "251382", "url": "https://ta.wikipedia.org/wiki?curid=251382", "title": "கோவர்தன மடம்", "text": "கோவர்தன மடம்\n\nகோவர்தன மடம் (Govardhana matha), இந்தியாவின் ஒடிசா மாநிலத்தில், புரி நகரத்தில் அமைந்துள்ளது. புரி ஜெகன்நாதர் கோயிலுக்கு தொடர்புடைய கோவர்தன மடம், ஆதிசங்கரர் கி. பி., 820இல் நிறுவிய நான்கு மடங்களில் ஒன்று. ரிக் வேதத்தை முதன்மைபடுத்த, இந்தியாவின் கிழக்குப் பகுதியில் நிறுவப்பட்ட கோவர்தன மடத்தின் முதல் மடாதிபதியாக ஆதிசங்கரரின் சீடர் பத்மபாதர் பொறுப்பேற்றார்.\n\nபைரவர் மற்றும் பைரவியுடன், இம்மடத்தில் பெருமாள் மற்றும் சிவ பெருமான் பூஜிக்கப்படுகிறார். \n\n<includeonly></includeonly>\n"}
{"id": "251383", "url": "https://ta.wikipedia.org/wiki?curid=251383", "title": "அலகாபாத் வங்கி", "text": "அலகாபாத் வங்கி\n\nஅலகாபாத் வங்கி இந்தியாவில் செயல்பட்டுவரும் தேசியமயமாக்கப்பட்ட ஒரு பொதுத்துறை வங்கியாகும். இந்தியாவின் கல்கத்தாவை தலைமையிடமாகக் கொண்டு செயல்பட்டுவரும் இவ்வங்கியானது மிகப்பழமை வாய்ந்த ஒரு கூட்டுப்பங்கு நிறுவன வங்கியாகும். 2014 ஏப்ரல் 24 அன்று இவ்வங்கி தனது 150ஆவது ஆண்டில் அடியெடுத்து வைத்தது. இவ்வங்கி 1865இல் அலகாபாத்தில் தொடங்கப்பட்ட வங்கியாகும்.\n"}
{"id": "251396", "url": "https://ta.wikipedia.org/wiki?curid=251396", "title": "நூலின் தன்மை", "text": "நூலின் தன்மை\n\nநூலின் தன்மைகள் யாவை என்பதை நன்னூலின் நான்காவது சூத்திரம் விளக்குகிறது.\n\nநூலி னியல்பே நுவலி னோரிரு\nபாயிரந் தோற்றி மும்மையி னொன்றாய்\nநாற்பொருட் பயத்தோ டெழுமதந் தழுவி\nயையிரு குற்றமு மகற்றியம் மாட்சியோ \n\nடெண்ணான் குத்தியி னோத்துப் படல \n\nமென்னு முறுப்பினிற் சூத்திரங் காண்டிகை \n\nவிருத்தி யாகும் விகற்பநடை பெறுமே.- நன்னூல்- (04)\n\nஒரு நூலின் தன்மையை கூறவேண்டுமானால், அது இரண்டு வகையான பாயிரங்களைக் கொண்டிருக்க வேண்டும்.மூன்று வகை நூல்களில் ஒன்றாக்வும் நான்கு வகைப் பொருள்களையும் உடையதாகவும், ஏழு கொள்கைகளையும் தழுவியிருப்பதாகவும், பத்து வகையான குற்றங்கள் இல்லாத நூலாகவும், முப்பத்திரண்டு உத்திகளை உபயோகித்து உருவாக்கப்பட்டு பத்து அழகுகள் பொருந்தியதாகவும் , ஓத்து , படலம் ஆகிய உறுப்புகளைப் பெற்றும் சூத்திரம், காண்டிகை, விருத்தி என்னும் வேறுபட்ட நடைகளைப் பெற்றும் இருக்க வேண்டும்.\n\nமேற்கண்ட சூத்திரம் பதம் பிரித்து பொருள் கொள்ளப்பட்டால், \n\nநூலின் இயல்பே நுவலின் ஓர் இரு\n\nபாயிரம் தோற்றி மும்மையின் ஒன்றாய்\n\nநாற்பொருள் பயத்தோடு எழுமதம் தழுவி\n\nஐயிரு குற்றமும் அகற்றி அம் மாட்சியோடு\n\nஎண் நான்கு உத்தியின் ஓத்து படலம்\n\nஎன்னும் உறுப்பினில் சூத்திரம் காண்டிகை\n\nவிருத்தி ஆகும் விகற்ப நடை பெறுமே.- நன்னூல் - (04)\n\n"}
{"id": "251399", "url": "https://ta.wikipedia.org/wiki?curid=251399", "title": "பசுபதிகோயில் வரதராஜப்பெருமாள் கோயில்", "text": "பசுபதிகோயில் வரதராஜப்பெருமாள் கோயில்\n\nSection::::அமைவிடம்.\nதஞ்சாவூர்- கும்பகோணம் சாலையில் 13 கி.மீ., தூரத்திலுள்ள பசுபதிகோயில் பேருந்து நிறுத்தத்திலிருந்து அரை கி.மீ., தூரத்தில் கோயில் உள்ளது. \n\nSection::::இறைவன், இறைவி.\nஇங்கு கோயில் கொண்டுள்ள இறைவன் வரதராஜப்பெருமாள், இறைவி பெருந்தேவித்தாயார்.\n\nSection::::சிறப்பு.\nபெரிய நம்பிகளுக்கு காட்சி தந்த வரதராஜப்பெருமாள், அவர் தங்கியிருந்த இந்தத் தலத்திலேயே மோட்சம் கொடுத்தார். இவ்வகையில் இத்தலம் புகழ் பெறுகிறது.\n"}
{"id": "251404", "url": "https://ta.wikipedia.org/wiki?curid=251404", "title": "தூண்டில் பறவைகள்", "text": "தூண்டில் பறவைகள்\n\nதூண்டில் பறவைகள் என்பவை கார்மாண்ட்ஸ் பறவையைக் கொண்டு மீன்பிடிக்கும் முறையாகும் (Cormorant fishing ) கார்மாண்ட்ஸ் என்னும் இப்பறவைகள் கூட்டம் கூட்டமாக வாழும். உலகெங்கும் இப்பறவைகள் பரவலாக காணப்படுகின்றன. இவை ஆகாயத்திலும் பறந்து செல்லும் அதேசமயம் நீரிலும் மூழ்கிச் சென்று மீன்களை வேட்டையாடும். இரண்டு நிமிடம் மூச்சு பிடித்து நீருக்குள்ளே இருக்கும். நீண்ட கழுத்து கொண்ட இப்பறவை, மிகுந்த பேராசை கொண்டது. இப்பறவையைக் கண்டால் மீனவர்களுக்கு எரிச்சல்தான். சிரமப்பட்டு பிடிக்கும் மீன்களை இப்பறவைகள் திருடித் தின்றுவிடுவதுதான் காரணம். இப்பறவைகளால் படகில் மீன்களை வைப்பது என்றால் மீனவர்களுக்குக் கவலை. \n\nஆனால் சீனா, ஜப்பான் மீனவர்கள் இப்பறவையைப் பிடித்து வைத்துக்கொண்டு இதன் மூலம் மீன் பிடிக்கின்றனர். இப்பறவையைக் கொண்டு கி.பி.960இல் இருந்து பாரம்பரியமாக மீன்பிடிக்கின்றனர். அதன் நீண்ட கழுத்தில் ஒருவளையத்தை மாட்டி அதை ஒரு சங்கிலியோடு இணைத்து கட்டிவிட்டு, அதை நீரில் மீன்பிடிக்க விடுவார்கள் பறவையும் ஆர்வமாக நீரில் மீன்பிடிக்கும். ஆனால் மீனை விழுங்க இயலாது காரணம் கழுத்தில் உள்ள வளையம் இடம் கொடுக்காது. மீனவர்கள் அதன் வாயில் உள்ள மீனை எடுத்துக்கொண்டு பெயருக்கு ஒரு சிறிய மீனை அதற்கு இரையாகக் கொடுத்து மீண்டும் அதை மீன் பிடிக்க அனுப்புவர். இவ்விதமாக இப்பறவையைக் கொண்டு மீன்பிடிப்பர். \n"}
{"id": "251407", "url": "https://ta.wikipedia.org/wiki?curid=251407", "title": "அமெரிக்க மாநிலங்களின் கூட்டமைப்பின் கொடிகள்", "text": "அமெரிக்க மாநிலங்களின் கூட்டமைப்பின் கொடிகள்\n\nஅடுத்தடுத்து மூன்று தேசியக்கொடிகள் அமெரிக்க மாநிலங்களின் கூட்டமைப்பின் கொடிகளாக (\"flags of the Confederate States of America\") இருந்துள்ளன. இவை 1861 முதல் 1865 வரை இருந்த கூட்டமைப்பு மாநிலங்கள் அல்லது கூட்டமைப்பின் (\"Confederate States\" அல்லது \"Confederacy\") அலுவல்முறையான தேசியக் கொடிகளாக விளங்கின.\n\nஅமெரிக்க உள்நாட்டுப் போர் முடிந்த பிறகும் கூட்டமைப்பின் கொடிகள் தனிப்பட்ட அலலது அலுவல்முறையான பயன்பாட்டிற்கு பயன்படுத்தப்படுகின்றன. இவையும் இவற்றை அடிப்படையாக கொண்டவையும் ஐக்கிய அமெரிக்காவின் மெய்யியல், அரசியல், பண்பாடு, மற்றும் இனக்காழ்ப்பு சர்ச்சைகளில் இடம் பெற்றுள்ளன. மாநிலங்களில், நகரங்களில், கவுன்ட்டிகளில் காட்சிப்படுத்தப்படும் கொடிகள், பள்ளி/கல்லூரி/பல்கலைக்கழகங்களின் கொடிகள் தனியார் நிறுவனங்கள்/சங்கங்கள் மற்றும் தனிநபர்கள் மேற்கண்ட காரணங்களை ஒட்டி பயன்படுத்துகின்றனர். \n"}
{"id": "251412", "url": "https://ta.wikipedia.org/wiki?curid=251412", "title": "தேனா வங்கி", "text": "தேனா வங்கி\n\nதேனா வங்கி (), இந்தியாவின் மும்பையை தலைமையிடமாகக் கொண்டு செயல்படும் பொதுத்துறை வங்கியாகும். இந்திய அரசுக்கு சொந்தமான இவ்வங்கி 1739 கிளைகளுடன் செயல்பட்டு வருகிறது. மேலும், 2015-16 நிதியாண்டில் புதிதாக 404 கிளைகளைத் திறக்க திட்டமிட்டுள்ளது.\n\nவாரா கடன் அதிக அளவு உள்ள காரணத்தால் தேனா வங்கி புதிய கடன்கள் கொடுப்பதை நிறுத்தவும், புதிய பணியாளர்களை எடுப்பதை நிறுத்தவும் ரிசர்வ் வங்கி உத்தரவிட்டுள்ளது. தேனா வங்கியின் வாராக்கடன் அளவு சுமார் 16,000 கோடி ரூபாய் என மதிப்பிடப்பட்டுள்ளது. \n\n\n"}
{"id": "251416", "url": "https://ta.wikipedia.org/wiki?curid=251416", "title": "சாம் தம்பிமுத்து", "text": "சாம் தம்பிமுத்து\n\nசாமுவேல் பெனிங்டன் தவராசா தம்பிமுத்து (\"Samuel Pennington Thavarasa Tambimuttu\", 1932 - 7 மே 1990) இலங்கைத் தமிழ் வழக்கறிஞரும், அரசியல்வாதியும், நாடாளுமன்ற உறுப்பினரும் ஆவார்.\n\nSection::::ஆரம்ப வாழ்க்கை.\nதம்பிமுத்து 1932 ஆம் ஆண்டில் பிறந்தவர். இவர் இலங்கை அரசாங்க சபை உறுப்பினராக இருந்த ஈ. ஆர். தம்பிமுத்துவின் உறவினர் ஆவார். முன்னாள் மேலவை உறுப்பினர் எம். மாணிக்கம் என்பவரின் மகள் கலாவைத் திருமணம் புரிந்தார். இவர்களது மகன் அருண் தம்பிமுத்து மட்டக்களப்பு மாவட்டத்தில் இலங்கை சுதந்திரக் கட்சியின் அமைப்பாளராக உள்ளார்.\n\nSection::::பணி.\nதம்பிமுத்து வழக்கறிஞராக மட்டக்களப்பில் பணியாற்றினார். மட்டக்களப்பு பிரஜைகள் குழுவின் தலைவராகவும் இருந்துள்ளார்.\n\nதமிழர் விடுதலைக் கூட்டணியின் உறுப்பினராகப் பல காலம் இருந்து செயல்பட்டார். 1989 நாடாளுமன்றத் தேர்தலில் ஈழமக்கள் புரட்சிகர விடுதலை முன்னணியின் சார்பில் தமிழர் விடுதலைக் கூட்டணியின் வேட்பாளர்களில் ஒருவராக மட்டக்களப்பு மாவட்டத்தில் போட்டியிட்டு வெற்றி பெற்று நாடாளுமன்றம் சென்றார்.\n\nSection::::படுகொலை.\nதம்பிமுத்து கொழும்பில் உள்ள கனடா தூதரகத்தின் முன்னால் 1990 மே 7 ஆம் நாள் இனந்தெரியாதோரால் சுட்டுக் கொல்லப்பட்டார். இதன் போது படுகாயமடைந்த இவரது மனைவி கலா 1990 மே 16 அன்று மருத்துவமனையில் காலமானார். இப்படுகொலை தொடர்பாக தமிழீழ விடுதலைப் புலிகள் மீது குற்றம் சாட்டப்பட்டது.\n"}
{"id": "251427", "url": "https://ta.wikipedia.org/wiki?curid=251427", "title": "இந்திய அறிவியல் வளர்ச்சிக் கழகம்", "text": "இந்திய அறிவியல் வளர்ச்சிக் கழகம்\n\nஇந்திய அறிவியல் வளர்சிக் கழகம் (Indian Association for the Cultivation of Science) (IACS), இந்தியாவின் கொல்கத்தா நகரில் அமைந்துள்ள பழமையான ஆராய்ச்சிக் கழகம் ஆகும். இக் கழகம் பிரித்தானிய இந்தியாவில் அறிவியலை மாணவர்களிடையே ஊக்கப்படுத்தும் நோக்கில், 29 சூலை 1876இல் \"மகேந்திர சர்கார்\" என்ற மருத்துவரால் துவக்கப்பட்ட இந்தியாவின் பழைமையான தன்னாட்சி கொண்ட அறிவியல் கழகம் ஆகும். \n\nதெற்கு கொல்கத்தாவின், ஜாதவ்பூர் நகரில் இவ்வறிவியல் கழகம் அமைந்துள்ளது.\n\nSection::::பாடத்திட்டங்கள்.\nஇயற்பியல், வேதியல், உயிரியியல், எரிபொருள் சக்தி, பாலிமர் போன்ற துறைகளில், முனைவர் படிப்பிற்கான அடிப்படை ஆராய்ச்சி கூடங்கள் கொண்டுள்ளது. \n\n\n"}
{"id": "251428", "url": "https://ta.wikipedia.org/wiki?curid=251428", "title": "சென்னை வளர்ச்சி ஆராய்ச்சி நிறுவனம்", "text": "சென்னை வளர்ச்சி ஆராய்ச்சி நிறுவனம்\n\nசென்னை வளர்ச்சி ஆராய்ச்சி நிறுவனம் (\"Madras Institute of Development Studies -MIDS\") , இந்திய மாநிலமான தமிழ்நாட்டின் சென்னை நகரத்தில் தமிழ்நாடு அரசும், இந்திய அரசும் இணைந்து நடத்தும், சமூக பொருளாதார மேம்பாடுகள் குறித்து ஆராய்ச்சி செய்யும் கல்வி நிறுவனம் ஆகும். தமிழ்நாடு மற்றும் இந்தியாவில் மேம்பாட்டுத் துறையில் சந்திக்கும் பிரச்சனைகளைக் குறித்து ஆய்வு செய்து, அதற்கான தீர்வுகளை வழங்குவதே இந்நிறுவனத்தின் நோக்கமாகும்.\n\nSection::::வரலாறு.\n\"சென்னை வளர்ச்சி ஆராய்ச்சி நிறுவனம்\" (MIDS), மால்கம் ஆதிசேசையா மற்றும் அவரது மனைவி எலிசெபத் ஆதிசேசையா ஆகியோரால் 1971ஆம் ஆண்டில் சென்னையில் தொடங்கப்பட்டது. மால்கம் ஆதிசேசையா இதன் முதல் இயக்குனராக பொறுப்பேற்றார். 1977ஆம் ஆண்டில், தமிழ்நாடு அரசு மற்றும் இந்திய அரசுகள் கூட்டாக இணைந்து, இந்நிறுவனத்தை நடத்துகையில், 1978ஆம் ஆண்டில் மால்கம் ஆதிஷேயையா இதன் தலைவரானார். பின் போராசிரியர் சி. டி. குரியன் இதன் தலைவரானார். 2002ஆம் ஆண்டு முதல் இக்கல்விக் கழகம் தன்னாட்சி கொண்ட அமைப்பாக செயல்படுகிறது.\n\nSection::::வழங்கும் கல்விகள்.\nசென்னை வளர்ச்சி ஆராய்ச்சி நிறுவனத்தில், திட்டமிடல் மற்றும் வளர்ச்சி, மாநில – மத்திய அரசுகளுக்கான உறவுகள், பொருளாதாரப் பிரச்சனைகள், பசி, சமத்துவமற்ற தன்மை, சமூக இயக்கங்கள், சாதிய மற்றும் மதம் தொடர்பான அரசியல் ஆகியவைகள் குறித்து ஆய்வு செய்யப்படுகிறது.. முழு நேர முனைவர் பட்ட படிப்புகள் உள்ளது.\n\n"}
{"id": "251447", "url": "https://ta.wikipedia.org/wiki?curid=251447", "title": "கிரகோரி யேம்சு", "text": "கிரகோரி யேம்சு\n\nகிரகோரி யேம்சு (Gregory James) ஒரு மொழியியலாளர், பேராசிரியர், அகராதியியல், தமிழ் அகராதியியல் அறிஞர். தமிழ் அகராதிகளை ஆராய்ந்து இவர் Colporul: A History of Tamil Dictionaries என்ற நூலை வெளியிட்டுள்ளார். எக்ரர் (Exeter) பல்கலைக்கழகத்தின் அகராதிகள் ஆய்வு நடுவத்தில் ஐரோப்பிய மொழிகள் அல்லாத அகராதிகளின் ஆய்வினைத் தொடங்கியவர் ஆவார்.\n\n"}
{"id": "251460", "url": "https://ta.wikipedia.org/wiki?curid=251460", "title": "செந்நீர்க் கடலில் ஈழத் தமிழன் (நூல்)", "text": "செந்நீர்க் கடலில் ஈழத் தமிழன் (நூல்)\n\nசெந்நீர்க் கடலில் ஈழத் தமிழன் என்னும் நூல் மு. தமிழ்க் குடிமகனால் எழுதப்பட்ட நூலாகும்.\n\nSection::::வரலாறு.\nஈழச் சிக்கல் குறித்து மாலை முரசு மாலை நாளிதழில் 11.8.83 தொடங்கி 4.9.83வரை எழுதி கட்டுரைத் தொடராக வெளிவந்து பிறகு நூலாக வெளியிடப்பட்டது.\nSection::::அமைப்பு.\nஇந்நூலில் இலங்கையின் மூத்த குடிகளான ஈழத்தமிழரின் பழைய வரலாறு, சிங்களருக்கும தமிழருக்கும் ஏற்பட்ட முறுகல்கள், இனப்படுகொலைகள், ஈழப்போராட்டம் ஆகியவற்றைப் பற்றி எழுதப்பட்டுள்ளது.\n\n"}
{"id": "251468", "url": "https://ta.wikipedia.org/wiki?curid=251468", "title": "கொல்லிமலை வட்டம்", "text": "கொல்லிமலை வட்டம்\n\nஇவ்வட்டத்தில் கொல்லிமலை ஊராட்சி ஒன்றியம் உள்ளது.\n"}
{"id": "251478", "url": "https://ta.wikipedia.org/wiki?curid=251478", "title": "சேந்தமங்கலம் வட்டம்", "text": "சேந்தமங்கலம் வட்டம்\n\nநாமக்கல் வட்டத்தின் சேந்தமங்கலம், காளப்பநாயக்கன்பட்டி, அலங்காநத்தம், எருமைப்பட்டி, மேட்டுப்பட்டி என 5 குறுவட்டங்களுடன் சேந்தமங்கலம் வட்டம் நிறுவப்பட்டுள்லது. \n\nஇவ்வட்டத்தில் சேந்தமங்கலம் ஊராட்சி ஒன்றியம் மற்றும் எருமைப்பட்டி ஊராட்சி ஒன்றியம் உள்ளது.\n"}
{"id": "251480", "url": "https://ta.wikipedia.org/wiki?curid=251480", "title": "சிண்டிகேட் வங்கி", "text": "சிண்டிகேட் வங்கி\n\nசிண்டிகேட் வங்கி இந்தியாவில் செயல்படும் இந்திய அரசுக்கு சொந்தமான பழமையான மற்றும் மிகப்பெரிய வணிக வங்கிகளில் ஒன்றாகும். இது \"கனரா இன்டஷ்ட்ரியல் மற்றும் சிண்டிகேட் லிமிடெட்\" என்ற பெயரில், டி. எம். ஏ. பாய், உபேந்திரா பாய், மற்றும் வாமன் ஸ்ரீநிவாஸ் குத்வா ஆகியோர்களால் 1925ஆம் ஆண்டில் உடுப்பியில் தொடங்கப்பட்ட வங்கியாகும். 1969 சூலை 19 அன்று இந்திய அரசு 13 வங்கிகளை தேசியமயமாக்கம் செய்தபோது இவ்வங்கியும் தேசியமயமாக்கம் செய்யப்பட்டது.\n\n"}
{"id": "251489", "url": "https://ta.wikipedia.org/wiki?curid=251489", "title": "லூசியோ கோஸ்தா", "text": "லூசியோ கோஸ்தா\n\nலூசியோ மார்சல் ஃபெரெய்ரா ரிபெய்ரோ லிமா கோஸ்தா (\"Lúcio Marçal Ferreira Ribeiro Lima Costa\", 27 பெப்ரவரி 1902 – 13 யூன் 1998) ஒரு பிரேசில் நாட்டைச் சேர்ந்த கட்டிடக்கலைஞரும், நகர்ப்புற வடிவமைப்பாளரும் ஆவார். பிரசிலியா நகரின் வடிவமைப்புக்காக இவர் பெரிதும் அறியப்பட்டவர்.\n\nSection::::வரலாறு.\nகோஸ்தா பிரான்சிலுள்ள துலோ (Toulon) என்னும் இடத்தில் பிறந்தார். இவரது பெற்றோர் பிரேசிலியர்கள். இவரது தந்தை ஜோக்கிம் ரிபெய்ரோ ட கோஸ்தா பாகியாவின் சல்வடோரைச் சேர்ந்த ஒரு கப்பல் பொறியாளர். தாயார் அலினா ஃபெரெய்ரா ட கோஸ்தா மனோஸ் என்னும் இடத்தைச் சேர்ந்தவர். இவர் இங்கிலாந்தின் நியூகாசில் என்னும் இடத்தில் உள்ள ரோயல் கிரமர் பள்ளியிலும், பின்னர் சுவிட்சர்லாந்தின் மொன்ட்ரேயில் உள்ள கொலீஜ் நசனலிலும் கல்வி பயின்றார். ரியோ டி ஜெனரோவில் உள்ள தேசிய கவின்கலைக் கல்லூரியில் (Escola Nacional de Belas Artes) கட்டிடக்கலை பயின்ற கோஸ்தா, 1924ல் கட்டிடக்கலைஞர் பட்டம் பெற்று வெளியேறினார். தொடக்கத்தில் பல்வேறு பாணிகளையும் சேர்ந்த கட்டிடங்களை வடிவமைத்த கோஸ்தா, 1929க்குப் பின்னர் நவீனவியக் கோட்பாட்டைக் கைக்கொள்ளலானார். 1930ல் ரசியாவில் பிறந்த பிரேசிலியரான கிரகரி வார்சவ்சிக் என்பவருடன் இணைந்து நிறுவனம் ஒன்றைத் தொடங்கினார். அதே நேரம், தான் படித்த தேசிய கவின்கலைக் கல்லூரியில் இயக்குனராகவும் பணிபுரிந்தார். மாணவர்கள் இவரிடம் புதிய பாணியைக் கற்க ஆர்வம் கொண்டிருந்தபோதும், இவருடைய கடுமையான நிர்வாகம் காரணமாக மாணவர்களிடமிருந்தும், ஆசிரியர்களிடம் இருந்தும் கடும் எதிர்ப்புக் கிளம்பியது. இதனால், ஒராண்டின் பின்னர் பதவி விலகவேண்டிய நிலைமை ஏற்பட்டது.\n"}
{"id": "251496", "url": "https://ta.wikipedia.org/wiki?curid=251496", "title": "சலுகைசார் முதலாளியம்", "text": "சலுகைசார் முதலாளியம்\n\nசலுகைசார் முதலாளியம் (CRONY CAPITALISM) என்பது அரசியல்வாதிகள், அரசு அதிகாரிகள், அரசு எந்திரம் போன்ற அதிகாரம் படைத்தோருடன் தொழிலதிபர்களும் பெருஞ் செல்வந்தர்களும் கள்ளத்தொடர்பு கொண்டு, சலுகைகள் பெற்று தத்தம் வளங்களைப் பெருக்கிக் கொள்ளும் நிலைமையைக் குறிக்கும் பொருளாதாரக் கருதுகோள் ஆகும்.\n\nSection::::அடையாளங்கள்.\nவரி விலக்குகள், ஆயிரக்கணக்கான கோடி ரூபாய் மதிப்புள்ள வங்கிக்கடன்கள் அளித்தல், உரிமங்கள் வழங்குதல், அரசுக்குச் சொந்தமான நிலங்கள், இயற்கை வளங்கள், கனிம வளங்கள், நிலக்கரி, மணல் ஆகியவற்றை முறை தவறி எடுத்து விற்பனை செய்தல் போன்றனவற்றை அனுமதித்தல் சலுகைசார் முதலாளியம் என்னும் பொருளியல் அமைப்பில் நடக்கின்றன. \n\nSection::::நிகழ்வுகள்.\n1997 இல் ஏற்பட்ட ஆசிய பொருளாதாரச் சிக்கலின் போது இந்தோனேசியா, தாய்லாந்து ஆகிய நாடுகளில் சலுகைசார் முதலாளியம் என்னும் கேட்டினால் வளர்ச்சி பாதிக்கப்பட்டு வறுமை ஏற்பட்டது. அண்மைக் காலத்தில் இந்தியாவில் ஏற்பட்ட முறைகேடுகளான , நிலக்கரி சுரங்க ஊழல், மட்டைப் பந்தாட்ட வாரிய ஊழல், பொதுத் துறை வங்கிகளில் வாராக் கடன்களின் பெருக்கம், கிங் பிசர், ஸ்பைஸ் ஜெட் குழுமங்களின் இழப்புகள் ஆகியன சலுகைசார் முதலாளியத்தினால் ஏற்பட்ட பின்னடைவுகள் என்று பொருளியல் அறிஞர்கள் கருதுகிறார்கள்\n\nSection::::கருத்துகள்.\nஇந்திய ரிசர்வ் வங்கியின் ஆளுநர் ரகுராம் ராசன், தலைமைக் கணக்கு தணிக்கை அதிகாரியாக இருந்த வினோத் ராய் போன்றோர் சலுகைசார் முதலாளியம் நாட்டின் பொருளியல் வளர்ச்சிக்கு நல்லது இல்லை என்று எச்சரிக்கை விடுத்துள்ளார்கள். பொருளியலுக்கான நோபல் நினைவுப் பரிசு பெற்ற அறிஞர் ஜோசப் ஸ்டிக்லிட்சு என்பவரும் \"சலுகைசார் முதலாளியம் பொருளாதாரத்தைச்\nசேதப்படுத்துவதோடு அல்லாமல் சனநாயக அரசியலையும் நாசப்படுத்துகிறது\" என்று சொல்லியுள்ளார்.\n\nSection::::மேற்கோள்கள்.\nhttp://www.thehindu.com/business/Economy/crony-capitalism-hampers-economic-growth/article6305270.ece\n\nhttp://www.thehindu.com/news/national/crony-capitalism-running-india-quraishi/article6713742.ece\n\nhttp://www.theguardian.com/commentisfree/2012/nov/12/india-wants-more-than-crony-capitalism\n\nhttp://www.mainstreamweekly.net/article5480.html\n\nhttps://mises.org/blog/joseph-stiglitz-crony-capitalism\n"}
{"id": "251497", "url": "https://ta.wikipedia.org/wiki?curid=251497", "title": "கண்டசாலா", "text": "கண்டசாலா\n\nகண்டசாலா (Ghantasala Venkateswara Rao, 4 டிசம்பர் 1922 – 11 பிப்ரவரி 1974) தென்னிந்தியாவின் பிரபலமான திரைப்படப் பின்னணிப் பாடகர்களுள் ஒருவர். இவரது முழுப்பெயர் கண்டசாலா வேங்கடேஸ்வர ராவ். தெலுங்கு, தமிழ், கன்னடம், மலையாளம், துளு மற்றும் இந்தி மொழி திரைப்படங்களில் பாடல்களைப் பாடியுள்ளார். சில திரைப்படங்களுக்கு இசையமைத்திருக்கிறார்.\n\nSection::::இளவயதுக் காலம்.\n1922-ஆம் ஆண்டு டிசம்பர் 4-ம் நாள் கிருஷ்ணா மாவட்டம், குடிவாடா தாலூக்காவிலுள்ள சௌதப்பள்ளி என்னும் ஊரில் கண்டசாலா வேங்கடேஸ்வர ராவ் பிறந்தார். தந்தையார் பெயர் சூரய்யா கண்டசாலா. தாயார் பெயர் ரத்தம்மா.\n\nதந்தையார் ஒரு பாடகர். நாராயண தீர்த்தரின் தரங்கிணிகளைப் பாடுவார். மிருதங்கமும் வாசிப்பார். கண்டசாலா சிறு பையனாக இருக்கும்போது தந்தை மிருதங்கம் வாசிக்க, அந்தத் தாளத்திற்கேற்ப நடனமாடுவார்.\n\nSection::::இசைப் பயிற்சி.\nவிசாகப்பட்டினத்தில் துவாரம் வேங்கடசுவாமி நாயுடு முதல்வராக இருந்த இசைக்கல்லூரியில் இசை பயின்றார். அங்கு ஆசிரியராக இருந்த பி. சீதாராம சாஸ்திரி அவருக்கு இசை கற்றுக்கொடுத்தார். (இவர் பின்னாளில் கண்டசாலா திரைப்படங்களில் பாடிய காலத்திலும் உதவியாக இருந்தார்.)\n\nSection::::பாடகர்/இசையமைப்பாளர்.\nஅனைத்திந்திய வானொலியில் இவர் பாடிவந்தார். பின்னர் ஹெச். எம். வி. இசைத்தட்டுக் கம்பெனிக்காகச் சில பாடல்கள் பாடினார். அதனையடுத்து 1944-ஆம் ஆண்டு வெளியான சீதா ராம ஜனனம் என்ற படத்தில் ஒரு சிறு வேடத்தில் நடித்தார். அப்போது இசையமைப்பாளர் சி. ஆர். சுப்பாராமன் போன்றோருடன் தொடர்பு ஏற்பட்டது. அதனையடுத்து திரைப்படங்களில் பின்னணி பாடிவந்தார். முதன்முதலாக லக்ஸ்மம்மா என்ற திரைப்படத்திற்கு இசையமைத்தார்.\n\n\n\nSection::::மறைவு.\nகண்டசாலா 11 பிப்ரவரி 1974 அன்று காலமானார். சென்னையிலுள்ள மருத்துவமனை ஒன்றில் மாரடைப்பால் காலமாவதற்கு முதல்நாள், ஆவணப் படம் ஒன்றிற்காக மருத்துவமனைப் படுக்கையிலிருந்தபடியே அவர் பாட, ஒலிப்பதிவு செய்யப்பட்டது.\n\n"}
{"id": "251503", "url": "https://ta.wikipedia.org/wiki?curid=251503", "title": "பாமதி", "text": "பாமதி\n\nபாமதி (Bhamati), இந்தியாவில் கி. பி., ஒன்பாதம் ஆண்டில் வாழ்ந்த அத்வைத வேதாந்தியான வாசஸ்பதி மிஸ்ரர் என்பவர், ஆதிசங்கரரின் பிரம்ம சூத்திர பாஷ்யத்திற்கு (சுருக்கமான விளக்கம்), \"பாமதி\" என்ற பெயரில் மிக விரிவான உளக்க உரை எழுதியவர்.\n\nSection::::பெயர்க்காரணம்.\nஇந்து தொன்ம கதைகளின்படி, வாசஸ்பதி மிஸ்ரரின் மனைவியின் பெயர் பாமதி ஆகும். மிதிலை நகரில் வாழ்ந்த வாசஸ்பதி, ஆதிசங்கரரின் பிரம்ம சூத்திர பாஷ்யத்தை, தெளிவாகவும் விரிவாகவும் அறிய, விரிவான விளக்க உரை (\"விவரணம்\") நூலை, தன்னையே மறந்து அதிலேயே மூழ்கி ஆழ்ந்து எழுதிக் கொண்டிருந்த காலத்தில், தனக்கு தொடர்ந்து பணி விடை செய்து கொண்டிருந்த பாமதியை மறந்து விட்டார். தனது \"விவரணம்\" எனும் பிரம்ம சூத்திர விளக்க நூலை எழுதி முடித்த பின்பு பாமதியைப் பார்த்து நீ யார்? எனக் கேட்க, தானே தங்கள் மனைவி பாமதி எனக்கூற, வாசஸ்பதி மிஸ்ரர், தனது மனைவியை மறந்து நூலை எழுதியமைக்கு மனம் வருந்தி, தன் பணிக்கு ஊறு வராமல் தொடர்ந்து சேவை செய்த, தன் மனைவியின் பெயரையே, தான் எழுதிய பிரம்ம சூத்திர விவரண நூலுக்கு பாமதி எனப் பெயரிட்டார்.\n\n"}
{"id": "251508", "url": "https://ta.wikipedia.org/wiki?curid=251508", "title": "கோவிந்த பகவத் பாதர்", "text": "கோவிந்த பகவத் பாதர்\n\nகோவிந்த பகவத் பாதர் (Govinda Bhagavatpada) ), ஆதிசங்கரரின் குரு. கௌடபாதரின் சீடர்\n\nSection::::குருவின் சந்திப்பு.\n\"மாதவீய சங்கர விஜயம்\" எனும் நூலில், கோவிந்த பகவத் பாதரின் குறிப்புகள் உள்ளன. ஆதிசங்கரர், காலடியை நீங்கி, நர்மதை ஆற்றை அடைந்த போது, கோவிந்த பகவத் பாதர், ஆற்றாங்கரையில் சமாதி நிலையில் இருந்தார். அந்நேரத்தில், நர்மதை ஆற்றில் எதிர்பாராது பெருக்கெடுத்த வெள்ளத்தை தடுக்க, தன் கமண்டலத்தைக் கொண்டு தடுத்து, சமாதி நிலையில் இருந்த கோவிந்த பகவத் பாதரின் உயிரைக் காத்தார்.\n\nஆதிசங்கரரை நோக்கி \"நீ யார்\" எனக் கேட்டார். அதற்கு சங்கரர் அத்வைத தத்துவத்தில் செய்யுள் நடையில் சில சுலோகங்களில் \"நான் யார்\" என்பதை விளக்கியதை கேட்ட கோவிந்த பகவத் பாதர், சங்கரரை தன் சீடராக ஏற்றுக் கொண்டார்.\n\nகோவிந்த பகவத் பாதரின் ஆணைப்படி, சங்கரர், உபநிடதம், பிரம்ம சூத்திரம் மற்றும் பகவத் கீதை ஆகிய இந்து சமயத்தின் மூன்று அடிப்படை நூல்களுக்கு பாஷ்யம் எழுதி, அத்வைத வேதாந்தத்தை இந்தியா முழுவதும் தானும், தனது சீடர்கள் மூலமும் பரப்பினார்.\n\nகோவிந்த பகவத் பாதரின் நினைவைப் போற்றும் வகையில், ஆதிசங்கரர் தான் எழுதிய பஜ கோவிந்தம் எனும் நூலில், குரு தோத்திரத்தில் கோவிந்த பகவத் பாதரின் பெருமைகளை விளக்கியுள்ளார்.\n"}
{"id": "251526", "url": "https://ta.wikipedia.org/wiki?curid=251526", "title": "உணவுக்குழாய்", "text": "உணவுக்குழாய்\n\nஉணவுக்குழாய் (\"Esophagus/ oesophagus\") உணவுக்குழல் (\"foodpipe / gullet\") என்றும் அழைக்கப்படும். இது வாய்க்கும், இரைப்பைக்கும் இடையில் காணப்படும் உணவு மண்டலத்தின் (\"gastrointestinal system\") ஒரு பகுதி. இது குரல்வளையையும் இரைப்பையையும் இணைக்கிறது. இது சுமார் 18–25 செ.மீ. நீளமுடையது.\n"}
{"id": "251534", "url": "https://ta.wikipedia.org/wiki?curid=251534", "title": "அனுமேப்பள்ளி", "text": "அனுமேப்பள்ளி\n\nஅனுமேப்பள்ளி என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர்.\n\nSection::::மக்கள் வகைப்பாடு.\nஇவ்வூரில் மக்கள் தொகை 11091, இதில் 6488 பேர் ஆண்கள், 4603 பேர் பெண்கள் ஆவர்.\n"}
{"id": "251535", "url": "https://ta.wikipedia.org/wiki?curid=251535", "title": "அத்திமுகம்", "text": "அத்திமுகம்\n\nஅத்திமுகம் என்பது இந்தியாவின், தமிழ்நாட்டின், கிருஷ்ணகிரி மாவட்டம், சூளகிரி வட்டத்துக்கு, உட்பட்ட ஒரு வருவாய் கிராமம் ஆகும். இவ்வூரில் புகழ்பெற்ற பழமையான ஐராவதீசுவரர் கோயில் உள்ளது\n\nSection::::மக்கள் வகைப்பாடு.\nஇவ்வூரில் 2011 ஆண்டைய இந்திய மக்கள் கணக்கெடுப்பின்படி 937 வீடுகள் உள்ளன. மக்கள் தொகை 4540, இதில் 2339 பேர் ஆண்கள், 2201 பேர் பெண்கள் ஆவர். எழுத்தறிவு விகிதம் 57.89% ஆகும் இது தமிழ்நாட்டின் சராசரி எழுத்தறிவு விதமான 80.09 % ஐ விடக்குறைவு ஆகும்.\n"}
{"id": "251537", "url": "https://ta.wikipedia.org/wiki?curid=251537", "title": "ஆவலப்பள்ளி", "text": "ஆவலப்பள்ளி\n\nஆவலப்பள்ளி என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும். இவ்வூருக்கு அருகில்தான் கெலவரப்பள்ளி நீர்தேக்கம் உள்ளது. இவ்வூருர் இந்த ஊராட்சியும் 2011இல் ஒசூர் நகராட்சியுடன் இணைக்கப்பட்டது.\n"}
{"id": "251538", "url": "https://ta.wikipedia.org/wiki?curid=251538", "title": "தமிழ் போர்த்துக்கீசிய அகராதி (1679)", "text": "தமிழ் போர்த்துக்கீசிய அகராதி (1679)\n\nதமிழ் போர்த்துக்கீசிய அகராதி (போர்த்துக்கீசியம்: Vocabvlario Tamvlico) என்பது அன்டேம் டி புரவென்சா (Antão de Proença) என்பவரால் தொகுக்கப்பட்டு 1679 ஆம் ஆண்டு அச்சிடப்பட்ட ஓர் அகராதி ஆகும். இந்த அகராதியின் ஒரு பிரதி வத்திக்கான் நூலகத்தில் உள்ளது. 1966 ஆம் ஆண்டு மலாயா பல்கலைக்கழகம் இதனை மீள் பதிப்புச் செய்தது.\n\nகேரளத்திலுள்ள அம்பலக்காடு (அம்பழக்காடு) எனுமிடத்தில் அச்சிடப்பட்ட இதுவே \"அச்சிடப்பட்ட\" முதலாவது இந்திய மொழி அகராதி ஆகும். \n\nஇன்று கிடைக்கப்பெறாமலேயே போய்விட்ட இக்னேசியோ புருனோ (1585-1659)என்பாரது Vocabularium Tamulicum உள்ளிட்ட முந்தைய அகராதிகளிலிருந்தும்,இராபர்ட் தெ நோபிலி,மனுவேல் மார்த்தின்சு ஆகியோரது அதிகளவு சமசுகிருதக் கலப்புடைய தமிழ்ப்படைப்புகளிலிருந்தும் இவ்வகராதியில் சொற்கள் தொகுக்கப்பட்டுள்ளன. \nகையெழுத்துப் பிரதியில் நீளமாகவும், விளக்கமாகவும் இருந்த சொற்களுக்கான விளக்கங்கள் சிக்கனம் கருதியும், அதிகளவு இந்துமதக் கருத்துகளைப் புகுத்துவதாய் இருந்துவிடக்கூடாது என்ற எச்சரிக்கையுணர்வு காரணமாகவும் அச்சு வடிவத்தில் சுருக்கங்களாக எஞ்சின. இதனால் அக்கால இந்து அறிஞர் யாராவது பிரதியைப் பார்க்கும் வாய்ப்பு பெற்றிருந்தால் பல இடங்களில் திரித்தல்களும், பிழைபட்ட புரிதல்களும் மலிந்ததாய் அச்சிடத் தகுதியற்றதாக இதைக் கருதியிருக்கக்கூடும் என்று இந்த அகராதியைப் பற்றிய ஆய்வுக் கட்டுரை ஒன்றில் கிரகோரி யேம்சு குறிப்பிடுகிறார்.\n"}
{"id": "251539", "url": "https://ta.wikipedia.org/wiki?curid=251539", "title": "அயர்னப்பள்ளி", "text": "அயர்னப்பள்ளி\n\nஅயர்னப்பள்ளி (Ayaranapalli) என்பது இந்தியாவின், தமிழ்நாட்டின், கிருஷ்ணகிரி மாவட்டம், சூளகிரி வட்டத்துக்கு, உட்பட்ட ஒரு வருவாய் கிராமம் ஆகும்.\nSection::::மக்கள் வகைப்பாடு.\nஇவ்வூரில் 2011 ஆண்டைய இந்திய மக்கள் கணக்கெடுப்பின்படி 1171 வீடுகள் உள்ளன. மக்கள் தொகை 4986, இதில் 2578 பேர் ஆண்கள், 2408 பேர் பெண்கள் ஆவர். எழுத்தறிவு விகிதம் 66.01% ஆகும் இது தமிழ்நாட்டின் சராசரி எழுத்தறிவு விதமான 80.09 % ஐ விடக்குறைவு ஆகும்.\n"}
{"id": "251540", "url": "https://ta.wikipedia.org/wiki?curid=251540", "title": "படுதேப்பள்ளி", "text": "படுதேப்பள்ளி\n\nபடதேபள்ளி என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும். \n\nSection::::மக்கள் வகைப்பாடு.\nஇவ்வூரில் 2011 ஆண்டைய இந்திய மக்கள் கணக்கெடுப்பின்படி 150 வீடுகள் உள்ளன. மக்கள் தொகை 735, இதில் 373 பேர் ஆண்கள், 362 பேர் பெண்கள் ஆவர். எழுத்தறிவு விகிதம் 55.56% ஆகும் இது தமிழ்நாட்டின் சராசரி எழுத்தறிவு விதமான 80.09 % க்கும் குறைவு ஆகும்.\n"}
{"id": "251543", "url": "https://ta.wikipedia.org/wiki?curid=251543", "title": "பாகலூர்", "text": "பாகலூர்\n\nSection::::மக்கள் வகைப்பாடு.\n2001 ஆண்டைய இந்திய மக்கள் கணக்கெடுப்பின்படி, பாகளூரில் 7519 மக்கள் வசிக்கின்றனர் அவர்களில் 3852 பேர் ஆண்கள், 3667 பேர் பெண்கள்.\n\nபாகலூரின் வெப்பநிலைக்கு ஏற்றுமதிக்கு உகந்த ரோஜா மலர்கள் சாகுபடி செய்து ஏற்றுமதி செய்கின்றனர். \n\nஆகிய தொழிற்சாலைகள் இங்கு உள்ளன.\n\n\nSection::::வங்கிகள்.\nஆகிய வங்கிகள் இங்கு உள்ளன.\n"}
{"id": "251562", "url": "https://ta.wikipedia.org/wiki?curid=251562", "title": "ராடியா பெர்ல்மேன்", "text": "ராடியா பெர்ல்மேன்\n\nராடியா ஜாய் பெர்ல்மேன் 1951ல் அமெரிக்காவில் பிறந்தார். இவர் ஒரு மென்பொருள் வடிவமைப்பாளர் மற்றும் பிணைய(Network) பொறியாளர். இவரது படைப்புகளில் (Spanning Tree Protocol) கண்டுபிடிப்பு மிகவும் பிரபலமானது. இவர் டிஜிட்டல் எக்யூப்மெண்ட் கார்ப்பரேஷன் வேலை செய்யும் போது பிணைய பாலங்கள்(Network Bridges),நெட்வொர்க் வடிவமைப்பு(Network Designs), இணைப்பு-நிலை நெறிமுறைகள் போன்ற பல்வேறு துறைகளில் பங்கு ஆற்றியுள்ளார்.\n"}
{"id": "251568", "url": "https://ta.wikipedia.org/wiki?curid=251568", "title": "ஜூடித் எஸ்தரின்", "text": "ஜூடித் எஸ்தரின்\n\nஜூடித் எஸ்தரின் ஒரு இணைய முன்னோடி மற்றும் அமெரிக்க வர்த்தகச் செயற்குழு உறுப்பினர். இவர் டிசிபி(TCP)-திட்டத்தில் முக்கியப் பங்கு வகித்தார். ஜூடித் தன்னுடன் பணி புரிந்த ரிச்சர்ட் ஏ கார்ப், வின்ட் செர்ஃப் என்பவர்களுடன் இணைந்து டிசிபி(TCP)-திட்டத்தில் பணியாற்றினர். இவர் தற்போது JLABS என்ற நிறவனத்தின் தலைமை நிர்வாக அதிகாரியாக உள்ளார். இவர் 1980ல் உலகின் 50 தலைசிறந்த பெண்களின் பட்டியலில் இடம் பெற்றார். \nSection::::புத்தகங்கள்.\n <ul>\n\n"}
{"id": "251579", "url": "https://ta.wikipedia.org/wiki?curid=251579", "title": "சுற்றுக்கூம்புவெட்டு", "text": "சுற்றுக்கூம்புவெட்டு\n\nமுக்கோண வடிவவியலில் சுற்றுக்கூம்புவெட்டு (\"circumconic\") என்பது ஒரு முக்கோணத்தின் மூன்று உச்சிகளின் வழியாகச் செல்லும் கூம்பு வெட்டு ஆகும். அதேபோல உட்கூம்புவெட்டு (\"inconic\") என்பது முக்கோணத்தின் உட்புறமாக வரையப்பட்ட கூம்புவெட்டு ஆகும்.\n\n\nமுந்நேரியல் ஆயதொலைவுகளில், ஒரு பொதுச் சுற்றுக்கூம்புவெட்டானது \"X\" = \"x\" : \"y\" : \"z\" என்ற முந்நேரியல் ஆயதொலைவுகள் கொண்ட புள்ளி \"X\" இன் இயங்குவரையாகும்.\n\nமேலும் அக்கூம்புவெட்டு கீழ்வரும் சமன்பாட்டினை நிறைவு செய்யும்:\n\nசுற்றுக்கூம்புவெட்டின் மீதமையும் \"A\", \"B\", \"C\" தவிர பிற புள்ளிகள் ஒவ்வொன்றின் சமகோண இணையியங்களும் கீழ்க்காணும் கோட்டின் மீதமையும்.\n\nஇக்கோடானது \"ΔABC\" இன் சுற்றுவட்டத்தை வெட்டும் புள்ளிகளின் எண்ணிக்கை \n\n\"ΔABC\" இன் பொது உட்கூம்புவெட்டின் சமன்பாடு:\n\nSection::::மையங்களும் தொடுகோடுகளும்.\nSection::::சுற்றுக்கூம்புவெட்டு.\nபொதுச் சுற்றுக்கூம்புவெட்டின் மையப்புள்ளி:\n\nசுற்றுக்கூம்புவெட்டுக்கு முக்கோணத்தின் உச்சிகள் \"A\", \"B\", \"C\" இல் தொடுகோடாக அமையும் கோடுகள்:\n\nSection::::உட்கூம்புவெட்டு.\nபொது உட்கூம்புவெட்டின் மையப்புள்ளி:\n\n\"ΔABC\" இன் பக்கக்கோடுகள் உட்கூம்புவெட்டின் தொடுகோடுகளாக அமையும். அவற்றின் சமன்பாடுகள்:\n\n\n\n\n\nSection::::பிற பண்புகள்.\nSection::::உட்கூம்புவெட்டு.\n\"t\" இன் மெய்யெண் மதிப்புகளுக்கு \"X\" இன் இயங்குவரை ஒரு கோடாகும்.\n\n\nஇதில்:\n\n\n\nSection::::நாற்கரங்களில்.\nஒரு நாற்கரத்தின் மூலைவிட்டங்களின் நடுப்புள்ளிகளை இணைக்கும் கோட்டுத்துண்டின் மீது அந்நாற்கரத்தின் உள்நீள்வட்டங்களின் மையங்கள் அமைகின்றன.\n\n\n"}
{"id": "251587", "url": "https://ta.wikipedia.org/wiki?curid=251587", "title": "கினி மேட்டு நிலம்", "text": "கினி மேட்டு நிலம்\n\nகினி மேட்டு நிலம் (\"Guinea Highlands\") என்பது தென்மேற்கு கினி நாட்டிலிருந்து வடக்கத்திய சியேரா லியோனி, லைபீரியா, வடமேல் கோட் டிவார் ஆகியவற்றினூடே பரந்து காணப்படும் தெற்கத்திய பூத்தா ஜல்லொன் மேட்டு நிலத்திலிருந்து விரிந்து காணப்படும் அடர்ந்த காடுகளைக் கொண்ட மலைப்பாங்கான மேட்டு நிலமாகும்.\n\nஇக்காடுகளே மேற்கு ஆபிரிக்காவிலேயே மிக நீளமான ஆறாகிய நைகர் ஆற்றின் நீர் வளங்களைக் கொண்டிருக்கின்றன. இப்பகுதியிலேயே மிக உயரமான மலையாகிய நிம்பா மலை உயரமானதாகும். பரந்துபட்டுக் காணப்படும் இம்மேட்டு நிலப் பகுதிகள் கடல் மட்டத்திலிருந்து பெரும்பாலும் இற்கும் இடைப்பட்ட உயரத்தைக் கொண்டிருக்கின்றன. புவியியல் அடிப்படையில் இம்மேட்டு நிலத்தின் கூறுகள் கருங்கற்கள், தட்டடுக்குப் பாறைகள், படிகப் பாறைகள் உட்பட மேல் கினியை ஒத்துக் காணப்படுகின்றன.\n\nஇம்மேட்டு நிலப் பகுதியானது நைஜீரியாவின் யோசு மேட்டு நிலம், கமரூன் நாட்டின் கமரூன் மேட்டு நிலத்தின் ஆதமவா பகுதி, மாலி நாட்டின் பமாக்கோவுக்கு அருகிலுள்ள மண்டிங்குவே மேட்டு நிலம் ஆகியவற்றுடனதும் தொடர்புபட்டுள்ளது. \n\nஅடர்ந்த காடுகளைக் கொண்ட கினி மேட்டு நிலத்தின் சந்தை நகரம் யோமூ ஆகும். அந்நகரில் விற்பனை செய்யப்படும் பிரதான வணிகப் பொருட்களில் நெல், மரவள்ளி, கோப்பி, செம்பனை எண்ணெய், பருப்பு வகைகள் என்பன உள்ளடங்குகின்றன. இப்பகுதியில் பிரதானமாக குவேர்சு (குப்பெல்லே), மானோ ஆகிய இனக் குழுக்கள் வாழ்கின்றன.\n"}
{"id": "251606", "url": "https://ta.wikipedia.org/wiki?curid=251606", "title": "லீலா பேலஸ் சென்னை", "text": "லீலா பேலஸ் சென்னை\n\nலீலா பேலஸ் சென்னை, இந்தியாவின் சென்னையில் அமைந்துள்ள ஒரு ஐந்து நட்சத்திர ஹோட்டல் ஆகும். மெரினா கடற்கரையின் தெற்கு முடிவான, எம்ஆர்சி நகரில் இது அமைந்துள்ளது. அட்லாண்டாவினை அடிப்படையாகக் கொண்டு இதன் வடிவமைப்பு உருவாக்கப்பட்டது. அதன் பின்னர் தமிழ்நாட்டின் செட்டிநாட்டின் முறைப்படி மாற்றியமைக்கப்பட்டது. 8000 மில்லியனுக்கும் அதிகமான பணத்தினைக் கொண்டு செப்டம்பர், 2012 இல் இந்த ஹோட்டல் திறக்கப்படுவதாக இருந்தது. ஆனால் கட்டிட வேலைகள் மற்றும் செயல்பாடுகளுக்கான ஆயத்தப் பணிகள் அதிகம் இருந்ததால் ஜனவரி 2013 இல் திறக்கப்பட்டது.\n\nSection::::இருப்பிடம்.\nஅடையார் ஆறும், வங்காளா விரிகுடா கடலும் இணையும் இடத்திற்கு அருகில் லீலா பேலஸ் சென்னை அமைந்துள்ளது. சுமார் 4.8 ஏக்கரினை ஆக்கிரமித்துள்ள இந்த ஹோட்டல், கடலை முகப்பாகக் கொண்டு சென்னையில் அமைந்த முதல் ஹோட்டல் ஆகும். தமிழ்நாட்டின் மத்திய வணிகப்பகுதியாக அமைந்துள்ள சென்னையில் லீலா பேலஸ் அமைந்துள்ளதால், இதனருகில் அநேக சுற்றுலாத்தலங்களும் அமைந்துள்ளன.\n\nபார்த்தசாரதி கோவில் தோராயமாக 4 கிலோ மீட்டர் தூரத்திலும், மெரினா கடற்கரையில் இருந்து தோராயமாக 2 கிலோ மீட்டர் தூரத்திலும் லீலா பேலஸ் சென்னை ஹோட்டல் அமைந்துள்ளது. ஹோட்டலில் இருந்து 16 கிலோ மீட்டர் தொலைவில் அண்ணா சர்வதேச விமான நிலையம் மற்றும் காமராஜர் உள்ளூர் விமான நிலையம் ஆகியவை அமைந்துள்ளது.\n\nSection::::வரலாறு.\nதொழிலதிபர் எம். ஏ. எம். ராமசாமியிடம் இருந்து 700 மில்லியன் ரூபாய் கொடுத்து இந்த ஹோட்டலுக்கான இடம் வாங்கப்பட்டது. செப்டம்பர் 2014 இல் 16000 சதுர அடி கொண்ட, ஹோட்டலின் ஸ்பா திறக்கப்பட்டது.\n\nSection::::ஹோட்டல்.\nவங்காள விரிகுடாவினைப் பார்க்கும்படியான கோணத்தில் சுமார் 6.25 ஏக்கர் அளவில் லீலா பேலஸ் அமைந்துள்ளது. 16 அடுக்கு கொண்ட இந்த ஹோட்டல், 831,000 சதுர அடியில் கட்டப்பட்டுள்ளது. இதில் 338 அறைகள் உள்ளன. 2200 சதுர மீட்டர் பரப்பளவு கொண்ட விருந்து மற்றும் கூட்டம் நடைபெறக்கூடிய அரங்க வசதிகள், 1390 சதுர மீட்டர் பரப்பளவு கொண்ட வழவழப்பான நடைபாதையும், மேலடுக்கு கொண்ட மாடியும், பாரம்பரிய முறைப்படி செப்பனிடப்பட்ட முற்றம், உணவு விடுதிகள் மற்றும் பார், 1394 சதுர மீட்டர் பரப்பளவு கொண்ட ஸ்பா மற்றும் 1060 சதுர மீட்டர் பரப்பளவு கொண்ட விருந்தளிக்கும் பகுதி ஆகியவை இந்த ஹோட்டலில் அமைந்துள்ளன. லீலா பேலஸ் ஹோட்டலில், மொத்தம் 6 கூட்ட அரங்கு அறைகள் உள்ளன. மழைநீர் சேகரிப்பு போன்ற சிறந்த திட்டங்கள் அமல்படுத்தப்பட்டுள்ள இந்த ஹோட்டலில், LED விளக்குகள் மூலம் வெளிப்புற ஒளியும், உட்புற ஒளியும் பெறப்படுகின்றன.\n\nலீலா ஹோட்டலின் மதுநாயர் மற்றும் டிசைன்வில்க்ஸின் ஜெஃப்ரே வில்க்ஸ் ஆகியோர் இணைந்து 12 அறை கொண்ட ஸ்பாவினை உருவாக்கியுள்ளனர். இது சுமார் 16000 சதுர அடி பரப்பளவில் வடிவமைக்கப்பட்டுள்ளது.\n\nSection::::மென்பொருள் பூங்கா.\nஹோட்டலுக்கான இடத்திற்கு அடுத்தபடியாக சுமார் 250,000 சதுர அடி பரப்பளவில் லீலா வணிகப் பூங்கா அமைந்துள்ளது. இந்த வணிகப்பகுதியினை ஹோட்டலின் நிர்வாகக்குழு விற்க முடிவு செய்தது. இதற்காக ரிலையன்ஸ் நிறுவனத்துடன் பேச்சுவார்த்தை நடைபெற்று ரிலையன்ஸ் நிறுவனம் ஐடி பூங்காவினை சுமார் 1720 மில்லியன் ரூபாய்க்கு வாங்கவிருப்பதாகவும் செய்திகள் வெளிவந்தன. பேசிய விலைக்கு வாங்குவதற்கு, ரிலையன்ஸ் நிறுவனங்கள் பிப்ரவரி மாத இறுதியில் சம்மதித்தது\n\nSection::::அறைகள்.\nSection::::டீலக்ஸ் அறை நகரப் பார்வை.\n538 சதுர அடி பரப்பளவு கொண்ட டீலக்ஸ் அறை, சென்னை நகரில் அமைந்துள்ள மிகப்பெரிய அறைவகைகளுள் ஒன்று. இதில் கடல் பார்வையும் கிடைக்கும் வண்ணம் அமைக்கப்பட்டுள்ளது. இந்த அறைகளில் அதிவேக இணைய வசதி, கம்பியில்லா இணையச் சேவை, சோனி நிறுவனத்தின் 40 இஞ்ச் தெளிவுமிக்க தொலைக்காட்சி மற்றும் மின்சாரப் பாதுகாப்பு ஆகியவை உள்ளது. சலவைக்கல் பதிக்கப்பட்ட குளியலறை, கண்ணாடியால் மறைக்கப்பட்ட தனி குளியல் பகுதி, இரு பெரிய கைகழுவும் பகுதி ஆகியவை உள்ளன. இரு படுக்கை மெத்தைகள் இருக்கும் தேவைக்கேற்றாற்போல் வழங்கப்படுகின்றன. அத்துடன் பாதுகாப்பு, தொலைபேசி மற்றும் செய்தித்தாள் வசதிகளும் உள்ளன.\n\nSection::::டீலக்ஸ் அறை கடல் பார்வை.\n538 சதுர அடி பரப்பளவு கொண்ட டீலக்ஸ் அறை, சென்னை நகரில் அமைந்துள்ள மிகப்பெரிய அறைவகைகளுள் ஒன்று. இதில் கடல் பார்வையும் கிடைக்கும் வண்ணம் அமைக்கப்பட்டுள்ளது. இந்த அறைகளில் அதிவேக இணைய வசதி, கம்பியில்லா இணையச் சேவை, சோனி நிறுவனத்தின் 40 இஞ்ச் தெளிவுமிக்க தொலைக்காட்சி மற்றும் மின்சாரப் பாதுகாப்பு ஆகியவை உள்ளது. சலவைக்கல் பதிக்கப்பட்ட குளியலறை, கண்ணாடியால் மறைக்கப்பட்ட தனி குளியல் பகுதி, இரு பெரிய கைகழுவும் பகுதி ஆகியவை உள்ளன. இரு படுக்கை மெத்தைகள் வேண்டுகோளின் அடிப்படையில் தரப்படுகின்றன. அத்துடன் பாதுகாப்பு, தொலைபேசி மற்றும் செய்தித்தாள் வசதிகளும் உள்ளன.\n\nSection::::பிரிமீயர் கடல் பார்வை அறை.\n721 சதுர அடி பரப்பளவு கொண்ட ராஜ மெத்தை, பிரிமீயர் கடல் பார்வை அறை தடையில்லா கடல் பார்வையினை வழங்கும். இந்த அறைகளில் அதிவேக இணைய வசதி, கம்பியில்லா இணையச் சேவை, சோனி நிறுவனத்தின் 40 இஞ்ச் தெளிவுமிக்க தொலைக்காட்சி மற்றும் மின்சாரப் பாதுகாப்பு ஆகியவை உள்ளது. சலவைக்கல் பதிக்கப்பட்ட குளியலறை, கண்ணாடியால் மறைக்கப்பட்ட தனி குளியல் பகுதி, இரு பெரிய கைகழுவும் பகுதி ஆகியவை உள்ளன. இரு படுக்கை மெத்தைகள் வேண்டுகோளின் அடிப்படையில் தரப்படுகின்றன. அத்துடன் பாதுகாப்பு, தொலைபேசி மற்றும் செய்தித்தாள் வசதிகளும் உள்ளன.\n"}
{"id": "251610", "url": "https://ta.wikipedia.org/wiki?curid=251610", "title": "மக்ஸ்", "text": "மக்ஸ்\n\nமாக்ஸ் (\"Max\") 2015ஆம் ஆண்டில் திரைக்கு வந்த அமெரிக்க நாட்டு திரைப்படம் ஆகும். இந்தத் திரைப்படத்தை போவாஸ் யாகின் என்பவர் இயக்கியுள்ளார்.\n\n"}
{"id": "251619", "url": "https://ta.wikipedia.org/wiki?curid=251619", "title": "என்றிக் சி. வான் தெ அல்ஸ்ட்", "text": "என்றிக் சி. வான் தெ அல்ஸ்ட்\n\nஎன்றிக் கிறிஸ்டோபல் வான் தெ அல்ஸ்ட் (\"Hendrik Christoffel \"Henk\" van de Hulst\" 19 நவம்பர் 1918 - 31 சூலை 2000) ஒரு டச்சு வானியலாரும். கணிதவியலாரும் ஆவார்.\n\nஉட்ரெச்ட்இல் 1944இல் மாணவராக இருந்தபோதே இவர் நொதுமல்நிலை உடுக்கணவெளி நீரகத்தில் 21 செமீ மீநுண் வரி நிலவுவதை முன்கணித்தார். இவ்வரி கண்டறியப்பட்ட்தும் இவர் ஜான் ஊர்ட், சி. ஏ. முல்லர் ஆகியோருடன் இணைந்து புதிய கண்டுபிடிப்பின் ஒளியில் நமது விண்மீன் பேரடையான பால்வழியின் (Milky way) நொதுமல்நிலை நீரகப் பரவலைக் கதிர் வானியல் முறையால் வரைந்தார். இது அதன் சுருளி வடிவக் (spiral) கட்டமைப்பை வெளிப்படுத்தியது.\n\nதான் ஓய்வுபெற்ற 1984 வரை வாழ்நாள் முழுவதும் லைடன் பல்கலைக்கழகத்திலேயே பணிபுரிந்தார். இவர் வானியலில் விரிவாகப் பல ஆய்வுகளை மேற்கொண்டார். சூரிய ஒளிமுகட்டையும் உடுக்கணவெளி முகில்களையும் ஆய்வு செய்தார். 1960ஆம் ஆண்டிற்குப் பிறகு பன்னாட்டு விண்வெளித் திட்டங்களின் தலைவரானார்.\n\n"}
{"id": "251621", "url": "https://ta.wikipedia.org/wiki?curid=251621", "title": "அறிவியலின் மெய்யியல்", "text": "அறிவியலின் மெய்யியல்\n\nஅறிவியலின் மெய்யியல் (\"philosophy of science\") என்பது மெய்யியலின் ஒரு கிளையாகும். இது அறிவியலின் அடிப்படைகள், முறைகள், விளைவுகள் பற்றிப் பயிலும் மெய்யியலாகும். இப்புலத்தின் மைய வினாக்கள் அறிவியல் திறம் பற்றிய வரன்முறை, அறிவியல் கோட்பாடுகளின் நம்பகத் தன்மை, அறிவியலின் அறுதிக் குறிக்கோள் ஆகியவை ஆகும். இது உண்மைக்கும் அறிவியலுக்கும் இடையில் உள்ள உறவை ஆயும்போது மீவியற்பியல், உள்ளியல், அறிவாய்வியல் ஆகிய புலங்கள் பின்னிப் பிணைகின்றன.\n\nஅறிவியலின் மெய்யியல் குறித்த மையக் கருப்பொருள்கள் பற்றிய பொதுக் கருத்தேற்பு ஏதும் இன்னமும் உருவாகவில்லை. நோக்கமுடியாத பொருள்கள் பற்றிய நடப்பியல் உண்மையை அறிவியலால் வெளிப்படுத்தமுடியுமா? அறிவியலில் விரிநிலை உய்த்துணர்வுச் சிக்கலைக் (\"problem of induction\") கருதுகையில் அறிவியல் பகுத்தறிவு முறையைச் சரியென நிறுவமுடியுமா? ஒட்டுமொத்தமான அறிவியலைப் பற்றிய இவ்வகைப் பொதுக் கேள்விகளைத் தவிர, சில அறிவியலின் மெய்யியலாளர்கள் உயிரியலின் மெய்யியல், இயற்பியலின் மெய்யியல் போன்ற தனித்தனி அறிவியல் புலங்களின் சிக்கல்களைக் கருப்பொருளாகக் கருதுகின்றனர். சில அறிவியலின் மெய்யியலாளர்கள் இக்கால அறிவியலின் முடிவுகளைக் கொண்டு மெய்யியலின் முடிவுகளை அடைகின்றனர்.\n\nமெய்யியலின் வரலாறு குறைந்தது அரிசுட்டாட்டில் காலம்வரை சென்றாலும், அறிவியலின் மெய்யியல் தனித்துறையாக மலர்ந்தது 20ஆம் நூற்றாண்டின் நடுப்பகுதியில்தான். குறிப்பாக, ஏரண நேர்க்காட்சிவாத இயக்கம் அனைத்து மெய்யியல் உரைகளுக்கும் உரிய வரைமுறைகளையும் பொருளுடைமையும் புறநிலையில் வைத்து மதிப்பிடத் தொடங்கிய பிறகுதான் எனலாம். தாமசு குஃன் என்பவரது நூலான \"அறிவியற் புரட்சிகளின் கட்டமைப்பு\" \"கருத்தோட்டம்\" (சிந்தனைச் சட்டகம்) என்ற கருத்துப்படிமத்தைப் பொதுநடைமுறைக்குக் கொணர்ந்தது. சிந்தனைச் சட்டகம் என்பதன் பொருள் குறிப்பிட்ட காலத்தில் அறிவியல் புலத்தை வரையறுக்கப் பயன்படுத்தும் நடைமுறைகளின் கணம் அல்லது தொகுதி என்பதாகும். இந்த நூல் பகுத்தறிவு முறையில் தேர்வுசெய்த செய்முறைகளில் இருந்து பெறப்படும் படிபடியாகத் திரளும் அறிவே அறிவியலின் முன்னேற்றம் என்ற ஏற்கனவே நிறுவப்பட்டிருந்த கண்ணோட்டத்தைக் கேள்விக்குள்ளாக்கினார்\".\n\nஇன்று சிலர் இயற்கையின் சீர்மை போன்ற அடிக்கோளியல் கற்பிதங்களில் அறிவியலை நிலைநிறுத்தப் பார்க்கின்றனர். பலர் ஒருங்கியைபு அணுகுமுறையை (\"coherentism\") அறிவியலுக்குப் பயன்படுத்தப் பார்க்கின்றனர். இதில் நோக்கீடுகளை ஒருங்கியைந்த முழுமையின் ஒரு பகுதியாக கோட்பாடு பொருட்படுத்தினால் அல்லது பொருள்தர வழிவகுத்தால் அந்தக் கோட்பாடு சரியானதாகக் கருதப்படும். பவுல் ஃபேயர்பெண்டு \"அறிவியல் முறை\" என்றே ஏதும் கிடையாது. எனவே அறிவியல் ஆய்வில் அனைத்து அணுகுமுறைகளையும் பயன்படுத்தலாம். ஏன், இயற்கையிகந்த முறைகளையும் கூடப் பயன்படுத்தலாம் என்கிறார். (பேயர்பெண்டு கண்ணோட்டம் அறிவியலின் மெய்யியலாரால் விதிவிலக்காகவே கருதப்படுகிறது.) டேவிட் புளூர், பாரி பார்னெசு போன்ற அறிஞர்கள் சமூகவியல் கண்ணோட்டத்தில் அறிவு எப்படி உருவாக்கப்படுகிறது என்ற வேறொரு அணுகுமுறையால் அறிவியலை விளக்கப் பார்க்கின்றனர். இறுதியாக, மாந்தரினப் பட்டறிவை முனைப்போடு பகுப்பாய்வு செய்யும் கண்ணோட்டத்தில் இருந்து அறிவிலை அணுகும் ஐரோப்பிய மெய்யியல் (\"continental philosophy\") மரபும் நிலவுகிறது.\n\nதனி அறிவியல் புலங்களின் மெய்யியல், ஐன்சுடைனின் பொது சார்பியல் எழுப்பிய காலச் சிக்கல் குறித்த மெய்யியலில் இருந்து, பொது அறிவியல் கொள்கைக்கான பொருளியல் வரையிலான பல கருப்பொருள்களில் ஆழ்கிறது. ஒரு மையக் கருப்பொருள் ஓர் அறிவியல் புலம் மற்றொன்றின் முறைகளுக்குச் சமனாகக் குறைக்கமுடியுமா என்பதாகும். அதாவது, வேதியியலை இயற்பியலுக்குக் குறைக்கமுடியுமா, அல்லது சமூகவியலை தனி மாந்தனின் உளவியலின் மெய்யியலுக்குக் குறைக்கமுடியுமா? என்பதே. தனி அறிவியலில் அறிவியலின் மெய்யியல் சார்ந்த பொதுக் கேள்விகளும் கூடுதல் கூர்மையுடன் எழுகின்றன. எடுத்துக்காட்டாக, புள்ளியியலின் அடிப்படைகளில் அறிவியலின் சிந்தனை முறைமையின் சரித்தன்மை பற்றிய கேள்வி எழுகிறது. குறிப்பாக எது அறிவியல் எதை அதிலிருந்து நீக்கவேண்டும் என்ற கேள்வி மருத்துவ மெய்யியலில் வாழ்வா சாவா என்ற நிலைக்குத் தள்ளிவிடுகிறது. மேலும் கூடுதலாக உயிரியல், உளவியல், சமூகவியல் சார்ந்த மெய்யியல்களில் மாந்தனின் இயல்பை அறிவியல் ஆய்வுகளால் புறநிலையாக முடிவுசெய்ய முடியுமா அல்லது அவை தனி மாந்தனின் சொந்த,பண்பாட்டு விழுமியங்களாலும் சமூக உறவுகளாலும் முடிவு செய்யப்படுகின்றனவா? என்ற தேடல் தொடர்கிறது.\n\nSection::::அறிமுகம்.\nSection::::அறிவியலை வரையறுத்தல்.\nஅறிவியலையும் அதுசாராத அறிவையும் பிரித்துப் பார்த்தலே எல்லைபகுப்பு சிக்கலாகும். எடுத்துகாட்டாக உளப்பகுப்பாய்வை அறிவியலாகக் கருதமுடியுமா? அதேபோல, உப்பும் பலபுடவிக் கருதுகோள் அல்லது பருப்பொருளியல் ஆகியவை அறிவியற் புலங்களா? கார்ள் பாப்பெர் இதைத் தான் அறிவியலின் மெய்யியல் சார்ந்த மையக் கேள்வியாகும் என்றார். என்றாலும் இந்தச் சிக்கல் குறித்து மெய்யியலாரிடையே ஒருங்கிசைவான பொதுக் கருதேற்பு ஏதும் உருவாகவில்லை. சிலர் இதில் ஆர்வம் காட்டுவதில்லை. மற்றும் சிலரோ இதைத் தீர்க்கவொணாத தாகக் கருதுகின்றனர்.\n\nஏரண நேர்காட்சிவாதிகளின் தொடக்கநிலை முயற்சிகள் அறிவியலை நோக்கீட்டுத் தகவுடையது என்றும் அதுசாராத அறிவு நோக்கீட்டுக்கு அகப்படாதது என்றும் வரையறுத்தனர். இப்போது அது பொருட்படுத்தப்படுவதில்லை. பொய்ப்பித்தற் கோட்பாடு மட்டுமே அறிவியலின் மையப் பான்மை ஆகும் என பாப்பெர் வாதிடுகிறார். அதாவது, ஒவ்வொரு நேர்மையான அறிவியல் நிறுவலும் அது குறைந்தது கொள்கையளவிலேனும் பொய்ப்பிக்கப் படுதிறம் கொண்டிருக்கவேண்டும் என்கிறார்.\n\nஅறிவியலாக ஒப்பவைக்க, அறிவியல் போல பாவனைசெய்யும் கற்பனைத் துறையே போலிஅறிவியலாகும்.மற்றவழியில் இது தன்னை அறிவியலாக நிறுவிக்கொள்ள இயலாது. இயற்பியலாளர் ரிச்சர்டு ஃபீய்ன்மேன் \"சரக்குப் பண்பாட்டு அறிவியல்\" என்ற சொல்லை உருவாக்கினார்.இவர் இதில் சற்றும் உண்மையான நேர்மையேதுமின்றி தமது செயல்பாடுகள் மட்டும் அறிவியல் உருவாக்குவதாக நம்பவைக்கும் ஆய்வாளர்களின் ஆய்வு வகைகளைக் குறிக்கிறார். இவர்களது செயல்பாடுகளைச் சீரியவழிகளில் மதிப்பீடு செய்யவேண்டும் என்கிறார். உயர்வுநவிற்சி முதல் மோசடி வரையிலான வணிக விளம்பரங்களும் இதில் அடங்கும்.\n\nSection::::அறிவியல் விளக்கம்.\nஇதோடு நெருங்கிய ஒரு கேள்வி நல்ல அறிவியல் விளக்கம் எது என்பதாகும். எதிர்கால நிகழ்ச்சிகளை முன்கணிப்பதோடு அறிவியல் கோட்பாடுகள் ஒழுங்காக நடக்கும் அல்லது நடந்தேறிய நிகழ்ச்சிகளுக்குச் சரியான விளக்கங்களைத் தரவேண்டும் எனச் சமூகம் எதிர்பார்க்கிறது. அறிவியல் கோட்பாடு விளக்குந்திறனைப் பெற்றுள்ளது என்பதன் பொருளையும் ஒரு நிகழ்வை அறிவியல் கோட்பாடு வெற்றியுடன் விளக்கியதை முடிவுசெய்யும் வரன்முறைகளையும் மெய்யியலாளர்கள் புலனாய்வு செய்துள்ளனர்.\n\nமிகப் பாரிய தாக்கத்தை விளைவித்த முதல் அறிவியல்விளக்க்க் கோட்பாடு Deductive-Nomological படிம்மாகும். இது ஓர் அறிவியல் விதியில் இருந்து கருதப்படும் நிகழ்வுக்கான முன்கணிப்பு கொணரப்படவேண்டும் எனக் கூறுகிறது. கோட்பாட்டுக்கான் பல மாறுபட்ட பரவலாக ஏற்கப்பட்ட எடுத்துகாட்டுகளைக் கூறி இவ்விளக்கம் கடுமையாக விவாதிக்கப்பட்டுள்ளது. ஒன்று எந்தவொரு விதியில்இருந்தும் கொணரவியலாவண்ணம் வாய்ப்பியல்பு உடையதாகவும் அறிந்தவற்றில் இருந்து கொணரமுடியாமல் உள்ளபோதும் இத்தகைய விளக்கத்தின் பொருள் என்னவென்ற கேள்வி எழுகிறது. வெசுலி சால்மன் ஒரு நல்ல விளக்கம் விளக்கப்படும் விளைவுக்குப் புள்ளியியலாகப் பொருந்திவரும் படிமம் ஒன்றை உருவாக்கினார். மற்றும் பலர் நல்ல விளக்கத்தின் திறவுகோல் தனித்த நிகழ்வுகளை ஒன்றிணைப்பதிலோ அல்லது தக்க காரண இயங்கமைப்பைத் தருவதிலோ அமைகிறது என வாதிக்கின்றனர்.\n\nSection::::அறிவியல்திறத்தை நிறுவுதல்.\nஎவ்வளவுதான் இயல்பானதாக அறிவியல் ஏற்கப்பட்டாலும், குறிப்பிட்ட பல எடுத்துகாட்டுகளில் இருந்து உருவாகும் பொதுக் கூற்றின் சரித்தன்மையை உய்த்தறிவதும் பல தொடராய்வுகளில் இருந்து கிடைக்கும் கோட்பாட்டின் மெய்ம்மையை உய்த்தறிவதும் சரியானதென தெளிவாக வரையறுக்க முடியவில்லை. எடுத்துகாட்டாக, ஓர் உழவன் கோழிக்கு 100 நாட்களுக்கு தொடர்ந்து தீனியை வரிசையாக காலையில் இடுவதைக் கோழி பார்க்கிறது. எனவே கோழி விரிநிலை ஏரணமுறைமையைப் பயன்படுத்தி, ஒவ்வொரு நாளும் காலையில் வந்து உழவன் தீனி இடுவான் என உய்த்துணரலாம். என்றாலும் ஒருநாள் காலையில் வந்து உழவன் அதைக் கொல்கிறான். இந்த கோழியின் காரணமுறைமையைவிட அறிவியல் காரணமுறைமையை சரியானதாக எப்படி நம்பமுடியும்?\n\nவிரிநிலை ஏரண முறைமைக்கான எந்தவொரு வாதமும் வரன்முறைச் சிக்கலைத் தவிர்க்கவேண்டும் அதாவது உண்மையை நிறுவப் பயன்படும் எந்தவொரு நிறுவலும் தன்னளவிலது நிறுவப்படவேண்டும் என்ற தொடர்நிறுவல் சிக்கலைத் தவிர்க்கவேண்டும். இத்தொடர்நிறுவல் சிக்கலைத் தவிர்க்க நிறுவலைத் தள்ளிபோடும் வாதம் பயன்படுத்தப்படுகிறது. இது ஒரு அடிப்படைவாதம்/அடிப்படைவாத முறைமையாகும். அடிப்படைவாதம் நிறுவல் தேவைப்படாத சில அடிப்படை உண்மைகள் உண்டு என்கிறது. விரிநிலை ஏரணம், பொய்ப்பித்தல் இரண்டுமே அடிப்படைவாதத்தின் வடிவங்களாகும். ஏனெனில் அவை இரண்டுமே உடனடி புலன்வழிப் பட்டறிவைச் சார்ந்த அடிப்படைக் கூற்றுகளை ஏற்கின்றன.\n\nவிரிநிலை ஏரணத்தை ஏற்கும் மற்றொருவாதமும் எடுபடாது. ஏனெனில் பொதுக் கூற்றுக்கான பல நோக்கீடுகள் குறைந்தது அதன் கூடுதலான நிகழ்தகவைத் தரலாமே ஒழிய, உண்மையை உறுதிப்படுத்த பயன்படாது. எனவே, ஒவ்வொருநாளும் காலையில் உழவன் வந்து உணவை இடுவான் என்ற கோழியின் முடிவை உறுதிப்படுத்த முடியாதென்றாலும், இது விரிநிலை ஏரணப்படி சரியே. என்றாலும், சில அரிய கேள்விகள் தொக்கிநிற்கும். பொதுக் கூற்றை நிறுவ, சான்றின் எவ்வளவிலான நிகழ்தகவு தேவைப்படும்?. இதில் இருந்து தப்பிக்க, ஒரேவழி அறிவியல் கோட்பாடுகள் சார்ந்த அனைத்து நம்பிக்கைகளும் பாயேசிய நிகழ்தகவினவே, அதாவது அகவயமானதே அல்லது தனியரைச் சார்ந்ததே என அறிவித்தலே ஆகும். சரியான காரணமுறைமை என்பது கால அடைவில் ஒருவரது அகவய நம்பிக்கையைச் சான்றுகள் எவ்வாறு மாற்றுகின்றன என்பதைச் சார்ந்ததே.\n\nசிலர் அறிவியல் அறிஞர்கள் விரிநிலை ஏரணமுறைமையைப் பின்பற்றுவதில்லை; மாறாக, சிறந்த விளக்கத்துக்கான ஏரண முறையையே பின்பற்றுகின்றனர் என வாதிடுகின்றனர். இவ்விளக்கத்தின்படி, அறிவியல் குறிப்பிட்ட நேர்வுகளைப் பொதுமைபடுத்தாமல், நோக்கிடுகளுக்கான சிறந்த விளக்கத்தைத் தர்ரவல்ல கருதுகோள்களையே உருவாக்குகிறது. இங்கு சொல்லப்படும் சிறந்த விளக்கம் எது என்பது, முந்தைய பிரிவில் ஏற்கெனவே கூறியபடி, தெளிவாக அமைவதில்லை. இந்தச் சிக்கல் ஓக்காம் கூரலகுவழி விளக்கப்படுகிறது . ஓக்காம் கூரலகு, கிடைக்கும் எளிய விளக்கமே சிறந்த விளக்கமென வரையறுக்கிறது. இந்த அணுகுமுறையின் சிலவகைகளில் இது முதன்மையான பாத்திரம் வகிக்கிறது. இப்போது நாம் கோழி விளக்கத்துக்குத் திரும்புவோம்; கோழியை உழவன் கவனமாக பார்த்துக்கொள்கிறார் எனக் கருதுவதும் அவர் தொடர்ந்து வரம்பிலாது எப்போதும் கவனிப்பார் என்பதும் எளியதாக அமையுமா, அல்லது கொன்றுதின்னவே கொழுக்கவைக்கிறார் என்பது எளிமையாக அமையுமா ? மெய்யியலாளர்கள் இந்த உள்ளுணர்வு நெறிமுறையைப் பார்சிமனி அல்லது பிற அளவைமுறைகளால் கோட்பாட்டியலாக மேலும் எளிமையாக்க முயன்றுள்ளனர். பல எளிய அளவைகள் முன்வைக்கப்பட்டாலும், அவற்றில் பொதுவாக ஏற்கப்பட்ட, கோட்பாடு சாராத எளிய அளவை ஏதும் இல்லை. அதாவது எத்தனை கோட்பாடுகள் உள்ளனவோ அத்தனை எளிய அளவைகள் அமைகின்றன. இந்நிலையில், கோட்பாடு தேர்வது எவ்வளவு அரியதோ அதே சிக்கலாக இந்த எளிமைகளில் ஒன்றைத் தேர்வதும் அமைகிறது.\n\nSection::::கோட்பாட்டில் இருந்து நோக்கீடுகளைப் பிரிக்க முடியாது.\nநோக்கீடுகளுக்காக, அறிவியல் அறிஞர்கள் தொலைநோக்கியைப் பயன்படுத்துகின்றனர்; மின்னன்திரைப் படிமங்களைப் பயன்படுத்துகின்றனர்; அளவியின் அளவுகளைப் பதிவு செய்கின்றனர். பொதுவாக, அடிப்படை மட்டத்தில், அவர்கள் நோக்குவதை அவர்கள் ஒப்புக்கொள்ளலாம்,; எ.கா.,வெப்பநிலைமானி 37.9 பாகை C எனக் காட்டுவதை ஒப்புக்கொள்ளலாம். இவர்களே அடிப்படை நோக்கீடுகளை விளக்கும் வேறு கோட்பாடுகளைக் கொண்டிருந்தால், அவர்கள் நோக்கும் அளவீடுகளை ஏற்க மறுப்பர். எடுத்துகாட்டாக, அய்ன்சுட்டீனின் பொதுச் சார்புக் கோட்பாட்டுக்கு முன்பு, நோக்கீட்டாளர்கள் இடதுபுறம் உள்ள படிமத்தை விண்வெளியில் அமைந்த ஐந்து வேறு பொருள்களாக விளக்குவர். பொதுச் சார்புக் கோட்பாட்டு வெளிச்சத்தில், இப்போது வானியலாளர்கள் உண்மையில் இரண்டு பொருள்களே உள்ளதாகவும், நடுவில் ஒருபொருளும் பக்கங்களில் அதன் நான்கு உருப்படிமங்கள் அமைவதாகவும் கூறுவர். மாறாக, வேறு அறிவியல் அறிஞர்கள் தொலைநோக்கியில் ஏதோ பிழை உள்ளது என்றும் நோக்குவது என்னவோ ஒரே பொருளே எனவும் கூறினால், அவர்கள் வேறொரு கோட்பாட்டினைப் பினபற்றுகிறார்கள் எனத் தெளியலாம். கோட்பாட்டு விளக்கத்தில் இருந்து பிரிக்க மிடியாத நோக்கீடு கோட்பாட்டுச்சுமை வாய்ந்ததாகக் கருதப்படுகிறது.\n\nஅனைத்து நோக்கீடும் புலன்காட்சியையும் அறிதல் நிகழ்வையும் சார்ந்தனவே. அதாவது, ஒருவர் வெறுமனே நோக்குவதில்லை; இவர் சூழ்ந்துள்ள புலன்தரும் தரவுகளுக்கு நடுவே, தான் கருதும் நிகழ்வை வேறுபடுத்தி, முனைப்போடு நோக்குகிறார். எனவே, நோக்கீடுகள் உலகம் எப்படி செயல்படுகிறது எனும் புரிதல் முறையாலும் இப்புரிதலால் விளையும் புலன்காட்சியாலும் புறக்காட்சியாலும் மாற்றமுறுவதைக் கருதவேண்டும். இந்தப் பொருளில், அனைத்து நோக்கீடும் கோட்பாட்டுநிலையைச் சார்ந்தனவாகவே கூறலாம்.\n\nமேலும், பயன்படத்தக்கனவாக அமைய, பெரும்பாலான நோக்கீடுகள் கோட்பாட்டுச் சூழலிலேயே எடுக்கப்பட வேண்டும். எடுத்துகாட்டாக, ஒருவர் வெப்பநிலைமானியால் வெப்பநிலை உயர்வை அளக்கும்போது, இந்நோக்கிடு வெப்பநிலையின் தன்மை, அதை அளக்கும் வழிமுறை, வெப்பநிலைமானியின் செயல்பாடு ஆகியவற்றின் புரிதலோடே எடுக்கப்படுகிறது. அறிவியலாகப் பயன்படும் நோக்கிடுகளை எடுக்க, இத்தகைய புரிதல் இன்றியமையாததாகும்.\n\nSection::::அறிவியலின் நோக்கம்.\nஅறிவியல் அறுதி மெய்ம்மையைக் காணல் வேண்டுமா, அறிவியலால் விடைதர முடியாத கேள்விகளும் உண்டா?. இதற்கு, \"அறிவியல் சார் நடப்பியல்வாதிகள்\" அறிவியலின் நோகம் உண்மை நாடலே; அறிவியல் கோட்பாடுகலை ஒருவர் உண்மையானவையாக, தோராய உண்மை வாய்ந்தனவாக, உண்மை நிகழ்வொத்ததாகவே கருதவேண்டும் எனக் கூறுகின்றனர். மாறாக, \"அறிவியல்சார் எதிர்நடப்பியல்வாதிகள்\" அறிவியல் உண்மையை நோக்கியதல்ல, (குறைந்தது வெற்றிகரமாக உண்மையைத் தருவதில்லை) குறிப்பாக நோக்கவியலாவையான மின்னன்கள், புடவிப் பகுதி பற்றிய உண்மையைத் தரவியலாத்து என வாதிடுகின்றனர். கருவிவாத மெய்யியலாளர்கள் அவற்றின் பயந்த்ரு தகவை வைத்தே அறிவியல் கோட்பாடுகளை மதிப்பிடவேண்டும் என வாதிடுகின்றனர். இவர்களது கண்ணோட்ட்த்தில், கோட்பாடுகள் உண்மையானவையா அல்லது பொய்யானவையா என்பது முதன்மையானதன்று. ஏனெனில், அறிவியலின் நோக்கமே திறமான தொழில்நுட்பத்தை வடிவமைக்க தேவைப்படும் முன்கணிப்புகளைத் தருவதே என வாதிடுகின்றனர்.\nநடப்பியல்வாத மெய்யியலாளர்கள் அண்மைக் கோட்பாடுகளின் உண்மை அல்லது அணுக்கமான உண்மைக்கான சான்றை, அறிவியல் கோட்பாடுகளின் வெற்றிக்குச் சுட்டிக் காட்டுகின்றனர். எதிர்நடப்பியல்வாதிகள் அறிவியல் வரலாற்றில் அமையும் பொய்க்கோட்பாடுகளையோ அறிதலியல்சார் அறங்களையோ, பொய்ப்பிக்கப்பட்ட அறிவியல் படிமங்களின் கற்பிதங்களையோ, அல்லது பின்னைப் புத்தியல்வாதத்தில் பரவலாக வாதமிடும் அறிவியல் நடப்புக்குச் சான்றாக புறநிலையைக் கருதக் கூடாது என்பதைச் சுட்டிக் காட்டியோ வாதிடுகின்றனர். இவர்கல் உண்மையைக் கருதாமல், அறிவியல் கோட்பாடுகளின் வெற்றியை விளக்குகின்றனர். நடப்பியல் எதிர்ப்பு மெய்யியலாளர்கள் நோக்கவியன்ற பொருள்களின் துல்லியத்தையே அறிவியல் கோட்பாடுகள் நோக்கமாகக் கொள்கின்றன; இந்த வரன்முறையை வைத்தே அவற்றின் வெற்றிகளை மதிப்பிடுகின்றனர் என வாதிடுகின்றனர்.\n\nSection::::சமூக விழுமியங்களும் அறிவியலும்.\nஅறிவியல் என்பது என்ன, அறிவியல் கோட்பாடுகலை நிறுவும் செயல்முறை எப்படி வேலை செய்கிறது, அறிவியலின் நோக்கம்தான் என்ன ஆகியவை தெளிவற்றவையாகவே விளங்குகின்றன. மேலும் அறிவியலின் உருவாக்கத்தில் விழுமியங்களுக்கும் பிற சமூகத் தாக்கங்களுக்கும் கணிசமான பங்குண்டு. உண்மையில், தனியரின் சொந்த, பண்பாட்டு விழுமியங்கள், எந்த ஆராய்ச்சிக்கு நிதி ஒதுக்கீடு செயவது, எந்தக் கோட்பாடுகள் அறிவியல் பொதுக் கருத்தேற்பைத் தரும் எனத் தேர்வு செய்வதில் பங்காற்றுகின்றன. பெண்ணியம் சார்ந்த அறிவியலின் மெய்யியலாளர்களும் அறிவியலின் சமூகவியலாளர்களும் சமூக விழுமியங்கள் அறிவியலை வடிவமைக்கின்றன என்பதில் அக்கறையோடு பணியாற்றுகின்றனர்.\n\nSection::::வரலாறு.\nSection::::முன்னைப் புத்தியல் காலம்.\nஅறிவியலின் மெய்யியல் பிளாட்டோ, அரிசுடாட்டில் காலத்திலேயே தொடங்கிவிட்டது. இவர்கள் தோராய காரணமுறைமையையும் சரியான காரணமுறைமையையும் வேறுபடுத்தினர்; காரணமுறைமைகளின் மூவகைகளாகிய சிறந்த விளக்க முறைமை, பகுமுறை காரணமுறைமை, விரிநிலை அல்லது தொகுமுறை காரணமுறைமை ஆகியவற்றை உருவாக்கினர்; அவர்கள் உருவகக் காரணமுறைமையையும் பகுப்பாய்வு செய்தனர். பதினொறாம் நூற்றாண்டில் பலதுறை வல்லுனராகிய இபின் அல்-காய்தம் (இலத்தீனில் அல்காசென் எனப்பட்டவர்) தனது ஒளியியல் ஆராய்ச்சியைக் கட்டுபடுத்திய செய்முறைகளின் வழியாக மேற்கொண்டார். இதை அல்-லிதிபர் எனும் அரபுச் சொல்லால் குறிப்பிட்டார். இதில் இவர் வடிவியல் ஆய்வுகளால் வழிபடுத்தப்பட்டார். குறிப்பாக, catoptrics, dioptrics ஆய்வுகள் மிகவும் குறிப்பிட்த்தக்கவை. பிரான்சிசுவகை உரோமக் கத்தோலிக்கத் துறவியும் ஆங்கிலேயச் சிந்தனயாளரும் செய்முறையாளரும் ஆகிய உரோசர் பேக்கன் (1214–1294) பலராலும் புத்தியல் அறிவியல் முறையின் தந்தையாக்க் கருதப்படுகிறார். இயற்கை மெய்யியலைப் புரிந்துகொள்ள கணிதவியல் மிகவும் இன்றியமையாததாகும் எனும் இவரது கண்ணோட்டம் அவரது காலத்தில் 400 ஆண்டுகள் முன்னோடியானதாகும் எனக் கருதப்படுகிறது.\n\nSection::::புத்தியல் காலம்.\nஅறிவியலின் புத்தியற் காலத்து அறிவியல் புரட்சியின்போது, பிரான்சிசு பேக்கன் முதன்மையான அறிவியல் ஆளுமையாக விளங்கினார். \"Novum Organum\" (1620) எனும் தனது நூலில் (அரிசுடாட்டிலின் \"Organon\" நூல் சார்ந்து பெயரிடப்பட்ட நூலில்) புது ஏரண முறையை பழைய முக்கூற்று ஏரணம் எனும் மெய்யியல் அளவைமுறையை மேம்படுத்த அறிமுகப்படுத்தினார். பேக்கனின் முறை மாற்றுக் கோட்பாடுகளைத் தவிர்க்க, செய்முறைகளின் வரலாறுகளைச் சார்ந்து அமைந்தது. பின்னர், 1637 இல் இரெனே தெ கார்த்தே \"முறை குறித்த உரையாடல் (Discourse on Method)\" எனும் தன் நூலில் அறிவியல் முறைக்கான வழிகாட்டி நெறிமுறைகளுக்கான புதிய சட்டகத்தைப் பகுத்தறிவியத்தைச் சார்ந்து நிறுவினார். அல்காசென், பேக்கன், தெ கார்த்தே ஆகியவர்களின் எழுத்துகள் புத்தியல் அறிவியல் முறையின் வளர்ச்சியில், ஜான் இசுட்டூவர்ட் மில்லினதைப் போலவே, உய்யநிலைப் பாத்திரம் வகிப்பதாகக் கருதப்படுகிறது. டேவிடு கியூம் எனும் மெய்யியலாளர், அறிவியலின் காரணமுடைமையைத் தீர்மானிக்கும் திறமை பற்றிய ஐயுறவை முன்வைத்து, விரிமுறை ஏரணச் சிக்கல் பற்றிய வரம்புடைமையை விளக்கினார்.\n\nSection::::ஏரண நேர்காட்சிவாதம்.\nஇருபதாம் நூற்றாண்டுத் தொடக்கத்தில், இயற்பியலாளரிடையே கருவிவாதம் பரவலாக ஆட்சி செலுத்தியது; பின்னர், பல பத்தாண்டுகளுக்கு ஏரண நேர்காட்சிவாதம் இப்புலத்தை வரையறுத்து கோலோச்சியது. நேர்காட்சிவாதம் ஓர்வியன்ற கூற்றுகளை மட்டுமே பொருள் உள்ளனவாக ஏற்று, மீவியற்பியல் விளக்கங்களைப் புறந்தள்ளி, ஏரணவியலையும் புலன்சார் பட்டறிவு வத்த்தையும் மொழியியலையும் இணைக்கும், நிறுவுமைவாத அடிப்படையில் (அறிவியல் கோட்பாடு அல்லது அறிதலியல் விதிமுறைகளைன்படி), பட்டறிவுசார் அறிவியல் புலங்களின் எடுத்துகாட்டுகளுக்குப் பொருந்துமாறு மெய்யியலை நிறுவிட முனைந்தது. இம்முறைப்படி, ஒட்டுமொத்த மெய்யியலையுமே புதிய அறிவியல்சார் மெய்யியலாக மாற்றுவதாக பறைசாற்றி, பெர்லின் வட்டமும் வியன்னா வட்டமும் 1920 களின் பின்கட்டத்தில் ஏரண நேர்காட்சிவாதத்தை முன்வைத்தன.\nஉலூத்விக் விட்கன்சுட்டீனின் தொடக்கநிலை மொழியின் மெய்யியலை விளக்கும் முகமாக, ஏரண நேர்காட்சியாளர்கள் நிறுவல் நெறிமுறையை அல்லது அறிதல்சார் பொருளுடைமைக்கான வரன்முறையை இனங்கண்டனர். இவர்கள் பெர்ட்டிரேண்டு இரசலின் ஏரணவியத்தில் (logicism) இருந்து கணிதவியலை ஏரணவியலாகக் குறைக்கும் வழிமுறையை வந்தடைந்தனர். மேலும், இவர்கள் இரசலின் ஏரண அணுவாதத்தையும் எர்னெசுட்டு மேக்கின் தோற்றநிகழ்வியத்தையும் ஏற்று, அதன்வழியாக, மனம் என்பது புலன் பட்டறிவு வாயிலாக பெறவல்லதை மட்டுமே அறிகிறது எனவும் இயற்பியலாயினும்சரி அல்லது உளவியலாயினும் சரி அனைத்து அறிவியல் புலங்களின் உள்ளடக்கமும் இதுவே எனவும் கொண்டதோடு, பெர்சி பிரிட்ஜ்மேனின் செயல்நெறிவாதத்தையும் (operationalism) ஏற்றனர். எனவே நிறுவமுடிந்ததே அறிவியலானதும் அறிதல்சார் பொருளுடையதும் ஆகும்; நிறுவ இயலாதது அறிவியல் தன்மையற்றதும் அறிதல்சார் பொருளற்றதும் ஆகும்; மீவியற்பியலான அல்லது உணர்ச்சிவயமான அல்லது இவை போன்ற போலிக் கூற்றுகள், புதிய அறிவை வளர்ப்பதைவிட அதை ஒருங்கமைப்பதில் மட்டும் ஈடுபடும், பயில்நிலை மெய்யியலாரின் மேலாய்வுக்கு உரியவையாகும் என வாதிட்டனர்.\n\nஏரண நேர்காட்சிவாதம். அதன் சீரிய அறிவியல்சார் எதிர்நடப்பியல் வாதத்தாலேயே பெயர்பெற்றது. இது அறிவியல் நோக்கவியலாதனவற்றைப் பேசுவதை மறுத்ததோடு, காரணமுடைமை, இயங்கமைப்பு, நெறிமுறைகள், ஆகிய அறிவியல் கருத்தினங்களையும் மறுத்தது. இருந்தாலும் இத்தகைய நோக்கவியலாதவற்றை உருவகங்களாகவோ நுண்ணிலையான நேரடி நோக்கீடுகளாகவோ அல்லது மீவியற்பியலானதாகவோ உணர்ச்சிவயமானதாகவோ கருதியது. \"கோட்பாட்டு விதிகளைப் புலன்சார் விதிகளாக குறைத்தது; கோட்பாட்டு கலைச்சொற்கள் தம் பொருளை நோக்கீட்டுச் சொற்களில் இருந்து ஒப்புடைமை விதிகள் வாயிலாகவே பெறுவதாகக்\" கருதியது; இயற்பியலில் அமையும் கணிதவியலை, ஏரணவியம் வழியாக குறியீட்டு ஏரணவியலாகக் குறுக்கியது;. இதன் பகுத்தறிவுசார் மீளாக்கம் இயற்கை மொழியைச் செந்தரக் குறியீட்டுச் சமன்களால் மாற்றியது. இவை அனைத்துமே வலைப்பின்னலாக ஏரணத் தொடரன்களால் ஒருங்கிணைக்கப்பட்டது. அறிவியல் கோட்பாடு அதன் நிறுவல் முறையால் கூறப்பட்டது. இங்கு, இதனுடைய ஏரணக் கலனம் அல்லது புலன்சார் செயல்நெறிவாதம் உண்மையையோ பொய்ப்பிப்பையோ நிறுவியது.\n\n1930 களின் பின்கட்டத்தில், ஏரண நேர்காட்சிவாதிகள் செருமனிக்கும் பிரித்தானியாவுக்கும் அமெரிக்காவுக்கும் புலம்பெயர்ந்தனர். அதற்குள், பலர் மேக்கின் தோற்றநிகழ்வியலை இருந்து ஆட்டோ நியூரத்தின் புறநிலைவாதத்தால் பதிலீடு செய்யலாயினர். மேலும் உருடோல்ப்பு கார்னாப் நிறுவுதல் எனும் சொல்லை உறுதிபடுத்தல் எனும் எளிய சொல்லால் பதிலீடு செய்தார். 1945 இல் இரண்டாம் உலகப் போர் முடியுந்தறுவாயில், ஏரண நேர்காட்சிவாதம் நீர்த்துப் போய், கார்ல் கெம்பெலின் முயற்சியால் \"ஏரண புலன்சார் வாதம்\" ஆகியது. இவர் அமெரிக்காவில், ஐயப்பாடான காரணமுடைமையை மேற்கோளாக காட்டாமலே, விளக்கங்களுக்கான ஏரண வடிவத்தை இனங்காண்பதற்கு இணையாக, அறிவியல் விளக்கங்களுக்கான விதிசார் படிமத்தை முன்வைத்தார். ஏரண நேர்காட்சிவாத இயக்கம் பகுப்பாய்வு மெய்யியலின் முதுகெலும்பாக மாறி, ஆங்கிலேய மெய்யியலையும் அறிவியலின் மெய்யியலையும் ஏன், 1960 களில் இருந்து அறிவியல் புலங்களையும் கூட கோலோச்சியது. என்றாலும் இவ்வியக்கம் தனது மையச் சிக்கல்களைத் தீர்க்கத் தவறியதோடு, அதன் நெறிமுறைகளும் தொடர்ந்து தாக்குதலுக்கு உள்ளாகின. என்றாலும், அறிவியலின் மெய்யியலை மெய்யியலின் முதன்மை வாய்ந்த உட்பிரிவாக இவ்வியக்கம் முன்னிறுத்தியது. இதில் கார்ல் கெம்பெல் முதன்மைப் பாத்திரம் வகித்தார்.\n\nSection::::தாமசு குஃன்.\nதாமசு குஃன் 1962 இல் வெளியிட்ட அறிவியல் புரட்சிகளின் கட்டமைப்பு எனும் நூலில், ஏரண நேர்காட்சிவாதத்துக்கான எதிர்வினையைத் தெளிவாக அறிவித்தார். இவர் நோக்கிடு, மதிப்பீட்டு நிகழ்வு குறிப்பிட்ட சிந்தனைச் சட்டகத்துக்குள் நிகழ்வதாக வாதிட்டார். சிந்தனைச் சட்டகம் என இவர் குறிப்பிடும் சொல்லின் சாரம் உலகின் ஏரணவியலாக உருவகப்படுத்தப்படும் காட்சிப் படிமம் ஆகும்; இதில் ஏரண முரண்பாடுகள் அமையாது; இக்கண்ணோட்டத்தில் இருந்து செய்யும் நோக்கீடுகள் இக்காட்சிப் படிமத்துக்குப் பொருத்தமாக அமையும். இந்தச் சட்டகத்துக்குள் அமையும் நோக்கீடு, புதிர் விடுவிப்பு நிகழ்வே இயல்பான அறிவியல் ஆகும் என விளக்கினார். மேலும், இவர் ஒரு சிந்தனைச் சட்டகம் மற்றொன்றைக் கடந்து முந்திச் செல்லலாம் என்பதை விளக்கி, இந்நிகழ்வு சிந்தனைச் சட்டகப் பெயர்வு எனப் பெயரிட்டு விளக்கினார்.\n\nஓர்வுக்கு உட்படுத்தும் கருதுகோளை, எப்போதுமே நோக்கீடுகளை மேற்கொள்ள பயன்ப்டும் கோட்பாட்டின் தாக்கத்தில் இருந்து பிரித்தல் இயலும் என்பதை குஃன் மறுத்தார்; மேலும் அவர் சமவல்லமையுள்ள சிந்தனைச் சட்டகங்களைத் தனித்தனியாக மதிப்பீடு செய்யமுடியாதென வாதிட்டார். ஒன்றுக்கும் மேற்பட்ட ஏரணப் பொருத்தம் உள்ள உலக உருவாக்கம், பயன்படுத்த முடிந்த ஒப்புமையைத் தருமே ஒழிய, அவற்றில் இரண்டு காட்சிகளை ஒன்றையொன்று எதிர்க்கும் அல்லது ஒரு கோட்பாடு மற்றொரு கோட்பாட்டை எதிர்க்கும் வாய்ப்புக்கான பொது அடிப்படை ஏதும் கிடையாது எனவும் அதேபோல, ஒன்றை வைத்து மற்றொன்றை மதிப்பீடு செய்யும் செந்தரமாக ஏதும் அமையாது எனவும் எனவே, அறிவியல் முன்னேற்றத்தை அளக்கும் வழிமுறை ஏது கிடையாது எனவும் வாதிட்டார்.\n\nகுஃன்னைப் பொறுத்த்வரையில், சிந்தனைச் சட்டகத் தேர்வு ஏரண நிகழ்வுகளால் நிலைநிறுத்தப்படுகிறதே ஒழிய, அதனால் அறுதியாகத் தீர்மானிக்கப்படுவதில்லை. தனியரின் சிந்தனைச் சட்டகத் தேர்வு பின்வருமாறு அமையும். அவர் முதலில் இரண்டு அல்லது அதற்கு மேற்பட்ட உலக உருவகப்படங்களை உருவாக்கி, பிறகு இவற்றில் இதில் எது குறிப்பிட்ட சிந்தனைச் சட்டகத்தோடு கூடுதலாகப் பொருந்திப் போகிறதோ அந்தச் சிந்தனைச் சட்டகத்தை அவர் தேர்வு செய்வார். ஒரு சிந்தனைச் சட்டகம் பொதுவாக ஏற்கப்பட்டால் அதற்கு அறிவியல் சமூகத்தின் பொதுக் கருத்தேற்பைக் குறிப்பதாக கொள்கிறார். குறிப்பிட்ட சிந்தனைச் சட்டகத்தை ஏற்பதும் மறுப்பதும் சமூக நிகழ்வாலும் ஏரண நிகழ்வாலும் ஏற்படுவதாகும் என வாதிடுகிறார். என்றாலும், குஃன்னின் இந்த நிலைப்பாடு, சார்புடைமை வாதமல்ல. குஃன்னின் கண்ணோட்டத்தில், பழைய சட்டகத்தின்படி, கணிசமாக நோக்கீட்டுப் பிறழ்வுகள் அமைந்து, புதிய சட்டகம் தேவைப்படுகையில், சட்டகப் பெயர்ச்சி ஏற்படுகிறது. அதாவது நோக்கீடுகள் பழைய சட்டகப் பின்னணியிலேயே எடுக்கப்பட்டாலும், அந்நோக்கீடுகள் வழியாகவே புதிய சட்டகம் தேர்வு செய்யப்படுகிறது.\n\nSection::::தனி அறிவியல் புலங்களின் மெய்யியல்.\nSection::::சமூக அறிவியலின் மெய்யியல்.\nமுதன்மைக் கட்டுரை:சமூக அறிவியலின் மெய்யியல்\n\nசமூக அறிவியலின் மெய்யியல்என்பது சமூகவியல், மானுடவியல் அல்லது மாந்தரினவியல், அரசியலியல் போன்ர சமூக அறிவியல் புலங்களின் முறைகளையும் ஏரணத்தையும் கருப்பொருளாகக் கொண்டதாகும். சமூக அறிவியலின் மெய்யியலாளர்கள் சமூக அறிவியல் புலங்களுக்கும் இயர்கை அறிவியல் புலங்களுக்கும் இடையில் உள்ள ஒற்றுமைகளையும் வேற்றுமைகளையும் பொருட்படுத்தி, சமூக நிகழ்வு, வாய்ப்புள்ள சமூக விதிகள் ஆகியவற்றுக்கும் சமூகக் கட்டமைப்பு, முகமைகளுக்கும் இடையே நிலவும் இருப்பியல் அல்லது நிலவுகையியல் உறவுகளைக் கவனத்தில் கொள்கின்றனர்.\n\nபிரெஞ்சு மெய்யியலாளர், அகசுதே காம்தே (1798–1857), நேர்காட்சிவாத அறிதல்முறையியல் கண்ணோட்டத்தை \"நேர்காட்சி மெய்யியலின் வழித்தடம்\" எனும் நூலில் நிறுவினார். இந்நூல் 1830 முதல்1842 வரையில் பல பனுவல்களாக வெளியிடப்பட்டது. \"வழித்தடம்\" முதல் மூன்று தொகுதிகள் முதன்மையாக அப்போது நிலவிய இயற்கை அறிவியல் புலங்களான கணிதவியல், வானியல், இயற்பியல், வேதியியல், உயிரியல் ஆகியவற்றைப் பற்றி விளக்கியது. இவற்றின் பிந்தைய இருபுலங்கள் சமுகவியலின் வருங்கால வரவைக் கட்டியங் கூறின.\". காம்தேவின் கருதல்படி, மாந்தரின் சமூகம் பற்றிய அறிகூவல்மிக்க, சிக்கலான சமூகவியலுக்கு முன் இயற்கை அறிவியல்கள் உருவாதல் கட்டாயமாகும். இவர் சமூகத்தின் மூன்று படிமலர்ச்சி கட்டங்கலைக் குறிப்பிடுகிறார் இது 'முக்கட்ட விதி' எனப்படுகிரது. இவர் க்குறும் சமூக வலர்ச்சியின் மூன்று கட்டங்களாவன:(1) \"இறையியல்\" கட்டம், (2) the \"மெய்யியல்\" கட்டம், and (3) \"நேர்காட்சி\"க்கட்டம்.\n\nகாம்தேவின் நேர்காட்சியியல் அல்லது நேர்காட்சிநெறி முறைசார் சமூகவியல், சமூகவியல் ஆராய்ச்சிக்கான தொடக்கநிலை மெய்யியல் அடிப்படைகளை நிறுவியது. தர்கீம், மார்க்சு, மாக்சு வெபெர் ஆகியோர் நிகழ்கால சமூக அறிவியலின் தந்தையராகப் போற்றப்படுகின்றனர். உளவியலில், நேர்காட்சிநெறி வரலாற்றியலாகப் பேணப்படும் நடத்தையியல்வாதம் அல்லது நெறியில் அமைந்துள்ளது. அறிவியல் தொழில்நுட்பம் வழியிலான சமூக முன்னேற்றம் தவிர்க்கவியலாத விளைவாகும் எனக் கருதும் தொழிநுட்பவியல் அறிஞர்களும் நேர்காட்சிநெறி வழியினரே.\n\nநேர்காட்சிவாதம் நெருக்கமாக அறிவியல்வாதத்தோடு பின்னிப்பிணைந்ததாகும்;இது இயற்கை அறிவியல் அறிவையும் முறைகளையும் மெய்யியல், சமூக அறிவியல், பிற அனைத்து துறைகளின் உசாவலுக்கும் பயன்படுத்தலாம் எனக் கருதுகிறது. பெரும்பாலான சமூகவியல் அறிஞர்களும் வரலாற்றியலாளர்களும் மரபான நேர்காட்சிநெறியைப் பின்பற்றுவதில்லை. இன்று, சமூக, இயற்கை அறிவியல் அறிஞர்கள் நடைமுறையில் நோக்கீட்டாளர் சார்புநிலை, சமூகக் கட்டமைப்பு ஆகியவற்றின் பிறழ்நிலை விளைவுகளைக் கவனத்தில் கொள்கின்றனர். இத்தகைய ஐயுறவுநெறி, தாமசு குஃன், புதிய மெய்யியல் இயக்கங்களான உய்யநிலை நடப்புநெறி அல்லது ந்டப்பியல், புதுப்பயன்முறைநெறி ஆகியவற்றின் அறிவியல் சார்ந்த கொணர்வுமுறையைப் பொதுவாக வலுவிழக்கச் செய்கிறது. மெய்யியல்சார் சமூகவியலாளரான யூர்கென் ஏபர்மாசு தூய கருவிசார் பகுத்தறிவு நெறியைப் பின்பற்ரும் அறிவியல் சிந்தனை கருத்தியலுக்கு மிகவும் நெருக்கமாகி விடுகிறதென வாதிடுகிரார்.\n\n"}
{"id": "251625", "url": "https://ta.wikipedia.org/wiki?curid=251625", "title": "குமாரை", "text": "குமாரை\n\nகுமாரை, தமிழ்நாட்டிலுள்ள கடலூர் மாவட்டம், திட்டக்குடி வட்டத்தில் உள்ள ஒரு சிற்றூர் ஆகும். இவ்வூரானது திட்டக்குடியிலிருந்து நிதிநத்தம் போகும் வழியில் 8 கி.மீ. தொலைவில் உள்ளது. \n\nஇவ்வூருக்கு அருகில் எமினேரி என்ற ஏரி உள்ளதால், நெல், கரும்பு, மக்காச்சோளம், நிலக்கடலை, சூரியகாந்தி போன்றவை இங்கு அதிக அளவில் பயிரிடப்படுகிறது, இவ்வூரில் சிறப்பு வாழ்ந்த தெய்வமாக பூமாலையப்பார், பச்சைவிழியம்மன் ஆலயம் ஆற்றங்கரையோரம் இயற்கை சூழ்நிலையில் அமைந்துள்ளது, இக்கோயிலில் பங்குனி மாதம் உத்திரபாரிவேட்டையும், ஆவணி மாதம் தீ மிதிப்பும் (அக்கினி திருவிழா) என திருவிழாக்கள் கொண்டாடப்படுகின்றன.\n"}
{"id": "251627", "url": "https://ta.wikipedia.org/wiki?curid=251627", "title": "பாலகொண்டராய துர்கம்", "text": "பாலகொண்டராய துர்கம்\n\nபாலகொண்டராய துர்கம் (Balagondarayanadurgam) என்பது ஒசூர்வட்டம், கிருட்டிணகிரி மாவட்டம், தமிழ்நாடுமாநிலம், இந்தியாவில் உள்ள ஒரு ஊராகும்.\n"}
{"id": "251628", "url": "https://ta.wikipedia.org/wiki?curid=251628", "title": "பாலிகானப்பள்ளி", "text": "பாலிகானப்பள்ளி\n\nபாலிகானப்பள்ளி (Baliganapalli) என்பது ஒசூர்வட்டம், கிருட்டிணகிரி மாவட்டம், தமிழ்நாடு, இந்தியாவில் உள்ள ஒரு ஊராகும்.\n\nSection::::மக்கள் வகைப்பாடு.\nஇவ்வூரில் 2011 ஆண்டைய இந்திய மக்கள் கணக்கெடுப்பின்படி 157 வீடுகள் உள்ளன. மக்கள் தொகை 674, இதில் 348 பேர் ஆண்கள், 326 பேர் பெண்கள் ஆவர். எழுத்தறிவு விகிதம் 66.33% ஆகும் இது தமிழ்நாட்டின் சராசரி எழுத்தறிவு விதமான 80.09 % க்கும் குறைவு ஆகும்.\n"}
{"id": "251631", "url": "https://ta.wikipedia.org/wiki?curid=251631", "title": "பாலிகானூர்", "text": "பாலிகானூர்\n\nபாலிகானூர் (ஆங்கிலம் Baliganur, கன்னடம்: ಬಾಲಿಗಾನೂರ್, தெலுங்கு: బాలిగానూర్) என்பது கிருட்டிணகிரி வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவில் உள்ள ஊராகும் இவ்வூர் மாவட்ட தலைநகரான கிருட்டிணகிரியில் இருந்து 20 கி.மீ தொலைவிலும், மாநிலத் தலைநகரான சென்னையில் இருந்து 231 கி.மீ தொலைவில் உள்ளது.\n\nSection::::வேளாண்மை.\nஇவ்வூரின் முதன்மை விளைபொருட்கள் நெல், கேழ்வரகு, வாழை, தக்காளி, தேங்காய், மாம்பழம், வேர்கடலை, காய்கறிகள், பூக்கள் போன்றவை ஆகும்.\n\nSection::::சல்லிக்கட்டு திருவிழா.\nஇவவூரில் பொங்கலின்போது சல்லிக்கட்டு வீரவிளையாட்டு நடைபெறுவது வழக்கம்.\n\nSection::::நிலவியல்.\nஅருகில் உள்ள ஊர்கள்:\n\nஅருகில் உள்ள சிற்றூர்கள் பெல்லம்பள்ளி, இன்னிக்கோல் புதூர், சிக்கபூவத்தி, ஆலப்பட்டி, மாதேப்பட்டி ஆகியனவாகும்.\n\n\n\n"}
{"id": "251638", "url": "https://ta.wikipedia.org/wiki?curid=251638", "title": "பாயிர வகை", "text": "பாயிர வகை\n\nபாயிர வகை இரண்டு என நன்னூல் கூறுகிறது.\n\n” பாயிரம் பொதுசிறப் பெனவிரு பாற்றே “ - நன்னூல் - 2\n\nஅவை பொதுப்பாயிரம் , சிறப்புப் பாயிரம் என்பவைகளாகும்.\n\nபொதுப்பாயிரம் என்பது எல்லா நூல்களுக்கும் பொதுவானதாக இருக்கும். சிறப்புப்பாயிரம் எனப்படுவது ஒரு தனிப்பட்ட நூலுக்கு உரிய சிறப்புகளைக் குறிப்பதாக இருக்கும்.\n\n"}
{"id": "251646", "url": "https://ta.wikipedia.org/wiki?curid=251646", "title": "யூகோ வங்கி", "text": "யூகோ வங்கி\n\nயூகோ வங்கி இந்தியாவில் செயல்பட்டுவரும் மிகப்பெரிய பொதுத்துறை வங்கிகளில் ஒன்றாகும். இது 1943ஆம் ஆண்டில் \"யுனைடெட் கமர்சியல் வங்கி\" என்னும் பெயரில் கல்கத்தாவில் தொடங்கப்பட்ட வங்கியாகும். 2013 சூன் 1 அன்றைய நிலவரப்படி, 4000 சேவை மையங்களையும் 44 மண்டல அலுவலகங்களையும் கொண்டு இவ்வங்கி இந்தியா முழுவதும் சிறப்பாக செயலாற்றி வருகிறது. மேலும் இவ்வங்கிக்கு ஆங்காங் மற்றும் சிங்கப்பூரில் இரு அயல்நாட்டுக் கிளைகளும் செயல்படுகின்றன.\n\n2013-14 நிதியாண்டில் இவ்வங்கியானது ரூபாய் 4550 பில்லியன் அளவிலான வணிக நடவடிக்கைகளை மேற்கொண்டுள்ளது. 2014ஆம் ஆண்டைய தரவின்படி, போர்ப்ஸ் உலகளாவிய சிறந்த 2000 வங்கிகளின் பட்டியலில் இவ்வங்கிக்கு 1860ஆவது இடம் கிடைத்தது.\n\n"}
{"id": "251649", "url": "https://ta.wikipedia.org/wiki?curid=251649", "title": "பஞ்சாப் &amp; சிந்து வங்கி", "text": "பஞ்சாப் &amp; சிந்து வங்கி\n\nபஞ்சாப் & சிந்து வங்கி (P&SB) வட இந்தியாவில் செயல்பட்டுவரும் இந்தியப் பொதுத்துறை வங்கியாகும். இந்திய அரசுக்கு சொந்தமான (81.42%) வங்கியான இது கல்கத்தாவை தலைமையிடமாகக் கொண்டு செயல்பட்டுவருகிறது. இவ்வங்கிக்கு இந்தியா முழுவதும் 1416 கிளைகள் உள்ளன. இவற்றுள் 530 கிளைகள் பஞ்சாப் மாநிலத்தில் உள்ளன. 2012 - 13 நிதியாண்டில் இவ்வங்கி 339 கோடி ரூபாயை நிகர இலாபமாகவும், நிகர NPA 2.14% ஈட்டியுள்ளது. 2013 சூன் மாதத்துடன் முடிவடைந்த காலாண்டில் இவ்வங்கி ரூபாய் 122 கோடிகளை வருவாயாக ஈட்டியுள்ளது. மேலும் இதே காலாண்டில் இதன் மொத்த வணிகம் ரூபாய் 1,42,000 கோடிகளாக உள்ளது. மேலும் இவ்வங்கியின் வணிகமானது ஒரு ஊழியருக்கு ரூபாய் 14 கோடிகளாகவும், ஒரு கிளைக்கு ரூபாய் 108 கோடிகளாகவும் உள்ளது.\n\n"}
{"id": "251653", "url": "https://ta.wikipedia.org/wiki?curid=251653", "title": "பிரேமம் (திரைப்படம்)", "text": "பிரேமம் (திரைப்படம்)\n\nபிரேமம் (Premam) 2015-ம் ஆண்டில் வெளிவந்த மலையாள திரைப்படமாகும். அல்போன்சு புத்திரன் இயக்கிய இத்திரைப்படத்தில் நிவின் பவுலி, சாய் பல்லவி,மடோனா செபாஸ்டியன் அனுபமா பரமேசுவரன் ஆகியோர் முக்கிய வேடங்களில் நடித்திருந்தனர். இத்திரைப்படம் ரசிகர்களின் பெரும் வரவேற்பை பெற்றது.\n\n\n"}
{"id": "251660", "url": "https://ta.wikipedia.org/wiki?curid=251660", "title": "துலோன்", "text": "துலோன்\n\nதுலோன் (, , ) தெற்கு பிரான்சில் அமைந்துள்ள ஒரு நகரம். பிரான்சின் முக்கியமான கடற்படைத் தளத்துடன் கூடிய நடுநிலக்கடற்கரையில் அமைந்த படைத்துறைத் துறைமுகமும் இங்கு அமைந்துள்ளது. 165,514 (2009) மக்கள்தொகையைக் கொண்ட துலோ கம்யூன் பிரான்சின் பதினைந்தாவது பெரிய நகரம். இது 559,421 (2008) மக்கள்தொகைகொண்ட நகர்ப்புறப் பகுதியொன்றின் மையமாக அமைந்துள்ளது. இது பிரான்சின் ஒன்பதாவது பெரிய நகர்ப்புறப் பகுதி. நடுநிலக்கடற்கரையை அண்டிய பிரான்சின் நகரங்களில், துலோ நான்காவது பெரியது.\n\nஆல்ப்ஸ் மலைத்தொடர்களுக்கும் நடுநிலக்கடலுக்கும் இடையில் அமைந்துள்ளதால் ஐரோப்பிய சுற்றுலா பயணிகள் துலோனை மிகவும் விரும்புவார்கள்.\n"}
{"id": "251673", "url": "https://ta.wikipedia.org/wiki?curid=251673", "title": "பஸ்தலபள்ளி", "text": "பஸ்தலபள்ளி\n\nபஸ்தலபள்ளி (Basthalapalli) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்.\n\nSection::::மக்கள் வகைப்பாடு.\nஇவ்வூரில் 2011 ஆண்டைய இந்திய மக்கள் கணக்கெடுப்பின்படி 221 வீடுகள் உள்ளன. மக்கள் தொகை 969, இதில் 485 பேர் ஆண்கள், 484 பேர் பெண்கள் ஆவர். எழுத்தறிவு விகிதம் 57.70% ஆகும் இது தமிழ்நாட்டின் சராசரி எழுத்தறிவு விதமான 80.09 % க்கும் குறைவு ஆகும்.\n"}
{"id": "251674", "url": "https://ta.wikipedia.org/wiki?curid=251674", "title": "பட்ரள்ளி", "text": "பட்ரள்ளி\n\nபட்ரஅள்ளி (Batrahalli) என்பது இந்தியாவின், தமிழ்நாடு மாநிலம், போச்சம்பள்ளி வட்டத்துக்கு, உட்பட்ட ஒரு வருவாய் கிராமம் ஆகும்.\n\nSection::::மக்கள்வகைப்பாடு.\nஇவ்வூரின் வழியாக தேசிய நெடுஞ்சாலை எண் 66 செல்கிறது. அருகில் உள்ள விமான நிலையம் சேலம் வானூர்தி நிலையம் மற்றூம் பெங்களூர் பன்னாட்டு வானூர்தி நிலையம்; அருகில் உள்ள தொடர்வண்டி நிலையம் தாசம்பட்டி மற்றும் சாமல்பட்டி ஆகும். \n\nஇந்த ஊரானது போச்சம்பள்ளியில் இருந்து 8 கிலோமீட்டர் தொலைவிலும், மாவட்டத்தின் தலைநகரான கிருஷ்ணகிரியில் இருந்து 28 கிலோமீட்டர் தொலைவிலும், மாநிலத் தலைநகரான சென்னையில் இருந்து 265 கிலோமீட்டர் தொலைவிலும் உள்ளது. 2011 ஆண்டு மக்கள் கணக்கெடுப்பின்படி இக்கிராமத்தில் 1,623 வீடுகள் உள்ளன. கிராமத்தின் மொத்த மக்கள் தொகையானது 6,729 ஆகும். இதில் ஆண்கள் எண்ணிக்கை 3,455, பெண்களின் எண்ணிக்கை 3,274 என உள்ளது.\n\n\n"}
{"id": "251675", "url": "https://ta.wikipedia.org/wiki?curid=251675", "title": "பட்டவாரப்பள்ளி", "text": "பட்டவாரப்பள்ளி\n\nபட்டவாரப்பள்ளி (Battavarapalli) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்.\n\nSection::::மக்கள் வகைப்பாடு.\nஇவ்வூரில் 2011 ஆண்டைய இந்திய மக்கள் கணக்கெடுப்பின்படி 144 வீடுகள் உள்ளன. மக்கள் தொகை 704, இதில் 353 பேர் ஆண்கள், 351 பேர் பெண்கள் ஆவர். எழுத்தறிவு விகிதம் 63.77% ஆகும் இது தமிழ்நாட்டின் சராசரி எழுத்தறிவு விதமான 80.09 % க்கும் குறைவு ஆகும்.\n\n"}
{"id": "251676", "url": "https://ta.wikipedia.org/wiki?curid=251676", "title": "பிடப்பள்ளி", "text": "பிடப்பள்ளி\n\nபிடப்பள்ளி (Bedapalli) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்.\n\nSection::::மக்கள் வகைப்பாடு.\nஇவ்வூரின் மொத்த மக்கள் தொகை 551 ஆகும். இதில் 258 பேர் ஆண்கள், 293 பேர் பெண்கள் ஆவர்.\n\n"}
{"id": "251681", "url": "https://ta.wikipedia.org/wiki?curid=251681", "title": "பீரேபள்ளி", "text": "பீரேபள்ளி\n\nபீரேபள்ளி (Beerepalli) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்.\n\nSection::::.மக்கள் வகைப்பாடு.\nஇவ்வூரில் 2011 ஆண்டைய இந்திய மக்கள் கணக்கெடுப்பின்படி 176 வீடுகள் உள்ளன. மக்கள் தொகை 789, இதில் 392 பேர் ஆண்கள், 397 பேர் பெண்கள் ஆவர். எழுத்தறிவு விகிதம் 64.96% ஆகும் இது தமிழ்நாட்டின் சராசரி எழுத்தறிவு விதமான 80.09 % க்கும் குறைவு ஆகும்.\n\n"}
{"id": "251682", "url": "https://ta.wikipedia.org/wiki?curid=251682", "title": "பேகேப்பள்ளி", "text": "பேகேப்பள்ளி\n\nபேகேப்பள்ளி (Begepalli) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்.\n\nSection::::மக்கள் வகைப்பாடு.\nஇவ்வூரில் 2011 ஆண்டைய இந்திய மக்கள் கணக்கெடுப்பின்படி 963 வீடுகள் உள்ளன. மக்கள் தொகை 3835, இதில் 1969 பேர் ஆண்கள், 1866 பேர் பெண்கள் ஆவர். எழுத்தறிவு விகிதம் 80.20% ஆகும் இது தமிழ்நாட்டின் சராசரி எழுத்தறிவு விதமான 80.09 % விட மிகுதி ஆகும்.\n\n"}
{"id": "251684", "url": "https://ta.wikipedia.org/wiki?curid=251684", "title": "பெலத்தூர்", "text": "பெலத்தூர்\n\nபெலத்தூர் (Belathur, Krishnagiri district) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும். இவ்வூர் பாகளூரை ஒட்டி அமைந்துள்ளது இரண்டு ஊர்களையும் தென்பெண்ணை ஆறு பிரிக்கிறது. இவ்வூரில் இந்தியன் வங்கிக் கிளை செயல்பட்டுவருகிறது.\n\n"}
{"id": "251686", "url": "https://ta.wikipedia.org/wiki?curid=251686", "title": "லீ ராயல் மெரிடியன் சென்னை", "text": "லீ ராயல் மெரிடியன் சென்னை\n\nலீ ராயல் மெரிடியன் (Le Royal Meridien) சென்னையில் அமைந்துள்ள ஒரு ஐந்து நட்சத்திர அந்தஸ்து கொண்ட ஹோட்டல் ஆகும். இது இந்தியாவில் தமிழ்நாட்டின் சென்னையில் உள்ள, அண்ணா சாலையில் கிண்டி–கத்திப்பாறை சந்திப்பில் உள்ளது. மெட்ராஸ் ஹில்டன் என்ற பெயருடன் சுமார் 1650 மில்லியன் முதலீட்டில் தொடங்கப்பட்ட இந்த ஹோட்டல் பின்னர், லீ ராயல் மெரிடியன் சென்னை என்ற பெயருடன் திறக்கப்பட்டது. \n\nSection::::வரலாறு.\nலீ ராயல் மெரிடியன் ஹோட்டல், பிஜிபி குழுமத்தினால் ஹில்டன் உடன் மேலாண்மை ஒப்பந்தத்தின் மூலம் மேம்படுத்தப்பட்டது. இருப்பினும், அந்த ஒப்பந்தம் மார்ச் 2000 இல் முடிவடைந்த பின்னர் அந்தக் குழுமம் லீ மெரிடியன் ஹோட்டல்கள் மற்றும் ரிசோர்ட் உடன் ஒப்பந்தத்தினை மேற்கொண்டது. இதனால் ஹில்டன் ஹோட்டலாக வரவிருந்த ஹோட்டல் “லீ ராயல் மெரிடியன் சென்னை” என்ற பெயருடன் திறக்கப்பட்டது. ஏப்ரல் 12, 2000 இல் இது சாதாரணமாக திறக்கப்பட்டு பின்னர் டிசம்பர் 30, 2000 இல் அப்போது தமிழ்நாட்டின் முதலமைச்சராக இருந்த மு. கருணாநிதியால் முறையாக திறக்கப்பட்டது.\nமே 2005 இல், நீச்சல் குளத்தின் அருகில் விருந்தமைக்கும் இடம் உருவாக்கப்பட்டது. 2006 ஆம் ஆண்டில், லீ ராயல் மெரிடியன் நிறுவனத்தை ஸ்டார்வுட் ஹோட்டல்கள் மற்றும் ரிசோர்ட் வார்ல்ட்வைட் நிறுவனம் வாங்கியதால் அதன் ஒரு பகுதியானது. \n\nSection::::ஹோட்டல்.\nலீ ராயல் மெரிடியன் ஹோட்டல் 3.44 ஏக்கரில் உருவாக்கப்பட்டுள்ளது. அதில் மூன்றில் ஒரு பங்கு இடமானது அழகுத்தோற்றத்திற்காக ஒதுக்கப்பட்டுள்ளது. ஹோட்டலில் 240 அறைகள் உள்ளன. இதில் 112 சாதாரண அறைகள், 57 டீலக்ஸ் அறைகள், 41 ராயல் கிளப் படுக்கையறைகள், 22 டீலகஸ் சூட்ஸ், 7 எக்ஸ்கியூட்டிவ் சூட்ஸ், 3 ராயல் சூட்ஸ் மற்றும் 1 பிரசிடென்ஷியல் அறை ஆகியவை அடங்கும். இங்கு அமைந்துள்ள விருந்து அரங்குகளில் ஒரே நேரத்தில் 1500 மக்களுக்கு விருந்தளிக்க இயலும், அத்துடன் 12 சந்திப்பிற்கான கூட்டமைக்கும் அரங்குகளும் இங்குள்ளன. நவரத்னா, கிலான்ட்ரோ மற்றும் காயல் ஆகிய மூன்று உணவகங்கள் இங்குள்ளன. இவை வெவ்வேறு விதமான உணவு வகைகளை பரிமாறும் வகையில் அமைக்கப்பட்டுள்ளன. இதன் நடைபாதை போன்ற இடம் சென்னையில் உள்ள மிகப்பெரிய ஹோட்டல்களில் உள்ளதைவிட பிரம்மாண்டமாக அமைந்துள்ளது. தூண்களே இல்லாமல் அமைந்தது, இதன் சிறப்பம்சம் ஆகும்.\n2009 ஆம் ஆண்டில், ஹோட்டல் புனரமைப்பதற்காகவும் கூடுதலாக 15 அறைகள் இணைப்பதற்காகவும் 750 மில்லியன் முதலீடாக செய்யப்பட்டது. \n\nSection::::விருதுகள்.\nஆசிய பசுபிக் பகுதிகளில் சிறந்த வணிக ஹோட்டலுக்கான விருதினை 2002 ஆம் ஆண்டு பசிபிக் ஏரியா டிராவல் ரைடர்ஸ் அசோசியேஷனிடம் இருந்து பெற்றது. இந்நிகழ்வு பெர்லினில் உள்ள இன்டர்நேஷனல் டிராவல் பௌர்ஸில் வைத்து நடைபெற்றது. அத்துடன் 2003 ஆம் ஆண்டு இன்னோவேட்டிவ் எச்ஆர் பிராக்டிஸஸ் எனும் விருதினை டெக்கன் ஹெரால்ட் அவென்யு வழங்கியது. \n\nSection::::இருப்பிடம்.\nராயல் லீ மெரிடியன் ஹோட்டல் சென்னையின் ஜிஎஸ்டி சாலையில் அமைந்துள்ளது. இது, சென்னை பன்னாட்டு விமான நிலையத்தில் இருந்து 7 கிலோ மீட்டர் தூரத்திலும், சென்னை சென்ட்ரல் ரயில் நிலையத்தில் இருந்து 14 கிலோ மீட்டர் தூரத்திலும் அமைந்துள்ளது. இந்த ஹோட்டலில் இருந்து கோடம்பாக்கம், தியாகராய நகர் மற்றும் கிண்டி குதிரைப் பந்தயம் போன்ற இடங்கள் மிக அருகில் உள்ளன. இவை தவிர சிட்கோ தொழிற்பேட்டை, மெரினா கடற்கரை, கிண்டி தேசியப் பூங்கா மற்றும் பல சுற்றுலாத் தலங்கள் அருகில் அமைந்துள்ளன.\n\nஇடவசதி மற்றும் தங்கும் வசதிகள் உலகத்தரத்துடன் இங்கு அமைந்துள்ளது. அதிவேக இணைய வசதியினை தனது வளாகம் முழுவதும் அளித்துள்ளது. வணிகம் சம்பந்தப்பட்ட பயணங்களை மேற்கொள்பவர்களுக்கான அனைத்து வசதிகளும் தெளிவாக இங்கு செய்து கொடுக்கப்படுகின்றன. இவை தவிர வெளிப்புற நீச்சல் குளம், கூட்டம் நடத்துவதற்கான அரங்குகள் மற்றும் உடற்பயிற்சிக்கான சிறந்த சாதனங்கள் கொண்ட இடம் போன்றவை இந்த ஹோட்டலின் மதிப்பினை மேலும் உயர்த்துகின்றன.\n"}
{"id": "251691", "url": "https://ta.wikipedia.org/wiki?curid=251691", "title": "பிக்கனப்பள்ளி", "text": "பிக்கனப்பள்ளி\n\nபிக்கனப்பள்ளி (Bikkanapalli) என்பது தமிழ்நாட்டின் கிருட்டிணகிரி மாவட்டம், ஓசூர் வட்டத்தைச் சேர்ந்த சிற்றூ ஆகும். இவ்வூர் கொல்லட்டி ஊராட்சிக்குட்பட்டது. இது தேன்கனிக்கோட்டையில் இருந்து 12 கி.மீ தொலைவில், தேன்கனிக்கோட்டை அஞ்செட்டி சாலையில் இருந்து அந்தேவனப்பள்ளி பிரியும் சாலையில் உள்ளது. தேன்கனிக்கோட்டையில் இருந்து பிக்கனப்பள்ளிக்கு தமிழ்நாடு அரசு பேருந்துகள் செல்கின்றன. இவ்வூர் பெங்களூரில் இருந்து 80 கி.மீ. (90 மைல்) தொலைவிலும், ஒசூரில் இருந்து 38 கி.மீ. (40 மைல்) தொலைவிலும் உள்ளது. இப்பகுதியின் பொருளாதாரம் வேளாண்மையை அடிப்படையாகக் கொண்டதாகும். இவ்வூராட்சியில் சிக்கம்மா, தொட்டம்மா கோயிலும், கொல்லட்டி பட்டுப்பண்ணையும் புகழ்பெற்றவை ஆகும். இப்பகுதி மக்கள் தமிழ்,கன்னடம், தெலுங்கு ஆகிய மொழிகளை பேசுபவர்களாக உள்ளனர்.\n\nகொல்லட்டி ஊராட்சிக்கு உட்பட்ட 5 ஊர்கள்\nபிக்கனப்பள்ளிதான் கொல்லட்டி ஊராட்சியின் தலைமையகமாகவும், முதன்மை ஊராகவும் உள்ளது.\n"}
{"id": "251692", "url": "https://ta.wikipedia.org/wiki?curid=251692", "title": "பொப்பலாபுரம்", "text": "பொப்பலாபுரம்\n\nபொப்பலாபுரம் (Boppalapuram) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎. \n\nSection::::மக்கள் வகைப்பாடு.\nஇவ்வூரில் 2011 ஆண்டைய இந்திய மக்கள் கணக்கெடுப்பின்படி 74 வீடுகள் உள்ளன. மக்கள் தொகை 258, இதில் 143 பேர் ஆண்கள், 115 பேர் பெண்கள் ஆவர். எழுத்தறிவு விகிதம் 69.03% ஆகும் இது தமிழ்நாட்டின் சராசரி எழுத்தறிவு விதமான 80.09 % க்கும் குறைவு ஆகும்.\n"}
{"id": "251693", "url": "https://ta.wikipedia.org/wiki?curid=251693", "title": "டிரினிட்டி பாலம், பெரு மான்செசுட்டர்", "text": "டிரினிட்டி பாலம், பெரு மான்செசுட்டர்\n\nடிரினிட்டி பாலம் (Trinity Bridge) ஒரு மூவழி நடைப்பாலம். இர்வெல் ஆற்றுக்குக் குறுக்காக அமைக்கப்பட்டுள்ள இந்தப் பாலம் மான்செசுட்டரில் உள்ள இரண்டு நகரங்களையும், பெரு மான்செசுட்டரில் உள்ள சல்போர்டையும் இணைக்கிறது. எசுப்பானியக் கட்டிடக்கலைஞரான சந்தியாகோ கலத்திராவாவினால் வடிவமைக்கப்பட்ட இப்பாலம், 1995ல் கட்டிமுடிக்கப்பட்டது. கலத்திராவாவின் தொடக்ககாலப் பாலங்களில் ஒன்றான இதுவே இங்கிலாந்தில் நிறைவேற்றப்பட்ட ஒரே திட்டம் ஆகும்.\n\nSection::::அமைப்பு.\nநேரான வெண்ணிறக் கோடுகளாக அமைந்த இந்தப் பாலத்தின் கட்டமைப்பு சந்தியாகோ கலத்திராவாவின் வழமையான வடிவமைப்புப் பாணியில் அமைந்தது. 41 மீட்டர் உயரமான வட்டக் குறுக்குமுகம் கொண்ட தாங்கு தூண் இப்பாலத்தின் முக்கிய அம்சமாக விளங்குகிறது. \n"}
{"id": "251694", "url": "https://ta.wikipedia.org/wiki?curid=251694", "title": "செம்பரசனப்பள்ளி", "text": "செம்பரசனப்பள்ளி\n\nசெம்பரசனப்பள்ளி (Chembarasanapalli) என்பது இந்தியாவின், தமிழ்நாட்டின், கிருஷ்ணகிரி மாவட்டம், சூளகிரி வட்டத்துக்கு, உட்பட்ட ஒரு வருவாய் கிராமம் ஆகும்.\nSection::::மக்கள் வகைப்பாடு.\nஇந்த ஊரானது சூளகிரியில் இருந்து 8 கிலோமீட்டர் தொலைவிலும், மாவட்டத்தின் தலைநகரான கிருஷ்ணகிரியில் இருந்து 31 கிலோமீட்டர் தொலைவிலும், மாநிலத் தலைநகரான சென்னையில் இருந்து 284 கிலோமீட்டர் தொலைவிலும் உள்ளது. 2011 ஆண்டைய இந்திய மக்கள் கணக்கெடுப்பின்படி இந்த ஊரில் 1179 வீடுகள் உள்ளன. மக்கள் தொகை 5312, இதில் 2725 பேர் ஆண்கள், 2587 பேர் பெண்கள் ஆவர். எழுத்தறிவு விகிதம் 56.61% ஆகும் இது தமிழ்நாட்டின் சராசரி எழுத்தறிவு விதமான 80.09 % ஐ விடக்குறைவு ஆகும்.\n"}
{"id": "251696", "url": "https://ta.wikipedia.org/wiki?curid=251696", "title": "சென்னத்தூர்", "text": "சென்னத்தூர்\n\nசென்னத்தூர் (Chenathur) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎. இவ்வூராட்சி 2011 ஆண்டு ஒசூர் நகராட்சியுடன் இணைக்கப்பட்டது.\n\n"}
{"id": "251697", "url": "https://ta.wikipedia.org/wiki?curid=251697", "title": "சென்னப்பள்ளி", "text": "சென்னப்பள்ளி\n\nசென்னப்பள்ளி (Chennapalli) என்பது இந்தியாவின், தமிழ்நாட்டின், கிருஷ்ணகிரி மாவட்டம், சூளகிரி வட்டத்துக்கு, உட்பட்ட ஒரு வருவாய் கிராமம் ஆகும்.\nSection::::மக்கள் வகைப்பாடு.\nஇந்த ஊரானது சூளகிரியில் இருந்து 6 கிலோமீட்டர் தொலைவிலும், மாவட்டத்தின் தலைநகரான கிருஷ்ணகிரியில் இருந்து 30 கிலோமீட்டர் தொலைவிலும், மாநிலத் தலைநகரான சென்னையில் இருந்து 288 கிலோமீட்டர் தொலைவிலும் உள்ளது. 2011 ஆண்டைய இந்திய மக்கள் கணக்கெடுப்பின்படி 905 வீடுகள் உள்ளன. மக்கள் தொகை 3889, இதில் 2005 பேர் ஆண்கள், 1885 பேர் பெண்கள் ஆவர். எழுத்தறிவு விகிதம் 52.2% ஆகும் இது தமிழ்நாட்டின் சராசரி எழுத்தறிவு விதமான 80.09 % ஐ விடக்குறைவு ஆகும்.\n"}
{"id": "251699", "url": "https://ta.wikipedia.org/wiki?curid=251699", "title": "சின்னக்குடிபாலா", "text": "சின்னக்குடிபாலா\n\nசின்னக்குடிபாலா (Chinnakudibala) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும். \nSection::::மக்கள் வகைப்பாடு.\nஇவ்வூரில் 2011 ஆண்டைய இந்திய மக்கள் கணக்கெடுப்பின்படி 398 வீடுகள் உள்ளன. மக்கள் தொகை 1787, இதில் 919 பேர் ஆண்கள், 868 பேர் பெண்கள் ஆவர். எழுத்தறிவு விகிதம் 62.11% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.\n\n"}
{"id": "251700", "url": "https://ta.wikipedia.org/wiki?curid=251700", "title": "சின்னகுள்ளு", "text": "சின்னகுள்ளு\n\nசின்னகுள்ளு (Chinnakullu) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.\nSection::::மக்கள் வகைப்பாடு.\nஇவ்வூரில் 2011 ஆண்டைய இந்திய மக்கள் கணக்கெடுப்பின்படி 71 வீடுகள் உள்ளன. மக்கள் தொகை 331, இதில் 165 பேர் ஆண்கள், 166 பேர் பெண்கள் ஆவர். எழுத்தறிவு விகிதம் 70.65% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.\n"}
{"id": "251701", "url": "https://ta.wikipedia.org/wiki?curid=251701", "title": "சின்னப்பள்ளி நாயனபாளையம்", "text": "சின்னப்பள்ளி நாயனபாளையம்\n\nசின்னப்பள்ளி நாயனபாளையம் (Chinnapallinayanpalayam) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும். \n\n"}
{"id": "251703", "url": "https://ta.wikipedia.org/wiki?curid=251703", "title": "சின்னாரன் தொட்டி", "text": "சின்னாரன் தொட்டி\n\nசின்னாரன் தொட்டி (Chinnarendoddi) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.\nSection::::மக்கள் வகைப்பாடு.\nஇவ்வூரில் 2011 ஆண்டைய இந்திய மக்கள் கணக்கெடுப்பின்படி 164 வீடுகள் உள்ளன. மக்கள் தொகை 715, இதில் 363 பேர் ஆண்கள், 352 பேர் பெண்கள் ஆவர். எழுத்தறிவு விகிதம் 60.73% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.\n"}
{"id": "251704", "url": "https://ta.wikipedia.org/wiki?curid=251704", "title": "கொல்லப்பள்ளி (ஒசூர்)", "text": "கொல்லப்பள்ளி (ஒசூர்)\n\nகொல்லப்பள்ளி (Gollapalli) என்பது தமிழ்நாட்டின், கிருட்டிணகிரி மாவட்டம், ஓசூர் வட்டம், தொரப்பள்ளி ஊராட்சியைச் சேர்ந்த ஒரு சிற்றூர் ஆகும்.\nSection::::மக்கள் வகைப்பாடு.\nஇந்த ஊரானது மாவட்டத்தின் தலைநகரான கிருஷ்ணகிரியில் இருந்து 47 கிலோமீட்டர் தொலைவிலும், ஒசூரில் இருந்து 8 கிலோமீட்டர் தொலைவிலும், மாநிலத் தலைநகரான சென்னையில் இருந்து 304 கிலோமீட்டர் தொலைவிலும் உள்ளது. இவ்வூரின் மக்கள் தொகை 4701. இதில் ஆண்கள் 2978, பெண்கள் 1723 ஆகும்.\n"}
{"id": "251720", "url": "https://ta.wikipedia.org/wiki?curid=251720", "title": "சாதவாகன விரைவுத் தொடர்வண்டி", "text": "சாதவாகன விரைவுத் தொடர்வண்டி\n\nசாதவாகன விரைவுவண்டி (Satavahana Express) என்பது இந்தியாவின் விஜயவாடா மற்றும் செகந்திராபாத் நகரங்களுக்கு இடையே இயங்கும் தொடருந்து சேவையாகும். இவ்விரு நகரங்களும் ஆந்திரப் பிரதேசம் மற்றும் தெலுங்கானா மாநிலங்களில் உள்ளவை ஆகும். இந்திய ரயில்வேயின், தெற்கு மத்திய ரயில்வேயின் விஜயவாடா பிரிவு இந்தத் தொடருந்து அலுவலக பணிகளை நிர்வகிக்கின்றது. சாதவாகன விரைவுவண்டி சுமார் 351 கிலோ மீட்டர் (218 மைல்) தூரத்தினை 5 மணி மற்றும் 35 நிமிடங்களில் கடக்கிறது. இந்தத் தொடருந்துசேவையின் பயன்பாடு அதிகரித்ததால், மஹபுபாத் மற்றும் மதிரா ஆகிய இடங்கள் நிறுத்தங்களாக இச்சேவையில் இணைக்கப்பட்டன. சாதவாகன விரைவுவண்டி காஸிபெட், வாரங்கல், கேசமுத்திரம், மஹபுபாத் மற்றும் மதிரா இடங்களில் நிறுத்தங்களைக் கொண்டுள்ளது. இந்த நிறுத்தங்களுக்கு அடுத்தபடியாகத்தான் அதன் இலக்கு நிலையமான விஜயவாடா சந்திப்பினை அடைகிறது.\n\nஇதன் வண்டி எண் 12713, மத்திய தெற்கு ரயில்வேயில் அதிவிரைவில் இயங்கக்கூடியத் தொடருந்துகளில் இதுவும் ஒன்று. இந்தத் தொடருந்து மதிரா மற்றும் கம்மாம் ஆகிய இடங்களுக்கு இடையே மணிக்கு 134 கிலோ மீட்டர் வேகத்தில் இயக்கப்படுபடுகிறது. விஜயவாடாவில் இருந்து அதிகாலையில் புறப்படும் விரைவுவண்டிகளில் சாதவாகன விரைவுவண்டியும் ஒன்று. பினாகினி விரைவுவண்டி, ரட்னாச்சல் விரைவுவண்டி இரண்டும் விஜயவாடாவில் இருந்து அதிகாலையில் புறப்படும் பிற தொடருந்துகளாகும்.\n\nSection::::வண்டி எண்கள்.\nசாதவாகன எக்ஸ்பிரஸ் ரயிலில் மொத்தம் 18 ரயில் பெட்டிகள் உள்ளன. லாலாகுடா பகுதியில் WAP-7 மூலம் சாதவாகன எக்ஸ்பிரஸ் நிறுத்தப்படுகிறது. விஜயவாடாவில் இருந்து செகந்திராபாத்திற்கு செல்லும்போது சாதவாகன எக்ஸ்பிரஸ் 12713 என்ற வண்டி எண்ணுடனும், செகந்திரபாத்தில் இருந்து விஜயவாடாவிற்கு செல்லும்போது சாதவாகன எக்ஸ்பிரஸ் 12714 என்ற வண்டி எண்ணுடனும் செயல்படுகிறது.\n\nSection::::பெயர் காரணம்.\nசாதவாகன வம்சத்தினை பெருமைப்படுத்தும் விதமாக இந்த ரயில்சேவைக்கு சாதவாகன எக்ஸ்பிரஸ் என்று பெயர்சூட்டியுள்ளனர். சாதவாகன் வம்சத்தினர், மகாராஷ்டிரா, மத்திய பிரதேசம், விதர்பா, கர்நாடகா மற்றும் கோவா ஆகிய இடங்களின் பகுதிகள் மற்றும் ஆந்திராவினை ஆட்சி செய்தவர்களாவர்.\n\nSection::::வழிப்பாதை மற்றும் நிறுத்தங்களுக்கான நேரங்கள்:.\nவிஜயவாடா சந்திப்பில் இருந்து இந்திய ரயில்வே நேரப்படி 6.10 க்கு புறப்படும் சாதவாகன எக்ஸ்பிரஸ், செகந்திராபாத் சந்திப்பினை 11.45 மணியளவில் சென்றடைகிறது. திரும்பி புறப்படும்போது செகந்திராபாத் சந்திப்பில் இருந்து 16.15 க்கு புறப்பட்டு விஜயவாடா சந்திப்பினை 21.50 மணியளவில் வந்தடைகிறது. செகந்திராபாத் சந்திப்பினை அடையும் போது சராசரியாக 25 நிமிடங்கள் காலதாமத்தினையும், செகந்திராபாத் சந்திப்பினை அடையும்போது சராசரியாக 20 நிமிடங்கள் காலதாமத்தினையும் சாதவாகன எக்ஸ்பிரஸ் கொண்டுள்ளது. \n\nSection::::ரயில் பெட்டிகள்.\n12714 என்ற வண்டி எண்ணுடன் செயல்படும் சாதவாகன எக்ஸ்பிரஸ் பின்வரும் முறைப்படி ரயில் பெட்டிகளைக் கொண்டுள்ளது.\nL - SLR - UR - UR - UR - C1 - D1 - D2 - D3 - D4 - D5 - PC - UR - UR - UR - UR - UR – SLR\n\nஅதேபோல் 12713 என்ற வண்டி எண்ணுடன் செயல்படும் சாதவாகன் எக்ஸ்பிரஸ் பின்வரும் முறைப்படி ரயில்பெட்டிகளைக் கொண்டுள்ளது. [2]\n\nL - SLR - UR - UR - UR - UR - UR - PC - D1 - D2 - D3 - D4 - D5 - C1 - UR - UR - UR – SLR \n\nSection::::ரயில் வேகம்.\n12713 வண்டி எண்ணுடன் செயல்படும் சாதவாகன எக்ஸ்பிரஸ் சராசரியாக மணிக்கு 62 கிலோ மீட்டர் வேகத்தில், 350 கிலோ மீட்டர் தூரத்தினை 5 மணி நேரம் மற்றும் 35 நிமிடங்களில் கடக்கிறது. 12714 என்ற வண்டி எண்ணுடன் செயல்படும் சாதவாகன எக்ஸ்பிரஸ் இதேயளவு வேகத்துடன் செயல்படுகிறது. இரு செயல்பாடுகளிலும் ஏழு நிறுத்தங்கள் உள்ளன. உணவு வசதி மற்றும் சரக்குப் பொருட்கள் வைக்கும் அறை வசதி போன்றவை இரு ரயில்சேவைகளிலும் வழங்கப்படுகின்றன.\n"}
{"id": "251724", "url": "https://ta.wikipedia.org/wiki?curid=251724", "title": "கே. எம். பஞ்சாபிகேசன்", "text": "கே. எம். பஞ்சாபிகேசன்\n\nகே. எம். பஞ்சாபிகேசன் (1 சூலை 1924 - 26 சூன் 2015) இலங்கையின் பிரபலமான நாதசுரக் கலைஞர் ஆவார்.\n\nSection::::வாழ்க்கைக் குறிப்பு.\nபஞ்சாபிகேசன் 1924 ஜூலை 1 இல் சாவகச்சேரியில் தவில் கலைஞர் கே. முருகப்பாபிள்ளைக்கும் சின்னப்பிள்ளைக்கும் மூத்த புதல்வராய்ப் பிறந்தார். உடன் பிறந்தவர்கள் இருவர். ஒருவர் நடராஜசுந்தரம் என்ற தவில் வித்துவான். மற்றவர் இராசம்பாள் என்பவர் தனித்தவில் சுப்ரமணியத்தின் மனைவியாவார்.\n\nசாவகச்சேரி இந்துக் கல்லூரியில் கல்வி கற்ற இவர் நாதசுவரக் கலைஞர்கள் சண்முகலிங்கம்பிள்ளை, அப்புலிங்கம்பிள்ளை ஆகியோரிடமும், இராமையாபிள்ளை, பி. எஸ். கந்தசாமிப்பிள்ளை ஆகியோரிடம் நாதசுவர இசைப் பயிற்சியினைப் பெற்றார். தனது 15வது வயதில் முதற் கச்சேரியை பருத்தித்துறை சித்திவிநாயகர் ஆலயத்தில் அரங்கேற்றினார்.\n\nபின்னர் இவர் தமிழ்நாடு சென்று நாதசுரக் கலைஞர் “கக்காயி” நடராஜசுந்தரம் பிள்ளையிடம் மேலதிக பயிற்சி பெற்றார். பின்னர் ஐயம்பேட்டை வேணுகோபால் பிள்ளையிடம் பயிற்சி பெற்று மரபுவழிக்கச்சேரி செய்யும் முறைமையினைப் பயின்று கொண்டார்.\n\nதாயகம் திரும்பியதும் இலங்கையின் பல இடங்களிலும் கச்சேரிகளை நடத்தினார். திருவாரூர் டி. என். ராஜரத்தினம் பிள்ளை, திருவாரூர் லெச்சையப்பா, அம்பல் இராமச்சந்திரன், பந்தனை நல்லூர் தெட்சணாமூர்த்திப்பிள்ளை, கோட்டூர் இராஜரத்தினம்பிள்ளை போன்ற தமிழகக் கலைஞர்களுடன் இணைந்து நாதசுரம் வாசித்தார். ஈழத்து தவில் கலைஞர்கள் வி. தெட்சணாமூர்த்தி, என். ஆர். சின்னராசா எனப் பலரும் பஞ்சாபிகேசனுக்கு தவில் வாசித்திருக்கிறார்கள்.\n\nஅளவெட்டி மாணிக்கம் இரத்தினம் என்பவரைத் திருமணம் புரிந்த பஞ்சாபிகேசனுக்கு மூன்று ஆண் குழந்தைகளும் மூன்று பெண் குழந்தைகளும் உள்ளனர். இவரது புதல்வர்கள் கே. எம். பி. நாகேந்திரம், கே. எம். பி. விக்கினேஸ்வரன் ஆகியோரும், பேரப்பிள்ளைகள் சித்தார்த் சகோதரர்களும் நாதசுரக் கலைஞர்கள் ஆவர்.\n\n\nSection::::மறைவு.\nபஞ்சாபிகேசன் தனது 90வது அகவையில் 2015 சூன் 26 அதிகாலை 12:20 மணிக்கு கொழும்பில் காலமானார்.\n\nSection::::வெளி இணைப்புகள்.\nஇலங்கையின் 'பெருங்கலைஞர்' பஞ்சாபிகேசனின் ஆளுமை: கானொளி காட்சி\n"}
{"id": "251725", "url": "https://ta.wikipedia.org/wiki?curid=251725", "title": "தாசம்பட்டி", "text": "தாசம்பட்டி\n\nதாசம்பட்டி (Dasampatti) அல்லது கல்லாவி என்பது இந்தியாவின், தமிழ்நாட்டின், கிருஷ்ணகிரி மாவட்டம், ஊத்தங்கரை வட்டத்துக்கு, உட்பட்ட ஒரு வருவாய் கிராமம் ஆகும்.‎ இவூரில் புகழ்மிக்க வேடியப்பன் கோயில் உள்ளது.\n\nSection::::மக்கள்வகைப்பாடு.\nஇந்த ஊரானது ஊத்தங்கரையில் இருந்து 13 கிலோமீட்டர் தொலைவிலும், மாவட்டத்தின் தலைநகரான கிருஷ்ணகிரியில் இருந்து 45 கிலோமீட்டர் தொலைவிலும், மாநிலத் தலைநகரான சென்னையில் இருந்து 254 கிலோமீட்டர் தொலைவிலும் உள்ளது. 2011 ஆண்டு மக்கள் கணக்கெடுப்பின்படி இக்கிராமத்தில் 143 வீடுகள் உள்ளன. கிராமத்தின் மொத்த மக்கள் தொகையானது 522 ஆகும். இதில் ஆண்கள் எண்ணிக்கை 262, பெண்களின் எண்ணிக்கை 260 என உள்ளது. மக்களின் கல்வியறிவு விகிதமானது 80.3% என உள்ளது. இது தமிழ்நாட்டின் சராசரி எழுத்தறிவு விகிதமான 80.09 % ஐ விடக்குறைவு ஆகும்.\nSection::::தொடர்வண்டி நிலையம்.\nதாசம்பட்டியில் ஒரு தொடர்வண்டி நிலையம் உள்ளது. இங்கு ஜோலார்பேட்டை -சேலம் வழித்தடம் உள்ளது.\n\nஅருகில் உள்ள வானூர்தி நிலையங்கள் சேலம் வானூர்தி நிலையம் மற்றும் பெங்களூர் பன்னாட்டு வானூர்தி நிலையம்.\n"}
{"id": "251727", "url": "https://ta.wikipedia.org/wiki?curid=251727", "title": "திருமலை எக்ஸ்பிரஸ்", "text": "திருமலை எக்ஸ்பிரஸ்\n\nதிருமலை விரைவுவண்டி (Tirumala Express) விசாகப்பட்டினத்தில் இருந்து திருப்பதி வரை செல்லும் முக்கியமான ரயில் ஆகும். இது 31 ரயில் நிலையங்களில் நிறுத்தங்களைக் கொண்டுள்ளது. அவற்றுள் சில நிறுத்தங்கள் பின்வருமாறு: நெல்லூர், ஒங்கோலு, தெனாலி, விஜயவாடா, ஏலூரு, ராஜமுந்திரி, சமல்கோட், அன்னவரம், துனி, அனகாபள்ளி மற்றும் துவ்வாடா\n\nSection::::வழிப்பாதை.\nவண்டி எண் 17487 என்ற எண்ணுடன் செயல்படும் ரயிலானது திருப்பதியில் இருந்து இரவு 8.30 மணியளவில் புறப்பட்டு விசாகப்பட்டினத்தினை அடுத்த நாள் காலை 10.55 மணியளவில் சென்றடைகிறது. \n\nவண்டி எண் 17488 என்ற எண்ணுடன் செயல்படும் ரயிலானது, விசாகப்பட்டினத்தில் இருந்து மதியம் 2 மணியளவில் புறப்பட்டு திருப்பதியினை அடுத்த நாள் காலை 5.20 மணியளவில் சென்றடைகிறது. \n\nஇந்திய ரயில்வேயின் பட்டியலில் இது அதிவிரைவுத் தொடருந்து வரிசையில் இடம்பெற்றுள்ளது. இது 25 ரயில் பெட்டிகளைக் கொண்டுள்ளது. இதில் 2 சரக்கு ரயில் பெட்டிகளும், 4 முன்பதிவு செய்யப்படாத ரயில் பெட்டிகளும் (இந்த எண்ணிக்கை மாறக்கூடியது) அடங்கும். இரண்டு அடுக்கு, மூன்று அடுக்கு, படுக்கை வசதியுடன் கூடிய ரயில் பெட்டிகள் மற்றும் இரண்டாம் வகுப்பு ரயில் பெட்டிகள் இந்த ரயிலில் உள்ளன.\n\n\nSection::::மாற்றுத் தொடருந்துகள்.\nஇது முக்கியமான தொடருந்தாக இருந்தாலும், இது தவிர பிற தொடருந்து இயக்கப்படுகின்றன.\n"}
{"id": "251732", "url": "https://ta.wikipedia.org/wiki?curid=251732", "title": "தேரிப்பள்ளி", "text": "தேரிப்பள்ளி\n\nதேரிப்பள்ளி (Deripalli) என்பது இந்தியாவின், தமிழ்நாட்டின், கிருஷ்ணகிரி மாவட்டம், ஓசூர் வட்டத்துக்கு, உட்பட்ட ஒரு வருவாய் கிராமம் ஆகும்.‎.\nSection::::மக்கள் வகைப்பாடு.\nஇவ்வூரின் மொத்த மக்கள் தொகை 3592, இதில் 1821 பேர் ஆண்கள், 1771 பேர் பெண்கள் ஆவர்.\n"}
{"id": "251734", "url": "https://ta.wikipedia.org/wiki?curid=251734", "title": "தேவரேகுட்டப்பள்ளி", "text": "தேவரேகுட்டப்பள்ளி\n\nதேவரேகுட்டப்பள்ளி (Devarekuttapalli) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.\n\n"}
{"id": "251735", "url": "https://ta.wikipedia.org/wiki?curid=251735", "title": "தேவிரப்பள்ளி", "text": "தேவிரப்பள்ளி\n\nதேவிரப்பள்ளி (Devaripalli) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.\n\n"}
{"id": "251736", "url": "https://ta.wikipedia.org/wiki?curid=251736", "title": "தாசேப்பள்ளி", "text": "தாசேப்பள்ளி\n\nதாசேப்பள்ளி (Dhasapalli) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்>.\nSection::::மக்கள் வகைப்பாடு.\nஇவ்வூரில் 2011 ஆண்டைய இந்திய மக்கள் கணக்கெடுப்பின்படி 152 வீடுகள் உள்ளன. மக்கள் தொகை 894, இதில் 443 பேர் ஆண்கள், 451 பேர் பெண்கள் ஆவர். எழுத்தறிவு விகிதம் 47.33% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.\n"}
{"id": "251737", "url": "https://ta.wikipedia.org/wiki?curid=251737", "title": "தட்டிகானப்பள்ளி", "text": "தட்டிகானப்பள்ளி\n\nதட்டிகானப்பள்ளி (Doddagounipalli) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.\n\nSection::::மக்கள் வகைப்பாடு.\nஇவ்வூரின் மொத்த மக்கள் தொகை 730, இதில் 373 பேர் ஆண்கள், 357 பேர் பெண்கள் ஆவர்.\n"}
{"id": "251738", "url": "https://ta.wikipedia.org/wiki?curid=251738", "title": "எலுவப்பள்ளி", "text": "எலுவப்பள்ளி\n\nஎலுவப்பள்ளி (Eluvapalli) என்பது இந்தியாவின், தமிழ்நாட்டின், கிருஷ்ணகிரி மாவட்டம், ஓசூர் வட்டம், ஈச்சங்கூர் ஊராட்சிக்கு உட்பட்ட ஒரு சிற்றூர் ஆகும்.\nSection::::மக்கள் வகைப்பாடு.\nஇந்த ஊரானது ஒசூரில் இருந்து 5 கிலோமீட்டர் தொலைவிலும், மாவட்டத்தின் தலைநகரான கிருஷ்ணகிரியில் இருந்து 58 கிலோமீட்டர் தொலைவிலும், மாநிலத் தலைநகரான சென்னையில் இருந்து 307 கிலோமீட்டர் தொலைவிலும் உள்ளது. 2011 ஆண்டைய இந்திய மக்கள் கணக்கெடுப்பின்படி 383 வீடுகள் உள்ளன. மக்கள் தொகை 1323, இதில் 688 பேர் ஆண்கள், 635 பேர் பெண்கள் ஆவர். எழுத்தறிவு விகிதம் 63.83% ஆகும் இது தமிழ்நாட்டின் சராசரி எழுத்தறிவு விதமான 80.09 % ஐ விடக்குறைவு ஆகும்.\n"}
{"id": "251739", "url": "https://ta.wikipedia.org/wiki?curid=251739", "title": "ஏனுசோனை", "text": "ஏனுசோனை\n\nஏனுசோனை (Enusonai) என்பது இந்தியாவின், தமிழ்நாட்டின், கிருஷ்ணகிரி மாவட்டம், சூளகிரி வட்டத்துக்கு, உட்பட்ட ஒரு வருவாய் கிராமம் ஆகும்.\n\nSection::::அமைவிடம்.\nஇவூர் கிருட்டிணகிரியில் இருந்து மேற்கே 28 கி.மீ. தொலைவிலும், சூளகிரியில் இருந்து 6 கி.மீ தொலைவிலும், சென்னையில் இருந்து 288 கி.மீ. தொலைவிலும் உள்ளது. 2011 ஆண்டு மக்கள் கணக்கெடுப்பின்படி இக்கிராமத்தில் 620 வீடுகள் உள்ளன. கிராமத்தின் மொத்த மக்கள் தொகை 2709 பேர் ஆவர். இதில் ஆண்கள் எண்ணிக்கை 1414 பேரும் பெண்களின் எண்ணிக்கை 1295 பேரும் உள்ளடங்குவர். மக்களின் கல்வியறிவு விகிதமானது 57.5% என உள்ளது. இது தமிழ்நாட்டின் சராசரி எழுத்தறிவு விகிதமான 80.09 % ஐ விடக்குறைவு ஆகும்.\n"}
{"id": "251748", "url": "https://ta.wikipedia.org/wiki?curid=251748", "title": "தமிழ்பிராஞ்சகாரதி", "text": "தமிழ்பிராஞ்சகாரதி\n\nதமிழ்பிராஞ்சகாரதி என்பது 1855 ஆம் ஆண்டு புதுச்சேரியில் கிறித்தவ அப்போஸ்தெலிக்க சமயம் பரப்பும் சபையால் வெளியிடப்பட்ட தமிழ் - பிரெஞ்சு அகராதி ஆகும். இந்த நூலின் பிரதி ஒன்று Lyon Public Library நூலகத்தில் இருந்து கூகிள் நிறுவனத்தால் எண்ணிமப்படுத்தப்பட்டுள்ளது. முந்திய தொகுப்புகளைத் தொகுத்து 2047 பக்கங்களில் விரிவான ஒரு தொகுப்பாக இந்த அகராதி அமைந்துள்ளது. பேச்சுத் தமிழில் சமசுகிருதத் தாக்கம் பெரிதாக இருக்கவில்லை என்று இந்த நூலின் அறிமுகம் குறிப்பிடுகிறது. \n\n"}
{"id": "251757", "url": "https://ta.wikipedia.org/wiki?curid=251757", "title": "மூவகை நூல்கள்", "text": "மூவகை நூல்கள்\n\nநூல்களை மூவகை நூல்களாக நன்னூல் பிரிக்கிறது. அவை, 1. முதல்நூல், வழிநூல், சார்புநூல் என்பனவாகும்.\n\nமுதல்வழி சார்பென நூல்மூன் றாகும்.- நன்னூல் 5\n\n"}
{"id": "251758", "url": "https://ta.wikipedia.org/wiki?curid=251758", "title": "வழிநூல் சார்பு நூல்களுக்குச் சிறப்புவிதி", "text": "வழிநூல் சார்பு நூல்களுக்குச் சிறப்புவிதி\n\nவழிநூல், சார்புநூல் எழுதுபவர்கள் முன்னோர் கூறிய விதிகளின்படி நூல் எழுதினாலும் குறிப்பிட்ட ஒரு நூலைத் தழுவி எழுதப்பட்டது என்பதற்கு அடையாளமாக முதல்நூலை மேற்கோள் காட்டி எழுதவேண்டும் என்று நன்னூல் வற்புறுத்துகிறது\n\n"}
{"id": "251761", "url": "https://ta.wikipedia.org/wiki?curid=251761", "title": "நூற்பயன்", "text": "நூற்பயன்\n\nநூற்பயன் என்பது ஒரு நூலைப் பயில்வோருக்கு அறம், பொருள்,இன்பம் வீடு ஆகிய நான்கு உறுதிப் பொருட்களையும் தருவதாக அமைதல் வேண்டும்.இதுவே ஒரு நூல் எழுதப்படுவதன் பயனாக இருக்கவேண்டும் என்கிறது நன்னூல்.\n\n"}
{"id": "251768", "url": "https://ta.wikipedia.org/wiki?curid=251768", "title": "வாசஸ்பதி மிஸ்ரர்", "text": "வாசஸ்பதி மிஸ்ரர்\n\nவாசஸ்பதி மிஸ்ரர் (Vācaspati Miśra) (900 – 980), ஆதிசங்கரரின் பிரம்ம சூத்திரம் மீதான பாஷ்யத்திற்கு, மிக விரிவாகவும், தெளிவாகவும் விளக்க உரையை தனது மனைவி பாமதி பெயரில் வெளியிட்டதின் மூலம் புதிய பாமதி அத்வைத வேதாந்த தத்துவத்தை அறிமுகப்படுத்தியவர். இவரது பாமதி நூல் புதிய நியாய தத்துவவாதிகளுக்கு முக்கிய நூலாக அமைந்தது.\n\nவாசஸ்பதி மிஸ்ரர், தற்கால இந்திய - நேபாள எல்லையில், பிகார் மாநிலத்தின், \"மதுபனி\" மாவட்டத்தின், தலைமையகமான \"தர்பங்கா\" நகரத்திற்கு அருகில் உள்ள \"வாசஸ்பதி நகரில்\" வாழ்ந்தவர்.\n\nவாசஸ்பதி மிஸ்ரர், வேத தத்துவ தரிசனங்களில் மீமாம்சை மற்றும் நியாயம் ஆகிய தத்துவங்களை ஆய்ந்து தத்துவபிந்து எனும் நூலை எழுதியுள்ளார்.\n\n\n"}
{"id": "251782", "url": "https://ta.wikipedia.org/wiki?curid=251782", "title": "பிசுமைட்", "text": "பிசுமைட்\n\nபிசுமைட் (\"Bismite\") என்பது பிசுமத் தனிமத்தின் ஆக்சைடான பிசுமத் மூவாக்சைடின் (BiO) இயற்கையாகக் கிடைக்கும் கனிமப் பொருளாகும். இது ஒற்றைச்சரிவுப் படிகவமைப்புக் கனிமமாகக் காணப்படுகிறது. ஆனால், களிமண் போன்று திண்ணியதாகவும் பேரளவு வடிவப் படிகங்கள் இல்லாமலும், பச்சையில் இருந்து மஞ்சள் வரையிலும் வேறுபட்ட நிறத்துடனும் இதன் தோற்றம் குறிப்பிடத்தக்கதாக உள்ளது. \n\nகனிமங்களின் கடினத்தன்மையை அளக்க உதவும் மோவின் அளவுகோல் மதிப்பு 4 முதல் 5 வரையாகவும் மற்றும் ஒப்படர்த்தி மதிப்பு 8.5 முதல் 9.5 ஆகவும் உயர்ந்த அளவுகளை இந்த அலோகம் பெற்றுள்ளது. முதல்நிலை பிசுமத் கனிமத்திலிருந்து உருவாகும் பிசுமைட் இரண்டாம்நிலை ஆக்சிசனேற்ற நிலை பிரிவில் வகைப்படுத்தப்படுகிறது. முதன்முதலில் 1868 ஆம் ஆண்டில் அமெரிக்காவின் நெவாதாவிலுள்ள கோல்டுபீல்டு நகரத்திலும், செருமனியின் சாக்சோனியிலுள்ள இஸ்கீனிபெர்கு கனிம மலையிலும் கண்டறியப்பட்டதாக விவரிக்கப்படுகிறது.\n\n\n"}
{"id": "251786", "url": "https://ta.wikipedia.org/wiki?curid=251786", "title": "வித்யாரண்யர்", "text": "வித்யாரண்யர்\n\nவித்தியாரண்யர் (Vidyāraṇya or Mādhava Vidyāranya), மன்னர்களை உருவாக்கும் ஆற்றலுடையவர் என்று அறியப்பட்டவர். 1336ஆம் ஆண்டில் ஹரிஹரர் மற்றும் புக்கராயன் எனும் இரு மன்னர்களை உருவாக்கி விஜயநகரப் பேரரசை நிறுவியவர்.\nசிருங்கேரி சாரதா மடத்தின் 12வது பீடாதிபதியாக கி. பி., 1380 முதல் 1386ஆம் ஆண்டு முடிய இருந்தவர். இவர் மாயணாச்சாரி – ஸ்ரீமதிதேவி தம்பதியருக்கு \"பம்பாசேத்திரம்\" எனும் (தற்கால ஹம்பியில்) 1268ஆம் ஆண்டில் பிறந்தவர்.\n\nஅத்வைத வேதாந்தியாக இருந்தபோதும், வித்தியாரண்யர், ஹம்பியில் மத்துவருக்கு கோயில் எழுப்பியவர்.\n\nவித்யாரண்யர் அத்வைத வேதாந்தத்தை விளக்கும் 15 அத்தியாயங்கள் கொண்ட பஞ்ச தசீ எனும் விளக்க நூலை எழுதியவர். மேலும் அனைத்து வேத தத்துவ தரிசனங்களை தொகுத்து சர்வதர்சனசங்கிரகம் எனும் நூலை வெளியிட்டார்.\n\n\n\n"}
{"id": "251793", "url": "https://ta.wikipedia.org/wiki?curid=251793", "title": "இலங்கை நாடாளுமன்றத் தேர்தல், 2015", "text": "இலங்கை நாடாளுமன்றத் தேர்தல், 2015\n\n2015 இலங்கை நாடாளுமன்றத் தேர்தல் (\"2015 Sri Lankan parliamentary election\") 2015 ஆகத்து 17 இல் நடைபெற்றது. 10 மாதங்களுக்கு முன்கூட்டியே நடைபெற்ற இத்தேர்தலில் இலங்கையின் 15வது நாடாளுமன்றத்திற்கு 225 பேர் தெரிவாகவுள்ளனர். 2015 சூன் 26 அன்று அரசுத்தலைவர் மைத்திரிபால சிறிசேன 14வது நாடாளுமன்றத்தைக் கலைத்தார். தேர்தலுக்கான வேட்பு மனுக்கள் 2015 சூலை 6 முதல் 13 வரை ஏற்றுக் கொள்ளப்பட்டன.\n\nஆளும் ஐக்கிய தேசியக் கட்சி தலைமையிலான நல்லாட்சிக்கான ஐக்கிய தேசிய முன்னணி 106 இடங்களைக் கைப்பற்றியது. ஆனாலும் அறுதிப் பெரும்பான்மையைப் பெறத் தவறியது. ஐக்கிய மக்கள் சுதந்திரக் கூட்டணி 95 இடங்களையும், தமிழ்த் தேசியக் கூட்டமைப்பு 16 இடங்களையும் கைப்பற்றின. மீதியான எட்டு இடங்களையும் மக்கள் விடுதலை முன்னணி (6), சிறீலங்கா முஸ்லிம் காங்கிரசு (1) ஈழ மக்கள் ஜனநாயகக் கட்சி (1) ஆகியன கைப்பற்றின.\n\nSection::::பின்னணி.\nகடைசி நாடாளுமன்றத் தேர்தல் 2010 ஏப்ரலில் நடைபெற்றது. அப்போது ஆளும் கட்சியாக இருந்த ஐக்கிய மக்கள் சுதந்திரக் கூட்டணி (ஐமசுகூ) 2009 ஆம் ஆண்டில் விடுதலைப் புலிகளைப் போரில் வெற்றி கொண்ட பின்னர் இத்தேர்தலில் 144 இடங்களைக் கைப்பற்றி மீண்டும் ஆட்சியமைத்தது. 2010 செப்டம்பரில் சில சிறுபான்மைக் கட்சிகளின் ஆதரவுடன் அரசமைப்புச் சட்டத்தின் 18வது திருத்தத்தை நிறைவேற்றியது. அரசுத்தலைவர் மகிந்த ராசபக்சவின் நிறைவேற்றதிகாரங்களை அதிகரிக்கவும் அரசுத்தலைவருக்கான அதிகபட்சம் இரண்டு தவணைக்காலங்களை நீக்கவும் இத்திருத்தம் வழிவகுத்தது. அத்துடன் தலைமை நீதிபதியை நம்பிக்கையில்லாப் பிரேரணை மூலம் பதவியில் இருந்து அகற்றியது.\n\nஅரசுத்தலைவர் ராசபக்ச தனது பதவிக்காலம் முடிவதற்கு இரண்டு ஆண்டுகளுக்கு முன்கூட்டியே 2014 நவம்பரில் அரசுத்தலைவர் தேர்தலை நடத்த அறிவித்தார். ராசபக்சவின் அமைச்சரவையில் மூத்த உறுப்பினராக இருந்த மைத்திரிபால சிறிசேன எவரும் எதிர்பார்க்காத நிலையில் எதிர்க்கட்சிகளின் பொது வேட்பாளராக அறிவிக்கப்பட்டார். 2015 சனவரியில் நடைபெற்ற அரசுத்தலைவர் தேர்தலில் சிறிசேன ராசபக்சவை வென்று புதிய அரசுத் தலைவர் ஆனார். சிறிசேன எதிர்க்கட்சியான ஐக்கிய தேசியக் கட்சி (ஐதேக) தலைவர் ரணில் விக்கிரமசிங்க தலைமையில் புதிய அரசை அமைத்தார். 2015 மார்ச்சில் தேசிய அரசாங்கம் ஒன்றை அறிவித்து ஐக்கிய மக்கள் சுதந்திரக் கூட்டணியின் முக்கிய கட்சியான இலங்கை சுதந்திரக் கட்சியின் உறுப்பினர்கள் சிலரை அமைச்சரவையில் சேர்த்தார்.\n\nதனது தேர்தல் அறிக்கையில் மைத்திரிபால சிறிசேன 100-நாள் வேலைத்திட்டத்தை அறிவித்து, அதன் பின்னர் நாடாளுமன்றம் 2015 மார்ச் 27 இல் கலைக்கப்படும் என உறுதியளித்திருந்தார். தனது 100-நாள் திட்டத்திற்கு அரசில் இருந்த ராசபக்சவின் ஆதரவாளர்களின் பலத்த எதிர்ப்பை அவர் எதிர்கொண்டார். ஆனாலும், அரசுத்தலைவரின் அதிகாரங்களைக் குறைக்கவும், பதவிக்காலத்தை இரண்டு தவணைகளுக்குக் குறைக்கவும் வழிவகுக்கக்கூடிய 19வது திருத்தச்சட்டத்தை நாடாளுமன்றத்தில் மூன்றில்-இரண்டு பெரும்பான்மையுடன் நிறைவேற்றினார். சிறிசேன 2015 சூன் 26 அன்று நாடாளுமன்றத்தைக் கலைத்து புதிய தேர்தலுக்கு அழைப்பு விடுத்தார்.\n\nSection::::தேர்தல் முறைமை.\nபல-அங்கத்தவர்கள் கொண்ட 22 தேர்தல் மாவட்டங்களில் இருந்து 196 உறுப்பினர்கள் விகிதாசாரப் பிரதிநிதித்துவ முறை மூலம் போட்டியிடும் கட்சிகள், மற்றும் சுயேட்சைக் குழுக்களில் இருந்து தேர்ந்தெடுக்கப்படுகின்றனர். ஏனைய 29 உறுப்பினர்களும் தேசியப் பட்டியல் மூலம் நியமிக்கப்படுகின்றனர்.\n\n18 வயதிற்கு மேற்பட்ட இலங்கைக் குடியுரிமை பெற்ற ஒருவர், ஒவ்வொரு ஆண்டும் சூன் 1 அன்று எந்த இடத்தில் சாதா­ரண வதி­வா­ள­ராக இருக்­கின்­றாரோ அந்த இடத்தில் தனது வாக்கைப் பதிவு செய்து கொள்­ளலாம். தேர்தலில் வாக்களிப்பது கட்டாயமல்ல. ஒவ்­வொரு வாக்­கா­ளரும் தத்தம் ஆளடை­யா­ளத்தை செல்­லு­ப­டி­யான ஆளடை­யாள ஆவணம் ஒன்றின் மூலம் நிரூ­பிக்க வேண்டும். வாக்காளர் ஒருவர் தமக்கு விருப்பமான ஒரு கட்சிக்கும், அக்கட்சியில் போட்டியிடும் வேட்பாளர்களில் ஆகக்கூடியது மூவருக்கு தனது விருப்பத்தேர்வுகளையும் இடலாம். ஆனாலும் வேட்பாளர் விருப்பத்தேர்வு கட்டாயமானது அல்ல.\n\nSection::::தேர்தல் விபரங்கள்.\nதேர்தலுக்கான வேட்பு மனுக்கள் 2015 சூலை 6 முதல் 13 வரை ஏற்றுக்கொள்ளப்பட்டன. தபால் மூல வாக்கெடுப்பு 2015 ஆகத்து 5 முதல் ஆகத்து 6 வரை நடைபெற்றன. பாடசாலை ஆசிரியர்கள், காவல்துறையினர் மற்றும் அரச ஊழியர்கள் 2015 ஆகத்து 3 இல் தபால் மூலம் வாக்களித்தனர். பொதுமக்கள் ஆகத்து 17 திங்கட்கிழமை அன்று வாக்களித்தனர்.\n\nSection::::போட்டியிட்ட கட்சிகளும் கூட்டணிகளும்.\nநாடாளுமன்றத்தின் 196 இடங்களுக்கு 21 பதிவு செய்யப்பட்ட கட்சிகளில் இருந்து 3,653 பேரும், சுயேட்சைக் குழுக்களில் இருந்து 2,498 பேரும் போட்டியிட்டனர். 12 கட்சிகள், 24 குழுக்களின் வேட்பு மனுக்கள் தேர்தல் ஆணையாளரினால் நிராகரிக்கப்பட்டன. ஐக்கிய மக்கள் சுதந்திரக் கூட்டணி, நல்லாட்சிக்கான ஐக்கிய தேசிய முன்னணி, மக்கள் விடுதலை முன்னணி (ஜேவிபி) ஆகியன அனைத்து 22 மாவட்டங்களிலும் போட்டியிட்டன.\n\n\nSection::::தேர்தல் வன்முறைகள்.\n2015 சூன் 29 அன்று ஐதேக ஆதரவாளர் ஒருவர் இரத்தினபுரி மாவட்டம், நிவித்திகலையில் இனந்தெரியாதோரால் சுட்டுக் கொல்லப்பட்டார். அனுராதபுரம், குருணாகல், மகியங்கனை, வெலிகமை ஆகிய இடங்களில் ஐதேக, ஐமசுகூ ஆதரவாளர்களுக்கிடையே கைகலப்புகள் இடம்பெற்றன. 2015 சூலை 31 இல் கொட்டாஞ்சேனையில் ஐதேக வேட்பாளரும் அமைச்சருமான ரவி கருணாநாயக்க கலந்து கொண்ட கூட்டம் ஒன்றை நோக்கி இரண்டு வாகனங்களில் வந்த நபர்கள் துப்பாக்கியால் சுட்டதில் ஒரு பெண் உட்பட இருவர் கொல்லப்பட்டனர். 2015 ஆகத்து 15 அன்று மட்டக்களப்பு மாவட்டம், ஓட்டமாவடி வீதி ஒன்றில் ஐக்கிய தேசியக் கட்சி ஆதரவாளர் ஒருவர் இனந்தெரியாதோரால் சுட்டுக் கொல்லப்பட்டார்.\n\nSection::::முடிவுகள்.\nநல்லாட்சிக்கான ஐக்கிய தேசிய முன்னணி 45.66% வாக்குகளுடன் 106 இடங்களைக் கைப்பற்றி முதலாவதாக வந்தது. ஐக்கிய மக்கள் சுதந்திரக் கூட்டணி 42.38% வாக்குகளுடன் 95 இடங்களைக் கைப்பற்றியது. ராசபக்ச பிரதமராக வரும் தனது முயற்சியைக் கைவிட்டு தோல்வியை ஒப்புக் கொண்டார்.\n\nஐதேக தலைமையிலான நஐதேமு ஆட்சி அமைக்க 7 இடங்கள் தேவையாக இருந்தது. 2015 ஆகத்து 20 ஆம் நாள் இலங்கை சுதந்திரக் கட்சியின் மத்திய குழு ஐக்கிய தேசியக் கட்சியுடன் இணைந்து இரண்டு ஆண்டுகளுக்கு தேசிய அரசு அமைக்க ஒப்புக் கொண்டது. ரணில் விக்கிரமசிங்க 2015 ஆகத்து 21 அன்று இலங்கையின் 22வது பிரதமராகப் பொறுப்பேற்றார். புரிந்துணர்வு ஒப்பந்தத்தில் சுதந்திரக் கட்சியின் பதில் பொதுச் செயலாளர் துமிந்த திசாநாயக்க, ஐதேக பொதுச் செயலர் கபீர் ஹாசிம் ஆகியோர் கையெழுத்திட்டனர்.\n\n\n"}
{"id": "251798", "url": "https://ta.wikipedia.org/wiki?curid=251798", "title": "போரசைட்டு", "text": "போரசைட்டு\n\nபோரசைட்டு \"(Boracite )\" என்பது MgBOCl என்ற மூலக்கூற்று வாய்பாட்டுடன் கூடிய மக்னீசியம் போரேட் எனப்படும் கனிமப் பொருளாகும். சாய்சதுரப் பட்டைக்கூம்பு வடிவத்துடன் நீலம் கலந்த பச்சை, மஞ்சள் கலந்த வெண்மை, சாம்பல் நிறம், நிறமற்றது போன்ற தோற்றங்களிலும், போலி இணையளவு கனசதுர வடிவம் மற்றும் எண்முக வடிவங்களிலும் காணப்படுகிறது. நிலையற்ற உயர் வெப்பநிலை இணையளவு வடிவம் குளிர்தலின் விளைவாக இத்தகைய நிலைமாற்றம் நிகழ்வதாகக் கருதப்படுகிறது. \n\nஊடுறுவல் படிகயிருமைகள் வழக்கத்திற்கு மாறாக, நன்கு உருவான படிகங்கள் போலவும் ஜிப்சம் மற்றும் நீரற்ற கால்சியம் சல்பேட்டு ( அனிதரைட்) படிகங்களில் சிதறிக் கிடக்கும் உட்பொதிகள் போலவும் அசாதரணமாகக் காணப்படுகின்றன. கனிமங்களின் கடினத்தன்மையை அளக்க உதவும் மோவின் அளவுகோல் மதிப்பு 7 முதல் 7.5 எனவும் மற்றும் ஒப்படர்த்தி மதிப்பு 2.9 என்ற மதிப்பையும் கொண்டுள்ளது. மேலும் இதனுடைய ஆல்பா, பீட்டா, காமா நிலை ஒளிவிலகல் குறிப்பெண் அளவுகள் nα = 1.658 - 1.662, nβ = 1.662 - 1.667, nγ = 1.668 - 1.673 எனவும் அறியப்பட்டுள்ளது. நீரில் கரையக்கூடியதாகவும் கனிமவியல் பிளவிற்கு மாறாக சங்குருவ இடைவெளியுடனும் இக்கனிமம் அறியப்படுகிறது.\n\nபொதுவாக ஜிப்சம், அனிதரைட் , ஏலைட், சில்வைட், கார்னலைட் கைனைட் மற்றும் இல்கார்டைட் போன்ற கனிமங்களுடன் சேர்ந்த உலர்கனிமத் தொடர்ச்சியாக காணப்படுகிறது. 1789 ஆம் ஆண்டில் செருமனி நாட்டின் கால்பெர்க் மலைகள், உலூன்பெர்க் நகரம், சாக்சோனிக் நகரின் சிலபகுதிகளில் இதனுடைய மாதிரிகள் காணப்பட்டதாக அறியப்படுகிறது. கனிமத்தின் நிறையளவில் போரான் இருப்புவீதம் 19 முதல் 20 சதவீதமாக இருப்பதால் இது போரசைட் என்ற பெயரைப் பெற்றது.\n\n"}
{"id": "251804", "url": "https://ta.wikipedia.org/wiki?curid=251804", "title": "திருவனந்தபுரம் மெயில்", "text": "திருவனந்தபுரம் மெயில்\n\nதிருவனந்தபுரம் மெயில் (Thiruvananthapuram Mail) நாள்தோறும் இயக்கப்படும் ஒரு அதிவிரைவு தொடருந்துசேவையாகும். இது கேரளா மாநிலத்தின் தலைநகரான திருவனந்தபுரத்திற்கும், தமிழ்நாட்டின் தலைநகரான சென்னைக்கும் இடையில் இயக்கப்படுகிறது. இந்திய ரயில்வேயின் கீழ் இயங்கும் தெற்கு ரயில்வேயின் முக்கியத் தொடருந்து சேவைகளுள் திருவனந்தபுரம் மெயிலும் ஒன்று. இது கோட்டயம் வழியே செயல்படுகிறது. இது இந்தியாவின் ஆறு முக்கிய நகரங்களை (திருவனந்தபுரம், கொல்லம், கொச்சி, திருச்சூர், கோயம்புத்தூர் மற்றும் சென்னை) இணைக்கிறது.\n\nSection::::வரலாறு.\nதிருவனந்தபுரம் மெயில் 1940 ஆம் ஆண்டு 19/20 என்ற வண்டி எண்ணுடன் சென்னை-கொச்சி துறைமுக முனையம் விரைவுவண்டியாக அறிமுகப்படுத்தப்பட்டது. ஆரம்பத்தில் சென்னைக்கும் கொச்சி துறைமுகத்துக்கும் இடையே செயல்பட்டு, பின்னர் சென்னை – கொச்சி துறைமுகம் மெயில் என்று பெயர் மாற்றம் செய்யப்பட்டு செயல்பட்டது. 1961 ஆம் ஆண்டு இந்த ரயில்சேவைக்கு டீசல் இன்ஜின் வழங்கப்பட்டது. திருவனந்தபுரம் சென்ட்ரல் ரயில்நிலையம் வரை கோட்டயம் வழியிலான தொடருந்து வழித்தடம் நீட்டிக்கப்பட்டதைத் தொடர்ந்து திருவனந்தபுரம் சென்ட்ரல் ரயில் நிலையம் வரை இதன் சேவை விரிவுபடுத்தப்பட்டது.\n\n\nSection::::திரைப்படம்.\n\"நம்பர்.20 மெட்ராஸ் மெயில்\" என்ற மலையாளத் திரைப்படம் 1990 ஆம் ஆண்டு வெளியானது. இத்திரைப்படத்தின் பெரும்பாலான காட்சிகள் திருவனந்தபுரம் மெயிலில் எடுக்கப்பட்டவை.\n\nSection::::பெட்டிகள்.\n24 ரயில் பெட்டிகளைக் கொண்டு திருவனந்தபுரம் மெயில் எக்ஸ்பிரஸ் செயல்படுகிறது. இதன் அமைப்பு முறை பின்வருமாறு:\n\nL – SLR – GEN –GEN - S12 – S11 – S10 – S9 – S8 – S7 – S6 – S5 – S4 – S3 – S2 – S1 – B4 – B3 – B2 – B1 – A2 – A1 – HA1 – GEN - SLR\n\nSection::::வேகம்.\nசுமார் 16 மணி நேரத்தினை பயண நேரமாகக் கொண்டுள்ள திருவனந்தபுரம் மெயிலானது 919 கிலோ மீட்டர் தூரத்தினை மணிக்கு 57 கிலோ மீட்டர் வேகத்தில் கடக்கிறது. இதில் சரக்கு சம்பந்தப்பட்ட வசதிகள் இல்லை, ஆனால் உணவு வழங்கும் வசதிகள் உள்ளன. இதேபோல் திரும்பி வரும்போது பயண நேரம் 16 மணி நேரம் மற்றும் 40 நிமிடங்களைக் கொண்டுள்ளது. இதற்கு காரணம் திருவனந்தபுரத்தில் இருந்து சென்னை நோக்கி செயல்படும்போது மணிக்கு 55 கிலோ மீட்டர் வேகத்தில் செயல்பட்டு 919 கிலோ மீட்டரை அடைவதே ஆகும். \n"}
{"id": "251811", "url": "https://ta.wikipedia.org/wiki?curid=251811", "title": "ஏர் பிரான்சு", "text": "ஏர் பிரான்சு\n\nஏர் பிரான்ஸ் (\"Air France\"), பாரிசின் வடபகுதியிலுள்ள டரெம்ப்லே-என்-பிரான்சைத் தலைமையகமாகக் கொண்டு செயல்படும் விமானச் சேவை நிறுவனம் ஆகும். ஏர் பிரான்ஸ்-கேஎல்எம் குழுமத்தின் துணை நிறுவனமாகவும், ஸ்கை டீம் எனும் உலகளாவிய விமானச் சேவை கூட்டணியின் நிறுவன உறுப்பினராகவும் ஏர் பிரான்ஸ் உள்ளது. 2013 ஆம் ஆண்டின்படி, ஏர் பிரான்ஸ் நிறுவனம் பிரான்ஸ் நாட்டில் 36 இலக்குகளுக்கும், 93 நாடுகளில் உள்ள 168 இலக்குகளுக்கும் (வெளிநாட்டு துறைகள் மற்றும் பிரான்ஸின் பிரதேசங்கள்) தங்களது விமானச் சேவையினை செயல்படுத்துகிறது. ஏர் பிரான்ஸ் நிறுவனம், 2011 ஆம் ஆண்டில் மட்டும் சுமார் 59,513,000 பயணிகளுக்கு பயணச்சேவை புரிந்துள்ளது.\n\nஅக்டோபர் 7, 1933 இல் ஏர் ஓரியன்ட், ஏர் யூனியன், காம்பாக்னி ஜெனெரல் ஏரோபோஸ்டல், காம்பாக்னி இன்டர்நேஷனல் டி நேவிகேஷன் ஏரியன் மற்றும் சொஸியட்டி ஜெனரல் டி டிரான்ஸ்போர்ட் ஏரியன் ஆகியவற்றின் இணைப்பு நிறுவனமாக ஏர் பிரான்ஸ் உருவானது.\n\n1950 முதல் 1990 வரை பனிப்போரில் மூன்று முக்கிய கூட்டணி விமானச்சேவைகள் மட்டுமே மேற்கு பெரிலினில் இருந்து டெம்பெல்ஹோல்ஃப் மற்றும் டிகெல் விமான நிலையங்களுக்கு செயல்பட்டன. அந்த மூன்று விமானச் சேவைகளில் ஏர் பிரான்ஸ் நிறுவன விமானங்களும் ஒன்று.\n\nSection::::கோட்ஷேர் ஒப்பந்தங்கள்.\nசிட்டிஜெட் மற்றும் எஃச்ஓபி ஆகிய துணை நிறுவனங்களுடனும் ஸ்கை டீமுடன் கூட்டணி பங்கீட்டினையும் பெற்றுள்ள ஏர் [பிரான்ஸ் நிறுவனம், சுமார் 24 நிறுவனங்களுக்கு மேலாக கோட்ஷேர் ஒப்பந்தங்களைக் கொண்டுள்ளது. அவை பின்வருமாறு பட்டியலிடப்பட்டுள்ளன:\n\n\nSection::::உயர்தர வழித்தடங்கள்.\nஏர் பிரான்ஸ் நிறுவனத்தின் உயர்தர வழித்தடங்களாக பாரிஸ் – டௌலௌஸ், டௌலௌஸ் – பாரிஸ், நைஸ் – பாரிஸ் மற்றும் பாரிஸ் – நைஸ் ஆகிய வழித்தடங்களின் விமானச் சேவைகள் உள்ளன. இந்த வழித்தடங்களில் முறையே வாரத்திற்கு 132, 123, 97 மற்றும் 88 விமானங்கள் செயல்படுத்தப்படுகின்றன. அத்துடன் மட்டுமல்லாது குறிப்பிட்ட காரணங்களுக்காக இயக்கப்படும் விமானச் சேவை வழித்தடங்களாக, இக்னஸு பால்ஸ் – ரியோ டி ஜனேரியோ மற்றும் மான்ட்ரெல் – கல்கேரி ஆகியவை உள்ளன.\n\nSection::::விமானக் குழு வரலாறு.\nஏர் பிரான்ஸ் நிறுவனத்தில் இதற்கு முன்பு பணியாற்றிய விமானக் குழு பற்றிய பட்டியல்:\n\nSection::::பரவலான கலாச்சாரம்.\nகேன்ஸ் திரைப்பட விழாவின் அலுவலக ரீதியான விமானச் சேவையினை ஏர் பிரான்ஸ் புரிகிறது.\n"}
{"id": "251822", "url": "https://ta.wikipedia.org/wiki?curid=251822", "title": "பாக்கித்தான் துடுப்பாட்ட அணியின் இலங்கைச் சுற்றுப்பயணம், 2015", "text": "பாக்கித்தான் துடுப்பாட்ட அணியின் இலங்கைச் சுற்றுப்பயணம், 2015\n\nபாக்கித்தான் துடுப்பாட்ட அணியின் இலங்கை சுற்றுப்பயணம் 2015 சூன் 11 தொடக்கம் 2015 ஆகத்து 1 வரை இடம்பெற்றது. இச்சுற்றுப் பயணத்தின் போது பாக்கித்தான் துடுப்பாட்ட அணி இலங்கை அணிக்கு எதிராக மூன்று-தேர்வுப் போட்டிகளிலும், பின்னர் ஐந்து ஒருநாள் போட்டிகளிலும் இரண்டு பன்னாட்டு இருபது20 துடுப்பாட்டப் போட்டிகளிலும் பங்குபற்றியது. இதற்கு மேலதிகமாக பாக்கித்தான் அணி முன்னோட்டப் போட்டி ஒரு மூன்று நாள் துடுப்பாட்டப் பயிற்சிப் போட்டியிலும் பங்குபற்றியது. \n"}
{"id": "251825", "url": "https://ta.wikipedia.org/wiki?curid=251825", "title": "பிரிட்டிஷ் ஏர்வேஸ்", "text": "பிரிட்டிஷ் ஏர்வேஸ்\n\nBA என்று சுருக்கமாக அழைக்கப்படும் பிரிட்டிஷ் ஏர்வேஸ் (British Airways) ஐக்கிய இராச்சியத்தின் விமானச் சேவையாகும். இதன் விமானக்குழுவின் அளவு, சர்வதேச விமானங்கள் மற்றும் சர்வதேச இலக்குகள் ஆகியவற்றினைப் பொறுத்து இது மிகப்பெரிய விமானச் சேவை என்ற பெயரினைப் பெற்றுள்ளது. லண்டனில் ஈஸிஜெட் நிறுவனத்திற்கு அடுத்தபடியாக, அதிகப்படியான பயணிகளைக் கொண்ட விமானச் சேவை இதுவாகும். லண்டனின் ஹீத்ரு விமான நிலையத்தினைத் தலைமை மையமாகக் கொண்டு பிரிட்டிஷ் ஏர்வேஸ் செயல்படுகிறது.\n\nபிரிட்டிஷ் ஏர்வேஸ் அமைப்பு ஐக்கிய இராச்சிய அரசால் 1972 ஆம் ஆண்டு நிறுவப்பட்டது. ஆரம்பத்தில் பிரிட்டிஷ் ஓவர்சீஸ் ஏர்வேஸ் கார்பரேஷன் மற்றும் பிரிட்டிஷ் ஐரோப்பியன் ஏர்வேஸ் மற்றும் இரு சிறிய உள்ளக விமானச் சேவைகளான கார்டிஃபில்லில் உள்ள காம்ப்ரியன் ஏர்வேஸ் மற்றும் நியூகேஸ்ட்லே அபான் டைனில் உள்ள நார்த்ஈஸ்ட் ஏர்லைன்ஸ் ஆகிய விமானச் சேவைகளை நிர்வகிப்பது இதன் முக்கியப்பணியாக இருந்தது. மார்ச் 31, 1974 இல் இந்த நான்கு விமானச் சேவைகளும் பிரிட்டிஷ் ஏர்வேஸ் உடன் மொத்தமாக இணைந்தன.\n\nSection::::உயர்தர வழித்தடங்கள்.\nபிரிட்டிஷ் ஏர்வேஸ் உயர்தர வழித்தடங்களாக நியூயார்க் – மியாமி, லண்டன் – டப்ளின், மியாமி – நியூயார்க் மற்றும் டப்ளின் – லண்டன் ஆகிய வழித்தடங்களைக் கொண்டுள்ளது. இந்த வழித்தடங்களுக்கு முறையே வாரத்திற்கு 154, 142, 134 மற்றும் 131 விமானங்களை இயக்குகிறது. பயணிகள் விமானங்கள் தவிர குறிப்பிட்ட காரணங்களுக்காக இயக்கப்படும் விமானங்களை கார்டிஃப் – மலகா மற்றும் அலிகேன்டே – கோபென்ஹகென் ஆகிய வழித்தடங்களுக்குக் கொண்டுள்ளது.\n\nSection::::இலக்குகள்.\nபிரிட்டிஷ் ஏர்வேஸ் 160 இலக்குகளுக்கும் மேலாக விமானச் சேவையினை செயல்படுத்துகிறது. இதில் ஆறு உள்நாட்டு விமானச் சேவைகளும் அடங்கும். மக்கள் வசிக்கும் ஆறு கண்டங்களுக்கும் \nவிமானச் சேவையினை செயல்படுத்தும் நிறுவனங்கள் சில மட்டுமே, அவற்றுள் பிரிட்டிஷ் ஏர்வேஸ் நிறுவனமும் ஒன்று. இதனை டெல்டா ஏர்லைன்ஸ், எமிரேட்ஸ், எடிஹட் ஏர்வேஸ், கொரியன் ஏர், குவாண்டாஸ், கத்தார் ஏர்வேஸ், சிங்கப்பூர் ஏர்லைன்ஸ், தென்னாப்பிரிக்கா ஏர்வேஸ் மற்றும் யுனைடெட் ஏர்லைன்ஸ் ஆகியவற்றின் துணையுடன் செயல்படுத்துகிறது.\n\nSection::::சிறு விபத்து.\n2015 ஆம் ஆண்டு செப்டம்பர் மாதம் 8 ஆம் திகதி அன்று அமெரிக்காவின் லாஸ் வேகாஸிலிருந்து பிரிட்டனின் தலைநகரான லண்டனுக்கு புறப்பட்ட இந்த நிருவனத்தின் விமானம் தீப்பிடித்தது. இதில் இரண்டு பயணிகளுக்கு தீக்காயம் ஏற்பட்டது மற்றவர்கள் பத்திரமாக வெளியேற்றப்பட்டார்கள்.\n\nSection::::கூட்டுப் பங்காண்மை மற்றும் கோட்ஷே ஒப்பந்தங்கள்.\nபிரிட்டிஷ் ஏர்வேஸ் பின்வரும் நிறுவனங்களுடன் கூட்டுப்பங்காண்மை மற்றும்/அல்லது கோட்ஷேர் ஒப்பந்தங்களைக் கொண்டுள்ளது.\n\n"}
{"id": "251837", "url": "https://ta.wikipedia.org/wiki?curid=251837", "title": "மதுராந்தகம் ஏரிகாத்த ராமர் கோயில்", "text": "மதுராந்தகம் ஏரிகாத்த ராமர் கோயில்\n\nஏரிகாத்த ராமர் கோயில் (Eri-Katha Ramar Temple), சென்னை – திண்டிவனம் நெடுஞ்சாலையில், காஞ்சிபுரம் மாவட்டத்தில், மதுராந்தகம் பேருந்து நிலையத்தின் அருகில் அமைந்துள்ளது. ராமபிரான் சீதையை மீட்க இலங்கை செல்லும் போது விபண்டக முனிவரின் ஆசிரமத்தில் சில நாட்கள் தங்கியிருந்தார். முனிவரின் வேண்டுதல்படி, அயோத்தி திரும்பும்போது சீதையுடன் கல்யாண கோலத்தில் காட்சி தந்தார். விபண்டக முனிவர் கோயில் கருவறையிலேயே உள்ளார். சுவாமி சன்னதிக்கு வலப்புறம் ஜனகவல்லித் தாயார் சன்னதி உள்ளது. திருமழிசை ஆழ்வார் மற்றும் இராமனுஜர் இக்கோயில் தலத்திற்கு தொடர்புடையவர்கள்.\n\nSection::::பெயர்க் காரணம்.\nபிரித்தானிய இந்தியப் பேரரசு காலத்தில், மதுராந்தகம் பகுதியில் அடை மழை பெய்து வெள்ளம் சூழ்ந்தது. மதுராந்தகம் ஏரி உடைந்து விடும் சூழ்நிலை வந்தது. மக்கள் அங்குள்ள கோயிலில் குடிகொண்ட கோதண்டராமரிடம் வேண்ட, மதுராந்தகம் ஏரி மழை வெள்ளத்திலிருந்து காக்கப்பட்டதாகவும் அது முதல் அக்கோயிலுக்கு \"ஏரி காத்த ராமர் கோயில்\" என்று பெயராயிற்று என்பது மரபு வரலாறு.\n\n\n"}
{"id": "251842", "url": "https://ta.wikipedia.org/wiki?curid=251842", "title": "எழுமதம்", "text": "எழுமதம்\n\nஎழுமதம் என்பது ஒரு நூலுக்கு இருக்கவேண்டிய ஏழு கொள்கைகள் என்று நன்னூல் குறிப்பிடுகிறது.\n\n\nஇவ்வேழினையும் ஏழுமதங்களாக நன்னூல் சுட்டுகிறது \n\n"}
{"id": "251849", "url": "https://ta.wikipedia.org/wiki?curid=251849", "title": "தியோடோர் வான் அப்போல்சர்", "text": "தியோடோர் வான் அப்போல்சர்\n\nSection::::பிறப்பு, கல்வி, பணி.\nஇவர் யோகான் இரிட்டர் வான் அப்போல்சர் என்ற மருத்துவரின் மகனாவார். தியோடோர் பிராகா நகரில் பிறந்தார். இவர் வியன்னாப் பல்கலைக்கழகத்தில் மருத்துவம் படித்து பட்டம் பெற்றார். 1865ல் முனைவர் பட்டமும் பெற்றார். இவர் தனி வான்காணகம் ஒன்று வைத்திருந்தார். இவர் 1866ல் வியன்னாப் பல்கலைக்கழகத்தில் வானியலும் புவிமேற்பரப்பியலும் பயிற்றுவித்தார். 1875ல் பேராசிரியரானார். 1873ல் இவர் ஆசுத்திரிய புவிமேற்பரப்பியல் துறையின் இயக்குநர் ஆனார். 1886இல் பன்னாட்டுப் புவிமேற்பரப்பியல் கழகத்தின் தலைவராகத் தேர்வு செய்யப்பட்டார்.\n\nSection::::சிறப்புகள்.\nஇவர் திறமைமிக்க வானியலாராகவும் கணிதவியலாராகவும் கருதப்பட்டார். எடுத்துகாட்டாக இவர் 14,000 மடக்கைகளின் மதிப்புகளை மனனமாக வைத்திருந்தார். 1868இல் சூரிய ஒளிமறைப்பு நோக்கீட்டுக் குழுவை வழிநடத்தினார். 1887ம் ஆண்டு, கிமு 1,200 முதல் கிபி 2,161 வரையிலான 8,000 சூரிய ஒளிமறைப்புகளையும் 5,200 நிலா ஒளிமறைப்புகளையும் தொகுத்து \"Canon der Finsternisse\" என்ற நூலை எழுதினார். அவர் காலத்தில் இது மாபெரும் கணிப்புப் பணியாகப் பரவலாக அறியப்பட்டது.\n\nஅப்போல்சர் 300க்கும் மேற்பட்ட ஆய்வுக் கட்டுரைகளை வெளியிட்டுள்ளார். இவை பெரும்பாலும் வால்வெள்ளி, குறுங்கோள்களின் வட்டணைகளின் கூறுகளை பற்றியே அமைந்தன. இவர் வால்வெள்ளி, கோள்களின் வட்டணை உறுப்புகளைக் கண்டறிதல் பற்றிய இரட்டைத்தொகுதிகளால் ஆகிய கையேட்டையும் வெளியிட்டுள்ளார். இவரது இரு நூல்களும் பல ஆண்டுகளுக்கு சிறந்த வானியல் ஆலோசனை (உசாத்துணை) நூல்களாகப் பயன்பட்டன.\n\nஇறக்குந் தறுவாயிலும் அவர் நிலாவின் இயக்கத்துக்கான கோட்பாட்டை மேம்படுத்தும் பணியில் ஈடுபட்டிருந்தார். அவரது மகன் ஈகோன் வான் அப்போல்சரும் வானியலாளராகிப் பெரும் பெயரீட்டினார்.\n\n\nSection::::மேற்கோள்கள்.\nG. Ramamoorthy, Biographical Dictionary of Great Astronomers, Sura Books (pvt) Ltd, Chennai\n\n"}
{"id": "251850", "url": "https://ta.wikipedia.org/wiki?curid=251850", "title": "சதுர அடி", "text": "சதுர அடி\n\nசதுர அடி என்பது, இம்பீரியல் அளவை முறையில் பரப்பளவைக் குறிக்கப் பயன்படும் ஒரு அலகு. இம்பீரியல் அளவை முறையைப் பயன்படுத்தும் ஐக்கிய அமெரிக்கா, கனடா போன்ற நாடுகளில் இது பொதுவாகப் பயன்படுகிறது. மெட்ரிக் அளவை முறைக்கு மாறிய ஐக்கிய இராச்சியம், இந்தியா, இலங்கை போன்ற நாடுகளிலும் கூட இவ்வலகும் பயன்பாட்டில் உள்ளதைக் காணமுடிகிறது. ஒரு அடி நீளமுள்ள பக்கங்களைக் கொண்ட சதுரம் ஒன்றின் பரப்பளவே ஒரு சதுர அடி என வரைவிலக்கணம் கூறப்படுகிறது. தமிழில் இதைச் சுருக்கமாக எழுதும்போது \"ச.அடி\" அல்லது அடி எனக் குறிப்பது வழக்கம்.\n\nSection::::பயன்பாடுகள்.\nஅளக்கப்படுகின்ற பரப்பின் அளவைப் பொறுத்தே சதுர அடியா அல்லது வேறு அலகுகளா பயன்படும் என்பதைத் தீர்மானிக்க முடியும். நாடுகளின் பரப்பளவு போன்ற மிகப்பெரிய அளவுகளும், வயல்கள் போன்ற பெரிய நிலத் துண்டுகளும் சதுர அடியிலும் கூடிய அளவு கொண்ட அலகுகளினால் (எ.கா: சதுர மைல், ஏக்கர் போன்றவை) அளக்கப்படுகின்றன. மிகச் சிறிய பரப்புகள் சதுர அங்குலத்தில் அளக்கப்படுகின்றன. இவற்றுக்கு இடைப்பட்ட அளவுகளே சதுர அடியில் அளக்கப்படுகின்றன. வீடுகள், கட்டிடங்கள் போன்றவற்றின் தளப்பரப்புக்கள் சதுர அடியில் அளக்கப்படும் பரப்புகளுக்கான எடுத்துக்காட்டுகள்.\n\nகட்டுமானத்துறையில், இம்பீரியல் முறையைப் பயன்படுத்தும் நாடுகளில், சுவருக்குச் சாந்து பூசுதல், நிலத்துக்குக் கல்பதித்தல், தளவிரிப்புக்கள் போன்றவை சதுர அடியிலேயே அளக்கப்படுகின்றன. இவற்றுக்கான செலவுகளைக் கணக்கிடும்போதும் சதுர அடிக்கு இவ்வளவு என்ற அடிப்படையிலேயே கணக்கிடப்படுகின்றன.\n\n\nSection::::அலகு மாற்றம்.\n435.6 சதுர அடி கொண்டது ஒரு \"செண்ட்\" இடம் ஆகும். நூறு செண்ட் என்பது ஒரு \"ஏக்கர்\" நிலம் ஆகும்.\n\n"}
{"id": "251857", "url": "https://ta.wikipedia.org/wiki?curid=251857", "title": "கன அடி", "text": "கன அடி\n\nகன அடி அல்லது சேர்த்து எழுதும்போது கனவடி எனப்படுவது, இம்பீரியல் அளவை முறையில் கன அளவை அளப்பதற்குப் பயன்படும் ஒரு அலகு. இது இம்பீரியல் முறையைப் பயன்படுத்தும் ஐக்கிய அமெரிக்கா, கனடா போன்ற நாடுகளில் பொதுவான பயன்பாட்டில் உள்ளது. மெட்ரிக் அளவை முறைக்கு மாறிய ஐக்கிய இராச்சியம், இந்தியா, இலங்கை போன்ற நாடுகளிலும் சில தேவைகளுக்கு இது இன்னும் பயன்படுவது உண்டு. ஒரு அடி நீளமும், ஒரு அடி அகலமும், ஒரு அடி உயரமும் கொண்ட கனவளவே ஒரு கன அடி.\n\n"}
{"id": "251863", "url": "https://ta.wikipedia.org/wiki?curid=251863", "title": "சதுர அங்குலம்", "text": "சதுர அங்குலம்\n\nசதுர அங்குலம் என்பது, இம்பீரியல் அளவை முறையில் பரப்பளவைக் குறிக்கப் பயன்படும் ஓர் அலகு. இம்பீரியல் அளவை முறையைப் பயன்படுத்தும் ஐக்கிய அமெரிக்கா, கனடா போன்ற நாடுகளில் இது பொதுவாகப் பயன்படுகிறது. மெட்ரிக் அளவை முறைக்கு மாறிய ஐக்கிய இராச்சியம், இந்தியா, இலங்கை போன்ற நாடுகளிலும் கூட இவ்வலகு பயன்பாட்டில் உள்ளதைக் காணமுடிகிறது. ஒரு அங்குலம் நீளமுள்ள பக்கங்களைக் கொண்ட சதுரம் ஒன்றின் பரப்பளவே ஒரு சதுர அங்குலம் ஆகும். தமிழில் இதைச் சுருக்கமாக எழுதும்போது \"ச.அங்\" அல்லது அங் எனக் குறிப்பது வழக்கம்.\n\n"}
{"id": "251871", "url": "https://ta.wikipedia.org/wiki?curid=251871", "title": "செர்மானைட்", "text": "செர்மானைட்\n\nசெர்மானைட் \"(Germanite)\" என்பது CuFeGeS. என்ற மூலக்கூற்று வாய்பாட்டுடன் கூடிய அரிய கனிமமாகும். இதுவொரு தாமிரம் இரும்பு செர்மானியம் சல்பைடு வகை கனிமமாகும். 1922 ஆம் ஆண்டு இது முதன்முதலில் கண்டறியப்பட்டது. பகுதிப்பொருட்களில் செர்மானியத்தின் இருப்பு வீதம் அதிகமாகக் காணப்படுவதால் இதற்கு செர்மானைட் என்று பெயரிடப்பட்டது. முக்கியமான குறை கடத்தி தனிமமான செர்மானியத்தைத் தயாரிப்பதற்கு தேவையான ஒரே ஆதாரம் செர்மானைட் என்பது குறிப்பிடத்தக்கது. துத்தநாகத்தின் சல்பைடு கனிமமான இசுபேலரைட் வேதிச்செயன்முறையில் இக்கனிமம் வருவிக்கப்படுகிறது. காலியம், துத்தநாகம், மாலிப்டினம், ஆர்செனிக், மற்றும் வனேடியம் போன்றவை செர்மானைட்டுடன் மாசுக்களாகக் கலந்துள்ளன. \n\nநமீபியா நாட்டிலுள்ள சுமெப் சுரங்கத்தில் இக்கனிமவகை காணப்படுகிறது. அங்கு இது வெப்பநீர் பல்லுலோக கனிமூலப் படிவுகளில் உள்ள ரெனியரைட், பைரைட், டெனண்டைட், இனார்கைட், கலீனா, இசுபேலரைட், டைசெனைட், பார்னைட் மற்றும் சால்கோபைரைட் போன்ற கனிமூலங்களுடன் இணைந்துள்ள டோலமைட் கற்களில் செர்மானைட் காணப்படுகிறது. அர்கெந்தீனா, அர்மீனியா, பல்கேரியா, கியூபா, காங்கோ மக்களாட்சிக் குடியரசு , பின்லாந்து , பிரான்சு, கிரீசு, ஜப்பான் , உருசியா மற்றும் அமெரிக்கா ஆகிய நாடுகளில் செர்மானைட் கனிமூலம் காணப்படுகிறது\n"}
{"id": "251878", "url": "https://ta.wikipedia.org/wiki?curid=251878", "title": "சதுர யார்", "text": "சதுர யார்\n\nசதுர யார் (Square Yard) என்பது, இம்பீரியல் அளவை முறையில் பரப்பளவைக் குறிக்கப் பயன்படும் ஓர் அலகு. இம்பீரியல் அளவை முறையைப் பயன்படுத்தும் ஐக்கிய அமெரிக்கா, கனடா போன்ற நாடுகளில் இது பொதுவாகப் பயன்படுகிறது. மெட்ரிக் அளவை முறைக்கு மாறிய நாடுகளிலும் கூட சில தேவைகளுக்கு இவ்வலகும் பயன்பாட்டில் உள்ளதைக் காணமுடிகிறது. ஒரு யார் (Yard) நீளமுள்ள பக்கங்களைக் கொண்ட சதுரம் ஒன்றின் பரப்பளவே ஒரு சதுர யார். ஒரு யார் 3 அடிகளுக்குச் சமமானது. தமிழில் இதைச் சுருக்கமாக எழுதும்போது \"ச.யார்\" அல்லது யார் எனக் குறிப்பது வழக்கம்.\n\n\n"}
{"id": "251880", "url": "https://ta.wikipedia.org/wiki?curid=251880", "title": "டீன் வொல்ப்", "text": "டீன் வொல்ப்\n\nடீன் வொல்ப் (Teen Wolf) இது ஒரு அமெரிக்க நாட்டு சூப்பர்நேச்சுரல் தொடர். இந்த தொடர் எம் டிவியில் ஒளிப்பரப்பாகின்றது. இந்த தொடரில் டைலர் போசி, டிலான் ஓ'பிரையன், டைலர் Hoechlin, ஹாலந்து ரோடன், ஷெல்லி ஹெனிக், ஆர்டன் சோ, டிலான் உள்ளிட்ட பலர் நடித்துள்ளார்கள்.\n\n"}
{"id": "251884", "url": "https://ta.wikipedia.org/wiki?curid=251884", "title": "இந்திய சமூக அறிவியல் ஆய்வுக் கழகம்", "text": "இந்திய சமூக அறிவியல் ஆய்வுக் கழகம்\n\nஇந்திய சமூக அறிவியல் ஆய்வுக் கழகம் (Indian Council of Social Science Research) (ICSSR), சமுக அறிவியல் துறைகளில் ஆய்வுகள் மேற்கொள்வதற்கு, 1969ஆம் ஆண்டில் இந்திய அரசு நிறுவியது. சமூக அறிவியல் துறைகளில் விரிவான ஆய்வுகளை மேம்படுத்த, இந்திய சமூக அறிவியல் ஆய்வுக் கழகத்திற்கு துணையாக இந்தியாவில் 27 ஆய்வு நிறுவனங்கள் உள்ளது. அவைகளில் சில:\n\nSection::::ஆய்வுத் துறைகள்.\nஇந்திய சமூக அறிவியல் ஆய்வுக் கழகம் பல துறைகளில், திட்ட உதவியாளர் (Project Assistant), முனைவர் மற்றும் முதுமுனைவர்களுக்கான ஆய்வுப் படிப்புகள் கொண்டுள்ளது.\n\n"}
{"id": "251886", "url": "https://ta.wikipedia.org/wiki?curid=251886", "title": "ஷின் வொன்-ஹோ", "text": "ஷின் வொன்-ஹோ\n\nஷின் வொன்-ஹோ () (பிறப்பு: அக்டோபர் 23, 1991) ஒரு தென் கொரியா நாட்டு நடிகர், விளம்பர நடிகர், நடனக்கலைஞர் மற்றும் பாடகர் ஆவார். இவர் பிக் போன்ற சில தொலைக்காட்சி தொடர்களில் நடித்துள்ளார்.\n"}
{"id": "251888", "url": "https://ta.wikipedia.org/wiki?curid=251888", "title": "யூன் ஹியான்-சாங்", "text": "யூன் ஹியான்-சாங்\n\nயூன் ஹியான்-சாங் () (பிறப்பு: 21 செப்டம்பர் 1973) ஒரு தென் கொரியா நாட்டு நடிகர் மற்றும் பாடகர் ஆவார். இவர் குயின்ஸ் ஒப் ஹவுஸ்வைவ்ஸ், மை ஃபேர் லேடி, சீக்ரட் கார்டன் போன்ற பல தொலைக்காட்சி தொடர்களில் நடித்ததன் மூலம் புகழ் பெற்ற நடிகர் ஆனார். மற்றும் இவர் சில திரைப்படங்களிலும் நடித்துள்ளார் என்பது குறிப்பிடத்தக்கது.\n\n"}
{"id": "251889", "url": "https://ta.wikipedia.org/wiki?curid=251889", "title": "இராணி மங்கம்மாள் கொலு மண்டபம்", "text": "இராணி மங்கம்மாள் கொலு மண்டபம்\n\nஇராணி மங்கம்மாள் கொலு மண்டபம் (Rani Mangammal Audience Hall) கிபி 1700ல் நாயக்க அரசியான இராணி மங்கம்மாளினால் திருச்சியில் கட்டப்பட்டது. இது மங்கம்மாளின் கணவரான சொக்கநாத நாயக்கரால் 1666ல் கட்டப்பட்ட அரண்மனையின் ஒரு பகுதியாக உள்ளது. இது திருச்சி மலைக்கோட்டைக்கு அண்மையில் உள்ளது. 19 ஆம் 20 ஆம் நூற்றாண்டுகளில் இது நகர மண்டப நிர்வாகத்தினர் கூடுவதற்கான மண்டபமாகச் செயற்பட்டது. 1999 ஆம் ஆண்டில் இது இந்திய அருங்காட்சியகத் துறையால் கையகப்படுத்தப்பட்டது. இங்கே தற்போது அருங்காட்சியகம் ஒன்று அமைந்துள்ளது.\n"}
{"id": "251893", "url": "https://ta.wikipedia.org/wiki?curid=251893", "title": "குன்றக்குடி குடைவரை கோயில்", "text": "குன்றக்குடி குடைவரை கோயில்\n\nகுன்றக்குடி குடைவரை கோயில், சிவகங்கை மாவட்டம், திருப்பத்தூர் தாலுகாவில் உள்ள குன்றக்குடியில் அமைந்துள்ள ஒரு குடைவரை கோயில். கிபி 7 ஆம் நூற்றாண்டில் தொடக்ககாலப் பாண்டியர்களால் அமைக்கப்பட்டது. இதில் பாறையில் வெட்டப்பட்ட மூன்று குகைகள் காணப்படுகின்றன. பாதுகாக்கப்பட்ட நினைவுச் சின்னமான இக்கோயில் தற்போது இந்தியத் தொல்லியல் ஆய்வகத்தின் கட்டுப்பாட்டில் உள்ளது.\n\nSection::::அமைப்பு.\nஇம்மூன்று குடைவரைகளும் இவை குடையப்பட்டுள்ள குன்றின் தெற்குப் பகுதிச் சரிவில் உள்ளன. இவை ஒன்றுக்குப் பக்கத்தில் மற்றதாக அடுத்தடுத்து வரிசையாகக் குடையப்பட்டுள்ளன. அடுத்தடுத்த குடைவரைகளுக்கு இடையில் உள்ள பகுதியில் கோட்டங்கள் அமைக்கப்பட்டுள்ளன. ஒரு கோட்டத்தில் சிவலிங்கமும், மற்றதில் வலம்புரி விநாயகர் சிற்பமும் உள்ளன. இம்மூன்று குடைவரைகளுக்கும் முன்னால், அவற்றை முழுவதுமாக மறைக்கக்கூடிய வகையில் மண்டபம் ஒன்று உள்ளது. இது பிற்காலத்தைச் சேர்ந்தது.\n\nSection::::சிற்பங்கள்.\nஇக்குடைவரை கோயிலில் புராணக் கதைகளை விளக்கும் சிற்பங்கள் உள்ளன. இவை அக்காலத்துச் சிற்ப மரபையொட்டிய புடைப்புச் சிற்பங்களாகும். ஒரு முறை, சிவனைத் திருமால் ஆயிரத்து எட்டுத் தாமரை மலர்களால் அர்ச்சிக்கும் போது திருமாலைச் சோதிக்க எண்ணிய சிவபெருமான், ஒருமலரை எடுத்து ஒளித்து வைத்தாராம். அப்போது திருமால் காணாமற் போன ஒரு தாமரை மலருக்கு ஈடாகத் தனது கண்களுள் ஒன்றைப் பிடுங்கி மலராக அர்ச்சித்தாராம். இச்செயலால் மகிழ்ந்த சிவபெருமான் திருமாலுக்குச் சக்கர ஆயுதத்தை அளித்ததாகக் கூறப்படும் புராணக்கதை இக்கோயிலில் புடைப்புச் சிற்பமாகச் செதுக்கப்பட்டுள்ளது. இச்சிற்பத்தில், சிவபெருமான் நடனமாடுவதைத் திருமால் கருடன்மீது சாய்ந்தபடி பார்ப்பதையும், பிடுங்கி எடுத்த ஒரு கண் திருமாலின் கையில் இருப்பதையும் காண முடிகிறது.\n\nSection::::கல்வெட்டுக்கள்.\nஇங்குள்ள குடைவரைகளின் சுவர்களிலும், தூண்களிலும், முன் மண்டபத்திலுமாக மொத்தம் 45 கல்வெட்டுக்கள் காணப்படுகின்றன. இவற்றுட் பெரும்பாலானவை பாண்டிய மன்னர் காலத்தவை. இவற்றுள் மாறவர்மன் சுந்தரபாண்டியனின் கல்வெட்டுக்கள் மட்டும் 12 உள்ளன. இவற்றுடன், சடையவர்மன் சிறீவல்லபதேவன், விக்கிரம பாண்டியன், மாறவர்மன் குலசேகர பாண்டியன் ஆகிய பாண்டிய மன்னர்களின் கல்வெட்டுக்களும் இங்கு உள்ளன. சோழ மன்னர்களில் முதலாம் இராசராசன், முதலாம் இராசேந்திரன், முதலாம் குலோத்துங்கன் ஆகியோர் காலக் கல்வெட்டுக்கள் காணப்படுகின்றன. சில கல்வெட்டுக்களில் மன்னர் பெயர்கள் காணப்படவில்லை.\n\n\n"}
{"id": "251894", "url": "https://ta.wikipedia.org/wiki?curid=251894", "title": "விஜயா வங்கி", "text": "விஜயா வங்கி\n\nவிஜயா வங்கி இந்தியா முழுவதும் செயல்பட்டுவரும் நடுத்தர அளவு இந்தியப் பொதுத்துறை வங்கியாகும். இவ்வங்கி, இந்திய அரசால் தேசியமயமாக்கம் செய்யப்பட்ட பொதுத்துறை வங்கிகளில் ஒன்றாகும்.\n\nSection::::வரலாறு.\nவிஜயா வங்கி, \"'ஸ்ரீ அட்டாவர் பாலகிருஷ்ண செட்டி\" என்பவரால் 1931 அக்டோபர் 23 அன்று மங்களூர் பன்ட்ஸ் ஹாஸ்டல் என்னும் இடத்தில் தொடங்கப்பட்டது. விஜயதசமி நாளில் தொடங்கப்பட்டதால் இது விஜயா வங்கி என அழைக்கப்பட்டது. கர்நாடகாவின் தக்சின கன்னடா மாவட்ட விவசாயிகளிடம் வங்கியை பயன்படுத்துதல், சிக்கனம் மற்றும் தொழில் தொடங்கும் பழக்கங்களை ஊக்கப்படுத்தும் நோக்கத்திற்காகவே இவ்வங்கி தொடங்கப்பட்டது. 1958 ஆம் ஆண்டில் இவ்வங்கி அட்டவணை படுத்தப்பட்ட வங்கியாக மாறியது. 1963 - 68 காலகட்டத்தில் இவ்வங்கியானது 9 சிறிய வங்கிகளை தன்னுடன் இணைத்ததன் மூலமாக படிப்படியாக, இந்தியா முழுவதும் செயல்படும் வங்கியாக வளர்ந்தது. 1980 ஏப்ரல் 15 அன்று, இந்திய அரசால் இவ்வங்கி தேசியமயமாக்கம் செய்யப்பட்டது.\n"}
{"id": "251902", "url": "https://ta.wikipedia.org/wiki?curid=251902", "title": "ஓபெர்கஃபெல் எதிர் ஒட்செசு", "text": "ஓபெர்கஃபெல் எதிர் ஒட்செசு\n\nஓபெர்கஃபெல் எதிர் ஒட்செசு (\"Obergefell v. Hodges\"), 576 ஐ.அ. ___ (2015) என்பது ஐக்கிய அமெரிக்க உச்ச நீதிமன்றத்தில் நடந்த ஒரு முக்கிய வழக்கு ஆகும். இந்த வழக்கில் ஒரு பாலினத்தவர்கள் திருமணம் செய்வதற்கான உரிமையை ஐக்கிய அமெரிக்காவின் அரசமைப்புச் சட்டத்தின் பதினான்காவது திருத்தத்தின் கீழ் ஏற்றுக்கொண்டது. இந்த வழக்கின் தீர்ப்பின் படி ஐக்கிய அமெரிக்காவின் மாகாணங்கள் ஒரு பால் திருமணங்களை மறுக்க முடியாது. பிற மாகாணத்தில் ஏற்றுக்கொள்ளப்பட்ட ஒரு பால் திருமணத்தை ஏற்றுக்கொள்ள வேண்டும்.. \n"}
{"id": "251909", "url": "https://ta.wikipedia.org/wiki?curid=251909", "title": "செல்பேசி சூரிய மின்னேற்றி", "text": "செல்பேசி சூரிய மின்னேற்றி\n\nசெல்பேசி சூரிய மின்னேற்றிகள் (\"Solar cell phone chargers\") என்பவை சூரியவொளித் தகடுகளைப் பயன்படுத்தி செல்பேசி மின்கலங்களுக்கு மின்னேற்றுகின்றன. வழக்கமாகப் பயன்படுத்தும் செல்பேசி மின்னேற்றிகளுக்கு இவையொரு மாற்றாக விளங்குகின்றன. மற்றும் சில சந்தர்ப்பங்களில் இவற்றை மின்நிலையங்களில் இணைத்து மின்சாரத்தை வெளியிடச் செய்யவும் முடியும்.\n\nகையடக்க செல்பேசிகளுக்கான பொது சூரிய மின்னேற்றிகளை தெருக்கள், பூங்காக்கள், சதுக்கங்கள் போன்ற பொதுவிடங்களில் நிரந்தரமாக நிறுவமுடியும். செம்புற்று ஆற்றல் நிறுவனம் கண்டறிந்து நிறுவிய பொது சூரிய மின்னேற்றியைத் தொடர்ந்து செம்புற்று மரத்தை உலகின் முதலாவது மாதிரி சூரிய மின்னேற்றியாக ஐரோப்பிய ஆணையம் பிரகடனப்படுத்தியது. 2011 ஆம் ஆண்டில் ஐரோப்பிய ஆணையம் கொண்டாடிய வளம்குன்றா ஆற்றல் வாரம் நிகழ்ச்சியில் இந்தச் சூரிய மின்னிலையம் ஆற்றல் நுகரும் பிரிவில் பரிசினை வென்றது.\n\nஉலகளாவிய நகரும் தொலைதொடர்பு வகை செல்பேசி வகைகளுக்காக, சிலவகை செல்பேசிகளில் பேசிக்கு உள்ளேயே சூரிய மின்னேற்றி நிறுவப்பட்டு வணிகரீதியாக விற்பனைக்கும் கிடைக்கிறது..\n\nசூரிய செல்பேசி மின்னேற்றிகள் மடக்கி வகை, சுழலும் வகை உள்ளிட்ட பல்வகை வடிவமைப்பு மாதிரிகள் மற்றும் கட்டமைப்புகளில் விற்பனைக்கு வருகின்றன.\n\nசூரியமின்கலம் வெளி மேற்பரப்பிலும் மற்றும் உலோக நிக்கல் ஐதரைடுகள் உட்புறமாகவும் வைக்கப்பட்டுள்ள பட்டை வடிவ செல்பேசி மின்னேற்றிகளும் வருகின்றன.\n\nதற்போதைய சூரிய செல்பேசி மின்னேற்றித் தொழில்நுட்பம், சூரிய மின்னாற்றலைத் தினமும் பயன்படுத்த திறனுள்ள மின்னேற்றிகளை உருவாக்குகிறது. செல்பேசிகள் மின்னேற்றம் பெறும் நேரம் அதில் பயன்படுத்தப்படும் மின்கலன்களின் வலிமையைப் பொறுத்து மாறுபடுகிறது. நாளுக்கு நாள் மின்கலன்களின் இத்திறன் அதிகரித்தும் வருகிறது. மின்னேற்றித் தொழில்நுட்பம் மேலும் விரிவடைந்து, நவீனவகை செல்பேசிகளில் வெளி மடங்கு மின்னேற்றிகள் சிறிய அளவு இடத்திற்குள் பராமரித்து அவை திறன்பேசிகளை மூன்று மணி நேரத்திற்குள் மின்னேற்றம் செய்து வெற்றி கண்டுள்ளன.\n\nமற்ற செல்பேசித் துணைக் கருவிகளான கம்பியிலா பரிமாற்றிகள், தலையணி ஒலிவாங்கிகள், ஒலிபரப்பும் செல்பேசி முதலானவற்றிலும் பயன்படுத்த சூரிய செல்பேசி மின்னேற்றிகள் கிடைக்கின்றன.\n\n"}
{"id": "251918", "url": "https://ta.wikipedia.org/wiki?curid=251918", "title": "திசைச்செறி ஒளியமைப்பு", "text": "திசைச்செறி ஒளியமைப்பு\n\nதிசைச்செறி ஒளியமைப்பு (\"Accent lighting\") என்பது ஒளியை ஒரு குறிப்பிட்ட பரப்பு அல்லது பொருளின் மேல் குவிப்பது எனப் பொருள்படும். இவ்வொளியூட்டம் பெரும்பாலும் கலை அல்லது கலைசார் கைவினைப்பொருட்களை முன்னிலைப்படுத்தப் பயன்படுகிறது. சுவர் விளக்குப்பொருத்தமைப்புகள், மிகு ஒளிவிளக்குகள், மாடக்குழி விளக்குகள், தீப விளக்குகள் என்பவை பொதுவான திசைச்செறி விளக்கு வகைகளில் அடங்கும்.\n\nதிசைச்செறி விளக்கில் இருந்து வெளிப்படும் பிரகாசமான ஒளி அது பரவும் அறைக்கு காட்சிசார் ஆர்வத்தை உருவாக்குகிறது. மேலும் இவை படிக்கட்டுகள் மீது ஒளியூட்டவும், அல்லது திரையரங்குகளை ஒளியூட்டவும் நடைபாதை வெளிச்சத்திற்காகவும் பயன்படுகின்றன.\nஒரு குறிப்பிட்ட பொருளின் மீது விழுந்து அதைப் பிரகாசிக்கச் செய்வதற்காக சிலவகை விளக்குகள் தயாரிக்கப்படுவதில்லை. ஆனால் அவை தங்களுடைய சுயஒளிமூலத்தைப் பயன்படுத்திக் கொள்ளும் கலைவடிவங்களாக விளங்குகின்றன. பெரும்பாலும் இவை ஒளி ஊடுறுவும் கண்ணாடிகளுடன் இணைத்து தயாரிக்கப்பட்டு வீடுகளை அலங்கரிக்கும் அலங்கார விளக்குகளாகப் பயன்படுகின்றன. \n\nபாதைகளின் வழிகாட்டியாக அல்லது தோட்டக்கலை வழிகாட்டியாக உபயோகித்து திசைச்செறி விளக்குகளை வெளிப்புறங்களில் கூடப் பயன்படுத்த முடியும்.\n"}
{"id": "251920", "url": "https://ta.wikipedia.org/wiki?curid=251920", "title": "ஆய் நாடு", "text": "ஆய் நாடு\n\nஆய் சங்க கால சிற்றரசுகளில் ஒன்றாகும். ஆய் மன்னர்களை பற்றி பல இலக்கியங்களில் குறிப்பிடப்பட்டுள்ளன. கடைஏழு வள்ளல்களில் ஒருவராக ஆய் ஆண்டிரனை சிறுபாணாற்றுப்படை குறிப்பிடுகிறது.ஆய் நாடு இன்றைய குமரிமுனை தொட்டு பொதியமலை சார்ந்த பகுதிகளை உள்ளடக்கி வடக்கில் திருவல்லா வரை பரவியிருந்தது.இதனை சங்ககால வேளீர் (ஆயர்) குல மன்னர்கள் ஆயக்குடியை தலைநகராக கொண்டு ஆட்சி செய்தனர். கி.பி 9ம் நூற்றாண்டில் சேர பேரரசர் சேரமான் பெருமாள் மர்மமான முறையில் படுகொலை செய்யப்பட்டதும் சேரப் பேரரசின் மைய அரசு வலுவிழந்த நிலையில், பிற்காலச் சோழர்களின் தொடர் படையெடுப்பை எதிர்கொள்ளவியலா நிலையிலும், வாரிசில்லா நிலையிலும் ஆய்நாடு வேணாட்டுடன் இணைந்தது. ஆய் நாட்டிற்கு தெற்கே வேணாடும், வடக்கே பாண்டியநாடும், மேற்கே சேரநாடும் அமைந்திருந்தது.\n"}
{"id": "251925", "url": "https://ta.wikipedia.org/wiki?curid=251925", "title": "குரைக்கும் நாய் வினை", "text": "குரைக்கும் நாய் வினை\n\nகுரைக்கும் நாய் வினை (\"Barking Dog Reaction\") என்பது கார்பன் இருசல்பைடு, நைட்ரஸ் ஆக்சைடு கலவையைப் பற்றவைக்கும் போது நிகழும் ஒரு வெப்ப உமிழ் வேதி வினையாகும்.\n\nஇவ்வினை பல நூற்றாண்டுகளாக அறியப்பட்டு வருகிறது; 1853 ஆம் ஆண்டில் ஜஸ்டசு வான் லீபிக் தன்னுடைய மாணவர்களை வசப்படுத்தி விளக்குவதற்காக இவ்வினையில் உருவான அடர் நீலநிற பளீரொளியையும் ஒரு தனித்துவமான குரைப்பு ஒலியையும் பயன்படுத்திக் கொண்டார்.\n\nகுரைக்கும் நாய் வினையை சுருங்கச் சொல்வதென்றால் இது ஒரு எரிதல் செயல்முறை வினையாகும். இவ்வினையில் கார்பன் இருசல்பைடு (CS), ஆக்சிசனேற்ற முகவரான நைட்ரஸ் ஆக்சைடுடன் (NO) உடன் வினைபுரிந்து வெப்பத்தையும் உலோக கந்தகத்தையும் உண்டாக்குகிறது. வினைபடுபொருள்கள் சிதைவதால் உண்டாகும் ஒளிரும் எரிவாயு காரணமாகவும், வினையில் உருவாகும் தீச்சுவாலையின் காரணத்தாலும் சுவாலைச் சுற்றியுள்ள பகுதியெங்கும் அதிகமான வெப்பம் உமிழப்படுகிறது.\n\n8 NO + 4 CS → S + 4 CO + 8 N\n\n"}
{"id": "251927", "url": "https://ta.wikipedia.org/wiki?curid=251927", "title": "அமோனியா நீரூற்று", "text": "அமோனியா நீரூற்று\n\nஅமோனியா நீரூற்று \"(Ammonia fountain)\" என்பது ஒரு வகையான வேதியியல் செயல்விளக்கச் சோதனையாகும். இச்சோதனையில், அமோனியா வாயு நிரப்பப்பட்டுள்ள ஒரு குடுவைக்குள் நுழைவாய் ஒன்றின் உதவியால் தண்ணீரைச் செலுத்தும் செயல் நிகழ்கிறது. அமோனியா வாயு நீரில் கரைவதால் குடுவைக்குள் அழுத்தக் குறைவு ஏற்படுகிறது. இதன் விளைவாக அடுத்த கலனில் இருந்து அதிக அளவு தண்ணீர் குடுவைக்குள் பாய்ந்து நீருற்று விளைவை உண்டாக்குகிறது. இச்செயல்விளக்கம் கரைதல் மற்றும் வாயு விதிகளை அறிமுகப்படுத்தி விளக்கப் பயன்படுகிறது.\n\nஒப்பீட்டளவில் அமோனியாவுக்கு சமமான கரைதிறன் கொண்ட ஐதரசன் குளோரைடு போன்ற வாயுவையும் அமோனியாவுக்குப் பதிலாக இச்செயல் விளக்கச் சோதனையில் பயன்படுத்தலாம்.\nஅமோனியாவுக்குப் பதிலாக நீராவியைப் பயன்படுத்தினால் அறை வெப்பநிலையில் இருக்கும் ஆவி அழுத்தத்தைவிட அதிகமான அழுத்த நிலையை ஏற்படுத்தினால் மட்டுமே அதே நீரூற்று விளைவைக் காணவியலும். இங்கு குடுவையில் ஏற்படும் அழுத்தக் குறைவு குடுவை அறை வெப்பநிலைக்குத் திரும்புவதால் ஆவிசுருங்குதலும் நிகழ்கிறது.\n\n"}
{"id": "251933", "url": "https://ta.wikipedia.org/wiki?curid=251933", "title": "நீலப்புட்டி வேதிவினை", "text": "நீலப்புட்டி வேதிவினை\n\nநீலப்புட்டி வேதிவினை \"(Blue bottle experiment )\" என்பது ஒரு வகையான வேதியியல் செயல்விளக்கச் சோதனையாகும். குளுக்கோஸ், சோடியம் ஐதராக்சைடு, மெத்திலீன் நீலநிறமி மற்றும் சிறிதளவு காற்று கரைந்துள்ள நீர்மக் கரைசல் ஒரு மூடிய புட்டிக்குள் எடுத்துக் கொள்ளப்படுகிறது. குடுவையை அசைத்துக் கலக்கும் பொழுது நீலநிறமாக மாறும் கரைசல் சிறிது நேரத்திற்குப்பின் நிறமற்ற கரைசலாக மாறிவிடுகிறது. மறுபடியும் இவ்வாறு குடுவையை அசைத்து அசைத்துக் கலக்கினால் நீலநிறம் தோன்றுவதும் மறைவதும் தொடர்கிறது. ஆய்வகச் சோதனைகள் செய்துகற்க இந்தச்சோதனை ஒரு உன்னதமான வேதியியல் பரிசோதனையாகும். குளுக்கோசைத் தவிர மற்ற குறைக்கும் சர்க்கரைகள் மற்றும் குறைக்கும் சாயங்களை இச்சோதனைக்குப் பயன்படுத்த முடியும்.\nஉன்னதமான இவ்வேதிவினையில் ஈடுபடும் கரைசலில் குளுக்கோஸ், சோடியம் ஐதராக்சைடு, மெத்திலீன் நீலநிறமி மற்றும் சிறிதளவு காற்று ஆகியவை கரைந்துள்ளன. முதல்படி நிலையில் குளுக்கோஸ் சோடியம் ஐதராக்சைடு காரத்துடன் வினைபுரிந்து ஈனொலேட்டு அயனி உருவாகிறது. அடுத்த இரண்டாவது நிலையில் ஈனொலேட்டு அயனி மெத்திலீன் நீலநிறமியுடன் ஆக்சிசனேற்ற ஒடுக்கவினையில் ஈடுபடுகிறது. குளுக்கோஸ் குளுக்கோனிக் அமிலமாக ஆக்சிசனேற்றம் அடைந்து அந்தக் காரக் கரைசலில் சோடியம் குளுக்கோனேட் வடிவில் காணப்படுகிறது. மெத்திலீன் நீலமானது குறைக்கப்பட்டு நிறமற்ற லியூக்கோ மெத்திலீன் நீலமாக மாறுகிறது.\nஇங்கு போதுமான அளவுக்கு ஆக்சிசன் இருக்கும் பட்சத்தில் லியூக்கோ மெத்திலீன் ஆக்சிசனேற்றம் செய்யப்பட்டு மீண்டும் நீலநிறம் தோன்றுகிறது. குடுவையை அசைப்பதன் மூலமாக அங்கு ஆக்சிசனின் அளவை அதிகரிக்க முடிகிறது. அசைவு இல்லா நிலையில் ஆக்சிசனின் அளவு குறைந்து மீண்டும் ஒடுக்கவினை நிகழ்கிறது. குளுக்கோசில் நிகழும் வினை முதல்நிலை வினை வகையாகவும் மெத்திலீன் நீலம் மற்றும் ஐதராக்சைடுகள் ஆக்சிசனில் சுழிநிலை வினை வகையாகவும் நிகழ்கின்றன.\nசோடியம் குளுக்கோனேட் தவிர மற்ற ஆக்சிசனேற்ற குளுக்கோஸ் பொருட்கள் குளூக்கோசொன், குளூக்கோனோனேட்டு போன்றவைகளாகும். குளூக்கோனோனேட்டு இறுதியாக குளூக்கோனோனிக் அமிலமாக மாறுகிறது\n\n"}
{"id": "251955", "url": "https://ta.wikipedia.org/wiki?curid=251955", "title": "வேதியியல் பச்சோந்தி", "text": "வேதியியல் பச்சோந்தி\n\nவேதியியல் பச்சோந்தி (\"Chemical chameleon\") என்பது ஒரு வகையான ஆக்சிசனேற்ற ஒடுக்கவினையாகும். வகுப்பறைகளில் நன்கு அறியப்பட்ட இச்செயல்விளக்க வினை மாங்கனீசின் பல்வகையான ஆக்சிசனேற்ற நிலைகளைக் குறித்துத் தெரிவிக்கிறது.\n\nபொட்டாசியம் பர்மாங்கனேட்டு உற்பத்தியைக் குறித்து யோகான் ருடால்ப் கிளாபர் தன்னுடைய முதல் விளக்கத்தை அளித்தார். மாங்கனீசின் ஆக்சைடு தாதுவான பைரோலூசைட்டில் உள்ள மாங்கனீசு ஈராக்சைடு காரத்துடன் அதிக வெப்பநிலையில் வினைபுரிந்து நீரில் கரைந்திருக்கும் ஒரு வேதிப்பொருளைத் தருகிறது. இவ்வேதிப்பொருளின் கரைசல் பச்சை வண்ணத்தில் காணப்படுகிறது. பின்னர் மெல்ல மெல்ல ஊதாச்சிவப்பு நிறமாக மாறுகிறது. பொட்டாசியம் பர்மாங்கனேட்டு உற்பத்தி செய்ய பயன்படுத்தப்படும் செயல்முறை இவ்வினையுடன் ஒத்திருக்கிறது.. ஆக்சிசனேற்றம் செய்யப்பட்ட மாங்கனீசு ஈராக்சைடு பொட்டாசியம் மாங்கனேட்டாக மாற்றப்பட்டு பின்னர் காற்றிலுள்ள கார்பனீராக்சைடை உறிஞ்சி அமிலமாக்கப்படுகிறது. தொடர்ந்து மேலும் ஆக்சிசனேற்றம் செய்யப்பட்டு ஊதாநிற பொட்டாசியம் பர்மாங்கனேட்டு உருவாகிறது.\n\nவேதியியல் பச்சோந்தி வினை இதற்கு நேர் தலைகீழான வினையை வெளிப்படுத்துகிறது. முதலில் ஊதாநிற பொட்டாசியம் பர்மாங்கனேட்டை (KMnO) ஒடுக்கி பச்சைநிற பொட்டாசியம் மாங்கனேட்டாகவும் (KMnO) முடிவாக பழுப்புநிற மாங்கனீசு ஈராக்சைடாகவும் (MnO) மாற்றுகிறது\n\nஇடைநிலைப் பொருளாக நீலநிற பொட்டாசியம் ஐப்போமாங்கனெட்டும் உருவாகிறது.\n\n</div>\nஆக்சிசன் ஒடுக்கி செல்வாக்கின் கீழ் காரத்தன்மை நிபந்தனைகளுடன் இவ்வினை முன்னிகழ்கிறது. பொட்டாசியம் பர்மாங்கனேட்டு கரைசலை காரத்தன்மை உடையதாக மாற்ற சோடியம் ஐதராக்சைடு, பொட்டாசியம் ஐதராக்சைடு மற்றும் அமோனியம் ஐதராக்சைடு போன்ற காரச்சேர்மங்களைப் பயன்படுத்த முடியும். சர்க்கரைகள் பொதுவான ஆக்சிசன் ஒடுக்கிகள் என்றாலும் பல்வேறு வகையான ஆக்சிசன் ஒடுக்கிகளை இதற்காக உபயோகிக்கலாம்.\n\nகாரத்தன்மையுள்ள பர்மாங்கனேட்டு கரைசலில் காகிதத்தை ஊறவைக்கும் நிகழ்விலும் இதே செயல்விளக்கம் பொருந்துகிறது. இவ்வினையில் காகிதம் ஆக்சிசனேற்றமும் பர்மாங்கனேட்டு ஆக்சிசன் ஒடுக்கமும் அடைகின்றன\n"}
{"id": "251969", "url": "https://ta.wikipedia.org/wiki?curid=251969", "title": "சென்னை வானவில் விழா", "text": "சென்னை வானவில் விழா\n\nசென்னை வானவில் விழா என்பது நங்கை, நம்பி, ஈரர், திருனர் மற்றும் ஈர் முறையில் சேராத பாலின-பாலீர்ப்பினர்கள் (LGBTQ) ஆகியோரின் உரிமைகளை வலியுறுத்தி, வாழ்வியியலைக் கொண்டாடி, அவர்களை ஆதரித்து, விழிப்புணர்வை ஏற்படுத்தும் வண்ணம் சென்னையில் முன்னெடுக்கப்படும் நிகழ்ச்சிகள் ஆகும். இந்த விழாவை வண்ணங்கள் என்ற கூட்டமைப்பு ஒருங்கிணைப்புச் செய்கிறது. \n\nவானவில் பேரணி, பண்பாட்டு கலை நிகழ்வுகள், விழிப்புணர்வு நிகழ்வுகள் உட்பட்ட பல நிகழ்வுகள் இந்த விழாவின் கூறாக இடம்பெறுகின்றன. இது உலகளவில் நடைபெறும் Pride parade நிகழ்வுகளை ஒத்தது ஆகும்.\n\n"}
{"id": "251970", "url": "https://ta.wikipedia.org/wiki?curid=251970", "title": "பெருமிதப் பேரணி", "text": "பெருமிதப் பேரணி\n\nபெருமிதப் பேரணிகள் (\"Pride parade\") அல்லது வானவில் பேரணி என்பது அகனள், அகனன், ஈரர், திருனர் மற்றும் பாலிருமை முறையில் சேராத பாலின-பாலீர்ப்பினர்கள் (LGBTQ) ஆகியோரின் உரிமைகளை வலியுறுத்தியும் ஆதரவு தெரிவித்தும் அவர்கள் பண்பாட்டையும் பெருமையையும் கொண்டாடும் நிகழ்வுகள் ஆகும். பெரும்பாலான வானவில் பேரணிகள் ஆண்டு தோறும் நாட்டின் பெருநகரங்களில் நடைபெறுகின்றன. பெரும்பாலும், இவை ஸ்டோன்வால் கலவரங்களை நினைவுகூறும் வண்ணம் சூன் மாதத்தில் ஒழுங்குசெய்யப்படுகின்றன.\n\nதமிழ்நாட்டில் சென்னை, மதுரை போன்ற நகரங்களில் வானவில் பேரணிகள் நடைபெறுகின்றன. புதுச்சேரியிலும் வானவில் பேரணிகள் நடந்துள்ளன.\n"}
{"id": "251982", "url": "https://ta.wikipedia.org/wiki?curid=251982", "title": "பஞ்சாப் தேசிய வங்கி", "text": "பஞ்சாப் தேசிய வங்கி\n\nபஞ்சாப் தேசிய வங்கி அல்லது பஞ்சாப் நேசனல் வங்கி இந்தியாவில் செயல்பட்டுவரும் ஒரு பொதுத்துறை வங்கியாகும். இது 1894 ஆம் ஆண்டில் இந்தியாவின் புதுதில்லியில் தொடங்கப்பட்டது. இவ்வங்கி, இந்தியாவின் 764 நகரங்களில், 6,300-க்கும் அதிகமான கிளைகளையும், 7,900-க்கும் அதிகமான \"ஏடிஎம்\" எனப்படும் தாவருவிகளையும் கொண்டுள்ளது. இவ்வங்கி இந்தியா முழுவதும் 80 மில்லியனுக்கும் அதிகமான வாடிக்கையாளர்களைக் கொண்டுள்ளது.\n\nஇந்தியாவில் செயல்பட்டுவரும் வரும் நான்கு பெரிய வங்கிகளில் பஞ்சாப் தேசிய வங்கியும் ஒன்றாகும். பாரத ஸ்டேட் வங்கி, ஐசிஐசிஐ வங்கி, பரோடா வங்கி ஆகியவை மற்ற மூன்று பெரிய வங்கிகளாகும். மொத்த சொத்துக்களின் அடிப்படையில், (2012-13 நிதியாண்டின் இறுதி நிலவரப்படி) பஞ்சாப் தேசிய வங்கி இந்திய வங்கிகளில், மூன்றாவது பெரிய வங்கியாகும்.\n\n\n"}
{"id": "251993", "url": "https://ta.wikipedia.org/wiki?curid=251993", "title": "மகிபாலன்பட்டி குடைவரை கோயில்", "text": "மகிபாலன்பட்டி குடைவரை கோயில்\n\nமகிபாலன்பட்டி குடைவரை கோயில், சிவகங்கை மாவட்டம், திருப்பத்தூர் தாலுகாவில் உள்ள மகிபாலன்பட்டியில் அமைந்துள்ள ஒரு குடைவரை கோயில். கிபி 9 ஆம் நூற்றாண்டில் தொடக்ககாலப் பாண்டியர்களால் அமைக்கப்பட்டது. இது கருவறையை மட்டுமே கொண்ட சிறிய குடைவரை கோயில். பாதுகாக்கப்பட்ட நினைவுச் சின்னமான இக்கோயில் தற்போது வருவாய்த்துறையின் கட்டுப்பாட்டில் உள்ளது.\n\nSection::::அமைப்பு.\nஊருக்குப் புறத்தேயுள்ள குன்று ஒன்றின் மேற்கு நோக்கிய சரிவில் இக்குடைவரை கோயில் அமைந்துள்ளது. மிகவும் எளிமையான அமைப்புக்கொண்ட இச்சிறிய கோயிலின் வாயிலின் இரண்டு பக்கங்களிலும் அரைத் தூண்கள் காணப்படுகின்றன. இது ஒரு குடிசைக்கோயில் போன்ற தோற்றம் தரும் வகையில் அமைக்கப்பட்டுள்ளது.\n\nSection::::சிற்பங்கள்.\nகருவறைக்குள் சதுரவடிவ யோனியோடு கூடிய சிவலிங்கம் உள்ளது. இதைத் தாய்ப் பாறையிலேயே செதுக்கியுள்ளனர். வெளியே இதே பாறையின் இன்னொரு பக்கத்தில் ஒரு கோட்டமும் அதில் ஒரு பிள்ளையார் சிற்பமும் செதுக்கப்பட்டுள்ளன. \n\nSection::::கல்வெட்டுக்கள்.\nகுடைவரையின் முகப்புச் சுவரில், பிற்காலப் பாண்டியர் காலத்துக்குரிய கல்வெட்டு ஒன்று பொறிக்கப்பட்டுள்ளது. சுந்தர பாண்டியனின் பத்தாம் ஆண்டுக்குரிய இக்கல்வெட்டு, இக்கோவிலுக்குக் கொடை அளித்தது பற்றிக் கூறுகின்றது. இக்கல்வெட்டில் பூங்குன்ற நாட்டைச் சேர்ந்த பூங்குன்றம் என்னும் ஊரில் உள்ள கோயில் எனக் குறிக்கப்பட்டுள்ளது. இதனால் பழங் காலத்தில் இப்பகுதி பூங்குன்றம் எனப் பெயர் பெற்றிருக்கலாம் எனக் கருதப்படுகிறது. சங்ககாலப் புலவரான கணியன் பூங்குன்றனார் இவ்வூரவராக இருக்கலாம் என்ற கருத்தும் உண்டு.\n"}
{"id": "251995", "url": "https://ta.wikipedia.org/wiki?curid=251995", "title": "உலோக –அயனி - வினையூக்க σ- பிணைப்பு மறுசீரமைப்பு வினை", "text": "உலோக –அயனி - வினையூக்க σ- பிணைப்பு மறுசீரமைப்பு வினை\n\nஉலோக –அயனி - வினையூக்க σ- பிணைப்பு மறுசீரமைப்பு வினை (\"Metal-ion-catalyzed σ-bond rearrangement\") என்பது உயர் நிறைவுற்ற கரிம மூலக்கூறுகள் வெள்ளி(Ag), ரோடியம் (I)-(Rh(I),அல்லது பல்லாடியம்(II)- (Pd(II) அயனிகளுடன் சேரும்போது நிகழ்கின்ற வினையாகும்.. இவ்வினையானது [2+2] வளையங்கள் திறப்பு மற்றும் ஒரு புதியதொரு வளைய அமைப்புக்கு மாற்றுவது என்ற இரு வகையான வினைகள் இங்கு அறியப்படுகிறது.\n\nஇம்மறு சீரமைப்பு வினைக்கான வினைவழி முறையை சரியாகப் புரிந்து கொள்ள இயலவிலை எனினும் சில விளக்கங்கள் பரிந்துரைக்கப்பட்டுள்ளன.\n\n"}
{"id": "252006", "url": "https://ta.wikipedia.org/wiki?curid=252006", "title": "பிரான்மலைக் குடைவரை கோயில்", "text": "பிரான்மலைக் குடைவரை கோயில்\n\nபிரான்மலைக் குடைவரை கோயில், சிவகங்கை மாவட்டம், திருப்பத்தூர் தாலுகாவில் சிங்கம்புணரிக்கு அண்மையில் உள்ள பிரான்மலையில் அமைந்துள்ள ஒரு குடைவரை கோயில். கிபி 9 ஆம் நூற்றாண்டில் தொடக்ககாலப் பாண்டியர்களால் அமைக்கப்பட்டது. இது ஒரு சிறிய குடைவரை கோயில். பாதுகாக்கப்பட்ட நினைவுச் சின்னமான இக்கோயில் தற்போது குன்றக்குடி திருவண்ணாமலை ஆதீனத்தின் கட்டுப்பாட்டில் உள்ளது.\n\nSection::::அமைப்பு.\nபிரான்மலையில் கிழக்குத்திசை நோக்கிக் குடையப்பட்டுள்ள இக்குடைவரை, பாண்டியர் காலத்தைச் சேர்ந்த சிறிய குடைவரைகளுள் ஒன்று. ஆனாலும், கருவறையுடன், இடைகழி, அர்த்த மண்டபம், முக மண்டபம் ஆகிய பகுதிகளும் இக்குடைவரையில் உள்ளன. தூண்கள் எதுவும் காணப்படவில்லை.\n\nSection::::சிற்பங்கள்.\nகருவறையில் உமாதேவியும் சிவனும் புடைப்புச் சிற்பங்களாக வடிக்கப்பட்டுள்ளனர். கருவறைக்கு வெளியே இருமருங்கும் பெண் வாயிற்காவலர் சிற்பங்கள் உள்ளன. \n"}
{"id": "252013", "url": "https://ta.wikipedia.org/wiki?curid=252013", "title": "பத்துக் குற்றங்கள்", "text": "பத்துக் குற்றங்கள்\n\nபத்துக் குற்றங்கள் என்பவை, ஒரு நூலில் இருக்கக்கூடாதவை என நன்னூல் வரையறுத்துக் கூறுவதாகும். \n\n\n"}
{"id": "252018", "url": "https://ta.wikipedia.org/wiki?curid=252018", "title": "முப்பது மீட்டர் தொலைநோக்கி", "text": "முப்பது மீட்டர் தொலைநோக்கி\n\nமுப்பது மீட்டர் தொலைநோக்கி (Thirty Meter Telescope (TMT)) ஹவாய் தீவின் \"மெளன கீய\" மலைப்பகுதியில் அமைக்கப்படுகிறது. 2024 ஆம் ஆண்டில் இது பயன்பாட்டிற்கு வரும். ஹவாய் பூர்வ குடிகளின் எதிர்ப்பின் காரணமாய் கட்டுமானப்பணிகள் பாதிக்கப்பட்டுள்ளன. அமெரிக்காவின் இத்திட்டத்தில் இந்தியா, சீனா, கனடா மற்றும் ஜப்பான் ஆகிய நாடுகள் பங்குபெறுகின்றன. \n"}
{"id": "252020", "url": "https://ta.wikipedia.org/wiki?curid=252020", "title": "ஜார்ஜ் ஆபிரகாம் கிரியெர்சன்", "text": "ஜார்ஜ் ஆபிரகாம் கிரியெர்சன்\n\nஜார்ஜ் ஆபிரகாம் கிரியெர்சன் (\"George Abraham Grierson\", 7 சனவரி 1851 – 9 மார்ச் 1941) ஒரு பிரித்தானிய மொழியியல் அறிஞரும், குடிசார் சேவை அலுவலரும் ஆவார். 1898 - 1928 காலப்பகுதியில் செய்யப்பட்ட இந்திய மொழியியல் ஆய்வு இவரால் மேற்கொள்ளப்பட்டது. இந்த ஆய்வில் இந்தியாவில் உள்ள 364 மொழிகள், கிளைமொழிகள் என்பவை குறித்த தகவல்கள் திரட்டப்பட்டன.\n\nSection::::வரலாறு.\nஇவர் டப்ளின் கவுன்டியில் உள்ள கிளெனாகியரி என்னும் இடத்தில் பிரந்தார். இவரது தந்தையும் பாட்டானாரும் டப்ளினில் பலருக்கும் தெரிந்த அச்சக உரிமையாளர்களும், பதிப்பாளர்களும் ஆவர். கிரீர்சன் 1871 ஆம் ஆண்டில் இந்தியக் குடிமைப் பணிக்கான தேர்வில் திறமையாகச் சித்தி பெற்றார். அவர் டப்ளினில் இருந்த இரண்டாண்டுத் தகுதிகாண் காலத்தில், டிரினிட்டியில், சமசுக்கிருதத்திலும், இந்துஸ்தானியிலும் பரிசுகளை வென்றார். 1873ல் இந்தியாவில் வங்காள மாநிலத்தை அடைந்தார். முதலில் இவர் பீகாரில் உள்ள பாங்கிப்பூரில் பணியில் அமர்த்தப்பட்டார். இதிலிருந்து, பாட்னாவில் குற்றவியல் நீதிமானாகவும், மாவட்ட ஆட்சியராகவும் உயர்ந்தார். பின்னர் பீகாருக்கான கஞ்சா முகவராகவும் பதவி வகித்தார். 1898 ஆம் ஆண்டில் இவர் புதிதாக உருவாக்கப்பட்ட இந்திய மொழியியல் ஆய்வகத்தின் கண்காணிப்பாளரானார். இதன் பொருட்டு, ஐரோப்பிய அறிஞர்களின் ஆலோசனைகளைப் பெறுவதற்கும், நூலக வசதிகளுக்காகவும் இங்கிலாந்துக்கு இடம் பெயர்ந்தார். கிரியெர்சன் 1903ல் பணியிலிருந்து ஓய்வு பெற்றபோது பெரும்பாலான தரவுகள் சேகரிக்கப்பட்டுவிட்டன. இதற்குப் பிந்திய 30 ஆண்டுகளையும் சேகரித்த தரவுகளைத் தொகுப்பதில் செலவிட்டார்.\n\nகிரியெர்சன் பல புலமை சான்ற ஆக்கங்களை எழுதி வெளியிட்டுள்ளார். பீகாரின் குடியானவர்கள் வாழ்க்கை, அவர்களது கிளைமொழிகள், இந்தி இலக்கியம், பக்தி, மொழியியல் போன்ற பல விடயங்கள் தொடர்பில் இவரது ஆய்வுகள் அமைந்தன. இவருக்கு அத்துவைத வேதாந்தத்தின்பால் அதிகம் விருப்பு இருக்கவில்லை. இதை அவர் பண்டிதர்களுக்கான சமயம் எனக் கருதியதுடன் நாட்டுப்புறத்துப் பக்தி வழியின்பால் அவருக்கு விருப்பம் இருந்தது. கிரியெர்சனின் பிந்திய ஆக்கங்கள் மொழியியல் தொடர்பானவையாகவே இருந்தன.\n\nகிரியெர்சன் 1928ல் இங்கிலாந்தின் சரேயில் உள்ள கம்பெர்லியில் காலமானார்.\n"}
{"id": "252022", "url": "https://ta.wikipedia.org/wiki?curid=252022", "title": "எடிஹட் ஏர்வேஸ்", "text": "எடிஹட் ஏர்வேஸ்\n\nஎடிஹட் ஏர்வேஸ் (Etihad Airways) ஐக்கிய அரபு அமீரகத்தின் இரண்டாவது பெரிய விமானச் சேவையாகும். முதலிடத்தில் எமிரேட்ஸ் உள்ளது. எடிஹட் ஏர்வேஸின் தலைமையகம் காலிஃபா நகரத்தில் உள்ள அபுதாபியின் சர்வதேச விமான நிலையத்திற்கு அருகில் உள்ளது. ஜூலை 2003 ஆம் ஆண்டு தொடங்கப்பட்ட எடிஹட் ஏர்வேஸ், தனது விமானச் சேவையினை நவம்பர் 2003 முதல் துவங்கியது. இதன் பெயர் ‘ஒற்றுமை’ என்று பொருள்படக்கூடிய அரபு வார்த்தையில் இருந்து வந்தது.\n\nஎடிஹட் ஏர்வேஸ் வாரத்திற்கு ஆயிரம் விமானங்களுக்குமேல் செயல்படுத்துகிறது. இதில் 120 க்கும் மேற்பட்ட இலக்குகள் பயணிகள் மற்றும் சரக்கு விமானங்களின் இலக்குகளாகும். இந்த இலக்குக்கான இடங்கள் மத்திய கிழக்கு, ஆப்பிரிக்கா, ஆசியா, ஐரோப்பா, ஆஸ்திரேலியா மற்றும் அமெரிக்காவில் உள்ளன. மே 2015 இன்படி, எடிஹட் ஏர்வேஸின் விமானக் குழுவில் 117 ஏர்பஸ் மற்றும் போயிங்க் விமானங்கள் உள்ளன. 2012 ஆம் ஆண்டில் மட்டும் எடிஹட் ஏர்வேஸ் 10.3 மில்லியன் பயணிகளுக்கு விமானச் சேவையினைப் புரிந்துள்ளது. இது அதற்கு முந்தைய வருடத்தினைவிட, 23% அதிகமாகும். எடிஹட் ஏர்வேஸ், ஐக்கிய அரபு நாடுகளில் இரண்டாவது பெரிய விமானச் சேவையாகவும், மத்திய கிழக்கு நாடுகளில் மூன்றாவது பெரிய விமானச் சேவையாகவும் உள்ளது. இதன் முக்கிய தலைமை மையமாக அபுதாபி சர்வதேச விமான நிலையம் அமைந்துள்ளது. எடிஹட் ஏர்வேஸ், பயணிகளுக்கான விமானச் சேவை புரிதலை முக்கியமாகக் கொண்டிருந்தாலும், விடுமுறை மற்றும் சரக்கு விமானங்களுக்கான சேவையினையும் இது செயல்படுத்துகிறது.\n\nSection::::கோட்ஷேர் ஒப்பந்தங்கள்.\nஜனவரி 2015 இன்படி, எடிஹட் ஏர்வேஸ் பின்வரும் நிறுவனங்களுடன் கோட்ஷேர் ஒப்பந்தங்களைக் கொண்டுள்ளது.\n\n\nSection::::உயர்தர வழித்தடங்கள்.\nஎடிஹட் ஏர்வேஸ் சிட்னி – மெல்போர்ன், மெல்போர்ன் – சிட்னி, லாஸ் ஏஞ்சல்ஸ் – நியூயார்க் மற்றும் பாங்காக் – கோஹ் சமௌய் ஆகிய வழித்தடங்களை உயர்தர வழித்தடங்களாகக் கொண்டுள்ளது. இந்த வழித்தடங்களுக்கு முறையே வாரத்திற்கு 165, 162, 105 மற்றும் 91 விமானங்களை இயக்குகிறது. இவை தவிர குறிப்பிட்ட காரணங்களுக்காக இயக்கப்படும் விமானங்களை பாயிண்ட் நோயிர் – ஜோஹன்ஸ்பர்க் வழித்தடத்தினில் செயல்படுத்துகிறது.\n\nSection::::விமானக் குழு.\nமே 30, 2015 இன்படி, எடிஹட் ஏர்வேஸின் விமானக் குழு பின்வரும் விமானங்களைக் கொண்டுள்ளது.\n"}
{"id": "252023", "url": "https://ta.wikipedia.org/wiki?curid=252023", "title": "மை பார்ட்சூன் சென்னை", "text": "மை பார்ட்சூன் சென்னை\n\nமை பார்ட்சூன் சென்னை (My Fortune, Chennai), ஒரு ஐந்து நட்சத்திர அந்தஸ்து கொண்ட ஹோட்டல் ஆகும். இது இந்தியாவின் சென்னையில் உள்ள கதீட்ரல் சாலையில் அமைந்துள்ளது. இதற்கு முன்பு ஹோட்டல் சோழா ஷெரட்டன் என்று இந்த ஹோட்டல் அழைக்கப்பட்டு வந்தது. ஐடிசி’யின் கீழ் முதன் முதலில் நிறுவப்பட்ட ஹோட்டல் மை ஃபார்ட்சூன் ஆகும். இந்த ஹோட்டல் இதன் சுற்றுச்சூழல் மேலாண்மைக்காக, ஐஎஸ்ஓ 14001 தரச்சான்றிதழ் பெற்ற நிறுவனம் ஆகும். ஐடிசி ஹோட்டல் லிமிடெட் நிறுவனத்தினால் உரிமம் பெறப்பட்ட ஹோட்டல்களில் இதுவும் ஒன்று. \n\nSection::::வரலாறு.\nஹோட்டல் சோழா ஷெரட்டன் என்று ஆரம்பத்தில் அழைக்கப்பட்ட இந்த ஹோட்டல் அக்டோபர் 18, 1975 இல் தொடங்கப்பட்டது. இது ஐடிசி நிறுவனம் ஹோட்டல் வணிகத்தினுள் காலடி எடுத்துவைக்கக் காரணமாகவும் அமைந்தது. அக்டோபர் 15, 2011 இல் இதன் பெயர் மாற்றப்பட்டு மை பார்ட்சூன் சென்னை என்ற பெயருடன் ஃபார்ட்சூன் பார்க் ஹோட்டல் லிமிடெட் நிறுவனத்தின் கீழ் வந்தது. இது முழுவதும் ஐடிசி நிறுவனத்தின் துணையின் கீழ் இயங்கியது. ஆனால் பெயர் மட்டுமே மாறியுள்ளதே தவிர அதன் முதல் தர ஹோட்டல் சேவைகள் மாறாமல் அப்படியே உள்ளன. \n\nSection::::இருப்பிடம்.\nசென்னையில் உள்ள, அமெரிக்க தூதரகத்தில் இருந்து 0.5 கிலோ மீட்டர் தூரத்தில் மை ஃபார்ட்சூன் அமைந்துள்ளது. பிரபலமான இடங்கள் மற்றும் வணிக இடங்களான தியாகராய நகர், மெரினா கடற்கரை மற்றும் அண்ணா சாலை போன்ற இடங்களுக்கு விரைவாகச் செல்ல முடியும். இந்த ஹோட்டலில் இருந்து தியாகராய நகர் தோராயமாக 4 கிலோ மீட்டர் தொலைவிலும், அண்ணா சாலை/மவுண்ட் சாலை தோராயமாக 7 கிலோ மீட்டர் தொலைவிலும், மெரினா கடற்கரை தோராயமாக 3 கிலோ மீட்டர் தொலைவிலும், கபாலீசுவரர் கோயில் தோராயமாக 4 கிலோ மீட்டர் தொலைவிலும், அமெரிக்க தூதரக அலுவலகம் தோராயமாக ஒரு கிலோ மீட்டர் தொலைவிலும் அமைந்துள்ளன. இவையனைத்தும் பொழுதுபோக்கு, வணிகம் மற்றும் பல செயல்களுக்கு பிரபலமானவை.\n\nSection::::ஹோட்டல்.\nஹோட்டலின் 10 அடுக்கு மாடிகளில் மொத்தம் 90 அறைகள் உள்ளன. இதில், 48 ஃபார்ட்சூன் கிளப் எக்ஸ்குளுசிவ் அறைகள் (650 சதுர அடி பரப்பளவு கொண்டது), 26 ஃபார்ட்சூன் கிளப் அறைகள் (440 சதுர அடி பரப்பளவு கொண்டது) மற்றும் 16 சாதாரண அறைகள் (220 சதுர அடி பரப்பளவு கொண்டது) ஆகிய அறைகள் அடங்கும். மண் அடுப்பின் மூலம் சமைத்த உணவு, வட இந்திய சிறப்பு உணவகம், 24 மணி நேர பல்வேறு உணவு வகைகளைக் கொண்ட உணவகம், சிறிய உணவு பதார்த்தங்கள் வழங்கும் உணவகம் மற்றும் டுராண்ட் பார் போன்ற உணவு வசதிகள் இங்குள்ளன.\n\nஇங்கு மூன்று கூட்ட அரங்கு இடங்கள் உள்ளன. மண்டப விருந்து இடம், வரலாற்று இடம், மண்டப மன்ற அறை ஆகிய மூன்று அரங்குகள் உள்ளன. இதில் மண்டப விருந்து இடம் 1880 சதுர அடி பரப்பளவினையும், வரலாற்று இடம் 1400 சதுர அடி பரப்பளவினையும், மண்டப மன்ற அறை 480 சதுர அடி பரப்பளவினையும் கொண்டுள்ளது. மண்டப விருந்து அறையில் 200 மக்களையும், வரலாற்று இடத்தில் 60 மக்களையும், மண்டப மன்ற அறையில் 18 மக்களையும் வசதியுடன் தங்கவைக்க முடியும். அத்துடன் 238 சதுர அடி பரப்பளவு கொண்ட, வணிக வளாக மன்ற அறையின் மூலம் 8 பேரையும், 156 சதுர அடி பரப்பளவு கொண்ட வணிக மைய அலுவலகத்தின் மூலம் 4 பேரையும் தாராளமாகத் தங்கவைக்க முடியும். நீச்சல்புற அறைகளின் மூலம் 50 மக்களுக்கு இடமளிக்க முடியும். \n\nசென்னை தவிர அகமதாபாத், பெங்களூர், தாஹெஜ், குர்கான், கொல்கத்தா, ஹைதராபாத், நேவி மும்பை, நொய்டா, ராஜ்கோட், வாபி, காந்திநகர், இந்தூர், புது டெல்லி, தானே, விஜயவாடா, காசியாபாத், ஜம்சேத்பூர், மணிப்பால், புனே, திருவனந்தபுரம் மற்றும் விசாகப்பட்டினம் ஆகிய இடங்களிலும் இதன் துணை ஹோட்டல்கள் அமைக்கப்பட்டுள்ளன. இவற்றுள் சென்னை, புது டெல்லி, பெங்களூர், குர்கான் போன்ற இடங்களில் இரு ஹோட்டல்கள் அமைக்கப்பட்டுள்ளன.\n\nSection::::அறைகள்.\nஃபார்ட்சூன் கிளப் அறைகளில் பாதுகாப்பு, தொலைபேசி, துணி தேய்க்கும் வசதி, குளிர்பதனப் பெட்டி மற்றும் செய்தித்தாள் போன்ற வசதிகள் செய்து தரப்படுகின்றன. அத்துடன் டிவிடி பிளேயர் வசதியினை வேண்டுகோளின் அடிப்படையில் வழங்குகின்றனர்.\n\nஃபார்ட்சூன் கிளப் எக்ஸ்குளுஸிவ் அறைகளில் பாதுகாப்பு, தொலைபேசி, குளிர்பதனப் பெட்டி மற்றும் செய்தித்தாள் வசதிகள் அளிக்கப்படுகின்றன.\n\nSection::::வசதிகள்.\nஇதன் சாதாரண வசதிகளில் கம்பியில்லா இணையச் சேவை மற்றும் இணைய வசதி செயல்படுகிறது. குளிர்சாதன வசதி, உயர் இயங்கு ஏணி, புகைப்பிடிக்காதவர்கள் அறை, பக்கத்து அறைகள், கதவு திறந்துவிடுபவர், விரைந்து வெளியேறுதல் மற்றும் விரைந்து உள்ளிணைதல், அறை பராமரிப்பு, விருந்தளிக்கும் வசதி, தேவைக்கேற்றாற்போல் மருத்துவரை வரவழைக்கும் வசதி போன்ற வசதிகள் இங்கு செய்து தரப்படுகின்றன. இவை அடிப்படை அறை வசதிகள், வணிகச் சேவைகள், உணவு மற்றும் குடிபானங்கள், மறு உருவாக்கம், பயணம், தனிப்பட்ட சேவைகள் மற்றும் இதர வசதிகள், ஹோட்டல் வசதிகள் என அனைத்து பிரிவுகளிலும் வழங்கப்படுகின்றன.\n"}
{"id": "252046", "url": "https://ta.wikipedia.org/wiki?curid=252046", "title": "குமரிலபட்டர்", "text": "குமரிலபட்டர்\n\nகுமரிலபட்டர் (Kumārila Bhaṭṭa}} (சமசுகிருதம்: कुमारिल भट्ट), கி. பி., ஏழாம் நூற்றாண்டில் வாழ்ந்த அசாம் பகுதியை சேர்ந்த, வேத தத்துவ தரிசனங்களில் ஒன்றான மீமாம்சை தர்சன அறிஞர். \nகுமரிலபட்டர் வேதத்தின் முற்பகுதியான கர்ம காண்டம் எனப்படும் பூர்வ மீமாம்சை குறித்து மீமாம்சா சுலோக வார்த்திகம் என்ற விரிவான நூலை எழுதி புகழ் பெற்றவர். இவரது சீடர்களில் புகழ் பெற்றவர் பிரபாகரர். குமரிலபட்டரைப் போன்றே பல வேத தத்துவ நூல்களை எழுதிய பூர்வ மீமாம்சகர்.\n\nசுருதிகளில் குறிப்பிடும் மந்திரங்கள் மற்றும் யாகம், யக்ஞம் போன்ற வைதீக கர்மங்களை மட்டுமே செய்வதன் மூலம் சொர்க்கத்தை எளிதாக அடைய முடியும் கொள்கை உடையவர். ஈஸ்வரன் எனும் இறை தத்துவத்தை ஏற்றுக் கொள்ளாதவர். \nவேதங்களில் கூறப்பட்ட சடங்குகளை செய்வதால் மட்டுமே ஒருவன் எளிதாக சொர்க்கத்திற்குச் செல்ல இயலும்போது, உத்தர மீமாம்சையான வேதாந்தம் எனும் உபநிடதங்கள் மூலம் பிரம்மத்தை அறிவதன் மூலம் சொர்க்கத்தை அடைய இயலாது என்ற கொள்கை கொண்டவர்.\n\nவேதத்தை ஏற்காத பௌத்த சமயக் கொள்கைகளைக் கடுமையாகச் சாடியவர். தனது நாவன்மையால், மன்னர்களின் அரசவையில் பௌத்தர்களை வாதில் வென்றவர். இவரது மீமாஞ்சா தத்துவ கருத்துக்கள் பாட்ட மீமாம்சா என்ற பெயரில் அழைக்கப்படுகிறது.\n\nSection::::தொன்ம வரலாறு.\nவேதத்தின் முற்பகுதியான கர்ம காண்டத்தைக் கடைப்பிடிக்கும் பூர்வ மீமாம்சகரான குமரிலபட்டர், பௌத்த சமயக் கொள்கைகளை அறிவதற்காக, பௌத்தராக மாறி, நாலந்தா பல்கலைக்கழகத்தில் சேர்ந்து படித்தார். ஒரு முறை, வேத நெறிகளையும், சடங்குகளையும் தாக்கிப் பேசிய பெளத்த குரு தர்மகீர்த்தியை எதிர்த்து வாதிட்டதால், குமரிலபட்டர் பௌத்த மடத்திலிருந்து வெளியேற்றப்பட்டார்.\n\nநாலந்தாவிலிருந்து வெளியேறிய குமரிலபட்டர், \"பிரயாகை\" எனப்படும் தற்கால அலகாபாத்தில் குடியேறி, பல மன்னரவைகளில், பெளத்த அறிஞர்களுடன் வாதப்போரில் வென்று, வேத நெறியை மீண்டும் தலை நிமிரச் செய்து, பௌத்தர்களின் செல்வாக்கை வெகுவாக குறைத்தார்.\n\nவித்யாரண்யர் எழுதிய \"மாதவிய சங்கர விஜயம்\" எனும் நூலில், ஒரு முறை உத்தர மீம்மாம்சகரும், அத்வைத வேதாந்தியுயான ஆதிசங்கரர் குமரிலபட்டரை தன்னுடன் நேரடி வாதப் போருக்கு அழைத்த போது, தனக்கு வயதாகி விட்டதால் தனது சீடர் மந்தன மிஸ்ரருடன் வாதப் போர் செய்யுமாறு பணித்தார்.\n\nமகிஷ்மதி நகரத்தில் வாழ்ந்து கொண்டிருந்த இல்லறத்தவரான மந்தனமிஸ்ரருடன் நடந்த வாதப் போட்டியில், ஆதிசங்கரர் வென்றார். வாதில் தோற்ற மந்தன மிஸ்ரர் தனது பெயரை சுரேஷ்வரர் என மாற்றிக் கொண்டு, சந்நியாசம் ஏற்று ஆதிசங்கரரின் சீடராகி பல அத்வைத வேதாந்த நூல்களை இயற்றி அத்வைத தத்துவங்களைப் பரப்பினார்.\n\n\n\n"}
{"id": "252056", "url": "https://ta.wikipedia.org/wiki?curid=252056", "title": "மராட்டிய வங்கி", "text": "மராட்டிய வங்கி\n\nமராட்டிய வங்கி அல்லது மகாராஷ்டிர வங்கி இந்தியாவில் செயல்பட்டுவரும் பெரிய பொதுத்துறை வங்கிகளில் ஒன்றாகும். இவ்வங்கியின் மொத்த பங்குகளில், 81.2% விழுக்காடு பங்குகளை இந்திய அரசு கொண்டுள்ளது. இவ்வங்கி, இந்தியா முழுவதும் 15 இலட்சத்திற்கும் அதிகமான வாடிக்கையாளர்களுக்கு தனது 1868 -க்கும் அதிகமான கிளைகளின் மூலமாக சேவைகளை வழங்கி வருகிறது. இது மராட்டிய மாநிலத்தில் மற்ற பொதுத்துறை வங்கிகளை விட அதிகமான கிளைகளைக் கொண்டுள்ளது.\n\n"}
{"id": "252058", "url": "https://ta.wikipedia.org/wiki?curid=252058", "title": "சனகாதி முனிவர்கள்", "text": "சனகாதி முனிவர்கள்\n\nசனகாதி முனிவர்கள் அல்லது பிரம்ம குமாரர்கள் (Four Kumaras) என்பவர்கள் பூவியில் மக்கள் தொகை பெருக்கத்திற்காக, பிரம்மாவின் மனதால் படைக்கப்பட்ட நான்கு ஆண் குழந்தைகள் ஆவர். ஆனால் தங்களை படைத்த பிரம்மாவின் விருப்பத்தை மீறி, இக்குமாரர்கள், இல்லற வாழ்வில் புகாது, பிரம்மச்சர்ய ஆசிரம வாழ்வை மேற்கொண்டு அண்டம் முழுவதும் சுற்றி ஆன்மீகத்தை பரப்பி வந்தனர் என இந்து சமய புராணங்கள் மற்றும் இதிகாசங்கள் வாயிலாக அறிய முடிகிறது பொதுவாக சனகாதி முனிவர்கள், சனகர், சனாநந்தர், சனத்குமாரர் மற்றும் சனத்சுஜாதியர் என்ற பெயர்களால் அறியப்படுகிறார்கள்.\n\nSection::::சைவ சமயத்தில்.\nயோக நிலையில் சின்முத்திரை காட்டி அமர்ந்திருந்த தட்சிணாமூர்த்தியிடம், சனகாதி முனிவர்கள், ஆத்ம வித்தை மெளனமாக அறிந்தவர்கள்.\n\nSection::::உபநிடதம் மற்றும் மகாபாரத்தில் சனத்குமாரர்.\nசாந்தோக்கிய உபநிடதத்தில், பிரம்மத்தை அறிய பூமா வித்தியாவை அருளியதன் மூலம், பிரம்ம தத்துவத்தை, சனத்குமாரர் எல்லாம் அறிந்த நாரதருக்கு புகட்டினார்.\n\nமகாபாரத இதிகாசத்தில், விதுரனின் வேண்டுதலுக்கு இணங்க, உத்யோக பருவத்தில், அத்தினாபுர மன்னன் திருதராஷ்டிரனுக்கு மரணமில்லா பெரு வாழ்வு குறித்தான ஆத்ம வித்தையை சனத்குமாரர் அருளினார். சனத்குமாரரின் இந்த அருளரைகளை சனத்சுஜாதியம் என்ற பெயரால் அழைக்கப்படுகிறது.\n\nமகாபாரத்தின் சாந்தி பருவத்தில், சுக்கிரன் மற்றும் விருத்திராசூரன் ஆகியவர்களுக்கு பிரம்ம வித்தையை அருளியதாக தகவல் உள்ளது.\n\nபாகவத புராணம் மற்றும் விஷ்ணு புராணம் ஆகியவற்றில் சனகாதி முனிவர்கள், விஷ்ணுவின் அம்சமாகப் பிறந்தவர்கள் எனக் கூறப்பட்டுள்ளது.\n\n\n"}
{"id": "252085", "url": "https://ta.wikipedia.org/wiki?curid=252085", "title": "எலெக்ட்ரான்கவர் கூட்டுவினை", "text": "எலெக்ட்ரான்கவர் கூட்டுவினை\n\nகரிம வேதியியலில், இலத்திரன்கவர் கூட்டுவினை அல்லது எலெக்ட்ரான்கவர் கூட்டுவினை (\"electrophilic addition\") என்பது இரண்டு அல்லது அதற்கு மேற்பட்ட எளிய மூலக்கூறுகள் இணைந்து ஒரு பெரிய கூட்டுப்பொருளை உருவாக்கும் கூட்டு வினையாகும். இவ்வினையில் ஒரு வேதிச்சேர்மத்தின் பை பிணைப்பு (π) உடைந்து இரண்டு புதிய சிக்மா பிணைப்புகள் (σ) பிணைப்புகள் உருவாகின்றன. இலத்திரன்கவர் கூட்டுவினையில் ஈடுபடும் வினைவேதிமத்தில் ஓர் இரட்டைப் பிணைப்பு அல்லது ஒரு முப்பிணைப்பு இருத்தல் கட்டாயமாகும்.\n\nவினையில் உருவாகும் மின்கவரி X இலத்திரன் அதிகம் பெற்றுள்ள நிறைவுறாத C=C பிணைப்புடன் சேர்ந்து சகப் பிணைப்பு உருவாவதே இவ்வினை நிகழ்வதற்கான உந்து சக்தியாகும். X இன் நேர்மின் சுமை கார்பன்–கார்பன் பிணைப்புக்கு மாற்றப்பட்டு C-X பிணைப்பு உருவாகும்போது கார்போநேரயனி உருவாகிறது.\n\nஇலத்திரன்கவர் கூட்டுவினையின் இரண்டாவது படி நிலையில் நேர் மின்சுமை கொண்ட இடைநிலை சேர்மம் இலத்திரன் மிகுந்திருக்கும் எதிர்மின் சேர்மம் (Y) உடன் சேர்ந்து இரண்டாவது சகப்பிணைப்பை உருவாக்குகிறது.\n\nபடி 2 இல் நிகழும் வினை, ஒரு SN வகை வினையில் காணப்படும் அதே அணுக்கருத் தாக்குதல் செயல்முறை வினையாக அறியப்படுகிறது. இலத்திரன்கவரியின் மிகச்சரியான தன்மையும் நேர் மின்சுமை கொண்ட இடைநிலை அயனியின் தன்மையும் எப்போதும் தெளிவாக இருப்பதில்லை. அவை வினைபடுபொருள்களையும் வினைநிகழும் நிபந்தனைகளையும் சார்ந்து இருக்கிறது.\n\nகார்பனுக்கு சமச்சீரில்லா எல்லா கூட்டு வினைகளிலும் தலத்தேர்வு முக்கியப் பங்குவகிக்கிறது. பெரும்பாலும் இது மார்கோவ்னிக்காவ் விதியைக் கொண்டே தீர்மானிக்கப்படுகிறது. கரிமபோரேன் சேர்மங்கள் எதிர் மார்க்கோவ்னிக்காவ் கூட்டுவினையைத் தருகின்றன. அரோமாட்டிக் வகை சேர்மங்கள் மீதனான இலத்திரன்கவர் தாக்குதலால் ஒரு கூட்டுவினை நிகழ்வதற்குப் பதிலாக இலத்திரன்கவர் அரோமாட்டிக் பதிலீட்டுவினை நிகழ்கிறது.\n\nSection::::முக்கிய இலத்திரன்கவர் கூட்டு வினைகள்.\nஆல்க்கீன்கள் வினைமுகவருடன் புரியும் எலக்ட்ரான் கவர் கூட்டு வினைகளில் குறிப்பிடத்தகுந்த சில வினைகள் :\n"}
{"id": "252093", "url": "https://ta.wikipedia.org/wiki?curid=252093", "title": "காங்க் ஜீ-ஹவான்", "text": "காங்க் ஜீ-ஹவான்\n\nகாங்க் ஜீ-ஹவான் () (பிறப்பு: மார்ச் 20, 1977) ஒரு தென் கொரியா நாட்டு நடிகர் ஆவார். இவர் 2001ஆம் ஆண்டு முதல் பல சின்னத்திரை தொடர்களிலும் மற்றும் திரைப்படங்களிலும் நடித்து வருகின்றார். இவர் காபிடல் ஸ்காண்டல், காபி ஹவுஸ், பிக் மான் போன்ற பல தொடர்களில் நடித்ததன் மூலம் எல்லோருக்கும் மிகவும் பரிசியமான நடிகர் ஆனார்.\n\n"}
{"id": "252099", "url": "https://ta.wikipedia.org/wiki?curid=252099", "title": "இந்திய மொழியியல் ஆய்வு", "text": "இந்திய மொழியியல் ஆய்வு\n\nஇந்திய மொழியியல் ஆய்வு (\"Linguistic Survey of India\") என்பது, பிரித்தானிய இந்தியாவின் மொழிகள் தொடர்பான விரிவான ஆய்வு ஆகும். இது 364 மொழிகளையும் கிளைமொழிகளையும் உள்ளடக்கியது. அக்காலத்து இந்திய அரசாங்கம் 1894க்கும் 1928 ஆம் ஆண்டுக்கும் இடைப்பட்ட காலத்தில் செயற்படுத்திய இத்திட்டத்துக்கு, இந்தியக் குடிமைப் பணியைச் சேர்ந்த ஜார்ஜ் ஏ. கிரியெர்சன் பொறுப்பாக இருந்தார். கிரியெர்சனின் வெளியீட்டில் இருந்த ஒவ்வொரு சொல்லுக்குமான விபரங்களைப் பெறக்கூடியதாக தேடும் வசதியோடு கூடிய இணையத்தளம் ஒன்று உள்ளது. தவிர, பிரித்தானிய நூலகத்தின் ஒலி ஆவணக்காப்பகத்தில் இது தொடர்பான ஒலித்தட்டுப் பதிவுகள் உள்ளன.\n\nSection::::புதிய ஆய்வு.\n1984ல் புதிய இந்திய மொழியியல் ஆய்வு ஒன்று, தலைமைப் பதிவாளர் மற்றும் மக்கள்தொகைக் கணக்கெடுப்பு ஆணையர் அலுவலகத்தின் மொழிப் பிரிவினால் தொடங்கப்பட்டது. இது இன்னும் தொடர்ந்து நடைபெறுகின்றது. 2010 ஆம் ஆண்டு முடிவில், 40% வேலைகள் நிறைவுற்றிருந்தன. கிரியெர்சனின் ஆய்வுக்குப் பின்னர் மொழியியல் நிலவரங்களில் ஏற்பட்ட மாற்றங்கள் குறித்து ஆராயும் ஒரு மட்டுப்படுத்தப்பட்ட நோக்கத்தையே இது கொண்டிருந்தது. மொழியியல் தரவுகளைச் சேகரிப்பதற்கு சாதாரண மக்களைப் பயன்படுத்தாமல், மொழி ஆசிரியர்களையும், அரசாங்க அலுவலர்களையும் பயன்படுத்தும் கிரியெர்சனின் தவறான முறையையே புதிய ஆய்வும் பின்பற்றுவதைப் பல தொழில்ரீதியான மொழியியலாளர்கள் குறைகூறியுள்ளனர்.\n\n1991 ஆம் ஆண்டின் மக்கள்தொகைக் கணக்கெடுப்பிலிருந்து, இந்தியாவில் தனியான இலக்கண அமைப்புடன் கூடிய 1576 தாய்மொழிகளும், பிற தாய்மொழிகள் என வகைப்படுத்தப்பட்ட 1796 மொழிகளும் இருப்பது கண்டறியப்பட்டுள்ளது. இது, முழுமையானதும், துல்லியமானதுமான ஆய்வு ஒன்றின் தேவையை உணர்த்துகின்றது. கிரியெர்சனின் ஆய்வு பயிற்சி பெறாத களப் பணியாளர்களில் தங்கியிருந்ததுடன், பழைய மாநிலங்களான, பர்மா, மதராஸ் ஆகியவற்றையும், ஐதராபாத், மைசூர் போன்ற சமஸ்தானங்களையும் ஆய்வுக்குள் சேர்த்துக்கொள்ளவில்லை. இதனால், தென்னிந்தியாவின் பெரும்பகுதி அந்த ஆய்வுக்குள் அடங்கவில்லை.\n\n2007 முதல் 2012 வரையான காலப்பகுதிக்கான பதினோராவது ஐந்தாண்டுத் திட்டத்தில் விரிவான இந்திய மொழியியல் ஆய்வொன்றைச் செய்வதற்காக 2.8 பில்லியன் இந்திய ரூபா ஒதுக்கப்பட்டது. புதிய ஆய்வு இரண்டு பகுதிகளாகத் திட்டமிடப்பட்டிருந்தது. ஒன்று புதிய இந்திய மொழியியல் ஆய்வு. மற்றது சிறிய மற்றும் அழிவை எதிர்நோக்கும் மொழிகள் குறித்த ஆய்வு. மைசூரில் உள்ள இந்திய மொழிகளுக்கான மைய நிறுவனத்தின் ஆதரவுடன், உதய நாராயண சிங் என்பாரின் வழிகாட்டுதலின்கீழ் 54 பல்கலைக்கழகங்கள், 2,000 ஆய்வாளர்கள், 10,000 மொழியியலாளர் மற்றும் மொழி வல்லுனர் ஆகிய நிறுவனங்களையும், தனியாட்களையும் 10 ஆண்டுகளுக்குப் பணியில் ஈடுபடுத்தத் திட்டமிடப்பட்டது.\n\n2010 ஏப்ரலில், டைம்ஸ் ஆஃப் இன்டியாவில் வந்த செய்தியொன்றின்படி மேற்படி ஆய்வு கைவிடப்பட்டு அதற்குப் பதிலாக, கிரியெர்சனின் ஆய்வின் தொடர்ச்சியாக இந்திய மக்கள் மொழியியல் ஆய்வு என்னும் பெயரில் ஒரு ஆய்வு அறிவிக்கப்பட்டுள்ளது. இது \"மொழி ஆய்வு மற்றும் பதிப்பு மையம்\" எனப்படும் அரசுசார்பற்ற நிறுவனமொன்றின் ஆதரவுடன், கணேஷ் என். தேவி என்பவரைத் தலைவராகக் கொண்டு இடம்பெறும். இத்திட்டத்தை இமலாய மொழிகளுடன் தொடங்க எண்ணியுள்ளனர். மொழி அடிப்படையிலான பாகுபாட்டையும், மொழி ஆதிக்கவாதத்தையும் தூண்டக்கூடும் என்று அரசாங்கம் அச்சம் கொண்டிருந்ததாலேயே, முன்னர் திட்டமிடப்பட்ட விரிவான ஆய்வு கைவிடப்பட்டதாகக் கூறப்படுகிறது.\n"}
{"id": "252103", "url": "https://ta.wikipedia.org/wiki?curid=252103", "title": "ஐதராபாத் விரைவுவண்டி", "text": "ஐதராபாத் விரைவுவண்டி\n\nஐதராபாத்து விரைவுவண்டி (\"Hyderabad express\"), ஐதராபாத்தையும் சென்னையையும் இணைக்கிறது.\n\nSection::::வழித்தடம்.\nஇந்த வண்டி சூலூர் பேட்டை, நாயுடுபேட்டை, கூடூர், நெல்லூர், காவலி, ஒங்கோல், சீராலா, பாபட்லா, தெனாலி, குண்டூர், சத்தெனபல்லி, பிடுகுராள்ளா, நடிகுடி, மிர்யாலகுடா, நல்கொண்டா, செகந்திராபாத் ஆகிய இடங்களின் வழியாக பயணிக்கிறது.\n\n"}
{"id": "252104", "url": "https://ta.wikipedia.org/wiki?curid=252104", "title": "பத்மாவதி விரைவுவண்டி", "text": "பத்மாவதி விரைவுவண்டி\n\nபத்மாவதி விரைவுவண்டி (\"Padmavati Express\"), செகந்திராபாத்துக்கும் திருப்பதிக்கும் பயணிக்கும் தொடர்வண்டியாகும். இது வாரங்கல், விஜயவாடா, கூடூர் ஆகிய நகரங்களின் வழியாக இயக்கப்படுகிறது.\n\nSection::::வழித்தடம்.\nசெகந்திராபாத்தில் இருந்து புறப்பாடு\n\n"}
{"id": "252110", "url": "https://ta.wikipedia.org/wiki?curid=252110", "title": "இந்திய மத்திய வங்கி", "text": "இந்திய மத்திய வங்கி\n\nஇந்திய மத்திய வங்கி அல்லது சென்ட்ரல் பேங்க் ஆஃப் இந்தியா இந்திய அரசுக்கு சொந்தமான பொதுத்துறை வங்கியாகும். இந்திய அரசால் தேசியமயமாக்கப்பட்ட, பழமையான மற்றும் மிகப்பெரிய வங்கிகளில் ஒன்றான இவ்வங்கி இந்தியாவின், பொருளதார தலைநகரும், மகாராஷ்டிராவின் தலைநகருமுமான மும்பையை தலைமையிடமாகக் கொண்டு செயல்பட்டு வருகிறது. இந்தியாவின் முதல் \"சுதேசி\" வங்கியாக இந்தியாவின் 27 மாநிலங்கள் மற்றும் 3 ஒன்றியப் பகுதிகளில் 4650க்கும் மேற்ப்பட்ட கிளைகளையும் 4 விரிவுபடுத்தும் மையங்களையும் மற்றும் 4800க்கும் மேற்பட்ட தானியங்கு பணம் வழங்கும் இயந்திரங்கள் (ATM) கொண்டு செயல்பட்டு வருகிறது.\n\n"}
{"id": "252119", "url": "https://ta.wikipedia.org/wiki?curid=252119", "title": "பத்து அழகுகள்", "text": "பத்து அழகுகள்\n\nபத்து அழகுகள் என்பவை ஒரு நூலை அலங்கரிப்பதற்கு அந்நூலில் இருக்கவேண்டிய பத்துவகை அழகுகள் யாவை என்பதை நன்னூல் கூறுகிறது.\n\n\n"}
{"id": "252125", "url": "https://ta.wikipedia.org/wiki?curid=252125", "title": "செயற்கை கடல்நீர்", "text": "செயற்கை கடல்நீர்\n\nசெயற்கை கடல்நீர் \"(Artificial seawater )\" என்பது தாது உப்புகளும் உயிர்ச்சத்துக்களும் கலந்து கரைந்துள்ள கடல்நீரையொத்த கலவைநீராகும். இந்நீர் கடல் உயிரியியலில் மற்றும் கடல்சார் பாறையடி நீர் வாழினங்கள் ஆகியவற்றிற்காக முதன்மையாகப் பயன்படுத்தப்படுகிறது. பாசிகள், பாக்டீரியா, தாவரங்கள் மற்றும் விலங்குகள் போன்ற நீர் வாழினங்களுக்குப் பொருத்தமாக ஊடகத்தை தயாரிக்க உதவுகிறது. செயற்கை கடல்நீரில் இயற்கை கடல்நீரைவிட மீளாக்கத்திறன் மிகுந்திருப்பதாக அறிவியல் கண்ணோட்டத்தில் கருதப்படுகிறது.\n\nகீழே கொடுக்கப்பட்டுள்ள அட்டவணையில் 1967 ஆம் ஆண்டில் தயாரிக்கப்பட்ட மாதிரி செயற்கை கடல்நீரின் பகுதிப்பொருட்கள் கொடுக்கப்பட்டுள்ளன. இச்செயல்முறைக் குறிப்பில் இரண்டு வகையான தாது உப்புகள் பட்டியலிடப்பட்டுள்ளன. முதலாவது வகை நீரிலி உப்புகள் ஆகும். இவற்றின் எடையை கண்டறிய இயலும். இரண்டாவது வகை உப்புகள் நீரேறிய உப்புகள் ஆகும் இவை செயற்கை கடல்நீரில் கரைசலாக மட்டுமே சேர்க்கப்படுகின்றன.\n\nமேற்கண்ட அட்டவணையில் பட்டியலிடப்பட்டுள்ள அனைத்து தாது உப்புகளும் கனிமவேதியியல் தாது உப்புகளாகும். 1978 ஆம் ஆண்டில் தயாரிக்கப்பட்ட செயற்கை கடல்நீரில் குறைவான அளவில் உயிர்ச்சத்துகளும் கரிமச்சேர்மங்களும் சேர்க்கப்பட்டன.\n\nசர்வதேசத் தரத்துடன் செயற்கை கடல்நீரைத் தயாரிப்பதற்கான செயல்முறைக் குறிப்புகளை அமெரிக்க மூலப்பொருள் மற்றும் பரிசோதனைக் குழுமம் (அ.மூ.ப.கு ) வரையறுத்துள்ளது . தற்போதைய நிலையான தரம் அ.மூ.ப.கு டி1141-98 எனப்பெயரிடப்பட்டுள்ளது. ( ஆனால் அசல் தரவளவு அ.மூ.ப.கு டி1141-52) மற்றும் மாற்று கடல்நீர் தயாரிப்பதற்கான தரப்பயன்பாட்டை விவரிக்கிறது. அ.மூ.ப.கு டி1141-98 தரம் கொண்ட செயற்கை கடல்நீர் பல்வேறு பயன்பாடுகளைக் கொண்டுள்ளது. அரிமாணம் ஆய்வுகள், கடற்கருவி அளவீடுகள் மற்றும் வேதியியற் செயற்முறைகள் முதலியன இவற்றில் அடங்கும்.\n\n\n"}
{"id": "252146", "url": "https://ta.wikipedia.org/wiki?curid=252146", "title": "சூலை 2015", "text": "சூலை 2015\n\nசூலை 2015 (\"July 2015\", ஜூலை 2015), 2015 ஆம் ஆண்டின் ஏழாவது மாதமாகும்.\n\n\n"}
{"id": "252163", "url": "https://ta.wikipedia.org/wiki?curid=252163", "title": "தொட்டதிம்மன அள்ளி ஊராட்சி", "text": "தொட்டதிம்மன அள்ளி ஊராட்சி\n\nதொடத்தம்பட்டி ஊராட்சி அல்லது தொட்டதிம்மனஅள்ளி ஊராட்சி (\"Doddathimmanahalli Gram Panchayat\"), தமிழ்நாட்டின் கிருஷ்ணகிரி மாவட்டத்தில் உள்ள கெலமங்கலம் வட்டாரத்தில் அமைந்துள்ளது. இந்த ஊராட்சி, வேப்பனஹள்ளி சட்டமன்றத் தொகுதிக்கும் கிருஷ்ணகிரி மக்களவைத் தொகுதிக்கும் உட்பட்டதாகும். இந்த ஊராட்சி, மொத்தம் 7 ஊராட்சி மன்றத் தொகுதிகளைக் கொண்டுள்ளது. இவற்றில் இருந்து 7 ஊராட்சி மன்ற உறுப்பினர்களைத் தேர்ந்தெடுக்கின்றனர். 2011ஆம் ஆண்டு இந்திய மக்கள் தொகை கணக்கெடுப்பின்படி, மொத்த மக்கள் தொகை 9226 ஆகும். இவர்களில் பெண்கள் 4493 பேரும் ஆண்கள் 4733 பேரும் உள்ளனர். இவ்வூர் இராயக்கோட்டை-கெலமங்கலம் சாலையில் உள்ளது. இவ்வூர் பெரும்பாலும் உள்ளூர் மக்களால் தொடத்தம்பட்டி என்றே அழைக்கப்படுகிறது. இவ்வூரே இவ்வூராட்சியின் தலைமையகமாகும். \n\nSection::::அடிப்படை வசதிகள்.\nதமிழ்நாடு ஊரக வளர்ச்சி மற்றும் ஊராட்சித் துறையின் 2015ஆம் ஆண்டுத் தரவின்படி கீழ்க்கண்ட தகவல் தொகுக்கப்பட்டுள்ளது.\nSection::::சிற்றூர்கள்.\nஇந்த ஊராட்சியில் அமைந்துள்ள சிற்றூர்களின் பட்டியல்:\n"}
{"id": "252164", "url": "https://ta.wikipedia.org/wiki?curid=252164", "title": "வ. ஜெயதேவன்", "text": "வ. ஜெயதேவன்\n\nவ. ஜெயதேவன் ஒரு தமிழ்ப் பேராசிரியர், தமிழ் அகராதியியல் ஆய்வாளர். இவர் சென்னைப் பல்கலைக்கழகத் தமிழ்த்துறைத் தலைவராகப் பணியாற்றுகிறார். தமிழ் அகராதியியல் தொடர்பாகப் பல ஆய்வுக் கட்டுரைகளையும், நூல்களையும் வெளியிட்டுள்ளார். தமிழ்ப் பேரகராதியின் இற்றைப்படுத்தல், விரிவாக்கப் பணிகளில் ஈடுபட்டுள்ளார். \n\n"}
{"id": "252165", "url": "https://ta.wikipedia.org/wiki?curid=252165", "title": "பையூர் 1 நீலம் மாம்பழம்", "text": "பையூர் 1 நீலம் மாம்பழம்\n\nபையூர் 1 நீலம் மாம்பழம் என்பது நீலம் மாம்பழங்களில் ஒரு தனித்தேர்வு வகையாகும். இது கிருட்டிணகிரி மாவட்டத்தில் உள்ள பையூர் மண்டல வேளாண் ஆராய்ச்சி நிலையத்தில் இருந்து வெளியிடப்பட்ட உயர் விளைச்சல் இரகம் ஆகும்.\nஇவ்வகை மாமரம் வருடாவருடம் சீரான மகசூல் தரும் இரகம் ஆகும். இம்மரங்கள் குட்டையாக வளரும் தன்மையுடையன. இதன் பழங்கள் தரம் கொண்டவை. நல்ல சுவை உடையது. நல்ல இருப்புத் தன்மை கொண்டதால் நீண்ட தொலைவுக்கு எடுத்துச் செல்லலாம்.\n\n\n\n"}
{"id": "252166", "url": "https://ta.wikipedia.org/wiki?curid=252166", "title": "கலப்பாடு மாம்பழம்", "text": "கலப்பாடு மாம்பழம்\n\nகலப்பாடு என்பது மாம்பழங்களில் ஒரு வகையாகும். இம்மரம் ஆண்டு தோறும் சீரான, அதிக விளைச்சல் தரக்கூடியது. இது குட்டையாக வளரும் மத்திய பருவ இரகமாகும். இதன் பழங்கள் சிறியதாகவும், நல்ல இருப்புத்தன்மைக் கொண்டதால் நீண்டதொலைவுக்கு எடுத்துச்செல்லலாம். நார் இல்லாமல் கெட்டியான சதைப்பற்றும், நல்ல சுவையும் மணமும் உடையது. மஞ்சள் ஆரஞ்சு கலந்த ஆறஞ்சு நிறசதைப்பற்றுக் கொண்டது.\n\n\n"}
{"id": "252167", "url": "https://ta.wikipedia.org/wiki?curid=252167", "title": "மல்லிகா மாம்பழம்", "text": "மல்லிகா மாம்பழம்\n\nமல்லிகா என்பது நீலம் மற்றும் தஷஹரி இரகங்களின் கலப்பு ஒட்டு இரக மாம்பழ வகையாகும். இப்பழம் நல்ல கவர்ச்சியான தோற்றம் உடையது.\nஇதன் பழங்கள் நல்ல இருப்புத்தன்மைக் கொண்டதால் நீண்டதொலைவுக்கு எடுத்துச்செல்லலாம். நார் இல்லாமல் கெட்டியான சதைப்பற்றும்,நல்ல சுவையும் மணமும் உடையது. \n\n\n"}
{"id": "252169", "url": "https://ta.wikipedia.org/wiki?curid=252169", "title": "அர்கா புனித் மாம்பழம்", "text": "அர்கா புனித் மாம்பழம்\n\nஅர்கா புனித் இரக மாம்பழம் அல்போன்சா மற்றும் பங்கனப்பள்ளி இரங்களின் கலப்பு ஒட்டு இரக மாம்பழ வகையாகும். இது மிதமான வீரியம் கொண்ட மரம் ஆகும். ஆண்டுதோரும் சீரான விளைச்சல் தரக்கூடியது. இது நடுப்பருவ இரகம் ஆகும். இதன் பழங்கள் நல்ல இருப்புத்தன்மைக் கொண்டதாகவும் வெளிநாடுகளுக்கு ஏற்றுமதி செய்யக்கூடிய இரகமாகவும் உள்ளது. அல்போன்சாவைப் போல கெட்டியான ஆரஞ்சு நிற சதைப்பற்றும், இனிப்பும் புளிப்பும் கலந்த சுவையும் நல்ல மணமும் உடையது. \n\nSection::::உசாத்துணை.\nஆறாவது அகில இந்திய மாங்கனி விழா மலர்,கிருட்டிணகிரி,தர்ம்புரி மாவட்டத்திற்கேற்ற மா இரகங்கள். கட்டுரை.\n\n"}
{"id": "252170", "url": "https://ta.wikipedia.org/wiki?curid=252170", "title": "யானைப் பற்பசை", "text": "யானைப் பற்பசை\n\nயானைப் பற்பசை (\"Elephant toothpaste\") என்பது ஐதரசன் பெராக்சைடு விரைவாக சிதைவடைவதால் உண்டாகும் ஒரு நுரைபடிந்த பொருள் ஆகும். மிகவும் குறைவான வினைபடு பொருள்கள் இச்சோதனைக்குத் தேவைப்படுவதால், பெரும்பாலும் வகுப்பறைகளில் இச்சோதனையைச் செய்துகாட்டி நுரை எரிமலை செய்யப்படுகிறது. சிலசமயங்களில் இச்சோதனையை \"மார்சுமலோ சோதனை\" (\"Marshmallow Experiment\") என்றும் அழைப்பார்கள். ஆனால் இச்சோதனை உளவியல் சார்ந்த ஸ்டான்போர்டு மார்சுமலோ சோதனையுடன் தொடர்பில்லாதது ஆகும்.\nSection::::விளக்கம்.\nமுதலில் செறிவூட்டப்பட்ட (30%), ஐதரசன் பெராக்சைடுடன் திரவ சவர்க்காரம் கலக்கப்படுகிறது. பின்னர் மிக விரைவில் ஐதரசன் பெராக்சைடு சிதைவடைய வேண்டுமென்பதற்காக ஒரு வினையூக்கி, பெரும்பாலும் பொட்டாசியம் அயோடைடு சேர்க்கப்படுகிறது. ஐதரசன் பெராக்சைடு ஆக்சிசன் மற்றும் தண்ணீர் எனவிரண்டாகச் சிதைவடைகிறது. குறைவான அளவு ஐதரசன் பெராக்சைடு அதிகமான அளவு ஆக்சிசனை உற்பத்தி செய்து அதை கொள்கலனுக்கு வெளியே தள்ளுகிறது. சவர்க்காரம் கலந்த நீர் ஆக்சிசனை தடுத்து குமிழ்களை உருவாக்கி பின்னர் நுரையாக மாற்றுகிறது. வினையூக்கி சேர்க்கப்படுவதற்கு முன்பே நிறமூட்டுவதற்காக வண்ணப்பொடிகளும் சேர்க்கப்படுவதுணடு.\n\nSection::::வேதியியல் விளக்கம்.\nஇவ்வினை ஐதரசன் பெராக்சைடின் (HO) வினையூக்கிசார் சிதைவடைதலை வெளிப்படுத்துகிறது. பொதுவாக ஐதரசன் பெராக்சைடு, ஆக்சிசன் மற்றும் தண்ணீர் எனவிரண்டாக சிதைவடைவது உணர்ந்து கொள்ளும் அல்லது அளவிடும் அளவுக்கு மிகமெதுவாக நிகழும் செயலாகும்.\n\nபொட்டாசியம் அயோடைடில் உள்ள அயோடைடு அயனி இவ்வினையில் வினையூக்கியாகச் செயல்படுகிறது. இவ்வினையூக்கி வினையில் எந்தவித பாதிப்பும் அடையாமல் வினைவழிமுறையில் மாற்றம் ஏற்படுத்தி வினைச் செயல்முறையை துரிதப்படுத்துகிறது.\n\nஇவ்வினை ஒரு வெப்பம் உமிழ்வினை ஆகும்; வினையில் உற்பத்தியாகும் நுரையும் மிகவும் சூடாக இருக்கும்.\n\n"}
{"id": "252173", "url": "https://ta.wikipedia.org/wiki?curid=252173", "title": "வில்லை (வடிவவியல்)", "text": "வில்லை (வடிவவியல்)\n\nவடிவவியலில் வில்லை (\"lens\") என்பது இருபுறம் குவிந்துள்ள ஒரு வடிவமைப்பு ஆகும். இவ்வடிவம் இரு வட்ட விற்களால் அடைவுபெற்றிருக்கும். சம ஆரங்கொண்ட இரு வட்ட விற்களாலான வில்லைகள் சமச்சீர் வில்லைகள் எனவும், சமமற்ற ஆரங்கொண்ட இரு வட்ட விற்களாலான வில்லைகள் சமச்சீரற்ற வில்லைகள் எனவும் அழைக்கப்படுகின்றன.\nபிறை ஒரு குழிவு-குவிவு வடிவம் கொண்டதாகும்.\n\nபொதுவாக ஒளிவியலில் பயன்படுத்தப்படும் வில்லையானது ஒரு முப்பரிமாண வடிவம். இது இருபரிமாண வில்லையொன்றை அதன் சமச்சீர் அச்சைப் பொறுத்து சுழற்றுவதால் பெறப்படுகிறது.\n\n"}
{"id": "252182", "url": "https://ta.wikipedia.org/wiki?curid=252182", "title": "கொச்சுவேலி - யஷ்வந்த்பூர் விரைவுவண்டி", "text": "கொச்சுவேலி - யஷ்வந்த்பூர் விரைவுவண்டி\n\nகொச்சுவேலி - யஷ்வந்த்பூர் விரைவுவண்டி என்பது இந்திய இரயில்வேயினால் இயக்கப்படும் விரைவுவண்டிகளில் ஒன்றாகும். இது கேரளத்திலுள்ள கொச்சுவேலியையும், கர்நாடகத்தில் உள்ள யஷ்வந்த்பூரையும் இணைக்கிறது.\n"}
{"id": "252183", "url": "https://ta.wikipedia.org/wiki?curid=252183", "title": "வரிசைமுறை – கட்டுப்பாட்டிலுள்ள பலபடி", "text": "வரிசைமுறை – கட்டுப்பாட்டிலுள்ள பலபடி\n\nவரிசைமுறை – கட்டுப்பாட்டிலுள்ள பலபடிகள் \"(Sequence-controlled polymers)\" என்பவை வெவ்வேறு வேதியியல் இயல்பைக் கொண்டுள்ள ஒற்றைப்படிகள் ஓர் ஒழுங்கு வரிசைமுறையில் இணைந்து காணப்படும் பெருமூலக்கூறுகளாகும் . உதாரணமாக,டிஎன்ஏ, ஆர்.என்.ஏ மற்றும் புரதங்கள் போன்ற உயிரியல் பலபடிகளில், ஒற்றைப்படிகள் ஓர் ஒழுங்கு வரிசை கட்டுப்பாட்டு முறையில் அமைந்துள்ளன. இயற்கை வரிசைமுறையில் அமையாதவை என வரையறுக்கப்பட்ட பலபடிகளையும் திண்ம நிலை தொகுப்புகள் என்ற செயற்கை முறையில் தயாரிக்க முடியும்.\n\nSection::::இவற்றையும் காண்க.\n• பலபடி<Br>\n• பலபடி அறிவியல் <Br>\n• பலபடி வேதியியல் <Br>\n• பலபடி இயற்பியல் <Br>\n• பலபடி பொறியியல் <Br>\n• வேதியியல்\n"}
{"id": "252202", "url": "https://ta.wikipedia.org/wiki?curid=252202", "title": "பிரபாகரர்", "text": "பிரபாகரர்\n\nபிரபாகரர் (Prabhākara), இந்தியாவில் கி. பி., ஏழாம் நூற்றாண்டில் வாழ்ந்த மீமாம்ச சித்தாந்தி. தனது குரு குமரிலபட்டருடன் பூர்வ மீமாம்ச சித்தாந்தம் குறித்தான சிறிது கருத்து வேறுபாட்டால் பிரபாகர மீமாம்சா என்ற சித்தாந்தாத்தை நிலைநாட்டினார்.\n"}
{"id": "252205", "url": "https://ta.wikipedia.org/wiki?curid=252205", "title": "மேல் குவார்க்கு", "text": "மேல் குவார்க்கு\n\nமேல் குவார்க்குகள் \"(Up quarks)\" என்பவை அணு உட்துகள்கள் ஆகும். புரோட்டான்கள் போன்ற பல பெரிய துகள்களை உருவாக்க இத்துகள்கள் உதவுகின்றன. மேல் குவார்க்குகளின் மின்சுமை +2/3 ஆகும். அறியப்பட்டுள்ள ஆறுவகையான குவார்க்குகளில் இவையே மிகவும் இலேசானவையாகும். மேல் குவார்க்குகளின் கோண உந்தம் ½ ஆகும். அடிப்படை விசைகள் எனப்படும் ஈர்ப்பு விசை, வலிய இடைவினை, வலிகுறை இடைவினை,மின்காந்த விசை ஆகிய நான்கும் மேல் குவார்க்குகளைப் பாதிக்கின்றன. அனைத்து குவார்க்குகளையும் போலவே மேல் குவார்க்குகளும் அடிப்படைத் துகள்களாகும். இதன்பொருள் இவை மிகச்சிறியவை, இவற்றை மேலும் பிரிக்க இயலாது என்று விஞ்ஞானிகள் நம்புகிறார்கள்.\n\nமின்சுமை +2/3 பெற்றுள்ள இரண்டு மேல் குவார்க்குகள் மற்றும் -1/3 மின்சுமை கொண்ட ஒரு கீழ் குவார்க்கு சேர்ந்து மின்சுமை +1 பெற்றுள்ள புரோட்டான்களை உருவாக்குகின்றன. இதேபோல ஒரு மேல் குவார்க் மற்றும் இரண்டு கீழ் குவார்க்குகள் இணைந்து மின்சுமையற்ற ஒரு நியூட்ரானை உருவாக்குகின்றன. சிக்கல் நிறைந்த துகள்களான பையான்களை உருவாக்கவும் மேல் குவார்க்குகள் பயன்படுகின்றன.\n"}
{"id": "252212", "url": "https://ta.wikipedia.org/wiki?curid=252212", "title": "திருவள்ளூர் வீரராகவப்பெருமாள் கோயில்", "text": "திருவள்ளூர் வீரராகவப்பெருமாள் கோயில்\n\nதிருவள்ளூர் வீரராகவபெருமாள் திருக்கோயில் 108 வைணவத் திருத்தலங்களில் ஒன்று. இந்தியாவின் தமிழ்நாடு மாநிலத்திலுள்ள சென்னைக்கு அருகில் திருவள்ளூரில் இக்கோயில்அமைந்துள்ளது.\n\nSection::::கோவில்.\nஇத்திருக்கோவிலை அகோபில மடம் பராமரித்து வருகிறது. இத்திருக்கோயில் ஐந்தடுக்கு இராசகோபுரத்துடன் (பிரதான வாயில்) பல்லவர்களால் கட்டப்பட்டது ஆகும். கனகவள்ளி அம்மையார், கனேச ஆழ்வார், கஜலட்சுமி தாயார், கோபாலன், நம்மாழ்வார், சக்கரத்தாழ்வார், ஆண்டாள், வேதாந்த தேசிகன், இராமானுச ஆச்சாரியார், லட்சுமிநரசிம்மர் ஆகியோருக்கு இங்கு தனித்தனியே சிறு ஆலயங்கள் கட்டப்பட்டுள்ளன. இங்குதான் இறைவன் அரசன் தர்மசேனனின் மகள் வசுமதியை திருக்கல்யாணம் செய்து கொண்டதாக கூறப்படுகிறது.\n\nஇங்குள்ள கல்வெட்டுகள் 9 ஆம் நூற்றாண்டைச் சார்ந்த பல்லவர்களின் இரண்டாவது பாதியைக் குறிப்பிடுகின்றன. இக்கோவில் 5000 ஆண்டுகள் பழமை வாய்ந்தது என உள்ளூரில் புழக்கத்திலுள்ள புராணக் கதைகள் தெரிவிக்கின்றன. விஷ்ணுவே வீரராகவப்பெருமாளாக இக்கோவிலில் குடிகொண்டுள்ளார். \n\nஇக்கோயிலின் இறைவன் ”வைத்திய வீரராகவர்” என்றும் அழைக்கப்படுகிறார். தீராத நோய்களை வீரராகவர் தீர்த்து வைப்பார் என்ற நம்பிக்கையில் மக்கள் சிறிய உலோகத் தகட்டில் நோயினால் பாதிக்கப்பட்ட உறுப்பைச் செதுக்கி அந்நோயைத் தீர்த்து வைக்குமாறு கடவுளிடம் கோரிக்கை சமர்ப்பிப்பதை வழக்கமாகக் கொண்டுள்ளனர். இறைவனுக்கு இங்கு சந்தன எண்ணெயால் மட்டும் அபிசேகம் செய்யப்படுகிறது.\n\nSection::::தல வரலாறு.\nபுரு எனும் முனிவரின் யாகத்தின் பயனாய் பிறந்த சாலிஹோத்ரர் எனும் முனிவர் இங்கு தவம் செய்து வந்தார். தினமும் அதிதிக்கு படைத்த பின்பு உண்ணபவரான சாலிஹோத்ர முனிவரின் அதிதியாக பெருமாளே வயோதிகர் வடிவில் வந்து உணவு பெற்றார். பசி தீராததாகக் கூறி முனிவரின் பங்கையும் உண்டு பசியாறிய பின்னர் உண்ட களைப்பு தீர எங்கே படுப்பது என முனிவரிடம் வினவ, முனிவர் தம் ஆசிரமத்தைக் காட்டினார். அங்கே பெருமாளாக சயனித்தார். \"படுக்க எவ்வுள்\" என்று கேட்டதால் ஊர் பெயர் எவ்வுள்ளூர் என்றும் எவ்வுட்கிடந்தான் என்பது பெருமாள் திருப்பெயருமாயிற்று.\n\nஸ்ரீதேவித் தாயார் வசுமதி எனும் பெயரில் திலிப மகாராஜாவிற்கு பெண்ணாக அவதரித்து வாழ்ந்து வர, வீரநாராயணன் எனும் பெயருடன் வேட்டைக்குச் சென்ற பெருமாள் தாயாரை மணமுடித்ததாகத் தலவரலாறு. \n\nஅதன்பின்னரே பெருமாள் பெயர் மாறிற்று, அதுவரை கிங்கிருஹேசன் எனும் பெயரே பெருமாளுக்கு முக்கிய திருப்பெயராக விளங்கிற்று. \n\nSection::::திருக்குளச்சிறப்பு.\nஇத்திருக்கோயில் திருக்குளம் நோய்தீர்க்கும் திருக்குளமாகவும், பெருமாள் வைத்திய வீரராகவப்பெருமாளாகவும் பக்தர்களால் கூறப்படுகின்றனர்.\n\n"}
{"id": "252218", "url": "https://ta.wikipedia.org/wiki?curid=252218", "title": "ஓரியண்டல் வணிக வங்கி", "text": "ஓரியண்டல் வணிக வங்கி\n\nஓரியண்டல் வணிக வங்கி அல்லது ஓரியண்டல் பேங்க் ஆப் காமர்சு இந்தியாவில் 1980 முதல் செயல்பட்டுவரும் பொதுத்துறை வங்கிகளில் ஒன்றாகும். இது 1943ஆம் ஆண்டில் லாகூரில் (அப்போதைய இந்தியா, தற்போது பாகிஸ்தான்) தொடங்கப்பட்ட வங்கியாகும். இந்த வங்கி 15 ஏப்ரல் 1980 இல் நாட்டுடைமையாக்கப்பட்டது. \n\n"}
{"id": "252219", "url": "https://ta.wikipedia.org/wiki?curid=252219", "title": "முப்பத்திரண்டு உத்திகள்", "text": "முப்பத்திரண்டு உத்திகள்\n\nமுப்பத்திரண்டு உத்திகள் நூலில் இருத்தல் வேண்டும் என நன்னூல் சிலவகை உத்திகளைப் பட்டியலிட்டுள்ளது. அவை,\n\n1.சொல்லித் தொடங்குதல் வேண்டும்.<Br> \n2. காரண காரிய முறைப்படி இயல்களை வைத்தல் வேண்டும்.<Br>\n3. நூலில் கூறக்கருதும் பொருள்களை தொகுத்துக் கூறுதல் வேண்டும்.<Br>\n4. பின்னர் அவற்றைவகுத்துக் காட்டுதல் வேண்டும்.<Br>\n5. கூறவந்த கருத்தை மேலோர் கூறியுள்ளவாறு முடித்துக்காட்ட வேண்டும்.<Br>\n6. தான் கூறும் கருத்துக்கு இலக்கியத்தின் இடம் கூறுதல் வேண்டும்.<Br>\n7. முன்னோர் கூறிய கருத்துகளை பொருத்தமான இடங்களில் எடுத்தாள வேண்டும்.<Br>\n8. பிறருடைய கோட்பாடுகளையும் எடுத்துக் கூறுதல் வேண்டும்.<Br> \n9. சொற்களின் பொருள் விளக்க உருபுகளை விரித்துக் கூறுதல் வேண்டும்.<Br>\n10. ஒன்றோடொன்று தொடர்புடைய சொற்களை இணைத்துக் கூறுதல் வேண்டும்.<Br>\n11. இருபொருள்படக் கூறுதல் வேண்டும்.<Br>\n12. காரணம் விளங்காமல் கூறப்பட்டதை காரணம் கூறி முடிக்க வேண்டும்.<Br>\n13. ஒரு பொருளுக்குரிய இலக்கணத்தை ஒப்புமைப்படுத்தி உறுதிப்படுத்துதல் வேண்டும்.<Br>\n14. உறுதிப்படுத்திய இலக்கணத்தை பிறவிடங்களிலும் பயன்படுத்துமாறு தொடர்புபடுத்துதல் வேண்டும்.<Br>\n15. வழக்கொழிந்தவற்றை விலக்குதல் வேண்டும்.<Br>\n16. தற்காலத்தில் வழக்குக்கு வந்தப் புதுமைகளை ஏற்புடையது எனில் ஏற்றுக் கொள்ள வேண்டும்.<Br>\n17. பின்னால் இவை தேவைப்படும் என்றுணர்ந்து அவற்றை முன்கூட்டியே சொல்வது வேண்டும்.<Br>\n18. ஒரு பொருளுக்கு கருவியாய் அமையவேண்டியதை பின்னால் நிறுத்திக் காட்டுதல் வேண்டும்.<Br>\n19. வெவ்வெறு வேறுபட்ட கருத்துகளையும் எடுத்துக் காட்டல் வேண்டும்.<Br>\n20. அவ்வாறு வேறுபடும் கருத்துகளை தொகுத்துக் கூறல் வேண்டும்.<Br>\n21. இறுதியில் சொல்லப் போவதை முற்பகுதியில் சொல்ல நேர்ந்தால் அது பின்னர் விளக்கப்படும் என்று கூறுதல் வேண்டும்.<Br>\n22. முற்பகுதியில் கூறப்பட்டதை பிற்பகுதியில் மீண்டும் சொல்ல நேர்ந்தால் முன்னரே கூறப்பட்டது என்று கூறுதல் வேண்டும்.<Br>\n23. மாறுபட்ட இரண்டு கருத்துகளில் ஏதாவதொன்றை துணிந்து ஏற்க வேண்டும்.<Br>\n24. மேற்கோள்கள் எடுத்துக்காட்ட வேண்டும்.<Br>\n25. தான் சொல்ல வந்ததை மேற்கோளுடன் பொருத்திக் காட்ட வேண்டும்.<Br>\n26. ஐயத்திற்கு இடமின்றி சொல்லவந்த கருத்தை உரைக்க வேண்டும்.<Br>\n27. சொல்லாமல் விட்டவற்றிற்கும் காரணம் கூறுதல் வேண்டும்.<Br>\n28. பிறநூல்களின் முடிவுகளை ஏற்றுக் கொள்ள வேண்டும்.<Br>\n29. தன்னுடைய புதிய கருத்துகளை பலவிடங்களில் எடுத்துச் சொல்லுதல் வேண்டும்.<Br>\n30. சொற்பொருள் விளக்கத்தையும் அங்கேயே கொடுத்திடல் வேண்டும்.<Br>\n31. ஒத்த கருத்துக்கள் உடையனவற்றை ஓரிடத்தில் வகைப்படுத்த வேண்டும்.<Br>\n32. மேலும் ஆராய்வதற்குரிய எல்லைகளை எடுத்துக்காட்டுதல் வேண்டும். \n\n"}
{"id": "252223", "url": "https://ta.wikipedia.org/wiki?curid=252223", "title": "அர்கா அன்மோல் மாம்பழம்", "text": "அர்கா அன்மோல் மாம்பழம்\n\nஅர்கா அன்மோல் என்பது ஒரு கலப்பு ஒட்டு இரகமாகும். இது அல்போன்சா மற்றும் ஜனார்தன் பசந் இரகங்களைக் கொண்டு இனச்சேர்கை மூலம் உருவான மா வகையாகும். இம்மரம் ஆண்டு தோறும் சீரான விளைச்சல் தரக்கூடியது. மிக நல்ல இருப்புத்தன்மைக் கொண்டதால் நீண்டதொலைவுக்கு எடுத்துச்செல்லலாம். பஞ்சு சதை இல்லாததால் ஏற்றுமதி இரமாக உள்ளது. இனிப்பும் புளிப்பும் கலந்த சுவை உடையது. சீரான ஆறஞ்சு நிறச்தைப்பற்றுக் கொண்டது.\n\nSection::::உசாத்துணை.\nஆறாவது அகில இந்திய மாங்கனி விழா மலர், கிருட்டிணகிரி, தர்ம்புரி மாவட்டத்திற்கேற்ற மா இரகங்கள். கட்டுரை.\n"}
{"id": "252224", "url": "https://ta.wikipedia.org/wiki?curid=252224", "title": "அர்கா நீல்கிரன் மாம்பழம்", "text": "அர்கா நீல்கிரன் மாம்பழம்\n\nஅர்கா நீல்கிரன் என்பது ஒரு கலப்பு ஒட்டு இரக மா வகையாகும். இது அல்போன்சா மற்றும் நீலம் மாம்பழ இரகங்களைக் கொண்டு இனச்சேர்க்கை மூலம் உருவாக்கப்பட்ட மா வகையாகும். இம்மரம் ஆண்டு தோறும் சீரான விளைச்சல் தரக்கூடியது. நீலம் போல நடுத்தர எடையுடனும், நல்ல இருப்புத்தன்மை கொண்டது. நீலத்தைப்போல பின்பட்ட இரகமாகும். நீலத்தைவிட அதிக மகசூல் தரும் இரகமாகவும் உள்ளது. பழத்தின் நிறம் மஞ்சளுடன் சிவப்பு கலந்த எடுப்பான தோற்றம் உடையது. நல்ல சதைப்பற்றுடன் சாறு நிறைந்தது.\n\n"}
{"id": "252233", "url": "https://ta.wikipedia.org/wiki?curid=252233", "title": "குருசரண் தாஸ்", "text": "குருசரண் தாஸ்\n\nகுருசரண் தாஸ் (பிறப்பு அக்டோபர் 3, 1943) என்பவர் இந்திய எழுத்தாளர் மற்றும் அறிவுஜீவி ஆவார். இவருடைய இந்தியா அன்பவுண்ட் (india unbound) என்ற புத்தகம் உலக அளவில் அதிகம் விற்பனை ஆகும் புத்தகங்களில் ஒன்றாகும். இந்த புத்தகத்தை பிபிசி செய்தி நிறுவனம் ஒளிப்படமாகவும் வெளியிட்டுள்ளது.\n\nஇவர் ஆங்கிலம், ஹிந்தி, மராத்தி மற்றும் தெலுங்கு மொழிகளில் வெளியாகும் 6 நாளிதழ்களில் கட்டுரையாளராக உள்ளார். இவர் குறிப்பிட்ட கால இடைவெளியில் நியூயார்க் டைம்ஸ், வால் ஸ்ட்ரீட் ஜர்னல், பினான்சியல் டைம்ஸ், நியூஸ்வீக் போன்ற நாளிதழ்களிலும் எழுதி வருகிறார்.\n"}
{"id": "252236", "url": "https://ta.wikipedia.org/wiki?curid=252236", "title": "பெர்புரோமிக் அமிலம்", "text": "பெர்புரோமிக் அமிலம்\n\nபெர்புரோமிக் அமிலம் \"(perbromic acid)\" என்பது HBrO என்ற மூலக்கூற்று வாய்பாடுடன் கூடிய ஒரு கனிமச்சேர்மமாகும். இது புரோமினின் ஆக்சோ அமிலவகையைச் சேர்ந்த சேர்மமாகும். பெர்ரயோடிக் அமிலம் தயாரிப்பது போல பெர்குளோரிக் அமிலத்திலிருந்து குளோரினை இடப்பெயர்ச்சி செய்து பெர்புரோமிக் அமிலம் தயாரிக்க முடிவதில்லை. பெர்புரோமேட்டு அயனியை புரோட்டானேற்றம் செய்வதன் மூலமாக மட்டுமே பெர்புரோமிக் அமிலத்தைத் தயாரிக்க முடியும்.\n\nபெர்புரோமிக் அமிலம் ஒரு வலிமையான அமிலம் மற்றும் வலிமையான ஆக்சிசனேற்றியாகவும் உள்ளது.ஆலசன்(VII) ஆக்சோ அமிலங்களில் நிலைப்புத்தன்மை குறைந்த சேர்மம் இதுவேயாகும். விரைவாக இது சிதைவடைந்து புரோமிக் அமிலம் மற்றும் ஆக்சிசனாக மாறுகிறது. காரங்களுடன் இச்சேர்மம் வினைபுரிந்து பெர்புரோமேட்டு உப்புகளாக உருவாகிறது.\n\n"}
{"id": "252237", "url": "https://ta.wikipedia.org/wiki?curid=252237", "title": "ஏர் பெர்லின்", "text": "ஏர் பெர்லின்\n\nஏர் பெர்லின் (\"Air Berlin\") விமான நிறுவனம், ஜெர்மனியின் இரண்டாவது பெரிய விமானச் சேவையாக விளங்குகிறது. ஜெர்மனியின் முதல் பெரிய விமானச் சேவையாக லுஃப்தான்சா விமானச் சேவை விளங்குகிறது. அதிகப்படியான பயணிகளுக்கு பயனளிப்பது என்ற விகிதத்தின் அடிப்படையில் ஐரோப்பாவின் எட்டாவது பெரிய விமானச் சேவையாக ஏர் பெர்லின் இடம்பெற்றுள்ளது.\n\nஇதன் அமைப்பில் 17 ஜெர்மன் நகரங்கள், சில ஐரோப்பிய பெருநகரங்கள் மற்றும் பல நிலநடுக்கடல் பகுதி ஓய்வு இலக்குகள், மதீரா, கேனரி தீவுகள், வட ஆப்பிரிக்கா மற்றும் கரிபியனில் அமைந்துள்ள கண்டங்களுக்கு இடைப்பட்ட இலக்குகள், அமெரிக்காக்களின் பகுதிகள் போன்றவை அடங்கும். பெர்லின் நகரின் டேகேல் விமான நிலையம் மற்றும் டசெல்டார்ஃப் விமான நிலையங்களை ஏர் பெர்லின் மையமாகக் கொண்டு செயல்படுகிறது. விமான நிலைய பணியகத்தின் மையமான சார்லோட்டென்பர்க் – வில்மெர்ஸ்டோர்ஃப்பினை ஏர் பெர்லின் தலைமையகமாகக் கொண்டு செயல்படுகிறது. ஏர் பெர்லின் ஒன்வேர்ல்ட் கூட்டணியில் ஒரு உறுப்பினராகவும், ஆஸ்திரியாவின் நிக்கி மற்றும் சுவிட்சர்லாந்தின் பெலையர் ஆகியவற்றின் துணை நிறுவனங்களையும் கொண்டுள்ளது. ஏர் பெர்லின் நிறுவனத்தின் 29.21 சதவீத பங்குகளை எடிஹட் ஏர்வேஸ் நிறுவனம் 2011 ஆம் ஆண்டு முதல் பெற்றுள்ளது.\n\nSection::::இலக்குகள்.\nகண்டங்களுக்கு இடைப்பட்ட சேவை விமானங்களாக அமெரிக்கா, கரிபீயன் மற்றும் தென்கிழக்கு ஆசியப் பகுதிகளுக்கு விமானச் சேவைகளை ஏர் பெரிலின் நிறுவனம் செயல்படுத்துகிறது. இத்துடன் விடுமுறை தின விமானச் சேவைகளாக கேனரி தீவுகள் மற்றும் வட ஆப்பிரிக்கா ஆகிய இடங்கள் உட்பட சுமார் 40 நாடுகளின் முக்கியப் பகுதிகளில், 150 இலக்குகளைக் கொண்டு செயல்படுகிறது. பெர்லின் மற்றும் டச்செல்டார்ஃப் ஆகிய இடங்கள் ஏர் பெர்லின் நிறுவனத்தின் முக்கிய இடங்கள் ஆகும். இங்கு அதிக தூரம் செல்லக்கூடிய விமானங்கள் மற்றும் ஐரோப்பாவினை இணைக்கும் விமானங்களுக்குரிய பகுதிகளாக இந்த முக்கிய இடங்கள் விளங்குகின்றன.\n\nSection::::உயர்தர வழித்தடங்கள்.\nகோஹ் சமுய் – பாங்காக், பாங்காக் – கோஹ் சமுய், எடின்பர் – லண்டன் மற்றும் லண்டன் – கிளாஸ்கோவ் ஆகிய வழித்தடங்கள் ஏர் பெரிலின் செயல்படக்கூடிய உயர்தர வழித்தடங்கள் ஆகும். இந்த வழித்தடங்களுக்கு முறையே வாரத்திற்கு 98, 98, 81 மற்றும் 68 விமானங்களை ஏர் பெர்லின் நிறுவனம் இயக்குகிறது.\n\nSection::::கோட்ஷேர் ஒப்பந்தங்கள்.\nஏப்ரல் 2015 இன் படி, ஏர் பெர்லின் நிறுவனம் பின்வரும் நிறுவனங்களுடன் கோட்ஷேர் ஒப்பந்தங்களைப் பகிர்ந்துள்ளது.\n\n\nSection::::விமானக் குழு.\nSection::::தற்போதைய விமானக் குழு.\nஜூன் 2015 இன் படி, ஏர் பெர்லின் நிறுவனத்தின் விமானக் குழுவில் பின்வரும் விமானங்கள் உள்ளன.\n\nSection::::விமானக் குழு முன்னேற்றம்.\nஏர் பெர்லின் பின்வரும் விமானங்களை செயல்படுத்தி வருகிறது.\n\n"}
{"id": "252242", "url": "https://ta.wikipedia.org/wiki?curid=252242", "title": "பன்னாட்டு வேதியியல் ஆண்டு", "text": "பன்னாட்டு வேதியியல் ஆண்டு\n\nபன்னாட்டு வேதியியல் ஆண்டு 2011 (\"International Year of Chemistry 2011\") என்பது வேதியியல் தந்த மாந்தரின மேம்பாட்டுக்கான பங்களிப்புக்காக 2011 ஆம் ஆண்டு முழுவதும் கொண்டாடப்பட்ட ஓர் அறிவியல் விழாவாகும். இந்த வேதியியல் ஆண்டைக் கொண்டாட பன்னாட்டவை 2008ஆம் ஆண்டில் ஏற்றுக் கொண்டது. இந்த ஆண்டுக்கான நிகழ்ச்சிகளை பன்னாட்டு தூய, பயன்முறை வேதியியல் ஒன்றியம், யுனெசுக்கோ ஆகிய இரு அமைப்புகளும் ஒருங்கிணைத்தன.\n\nSection::::பின்னணி.\nபன்னாட்டு வேதியியல் ஆண்டு 2011 சார்ந்த ஐநா தீர்மானத்தை எத்தியோப்பியா அனுப்பியது. இதில் 23 நாடுகள் இணைப் புரவலராகச் செயல்பட்டன. தீர்மானத்தில் பன்னாட்டவை நீடிப்புதிற வளர்ச்சிப் பத்தாண்டு 2005-14 எனும் திட்ட இலக்குகளை அடைவதற்கு வேதியியல் பெரும் பங்காற்றுவது சுட்டிக் காட்டப்பட்டது.\nSection::::கருப்பொருள்.\n\"வேதியியல்-நம் வாழ்வும் எதிர்காலமும்\" என்ற கருப்பொருள் பன்னாட்டு வேதியியல் ஆண்டு 2011இன் கொண்டாட்டத்துக்குத் தேர்வு செய்யப்பட்டது. கொண்டாட்ட மையம் “மாந்தரின நல்வாழ்விற்கு வேதியியலின் பெறுமதிகளும் பங்களிப்புகளும்” என்பதில் குவியலானது. இது பொதுமக்களிடையே விழிப்புணர்வை ஏற்படுத்தவும் இளைய தலைமுறையினரை இப்புலத்திபால் ஈர்க்கவும் புவிக்கோளகச் சிக்கல்களைத் தீர்ப்பதில் வேதியியலின் பங்களிப்பைச் சுட்டிக் காட்டவும் முனைந்தது.\n\nSection::::நிகழ்ச்சிகள்.\nபன்னாட்டு வேதியியல் ஆண்டின் கொண்டாட்டங்களை உலக நாடுகளின் வேதியியல் சார்ந்த கழகங்கள் ஒருங்கிணைத்தன. எடுத்துகாட்டாக, அமெரிக்க வேதியியல் குமுகம், வேதியியலுக்கான வேந்திய சங்கம், பிரேசில் வேதியியல் கழகம், வேதியியல் தொழிற்கழகம், ஆத்திரேலிய அரசு வேதியியல் நிறுவனம், ஐரோப்பிய வேதியியல், மூலக்கூற்று அறிவியல் கழகம், ஆப்பிரிக்க வேதியியல் கழகங்களின் கூட்டமைப்பு போன்றவை விழாவில் முனைவாக ஈடுபட்டன.\n\nபன்னாட்டு தனி மற்றும் பயன்பாட்டு வேதியியல் ஒன்றியம் (IUPAC) 25 தனிப்பெரும் பங்களிப்பு ஆற்றிய மகளிர் வேதியியல், வேதிப்பொறியியல் அறிஞர்களை விருது வழங்கத் தேர்வு செய்தது. இவர்களில் இசுரவேலைச் சேர்ந்த அடா யோனத், தாய்லாந்தைச் சேர்ந்த சுலபோர்ன் வலாக், பெரும்பிரித்தனைச் சேர்ந்த இலெசுலே யெல்லோலீ, அமெரிக்க ஒன்றிய நாடுகளைச் சேர்ந்த யோவான்னா எஸ். பௌலர் ஆகியோர் சிலராவர்.\n\nபன்னாட்டு வேதியியல் ஆண்டு வலைத்தளத்தில் நிகழ்ச்சிகளின் முழுப்பட்டியலையும் இட்டுவைத்துள்ளது. திட்டமிடப்பட்ட நிகழ்ச்சிகள் கருத்தரங்குகள், பேராயங்கள், மாநாடுகள், விழாக்கல், பொருட்காட்சிகள், படக் காட்சிகள், grand openings,விரிவுரைகள், கூட்டங்கள், திறந்த அரங்கு விவாதங்கள், பணியரங்குகள், கொண்டாட்டங்கள், திரைப்படங்கள், கலைக்காட்சிகள், புதிர்கள் எனப் பட்டியல் இடப்பட்டுள்ளன.\n\nபன்னாட்டு வேதியியல் ஆண்டின் நிறைவு விழா 2011 டிசம்பர் 1ஆம் நாளன்று பெல்ஜியம், பிரசெல்சு நகரில் கொண்டாடப்பட்டது.\n\nSection::::சில குறிப்பிடத்தக்க நிகழ்ச்சிகள்.\nSection::::பிரான்சு.\nயுனெசுக்கோவின் பாரிசு தலைமையகத்தில் 2011 சனவரி 27-28 ஆகிய நாட்களில் பன்னாட்டு வேதியியல் ஆண்டின் அலுவல்முறைத் தொடக்க விழா நிறைவேற்றப்பட்டது. இதில் 60 நாடுகளில் இருந்துவந்த 1000+ பேராளர்கள் பங்குபற்றினர். நான்கு நோபெல் பரிசாளர்கள் வந்திருந்தனர். யுனஸ்கோ பொது இயக்குநர் இரீனா பொகோவா தொடக்க விழாவில் உரையாற்றினார்.\n\nSection::::சுவிட்சர்லாந்து.\nபன்னாட்டு வேதியியல் ஆண்டை பதிவுசெய்ய சுவிசு அஞ்சல் துறை உயிர்ச்சத்து சி மூலக்கூற்றின் படிமத்தை அஞ்சல்தலையாக வெளியிட்டது. இந்த உயிர்ச்சத்து-சி மூலக்கூற்றை முதன்முதலாக சுவிசு வேதியியலார் தடெயசு ரீச்ஸ்ட்டீன் 1933இல் தொகுத்தார்.\n\nSection::::பிரித்தானிய ஒன்றிய அரசுகள்.\nஆயிரமாண்டுத் தொடக்கத்தில் இருந்து ஏற்பட்டுள்ள வேதியியல் பங்களிப்புகளை அரசு வேதியியல் கழகம்]] மீள்பார்வையிடுவதன் வாயிலாகப் பன்னாட்டு வேதியியல் ஆண்டு 2011 விழாவைக் கொண்டாடியது.\n\nSection::::ஆசுத்திரேலியா.\nபன்னாட்டு வேதியியல் ஆண்டின் அலுவலக நிகழ்ச்சியாக ஒரு பன்னாட்டுக் கருத்தரங்கம் உலக மரபுச்சின்னப் பட்டியலில் உள்ள லார்டு ஓவ் தீவில் ஆகத்து 14-18 ஆகிய நாட்களில் ”புவிக்கோளகச் செயற்கை ஒளிச்சேர்க்கை: ஆற்றல், மீநுண்வேதியியல், ஆளுகையும்” என்ற தலைப்பில் நடத்தப்பட்டது.\n\nSection::::கனடா.\nகனடா வேதியியல் ஆண்டுக்காக பல செயல்விளக்கங்களுக்கு ஏற்பாடு செய்தது. இதில் கனடாவைச் சேர்ந்த 32 பல்கலைக்கழகங்கள் பங்கேற்றன. டல்கவுசி பல்கலைக்கழகம் 2011 மே 7ஆம் நாளன்று ”வேதியியல் ஊர்வல”த்துக்கு ஏற்பாடு செய்தது. இதில் வேதி ஆய்வகமும் உணவும் செயல்விளக்கங்களோடு சுற்றுலா வந்தன.\n\n"}
{"id": "252243", "url": "https://ta.wikipedia.org/wiki?curid=252243", "title": "வனேடியம்(III) புரோமைடு", "text": "வனேடியம்(III) புரோமைடு\n\nவனேடியம்(III) புரோமைடு \"(Vanadium(III) bromide)\" என்பது VBr என்ற மூலக்கூற்று வாய்பாட்டுடன் கூடிய ஒரு கனிமச்சேர்மமாகும். இது வனேடியம் முப்புரோமைடு என்றும் அழைக்கப்படுகிறது. திண்ம நிலையில் இச்சேர்மம் பலபடி சார்ந்த எண்முக வனேடியம்(III), ஆறு் புரோமைடு ஈதல் தொகுதிகளால் சூழப்பட்டு காணப்படுகிறது.\n\nவனேடியம் நான்மகுளோரைடுடன் (VCl ) ஐதரசன் புரோமைடை (HBr) சேர்ப்பதன் மூலம் வனேடியம் முப்புரோமைடை(VBr ) தயாரிக்க இயலும்.\n\nநிலையில்லாத வனேடியம்(IV)புரோமைடு (VBr4,) உருவாதல் வழியாக இவ்வினை முன்னிகழ்ந்து அறை வெப்பநிலையில் புரோமின் வாயு வெளியேறுகிறது. \nவனேடியம் முக்குளோரைடு போலவே வனேடியம் முப்புரோமைடும் , இருமீத்தாக்சியீத்தேன் மற்றும் நான்மவைதரோபியூரேன் ஆகியனவற்றுடன் சேர்ந்து VBr3(THF)3 போன்ற சிக்கலான சேர்மங்களைத் தருகிறது. \n\n[VBr2(H2O)4]+ உப்பு இருக்கும் வனேடியம் (III) புரோமைடில் இருந்து நீர்த்தகரைசல்கள் தயாரிக்கப்படுகின்றன. அவற்றை ஆவியாக்கினால் [VBr2(H2O)4]Br போன்ற சிக்கலான சேர்மங்கள் தயாரிக்கலாம்\n\n \n"}
{"id": "252251", "url": "https://ta.wikipedia.org/wiki?curid=252251", "title": "வெஸ்டின் சென்னை", "text": "வெஸ்டின் சென்னை\n\nவெஸ்டின் சென்னை (Westin Chennai), இந்தியாவின் தமிழக மாநிலத்தின் தலைநகரான சென்னையில் உள்ள, வேளச்சேரியில் வேளச்சேரி முதன்மைச் சாலையில் அமைந்துள்ள விடுதி ஆகும். பத்து அடுக்குகளைக் கொண்ட இந்த விடுதி ஐந்து நட்சத்திர மதிப்பு கொண்டது. இது இந்தியாவில் அமைந்த ஆறாவது வெஸ்டின் ஹோட்டல் ஆகும். இது சென்னையின் தென்பகுதிப் புறநகர் பகுதியில் அமைந்துள்ளது.\n\nSection::::வரலாறு.\nபிப்ரவரி 2013 இல் வெஸ்டின் சென்னை ஹோட்டல் திறக்கப்பட்டது. நவம்பர் 2013 இல் ஆசிய உணவகத்தினைத் தொடங்கியது. அந்த உணவகம் ஆங்கிலத்தில் சுருக்கமாக EEST (Elegant, Exquisite, Serenity and Triumph) என்று அழைக்கப்பட்டது.\n\nSection::::அருகாமையில் உள்ள இடங்கள்.\nவெஸ்டின் சென்னை ஹோட்டலுக்கு அருகே சென்னையின் கிண்டி கிரிக்கெட் மைதானம், இந்திய தொழில்நுட்பக் கழகம், கிண்டி தேசியப் பூங்கா ஆகியவை அமைந்துள்ளன. இவற்றுடன் கிண்டி குதிரைப் பந்தயப் பகுதி மற்றும் சென்னை பாம்புப் பூங்கா மிக அருகில் அமைந்துள்ளன.\n\nSection::::விடுதி.\nவெஸ்டின் சென்னை விடுதி சுமார் 7792 சதுர மீட்டர் பரப்பளவுடைய இடத்தில் கட்டப்பட்டுள்ளது. இங்கு நான்கு உணவு மற்றும் குளிர்பானம் அருந்தும் இடங்கள் உள்ளன. இதில் தினசரி உணவகம், சிறப்பு உணவகம், ஒரு பார் மற்றும் நீச்சல் குளத்தருகில் அமைந்துள்ள உணவகம் ஆகியவை அடங்கும். ஓய்வுநேரத்தில் பொழுதுபோக்குப் பகுதியாக உடற்பயிற்சி செய்யும் இடம், வெளிப்புற நீச்சல் குளம், ஸ்பா மற்றும் குழு ஓட்டப் பகுதி போன்ற இடங்கள் உள்ளன. இவற்றுடன் 12600 சதுர அடி (1170 சதுர மீட்டர்) பரப்பளவு கொண்ட கூட்டம் மற்றும் நிகழ்ச்சிகளுக்கான இடங்கள் உள்ளது. இவற்றில் தூண்கள் இல்லாத நடன அறை, 12 இடை ஓய்வறைகள், வணிக மைய அறை ஆகியவை அடங்கும். இரண்டாம் மாடிதளத்தில் வெளிப்புற நீச்சல் குளம் உள்ளது. முற்றத்தில் 35 அடி உயரம் கொண்ட நீர் தொடர்பான அழகுத்தோற்றம் அமைந்துள்ளது.\n\nSection::::அறைகளும் இதர வசதிகளும்.\nஇந்த விடுதியில் கிளப் அறை, பிரிமீயம் அறை, டீலக்ஸ் அறை என்ற வகைப்பாட்டில் அறைகள் வாடிக்கையாளர்களுக்கு அளிக்கப்பப்படுகின்றன. குளிர்பதன வசதி, உயர்தூக்கி, புகை பிடிக்கக் அறை, விரைவு உள்புகுதல் மற்றும் விரைவு வெளியேறுதல், கட்டணத்துடன் கூடிய கம்பியில்லா இணையச் சேவை மற்றும் விருந்து வசதி, வணிகச் சேவைகள், தனிப்பட்ட சேவைகள், பயண வசதிகள், மறு உருவாக்கம ஆகிய வசதிகள் விடுதியின் வசதிகள் மற்றும் இதர வசதிகள் போன்ற வகைகளின் கீழ் வழங்கப்படுகின்றன.\n"}
{"id": "252258", "url": "https://ta.wikipedia.org/wiki?curid=252258", "title": "வனேடியம்(II) புரோமைடு", "text": "வனேடியம்(II) புரோமைடு\n\nவனேடியம்(II) புரோமைடு (\"Vanadium(II) bromide\") என்பது VBr என்ற மூலக்கூற்று வாய்பாட்டுடன் கூடிய ஒரு வேதிச்சேர்மமாகும். இது வனேடியம் இருபுரோமைடு என்றும் அழைக்கப்படுகிறது.\nSection::::தயாரிப்பு.\nவனேடியம் முப்புரோமைட்டிலிருந்து ஒரு புரோமைட்டை ஐதரசனைப் பயன்படுத்தி நீக்குவதன் மூலம் வனேடியம்(II) புரோமைட்டைத் தயாரிக்க முடியும்.\n\n \n"}
{"id": "252262", "url": "https://ta.wikipedia.org/wiki?curid=252262", "title": "காக்ளஸ் பைரா திருவாங்கோரியா", "text": "காக்ளஸ் பைரா திருவாங்கோரியா\n\nகாக்ளஸ் பைரா திருவாங்கோரியா (Cochlespira Travancoria) என்பது சங்கு குடும்பத்தைச் சேர்ந்த அரிய வகை உயிரினம் ஆகும். இந்த சங்கு உயிரினம் முதுகெலும்பற்ற மெல்லுடலி ஆகும். \n\nஇது ‘டரிடே’ (Turridae) என்னும் குடும்பத்தை சேர்ந்தது. இச்சங்கு 20 மி.மீ முதல் 40 மி.மீ வரை வளரும். இது 10 கிராம் எடை கொண்டது. பழுப்பு நிறத்தில் இருக்கும்.\n\nஇவ்வகைச் சங்கு உயிரினங்கள் இந்தியப் பெருங்கடலில இந்தியா மொசாம்பிக் கடல் பகுதிகளில் காணப்படுகிறது. \n\nஇது அண்மையில் முதல்முறையாக கிழக்கு கடற்கரை பகுதியான மன்னார் வளைகுடாவில் திருச்செந்தூர் அருகே மணப்பாடு கடலில் ஆய்வாளர் ஒருவர் கண்டுபிடித்திருக்கிறார்.\n"}
{"id": "252266", "url": "https://ta.wikipedia.org/wiki?curid=252266", "title": "வனேடியம் கார்பைடு", "text": "வனேடியம் கார்பைடு\n\nவனேடியம் கார்பைடு \"(Vanadium carbide )\" என்பது VC என்ற மூலக்கூற்று வாய்பாடுடன் கூடிய ஒரு வேதிச் சேர்மமாகும். இது மிகவும் அதிகமான வெப்பம் தாங்கும் பீங்கான் பொருளாகும். இச்சேர்மத்தின் கடினத்தன்மை அளவு மோவின் அளவுகோல் மதிப்பு 9 – 9.5 ஆகும். அநேகமாக அறியப்பட்ட கடினமான உலோகப் பொருட்களில் மிகவும் கடினமான பொருள் இதுவாகத்தான் இருக்கும். வனேடியம் இந்தக் காரணத்திற்காகவேதான் உலோகம் மற்றும் உலோக கலவைகளில் பொதுவாக இடம் பெறுகிறது\n\nSection::::அமைப்பும் பண்புகளும்.\nவனேடியம் ஓராக்சைடுடன் ஒத்தவடிவமைப்பு கொண்டிருப்பதால் இது பாறை உப்பு வடிவமைப்பில் படிகமாகிறது. ஏனெனில் வனேடியம் கார்பைடும் வனேடியம் ஓராக்சைடும் ஒன்றாகக் கலக்கும் தன்மையுடையனவாகும். வனேடியம் கார்பைடு மாதிரிகளில் வனேடியம் ஓராக்சைடு மாசாகக் கலந்திருக்கிறது. வனேடியம் ஆக்சைடை கார்பனுடன் சேர்த்து 1000 பாகை செல்சியசு வெப்பநிலைக்கு சூடாக்குவதன் மூலம் இதைத் தயாரிக்கலாம். வானொலி அலைவரிசை மேக்னெட்ரான் தெறித்துப் பூசும் நிலையில் வனேடியம் கார்பைடை (111) திசையமைப்பில் உருவாக்க முடியும். வெப்ப இயக்கவியல் அடிப்படையில் வனேடியம் கார்பைடு நிலைப்புத் தன்மை கொண்டது ஆகும். உயர் வெப்பநிலைகளில் இது VC ஆக மாற்றப்படுகிறது.\n\nவனேடியம் கார்பைடை தங்குதன் கார்பைடுடன் கூட்டுப்பொருளாக சேர்த்து கார்பைடு படிகங்களின் பீங்கான் தன்மையை மேம்படுத்த உதவுகிறது.\n\nSection::::இயற்பியல் பண்புகள்.\nவனேடியம் கார்பைடின் மீள்மைக் குணகம் மதிப்பு தோராயமாக 380 ஜிகா பாஸ்கல் ஆகும்.\n"}
{"id": "252274", "url": "https://ta.wikipedia.org/wiki?curid=252274", "title": "கன்னி மாடம் (புதினம்)", "text": "கன்னி மாடம் (புதினம்)\n\nகன்னி மாடம் என்பது சாண்டில்யனால் எழுதப்பட்ட ஒரு வரலாற்றுப் புதினம். இந்நூல் பாண்டியர்களின் உள்நாட்டுச் சண்டைச் சூழலையும் சிங்கள, சோழ அரசுகளால் ஏற்பட்ட போர்ச் சூழலை ஒட்டியும் எழுதப்பட்டது. இச்சண்டையைத் தவிர்க்கவும் பாண்டிய நாட்டை அன்னியர்களின் ஆதிக்கத்திற்குக் கொண்டு செல்லாமல் தடுக்கவும் நடைபெற்ற நிகழ்ச்சிகள் கதையில் சொல்லப்பட்டுள்ளது.\n\nகன்னி மாடம் என்பது பாண்டிய நாட்டை ஒட்டியிருந்த மேலைமங்கலத்து மன்னன் தனது மகள் கார்குழலிக்காகப் புதுப்பித்த கோட்டையாகும்.\n\n"}
{"id": "252275", "url": "https://ta.wikipedia.org/wiki?curid=252275", "title": "பண்பாட்டு அடையாளம்", "text": "பண்பாட்டு அடையாளம்\n\nபண்பாட்டு அடையாளம் (Cultural identity) என்பது, நாட்டினம், இனம், மதம், சமுதாய வகுப்பு, தலைமுறை, இடம் அல்லது தனக்கெனத் தனித்துவமான பண்பாட்டைக் கொண்ட ஒரு சமுதாயக் குழுவைச் சேர்ந்தவர் என்ற உணர்வு அல்லது அடையாளத்தைக் குறிக்கும். இந்த வகையில், பண்பாட்டு அடையாளம் என்பது ஒரு தனியாளின் இயல்பும், ஒரே பண்பாட்டைப் பகிர்ந்துகொள்ளும் உறுப்பினர்களைக் கொண்ட குழுவின் இயல்பும் ஆகும்.\n\nSection::::விளக்கம்.\nபல்வேறு நவீன பண்பாட்டு ஆய்வுகளும், சமூகக் கோட்பாடுகளும் பண்பாட்டு அடையாளம் குறித்து ஆராய்ந்துள்ளன. அண்மைக் காலத்தில், ஒரு புது வடிவிலான அடையாளப்படுத்தல் உருவாகியுள்ளது. இது, தனியாள் என்பதை, ஓரியல்பான முழுமை பெற்ற ஒன்று என்பதில் இருந்து பல பண்பாட்டு அடையாளங்காட்டிகள் சேர்ந்த ஒரு தொகுதியாக உடைத்துக் காண்கிறது. இப்பண்பாட்டு அடையாளங்காட்டிகள், அமைவிடம், பால், இனம், வரலாறு, நாட்டினம், மொழி, மத நம்பிக்கை, இனக்குழு, அழகியல், உணவு போன்ற பல்வேறு நிலைமைகளின் விளைவாக இருக்கலாம்.\n"}
{"id": "252277", "url": "https://ta.wikipedia.org/wiki?curid=252277", "title": "நூலினது வரலாறு", "text": "நூலினது வரலாறு\n\nநூலினது வரலாறு என்பது பவணந்தி முனிவர் எழுதிய நன்னூலில் காணப்படும் பொதுப் பாயிரத்தின் உறுப்புகளில் ஒன்றாகும். \n\nஇதில் 22 நூற்பாக்களில் நூலுக்கான கீழ்க்காணும் விவரங்கள் தரப்பட்டுள்ளன: \n\n"}
{"id": "252280", "url": "https://ta.wikipedia.org/wiki?curid=252280", "title": "ஆசிரியனது வரலாறு", "text": "ஆசிரியனது வரலாறு\n\nஆசிரியனது வரலாறு என்பது பவணந்தி முனிவர் எழுதிய நன்னூலில் காணப்படும் பொதுப் பாயிரத்தின் உறுப்புகளில் ஒன்றாகும். \n\nஇதில் 10 நூற்பாக்களில் ஆசிரியனுக்கான கீழ்க்காணும் விவரங்கள் தரப்பட்டுள்ளன: \n\n"}
{"id": "252281", "url": "https://ta.wikipedia.org/wiki?curid=252281", "title": "மாணாக்கனது வரலாறு", "text": "மாணாக்கனது வரலாறு\n\nமாணாக்கனது வரலாறு என்பது பவணந்தி முனிவர் எழுதிய நன்னூலில் காணப்படும் பொதுப் பாயிரத்தின் உறுப்புகளில் ஒன்றாகும். \n\nஇதில் மூன்று நூற்பாக்களில் மாணாக்கருக்கான கீழ்க்காணும் விவரங்கள் தரப்பட்டுள்ளன:\n\n\n"}
{"id": "252283", "url": "https://ta.wikipedia.org/wiki?curid=252283", "title": "பாடங்கேட்டலின் வரலாறு", "text": "பாடங்கேட்டலின் வரலாறு\n\nபாடங்கேட்டலின் வரலாறு என்பது பவணந்தி முனிவர் எழுதிய நன்னூலில் காணப்படும் பொதுப் பாயிரத்தின் உறுப்புகளில் ஒன்றாகும். இதில் ஏழு நூற்பாக்கள் உள்ளன. \n\nபாடங்கேட்கும் முறை ஒரு நூற்பாவிலும், பாடங்கேட்ட பின்னர் பயிலும் முறை நான்கு நூற்பாக்களிலும், முழுப்புலமை பெறும் முறை ஒரு நூற்பாவிலும், ஆசிரியரை வழிபடும் முறை ஒரு நூற்பாவிலும்\nகூறப்பட்டுள்ளன.\n\n"}
{"id": "252284", "url": "https://ta.wikipedia.org/wiki?curid=252284", "title": "பண்பாட்டு அதிர்ச்சி", "text": "பண்பாட்டு அதிர்ச்சி\n\nபண்பாட்டு அதிர்ச்சி (\"Culture shock\") என்பது, இன்னொரு நாட்டுக்குப் புலம்பெயர்தலாலோ, ஒரு சமூகச் சூழலிலிருந்து இன்னொரு சமூகச் சூழலுக்குச் செல்வதாலோ, இன்னொரு வாழ்க்கை முறையைக் கைக்கொள்ளவேண்டி ஏற்படுவதாலோ, பழக்கமில்லாத வாழ்க்கை முறை அனுபவத்துக்கு உள்ளாகும்போது ஒருவருக்கு ஏற்படக்கூடிய தன்னிலையிழத்தல் உணர்வு ஆகும். பண்பாட்டு அதிர்ச்சிக்கான முக்கியமான காரணிகளுள் ஒன்று தனியாள் ஒருவர் அந்நியமான சூழலுக்குச் செல்வதாகும்.\n\nஅளவுக்கதிகமான தகவல்கள், மொழி தெரியாமை, தலைமுறை இடைவெளி, தொழில்நுட்ப இடைவெளி போன்றவை பொதுவான சிக்கல்கள். எந்தவொரு சமுதாயத்தைச் சேர்ந்த தனிமனிதருன் பண்பாட்டு வேறுபாடுகளால் தாக்கத்துக்கு உள்ளாவதால், பண்பாட்டு அதிர்ச்சியைத் தடுக்க முடியாது.\n"}
{"id": "252299", "url": "https://ta.wikipedia.org/wiki?curid=252299", "title": "உத்தி (இலக்கியம்)", "text": "உத்தி (இலக்கியம்)\n\nஉத்தி என்பதன் விளக்கம் என்னவென்று நன்னூல் விளக்குகிறது. ஒரு நூலால் அறிவிக்கப்படும் பொருளை உலக வழக்கு, நூல் வழக்கு ஆகிய வழக்குகளோடு பொருத்திக் காட்டவேண்டும். அப்பொருளை மற்ற நூல்களிலும் (குறிப்பாக இலக்கிய நூல்களில்) ஏற்ற இடமறிந்து இவ்விடத்திற்கு இப்படி எனத் தக்கபடி பொருத்திக் காட்டி நூலை நடத்திச் செல்ல வேண்டும். இதுவே தந்திர உத்தியாகும்.\n\n"}
{"id": "252300", "url": "https://ta.wikipedia.org/wiki?curid=252300", "title": "ஓத்து என்பதன் விளக்கம்", "text": "ஓத்து என்பதன் விளக்கம்\n\nஓத்து என்பதன் விளக்கம் என்பது, ஒரு நூலில் கூறப்படும் கருத்துகளை எவ்வாறு வரிசைப்படுத்தித் தொகுப்பது என்பதை விளக்க நன்னூல் கூறும் விதியாகும்.\n\nஒன்றோடொன்று பொருந்தக்கூடிய ஓரினமான மணிகளை வரிசையாகப் பதித்து அடுக்கி அணிகலன் தொடுப்பது போல ஓரினமான பொருள்களை ஓரிடத்தில் அமைத்து ஒருசேரத் தொகுத்து நூலை ஆக்கவேண்டும் என உயர்ந்த மொழி பேசும் அறிஞர்கள் கூறுவர்.\n"}
{"id": "252301", "url": "https://ta.wikipedia.org/wiki?curid=252301", "title": "படலம் என்பதன் விளக்கம்", "text": "படலம் என்பதன் விளக்கம்\n\nபடலம் என்பது, ஒரு நூலில் கூறப்படும் வெவ்வேறு வகையான கருத்துகளை எவ்வாறு வரிசைப்படுத்தித் தொகுப்பது என்பதை விளக்க நன்னூல் கூறும் விதியாகும்.\n\nபல ஓத்துகள் கொண்டது படலம் அல்லது அதிகாரம் எனப்படும். இலக்கண நூலில் எழுத்ததிகாரம், சொல்லதிகாரம் எனப்பல படலங்கள் வருவது எடுத்துக்காட்டாகும். அதே போல காவியங்களிலும் நாட்டுப்படலம், ஆற்றுப்படலம் என்று தொடர்வதைக் காணலாம். இதையே நன்னூல் ஒன்றோடொன்று பொருந்தாத ஓரினமில்லாத பலவகைப் பொருள்களை அவை ஒன்றன் பின் ஒன்றாய்த் தொடர்ந்து வருமாறு நூலில் வரிசைப்படுத்திக் கூறுவது படலம் எனப்படும். \n"}
{"id": "252303", "url": "https://ta.wikipedia.org/wiki?curid=252303", "title": "அறிவுச்சோலை ஞானாலயா ஆய்வு நூலகம் (நூல்)", "text": "அறிவுச்சோலை ஞானாலயா ஆய்வு நூலகம் (நூல்)\n\nஅறிவுச்சோலை ஞானாலயா ஆய்வு நூலகம், எதிரொலி விசுவநாதன் எழுதிய, இந்தியாவில் உள்ள புகழ்பெற்ற தனியார் நூலகங்களில் ஒன்றாகும். \n\nSection::::அமைப்பு.\nபுதுக்கோட்டையில் அமைந்துள்ள ஞானாலயா ஆய்வு நூலகம் என்ற நூலகத்தைப் பற்றிய இந்நூலில் முன்னுரை, புத்தகங்களின் பெருமை, பொது நூலகம் அமைக்கும் பணி, செந்தமிழ்ப்புதையல், புத்தகத் தேடலுக்கான ஊக்கம், முதற்பதிப்பின் முக்கியத்துவம், நூலகத்தைப் பயன்படுத்தியோர் கருத்துக்கள் உள்ளிட்ட தலைப்புகள் காணப்படுகின்றன. பின்னிணைப்புகளைக் கொண்டு இந்நூல் அமைந்துள்ளது.\n\nSection::::உசாத்துணை.\n'அறிவுச்சோலை ஞானாலயா ஆய்வு நூலகம்', நூல், (2007; ஞானாலயா ஆய்வு நூலகம், 6, பழனியப்பா நகர், திருக்கோகர்ணம் அஞ்சல், புதுக்கோட்டை)\n\n"}
{"id": "252304", "url": "https://ta.wikipedia.org/wiki?curid=252304", "title": "சூத்திரம் என்பதன் விளக்கம்", "text": "சூத்திரம் என்பதன் விளக்கம்\n\nசூத்திரம் என்பது, மிகப்பெரிய கருத்தையும் சிலசொற்களில் சுருக்கமாக விளக்குவது சூத்திரம் என நன்னூல் விளக்கம் கூறுகின்றது. \n\nசிறிய கண்ணாடி மிகப்பெரிய உருவத்தையும் தன்னுள் வாங்கி தெளிவாக நமக்கு காட்டுவது போல சில எழுத்துக்களால் மிகப்பெரிய கருத்துகளையும் தனக்குள் அடக்கி பொருளை இனிமையாக விளக்கும் நுட்பமான வரிகளே சூத்திரங்கள் அல்லது நூற்பாக்கள் எனப்படும். \n\n"}
{"id": "252310", "url": "https://ta.wikipedia.org/wiki?curid=252310", "title": "சிறப்புப் பாயிர இலக்கணம்", "text": "சிறப்புப் பாயிர இலக்கணம்\n\nசிறப்புப் பாயிர இலக்கணம் என்பது பவணந்தி முனிவர் எழுதிய நன்னூலின் ஒரு பகுதி. இப்பகுதியில் ஒரு நூலுக்கு அத்தியாவசியமான சிறப்புப் பாயிரத்தில் பின்பற்றப்பட வேண்டிய விதிமுறைகள் குறிப்பிடப்பட்டுள்ளன. \n\nஇதில் 9 நூற்பாக்களில் சிறப்புப் பாயிரத்தின் இலக்கணமானது கீழுள்ள வகைகளில் தரப்பட்டுள்ளன: \n\n\n"}
{"id": "252326", "url": "https://ta.wikipedia.org/wiki?curid=252326", "title": "வாங் சாங்", "text": "வாங் சாங்\n\nவாங் சாங் (\"Wang Chong\", கிபி 27 – கிபி 100), என்பவர் ஆன் பேரரசில் முனைவாகச் செயல்பட்ட ஒரு சீன, பொருள்முதல்வாத மெய்யியலாளர் ஆவார். இவர் சமயநீக்க, பகுத்தறிவு, இயற்கைவாதம் சார்ந்த எந்திரவியலான உலகப் பார்வையை உருவாக்கினார். அண்டத்தின் தோற்றத்துக்கான பொருள்முதல்வாத விளக்கத்தை முன்வைத்தார். இவரது முதன்மையான நூல் \"லூனெங்கு\" (\"உய்யநிலை உரைகள்\") ஆகும். இந்த நூல் தொடக்கநிலை வானியல், வானிலையியல் பற்றிய கோட்பாடுகளைக் கொண்டுள்ளது. சீன வரலாற்றிலேயே இவர்தான் முதன்முதலாக சங்கிலி எக்கி அல்லது தொடர்வரிசை எக்கியைப் பற்றிக் குறிப்பிடுகிறார். அதற்குப் பிறகு அது சீனாவில் பாசனத்திலும் பொதுப்பணிகளிலும் பரவலாகப் பயன்பாட்டுக்கு வந்துள்ளது. மேலும் நீர் சுழற்சியைப் பற்றி இவர் துல்லியமாக விளக்கியுள்ளார்.\n\nஇவர் மற்ற சீன மெய்யியலாரைப் போன்றல்லாமல் தானே உருவாக்கிக் கொண்ட வறுமையில் வாழ்ந்துள்ளார். இவர் நூல்பேழைகளிடம் நின்றபடியே படிப்பாராம். இவருக்கு நல்ல நினைவாற்றல் இருந்துள்ளது. எனவே இவர் சீனச் செவ்வியல் நூல்களில் நல்ல புலமை பெற்றுள்ளார். மேலும் இவர் மாவட்டச் செயலாள ர்வரை பதவியில் உயர்ந்துள்ளார். என்றாலும் தன் அதிகார எதிர்ப்புப் போக்கால் அதை இழந்துவிட்டுள்ளார்.\n\nSection::::வாழ்க்கை.\nவாங் இக்கால ழேசியாங் மாவட்ட, இழ்சாங்யூ எனும் இடத்தில் ஒரு வறிய குடும்பத்தில் பிறந்தார். வாங் சாங்கின் மகனான இவர் தன் தந்தையின் பேரில் காட்டிய பாச உறவுக்கும் அன்புக்கும் ஊர்மக்களால் மதிக்கவும் வியக்கவும் பட்டுள்ளார். பெற்றோர்களின் விருப்பப்படி, வாங் பேரரசுப் பல்கலைக்கழகத்தில் படிக்க கிழக்கு ஆன் தலைநகரான இலியூயாங்கிற்குப் பயணம் மேற்கொண்டார். அங்குதான் இவர் பான் பியாவோ (கிபி 3-54) என்ற பெயர்பெற்ற வரலாற்றறிஞருடன் பழகத் தொடங்கினார். அப்போது பின்னவர் ஆன் பேரரசின் நூலை எழுதத் தொடங்கியிருந்துள்ளார். இவர் ஆன் பேரரசு நூலுக்குத் தானும் பங்களிப்பு ஆற்றியுள்ள அவரது மகனான பான் பூ என்பவருடன் நட்பு பூண்டார். வறுமையால் அவரிடம் பணம் ஏதும் இல்லாமையால் இவர் பல புத்தகக் கடைகளுக்கு அடிக்கடிச் சென்று படித்து அறிவைப் பெற்றுள்ளார். மேலும் ராஃப் டி கிரெசுப்பிக்னி என்பவர் எழுதுகிறார்: அப்படி பயிலும்போது உவான் தான் போன்ற அக்காலச் செவ்வியல் பனுவல் நடப்பியல்வாதிகளால் பெருந்தாக்கமுற்றுள்ளார் (இறப்பு: 28). இவர் தனது எளிமையால், அறிவுத்திறமை ஏதும் பெறாமல் தமது அதிகாரத்தாலும் செல்வச் செருக்காலும் பெருமைபட்டுக்கொண்ட அலுவலர்களைப் பற்றி வருத்தப்பட்டுள்ளார்.\n\nவாங் ஊருக்குத் திரும்பிவந்து அங்கு ஆசிரியராகப் பணியாற்றினார். அலுவலராக உயர்வும் பெற்றாலும் அவரது நுண்வாதத்தாலும் தருக்கிச் சண்டையிடும் பங்காலும் பதவியில் இருந்து விலகினார். இந்த ஓய்வுக்குப் பிறகு தனித்துவிடப்பட்ட வாங் மெய்யியல் உரைகளை எழுதலானார். அவரது \"ஜிசு\" (\"அறம் குறித்து\"), \"ஜெய்வி\" (\"ஒறுப்புகள்\"), \"செங் வு\" (\"அரசு பற்றி\"), \"யான்சிங் சூ\" (\"நுண்ணுயிரினம் குறித்து\") போன்ற 80 கட்டுரைகளை எழுதினார். இவை பிறகு அவரது \"லூன்கெங்\" (\"சமன்கோலில் சீர்தூக்கிய உரைப்பொழிவுகள்\") என்ற நூலில் தொகுக்கப்பட்டன.\n\nஅவர் தானே வரித்துக்கொண்ட ஓய்வில் இருந்தபோதும், யாங் மாநிலத் தலைமையக அலுவலராகப் பணிபுரிய டாங் குவின் ஆய்வாளரால் அழைக்கப்பட்டபோது அதை ஏற்றுக்கொண்டார். என்றாலும் வாங் இதில் இருந்தும் பதவி விலகியுள்ளார். பலகாலமாக ஆய்வாளராகவும் அலுவலராகவும் இருந்த வாங் சாங்கின் நண்பரான சீயீ யிவூவின் அலுவல்முறைப் பரிந்துரைபேரில் ஆன் பேரரசர் ழாங்கின் (75-88) அவை முதுநிலை புலமையாளராகக் கேட்டுக்கொள்ளப்பட்டுள்ளார். பேரரசர் ழாங் இதை ஏற்றுக்கொண்டுள்ளார். தன் அவைக்கு வருமாறும் கூறியுள்ளார். இருந்தாலும் வாங் தான் உடல்நலமின்றி இருப்பதாகக் கூறிச் செல்ல மறுத்துவிட்டார். பிறகு வாங் தன் வீட்டில் 100ஆம் ஆண்டளவில் இயற்கை எய்தினார்\n\nஅவரது காலத்தில் வாங்கின் பகுத்தறிவு சார்ந்த மெய்யியலும் கன்பூசியப் புதுப்பனுவல் குறித்த உய்யநிலை உசாவலும் பெரிதும் கண்டுகொள்ளப்படாவிட்டாலும், அவரது வாழ்நாளுக்குள்ளேயே, பெயர்பெற்ற அலுவலரும் பின்னாளைய புலமையாளருமான சை யாங் (132–192) வாங்கின் எழுத்துகளின் மேன்மையைப் பாராட்டி மகிழ்ந்துள்ளார். வாங் இலாங் என்ற அலுவலர் (இ. 228) வாங்கின் \"லூன்கெங்\" நூற்படியை வாங்கி, அதை 198 ஆம் ஆண்டுப் பயணத்தின்போது தன்னுடன் சியூசாங்கில் முதன்மை அமைச்சர் சாவோ சாவோவால் (155–220) நிறுவப்பட்ட அவைக்குக் கொண்டு வந்துள்ளார். கன்பூசியப் புதுப்பனுவலின் சில கேள்விக்குரிய பகுதிகள் மெல்ல வழக்கிழந்தன. பெருமையுமிழந்தன. ராஃப் டி கிரெசுப்பிக்னி கூறுகிறார்: வாங் சாங்கின் பகுத்தறிவியலான மெய்யியல் பிறகு சீனச் சிந்தனையில் பெருந்தாக்கம் செலுத்தியது.\n\n\n"}
{"id": "252338", "url": "https://ta.wikipedia.org/wiki?curid=252338", "title": "ஓபராய், குர்கான்", "text": "ஓபராய், குர்கான்\n\nதி ஓபராய், குர்கான் (The Oberoi), குர்கானில் அமைந்துள்ள ஒரு ஐந்து நட்சத்திர மதிப்பு கொண்ட ஹோட்டல் ஆகும். இது புது டெல்லியின் புறநகர்ப்பகுதியில் அமைந்துள்ளது. குர்கானை அடிப்படையாக்க் கொண்ட ஆர்பிட் ரிசார்ட்ஸ்க்கு இது சொந்தமானதாக இருப்பினும் ஓபராய் ஹோட்டல்கள் மற்றும் ரிசார்ட்ஸ் நிறுவனத்தினால் நிர்வகிக்கப்படுகிறது. ஓபராய் குர்கான் ஹோட்டல் சுமார் 4 பில்லியன் மதிப்பில் (63 மில்லியன் டாலர்) மதிப்பில் உருவாக்கப்பட்டது. ஏப்ரல் 13, 2011 இல் வணிக ரீதியாக பயணம் செய்பவர்களுக்கான உணவுச் சேவையினை திறந்தது. டிரிடென்ட் ஹோட்டலுக்கு அடுத்தபடியாக அமைந்துள்ள இந்த ஹோட்டல் தேசிய நெடுஞ்சாலை–8 க்கு மிக அருகில் அமைந்துள்ளது.\n\nஜனவரி 2012 இல் ‘2011 ஆம் ஆண்டின், உலகின் முன்னணி மதிப்புமிக்க ஹோட்டல்’ என்ற பெயரினைப் பெற்ற முதல் இந்திய ஹோட்டலாக ஓபராய் குர்கான் ஹோட்டல் அமைந்தது. இந்தப் பட்டத்தினை பயணம் மற்றும் சுற்றுலா வணிகத்திற்கான ஆஸ்கார்ஸ் நிறுவனம் ‘உலகின் பயண விருதுகள்’ விழாவில் வழங்கியது.அதற்கு முன்பு டிசம்பர் 2011 இல், சிஎன்என்கோ (CNNGo) வலைத்தளம் ‘பயணம் செய்ய வேண்டிய இந்தியா வின் 11 ஹோட்டல்கள்’ பட்டியலில் ஓபராய் குர்கான் ஹோட்டலினையும் சேர்த்திருந்தது குறிப்பிடத்தக்கது.\n\nSection::::இருப்பிடம்.\nஓபராய் குர்கான் ஹோட்டல் குர்கான் நகரின் மையப்பகுதியில் அமைந்துள்ளது. ஓபராய் ஹோட்டல், புது டெல்லி நகர மையத்தில் இருந்து 25 கிலோ மீட்டர் தொலைவில் அமைந்துள்ளது. இது சாலை மற்றும் மெட்ரோ ரயில் மூலமாக எளிதில் செல்லும் வண்ணம் இணைந்துள்ளது. இரு முக்கிய ரயில் நிலையங்களான புது டெல்லி ரயில் நிலையம் மற்றும் நிசாமுதீன் ரயில் நிலையம் போன்றவற்றினை ஓபராய் ஹோட்டலில் இருந்து 35 முதல் 45 நிமிடங்கள் பயணத்திலேயே அடைந்துவிடலாம். ஹோட்டலில் இருந்து, டிஎல்எஃப் சைபர் மையம் (தோராயமாக) 3 கிலோ மீட்டர் தூரத்திலும், ஓய்வுப் பள்ளத்தாக்கு (தோராயமாக) 7 கிலோ மீட்டர் தூரத்திலும், கனவுகளின் ராஜ்ஜியம் எனும் பகுதி (தோராயமாக) 9 கிலோ மீட்டர் தூரத்திலும் அமைந்துள்ளது. \n\nSection::::அறைகளும் இதர வசதிகளும்.\nஇங்கு லக்சூரி மற்றும் டீலக்ஸ் அறைகள் உள்ளன. குளிர்பதனம், உயர்தூக்கி, மாற்றுத் திறனாளிகளுக்கானவசதிகள், புகைப்பிடிக்கக் கூடாத அறைகள், சேர்ந்திருக்கும் அறைகள், கதவு திறந்துவிடுபவர், விரைவாக பதிவிடுதல் மற்றும் வெளியேறுதல், பெண் பயணிகளுக்கான அறை, அறைச் சேவை, கட்டணத்துடன் கூடிய கம்பியில்லா இணையச் சேவை, விருந்தளிக்கும் வசதி மற்றும் கூப்பிடும்படியான மருத்துவர் வசதி போன்றவை இங்கு அளிக்கப்படும் வசதிகள் ஆகும்.\n"}
{"id": "252342", "url": "https://ta.wikipedia.org/wiki?curid=252342", "title": "மந்தன மிஸ்ரர்", "text": "மந்தன மிஸ்ரர்\n\nமண்டந மிஸ்ரர், (Maṇḍana Miśra), இந்தியாவின் பிகார் மாநிலத்தில், மிதிலை எனும் மாகிஷ்மதி நகரத்தில் கி. பி. ஏழாம் நூற்றாண்டில் வாழ்ந்தவர். இந்து மெய்யியல் அறிஞர். பூர்வ மீமாஞ்ச தத்துவ அறிஞரான குமரிலபட்டரின் சீடராக இருந்தவர். பூர்வ மீமாஞ்சம் மற்றும் அத்வைத சித்தாந்தங்களுக்கு விரிவான விளக்க உரை எழுதியவர். ஆதிசங்கரர் காலத்தில் வாழ்ந்தவர். ஆதிசங்கரின் சீடராக மாறிய மண்டந மிஸ்ரர், தன் பெயரை சுரேஷ்வரர் என மாற்றிக் கொண்டு அத்வைத சந்நியாச நெறியில் வாழ்ந்து, அத்வைத பிரம்ம சித்தி எனும் நூலை இயற்றிவர். அத்வைத சித்தாந்ததைப் பரப்ப தென்னிந்தியாவில், சிருங்கேரி சாரதா மடத்தை நிறுவி அதன் முதல் பீடாதிபதியாக விளங்கியவர்.\n\n\n\n\n"}
{"id": "252349", "url": "https://ta.wikipedia.org/wiki?curid=252349", "title": "எர்ரண்டபள்ளி", "text": "எர்ரண்டபள்ளி\n\nஎர்ரண்டபள்ளி (Errandapalli) என்பது இந்தியாவின், தமிழ்நாட்டின், கிருஷ்ணகிரி மாவட்டம், சூளகிரி வட்டத்துக்கு, உட்பட்ட ஒரு வருவாய் கிராமம் ஆகும்.\nSection::::மக்கள் வகைப்பாடு.\nஇவ்வூரில் 2011 ஆண்டைய இந்திய மக்கள் கணக்கெடுப்பின்படி 335 வீடுகள் உள்ளன. மக்கள் தொகை 1528, இதில் 788 பேர் ஆண்கள், 740 பேர் பெண்கள் ஆவர். எழுத்தறிவு விகிதம் 64.67% ஆகும் இது தமிழ்நாட்டின் சராசரி எழுத்தறிவு விதமான 80.09 % ஐ விடக்குறைவு ஆகும்.\n"}
{"id": "252353", "url": "https://ta.wikipedia.org/wiki?curid=252353", "title": "கெடலாந்தொட்டி", "text": "கெடலாந்தொட்டி\n\nகெடலாந்தொட்டி (Gedalandhoddi) என்பது இந்தியாவின், தமிழ்நாட்டின், கிருஷ்ணகிரி மாவட்டம், சூளகிரி வட்டத்துக்கு, உட்பட்ட ஒரு வருவாய் கிராமம் ஆகும்.\nSection::::மக்கள் வகைப்பாடு.\nஇவ்வூரின் மக்கள் தொகை 550, இதில் 269 பேர் ஆண்கள், 281 பேர் பெண்கள் ஆவர்.\n"}
{"id": "252354", "url": "https://ta.wikipedia.org/wiki?curid=252354", "title": "கோபனப்பள்ளி", "text": "கோபனப்பள்ளி\n\nகோபனப்பள்ளி (Gopanapalli) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.\n\n"}
{"id": "252355", "url": "https://ta.wikipedia.org/wiki?curid=252355", "title": "கோவிந்த அக்ரகாரம்", "text": "கோவிந்த அக்ரகாரம்\n\nகோவிந்த அக்ரகாரம் (Govinda Agraharam) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.\nSection::::மக்கள் வகைப்பாடு.\nஇவ்வூரில் 2011 ஆண்டைய இந்திய மக்கள் கணக்கெடுப்பின்படி 979 வீடுகள் உள்ளன. மக்கள் தொகை 3875, இதில் 2122 பேர் ஆண்கள், 1753 பேர் பெண்கள் ஆவர். எழுத்தறிவு விகிதம் 72.04% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.\n"}
{"id": "252356", "url": "https://ta.wikipedia.org/wiki?curid=252356", "title": "குடிசாதனப்பள்ளி", "text": "குடிசாதனப்பள்ளி\n\nகுடிசாதனப்பள்ளி (Gudisadanapalli) என்பது இந்தியாவின், தமிழ்நாட்டின், கிருஷ்ணகிரி மாவட்டம், சூளகிரி வட்டத்துக்கு, உட்பட்ட ஒரு வருவாய் கிராமம் ஆகும்.\n\nSection::::மக்கள் வகைப்பாடு.\nஇவ்வூரில் 2011 ஆண்டைய இந்திய மக்கள் கணக்கெடுப்பின்படி 321 வீடுகள் உள்ளன. மக்கள் தொகை 1355, இதில் 674 பேர் ஆண்கள், 681 பேர் பெண்கள் ஆவர். எழுத்தறிவு விகிதம் 67.30% ஆகும் இது தமிழ்நாட்டின் சராசரி எழுத்தறிவு விதமான 80.09 % ஐ விடக்குறைவு ஆகும்.\n"}
{"id": "252357", "url": "https://ta.wikipedia.org/wiki?curid=252357", "title": "குடிசாலப்பள்ளி", "text": "குடிசாலப்பள்ளி\n\nகுடிசாலப்பள்ளி (Gudusalapalli) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.\n\nSection::::மக்கள் வகைப்பாடு.\nஇவ்வூரின் மக்கள் தொகை 466, இதில் 229 பேர் ஆண்கள், 237 பேர் பெண்கள் ஆவர்.\n"}
{"id": "252358", "url": "https://ta.wikipedia.org/wiki?curid=252358", "title": "ஒசபள்ளி", "text": "ஒசபள்ளி\n\nஒசபள்ளி (Hosapalli) அல்லது ஒச அள்ளி என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.\nSection::::மக்கள் வகைப்பாடு.\nஇவ்வூரில் 2011 ஆண்டைய இந்திய மக்கள் கணக்கெடுப்பின்படி 627 வீடுகள் உள்ளன. மக்கள் தொகை 2619, இதில் 1355 பேர் ஆண்கள், 1264 பேர் பெண்கள் ஆவர். எழுத்தறிவு விகிதம் 61.53% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.\n"}
{"id": "252362", "url": "https://ta.wikipedia.org/wiki?curid=252362", "title": "சூத்திர நிலை", "text": "சூத்திர நிலை\n\nசூத்திர நிலை என்பதனை விளக்க நன்னூல் சில உதாரணங்களைத் தருகிறது. அவை,\nஆற்றில் தண்ணீர் இடையறாது தொடர்ந்து ஓடுவது போல மேற்கூறிய சூத்திரங்களையும் சொல்ல வேண்டிய கருத்துக்களையும் தொடர்பு விட்டுப்போகாமல் தொடர்ச்சியாக ஒன்றையடுத்து ஒன்றென நீரோட்டம் போலச் சொல்லுதல் வேண்டும்.<br>\n\nமுன்னும் பின்னும் பார்த்தபடி நடக்கும் சிங்கம் போல சொல்கின்ற கருத்து முன்னர்ச் சொல்லப்பட்ட பொருளையும் பின்னர் சொல்லவிருக்கும் கருத்தையும் தழுவி பொருந்தும் வகையில் நூல் நடக்கவேண்டும்.<br>\nஇடைவெளியாக இடம்விட்டு தத்திச் செல்லும் தவளை போல அடுத்து சொல்லவிருக்கும் கருத்துடன் இயைந்து நிற்கும் வகையில் பாய்ச்சல் இருக்கவேண்டும்.<br> \n\nவானில் உயரத்தில் உலவும் பருந்து நெடுந்தொலைவு கீழே இறங்கி தான் விரும்பிய இரையைக் கொண்டு செல்வது போல நூலில் ஓரிடத்தில் கூறப்பட்ட பொருள் பல கருத்துகளைக் கடந்து சென்ற பின்னரும் பொருளோடு பொருந்துமாறு இருக்க வேண்டும்.\n"}
{"id": "252373", "url": "https://ta.wikipedia.org/wiki?curid=252373", "title": "சிமித்சன் டெனண்ட்", "text": "சிமித்சன் டெனண்ட்\n\nசிமித்சன் டெனண்ட் (\"Smithson Tennant\", 30 நவம்பர் 1761 - 22 பெப்ரவரி 1815) என்பவர் ஓர் ஆங்கிலேய வேதியியலாளர் ஆவார்.\n\nஇரிடியம் மற்றும் ஓசுமியம் ஆகிய தனிமங்களை கண்டுபிடித்து இவர் புகழ் பெற்றார். 1803 ஆம் பிளாட்டினம் தாதுவின் எச்சங்களில் இருந்து இத்தனிமங்களை இவர் கண்டறிந்தார். வைரம் மற்றும் விறகுக்கரி ஆகியவற்றின் அடையாளங்களை நிருபித்தவர் என்ற வகையிலும் இவர் பங்காற்றியுள்ளார். டெனண்டைட் என்ற கனிமம் இவரால் கண்டுபிடிக்கப் பட்டதாலேயே அப்பெயர் பெற்றது.\n\nஇங்கிலாந்து யாக்சையரில் உள்ள செல்பையில் டெனண்ட் பிறந்தார். தந்தையின் பெயர் கால்வெர்ட் டெனண்ட் ஆகும். இரண்டாம் பேரான் பால்டிமோர் என்ற பட்டம் பெற்ற செசிலசு கால்வெர்ட்டின் பெயர்த்தி பில்லிசு கால்வெர்ட்டிடம் இருந்து கால்வெர்ட் டெனண்ட்டுக்கு இப்பெயர் வந்தது. சிமித்சன் டெனண்ட்டுக்கு சிமித்சன் என்ற பெயர் அவருடைய பாட்டியின் பெயரான ரெபெக்கா சிமித்சன் என்ற பெயரில் இருந்து தருவிக்கப்பட்டது ஆகும். இவர் யோசுவா இட்சிலிங்கின் விதவை மனைவியாவார். யாக்சையரில் இருந்த பெவர்லி இலக்கணப் பள்ளிக்கூடத்தில் இவர் கல்வி கற்றார். தற்போது அப்பள்ளியின் நுழைவுவாயில் ஒன்றில் அவருடைய இரு கண்டுபிடிப்புகளான இரிடியம் மற்றும் ஓசுமியத்தை நினைவுகூறும் வகையில் தகடொன்று பொதிக்கப்பட்டுள்ளது. 1781 ஆம் ஆண்டில் எடின்பரோ பல்கலைக்கழகத்தில் மருத்துவம் படிக்க ஆரம்பித்த இவர், சிலமாதங்களில் கேம்பிரிட்ச் சென்றார். அங்கு தாவரவியல் மற்றும் வேதியியலுக்காக தன்னுடைய வாழ்வை அர்ப்பணித்தார். 1796 ஆம் ஆண்டில் கேம்பிரிட்சில் பட்டம்பெற்ற அதே நேரத்தில் செட்டார் அருகே ஒரு பண்ணையை வாங்கி அதில் விவசாய ஆய்வுகள் மேற்கொண்டார். 1813 ஆம் ஆண்டில் கேம்பிரிட்சில் வேதியியல் பேராசியராக நியமிக்கப்பட்டார். பணியாற்றத் தொடங்கிய சிறிது காலத்திலேயே அவர் போலோன் அருகே ஒரு பாலத்தில் பயணம் செய்தபொழுது விபத்தில் காலமானார்.\n\nSection::::உசாத்துணை.\nMary D. Archer, Christopher D. Haley. \"The 1702 Chair of Chemistry at Cambridge\". Cambridge, 2005, , .\n\n"}
{"id": "252377", "url": "https://ta.wikipedia.org/wiki?curid=252377", "title": "பாடம் சொல்லும் இயல்பு", "text": "பாடம் சொல்லும் இயல்பு\n\nபாடம் சொல்லும் இயல்பு என்பது கற்பித்தல் தொழிலின் நுட்பங்களைக் கூறுவது ஆகும். நவீனக்காலக் கல்வி முறையில் கல்வி கற்பிக்கும் இடம் , கற்பிக்கும் சூழல், கற்பிக்கத் தொடங்கும் நேரம், பாடக்குறிப்பு தயாரித்து ஆயத்தமாதல், வேகமாகவும் இல்லாமல் கோபமாகவும் இல்லாமல் கற்பித்தல், உளவியல் நோக்கோடு மாணவர் மனநிலை அறிந்து முகமலர்ச்சியோடும் மனமலர்சியோடும் கற்பித்தல், ஆகிய கற்பித்தல் நுட்பங்கள் உணரப்பட்டு ஆசிரியர்களுக்குக் கற்பித்தல் பயிற்சிகள் அளிக்கப்படுகின்றன. இத்தகைய நுட்பங்களைக் கற்று கற்பித்தலில் சிறப்பவனுக்கு நல்லாசிரியர் விருதுகளும் வழங்கப்படுகின்றன. இந்த கற்பித்தல் நுட்பங்களை நன்னூல் எழுதப்பட்டக் காலத்திலேயே எடுத்துக் கூறியுள்ளது,\n\nஅவை,\n\n"}
{"id": "252385", "url": "https://ta.wikipedia.org/wiki?curid=252385", "title": "தலைமுறை இடைவெளி", "text": "தலைமுறை இடைவெளி\n\nதலைமுறை இடைவெளி (\"Generation gap\") என்பது, வெவ்வேறு தலைமுறைகளைச் சேர்ந்தோரிடையே, இசை, அரசியல், விழுமியங்கள் முதலிய விடயங்கள் தொடர்பில் இருக்கக்கூடிய கருத்து வேறுபாட்டைக் குறிக்கும். பொதுவாக இவ்வேறுபாடுகள் இளையோருக்கும் அவர்களது பெற்றோர் அல்லது அதற்கு முந்திய தலைமுறையினருக்கும் இடையே ஏற்படுகிறது. இளைஞர்கள், தமது பெற்றோர்கள் முன்னர் நம்பிக்கை வைத்திருந்த பல விடயங்களுக்கு எதிரான கருத்துக்கள் கொண்டிருந்த ஒரு சூழலில், தலைமுறை இடைவெளி குறித்த சமூகவியல் கோட்பாடு 1960களில் கவனத்துக்கு வந்தது.\n\nதற்காலத்தில், சமூகவியலாளர்கள், தலைமுறை இடைவெளியை \"நிறுவனமய வயது அடிப்படையிலான பிரிவாக்கம்\" எனக் குறிப்பிடுகின்றனர். சமூகவியலாளர்கள் மனிதனின் வாழ்க்கைக் காலத்தை மூன்று பகுதிகளாகப் பிரிக்கின்றனர். இவை, சிறுபிராயம், நடுவயது, ஓய்வுக்காலம் என்பன. இதில் ஏதாவதொரு பிரிவினர் தமது முதன்மைச் செயற்பாடுகளில் ஈடுபடும்போது மற்ற இரு பிரிவினரிடமிருந்தும் தனிப்பட்டே செயற்படுகின்றனர். வீட்டுச் சூழல்களில் மட்டுமல்லாமல், சமூகச் செயற்பாடுகளிலும்கூட ஒரு பிரிவினர் மற்றவர்களிடமிருந்து தனிப்பட்டுச் செயற்படுவதற்கான வழிவகைகளைத் தேடுகின்றனர்.\n"}
{"id": "252389", "url": "https://ta.wikipedia.org/wiki?curid=252389", "title": "1000 (எண்)", "text": "1000 (எண்)\n\n1000 அல்லது ஆயிரம் () (\"one thousand\") என்பது ஒரு இயற்கை எண். இது எண்களின் வரிசையில் 999ஐ அடுத்தும், 1001க்கு முன்பும் வருகிறது. இதை பதின்ம எண் முறையில் 1000 அல்லது 1,000 என எழுதுவது வழக்கம்.\n\nSection::::குறியீட்டு முறைகள்.\nஆயிரம் என்னும் எண்ணை வேறு பல எண்ணுரு முறைகளைப் பயன்படுத்தியும் எழுதுவது உண்டு. சில மொழிகள் தமக்கெனத் தனியான எண்ணுருக்களைக் கொண்டிருக்கின்றன. தமிழ், மராத்தி, இந்தி, அரபி, மலையாளம் போன்றவையும் இவ்வாறு தனியான எண்ணுருக்களைக் கொண்டுள்ளன.\n"}
{"id": "252401", "url": "https://ta.wikipedia.org/wiki?curid=252401", "title": "உரை இலக்கணம்", "text": "உரை இலக்கணம்\n\nஉரை இலக்கணம் என்பது சூத்திரம் எனப்படும் நூற்பா அல்லது செய்யுள் அல்லது பாடலுக்கு உரை எழுதும்போது அவ்வுரை எவ்வாறு அமையவேண்டும் என்பதற்கான இலக்கணமாகும்.\n\nமூல பாடம், கருத்துரை, சொற்களைப் பிரித்துக்காட்டுதல், அச்சொற்களுக்குரிய பொருள் தருதல், தொகுத்துப் பொழிப்புரை வழங்குதல், தேவையான இடங்களுக்கு எடுத்துக்காட்டுகள் கொடுத்தல், இடையிடையே வினா மற்றும் விடை நடையில் சொல்லுதல், சிறப்பு விளக்கமளித்தல், மறைமுகப் பொருள்களை விரித்துக் கூறுதல், அதிகாரத்துடன் பொருத்திக் காட்டுதல், ஐயத்திற்கு இடமின்றி துணிந்து ஒரு பொருளை ஏற்றுக் கூறுதல், கூறப்படும் பொருளின் பயன்யாது என விளக்குதல், முன்னோர் கருத்துக்களை மேற்கோள் காட்டுதல் என பதினான்கு வகையான இலக்கணத்தை உரை இலக்கணமாக நன்னூல் கூறியுள்ளது.\n\n"}
{"id": "252403", "url": "https://ta.wikipedia.org/wiki?curid=252403", "title": "காண்டிகை உரை", "text": "காண்டிகை உரை\n\nகாண்டிகை உரை என்பது சூத்திரம் எனப்படும் நூற்பாவிற்கு உரை எழுதும்போது அவ்வுரை எவ்வாறு அமையவேண்டும் என்பதற்கான இலக்கணமாகும்.\nகருத்துரை, பதவுரை, தேவையான எடுத்துக்காட்டுகள் கொடுத்தல், இடையிடையே வினாவை எழுப்பி அதற்கான விடையையும் உடன் சேர்த்து நூற்பாவின் உட்பொருளை விளக்குதல் என்பன காண்டிகை எனப்படும் உரையாகும் என்கிறது நன்னூல்.\n"}
{"id": "252406", "url": "https://ta.wikipedia.org/wiki?curid=252406", "title": "விருத்தி உரை", "text": "விருத்தி உரை\n\nவிருத்தி உரை என்பது சூத்திரம் எனப்படும் நூற்பாவிற்கு எழுதப்பட்ட காண்டிகை உரையின் தொடர்ச்சியாக அமையும் கூடுதல் இலக்கணமாகும்.\n\nகாண்டிகை உரையில் கூறிய நூற்பாவின் உட்பொருள் விளக்கத்தோடு மட்டும் அல்லாமல் அவ்விடத்திற்கு இன்றியமையாதனவாகக் கருதப்படும் அனைத்து கருத்துக்களையும் விளக்குதல் வேண்டும். இவ்விளக்கம் ஆசிரியனுடைய உரையாகவும் பிற நூலாசிரியர்களின் கருத்துகளை எடுத்துக் காட்டும் மேற்கோள்களாலும் ஐயம் அகற்றும் வகையில் இலக்கண உண்மையை சிறிதும் குறைவின்றி விளக்கிச் சொல்வதாக அமையுமென விருத்தி உரைக்கு விளக்கமளிக்கிறது நன்னூல். \n"}
{"id": "252440", "url": "https://ta.wikipedia.org/wiki?curid=252440", "title": "தந்தவக்ரன்", "text": "தந்தவக்ரன்\n\nதந்தவக்ரன் (Dantavakra) (சமசுகிருதம்:दन्तवक्र), மகாபாரதம் மற்றும் புராணங்களின்படி கருஷ நாட்டின் மன்னன் ஆவான். பத்ம புராணத்தின்படி, தந்தவக்ரன் சேதி நாட்டு மன்னன் ஆவான்.விஷ்ணு புராணத்தின்படி, தந்தவக்ரன், விருத்தசர்மன் – சுருத்தேவி இணையரின் மகனாவார். தந்தவக்ரன், ஜராசந்தனின் கூட்டாளியும், சிசுபாலனின் உறவினரும் ஆவான். மேலும் ஸ்ரீகிருஷ்ணனுக்கு பகைவன் ஆவான். தருமனின், இந்திரப்பிரஸ்த ராஜசூய யாகத்தில் கலந்து கொள்ள பலராமனுடன் கிருஷ்ணர் சென்ற நேரத்தில், தந்தவக்ரன், துவாரகையை முற்றுகையிட்டு தாக்கினான். மீண்டும் துவாரகையை தந்தவக்ரன் தாக்கிய போது கிருஷ்ணனின் சக்கராயுதத்தால் மாண்டான்.\n\n"}
{"id": "252443", "url": "https://ta.wikipedia.org/wiki?curid=252443", "title": "உயர் ஆல்க்கேன்கள்", "text": "உயர் ஆல்க்கேன்கள்\n\nஉயர் ஆல்க்கேன்கள் \"(Higher alkanes)\" என்பவை ஒன்பது அல்லது அதற்கு மேற்பட்ட கார்பன்களைக் கொண்டிருக்கும் ஆல்க்கேன்களாகும்.. நோனேன் என்ற மிக இலேசான ஆல்க்கேனின் தீப்பற்று நிலை 25 பாகை செல்சியசு ஆகும். எனவே இதை அபாயகரமான எரிதன்மை கொண்ட சேர்மமென வகைப்படுத்தவில்லை.\n\nஅதிகமான எண்ணிக்கையில் கார்பனைப் பெற்றுள்ள ஆல்க்கேன்கள் உயர் ஆல்க்கேன்கள் என்ற போக்கிலும் இதனை வரையறுக்கலாம். ஆல்க்கேன்களை உயர் ஆல்க்கேன்களில் இருந்து வேறுபடுத்தி அறியவேண்டுமெனில், சாதாரண இயற்கைச் சூழலில் ஆல்க்கேன்கள் திண்மநிலையில் காணப்படும் என்பதைக் கொண்டு மட்டுமே பிரித்துணர முடியும்.\n\nSection::::பயன்கள்.\nஒன்பது கார்பன் அணுக்களைக் கொண்டஆல்க்கேன் நோனேன் முதல் பதினாறு கார்பன் அணுக்களைக் கொண்ட ஆல்க்கேன் எக்சாடெக்கேன் வரையுள்ள ஆல்க்கேன்கள் உயர்பாகுநிலை கொண்டதிரவங்களாகும். இவை பெட்ரோலுடன் சேர்த்து பயன்படுத்துவதற்கு ஏற்புடைய பண்புகளையும் மிகக்குறைவாகவே கொண்டுள்ளன. மாறாக அவை டீசல் மற்றும் விமானப் போக்குவரத்திற்குத் தேவையான எரிபொருளில் பெரும்பங்கு வகிக்குமளவில் உருவாகின்றன. எரிதல் வேகத்தின் அளவீடான சிடேன் எண் மதிப்பைக் கொண்டு டீசல் எரிபொருட்கள் வகைப்படுத்தப்படுகின்றன. எக்சாடெக்கேனின் பழைய பெயர் சிடேன் என்பது குறிப்பிடத்தக்கது ஆகும். தாழ்ந்த வெப்பநிலைகளிலும் துருவப் பகுதிகளிலும் இந்த அதிகவெப்பநிலை கொண்ட ஆல்க்கேன்களால் சில பிரச்சினைகள் நிகழ்கின்றன. இங்கெல்லாம் எரிபொருள் மிகவும் கெட்டியாவதால் சரியான பாய்வின்றி பாதிப்பு உண்டாகிறது. வாயு நிரலியல் பகுப்பாய்வின் தூண்டப்பட்ட காய்ச்சி வடித்தல் செயல்முறைக்கு சாதரணநிலை ஆல்க்கேன்களின் கலவைகள் கொதிநிலை தரமறியப் பயன்படுகின்றன.\nஎக்சா டெக்கேனுக்குப் பிறகு உள்ள ஆல்க்கேன்கள் எரிபொருள் எண்ணெய் மற்றும் உயவு எண்ணெய் போன்ற முக்கியமான பொருட்களாக உருவாகின்றன. இரண்டாவது செயல்பாடாக அவை அரிப்பை எதிர்க்கும் முகவராகவும் அச்சமயத்தில் செயல்பட்டன ஏனெனில் அவற்றின் நீரெதிர்ப்பு தன்மை காரணமாக தண்ணீரானது உலோகத்தின் மேற்பரப்பை எட்டுவதில்லை. பல ஆல்க்கேன்கள் மெழுகு தயாரிக்கப் பயன்படும் பாரபின் மெழுகாக பயன்படுகின்றன. தேன்மெழுகோடு இவற்றை ஒப்பிட்டுப் பார்த்தல் கூடாது. அவை முதன்மையாக எசுத்தர்களைக் கொண்டிருக்கின்றன. \n\n35 கார்பன் அணுக்களுக்கு மேற்பட்ட வளையங்களைக் கொண்டிருக்கும் ஆல்க்கேன்கள் நிலக்கீலில் காணப்படுகின்றன. அவை சாலைகள் மேம்பாட்டுக்கு மாதிரியாகப் பயன்படுகின்றன. எனினும் உயர் ஆல்க்கேன்கள் பொதுவாக சிதைக்கப்பட்டு சிறிய மூலக்கூறுகளாகப் பயன்படுகின்றன.\n\nSection::::பண்புகள்.\nஇங்கு கொடுக்கப்பட்டுள்ள பண்புகள் நேரியல் ஆல்க்கேன்களைச் சார்ந்தவையாகும். \n\nSection::::நோனேன் முதல் எக்சா டெக்கேன் வரை.\nநேரியல் ஆல்க்கேன்கள் பொதுவாக பொதுவாக சாதாரண சூழலில் திரவநிலையில் காணப்படுகின்றன. \n\nSection::::எப்டாடெக்கேன் முதல் டெட்ராகோசேன் வரை.\nஇக்குழுவில் தொடங்கி ஆல்க்கேன்கள் பொதுவாக சாதாரண சூழலில் திண்ம நிலையில் காணப்படுகின்றன. \n\n"}
{"id": "252448", "url": "https://ta.wikipedia.org/wiki?curid=252448", "title": "விக்கிரமபாகு கருணாரத்தின", "text": "விக்கிரமபாகு கருணாரத்தின\n\nவிக்கிரமபாகு கருணாரத்தின (\"Wikramabahu Karunaratne\", பிறப்பு: 8 மார்ச் 1943) இலங்கை அரசியல்வாதியும், கல்விமானும் ஆவார்.\n\nSection::::ஆரம்ப வாழ்க்கை.\nகருணாரத்தின இலங்கையின் தென்-கிழக்கே லுணுகலை என்ற இடத்தில் பிறந்தார். இவரது பெற்றோர்கள் இருவரும் ஆசிரியர்கள் ஆவர். மத்துகமையில் ஆரம்பக் கல்வியைக் கற்ற இவர் பின்னர் கொழும்பு ஆனந்தா கல்லூரியில் இடைநிலைக் கல்வியைப் பெற்றார். இலங்கைப் பல்கலைக்கழகம் சென்று மின்பொறியியலில் சிறப்புப் பட்டம் பெற்றார். பின்னர் பொதுநலவாயப் புலமைப் பரிசில் பெற்று கேம்பிரிச்சுப் பல்கலைக்கழகம் சென்று அங்கு 1970 ஆம் ஆண்டில் முனைவர் பட்டம் பெற்று இலங்கை திரும்பி பேராதனைப் பல்கலைக்கழகத்தில் விரிவுரையாளராகச் சேர்ந்தார்.\n\nSection::::பல்கலைக்கழகப் பணி.\n1978 ஆம் ஆண்டில் கண்டியில் அன்றைய இலங்கை அரசுத்தலைவர் ஜே. ஆர். ஜெயவர்தனாவுக்கு எதிராக ஆர்ப்பாட்டங்களில் ஈடுபட்டதற்காக கைது செய்யப்பட்டார். சில மாதங்களில் அவர் விடுவிக்கப்பட்டார். பேராதனைப் பல்கலைக்கழகம் ஆசிரியப் பணியில் இருந்து அவரை இடைநிறுத்தியது. அமைச்சரவைத் தீர்மானத்தை அடுத்து சில மாதங்களில் அவர் மீண்டும் பதவியில் அமர்த்தப்பட்டார். 1982 ஆம் ஆண்டில் அரசுத்தலைவர் தேர்தலை நடத்தக் கோரி ஆர்ப்பாட்டங்களில் ஈடுபட்டமைக்காக மீண்டும் பதவியில் இருந்து இடை நிறுத்தப்பட்டார். 2001 ஆம் ஆண்டில் மீண்டும் பதவியில் அமர்த்த அன்றைய உயர்கல்வி அமைச்சர் கலாநிதி சரத் அமுனுகம பல்கலைக்கழக அதிகாரிகளுக்குக் கட்டளை அனுப்பியிருந்தாலும், அது நிறைவேற்றப்படவில்லை. இறுதியில் 2015 ஆம் ஆண்டில் அரசுத்தலைவர் மைத்திரிபால சிறிசேன அவரை மீண்டும் பல்கலைக்கழக ஆசிரியர் பதவியில் அமர்த்தி 1982 ஆம் ஆண்டு முதலான சம்பள நிலுவைப் பணத்தையும் செலுத்த உத்தரவிட்டார்.\n\nSection::::அரசியலில்.\nஇளம் வயதிலேயே அரசியலில் ஆர்வம் கொண்ட கருணாரத்தின பல்கலைக்கழகத்தில் கல்வி பயிலும் போது 1962 ஆம் ஆண்டில் இடதுசாரி லங்கா சமசமாஜக் கட்சியில் இணைந்தார். 1972 இல் அக்கட்சியின் மத்திய குழு உறுப்பினராகத் தேர்ந்தெடுக்கப்பட்டார். ஆனாலும், 1972 ஆம் ஆண்டில் சமசமாசக் கட்சி அன்றைய ஆளும் கட்சியாக இருந்த இலங்கை சுதந்திரக் கட்சிக்கும் குடியரசு அரசியலமைப்புக்கும் ஆதரவளித்ததைத் தொடர்ந்து கட்சித் தலைமையுடன் முரண் பட்டார். இதனை அடுத்து அவர் கட்சியில் இருந்து விலக்கப்பட்டார்.\n\n1977 ஆம் ஆண்டில் வாசுதேவ நாணயக்கார போன்ற முன்னாள் கட்சி அதிருப்தியாளர்களுடன் இணைந்து நவ சமசமாஜக் கட்சி (புதிய சமூக சமத்துவக் கட்சி) என்ற புதிய கட்சியை ஆரம்பித்தார்.\n\n1983 தமிழருக்கு எதிராக நடத்தப்பட்ட கறுப்பு யூலை கலவரத்தை அடுத்து இலங்கை அரசு நவ சமசமாசக் கட்சி, மக்கள் விடுதலை முன்னணி, இலங்கை கம்யூனிஸ்ட் கட்சி ஆகியவற்றைத் தடை செய்தது. இதனை அடுத்து கருணாரத்தின, வாசுதேவ நாணயக்கார, ரோகண விஜயவீர உட்பட முக்கிய இடதுசாரித் தலைவர்கள் தலைமறைவாயினர். 1985 ஆம் ஆண்டில் இக்கட்சிகள் மீதான தடை நீக்கப்பட்டது.\n\n1987 லங்கா சமசமாசக் கட்சி, கம்யூனிஸ்டுக் கட்சி, இலங்கை மக்கள் கட்சி ஆகிய கட்சிகளுடன் இணைந்து ஐக்கிய சோசலிசக் கூட்டமைப்பு என்ற புதிய இடதுசாரி அரசியல் கூட்டணியை ஆரம்பித்தார். 1988 ரசுத் தலைவர் தேர்தலில் போட்டியிட்ட ஒசி அபேகுணசேகராவுக்கு ஆதரவாக டிசம்பர் 2 இல் கொழும்புக்கு அருகில் கடவத்தையில் நடத்தப்பட்ட தேர்தல் கூட்டம் ஒன்றை மக்கள் விடுதலை முன்னணியினர் தாக்கியதில் கருணாரத்தின காயமடைந்தார். 1987-89 மவிமு கிளர்ச்சியின் போது பல இடதுசாரித் தலைவர்கள் மவிமு கிளர்ச்சியாளர்களால் தாக்கப்பட்டனர்.\n\n1998 ஆம் ஆம் ஆண்டில் நவசமாசக் கட்சி வேறு சில இடதுசாரி சிறு கட்சிகளுடன் இணைந்து இடது விடுதலை முன்னணி (NLF) என்ற புதிய கூட்டணியை ஆரம்பித்தது. 2004 ஆம் ஆண்டு முதல் இக்கூட்டமைப்பு இடது முன்னணி என்ற பெயரில் இயங்கி வருகின்றது.\n\n2010 சனவரி 26 இல் நடைபெற்ற அரசுத்தலைவர் தேர்தலில் கருணாரத்தின போட்டியிட்டு 7,055 வாக்குகள் பெற்றார்..\n\n"}
{"id": "252452", "url": "https://ta.wikipedia.org/wiki?curid=252452", "title": "சோஃபியா கோவலெவ்சுகாயா", "text": "சோஃபியா கோவலெவ்சுகாயா\n\nசோஃபியா வாசிலியேவ்னா கோவலெவ்சுகாயா (\"Sofia Vasilyevna Kovalevskaya\", , – ) ஒரு முதல் பேராளுமை வாய்ந்த பெண் கணிதவியலாளர் ஆவார். இவர் கணிதப் பகுப்பாய்விலும் வகைநுண் கலனத்திலும் இயக்கவியலிலும் மூலமுதல் பங்களிப்புகளைச் செலுத்தியுள்ளார். இவர்தான் வட ஐரோப்பாவில் முதன்முதலாகப் பேராசிரியரான பெண் ஆவார். ஓர் அறிவியல் இதழில் முதல் பெண் பதிப்பாசிரியராக விளங்கியவரும் இவரே.\n\nஅவரது உருசியப் பெயர் பலவகைகளில் உரோம மயப்படுத்தப்படுவது உண்டு. என்றாலும் அவர் தம்மை எப்போதும் \"சோஃபீ கோவலவ்சுகி\" எனக் கூறிக்கொள்வார். கல்விப்பணி வெளியீடுகளில் மட்டும் (அவ்வப்போது \"கோவலவ்சுகி\"), எனவும் மாற்றிக்கொள்வார்.. சுவீடன் வந்ததும் தம்மைச் \"சோனியா\" என அழைத்துக்கொண்டார்.\n\nSection::::பாராட்டுகள்.\n\"சோனியா கோவலவ்சுகி உயர்நிலைப் பள்ளிக் கணித நாள்\" என்பது மகளிர் கணிதவியல் கழகம் நடத்தும் புது உருவாக்கத் திட்டமாகும். இது அமெரிக்காவில் நாடெங்கும் பணிப்பட்டறைகளை நடத்தி மகள்ரைக் கணித ஆய்வில் ஆர்வமூட்டுகிறது.\n\nசோனியா கோவலவ்சுகி விரிவுரை என்ற நிகழ்ச்சியை AWM ஒவ்வோராண்டும் நடத்துகிறது இதில் பயன்முறை, கணிப்பியல் கணிதவியலில் பங்காற்றிய பேராளுமைகளைப் பற்றிய உரைகள் ஆற்றப்படுகின்றன. முன்பு இந்நிகழ்ச்சியில் உரையாற்றிப் பெயர்பெற்றவர்களீல் இரீன் பொன்சேகா (2006), இங்கிரிடு டௌபெச்சீசு (2005), ஜாய்சு ஆர்.மெக்லௌலின் (2004), இலிண்டா ஆர். பெட்சோல்டு (2003) ஆகியோர் அடங்குவர்.\n\nநிலாவின் குழிப்பள்ளம் ஒன்று கோவலவ்சுகாயா குழிப்பள்ளம் என வழங்கப்படுகிறது.\n\nசெருமனியின் அலெக்சாந்தர் வான் ஃஅம்போல்ட் நிறுவனம் ஈராண்டுக்கொருமுறை ’சோபியா கோவலவ்சுகி விருதை’ இளம் ஆய்வாளர்களுக்குத் தருகிறது.\n\nSection::::திரைப்படத்தில்.\nமூன்று திரைப்படத்திலும் தொலைக்காட்சி வாழ்க்கைத் தொடர்களிலும் சோஃபியா படப்பொருளாக அமைந்துள்ளார்.\n\n\n\n\n\n\n"}
{"id": "252480", "url": "https://ta.wikipedia.org/wiki?curid=252480", "title": "டெக்கேன்", "text": "டெக்கேன்\n\nடெக்கேன் (\"Decane \") என்பது CH என்ற மூலக்கூற்று வாய்பாட்டுடன் கூடிய ஓர் ஆல்க்கேன் ஐதரோகார்பன் ஆகும். இதற்கு 75 கட்டமைப்புச் சமபகுதியங்கள் அல்லது மாற்றியன்கள் இருப்பதாகக் கணக்கிடப்பட்டுள்ளது. இந்தச் சமபகுதியங்கள் யாவும் எரிதகு நீர்மங்களாகும். டெக்கேன், பெட்ரோலியத்தின் ஒரு பகுதிப்பொருளாக உள்ளது. மற்ற ஆல்க்கேன்களைப் போலவே இதுவும் மின்முனைவற்றதாக, நீர் போன்ற முனைவுறு திரவங்களில் கரையாமல் இருக்கிறது. இதனுடைய பரப்பிழுவிசை மதிப்பு 0.0238 நி.மீ ஆகும்.\n\nSection::::வினைகள்.\nமற்ற ஆல்க்கேன்களைப் போல டெக்கேனும் எரிதல் வினைகளுக்கு உட்படுகிறது. அதிக அளவு ஆக்சிசன் முன்னிலையில் டெக்கேன் எரிதலுக்கு உட்பட்டு தண்ணீர் மற்றும் கார்பன் டை ஆக்சைடாக மாறுகிறது.\n\nஎரிதலுக்குப் போதுமான அளவுக்கு ஆக்சிசன் கிடைக்காவிட்டாலும் டெக்கேன் எரிதலுக்கு உட்பட்டு தண்ணீர் மற்றும் கார்பன் ஓராக்சைடாக மாறுகிறது.\n\n\n"}
{"id": "252491", "url": "https://ta.wikipedia.org/wiki?curid=252491", "title": "இந்திய ஐக்கிய வங்கி", "text": "இந்திய ஐக்கிய வங்கி\n\nஇந்திய ஐக்கிய வங்கி அல்லது யுனைடெட் பேங்க் ஆப் இந்தியா இந்தியாவின் கல்கத்தாவைத் தலைமையிடமாகக் கொண்டு இந்தியா முழுவதும் செயல்பட்டுவரும் பொதுத்துறை வங்கியாகும். இது இந்திய அரசுக்குச் சொந்தமான 26 பொதுத்துறை வங்கிகளில் ஒன்றாகும்.\n\n"}
{"id": "252498", "url": "https://ta.wikipedia.org/wiki?curid=252498", "title": "மிசாரி ராசித் அல்-அபாசி", "text": "மிசாரி ராசித் அல்-அபாசி\n\nமிசாரி பின் ராசித் அல்-அபாசி (\"Mishary Bin Rashid Alafasy\", ; பிறப்பு: 5 செப்டம்பர் 1976) என்பவர் குவைத் நாட்டைச் சேர்ந்த ஒரு இசுலாமியப் பாடகர், இமாம், மற்றும் அறவுரையாளர் ஆவார். இவர் 1992-1994ம் ஆண்டுகளுக்கு இடைப்பட்ட இரண்டு வருடங்களுள் குர்ஆனை மனனமிட்டவராவார். மதீனா இஸ்லாமிய பல்கலைக்கழகத்தின் அல்- குர்ஆன் கற்கைகள் பீடத்தில் பயின்று அல்- குர்ஆன் ஓதல் முறைமைக்கான 10 அறிவிப்புக்களிலும் விஷேட கற்கையைப் பூர்த்தி செய்தார். முதன் முறையாக ஹி 1416ம் ஆண்டு \" அல்- ஹாபிர், புஸ்ஸிலத், அல்- ஷூரா \" என்ற மூன்று அத்தியாயங்களை உள்ளடக்கிய அவரது குர்ஆன்ஓதல் வெளியிடப்பட்டது. முதன் முறையாக ஹி 1420ம் ஆண்டு குவைத்தின் அல்- மஸ்ஜித் அல்- கபீர் எனப்படும் பள்ளிவாயலில் ரமழான் இறுதிப் பத்தில் மக்களுக்கு தொழுகை நடத்தினார்.\n\n\n\nSection::::மேற்கொண்டுள்ள பணிகள்.\nSection::::இஸ்லாமிய பாடல் துறை.\nஇதற்கெல்லாம் முன்பாக 2002, 2003, 2006ம் ஆண்டுகளில் தஜ்வீத் நூல்களை கவிகளாகப் பாடியுள்ளதும் குறிப்பிடத்தக்கது.\n"}
{"id": "252499", "url": "https://ta.wikipedia.org/wiki?curid=252499", "title": "நூல் என்பதன் பெயர்க்காரணம்", "text": "நூல் என்பதன் பெயர்க்காரணம்\n\nநன்னூலில் நூல் என்பதன் பெயர்க்காரணம் நூல் என்ற பெயர் எப்படி உருவாகி அதற்குப் பொருந்துகிறது என்பதை விளக்குவதாகும்.\nநூல் நூற்கும் பெண் பஞ்சால் தன் கைகளைக்கொண்டு கதிரால் நூல் நூற்கிறாள். அதுபோலப் புலவன் சொற்களால் தன் வாயைக்கொண்டு அறிவால் நூல் நூற்க குற்றமற்ற நூல் உருவாகிறது.\n\nசொற்கள் பஞ்சாகவும், புலவன் நூல் நூற்கும் பெண்ணாகவும், புலவனின் வாய் அப்பெண்ணின் கையாகவும் , புலவனின் அறிவு நூல் நூற்கும் கருவியான இங்குக் கதிராகவும் கருதப்படுகிறது.\nபஞ்சு நூலாக மாறுவது போல சொற்கள் நூலாக நூற்கப்படுவதால் நூல் என்னும் பெயர் அமைந்தது என்று நன்னூல் விளக்குகிறது. \n\n"}
{"id": "252518", "url": "https://ta.wikipedia.org/wiki?curid=252518", "title": "ஞானாலயா கிருஷ்ணமூர்த்தி", "text": "ஞானாலயா கிருஷ்ணமூர்த்தி\n\nஞானாலயா கிருஷ்ணமூர்த்தி (ஜனவரி 31, 1942) தமிழ்நாட்டில் புதுக்கோட்டைக்கு அருகேயுள்ள திருக்கோகர்ணம் என்ற சிற்றூரில் \nஞானாலயா ஆய்வு நூலகம் என்ற தனியார் நூலகத்தை தன்னுடைய மனைவியுடன் இணைந்து நடத்தி வருபவர் ஆவார்.\n\nSection::::பிறப்பு.\nஜனவரி 31, 1942இல் இவர் பிறந்தார். இவரது பெற்றோர் பாலசுப்பிரமணியன், மீனாட்சி ஆவர். புதுக்கோட்டையில் ஆரம்பக் கல்வியைத் துவங்கி இளங்கலை அறிவியல், முதுகலை தமிழ் இலக்கியம் படித்துவிட்டு, பின் கல்வியியலில் முதுகலைப்பட்டம் (எம்.எட்) நிறைவு செய்தார். ஓய்வு பெற்ற தலைமையாசிரியரான இவர் 1959-இல் தொடங்கி அரிய வகை நூல்களைச் சேகரித்து வருகிறார். \n\nSection::::ஆர்வம்.\nஇளம் வயது முதல் இவருக்கு நூல் சேமிக்கும் பழக்கம் இவருடைய தந்தை மூலமாக உருவாகி, இந்தியாவின் சிறந்த தனியார் நூலகங்களில் ஒன்றான ஞானாலயாவை நடத்திவருகின்றார். இவருடைய நூல்களைச் சேகரிக்கும் ஆர்வத்திற்கு ஏற்றபடி இவருடைய மனைவி திருமதி டோரதி புத்தக ஆர்வலராவார்.\n\nSection::::சொற்பொழிவுகள்.\nநினைவாற்றல் மிக்க இவர் மிகச் சிறந்த தமிழார்வலரும், சொற்பொழிவாளருமாவார். மகாத்மா காந்தி, விவேகானந்தர், மகாகவி பாரதியார் உள்ளிட்ட பலரைப் பற்றியும் இவர் சொற்பொழிவாற்றியுள்ளார். பொதிகைத் தொலைக்காட்சியில் நம் விருந்தினர் பகுதியில் இவரது பேட்டி இடம் பெற்றுள்ளது.\n\n\nSection::::தேடலில் தெளியும் திசைகள்.\nதேடலில் தெளியும் திசைகள் என்ற நூல் தஞ்சை ப்ரகாஷ், ல.கி.ராமானுஜம், கரிச்சான்குஞ்சு, எம்.வி.வெங்கட்ராம் உள்ளிட்ட பல இலக்கியவாதிகள் கிருஷ்ணமூர்த்தி டோரதி இணையரின் குடும்ப நண்பர்கள் கிருஷ்ணமூர்த்திக்கு எழுதிய கடித ஆவணங்களைக் கொண்டு அமைந்துள்ளது. இலக்கியவாதிகள் இவரிடம் மேற்கொண்ட விவாதங்களின் ஒரு தொடர்நிகழ்வாக இக்கடிதங்கள் அமைந்துள்ளன. ள்ஞானாலயா நூலகத்தைப் பார்வையிட்டுதிற்கு வந்து பாராட்டியவர்களின் கருத்துக்களைக் கொண்டு அமைந்துள்ளது. பிரபலமான எழுத்தாளர்கள், அரசியல்வாதிகள், தொழிலதிபர்கள், இலக்கியவாதிகள் உள்ளிட்ட அனைத்து தரப்பினரும் தந்துள்ள பதிவுகளைக் காணும்போது இந்நூலகத்தின் இன்றியமையாமையை உணரமுடிகிறது. \n\n\n"}
{"id": "252527", "url": "https://ta.wikipedia.org/wiki?curid=252527", "title": "பாயிரத்தின் இன்றியமையாமை", "text": "பாயிரத்தின் இன்றியமையாமை\n\nஒரு நூலுக்கு பாயிரம் என்பது எவ்வளவு அவசியமானது என்பதை நன்னூலானது பாயிரத்தின் இன்றியமையாமையில் விளக்குகிறது. நன்னூலின் பாயிரவியலில் சிறப்புப் பாயிரத்தின் இலக்கணம் கூறும் நூற்பாக்களில் பாயிரத்தின் இன்றியாமை குறித்து கூறப்பட்டுள்ளது. \n\nநன்னூல் கூறுவது யாதெனில்: \n"}
{"id": "252539", "url": "https://ta.wikipedia.org/wiki?curid=252539", "title": "தற்புகழ்ச்சி குற்றமாகா இடங்கள்", "text": "தற்புகழ்ச்சி குற்றமாகா இடங்கள்\n\nதற்புகழ்ச்சி குற்றமாகா இடங்கள் என்பது ஒரு புலவன் தன்னைத்தானே புகழ்ந்து கொள்வது சில சூழல்களில் குற்றமாகாது என்று அச்சூழல்கள் சிலவற்றை நன்னூல் எடுத்துக்காட்டுகிறது.\n\nமண்ணை உடைய மன்னனின் அவைக்குச் சீட்டுக்கவி எழுதும் போதும், தன்னுடைய புலமைத் திறன் அறியாதவரிடையிலும், அவையில் வாதிட்டு வெற்றி பெறவேண்டிய சூழ்நிலையிலும், எதிரியொருவன் தன்னைப் பழித்துரைக்கும்போதும் புலவன் தன்னைத்தானே புகழ்ந்து சொல்வது தவறாகாது என நன்னூல் கூறுகிறது. \n\n"}
{"id": "252541", "url": "https://ta.wikipedia.org/wiki?curid=252541", "title": "சுவாமிமலை சுவாமிநாதசுவாமி கோயில்", "text": "சுவாமிமலை சுவாமிநாதசுவாமி கோயில்\n\nஅறுபடைவீட்டில் ஒன்றான நான்காம் படைவீடான சுவாமிமலை சுவாமிநாதசுவாமி திருக்கோயில் தஞ்சாவூர் மாவட்டம் கும்பகோணத்திற்கு வடகிழக்கில் 6 கிமீ தொலைவில் காவேரி ஆற்றின் கரையில் அமைந்துள்ள முருகன் கோயிலாகும். இக்கோயிலில் \"மீனாட்சி சுந்தரேஸ்வரர்\" உள்ளதால் இக்கோயிலை \"சுந்தரேஸ்வரசுவாமி\" கோயில் என்றும் இக்கோயிலை அழைப்பர்.இக்கோவில் அறுபடைவீடுகளில் நான்காவது படைவீடு ஆகும். இக்கோயில் தஞ்சாவூர் மாவட்டத்தில் அமைந்துள்ளது.\n\nSection::::பெயர்க்காரணம்.\nமுருகப்பெருமான் இக்கோயிலில் 'தகப்பன்சுவாமி' எனப் புகழ் பெற்று காணப்படுகிறார். குருவாகி இருந்து அருளியதால் குருமலை என்றும், கந்தாசலம், சிரகிரி, சிவமலை என்றும் அழைக்கப்படுகிறது. இக்கோயிலின் மற்றோறு பெயர் திருவேரகம் என அழைக்கப்படுகிறது. இறைவன் இங்கு சுவாமிநாதனாக இருப்பதால் சுவாமிமலை என்ற பெயர் நிலைபெற்றுவிட்டது. இங்கு சிவன் \"சுந்தரேசுவரர்\" தாயார் \"மீனாட்சி\" என பெயரில் உள்ளதால் இக்கோயில் \"மீனாட்சி சுந்தரேசுவரர்\" கோயில் என அழைக்கப்படுகிறது. இக்கோயில் தஞ்சாவூர் மாவட்டத்தில் உள்ளது.\n\nSection::::அறுபடை வீடு.\nமுருகனின் அறுபடைவீடுகளில் இதுவும் ஒன்றாகும். தாளமும் சந்தமும் நிறைந்த மெய்ப்பொருட் துறைப் பாடல்கள் இயற்றிப் பல நூல்களைப் படைத்த அருணகிரிநாதர் மற்றும் நக்கீரர் இவ்வூரில் உள்ள முருகனைப் பாடிய பாடல்கள் திருப்புகழில்\n4ம் திருமுறையில் உள்ளன. \nகட்டுமலையாக அமைந்துள்ள குன்றின்மீது இக்கோயில் அமைந்துள்ளது. ஐந்து நிலையுடன் கூடிய ராஜகோபுரம் தெற்கு நோக்கியுள்ளது. இத்தலத்தின் தல மரம் நெல்லி மரமாகும். முருகன் சன்னதிக்குச் செல்ல தமிழ் ஆண்டுகள் அறுபதைக் குறிக்கும் 60 படிகளில் ஏறிச்செல்ல வேண்டும். மகாமண்டபத்தில் கொடி மரத்தின் அருகே கண்கொடுத்த விநாயகரான நேத்திர விநாயகர் உள்ளார். உள் சுற்றில் தல விநாயகர், வள்ளி தெய்வானையுடன் சுப்பிரமணியர், சரஸ்வதி, நாரதர், வீரபாகு, அகத்தியர், அருணகிரிநாதர் ஆகியோர் சிலைகள் உள்ளன. சுவாமிநாதசுவாமியின் சன்னதிக்கு எதிராக மயிலுக்குப் பதிலாக யானை வாகனம் உள்ளது. இது இந்திரன் அளித்ததாகும். கருவறையில் முருகன் வலது கரத்தில் தண்டம் ஏந்தியபடி ஊறு முத்திரையில் நின்ற நிலையில் அருள் பாலிக்கின்றார்.\n\nSection::::கும்பகோணம் சப்தஸ்தானம்.\nகும்பகோணம் சப்தஸ்தானத்தில் இத்தலமும் ஒன்று. சப்தஸ்தானங்கள் என அழைக்கப்படும் கும்பகோணம் ஆதி கும்பேசுவரர் கோயில், திருக்கலயநல்லூர் அமிர்தகலசநாதர் கோயில், தாராசுரம் ஆத்மநாதசுவாமி கோயில், திருவலஞ்சுழி கபர்தீஸ்வரர் கோயில், கொட்டையூர் கோடீஸ்வரர் கோயில், மேலக்காவேரி கைலாசநாதர் கோயில் மற்றும் சுவாமிமலை சுந்தரேஸ்வரசுவாமி கோயில்(சுவாமிமலை சுவாமிநாதசுவாமி கோயில்) ஆகிய ஏழு ஊர்களில் நடக்கும் ஏழூர்த் திருவிழாவில் கும்பகோணம் முதலிடத்தைப் பெறுகிறது. சப்தஸ்தானப் பல்லக்கின் வெள்ளோட்டம் 7 பிப்ரவரி 2016இல் நடைபெற்றது. 21 ஏப்ரல் 2016 மகாமகக்குளத்தில் தீர்த்தவாரி நிகழ்ச்சியைத் தொடர்ந்து 23 ஏப்ரல் 2016 அன்று ஏழூர்ப் பல்லக்குத் திருவிழா என்னும் விழா நடைபெற்றது. விழா நாளில் பல்லக்கு இக்கோயிலுக்கு வந்து சென்றது.\n\n\nSection::::அருகில் உள்ள மற்றொரு முருகன் கோயில்.\nஇக்கோயிலுக்கு அருகேயுள்ள மற்றொரு முருகன் கோயில் ஏரகரம் கந்தநாதசுவாமி கோயிலாகும். கும்பகோணத்திலிருந்து சுவாமிமலை செல்லும் பாதையில் மூப்பக்கோயிலிலிருந்து பிரியும் சாலையில், ஆசூர் வாய்க்காலுக்கு மேற்புறம் ஏரகம் சுவாமிநாதசுவாமி கோயில் உள்ளது. \n\nSection::::குட முழுக்கு.\n2015 செப்டம்பர் 9 அன்று காலையில் இக்கோயிலில் ராஜ கோபுரம், மூலவர் விமானம், சுவாமி அம்பாள் விமானம், மற்றும் பரிவார தெய்வ விமானங்களுக்குக் குடமுழுக்கு நடைபெற்றது.\n\nSection::::தேரோட்டம்.\nஏறத்தாழ 60 ஆண்டுகளுக்குப் பிறகு 2015 நவம்பர் 25 அன்று காலையில் இக்கோயிலில் தேரோட்டம் நடைபெற்றது. \n\n"}
{"id": "252551", "url": "https://ta.wikipedia.org/wiki?curid=252551", "title": "மாதேசுவரன் மலை", "text": "மாதேசுவரன் மலை\n\nமாதேசுவரன் கோயில் என்கிற தலம் மாதேஸ்வரன் மலையில் அமைந்துள்ளது. இம்மலை தெற்கு கர்நாடகாவிலுள்ள சாம்ராஜ்நாகர் மாவட்டத்தில் உள்ளது. மலை மாதேஸ்வரன் கோயிலுக்கு மைசூரிலிருந்து 150கீ.மீ மற்றும் பெங்களுரிலிருந்து 210கி.மீ தூரம் இருக்கிறது. ஸ்ரீ மலை மாதேஸ்வரன் கோயில் மிகவும் பிரபலமான பாரம்பரியமிக்க திருத்தலம். கர்நாடகம் மற்றும் தமிழ்நாட்டிலிருந்து நிறைய திருப்பயணிகள் இத்திருத்தலத்திற்கு வருகிறார்கள். இந்த திருத்தலத்தின் பரப்பளவு 155.57 ஏக்கர் ஆகும். மாதேஸ்வரன் மலையில் தலபேட்டா, கலவவூர், இந்திகநாதா, போன்ற மலைக்கிராமங்கள் உள்ளன. இங்கே வரும் மக்கள் கோயிலுக்கு வருவதோடு இங்கேயுள்ள இயற்கையை ரசிக்கவும் வருகிறார்கள். இந்த மலையின் உயரம் 3000 அடி ஆகும். மாதேசுவரன் கோவிலைக் கட்டியவர் ஜீன்சே கெளடா, மற்றும் குருபா கெளடா என்ற ஜமின்தார்கள் ஆவர். ஸ்ரீ மாதேஸ்வர கடவுளை, சிவனின் ஒரு அவதாரம் என மக்கள் கருதுகிறார்கள். புனித மாதேஸ்வரா அவர்கள் பதினைந்தாம் நூற்றாண்டில் வாழ்ந்ததாக வரலாறு கூறுகிறனர். 600 வருடங்களுக்கு முன்பு ஸ்ரீ மாதேஸ்வரன் இத்திருத்தலத்திற்கு வந்து அவர் தன் பாவத்திற்குப் பரிகாரம் பெற்றார். இப்பொழுதும் அவர் பரிகாரம் தருகிறார் என மக்கள் நம்புகிறார்கள்.மலை மாதேஸ்வரன் புலியின் மேலிருந்து பயணம் செய்தார். அந்த வாகனத்தைச் சில பேர் குழி வாகனா எனவும் கூறுவார்கள். மலை மாதேஸ்வரன் பல அற்புதங்கள் செய்து மக்களைக் காப்பாற்றியதால் `இங்கே உள்ள மக்கள் இன்னும் மலை மதேஸ்வரன் அந்த மலையின் பகுதியிலே வசிக்கிறார் என நம்புகிறார்கள். கிராமத்து மக்கள் மலை மாதேஸ்வரனின் அற்புதங்களைப் பாட்டாக பாடுகின்றனர். அதை ஜனபத காவியம் அல்லது நாட்டுப்புறக்காப்பியம் எனக் கூறுவார்கள்.\n\nSection::::மலை மாதேஸ்வரனின் கதை.\nமலை மாதேஸ்வரன் கலியுகத்தில் பிறந்தார். அவர் வெள்ளையாக இருப்பார். இவரின் அம்மையாரின் பெயர் யுட்ராஜமா. இவரை சிறுபிள்ளையில் வழிநடத்தியவர்கள் சுட்டூர்மூட் மற்றும் குன்டூர்மூட் ஆவார்கள். இவர் ஸ்ரீ கையிலா என்ற பகுதியில் இருந்து வந்தவர் என நம்பப்படுகிறது. இவர் சிறு வயதியிலே பல அற்புதங்களைச் செய்திருக்கிறார். பிறகு தான் இவர் மலைப் பகுதிக்கு வந்துள்ளார் என நம்பப்படுகிறது. அந்தக் காட்டுப் பகுதியில் 77 மலைகள் உள்ளன. அது மிகவும் ஆபத்தான பகுதி எனக் கருதப்படுகிறது. அவர் ஆறாம் நூற்றாண்டில் அவர் காட்டுப் பகுதிக்குச் சென்றதாக வரலாறு கூறுகிறது. \n50 வருடத்திற்கு முன்பு இந்த மலைக்குச் சாலை வசதி இல்லை. அதனால் இங்கே வரும் பக்தர்கள் பெரும்பாலும் நடந்து தான் வந்தார்கள். ஆனால் இப்போது சாலைகள், தமிழ்நாடு மற்றும் கர்நாடக அரசுகளால் போடப்பட்டுள்ளது. அதனால் இப்போது அந்த வழியில் நூற்றுக்கும் மேற்பட்ட பேருந்துகள் செல்கின்றன.\n\nSection::::உசாத்துணை.\nஇந்திய நாட்டுப்புறக் காவியங்கள்-மலை மாதேஸ்வரனின் வாழ்க்கை(டாக்டர்.சி.என்.ராமசந்தரன்)_ Indian Folk Epics- The Story Of Mahadeshwara(D.R.C.N.Ramachandran) கம்சாளே-ஜனபத லோகா (Kamsaale-Janapada Loka)\n"}
{"id": "252553", "url": "https://ta.wikipedia.org/wiki?curid=252553", "title": "சிறப்புப்பாயிரம் பிறர்செய்யக் காரணம்", "text": "சிறப்புப்பாயிரம் பிறர்செய்யக் காரணம்\n\nசிறப்புப் பாயிரம் பிறர் செய்யக் காரணம் யாவை என்று நன்னூல் சில குறிப்புகளைத் தருகிறது. \n\nSection::::காரணம்.\nஒரு நூலின் சிறப்புப் பாயிரத்தை அந்நூலாசிரியரல்லாத வேறொருவர் செய்யவேண்டியதன் காரணமாக நன்னூல் தரும் விளக்கம்:\n\n"}
{"id": "252558", "url": "https://ta.wikipedia.org/wiki?curid=252558", "title": "சிறப்புப்பாயிரம் செய்தற்கு உரியவர்கள்", "text": "சிறப்புப்பாயிரம் செய்தற்கு உரியவர்கள்\n\nசிறப்புப்பாயிரம் செய்தற்கு உரியவர்கள் என்று சிலரை நன்னூல் அடையாளம் காட்டுகிறது.\n\nSection::::சிறப்புப்பாயிரம் செய்தற்குத் தகுதியானவர்.\nஒரு நூலுக்கு சிறப்புப் பாயிரம் செய்வதற்குத் தகுதியானவர்கள் என நன்னூலில் குறிப்பிடப்படுவோர்:\n\n"}
{"id": "252559", "url": "https://ta.wikipedia.org/wiki?curid=252559", "title": "செட்டிக்குளம் தொடருந்து நிலையம்", "text": "செட்டிக்குளம் தொடருந்து நிலையம்\n\nசெட்டிக்குளம் தொடருந்து நிலையம் (\"Cheddikulam railway station\") இலங்கையின் வடக்கே செட்டிக்குளம் நகரில் அமைந்துள்ள தொடருந்து நிலையம் ஆகும். இலங்கை அரசின் ரெயில்வே திணைக்களத்தினால் நிருவகிக்கப்படும் இந்நிலையம் மன்னார் தொடருந்துப் பாதையின் ஒரு அங்கமாக மன்னார் தீவையும் தலைநகர் கொழும்பையும் இணைக்கிறது. ஈழப் போர்க் காலத்தில் 1990 முதல் 2013 வரை இயங்காமல் இருந்து வந்த இந்நிலையம், 2013 மே 14 இல் மதவாச்சி முதல் மடு வீதி வரையான பாதை புனரமைக்கப்பட்டதை அடுத்து மீண்டும் திறக்கப்பட்டது. 2015 மார்ச் 14 முதல் தலைமன்னார் வரை சேவைகள் நடைபெறுகின்றன.\n"}
{"id": "252563", "url": "https://ta.wikipedia.org/wiki?curid=252563", "title": "திரும்பு வீதம்", "text": "திரும்பு வீதம்\n\nநிதியியலில் திரும்பு வீதம் அல்லது திரும்பு விகிதம் (\"Rate of return\") குறிபிட்ட காலத்தில் ஒரு முதலீட்டினால் ஈட்டப்படும் லாபத்தின் விகிதம் ஆகும். இதன் அளவை விழுக்காடு.\n\nஇங்கே:\n\nபொதுவாக இவ்விகிதம் ஓராண்டு காலத்திற்கு கணக்கிடப்படுகிறது.\n"}
{"id": "252567", "url": "https://ta.wikipedia.org/wiki?curid=252567", "title": "மொத்தப் பதிவு விகிதம்", "text": "மொத்தப் பதிவு விகிதம்\n\nமொத்தப் பதிவு விகிதம் (\"Gross enrolment ratio\") அல்லது மொத்தப் பதிவுச் சுட்டெண் (\"Gross Enrollment Index\") என்பது கல்வித்துறையில் பயன்படுத்தப்படும் ஒரு புள்ளியியல் அளவீடு. ஐக்கிய நாடுகள் அவையின் கல்விச் சுட்டெண் அளவீட்டினை கணக்கிட முன்பு பயன்படுத்தப்பட்ட தரவுகளில் இதுவும் ஒன்று. ஒரு நாட்டில் தொடக்கக்கல்வி, நடுநிலைக்கல்வி, மேல்நிலைக்கல்வி போன்ற பல்வேறு தரநிலைகளில் எவ்வளவு மாணவர்கள் பள்ளிகளில் பதிவு செய்துள்ளனர் என்பதை ஒப்பீட்டளவில் அறிய உதவுகின்றது.\n\nஒரு நாட்டின் அல்லது பகுதியின் மொத்த மக்கள்தொகையில் ஒரு தரநிலையில் சேரக்கூடிய வயது வரம்புக்குட்ப்பட்ட குழந்தைகளில் எத்தனை பேர் அத்தரநிலைக்கான பள்ளிகளில் பதிவு செய்துள்ளனர் என்ற விழுக்காடே மொத்தப் பதிவு விகிதமாகும். இந்த விகிதம் அதிகமாக இருப்பின், அந்நாட்டில் (அல்லது பகுதியில்) கல்வியில் மக்களின் ஈடுபாடு அதிகளவில் இருக்கின்றது எனக் கொள்ளமுடியும். அந்நாட்டின் மனித மேம்பாட்டைக் கணக்கிடவும் இது உதவுகின்றது.\n\n"}
{"id": "252568", "url": "https://ta.wikipedia.org/wiki?curid=252568", "title": "உதயணர்", "text": "உதயணர்\n\nஉதயணர் (Udayana or Udyanacharya), கி. பி., 12ஆம் நூற்றாண்டில் வாழ்ந்த பிரபலமான இந்திய இந்து தருக்கவாதி. இவர் வேத தத்துவ தர்சனங்களில், நியாயம் மற்றும் வைசேஷிகம் ஆகிய இரண்டு தர்சனங்களை ஒருங்கிணைத்து நியாய – வைசேடிகம் எனும் புது தர்சனத்தை உருவாக்கி, அதன் மூலம் பௌத்தர்களுக்கு எதிரான வாதப் போரில், இறைவனின் இருப்பை நிலைநாட்டியவர்.\n\nஉதயணர் இந்தியாவின் பிகார் மாநிலத்தின் மிதிலை அருகே \"கரியன்\" என்ற கிராமத்தில் வாழ்ந்தவர்.\n\nSection::::தத்துவம்.\nதருக்கத்தின் மூலம் மட்டுமே இறைவனின் இருப்பை அறிந்து கொள்ள இயலும் என்ற சித்தாந்தம் கொண்ட நியாயம் மற்றும் வைசேடிகம் ஆகிய இரண்டு தத்துவங்களின் ஒருங்கிணைத்து, இறைவனின் இருப்பை எளிதாக அறிந்து கொள்வதற்கு உதவியாக நியாய வைசேடிகம் என்ற புது சித்தாந்தத்தை உருவாக்கினார். இதற்காக \"நியாய குசுமாஞ்சலி\" என்ற தத்துவ நூலை இயற்றினார்.\n\nபௌத்தர்களின் தாக்கம் அதிகமாக இருந்த காலத்தில், இறைவனின் இருப்பை அறிய காரண – காரியம் என்ற தத்துவத்தின் மூலம், ஒரு பானையை படைக்க எவ்வாறு களிமண்னும் குயவனும் வேண்டுமோ அவ்வாறே, இவ்வுலகம் படைக்கப்பட மெய்ப்பொருள் உறுதியாக இருந்திருக்க வேண்டும். அத்தகைய மெய்ப்பொருள் வாயால் விளக்க இயலாது என்று நிருபித்தவர்.\n\nSection::::இறைவனின் இருப்பை நிருபித்தல்.\nஇறைவனின் இருப்பை மறுத்த பௌத்தர்களை, உதயணர் தன்னுடைய புதிய நியாய-வைசேடிகம் தத்துவத்தின் துணை கொண்டு மெய்ப்பொருளின் இருப்பை நிலைநாட்டி தருக்கப் போரில் வென்றார். இந்தியாவிலிருந்து பௌத்த தருக்கவாதிகளை விரட்டியடித்தன் மூலம், ஒன்பது நூற்றாண்டுகளாக முடிவில்லாமல் நடந்தவந்த இந்து – பௌத்த சமய தர்க்கப் போரை முடிவுக்கு கொண்டு வந்தார்.\n\n"}
{"id": "252571", "url": "https://ta.wikipedia.org/wiki?curid=252571", "title": "ஈச்சாங்கூர்", "text": "ஈச்சாங்கூர்\n\nஈச்சாங்கூர் (Ichangoor) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.\nSection::::மக்கள் வகைப்பாடு.\nஇவ்வூரில் 2011 ஆண்டைய இந்திய மக்கள் கணக்கெடுப்பின்படி 280 வீடுகள் உள்ளன. மக்கள் தொகை 1204, இதில் 604 பேர் ஆண்கள், 599 பேர் பெண்கள் ஆவர். எழுத்தறிவு விகிதம் 69.11% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.\n"}
{"id": "252572", "url": "https://ta.wikipedia.org/wiki?curid=252572", "title": "இடிப்பள்ளி", "text": "இடிப்பள்ளி\n\nஇடிப்பள்ளி (Idipalli) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.\n\nSection::::மக்கள் வகைப்பாடு.\nஇவ்வூரில் 2011 ஆண்டைய இந்திய மக்கள் கணக்கெடுப்பின்படி 144 குடும்பங்கள் உள்ளன. மக்கள் தொகை 538, இதில் 265 பேர் ஆண்கள், 273 பேர் பெண்கள் ஆவர். எழுத்தறிவு விகிதம் 70.48% ஆகும் இது தமிழ்நாட்டின் சராசரி எழுத்தறிவு விகிதமான 80.09க்கும் குறைவு ஆகும்.\n\n"}
{"id": "252573", "url": "https://ta.wikipedia.org/wiki?curid=252573", "title": "இம்மிடிநாயக்கனப்பள்ளி", "text": "இம்மிடிநாயக்கனப்பள்ளி\n\nஇம்மிடிநாயக்கனப்பள்ளி (Immidinayaganapalli) என்பது இந்தியாவின், தமிழ்நாட்டின், கிருஷ்ணகிரி மாவட்டம், ஓசூர் வட்டத்துக்கு உட்பட்ட ஒரு வருவாய் கிராமம் ஆகும்.‎ இந்த ஊரானது இம்மிடிநாயக்கனப்பள்ளி ஊராட்சிக்கு உட்பட்டது.\nSection::::மக்கள் வகைப்பாடு.\nஇவ்வூரில் 2011 ஆண்டைய இந்திய மக்கள் கணக்கெடுப்பின்படி 133 வீடுகள் உள்ளன. மக்கள் தொகை 568, இதில் 278 பேர் ஆண்கள், 290 பேர் பெண்கள் ஆவர். எழுத்தறிவு விகிதம் 66.34% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.\n"}
{"id": "252575", "url": "https://ta.wikipedia.org/wiki?curid=252575", "title": "ஜி. மங்கலம்", "text": "ஜி. மங்கலம்\n\nஜி. மங்கலம் (Jeemangalam) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.\nSection::::மக்கள் வகைப்பாடு.\nஇவ்வூரில் 2011 ஆண்டைய இந்திய மக்கள் கணக்கெடுப்பின்படி 266 வீடுகள் உள்ளன. மக்கள் தொகை 1148, இதில் 577 பேர் ஆண்கள், 571 பேர் பெண்கள் ஆவர். எழுத்தறிவு விகிதம் 73.72% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.\n"}
{"id": "252578", "url": "https://ta.wikipedia.org/wiki?curid=252578", "title": "ஜோதிகாலசாமனப்பள்ளி", "text": "ஜோதிகாலசாமனப்பள்ளி\n\nஜோதிகாலசாமனப்பள்ளி (Jogikalasanapalli) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.\n\n"}
{"id": "252581", "url": "https://ta.wikipedia.org/wiki?curid=252581", "title": "கதிரிகானதின்னா", "text": "கதிரிகானதின்னா\n\nகதிரிகானதின்னா (Kadiriganadinna) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.\n\n"}
{"id": "252584", "url": "https://ta.wikipedia.org/wiki?curid=252584", "title": "கக்கனூர்", "text": "கக்கனூர்\n\nகக்கனூர் (Kagganur) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.\nSection::::மக்கள் வகைப்பாடு.\nஇவ்வூரில் 2011 ஆண்டைய இந்திய மக்கள் கணக்கெடுப்பின்படி 293 வீடுகள் உள்ளன. மக்கள் தொகை 1300, இதில் 658 பேர் ஆண்கள், 642 பேர் பெண்கள் ஆவர். எழுத்தறிவு விகிதம் 72.07% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.\n"}
{"id": "252585", "url": "https://ta.wikipedia.org/wiki?curid=252585", "title": "காளஸ்திபுரம்", "text": "காளஸ்திபுரம்\n\nகாளஸ்திபுரம் (Kalasthipuram) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.\n\nSection::::மக்கள் வகைப்பாடு.\nஇவ்வூரில் 2011 ஆண்டைய இந்திய மக்கள் கணக்கெடுப்பின்படி 159 வீடுகள் உள்ளன. மக்கள் தொகை 680, இதில் 365 பேர் ஆண்கள், 315 பேர் பெண்கள் ஆவர். எழுத்தறிவு விகிதம் 77.50% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.\n"}
{"id": "252586", "url": "https://ta.wikipedia.org/wiki?curid=252586", "title": "கள்ளி அக்ராரம்", "text": "கள்ளி அக்ராரம்\n\nகள்ளி அக்ராரம் (Kaliagraharam) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.\n\n"}
{"id": "252587", "url": "https://ta.wikipedia.org/wiki?curid=252587", "title": "காளிங்காவரம்", "text": "காளிங்காவரம்\n\nகாளிங்காவரம் (Kalingavaram) என்பது இந்தியாவின், தமிழ்நாட்டின், கிருஷ்ணகிரி மாவட்டம், சூளகிரி வட்டத்துக்கு, உட்பட்ட ஒரு வருவாய் கிராமம் ஆகும்.\n\nSection::::மக்கள் வகைப்பாடு.\nஇவ்வூரில் 2011 ஆண்டைய இந்திய மக்கள் கணக்கெடுப்பின்படி 148 வீடுகள் உள்ளன. மக்கள் தொகை 640, இதில் 330 பேர் ஆண்கள், 310 பேர் பெண்கள் ஆவர். எழுத்தறிவு விகிதம் 55.24% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.\n"}
{"id": "252588", "url": "https://ta.wikipedia.org/wiki?curid=252588", "title": "வாக்களிப்பு", "text": "வாக்களிப்பு\n\nவாக்களிப்பு என்பது, பலர் கூடியுள்ள இடத்தில், முடிவு எடுப்பதற்கான அல்லது ஒரு கருத்தை வெளிப்படுத்துவதற்கான ஒரு முறையாகும். மேற்குறிப்பிட்ட இடம் ஒரு கூட்டமாகவோ, ஒரு தேர்தல் தொகுதியாகவோ, முழு நாடாகவோ இருக்கலாம். வாக்களிப்பு பொதுவாகக் கலந்துரையாடல்கள், விவாதங்கள் அல்லது பரப்புரைகளுக்குப் பின்னர் இடம்பெறுகின்றது. மக்களாட்சிகளில் மக்கள் பிரதிநிதிகள் வாக்களிப்பின் மூலமே தெரிவுசெய்யப்படுகின்றனர்.\n\nSection::::அரசியலில் வாக்களிப்பு.\nமக்களாட்சிகளில் நாட்டின் அரசாங்கம் ஒரு தேர்தலில் மக்கள் வாக்களிப்பதன் மூலமே தெரிவுசெய்யப்படுகிறது. இம்முறையில், பல வேட்பாளர்களில் இருந்து ஒருவரை மக்கள் தேர்ந்தெடுப்பர். பிரதிநிதித்துவ மக்களாட்சியில் ஒரு குறித்த தேர்தல் தொகுதியைச் சேர்ந்த மக்கள் ஆட்சியில் தமது பிரதிநிதியைத் தெரிவு செய்வது வாக்களிப்பு மூலமே. நேரடி மக்களாட்சியில் தீர்மானங்களை எடுப்பதற்கு மக்கள் நேரடியாகவே வாக்களிப்பர்.\n"}
{"id": "252589", "url": "https://ta.wikipedia.org/wiki?curid=252589", "title": "கள்ளி புரம்", "text": "கள்ளி புரம்\n\nகள்ளி புரம் (Kallipuram) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.\n\n"}
{"id": "252590", "url": "https://ta.wikipedia.org/wiki?curid=252590", "title": "காமன்தொட்டி", "text": "காமன்தொட்டி\n\nகாமன்தொட்டி (Kamandoddi) என்பது என்பது இந்தியாவின், தமிழ்நாட்டின், கிருஷ்ணகிரி மாவட்டம், சூளகிரி வட்டத்துக்கு, உட்பட்ட ஒரு வருவாய் கிராமம் ஆகும்.\nSection::::மக்கள்வகைப்பாடு.\nஇந்த ஊரானது சூளகிரியில் இருந்து 4 கிலோமீட்டர் தொலைவிலும், மாவட்டத்தின் தலைநகரான கிருஷ்ணகிரியில் இருந்து 41 கிலோமீட்டர் தொலைவிலும், மாநிலத் தலைநகரான சென்னையில் இருந்து 297 கிலோமீட்டர் தொலைவிலும் உள்ளது. 2011 ஆண்டு மக்கள் கணக்கெடுப்பின்படி இக்கிராமத்தில் 1450 வீடுகள் உள்ளன. கிராமத்தின் மொத்த மக்கள் தொகையானது 6524 ஆகும். இதில் ஆண்கள் எண்ணிக்கை 3394, பெண்களின் எண்ணிக்கை 3130 என உள்ளது. மக்களின் கல்வியறிவு விகிதமானது 55.2% என உள்ளது. இது தமிழ்நாட்டின் சராசரி எழுத்தறிவு விகிதமான 80.09 % ஐ விடக்குறைவு ஆகும்.\n"}
{"id": "252593", "url": "https://ta.wikipedia.org/wiki?curid=252593", "title": "கந்திக்குப்பம்", "text": "கந்திக்குப்பம்\n\nகந்திக்குப்பம் (Kandhikuppam) என்பது பர்கூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.\n\nSection::::அமைவிடம்.\nகந்திக்குப்பம் கிருட்டிணகிரியில் இருந்து கிழக்கில் 11 கி.மீ தொலைவிலும்,பர்கூரில் இருந்து 6 கி.மீ தொலைவிலும் சென்னையில் இருந்து 255 கி.மீ. தொலைவிலும் உள்ளது.\n"}
{"id": "252594", "url": "https://ta.wikipedia.org/wiki?curid=252594", "title": "கனிமங்கலம்", "text": "கனிமங்கலம்\n\nகனிமங்கலம் (Kanimangalam, Krishnagiri district) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.\n\nSection::::மக்கள் வகைப்பாடு.\nஇவ்வூரில் 2011 ஆண்டைய இந்திய மக்கள் கணக்கெடுப்பின்படி 107 வீடுகள் உள்ளன. மக்கள் தொகை 463, இதில் 232 பேர் ஆண்கள், 231 பேர் பெண்கள் ஆவர். எழுத்தறிவு விகிதம் 73.59% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.\n"}
{"id": "252597", "url": "https://ta.wikipedia.org/wiki?curid=252597", "title": "கரிபசவனபுரம்", "text": "கரிபசவனபுரம்\n\nகரிபசவனபுரம் (Karibasanapuram) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.\nSection::::மக்கள் வகைப்பாடு.\nஇவ்வூரில் 2011 ஆண்டைய இந்திய மக்கள் கணக்கெடுப்பின்படி 1 குடும்பம் உள்ளது. மக்கள் தொகை 4, இதில் 2 பேர் ஆண்கள், 2 பேர் பெண்கள் ஆவர். எழுத்தறிவு விகிதம் 75% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.\n"}
{"id": "252598", "url": "https://ta.wikipedia.org/wiki?curid=252598", "title": "கரிகள்ளுபள்ளி", "text": "கரிகள்ளுபள்ளி\n\nகரிகள்ளுபள்ளி (Karikallupalli) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.\n\n"}
{"id": "252599", "url": "https://ta.wikipedia.org/wiki?curid=252599", "title": "கரியசந்திரம்", "text": "கரியசந்திரம்\n\nகரியசந்திரம் (Kariyasandiram) என்பது நெரிகம் ஊராட்சி,சூளகிரிவட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.\nSection::::அமைவிடம்.\nகரியசந்திரம் கிருட்டிணகிரியில் இருந்து மேற்கில் 31 கி.மீ தொலைவிலும், சென்னையில் இருந்து 288 கி.மீ.தொலைவிலும் உள்ளது.\n"}
{"id": "252600", "url": "https://ta.wikipedia.org/wiki?curid=252600", "title": "காருப்பள்ளி", "text": "காருப்பள்ளி\n\nகாருப்பள்ளி (Karupalli) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.\n\n"}
{"id": "252601", "url": "https://ta.wikipedia.org/wiki?curid=252601", "title": "காட்டிநாயக்கன் தொட்டி", "text": "காட்டிநாயக்கன் தொட்டி\n\nகாட்டிநாயக்கன் தொட்டி (Kattinaickenghoddi) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.\nSection::::மக்கள் வகைப்பாடு.\nஇவ்வூரில் 2011 ஆண்டைய இந்திய மக்கள் கணக்கெடுப்பின்படி 590 வீடுகள் உள்ளன. மக்கள் தொகை 2633, இதில் 1364 பேர் ஆண்கள், 1269 பேர் பெண்கள் ஆவர். எழுத்தறிவு விகிதம் 59.66% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.\n"}
{"id": "252602", "url": "https://ta.wikipedia.org/wiki?curid=252602", "title": "கெலவரப்பள்ளி", "text": "கெலவரப்பள்ளி\n\nகெலவரப்பள்ளி (Kelavarapalli) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎. இவ்வூருக்கு அருகில்தான் கெலவரப்பள்ளி நீர்தேக்கம் உள்ளது.\nSection::::மக்கள் வகைப்பாடு.\nஇவ்வூரில் 2011 ஆண்டைய இந்திய மக்கள் கணக்கெடுப்பின்படி 117 வீடுகள் உள்ளன. மக்கள் தொகை 529, இதில் 274 பேர் ஆண்கள், 255 பேர் பெண்கள் ஆவர். எழுத்தறிவு விகிதம் 64.07% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.\n"}
{"id": "252603", "url": "https://ta.wikipedia.org/wiki?curid=252603", "title": "கெம்பசந்திரம்", "text": "கெம்பசந்திரம்\n\nகெம்பசந்திரம் (Kembasandiram) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.\nSection::::மக்கள் வகைப்பாடு.\nஇவ்வூரில் 2011 ஆண்டைய இந்திய மக்கள் கணக்கெடுப்பின்படி 184 வீடுகள் உள்ளன. மக்கள் தொகை 891, இதில் 450 பேர் ஆண்கள், 441 பேர் பெண்கள் ஆவர். எழுத்தறிவு விகிதம் 66.67% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்\n"}
{"id": "252604", "url": "https://ta.wikipedia.org/wiki?curid=252604", "title": "கொட்டிகதிம்மனப்பள்ளி", "text": "கொட்டிகதிம்மனப்பள்ளி\n\nகொட்டிகதிம்மனப்பள்ளி (Kodiga Timmanapalli) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.\nSection::::மக்கள் வகைப்பாடு.\nஇவ்வூரில் 2011 ஆண்டைய இந்திய மக்கள் கணக்கெடுப்பின்படி 130 வீடுகள் உள்ளன. மக்கள் தொகை 652, இதில் 347 பேர் ஆண்கள், 305 பேர் பெண்கள் ஆவர். எழுத்தறிவு விகிதம் 66.61% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.\n"}
{"id": "252605", "url": "https://ta.wikipedia.org/wiki?curid=252605", "title": "கொடியாளம்", "text": "கொடியாளம்\n\nகொடியாளம் (Kodiyalam, Krishnagiri district) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.\nSection::::மக்கள் வகைப்பாடு.\nஇவ்வூரில் 2011 ஆண்டைய இந்திய மக்கள் கணக்கெடுப்பின்படி 446 வீடுகள் உள்ளன. மக்கள் தொகை 1806, இதில் 934 பேர் ஆண்கள், 872 பேர் பெண்கள் ஆவர். எழுத்தறிவு விகிதம் 65.98% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.\n"}
{"id": "252606", "url": "https://ta.wikipedia.org/wiki?curid=252606", "title": "கௌதாசபுரம்", "text": "கௌதாசபுரம்\n\nகௌதாசபுரம் (Koladasapuram) என்பது ஓசூர்வட்டம், கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎.\nSection::::மக்கள் வகைப்பாடு.\nஇவ்வூரில் 2011 ஆண்டைய இந்திய மக்கள் கணக்கெடுப்பின்படி 221 வீடுகள் உள்ளன. மக்கள் தொகை 857, இதில் 429 பேர் ஆண்கள், 428 பேர் பெண்கள் ஆவர். எழுத்தறிவு விகிதம் 64.15% ஆகும் இது தமிழ்நாட்டின் சராசரி எழுத்தறிவு விதமான 80.09க்கும் குறைவு ஆகும்.\n"}
{"id": "252613", "url": "https://ta.wikipedia.org/wiki?curid=252613", "title": "தேசமான்ய", "text": "தேசமான்ய\n\nதேசமான்ய (\"Deshamanya\") என்பது, இலங்கை அரசாங்கத்தால் குடிமக்களுக்காக வழங்கப்படும் கௌரவங்களில் சிறீ லங்காபிமான்யவுக்கு அடுத்தபடியாக, இரண்டாவது உயர்ந்த மதிப்புடைய தேசிய கௌரவம் ஆகும். தேசமான்ய என்னும் சொல் சிங்கள மொழியில் \"நாட்டின் பெருமை\" என்னும் பொருள் கொண்டது. நாட்டுக்கு மிகவும் சிறப்பான சேவை புரிந்தவர்களுக்கு இந்தக் கௌரவம் அளிக்கப்படுகிறது. வழமையாக இக்கௌரவம் பெற்றவரின் பெயருக்கு முன்னால் தேசமான்ய என்ற சொல்லையும் சேர்த்து வழங்குவர் (எ.கா: தேசமான்ய வைத்திலிங்கம் மாணிக்கவாசகர்).\n\nSection::::விருது பெற்றோர்.\n1986 ஆம் ஆண்டு முதல் தேசமான்ய விருது பெற்றோர் விபரங்கள்.\n\nSection::::2007.\nஜேம்ஸ் பீட்டர் ஒபயசேகர\n\n"}
{"id": "252614", "url": "https://ta.wikipedia.org/wiki?curid=252614", "title": "நூல்யாப்பு முறை", "text": "நூல்யாப்பு முறை\n\nநூல் யாப்பு முறை என்பதை நான்கு வகைகளாக நன்னூல் வகைப்படுத்தி இருக்கிறது.\n\nSection::::நான்கு வகைகள்.\nநூல் யாப்பு முறையென நன்னூல் வகைப்படுத்துபவை:\n\n"}
{"id": "252630", "url": "https://ta.wikipedia.org/wiki?curid=252630", "title": "ஏரகரம் கந்தநாதசுவாமி கோயில்", "text": "ஏரகரம் கந்தநாதசுவாமி கோயில்\n\nஏரகரம் கந்தநாதசுவாமி கோயில் தஞ்சாவூர் மாவட்டம் கும்பகோணத்திலிருந்து 8 கிமீ தொலைவில் அமைந்துள்ள சிவன் கோயிலாகும். இருப்பினும் முருகன் கோயில் என்றே உள்ளூரில் அழைக்கின்றனர். ஏரகம், திருவேரகம் என்றும் அழைக்கப்படுகிறது. இவ்வூருக்கு அருகில் உள்ள புகழ் பெற்ற மற்றொரு முருகன் கோயில் சுவாமிமலை சுவாமிநாதசுவாமி கோயில் ஆகும். இது ஒரு தேவார வைப்புத்தலமாகும். \n\nSection::::அமைவிடம்.\nகும்பகோணத்திலிருந்து சுவாமிமலை செல்லும் பாதையில் மூப்பக்கோயிலிலிருந்து பிரியும் சாலையில், ஆசூர் வாய்க்காலுக்கு மேற்புறம் இக்கோயில் உள்ளது. தேவாரப் பாடல் பெற்ற தலமான இன்னம்பரில் இருந்து திருப்புறம்பியம் செல்லும் சாலை வழியில் வலதுபுறம் ஏரகரம் செல்லும் சாலை பிரிகிறது. அவ்வழியாகச் சென்றும் ஏரகரம் அடையலாம்.\n\nSection::::பெயர்க்காரணம்.\nஅசுரர்களால் முனிவர்களின் தவத்திற்கு இடையூறு ஏற்பட்டபோது சிவபெருமானை வேண்டினர். அப்போது சிவன் கந்தனை அழைத்து முனிவர்களைக் காத்திடும்படிக் கூறியதோடு ஒரு அஸ்திரத்தையும் வழங்கி அதனை செலுத்தும் இடத்தை அவருடைய அகமாக அமைத்துக்கொள்ளும்படி அருளியுள்ளார். முருகனின் அஸ்திரம் பூமியில் பாய்ந்த இடம் ஏரகம் என்கின்றனர்.\n\nSection::::கோயில் அமைப்பு.\nஆதிகந்தநாதசுவாமி கோயில் என்றழைக்கப்படுகிறது. கருவறையில் லிங்கத்திருமேனி உள்ளது. கோயில் வளாகத்தில் சங்கரநாயகி அம்மன் சன்னதி உள்ளது. தொடர்ந்து விநாயகர், சிவலிங்கம், மகாலிங்கம், சூரியன், பைரவர், நாககன்னியர் உள்ளனர். மூலவர் கருவறை கோஷ்டத்தில் நர்த்தன விநாயகர், தட்சிணாமூர்த்தி, லிங்கோத்பவர், பிரம்மா உள்ளனர். திருச்சுற்றில் சண்டிகேஸ்வரர் சன்னதியும், நவக்கிரக சன்னதியும் உள்ளன. மூலவர் சன்னதிக்குப் பின்புறம் ஆதிகந்தநாதசுவாமி சன்னதி உள்ளது. இச்சன்னதியில் சுப்பிரமணியர் நின்ற நிலையில் ராஜகோலத்தில் உள்ளார். \n\nSection::::பாடியுள்ளோர்.\nகச்சியப்ப சிவாசாரியார், நக்கீரர், அருணகிரிநாதர் ஆகியோர் இக்கோயிலில் உள்ள முருகனைப் பாடியுள்ளனர்.\n\nSection::::குடமுழுக்கு.\n12 செப்டம்பர் 1982 மற்றும் 19 மார்ச் 2015இல் குடமுழுக்கு ஆனதற்கான கல்வெட்டுகள் காணப்படுகின்றன.\n\n\n"}
{"id": "252631", "url": "https://ta.wikipedia.org/wiki?curid=252631", "title": "செட்டிக்குளம் (வவுனியா)", "text": "செட்டிக்குளம் (வவுனியா)\n\nசெட்டிக்குளம் (\"Cheddikulam\") என்பது இலங்கையின் வட மாகாணத்தில் வவுனியா மாவட்டத்தில் உள்ள ஓர் ஊர் ஆகும். இது வெங்கலச்செட்டிக்குளம் பிரதேச செயலாளர் பிரிவில் செட்டிக்குளம் கிராம அலுவலர் பிரிவில் அமைந்துள்ளது.\n\n2012 கணக்கெடுப்பின் படி செட்டிக்குளம் கிராம அலுவலர் பிரிவின் மக்கள்தொகை 701 ஆகும். இவர்களில் 431 பேர் ஆண்களும், 270 பேர் பெண்களும் உள்ளனர்.\n\n\n\n\n"}
{"id": "252634", "url": "https://ta.wikipedia.org/wiki?curid=252634", "title": "நல்லாசிரியர் இலக்கணம்", "text": "நல்லாசிரியர் இலக்கணம்\n\nநல்லாசிரியர் இலக்கணம் என்பது ஒரு நூல் இயற்றும் ஆசிரியனுக்கு இருக்கவேண்டிய நற்குணங்கள் எவையென்று நன்னூல் வரையறை செய்துள்ள பட்டியலாகும்.\nஉயர்குடிப் பிறப்பு, அருளுடைமை, கடவுள் பத்தி ஆகிய மேன்மைகளும் பல கலைகளையும் கற்றுத் தேர்ந்த அறிவும், தாம் கற்றவற்றை பிறருக்கு எடுத்துக் கூறும் சொல் வன்மையும், பூமி, மலை, துலாக்கோல், மலர் ஆகியனவற்றின் தன்மைகளும், உலகியலறிவும், உயர்ந்த குணங்களும் உடையவனே நூல் உரைக்கும் ஆசிரியன் ஆவான்.\n\n"}
{"id": "252663", "url": "https://ta.wikipedia.org/wiki?curid=252663", "title": "ஆக்சிலியம் மகளிர் கல்லூரி", "text": "ஆக்சிலியம் மகளிர் கல்லூரி\n\nஆக்சிலியம் மகளிர் கல்லூரி (Auxilium Women's College) வேலூர் மாவட்டத்திலுள்ள தன்னாட்சிப் பெற்ற அரசு உதவிப் பெறும் கலை மற்றும் அறிவியல் கல்லூரிகளுள் ஒன்றாகும். இக் கல்லூரி 1954 ஆம் ஆண்டுத் துவங்கப்பட்டது.\nஇது, வேலூர் மாவட்டத்தில் தொடங்கப்பட்ட முதலாவது பெண்கள் கல்லூரியாகும். இக் கல்லூரியின் வைரவிழா 2014 ஆம் ஆண்டு நடைபெற்றது. ஆக்சிலியம் மகளிர் கல்லூரி தற்பொழுது திருவள்ளுவர் பல்கலைக்கழகத்துடன் இணைக்கப்பட்டக் கல்லூரியாகும்.\n"}
{"id": "252666", "url": "https://ta.wikipedia.org/wiki?curid=252666", "title": "படியாக்கம் (நூல்)", "text": "படியாக்கம் (நூல்)\n\nபடியாக்கம், பா. ஜம்புலிங்கம் எழுதிய, அறிவியல் கண்டுபிடிப்புகளில் ஒன்றான குளோனிங் எனப்படுகின்ற படியாக்கம் பற்றியதாகும்.\n\nSection::::அமைப்பு.\nஇந்நூலில் பிறப்பின் வகைகள், படியாக்கத்தின் வரலாற்றுப் பின்னணி, அது தொடர்பான புதினங்களும் திரைப்படங்களும், 1997இல் அறிய அறிவியல் சாதனைகள், டாலி, படியாக்க முறையின் நிறைகுறைகள், டாலிக்குப்பின் படியாக்கத்தில் முன்னேற்றம் என்ற ஒன்பது தலைப்புகளும், முன்னுரையும், துணைநூற்பட்டியலும், கலைச்சொற்களும் அமைந்துள்ளன.\n\nSection::::உசாத்துணை.\n'படியாக்கம்', நூல், (2004; தாமரை பப்ளிகேஷன்ஸ் (பி) லிட், 41-பி, சிட்கோ இண்டஸ்டிரியல் எஸ்டேட், அம்பத்தூர், சென்னை)\n"}
{"id": "252668", "url": "https://ta.wikipedia.org/wiki?curid=252668", "title": "சிங்கப்பூர் தேசிய மருத்துவமனை", "text": "சிங்கப்பூர் தேசிய மருத்துவமனை\n\nசிங்கப்பூர் பொது மருத்துவமனை (\"Singapore General Hospital\", சுருக்கம்: SGH; ; ) சிங்கப்பூரின் மிகப்பெரியதும் பழமையானதுமான அரசு மருத்துவமனை ஆகும். இந்த மருத்துவமனைக்கான முதற் கட்டிடத்திற்கு 1821 இல் அடிக்கல் நாட்டப்பட்டது. \n\nஇந்த மருத்துவமனையில் சிங்கப்பூரின் தந்தை எனப்படும் லீ குவான் யூ நுரையீரல் அழற்சிக்குச் சிகிச்சை பெற்றுவந்தார். 2015 ஆம் ஆண்டில் தன் 91 ஆம் வயதில் இந்த மருத்துவமனையில் அவர் மரணமடைந்தார். \n\nஔட்ரம் பூங்காப் பகுதியில் அமைந்துள்ள இந்த மருத்துவமனை சிங்கப்பூர் சுகாதாரத்துறையின் கட்டுப்பாட்டில் இயங்குகின்றது. இங்கு சிங்கப்பூர் நாட்டுக் கண் மருத்துவ மையம், (SNEC), இதய மையம் (NHC), புற்றுநோய் மையம் (NCC) பல் மருத்துவ மையம் (NDC) உள்ளிட்ட ஐந்து சிறப்பு மருத்துவ மையங்கள் உள்ளன.\n"}
{"id": "252705", "url": "https://ta.wikipedia.org/wiki?curid=252705", "title": "சிறீ லங்காபிமான்ய", "text": "சிறீ லங்காபிமான்ய\n\nசிறீ லங்காபிமான்ய (\"Sri Lankabhimanya\") என்பது, இலங்கை அரசாங்கத்தால் குடிமக்களுக்காக வழங்கப்படும் கௌரவங்களில் மிகவும் உயர்ந்த மதிப்புடைய தேசிய கௌரவம் ஆகும். சிறீ லங்காபிமான்ய என்னும் சொல் சிங்கள மொழியில் \"இலங்கையின் பெருமை\" என்னும் பொருள் கொண்டது. நாட்டுக்கு மிகவும் சிறப்பான சேவை புரிந்தவர்களுக்கு இந்தக் கௌரவம் அளிக்கப்படுகிறது. இந்த கௌரவத்தை ஒரே காலத்தில் ஐந்து இலங்கையர் மட்டுமே பெற்றிருக்க முடியும். அத்துடன் இக்கௌரவத்தை இறப்புக்குப் பின்னரும் வழங்க முடியும். வழமையாக இக்கௌரவம் பெற்றவரின் பெயருக்கு முன்னால் சிறீ லங்காபிமான்ய என்ற சொல்லையும் சேர்த்து வழங்குவர் (எ.கா: சிறீ லங்காபிமான்ய லக்‌ஷ்மன் கதிர்காமர்).\n\nSection::::விருது பெற்றோர்.\n1986 முதல் சிறீ லங்காபிமான்ய கௌரவம் பெற்றோர்:\n\n\n"}
{"id": "252708", "url": "https://ta.wikipedia.org/wiki?curid=252708", "title": "தேசபந்து", "text": "தேசபந்து\n\nதேசபந்து (\"Deshabandu\") என்பது, இலங்கை அரசாங்கத்தால் குடிமக்களுக்காக வழங்கப்படும் கௌரவங்களில் சிறீ லங்காபிமான்ய, தேசமான்ய என்பவற்றுக்கு அடுத்தபடியாக, மூன்றாவது உயர்ந்த மதிப்புடைய தேசிய கௌரவம் ஆகும். நாட்டுக்கு மிகவும் சிறப்பான சேவை புரிந்தவர்களுக்கு இந்தக் கௌரவம் அளிக்கப்படுகிறது. வழமையாக இக்கௌரவம் பெற்றவரின் பெயருக்கு முன்னால் தேசபந்து என்ற சொல்லையும் சேர்த்து வழங்குவர் (எ.கா: தேசபந்து சிவா சின்னத்தம்பி).\n\n\"தேசபந்து\" என்ற சமசுகிருத சொல்லிற்கு \"நாட்டின் நண்பன்\" என்று பொருள். பிரித்தானிய இந்தியப் பேரரசு காலத்தில் இந்திய விடுதலை இயக்கத்திற்காக போராடிய தலைவர்களை பொதுமக்கள் \"தேசபந்து\" என்ற அடைமொழியுடன் அழைப்பர். எடுத்துக்காட்டு: சித்தரஞ்சன் தாஸ்\n\nSection::::விருது பெற்றோர்.\nஇலங்கையில் 1986ல் இருந்து விருது பெற்றவர்களின் விபரங்களைக் கீழே காணலாம்.\n\n\n\n\n"}
{"id": "252721", "url": "https://ta.wikipedia.org/wiki?curid=252721", "title": "புன்னைநல்லூர் கைலாசநாதர் கோயில்", "text": "புன்னைநல்லூர் கைலாசநாதர் கோயில்\n\nபுன்னைநல்லூர் கைலாசநாதர் கோயில், தமிழ்நாடு, தஞ்சை மாவட்டம், புன்னைநல்லூர் கிராமத்தில் அமைந்துள்ளது.\n\nSection::::தேவஸ்தான கோயில்.\nதஞ்சாவூர் அரண்மனை தேவஸ்தானத்திற்கு உட்பட்ட 88 கோயில்களில் இக்கோயிலும் ஒன்றாகும். \n\nSection::::அமைவிடம்.\nஇக்கோயில் புன்னைநல்லூர் மாரியம்மன் கோயிலின் தென்புறம் தஞ்சாவூர்-திருவாரூர் சாலையையொட்டி, கிழக்கு நோக்கி அமைந்துள்ளது.\n\nSection::::இறைவன்,இறைவி.\nஇக்கோயிலிலுள்ள இறைவன் கைலாசநாதர் ஆவார். மூலவர் சன்னதியின் முன்பாக பலிபீடம், நந்தி உள்ளது. நால்வர் சிலைகள் அங்கே காணப்படுகின்றன. சன்னதியின் இடப்புறம் இறைவி கல்யாணசுந்தரி சன்னதி உள்ளது. கோயிலின் திருச்சுற்றில் கன்னிமூல கணபதி, அய்யப்பன், வள்ளி தெய்வானையுடன் கூடிய சுப்பிரமணியர், நாகர், கஜலட்சுமி, வினைதீர்க்கும் ஆஞ்சநேயர், நவக்கிரகங்கள், சனீஸ்வரன், சொர்ண பைரவர், சூரியன், சந்திரன் ஆகியோர் தனித்தனி சன்னதிகளில் உள்ளனர். மூலவர் கருவறையின் கோட்டத்தில் நர்த்தன கணபதி, தட்சிணாமூர்த்தி, லிங்கோத்பவர், பிரம்மா, விஷ்ணு துர்க்கை ஆகியோர் உள்ளனர்.\n\n"}
{"id": "252726", "url": "https://ta.wikipedia.org/wiki?curid=252726", "title": "முடத்தெங்கின் தன்மை", "text": "முடத்தெங்கின் தன்மை\n\nமுடத்தெங்கின் தன்மை என்பது நன்னூல் சுட்டிக்காட்டும் ஆசிரியராகாதவர் இயல்புகளில் ஒன்று ஆகும்.\n\nவேலிக்கு அப்பால் வளைந்த தென்னைமரம் தனக்கு நீர் ஊற்றி போற்றிப் பாதுகாத்து வளர்த்தவர்களுக்குப் பயன்தராமல் மற்றவர்களுக்குப் பயந்தருகின்ற இயல்பு கொண்டதாகும். அதேபோல் தனக்குப் பொருள் முதலியன கொடுத்து வழிபாடு செய்வதில் தவறாத மாணவர்களுக்குத் தம்மிடம் உள்ள கல்வியைத் தராமல் அடுத்தவர்க்கு கொடுக்கும் ஆசிரியர்கள் முடத்தெங்கைப் போன்றவர்கள் , இவர்களை ஆசிரியர்கள் என்று அழைக்கக்கூடாது என்கிறது நன்னூல். \n\n"}
{"id": "252731", "url": "https://ta.wikipedia.org/wiki?curid=252731", "title": "ச. ராஜாபாதர்", "text": "ச. ராஜாபாதர்\n\nச. ராஜாபாதர் (27 மே 1916 - 9 பிப்ரவரி 1986) விடுதலைப் போராட்டத்திலும், இந்தியப் பொதுவுடைமை இயக்கத்திலும் தன்னை ஈடுபடுத்திக் கொண்டவர்.\n\nSection::::பொதுவுடைமை இயக்கத்தில்.\nராஜாபாதர் இந்திய தேசிய ராணுவத்தில் இருந்த போது, மலேயா கணபதியுடன் ஏற்பட்ட நட்பினால் பொதுவுடைமை இயக்கத்தில் ஈடுபட்டார். இதனால், இந்தியாவுக்கு நாடு கடத்தப்பட்டார். மணலி கந்தசாமி மற்றும் ஏ. எம். கோபு ஆகியோருடன் விவசாய சங்க வேலைகளிலும் ஈடுபட்டார். பி. சீனிவாச ராவ் தலைமையில், பணி புரிந்தார். கைது செய்யப்பட்டு, மூன்று வருடம் சிறை சென்றார்.\n\nசிறையிலிருந்து விடுதலை பெற்றவுடன், மறுபடியும் மயிலாடுதுறையில் பொதுவுடைமை இயக்கத்திலும், பொதுப்பணியிலும் ஈடுபட்டார். மயிலாடுதுறை வட்டச் செயலாளராகப் பொறுப்பேற்றார். நகரமன்ற உறுப்பினராக மூன்று முறை பணியாற்றினார். 9 பிப்ரவரி 1986 அன்று இயற்கை எய்தினார்.\n"}
{"id": "252741", "url": "https://ta.wikipedia.org/wiki?curid=252741", "title": "ஜோதிர்லதா கிரிஜா", "text": "ஜோதிர்லதா கிரிஜா\n\nஜோதிர்லதா கிரிஜா தமிழக எழுத்தாளர். ஏராளமான சிறுகதைகள், புதினங்கள், குறும்புதினங்கள், கட்டுரைகள், நாடகங்கள், வசன கவிதைகள் எனப் பலதும் எழுதியுள்ளார்.\n\nதமிழ்நாடு, திண்டுக்கல் மாவட்டம், வத்தலக்குண்டு என்ற ஊரில் 1935 ஆம் ஆண்டில் பிறந்தார். தந்தை ஒரு பள்ளி ஆசிரியர். பள்ளிப் பருவத்தில் குழந்தை எழுத்தாளராக அறிமுகம் ஆனார். இவரது முதல் சிறுகதை 1950 ஆம் ஆண்டில் \"ஜிங்லி\" என்ற பத்திரிகையில் ரா. கி. ரங்கராஜன் அவர்களால் அறிமுகம் செய்யப்பட்டது. தொடர்ந்து கல்கண்டு, கண்ணன், பூஞ்சோலை ஆகிய இதழ்களில் இவரது ஆக்கங்கள் வெளிவந்தன. 1968 இல் ஆனந்த விகடனில் எழுதிய கலப்பு மணம் பற்றிய \"அரியும் சிவனும் ஒண்ணு\" என்ற சர்ச்சைக்குரிய குறும்புதினம் வாயிலாக பெரியோர்க்கான எழுத்தாளராக அறியப்பட்டார். தபால், தந்தி இலாகாவில் பணியாற்றி ஓய்வு பெற்றவர்.\n\n‘நம் நாடு’ எனும் சிறுவர் புதினம் உக்ரைனிய மொழியில் மொழிபெயர்க்கப்பட்டு 1987 இல் மாஸ்கோவில் நடந்த இந்தியக் கலைவிழாவில் வெளியிடப்பெற்றது.\n\n1975 இல் ஃபெமினாவில் ஆங்கிலத்தில் எழுத ஆரம்பித்தார். இவரது ஆக்கங்கள் டாக்டர் கிருஷ்ண ஸ்ரீநிவாஸ் நடத்தும் POET இதழில் தொடர்களாக வந்துள்ளன. விம்ன்ஸ் எரா, தி இந்து, துக்ளக், மற்றும் இணையத்தில் திண்ணையிலும் எழுதியுள்ளார்.\n\n"}
{"id": "252767", "url": "https://ta.wikipedia.org/wiki?curid=252767", "title": "பருத்திக் குண்டிகையின் தன்மை", "text": "பருத்திக் குண்டிகையின் தன்மை\n\nபருத்திக் குண்டிகையின் தன்மை என்பது எவரெல்லாம் ஆசிரியராகார் என்று சொல்ல நன்னூல் குறிப்பிடும் ஒரு செயலாகும்.\n\nவாய் குவிந்த ஒரு கொள்கலன் குடுக்கை என்று அழைக்கப்படுகிறது. அத்தகைய குடுக்கையில் பஞ்சை உட்செலுத்தி அடைப்பது அரிய செயலாகும். பஞ்சைச் சிறிது சிறிதாக குடுக்கையில் உள் நுழைத்துக் குச்சியால் குத்திக் குத்தி மெல்ல மெல்ல உட்புகுத்த வேண்டும். குடுக்கையில் இருந்து பஞ்சை வெளியில் எடுக்கும் போதும் அவ்வாறே குச்சியால் குத்திக் குத்தி சிறிது சிறிதாக வெளியே எடுக்க வேண்டும். அதைப்போலவேதான் ஆசிரியர் ஆகாதவர் தாம் கல்வியைக் கற்கும் போது அவருடைய ஆசிரியர் மிகமுயன்று பாடம் கற்பிக்கச் சிறிது சிறிதாக உள்வாங்கியிருப்பார். அத்தகையவர் தாம் கற்பிக்கும் போது சிறந்த மாணவர்களுக்கு கற்பிக்க நேர்ந்தாலும் மிகமுயன்று சிறிது சிறிதாகவே வெளியிடுவர். இத்தகையவரை ஆசிரியர் என்று சொல்லலாகாது என்கிறது நன்னூல்.\n\n"}
{"id": "252777", "url": "https://ta.wikipedia.org/wiki?curid=252777", "title": "வியாபம் முறைகேடு", "text": "வியாபம் முறைகேடு\n\nவியாபம் முறைகேடு (Vyapam scam) என்பது, இந்தியாவின் மத்திய பிரதேசத்தில் உயர்கல்வி நிறுவனங்களில் மாணவர் சேர்க்கையிலும் அரசு பணியிடங்களை நிரப்புவதிலும் நடந்த முறைகேட்டினைக் குறிக்கும். மத்தியப்பிரதேசத்தில் மருத்துவம், உயர் தொழில்நுட்பக் கல்வி, ஆசிரியர் மற்றும் அரசுத் துறை பணியாளர்கள் தேர்வு நடத்துவது \"மத்திய பிரதேச தொழில்முறைத் தேர்வாணையம்\" ஆகும் (Madhya Pradesh Professional Examination Board – MPPEB). இவ்வாணயத்தின் பெயர்ச் சுருக்கம் இந்தியில் “வியாபம்” என்பதால் இம்முறைகேடு வியாபம் முறைகேடு என அழைக்கப்படுகிறது.(VYAPAM- VYAVSAYIK PAREEKSHA MANDAL).\n\nஇம்முறைகேடு வியாபம் நடத்தும் போட்டித் தேர்வுகளின் மூலம் முறை கேடான வழியில் தகுதியற்றவர்கள் பணம் கொடுத்தோ அல்லது வேறு குறுக்கு வழிகளில், அரசுப் பணி, பொறியியலாளர் பணி, அல்லது மருத்துவப் பணிகளில் இடம் பிடித்ததாக முன்வைக்கப்படும் குற்றச்சாட்டினைப் பற்றியதாகும்.\n\nவியாபம் முறைகேடுகள் குறித்து 2007-ஆம் ஆண்டில் மேற்கொண்ட விசாரணையில் நுழைவுத் தேர்வுகளிலும், நியமனங்களிலும் நடைபெற்ற முறைகேடுகளில், மாநில ஆளுநர் அலுவலகம், அரசுத் துறைகள், மற்றும் இதர அமைப்புகளும் வியாபம் முறைகேட்டில் துணை நின்று 2,000 கோடி ரூபாய்க்கு மேல் பணப் பரிமாற்றம் நடந்துள்ளதாக காவல் துறை கண்டறிந்துள்ளது. \n\n2013ஆம் ஆண்டு முதல் மாநில சிறப்பு காவல் துறையினரால் விசாரிக்கப்பட்டு வரும் இந்த வழக்கில் இது வரை 2100 பேர் கைது செய்யப்பட்டுள்ளனர். 491 பேர் தலைமைறவைாக உள்ளனர். 47 பேர் இதுவரை மர்ம முறையில் இறந்துள்ளனர். வியாபம் ஊழல் விசாரணையில் ஈடுபட்டவர்கள் மற்றும் குற்றஞ்சாற்றப்பட்டவர்களில் 46 பேர் கடந்த ஐந்து ஆண்டுகளில் உயிரிழந்துள்ளனர். \n\nSection::::கைது செய்யப்பட்டவர்கள்.\nவியாபம் முறைகேட்டில் கைது செய்யப்பட்ட 1800 பேரில் முன்னாள் மாநில கல்வி அமைச்சர் லட்சுமி காந்த் ஷர்மா, இந்திய காவல் பணி அதிகாரி ஆர்.கே ஷிவாரே, ஜெகதீஷ் சாகர், மருத்துவர் வினோத் பண்டாரி மற்றும் சுரங்க அதிபர் சுதீர் சர்மா ஆகியோர் முக்கியமானவர்கள்.\n\nSection::::குற்றம் சாட்டப்பட்டவர்கள்.\nவியாபம் முறைகேட்டில் மாநில ஆளுனர் ராம் நரேஷ் யாதவ், மாநில முதல்வர் சிவராஜ் சிங் சவுகான் மற்றும் அவரது மனைவி சாதனா, உமா பாரதி தொடர்புடையவர்கள் என இடித்துரைப்பாளர்கள் குற்றம் சாட்டியுள்ளனர். வியாபம் ஊழல் காரணமாக மத்திய பிரதேச கவர்னரை பதவி நீக்கம் செய்யக் கோரும் இடித்துரைப்பாளர்கள்களின் மனுவை இந்திய உச்ச நீதிமன்றம் விசாரணைக்கு ஏற்றுக்கொண்டுள்ளது. வியாபம் முறைகேடு குறித்து சிபிஐ விசாரணைக்கு உத்தரவிட மாநில உயர்நீதிமன்றத்திற்கு சிவராஜ் சவுகான் பரிந்துரைத்துள்ளார்.\n\n\n\n\n"}
{"id": "252780", "url": "https://ta.wikipedia.org/wiki?curid=252780", "title": "கொல்லநாய்க்கனூர்", "text": "கொல்லநாய்க்கனூர்\n\nகொல்லநாய்க்கனூர் (Kollanaikanoor) என்பது ஊத்தங்கரைக்கு அருகில் உள்ள, கிருட்டிணகிரி மாவட்டம், தமிழ்நாடு மாநிலம், இந்தியாவைச் சேர்ந்த ஒரு சிற்றூர் ஆகும்‎\n\nSection::::தொடர்வண்டி நிலையம்.\nஅருகில் உள்ள தொடர்வண்டி நிலையம் சாமல்பட்டி (ஊத்தங்கரையில் இருந்து 7 கி.மீ. )\n\nSection::::அருகில் உள்ள வானூர்தி நிலையம்.\nசேலம் வானூர்தி நிலையம், பெங்களூர் பன்னாட்டு வானூர்தி நிலையம்.\n"}
{"id": "252785", "url": "https://ta.wikipedia.org/wiki?curid=252785", "title": "உயர் உலோகம்", "text": "உயர் உலோகம்\n\nவேதியியலில், உயர் உலோகங்கள் (\"noble metals\") என்பவை ஈரமான காற்றில் அரிமானம், ஆக்சிசனேற்றம் ஆகியனவற்றை எதிர்த்து நிற்கும் உலோகங்களைக் குறிக்கும். வேதியியலில் இந்த உலோகங்களின் பட்டியல் மிகக் குறுகியது. இப்பட்டியல் அனைத்து வேதியியலாளர்களாலும் ஒப்புக்கொள்ளப்பட்ட பட்டியல் ஆகும். ருத்தேனியம், ரோடியம், பலேடியம், வெள்ளி, ஓசுமியம், இரிடியம், பிளாட்டினம், தங்கம் முதலியவை உயர் உலோகங்களின் பட்டியலில் இடம்பெற்றுள்ளன.\n\nசில பட்டியல்கள், பாதரசம், இரேனியம், செப்பு ஆகியவற்றையும் உயர் உலோகங்கள் என்கின்றன. மற்றோருபுறம் அரிமானத்திற்கு எதிர்ப்பை வெளிப்படுத்தும் தைட்டானியம், நையோபியம், மற்றும் டாண்ட்டலம் முதலிய உலோகங்கள் இப்பட்டியலில் சேர்க்கப்படவில்லை.\n\nபுவியில் அரிதாகக் கிடைப்பதாலும், மற்றும் நகைகள், கலைப்பொருட்கள், புனிதப் பொருள்கள் போன்றவற்றைத் தயாரிக்க உதவுவதாலும், உலோகவியல் மற்றும் உயர் தொழிநுட்பம் சார்ந்த தொழில்களில் பயன்படுகின்ற காரணத்தாலும் இவற்றை அரிய உலோகங்கள், என்றும் வகைப்படுத்துவர். உயர் உலோகங்கள் மற்றும் மதிப்புமிக்க உலோகங்கள் என்ற இரண்டும் வெவ்வேறு பொருளைக் குறிப்பின என்பதைக் கவனிக்க வேண்டும்.\n\n14ஆம் நூற்றாண்டின் பிற்பகுதியில்தான் \"உயர் உலோகங்கள்\" என்ற சொல்லாட்சி வழக்கிற்கு வந்ததாக கூறமுடியும். இச்சொல்லாட்சி வெவ்வேறு துறைகளில் வெவ்வேறு பொருளுடன் பயன்படுத்தப்பட்டது. அணுக்கரு இயற்பியலில் மட்டும் சரியான வரையறையுடன் பயன்பட்டது. இத்தகைய காரணங்களால் பலவகை பட்டியல்கள் தயாரிக்கப்பட்டன.\n\nஇவற்றோடு இச்சொல் சிலவிடங்களில் தொகைப் பெயராகவும் பயன்படுத்தப்பட்டது. சில சந்தர்பங்களில் உலோகம் என்ற பெயர் சொல்லுக்குரிய பெயரடையாகவும் பயன்பட்டது. \"கால்வனிக் உலோகத் தொடர்கள்\" என்பவை அதிகாரப்படிநிலை உலோகங்கள் (தொகுப்பு மற்றும் பகுதி உலோகங்கள் உள்ளிட்டவை அல்லது மின்கடத்தும் பொருட்கள்) உயர் உலோகங்களிலிருந்து செயல்திறன் மிக்க உலோகங்களாக மாறும் பொருட்களைக் குறிக்கிறது. மற்றும் சூழலுடன் அவை எவ்வாறு இடைவினை புரிந்து இத்தொடர்களை உருவாக்குகின்றன என்பதை அறியவும் அனுமதிக்கிறது. இப்பொருளின் அடிப்படையில் நோக்கினால கிராஃபைட் வெள்ளியை விடவும், அலுமினியம், எஃகை விடவும் உயர்வானதாகத் தோன்றுகிறது..\n\nSection::::பண்புகள்.\nபலேடியம், பிளாட்டினம், தங்கம் மற்றும் பாதரசம் போன்ற உலோகங்களை ஐதரோ குளோரிக் அமிலமும் நைட்ரிக் அமிலமும் சேர்ந்த அதிக செறிவுள்ள கலவையான இராச திராவகத்தில் கரைக்க முடியும். ஆனால் இரிடியமும் வெள்ளியும் இதில் கரைவதில்லை என்றாலும் தூய்மையான நைட்ரிக் அமிலத்தில் கரைகின்றன. ருத்தேனியம் ஆக்சிசன் முன்னிலையில் இராச திராவகத்தில் மட்டும் கரைகிறது. ரோடியம் கண்டிப்பாக பொடித்தநிலையில் இருந்தால் மட்டும் கரைகிறது. நையோபியமும் டாண்ட்டலமும் அனைத்து அமிலங்கள் மற்றும் இராச திராவகம் ஆகியவற்றிற்கு எதிர்ப்பைக் காட்டுகின்றன\n\nSection::::இயற்பியல்.\nஇயற்பியலில் உயர் உலோகம் என்பதற்கான வரையறை மிகவும் நெகிழ்வற்றதாகும். இதற்கு மின்னணுவியல் கட்டமைப்பின் டி பட்டை நிரம்பியிருத்தல் வேண்டும். இத்தொலை நோக்கின்படி பார்த்தால் செப்பு, வெள்ளி, தங்கம் ஆகியன மட்டுமே உயர் உலோகங்களாகும். இவற்றின் டி பட்டைகள் நிரம்பியிருக்கின்றன என்பதோடு அவை பெர்மி மட்டத்தையும் தாண்டவில்லை . பிளாட்டினத்தில் இரண்டு டி பட்டைகள் பெர்மி மட்டத்தைக் கடந்து அவற்றின் வேதித்தன்மைகளை மாற்றிக் கொண்டு வினையூக்கியாகச் செயல்படுகின்றன. மீவுயர் வெற்றிடத்தில் தூய்மையான உலோக மேற்பரப்பைத் தயாரிக்கும்போது வினைத்திறன்களில் உள்ள வேறுபாட்டை எளிதாகக் காணமுடியும். தங்கத்தை எளிமையாகத் தூய்மைப்படுத்த முடியும் அதேநேரத்தில் அதை நீண்ட நாட்களுக்குத் தூய்மையாகவும் வைத்திருக்கவும் முடியும். ஆனால் பலேடியம் மற்றும் பிளாட்டினம் உலோகங்கள் விரைவாக கார்பன் ஓராக்சைடால் சூழப்படுகின்றன.\n\nSection::::மின்வேதியியல்.\nஉயர் உலோகங்கள் மற்றும் உயர் உலோகமல்லாத உலோகத்தனிமங்களின் பட்டியல், உயர் உலோகங்கள் தடித்த எழுத்துக்களில் தரப்பட்டுள்ளது.:\n\n\n\n"}
{"id": "252787", "url": "https://ta.wikipedia.org/wiki?curid=252787", "title": "எழுத்தியல் (நன்னூல்)", "text": "எழுத்தியல் (நன்னூல்)\n\nபவணந்தி முனிவர் எழுதிய நன்னூலின் எழுத்ததிகாரத்தின் ஐந்து பகுதிகளில் முதலாவது பகுதி எழுத்தியல் ஆகும். இதில் கடவுள் வணக்கம் எனத் தொடங்கி, எழுத்திலக்கணத்தின் 12 கூறுகள் எழுதப்பட்டுள்ளன. அவை ஒவ்வொன்றையும் விளக்கும் நூற்பாக்கள் (58-126), புறனடை நூற்பா (127) என மொத்தம் 72 நூற்பாக்கள் உள்ளன.\n\nSection::::கடவுள் வணக்கம்.\nபூக்கள் நிறைந்த அசோக மரத்தினது அலங்கரிக்கப்பட்ட நிழலில் அமர்ந்திருக்கும் பிரம்ம தேவனை வணங்கி நான் இந்நூலில் எழுத்திலக்கணத்தை நன்றாகக் கூறுவேன் என்று கடவுள் வாழ்த்துப் பாடலுடன் நன்னூலில் எழுத்திலக்கணம் தொடங்குகிறது.:\n\nSection::::எழுத்திலக்கணத்தின் கூறுகள்.\nஎழுத்திலக்கணத்தின் கூறுகளாக எழுத்தியலில் குறிப்பிடப்படும் பன்னிரு கூறுகள்: \n\n"}
{"id": "252790", "url": "https://ta.wikipedia.org/wiki?curid=252790", "title": "பதவியல் (நன்னூல்)", "text": "பதவியல் (நன்னூல்)\n\nபவணந்தி முனிவர் எழுதிய நன்னூலின் எழுத்ததிகாரத்தின் ஐந்து பகுதிகளில் இரண்டாவதாக அமைவது பதவியல் ஆகும். இதில் பதம், பகுதி, விகுதி, இடைநிலை, வடமொழியாக்கம் என்ற ஐந்து கூறுகளின் கீழ் மொத்தம் 23 நூற்பாக்கள் (128-150) தரப்பட்டுள்ளன.\n\n"}
{"id": "252792", "url": "https://ta.wikipedia.org/wiki?curid=252792", "title": "நிறைகோலின் மாண்பு", "text": "நிறைகோலின் மாண்பு\n\nநிறைகோலின் மாண்பு என்று நன்னூல் விளக்குவது யாதெனில், சந்தேகம் போகுமாறு தன்னிடம் வைத்து நிறுக்கப்பட்ட பொருளின் அளவைக் காட்டுதலும், இரு தட்டுகளுக்கும் நடுவில் உண்மையாக நிற்றலும் ஆகிய இவ்விரு பண்புகளும் துலாக்கோலுக்கு உரிய நல்லியல்புகளாகும். அதே போல ஆசிரியரிடமும் இவ்விரு பண்புகளும் அமைந்திருக்க வேண்டும் என்பதாகும்.\n\nமாணவனால் வினாவப்பட்ட பொருளின் இயல்பை ஐயம் நீங்குமாறு விளக்கிக் கூறுதலும், மாறுபட்ட இரு மாணவரிடத்துத் தான் நடுவுநிலையாக நிற்றலும் ஆசிரியரின் அருங்குணங்களாகும். இத்தகைய குணங்கள் உள்ளவரே நல்லாசிரியர் ஆவார் என ஆசிரியருக்கான இலக்கணத்தை நன்னூல் விளக்குகிறது.\n\n"}
{"id": "252793", "url": "https://ta.wikipedia.org/wiki?curid=252793", "title": "பிரபுல் பிட்வாய்", "text": "பிரபுல் பிட்வாய்\n\nபிரபுல் பிட்வாய் (Praful Bidwai, 1949-23 சூன் 2015) இந்திய இதழாளர், முன்னணிச் செய்தித்தாள்களின் பத்தி எழுத்தாளர், அரசியல் விமர்சகர், செயற்பாட்டாளர் எனப் பல பரிமாணங்களைக் கொண்டவர். மும்பை இந்தியத் தொழில் நுட்பக் கழகத்தில் (ஐ. ஐ. டி.) படித்தார். அங்குப் படிக்கும் போதே இடதுசாரிச் சிந்தனைகளுடன் அவர் செயற்பட்டார்.\n\nSection::::இதழிகைப் பணி.\nடைம்சு ஆப் இந்தியா என்னும் நாளிதழில் முதுநிலைத் தொகுப்பாளராக இருந்தார். பின்னர் பல நாளிதழ்களில் பத்திக் கட்டுரைகள் எழுதி வந்தார். பிரண்ட் லைன், இந்துத்தான் டைம்சு, டைம்சு ஆப் இந்தியா, தி கார்டியன், லி மென்டே டிப்லோமாடிக், தி டெய்லி தார் ஆகிய செய்தித்தாள்களில் பல்வேறு சிக்கல்கள் பற்றித் தம் அழுத்தமான கருத்துகளை எழுதினார். அரசியல் சிக்கல்கள், சுற்றுச் சூழல், மனித உரிமைகள், வெளியுறவுக் கொள்கைகள் ஆகியன பற்றி எழுதினார்.\n\n\nSection::::நூல்கள்.\nபிரபுல் பிட்வாய் நூல்கள் சில எழுதியுள்ளார். '1999:நியூ நியூட்சு: இந்தியா பாக்கித்தான் அண்டு குளோபல் நியுக்கிளியர் டிசு ஆர்மமென்ட்' என்பது அவற்றுள் ஒன்றாகும்.\n\nSection::::அமைதிப் பரிசு.\nஅணு ஆயுதப் பரவலைத் தடுத்து நிறுத்த பிரபுல் பிட்வாய் ஆற்றிய பணியைப் பாராட்டி அவருக்கும் அச்சின் வானைக் என்பவருக்கும் சியன் மக்பிரைட் பன்னாட்டு அமைதிப் பரிசு (Sean McBride International Peace Prize) 2000ஆம் ஆண்டில் வழங்கப்பட்டது.\n\nSection::::உசாத்துணை.\nhttp://timesofindia.indiatimes.com/india/Former-TOI-journalist-Praful-Bidwai-passes-away/articleshow/47801567.cms\n\nhttp://www.prafulbidwai.org/index.php\n"}
{"id": "252801", "url": "https://ta.wikipedia.org/wiki?curid=252801", "title": "யுவராஜ் தயாளன்", "text": "யுவராஜ் தயாளன்\n\nயுவராஜ் தயாளன் (பிறப்பு 22 பிப்ரவரி 1987) இந்தியத் திரைப்பட இயக்குநர் ஆவார்.\n\nSection::::திரை வாழ்க்கை.\nயுவராஜ் தயாளன் தமிழ்நாட்டின் செங்கல்பட்டைச் சார்ந்தவர். \"சந்தோஷ் சுப்பிரமணியம்\" திரைப்படத்தை எம். ராஜா இயக்கியபோது அவரிடம் உதவி இயக்குநராகவும், \"இரும்புக் கோட்டை முரட்டு சிங்கம்\" திரைப்படத்தை சிம்புதேவன் இயக்கிய போது அவரிடம் உதவி இயக்குநராகவும் பணியாற்றினார்.\n\nசடகோபன் ரமேஷ் நடித்த \"போட்டா போட்டி\" நகைச்சுவைத் திரைப்படத்தை இயக்கியதன் மூலமாகத் தமிழ்த் திரைப்படத் துறைக்கு அறிமுகமானார். நடிகர் வடிவேலு கதாநாயகனாக நடித்த \"தெனாலிராமன்\" திரைப்படத்தின் வாயிலாகச் சிறப்பாக அறியப் பெற்றார். இவரது தந்தையின் பெயர் தீனதயாளன் ஆகும்.\n"}
{"id": "252813", "url": "https://ta.wikipedia.org/wiki?curid=252813", "title": "ஆசிரியர் ஆகாதவர் இலக்கணம்", "text": "ஆசிரியர் ஆகாதவர் இலக்கணம்\n\nஆசிரியராகாதார் இலக்கணம் என்று நன்னூல் ஆசிரியர் எனக்கொள்ளக் கூடாதவர்களை அடையாளம் காட்டுகிறது. \n\nநல்லாசிரியராகக் கருதுவதற்கு நன்னூல் கூறிய நற்பண்புகள் இல்லாதவர் அனைவரும் நல்லாசிரியராகார். தான் கற்றவற்றை உள்ளபடியே பாடம் சொல்லும் குணம் இல்லாதவரும், பொய் பேசுதல் போன்ற இழிந்த குணங்களை இயற்கையிலேயே கொண்டிருப்பவரும், அஞ்சத்தகாத செயல்களுக்கு அஞ்சுபவரும், பொறாமை, ஆசை, வஞ்சனை, அச்சம் முதலியவை தோன்றப் பேசுபவராய் இருத்தலும் கழல் பெய்த குடம், மடல்களையுடைய பனைமரம், பருத்திக் குண்டிகை, முடத்தெங்கு ஆகியவற்றிற்கு ஒப்பாக இருப்பவரும் ஆசிரியராகார் என்று நன்னூல் அடையாளம் காட்டுகிறது.\n\n"}
{"id": "252822", "url": "https://ta.wikipedia.org/wiki?curid=252822", "title": "வைணு பாப்பு வானாய்வகம்", "text": "வைணு பாப்பு வானாய்வகம்\n\nவைணு பாப்பு வானாய்வகம் (Vainu Bappu Observatory) தமிழ்நாட்டின் காவலூரில் அமைந்துள்ளது. இது, இந்திய வானியற்பியல் நிலையத்தின் முதன்மை வானாய்வகம் ஆகும். இந்தியாவின் மிகப்பெரிய வானியல் ஆய்வுத் தொலைநோக்கி இங்கு இந்திய வான் இயற்பியல் ஆய்வகத்தால் (Indian Institute of Astrophysics) நிறுவப்பட்டுள்ளது. இது அப்போதைய பிரதமர் ராஜீவ் காந்தியால் திறந்துவைக்கபட்டது. இந்திய இயற்பியலாளர், இந்திய வானியல் முன்னோடியான வைணு பாப்பு அவர்களின் வானியல் பங்களிப்புக்காக இப்பெயர் சூட்டப்பட்டது. இங்குள்ள 2.34 மீட்டர் விட்டமுடைய தொலைநோக்கி ஆசியாவிலேயே மிகப்பெரியதாகும். இது 1986-ஆம் ஆண்டு செயல்பாட்டுக்கு விடப்பட்டது.\n\nSection::::வரலாறு.\n1960 ஆம் ஆண்டில் வைணு பாப்பு கொடைக்கானல் வானியல் ஆய்வகத்தின் இயக்குனராக பொறுப்பேற்றுக் கொண்டார். வானில் உள்ள விண்வெளிப் பொருட்களை உற்று கவனிக்க ஏற்ற இடமாக ஜவ்வாது மலையில் உள்ள சிறிய கிராமமான காவலூரை இவரே கண்டறிந்தார். காவலூரில் வானியல் ஆய்வகம் அமைக்கப்பட்ட காரணத்தினால் இது காவலூர் வானியல் ஆய்வகம் என்று பெயர் பெற்றது. பின்னர் இது நிறுவனமாக தன்னாட்சி பெற்று இதன் தலைமையிடம் பெங்களூருக்கு மாற்றப்பட்டு புதிய இந்திய வான் இயற்பியல் மையமாக உருவானது.\n\n1968ஆம் ஆண்டு 38 செ.மீ. விட்டமுடைய ஒரு தொலைநோக்கியுடன் காவலூர் தொலைநோக்கியகம் துவக்கப்பட்டது. 1971 ஆம் ஆண்டு வியாழன் கோளின் பரப்பில் ஏற்படும் மாறுபாடுகளைப் பற்றி ஆராய 61செ.மீ. விட்டமுள்ள எதிரொளிக்கும் தொலைநோக்கி நிறுவப்பட்டது. இவ்விரு தொலைநோக்கிகளும் வானியல் கழகத்தின் பணிமனையில் வடிவமைக்கப்பட்டவை ஆகும். 1972ஆம் ஆண்டு மிகப்பெரிய 100 செ.மீ. விட்டமுடைய தொலைநோக்கி நிறுவப்பட்டது. இது மிகவும் நுட்பமான ஒளியியல், மின்னணுவியல் சாதனங்களைக் கொண்ட தொலைநோக்கியாகும். இத்தொலைநோக்கியில் மிக கூடுதல் அளவு நிறம்பிரிக்கச் செய்யும் மேக நிறமானியும், ஒற்றை ஒளி பிரிப்புச் சாதனமும் அமைக்கப்பட்டிருந்தது. இது பொருட்கள் வெளியிடும் நிறமாலையை ஆய்வு செய்ய உதவும். 1985 ஆம் ஆண்டு 234 செ.மீ. விட்டமுள்ள தொலைநோக்கி நிறுவப்பட்டது. இதன் மூலம் உலகின் பெரிய தொலை நோக்கிகள் வைத்திருக்கும் நாடுகளின் பட்டியலில் இந்தியாவும் இடம் பிடித்தது.\n\n1786 ஆம் ஆண்டு வில்லியம் பெட்ரி என்பவர் சென்னை எழும்பூரில் உள்ள தனது வீட்டுத் தோட்டத்தில், அவரது தனிப்பட்ட ஆய்வுக்காக அமைத்த ஆய்வகத்தில் இருந்து இந்திய வான் இயற்பியல் ஆய்வகத்தின் தோற்றம் தொடங்குகிறது. இந்த ஆய்வகம் மெட்ராஸ் வானியல் ஆய்வகம் என்றழைக்கப்பட்டது. பின்னர் 1899 ஆம் ஆண்டு முதல் இந்த ஆய்வகம் கொடைக்கானலுக்கு இடம் பெயர்ந்து கொடைக்கானல் வானியல் ஆய்வகமாக செயற்படத் தொடங்கியது.\n\nSection::::அமைவிடம்.\nதொலைநோக்கி நிறுவுவதற்கு தேர்வு செய்யப்படும் இடம் சில முக்கிய பண்புகளைப் பெற்றிருக்க வேண்டும். சிறிது உயரமான இடமாகவும், வருடத்துக்கு பல நாட்கள் மேகமூட்டமில்லாமலும், நகர வெளிச்சத்தால் பாதிக்கப்படாமலும் அவ்விடம் இருக்க வேண்டும். இப்பண்புகள் அமையப்பெற்றிருக்கும் இடமாக வேலூர் மாவட்டம் ஆலங்காயத்தை அடுத்துள்ள ஜவ்வாது மலையில் உள்ள காவலூர் தேர்ந்தெடுக்கப்பட்டது. காவலூர் வானியல் ஆய்வு மையம் நூறு ஏக்கர் பரப்பளவில் அமைந்துள்ளது.\n\nதமிழக வனப்பகுதியில் பரவியிருக்கும் இவ்வெப்ப மண்டலப் பகுதியில் மான், பாம்பு மற்றும் தேள் போன்ற சில வன உயிரினங்களும் அவ்வப்போது தோற்றம் கொண்ட சில மருத்துவத் தாவரங்களும் காணப்படுகின்றன. தவிர பல வகைப் பறவைகள் இவ்வளாகத்தில் காணப்படுகின்றன. இந்த ஆய்வகம் கடல்மட்டத்தில் இருந்து 725 மீட்டர் உயரத்தில் உள்ளது. தீர்க்கரேகையாக 78 ° 49.6 கிழக்கும் 'அட்சரேகையாக 12 ° 34.6 வடக்கும் இந்த ஆய்வகத்தின் அமைவிடமாக உள்ளது. தவிர இந்த ஆய்வகம் நகர விளக்குகள் மற்றும் தொழில்துறை பகுதிகளில் இருந்து நியாயமான தொலைவில் விலகி இருக்கிறது.\n\nநகர விளக்குகள் மற்றும் தொழில்துறை பகுதிகளில் இருந்து போதுமான தொலைவில் காவலூர் விலகி இருக்கிறது என்பதோடு இவ்விடம் பூமத்திய ரேகைக்கு நெருக்கமாகவும் பூமியின் வடக்கு மற்றும் தெற்கு ஆகிய இரண்டு அரைவட்டங்களையும் சமமாக கவனிக்க இயலும் என்ற காரணத்தாலேயே இவ்விடம் தேர்வு செய்யப்பட்டது. கூடுதலாக, ஆஸ்திரேலியா மற்றும் தென்னாப்பிரிக்கா இடையே இவ்விடத்தின் தீர்க்கரேகை செல்வதால் இங்கிருந்து தெற்கு வான்பொருட்களை கவனிக்கும் வானியல் வசதியும் உள்ளது என்பது குறிப்பிடத்தக்கதாகும்.\n\nகாவலூர் தமிழகத்தின் தலைநகரமான சென்னைக்கு வடமேற்கில் 200 கி.மீ தூரத்தில் வாணியம்பாடிக்கு அருகிலும் பெங்களூருக்கு வடகிழக்கில் 175 கி.மீ தூரத்திலும் அமைந்துள்ளது. வானியல் ஆய்வு மையம் உள்ள இவ்வூர் தொலைநோக்கி நகரம் என்றும் அழைக்கப்படுகிறது. இவ்வானியல் ஆய்வு மையத்திற்கு 29 கி.மீ அருகில் வாணியம்பாடி தொடர்வண்டி நிலையம் அமைந்துள்ளது.\n\nSection::::கண்டுபிடிப்புகள்.\nSection::::45 செ.மீ சிமிட் தொலைநோக்கியின் உதவியுடன்.\n1988 பெப்ருவரி 17 அன்று ஒரு சிறுகோள் (minor planet) ராஜமோகன் என்பவரால் கண்டுபிடிக்கப்பட்டது -- இந்தியா கண்டுபிடித்த இருபதாம் நூற்றாண்டின் முதல் (சிறிய) கோள் அதுவே -- அதற்கு 4130 ராமானுஜன் என்று பெயரிடப்பட்டுள்ளது [கணித மேதை ராமானுஜனினின் நினைவாக.\n\nSection::::பொதுமக்கள் பார்வையிடுதல்.\nஒவ்வொரு சனிக்கிழமையும் மாலை 6 மணியிலிருந்து இரவு 10 மணி வரை வைணு பாப்பு தொலைநோக்கி எவ்வாறு இயங்குகிறது என்பது பற்றி பார்வையாளர்களுக்கு காட்டப்படும்; வானம் தெளிவாக இருப்பின் 15 செ.மீ பார்வையாளர் தொலைநோக்கி மூலம் இரவு வானம் காட்டப்படும்.\n\nSection::::வைணு பாப்பு தொலைநோக்கி 7-வது முறையாக அலுமினியம் பூசப்படுதல்.\n2009 நவம்பர் 4 முதல் 6 வரை 2.34 மீ முதன்மை ஆடிக்கு அலுமினியம் பூச்சேற்றப்பட்டது. இவ்வாடியின் நிறை 3.5 டன்கள் ஆகும். பூச்சேற்றப்படும் நிகழ்வின் படத்தொகுப்புக்கு இங்கே காண்க. \n\n\n"}
{"id": "252823", "url": "https://ta.wikipedia.org/wiki?curid=252823", "title": "செக்சுட்டசு எம்பிரிக்கசு", "text": "செக்சுட்டசு எம்பிரிக்கசு\n\nசெக்சுட்டசு எம்பிரிக்கசு (\"Sextus Empiricus\", ; கிபி 160 – 210), ஒரு மருத்துவரும் மெய்யியலாளரும் ஆவார். இவர் அலெக்சாந்திரியா, உரோம், ஏதென்சு எனப் பலவேறு இடங்களில் வாழ்ந்தவராகக் கூறப்படுகிறார். இவரது மெய்யியல் நூல்கள் மட்டுமே பண்டைய கிரேக்க, உரோம ஐயுறவுவாதத்தை அறிய உதவும் கருவிகளாக உள்ளன.\n\nதனது மருத்துவ நூலின்படி, இவர் புலனறிவாதப் பள்ளியைச் சேர்ந்தவராக மதிப்பிடப்படுகிறார். அவர் பெயரும் அதைக் குறிப்பதைக் காணலாம். என்றாலும் தனது எழுத்துகளில் இருமுறை தன்னை முறையியல் பள்ளிக்கு (\"methodic school\") நெருக்கமாகக் குறிப்பிட்டுக் கொள்கிறார். இது ஒருவகையில் அவரது மெய்யியல் கண்ணோட்டத்தோடு ஒத்துப்போகிறது எனலாம்.\n\nSection::::நூல்கள்.\nசெக்சுட்டசு எம்பிரிக்கசுவின் மூன்று நூல்களாவன: \"பிர்ரோனிய அடிப்படைகள்\" (\"Outlines of Pyrrhonism\", பொதுவாக இது \"PH\" எனும் அஃகுப் பெயரால் அழைக்கப்படுவது). மற்ற இருநூல்கள் ஒரே தலைப்பில், \"கணிதவியலாளரை எதிர்த்து\" (\"Adversus Mathematicos\"), என அழைக்கப்படுகின்றன. ஒருவேளை இதில் ஒன்று முடிவுறாத நூலாக இருக்கலாம்.\n\n\"கணிதவியலாளரை எதிர்த்து\" (Πρὸς μαθηματικούς, \"Pros mathematikous\") எனும் நூலின் முதல் ஆறும் வழக்கமாக \"பேராசிரியர்களை எதிர்த்து\" என அழைக்கப்படுகிறன. ஒவ்வொன்றுக்கும் ஒரு தனியான மரபுப் பெயருமுண்டு:\n\"கணிதவியலாளரை எதிர்த்து\" I–VI என்ற தொகுப்பு \"கணிதவியலாளரை எதிர்த்து\" VII–XI எனும் தொகுப்பினும் வேறுபட்டதாகக் கருதப்படுகிறது. பின்னது \"வறட்டுவாதிகளை எதிர்த்து\" (\"Πρὸς δογματικούς, Pros dogmatikous\") எனும் தலைப்பால் சுட்டப்படுவதாலேயே இப்படி கருதலாயிற்று. எஞ்சிய பிறநூல்கள் I–II, III–IV, V என எண்ணிடப்பட்டுள்ளன. என்றாலும் இதற்கு முன்னே எத்தனை நூல்கள் காணவில்லை என்பது உறுதிப்படவில்லை. அதேபோல இதற்குப் பிறகு எத்தனை நூல்கள் அமைந்திருந்தன என்பதும் தெரியவில்லை. பொதுவாக இவை \"ஐயுறவுவாத நூல்கள்\" (\"Σκεπτικὰ Ὑπομνήματα /Skeptika Hypomnēmata\") எனும் பொதுத் தலைப்பில் அமைந்திருக்கலாம் எனவும் கருதப்படுகிறது.\n\n\"கணிதவியலாளரை எதிர்த்து\", \"பிரோனிய அடிப்படைகள்\" ஆகிய இருநூல்கள் மட்டுமே கையெழுத்துப்படிகளில் உள்ளன. மற்றவை கிடைக்கவில்லை.\n\nSection::::மெய்யியல்.\nசெக்சுடசு எம்பிரிக்கசு அனைத்துவகை அறிவுக்கும் பொருந்தும் அக்கறைகளை எழுப்பினார். டேவிடு இயூமுக்கு நெடுங்காலத்துக்கு முன்பே இவர் விரிமுறை ஏரணத்தின் சரித்தன்மையை ஐயத்துக்குள்ளாக்கினார். மேலும் அனைத்துவகை அறிவுவாதத்துக்கும் எதிராக பின்னேகல் (regress) விவாதத்தை முன்வைத்தார்:\n\nSection::::பிர்ரோனியத்தின் பத்து முறைமைகள்.\nபிரோனியம் கோட்பாடாக அமைவதைவிட ஒரு மனப்பான்மை அல்லது மருத்துவமுறை போல உள்ளது. பொருள்களும், காரணங்களும் இணைஎதிர்வுப் பான்மைகளைக் கொண்டிருப்பதால் பிரோனியம் எதற்கும் எதிர்தரப்பை உருவாக்கி தீர்ப்பை ஒத்திப் போடுகிறது. \"நாம் ஒன்று தோற்றங்களைத் தோற்றங்களாலும் அல்லது சிந்தனைப் பொருள்களைச் சிந்தனைப் பொருள்களாலும் அல்லது அவற்றின் மற்றமைகளாலும் எதிர்க்கிறோம்.\" இதன் பத்து முறைமைகள் தீர்ப்பை ஒத்திப் போடத் தூண்டிட, அதன்வழி ஒத்திப்போடும் மனநிலையை உருவாக்கி, தொடர்ந்து \"துறவு அல்லது பற்றற்ற (ataraxia)\" நிலைக்குத் தள்ளிவிடுகிறது. ஒருவர் ஒரு கோட்பாட்டை எதிர்க்கும் நிலையில் இல்லாவிட்டால், பிரோனியர்கள் பின்வருமாறு பதிலிறுப்பர். \"உங்களது சிந்தனைப் பள்ளியை நிறுவியவரின் பிறப்புக்கு முன்பே அது நிலவினாலும் அவரது கோட்பாடு மதிப்புள்ள கோட்பாடாகத் தோன்றாதது போலவே, நீங்கள் இப்பொது முன்மொழியும் எதிர்க்கோட்பாடும் முன்பே நிலவியதுதான் ஆனால் இதுவரை நமக்கு தெளிவுபடத் தோன்றாமலே இருந்துவந்ததுதான். இப்போது சரியானதாகப் பட்டாலும் இதை ஏற்கவேண்டிய காட்டாயம் ஏதும் எமக்கு இல்லையே.\" இந்தப் பத்து முறைமைகள் அல்லது \"பூடகங்கள்\" முதலில் அனெசிடெமசுவால் தரப்பட்டுள்ளன.\n\n\n\n\n\n\n\n\n\n\n\nஇந்த பத்து முறைமைகளுக்கும் மேலாக, கீழ்வரும் மூன்று முறைமைகள் அமையும்:\n\n\nஇந்த மூன்று முறைமைகளுக்கும் கீழே உறவு முறைமை அமையும்.\n\n"}
{"id": "252827", "url": "https://ta.wikipedia.org/wiki?curid=252827", "title": "கத்தோலிக்கச் சிரியன் வங்கி", "text": "கத்தோலிக்கச் சிரியன் வங்கி\n\nகத்தோலிக்கச் சிரியன் வங்கி வரையறுக்கப்பட்டது இந்தியாவில் செயற்பட்டு வரும் தனியார்த் துறை வைப்பகம் ஆகும். இது கேரள மாநிலத்திலுள்ள திரிச்சூரைத் தலைமையிடமாகக் கொண்டு செயற்பட்டு வருகிறது. இந்தியாவில் செயற்பட்டுவரும் மிகப்பழைமை வாய்ந்த வைப்பகங்களில் ஒன்றான இவ்வைப்பகம் 1920 நவம்பர் 26 அன்று தொடங்கப்பட்டது. இந்தியா விடுதலை அடைவதற்கு முன்பாகத் தொடங்கப்பட்ட இவ்வைப்பகம், அடுத்து வந்த புத்தாண்டு நாளிலிருந்து தனது வணிக நடவடிக்கைகளைத் தொடங்கியது. தற்போது இவ்வைப்பகத்திற்கு 431 கிளைகள் செயற்பட்டு வருகின்றன.\n"}
{"id": "252828", "url": "https://ta.wikipedia.org/wiki?curid=252828", "title": "பாபநாசம்", "text": "பாபநாசம்\n\nபாபநாசம் (\"Papanasam\") என்ற பெயரில் உள்ள கட்டுரைகள்:\n\n\n\n"}

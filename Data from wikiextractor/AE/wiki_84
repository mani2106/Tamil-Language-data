{"id": "462997", "url": "https://ta.wikipedia.org/wiki?curid=462997", "title": "நாதர் அல் - தகாபி", "text": "நாதர் அல் - தகாபி\n\nநாதர் தகாபி (ஆங்கிலம்: Nader Al-Dahabi ) என்பவர் ஜோர்தானிலுள்ள அம்மானில் 1946 இல் பிறந்த ஜோர்தானிய அரசியல்வாதி ஆவார். இவர் 2007 நவம்பர் 25 முதல் 2009 டிசம்பர் 14 வரை பிரதமராக இருந்தார். மாரூப் அல் பகித் பதவி விலகியதைத் தொடர்ந்து அவர் பதவியேற்றார், பாராளுமன்றத் தேர்தல்களுக்கு சில நாட்களுக்குப் பின்னர் இஸ்லாமியவாதிகள் மற்றும் எதிர்க்கட்சிகள் ஆட்சிக்கு ஆதரவான வேட்பாளர்களால் தோற்கடிக்கப்பட்டனர். 2009 டிசம்பர் 9 அன்று, அவர் பதவி விலகி இரண்டாம் அப்துல்லாவிடம் அரசாங்கத்தை ஒப்படைத்தார். 1946 அக்டோபர் 7 இல் அம்மானில் பிறந்த நாதர் தகாபிக்கு இரண்டு மகன்கள் மற்றும் ஒரு மகள் உண்டு. அவரது சகோதரர் முகம்மது, முன்னாள் பொது புலனாய்வு இயக்குநரகத்தின் தலைவராவார். 2012 ல் 13 ஆண்டுகள் சிறைத்தண்டனை விதிக்கப்பட்டவர் .\n\nSection::::ஆரம்பகால வாழ்க்கை மற்றும் கல்வி.\nதகாபி 1964 இல் அம்மானில் உள்ள அல் குசைன் கல்லூரியில் பட்டம் பெற்றார். பின்னர் அவர் ராயல் ஜோர்தானிய விமானப்படையில் சேர்ந்தார். ராயல் ஜோர்தானிய விமானப்படையில் சேருவதில் நாதர் வெற்றி பெற்று, உதவித்தொகையுடன் கிரீசிக்கு அனுப்பப்பட்டார். அங்கு அறிவியலில் இளங்கலைப் பட்டம் பெற்றார்.. 1969 ஆம் ஆண்டில் கெலெனிக் விமானப்படை அகாதமியிலிருந்து வான்வெளிப் பொறியியலில் பட்டம் பெற்றார். ஐக்கிய இராச்சியத்திலுள்ள கிரான்ஃபீல்ட் தொழில்நுட்ப நிறுவனத்தில் வான்வெளி பொறியியலில் முதுகலை பட்டம் பெற்றார். 1987 இல் ஆபர்ன் பல்கலைக்கழகத்தில் (அலபாமா, அமெரிக்கா) பொது நிர்வாகத்தில் பட்டம் பெற்றார்.\n\nSection::::பதவிகள்.\n1964 ஆம் ஆண்டில் ராயல் ஜோர்தானிய விமானப்படையில் ஒரு பயிற்றி மாணவனாகச் சேர்ந்தார், பின்னர் 1992 முதல் 1994 வரை தளவாடங்களுக்காக ராயல் ஜோர்தானிய விமானப்படையின் உதவி தளபதி பதவியைப் பெற்றார். அவர் 1994 முதல் 2001 வரை ராயல் ஜோர்தானியன் விமானப்படையின் தலைமை நிர்வாக அதிகாரியாக இருந்தார், மற்றும் 1994-1995 வரை அரபு விமான ஊர்திகளின் அமைப்பின் தலைவராக பணியாற்றினார். தகாபி 1994 முதல் ராயல் ஜோர்தானிய பால்கான்சு வாரியத்தின் தலைவராகவும், ராயல் ஜோர்தானிய அகாடமியின் குழுவின் உறுப்பினராகவும் உள்ளார்.\n\n1996-1997 வரை பன்னாட்டு வான் போக்குவரத்து சங்கத்தின் தலைவராக பணியாற்றிய முதல் அரபு ஆவார், மேலும் 1995-1998 வரை பன்னாட்டு வான்வழிப் போக்குவரத்து நிறுவனங்களின் வணிகச் சங்க ஆளுநர் குழுவின் உறுப்பினராக பணியாற்றினார். 2001 ஆம் ஆண்டில் பிரதமர் அலி அபு அல்-ராகேப் அவர்களால் போக்குவரத்து அமைச்சராக நியமிக்கப்பட்டார். மார்ச் 2004 இல், தகாபி அகாபா சிறப்பு பொருளாதார மண்டல ஆணையத்தின் (ஆஸெஸா) தலைமை ஆணையராக நியமிக்கப்பட்டார், இது 2001 ஆம் ஆண்டில் செங்கடல் நகரமான அகாபாவில் நிறுவப்பட்ட ஒரு சிறப்பு பொருளாதார மண்டலமாகும்.\n\nநவம்பர் 25, 2007 அன்று, அவர் பிரதமராகவும் பாதுகாப்பு அமைச்சராகவும் நியமிக்கப்பட்டு நான்கு பெண்களுடன் முதல் ஜோர்டானிய அரசாங்கத்தை அமைத்தார். தகாபியின் சகோதரர் மொகமட் ஜனவரி 2008 வரை பொது புலனாய்வு இயக்குநரகத்தின் (ஜிஐடி) தலைவராக இருந்தார்.\n\nSection::::கால்பந்து.\nபிரதம மந்திரி தகாபி வெளிப்படையாக ஏதென்ஸ் கால்பந்து அணியின் தீவிர ரசிகரவார். மே 2008 இல், அவர் நிகோலஸ் லிபரோபௌலோஸ் ஜெர்சி எனற கால் பந்தாட வீரரை அம்மானுக்கு உத்தியோகபூர்வ வருகையின் போது கிரேக்க பாதுகாப்பு அமைச்சரிடமிருந்து பரிசாகப் பெற்றதாகக் கூறப்படுகிறது. .\n"}
{"id": "463002", "url": "https://ta.wikipedia.org/wiki?curid=463002", "title": "ஆசிப் மொகியுதீன்", "text": "ஆசிப் மொகியுதீன்\n\nஆசிப் மொகியுதீன்( Asif Mohiuddin (பிறப்பு: பிப்ரவரி 24 1984) ஒரு வங்காளதேச இறைமறுப்பாளர் மற்றும் சமய சார்பின்மை ஆர்வலர், மத விமர்சகர் மற்றும் பெண்ணியவாதி ஆவார் . 2012 ஆம் ஆண்டில் டாய்ச் வெல்லேவின் தி பாப்ஸ்-பெஸ்ட் ஆஃப் ஆன்லைன் ஆக்டிவிசம் விருதை இவர் வென்றார். ஆசிப்பின் வலைப்பதிவு வங்காளதேசத்தில் அதிகம் வாசிக்கப்பட்ட வலைப்பக்கங்களில் ஒன்றாகும். மேலும் வங்காளதேசத்தின் -மக்கள் விரோத அரசியலையும் மத அடிப்படைவாதத்தையும் இவர் கடுமையாக விமர்சித்ததன் மூலம் இவர் பரவலாக அறியப்படுகிறார் . 15 ஜனவரி 2013 அன்று இவர் இஸ்லாமிய தீவிரவாதிகளின் படுகொலை முயற்சியில் இருந்து தப்பினார். சில மாதங்களுக்குப் பிறகு இஸ்லாம் மற்றும் முகமது பற்றி மோசமான கருத்துக்களை வெளியிட்டதற்காக வங்காளதேச அரசாங்கத்தால் இரண்டு முறை கைது செய்து சிறையில் அடைக்கப்பட்டார். ஆனால் இவரை கைது செய்ததற்கு தொடர்ச்சியான சர்வதேச அழுத்தம் காரணமாக மொகியுதீன் விடுவிக்கப்பட்டார். அதன் பிறகு இவர் 2014 ஆம் ஆண்டில் தனது நாட்டிலிருந்து ஜெர்மனிக்கு தப்பி ஓடினார். 2015 ஆம் ஆண்டில் பத்திரிகைக்கான அண்ணா பலிட்கோவ்ஸ்கயா விருதைப் பெற்றார்.  \n\nSection::::சுயசரிதை.\nஇவர் தக்காவில் உள்ள முஸ்லீம் குடும்பத்தில் பிறந்தார். இவர் ஓர் நடுததர வர்க்க குடும்பத்தினைச் சேர்ந்தவர் ஆவார். இவரின் தந்தை அரசு ஊழியராக இருந்தார். இவர் தான் பள்ளி மற்றும் மசூதிகளில் பல அபத்தமான விசயங்களைக் கற்றுக் கொண்டதாகக் கூறியுள்ளார். அதாவது நல்லது செய்தால் சொர்க்கம் போக இயலும் அல்லது தீயது செய்தால் நரகத்திற்குப் போக வேண்டியதிருக்கும் போன்ற அபத்தமான விசயங்களைக் கற்றுக் கொண்டதாக இவர் கூறினார். தனது பெற்றோரிடம் மதம் தொடர்பான அதிகமான கேள்விகளை எழுப்பினார். அது அவர்களுக்கு வருதத்தினை அளித்தது. மேலும் ஆசிரியர்கள் கேட்கும் கேள்விகளுக்கு இவர் வித்தியாசமான பதில்களைக் கூறியதனால் இவர் அவர்களால் பலமுறை தாக்கப்பட்டுளார். தனது 13 ஆம் வயதில் இவர் தன்னை இறைமறுப்பாளராக சுயாதீனமாக அறிவித்துக்கொண்டார்.\n\nமொகியுதீன் தனது 16 ஆம் வயது முதல் அறிவியலைப் பற்றி படிக்கத் தொடங்கினார். இஸ்லாமியத்தின் கருத்த்துக்கள் விஞ்ஞானப் பூர்வமற்றதாகக் கருதப்படும் செய்திகளை இவர் கேள்வி எழுப்பத் துவங்கினார். குர்ஆனில் விவரிக்கப்பட்டுள்ள அற்புதங்களை நவீன அறிவியலுடன் ஒப்பிடவும் விஞ்ஞான முறையில் பகுத்தறிவு செய்து விளக்கவும் முயன்ற பெங்காலி இதழில் வெளியான ஓர் அறிவியல் கட்டுரையைப் படித்தார். அதில் இருந்து இவருக்கு இந்த ஆர்வம் தொடங்கியது. முஹம்மது நபி குதிரையில் சொர்க்கத்திற்கு பறந்தது விஞ்ஞான ரீதியாக சாத்தியமற்றது என்று கூறி மொகியுதீன் ஒரு கட்டுரை எழுதினார். இதன்மூலம் இவர் சுதந்திர சிந்தனையாளர் மற்றும் மதத்தை விமர்சிப்பவர் என்பவராக இவர் அறியப்பட்டார். இதன் மூலம் சக இறைமறுப்பாளர்கள் கொண்ட வலைத்தள குழுவினருடன் இணைவதற்கு இது காரணியாக அமைந்தது.\n\nSection::::தாக்கம்.\nஇவர் வங்காளதேசத்தின் -மக்கள் விரோத அரசியலையும் மத அடிப்படைவாதத்தையும் இவர் கடுமையாக விமர்சித்ததன் மூலம் இவர் பரவலாக அறியப்படுகிறார் . 15 ஜனவரி 2013 அன்று இவர் இஸ்லாமிய தீவிரவாதிகளின் படுகொலை முயற்சியில் இருந்து தப்பினார். சில மாதங்களுக்குப் பிறகு இஸ்லாம் மற்றும் முகமது பற்றி மோசமான கருத்துக்களை வெளியிட்டதற்காக வங்காளதேச அரசாங்கத்தால் இரண்டு முறை கைது செய்து சிறையில் அடைக்கப்பட்டார். இவர் 2014 ஆம் ஆண்டில் தனது நாட்டிலிருந்து ஜெர்மனிக்கு தப்பி ஓடினார்.\n"}
{"id": "463004", "url": "https://ta.wikipedia.org/wiki?curid=463004", "title": "மான் நகரம், ஜோர்தான்", "text": "மான் நகரம், ஜோர்தான்\n\nமான் நகரம் (ஆங்கிலம்: Ma'an ) ( ) என்பது தெற்கு ஜோர்டானில் உள்ள ஒரு நகரம் ஆகும். தலைநகர் அம்மானுக்கு தென்மேற்கே 218 கிலோமீட்டர் தூரத்தில் அமைந்துள்ளது. இது மான் மாகாணத்தின் தலைநகராகவும் செயல்படுகிறது. 2015 ஆம் ஆண்டில் அதன் மக்கள் தொகை சுமார் 41,055 பேர் ஆகும். நபான் காலத்திலிருந்தே மான் என்ற பெயருடன் கூடிய நாகரிகங்கள் இருந்துள்ளன - நவீன நகரம் பண்டைய நகரத்தின் வடமேற்கே உள்ளது. இந்த நகரம் பண்டைய கிங்ஸ் நெடுஞ்சாலையிலும் நவீன பாலைவன நெடுஞ்சாலையிலும் அமைந்துள்ள ஒரு முக்கியமான போக்குவரத்து மையமாகும்.\n\nSection::::வரலாறு.\nபொ.ச.மு. 2 மற்றும் 4 ஆம் நூற்றாண்டுகளுக்கு இடையில் யேமனை தளமாகக் கொண்ட ஒரு பண்டைய அரபு மக்களான மினியன்ஸ் (அரபியில் \"மெய்ன்\" என்று அழைக்கப்படுகிறது) என்பவர்களால் மான் நிறுவப்பட்டது. இந்த தளம் ஒரு முக்கிய வர்த்தக பாதையில் அமைந்திருந்தது மற்றும் மினியன் வணிகர்கள் மற்றும் மற்ற வணிகர்களால் குடியேறப்பட்டது. லோத்தின் மகனான \"மான்\" என்பவரின் பெயரை இந்த நகரம் கொண்டுள்ளது என்பது உள்ளூர் பாரம்பரியம்.\n\nசிரியாவில் பைசாந்தியர்களின் காலத்தில், மான் அரபு கிறிஸ்தவ பழங்குடியினரான பானு சூதாம் பிரதேசத்தின் ஒரு பகுதியாக இருந்தது. திரான்ஸ்ஜோர்தானில் பைசாந்தியர்களுக்கு அடிமைப் பகுதியாக இருந்துள்ளது. 7 ஆம் நூற்றாண்டின் முற்பகுதியில், மானின் கிறிஸ்தவ ஆளுநர் பர்வா இப்னு அம்ர் அல்-சூதாமி இஸ்லாமிற்கு மாறினார் . மேலும் முகம்மது நபிக்கு ஒரு வெள்ளை கழுதை மற்றும் தங்கம் உட்பட பலவிதமான பரிசுகளை அனுப்பினார். அவர் மதம் மாறியதை அறிந்த பைசாந்திய அதிகாரிகள் அறிந்தபோது, அவரை மீண்டும் பழைய மதத்திற்குத் திரும்ப உத்தரவிட்டனர். ஆனால் சூதாமி மறுத்துவிட்டார். இதன் விளைவாக, பைசாந்திய பேரரசர் இவரை சிறையில் அடைத்து சிலுவையில் அறைய உத்தரவிட்டார். இதற்கு பதிலளிக்கும் விதமாக மதீனாவில் உள்ள முஸ்லீம் அரசு, மானைக் கைப்பற்ற உசாமா இப்னு சயீத் தலைமையிலான இராணுவத்தை அனுப்பியது. \n\nSection::::காலநிலை.\nமான் குளிர் பாலைவன காலநிலையைக் கொண்டுள்ளது (கோப்பன் காலநிலை வகைப்பாடு). வெப்பமான கோடைகாலமும், அதிக உயரம் (1000 மீட்டருக்கு மேல்) காரணமாக லேசான குளிர் குளிர்காலமும் கொண்டது.ஆண்டுக்கு சராசரியாக 44 மி.மீ மழைப்பொழிவு என்பதே மிகவும் அரிதானது.\n\nSection::::புள்ளி விவரங்கள்.\n1845 ஆம் ஆண்டில் மான் அல்-ஹிஜாசியாவில் 200 வீடுகளும், மான் அல்-ஷாமியா 20 குடும்பங்களும் இருந்தன. 1912 ஆம் ஆண்டில் கார்ல் பேடெக்கர் அதன் மக்கள் தொகை 3,000 ஆக இருக்கும் என்று மதிப்பிட்டார், அதே எண்ணிக்கை 1932 இல் \"கையேடு ப்ளூ என்பவரின்\" கணக்கெடுப்பில் பதிவு செய்யப்பட்டது. 1956 வாக்கில் மானின் மக்கள் தொகை 4,500 ஐ எட்டியது, 1973 இல் இது 9,500 ஆக இருந்தது. 1961 ஆம் ஆண்டில், மான் மக்கள் தொகை 6,643 என்ற அளவில் இருந்தது. மானில் இப்போது 75000 என்ற மக்கள் தொகை கொண்ட 5 பெரிய பழங்குடியினர் உள்ளனர்.\n\nSection::::பொருளாதாரம்.\nகுறைக்கப்பட்ட வருமான வரிகளைக் கொண்ட ஒரு சிறப்பு பொருளாதார மண்டலம் என்ற அபிவிருத்தி பகுதி இங்குள்ளது. ஏற்றுமதியிலிருந்து கிடைக்கும் வருமானத்தின் வரி உட்பட வேறு எந்த வரிகளும் விதிபதில்லை ஒழுங்குபடுத்தப்பட்ட ஒழுங்குமுறை நடைமுறைகள் உள்ளன. இங்கு தொழில்துறை பூங்காவின் கட்டுமானம் ஒன்று 2008 இல் தொடங்கப்பட்டுள்ளது. அது 2030 இல் முடிக்கப்பட உள்ளது.. சம்சு மான் சூரிய மின் நிலையம் இங்கு அமைந்துள்ளது.\n"}
{"id": "463005", "url": "https://ta.wikipedia.org/wiki?curid=463005", "title": "தசுனீம் கலில்", "text": "தசுனீம் கலில்\n\nதஸ்னீம் கலீல் (Tasneem Khalil) ஒரு நாடுகடத்தப்பட்ட வங்காளதேச பத்திரிகையாளர் ஆவார்.இவர் முன்பு \"தி டெய்லி ஸ்டார் நிறுவனத்தில்\" பணிபுரிந்தார். சி.என்.என் நிறுவனத்தில் இவர் பணிபுரிந்தார். \"மேலும் இவர்\" மனித உரிமைகள் கண்காணிப்பகத்தின் ஆலோசகராகவும் இருந்தார். 2006-2008 வங்காளதேச அவசரகாலத்தின் போது, இவர் 11 மே 2007 அன்று பங்களாதேஷின் உளவுத்துறையின் காவலில் இருந்தபோது சித்திரவதை செய்யப்பட்டார். கலீல் தற்போது ஒரேப்ரோ, ஸ்வீடனில் வசித்து வருகிறார். இவர் மனித உரிமைகள் தொடர்பான நிகழ்வுகளைப் பற்றி செய்தி வெளியிடும் ஒரு ஊடகமான இண்டிபெண்டட்ன்ட் வேர்ல்ட் ரிப்போர்ட் எனும் செய்தி ஊடகத்தில் இவர் பதிப்பாசிரியராகப் பனிபுரிந்து வருகிறார்.\n\nSection::::ஆரம்பகால வரலாறு.\nதஸ்னீம் கலீல் 1981 ஆம் ஆண்டில் வங்காளதேசத்தில் பிறந்தார். டாக்காவில் இருந்தபோது, கலீல் நார்த் சவுத் பல்கலைக்கழகத்தில் ஆங்கில மொழியியல் பிரிவில் பாடம் பயின்றார். வங்காளதேசத்தில் சிறைவாசம் அனுபவித்த பின்னர், இவர் ஒரு மாதம் தலைமறைவாகிவிட்டார். பின்னர் ஜூன் 6, 2007 அன்று ஒரு வங்காளதேச விமான நிலையம் வழியாக வேறு ஒரு நாட்டிற்குத் தப்பிக்க முடிந்தது. அங்கிருந்து இவர் தனது குடும்பத்தினருடன் நாடுகடத்தப்பட்டு, சுவீடனில் தஞ்சம் புகுந்தார். ஜூன் 2007 இல் சுவீடன் அரசு அவருக்கு அங்கு தங்கிக் கொள்ள அனுமதி வழங்கியது. இவர் மலமோ பல்கலைக்கழகத்தில் மனித உரிமைகள் பற்றி கல்வி கற்றார். மேலும் சுயமாக ஓர் இதழினைத் துவங்கினார். இவர் கலீல் ஷர்மின் அப்சனா சுச்சி என்பவரைத் திருமணம் செய்து கொண்டார். இந்தத் தம்பதியருக்கு தியாஷ் எனும் ஒரு மகன் உள்ளார்.\n\nSection::::பத்திரிகை வாழ்க்கை.\nதஸ்னீம் கலீல் 2000-2007 வரை \"தி டெய்லி ஸ்டார்\" பத்திரிகையின் தலையங்க உதவியாளராக இருந்தார். இந்த நேரத்தில் இவர் \"ஃபோரம்\" \"எனும் ஒரு\" மாத இதழுக்கும் கட்டுரைகளை எழுதினார். பின்னர் இவர் சி.என்.என் நிறுவனத்திற்காக பணிபுரிந்தார். 2006 ஆம் ஆண்டில் இவர் மனித உரிமைகள் கண்காணிப்பகத்தின் ஆலோசகராகவும் ஆனார். மனித உரிமைகள் பிரச்சினைகள் மற்றும் மீறல்கள் குறித்து தனது வலைப்பதிவில் கட்டுரைகளை வெளியிடுவதில் இவர் தீவிரமாக இருந்தார். இதனால் இவர் பலமுறை சிக்கல்களைச் சந்தித்தார்.\n\nவங்காளதேசத்தில் சிறைவாசம் அனுபவித்து சுவீடனுக்கு தப்பிச் சென்றபின், கலீல் இண்டிபெண்டட்ன்ட் வேர்ல்ட் ரிப்போர்ட் \"என்பதனைத் துவங்கினார். அதன்\" வெளியீட்டாளரும் ஆசிரியருமாக இவர் அங்கு பணிபுரிந்தார்.\n\nSection::::எதிர்வினைகள்.\nதஸ்னீம் கலீல் தடுப்புக்காவலுக்குப் பிறகு, அவரது மனைவி அவசர காலங்களில் அழைக்கவும் அறிவிக்கவும் தனது கணவரால் ஏற்கனவே கூறப்பட்ட நபர்களின் பட்டியலைத் தொடர்பு கொண்டார். இவர் பணியாற்றிய நிறுவனங்கள் மற்றும் பதிவரின் வலையமைப்பின் உதவியுடன் இவர் சிறைப்பிடிக்கப்பட்டதை பரவலாக மற்றவர்களுக்கு அறியப்படுத்தினார். இதன் மூலம் பரவலாக இவர் கைது செய்யப்பட்ட செய்தி சர்வதேச அளவில் தெரிய வந்தது. மேலும் பலர் அரசாங்கத்திடம் இவரை விடுதலை செய்யுமாறு அறிவுறுத்தினர். மனித உரிமைகள் கண்காணிப்பகத்தின் ஆசிய இயக்குனர் பிராட் ஆடம்ஸ், “தஸ்னீம் கலீலின் பாதுகாப்பு குறித்து நாங்கள் மிகுந்த அக்கறை கொண்டுள்ளோம். இவர் மனித உரிமைகள் மற்றும் சட்டத்தின் ஆட்சிக்காக வங்காளதேசத்தில் ஒரு முக்கிய குரலாக இருந்து வருகிறார், அதனால்தான் இவர் அச்சுறுத்தலுக்கு உள்ளாகியுள்ளார். தங்களது நடவடிக்கைகள் வெளி உலகத்தால் உன்னிப்பாக கவனிக்கப்படுவதை வங்காளதேச இராணுவம் அறிந்துகொள்ள வேண்டும் எனத் தெரிவித்தார்.\n"}
{"id": "463009", "url": "https://ta.wikipedia.org/wiki?curid=463009", "title": "சாகிப் நகரம், ஜோர்தான்", "text": "சாகிப் நகரம், ஜோர்தான்\n\nசாகிப் (ஆங்கிலம்:Sakib ) என்பது ஜோர்டானின் வடமேற்கில் உள்ள ஒரு நகரமாகும். இது நிர்வாக ரீதியாக செராசு மாகாணத்தின் ஒரு பகுதியாகும். 2015 மக்கள் தொகை கணக்கெடுப்பின்படி இதன் மக்கள் தொகை 11,586 பேர் என பதிவாகியுள்ளது. இந்த நகரம் செராசு நகருக்கு மேற்கே சுமார் 9.7 கி.மீ தூரமும் மற்றும் அம்மான் நகர மையத்திலிருந்து 55 கி.மீ தொலைவிலும் அமைந்துள்ளது.\n\nSection::::சொற்பிறப்பு.\nசிலுவைப் போரின் போது சாகிப் \"சீசிப்\" என்று அழைக்கப்பட்டது. அரபு இடப் பெயர் ஆய்வின்படி இதற்கு \"பாயும் நீர்\" என்று பொருள் படும்.\n\nSection::::வரலாறு.\nதிரேபெட்டம் ஆலிவ் அச்சகங்கள் மற்றும் பண்டைய நீர்வழிகள் போன்ற தொல்பொருள் எச்சங்கள் ரோமானிய காலத்தில் சாகிப்பில் குடியேற்றம் இருந்துள்ளதைக் குறிக்கின்றன. 2008 ஆம் ஆண்டில், தொல்பொருள் ஆராய்ச்சியாளர்கள் பைசாந்தியன் காலத்திற்கு முந்தைய கல்லறையைக் கண்டறிந்துள்ளனர், மேலும் இது ஒரு குறிப்பிடத்தக்க வரலாற்று மதிப்பைக் கொண்டதாகக் கருதப்படுகிறது. \n\nSection::::ஆரம்பகால இஸ்லாமிய சகாப்தம்.\nஉமையாத் பேரரசின் காலத்தில், நகரத்தின் தென்மேற்கு பகுதியில் ஒரு குக்கிராமமும் மசூதியும் கட்டப்பட்டன.\n\nSection::::சிலுவைப்போர் ஆட்சி.\nசாகிப் (சீசிப்) 1100 இல் சிலுவைப்போரில் கையகப்படுத்தப்பட்டது. பின்னர், இது செல்யூக் பேரரசுடன் ஜெருசலேம் இராச்சியத்தின் கிழக்கு எல்லையாக மாறியது. 1120 ஆம் ஆண்டில், தமாசுகசின் அட்டபெக், சாகிர் அத்-தின் தோக்தெக்கின் சொராசில் நாற்பது பேரைக் கொண்ட ஒரு படைப்பிரிவு நிறுத்தப்பட்டு, ஆர்த்தெமிஸ் கோவிலை ஒரு கோட்டையாக மாற்றியது. இதை 1121 இல் ஜெருசலேம் மன்னர் இரண்டாம் பால்த்வின் கைப்பற்றி இடிக்க உத்தரவிட்டார்.\n\nSection::::நிலவியல்.\nசாகிப் கிழக்குக் கரை பீடபூமியில் அமைந்துள்ளது. முதலில், இந்த நகரம் மலைகளில் கட்டப்பட்டது. சாகிப்பின் நிலப்பரப்பு அதன் மலைகளால் வகைப்படுத்தப்படுகிறது, மேலும் இப்பகுதியின் உயரம் 900 முதல் 1,200 மீ வரை இருக்கும். கிழக்கே செராசு அமைந்துள்ளது, வடக்கே இர்பிட் ஓயோ, தென்கிழக்கில் சர்கா மற்றும் தலைநகர் அம்மான் சாகிப்பின் தெற்கே உள்ளது.\n\nSection::::காலநிலை.\nசாகிபில் மத்திய தரைக்கடல் காலநிலை உள்ளது. குளிர்ந்த குளிர்காலம் மற்றும் வெப்பமான கோடையைக் கொண்டுள்ளது. சராசரி ஆண்டு மழையளவு வருடத்திற்கு சுமார் 422 மிமீ ஆகும்.(16.6   அங்குலங்கள்) . இதன் சராசரி ஆண்டு வெப்பநிலை 23.5   °C ஆகும் (74.3   °F). பகல் மற்றும் இரவில் வெப்பம் 13   °C (55.4   °F) வரை இருக்கும். வருடத்திற்கு ஒன்று அல்லது இரண்டு முறை பனி சூழும்.\n\nSection::::விலங்குகள் மற்றும் தாவரங்கள்.\nஇப்பகுதியில் உள்ள முழு வன இருப்பு 60 கிமீ .பரப்பளவில் பரவியுள்ளது இந்தகாட்டில் காட்டுப்பன்றி, குள்ளநரி, சிவப்பு நரி, பாரசீக அணில் மற்றும் முள்ளம்பன்றி உள்ளிட்ட பல உள்ளூர் பாலூட்டிகளுள் உள்ளன. இந்த காடு ஒரு குறிப்பிடத்தக்க பறவைகளான யூரேசிய கொண்டலாத்தி, காகம், தேன்-உண்ணி, பட்டாணிக்குருவி, கோல்ட் பிஞ்ச், இராப்பாடி மற்றும் ரோலர் ஆகிய பல பறவையினங்கள் இங்கு வசிக்கின்றன..\n\nமரங்களில் ஓக், அலெப்போ பைன், கிரேக்க ஸ்ட்ராபெரி மரம், தபோர் ஓக் (தேசிய மரம்), மத்திய தரைக்கடல் சைப்ரஸ், கரோப், தெரெபிந்த் மற்றும் தேவதாரு ஆகியவை இப்பகுதியில் காணப்படும் மிகவும் பொதுவான தாவரங்கள் ஆகும். தரை தாவரங்களில் விண்ட்ப்ளவர், பிளாக் ஐரிசு (தேசிய மலர்), ஆக்சி டெய்சி, ஆர்க்கிட்ஸ், தீவனப்புல், ராக்ட்-ராபின், தேஜெட்ஸ், சைக்லேமன் மற்றும் துலிப் போன்ற பல வகையான இனங்கள் உள்ளன.\n\nSection::::வருமானம் மற்றும் பொருளாதாரம்.\nநகர மக்கள் பெரும்பாலும் அறிவுத் தொழிலாளர்கள் ( மருத்துவர்கள், கல்வியாளர்கள், பொறியாளர்கள், ஆசிரியர்கள், ராணுவ அதிகாரிகள், இராஜதந்திரிகள், வங்கியாளர்கள் போன்றவை). வர்த்தகம் மற்றும் சுற்றுலா ஆகியவை நகரத்தின் பொருளாதாரத்தில் அம்சங்களாகும்.\n\nSection::::கலாச்சார நிகழ்வுகள் மற்றும் திருவிழாக்கள்.\nசாகிப் பல வெற்றிகரமான வருடாந்திர கலாச்சார நிகழ்வுகளை நடத்துகிறது. கூடுதலாக, \"சாகிப் சர்வதேச கலாச்சாரம் மற்றும் கலை விழா\" என்பது நகரத்தில் ஆண்டுதோறும் நடைபெறும் விழாவாகும். பல ஜோர்தானிய / வெளிநாட்டு கவிஞர்கள் மற்றும் உருவாக்கும் கலைஞர்கள் பங்கேற்கின்றனர். இந்த விழாவில் கவிதை, இலக்கியம் மற்றும் விஞ்ஞான அமர்வுகள், அத்துடன் பிளீன் காற்று ஓவியம் ஆகியவை இடம்பெற்றுள்ளன .\n"}
{"id": "463010", "url": "https://ta.wikipedia.org/wiki?curid=463010", "title": "எம் அருனுர் ரசீத்", "text": "எம் அருனுர் ரசீத்\n\nஎம். ஹருனூர் ரஷீத் ( M Harunur Rashid பிறப்பு: டிசம்பர் 28, 1939) ஆங்கில இலக்கியத்தின் சிறந்த ஆசிரியர்களுள் ஒருவர் ஆவார். மேலும் குறிப்பிடத்தகுந்த கல்வி நிர்வாகிகளுள் ஒருவராகவும் நவீன கவிதை மற்றும் உரைநடை ஆசிரியர் மற்றும் மொழிபெயர்ப்பாளராகவும் இவர் அறியப்படுகிறார். வங்களதேசத்தில், சூபித்துவம் மற்றும் சூஃபி இலக்கியங்களின் எழுத்தாளர் மற்றும் சமூக, அரசியல், கலாச்சார மற்றும் இலக்கிய நூல்களின் வர்ணனையாளராகவும் உள்ளார்.\n\nSection::::ஆரம்பகால வாழ்க்கை மற்றும் கல்வி.\nரஷீத் டிசம்பர் 28, 1939 இல் பிரிட்டிஷ் இந்தியாவில் அசாமின் டின்சுகியாவில் பிறந்தார். இரண்டாம் உலகப் போருக்கு முன்னதாக, அவரது தந்தை மறைந்த ரஹிமுதீன் அகமது, அஸ்ஸாம் மாநில ரயில்வே ஊழியராகப் பணிபுரிந்தார். பணிமாற்றம் காரணமாக இவர் சிட்டகாங்கிற்கு மாற்றப்பட்டார். இவர் தனது குழந்தைப் பருவத்தை பஹர்தலி மற்றும் சிட்டகாங் மலைகளின் அருகில் அதிக நேரம் செலவிட்டார். ஜப்பானியர்கள் சிட்டகாங்கில் குண்டுவீச்சு நடத்தியபோது, அவரது தந்தை இவர்களை பிரம்மன்பேரியாவின் நபினகரில் உள்ள தனது கிராமத்திற்கு அனுப்பினார். மெராட்டலியில் உள்ள அவரது வீடு டைட்டாஸ் நதியின் அருகில் இருக்கிறது. இவரது ஆரம்பக் கல்வியினை அவரது தாயார் சலேமா கட்டூனுட் கற்றுத் தந்தார். ஏனெனில் அந்த கிராமத்தில் ஒரே கல்வியறிவு பெற்ற பெண்மணி அவரின் தாய் மட்டுமே ஆவார்.\n\nஅவரது குடும்பம் பஹர்தலிக்கு குடிபெயர்ந்தது. இவர் 1947 ஆம் ஆண்டில் பஹர்தலி ரயில்வே உயர்நிலைப் பள்ளியில் படித்தார். இவரின் தந்தைக்கு பணிமாறுதல் கிடைத்ததால் அடுத்த ஆண்டு இவர்களின் குடும்பம் சிட்டகாங்கிற்கு குடிபெயர்ந்தது. இவரின் தந்தை இவரை சிட்டகாங் கல்லூரி பள்ளியில் சேர்த்தார் . அந்தப் பள்ளியில் இவர் ஒன்பதாம் வகுப்பு வரை படித்தார். பின் இவரது தந்தை பணி ஓய்வு பெற்றதனைத் தொடர்ந்து பிரம்மன்பரியா நகரத்திற்கு சென்றார். இவர் 1955 ஆம் ஆண்டில் இவர் அன்னடா மாடல் உயர்நிலைப் பள்ளியில் மெட்ரிகுலேஷன் தேர்வில் தேர்ச்சி பெற்றார். பின்பு பிரம்மன்பரியா கல்லூரியில் சேர்ந்தார், மேலும் டாக்கா பல்கலைக்கழகத்தில் இடைநிலை கலை தேர்வில் 1957 ஆம் ஆண்டில் தேர்ச்சி பெற்றார்.\n\nடாக்கா பல்கலைக்கழகத்தில் 1960 ஆம் ஆண்டில் இளங்கலைப் பட்டத்தினையும் 1961 ஆம் ஆண்டில் முதுகலைப் பட்டத்தினையும் பெற்றார். பின்பு இவர் இங்கிலாந்தில்உள்ள கேம்பிரிட்ஜ் பல்கலைக்கழகத்திற்கு ( ஃபிட்ஸ்வில்லியம் கல்லூரி ) சென்று 1966 ஆம் ஆண்டு மேதகமை இளங்கலைப் பட்டத்தினையும் 1970 ஆம் ஆண்டில் முதுகலைப் பட்டத்தினையும் பெற்றார். 1970 ஆம் ஆண்டுகளில் இவர் ஹவாயில் உள்ள ஈஸ்ட் வெஸ்ட் மையத்திற்குச் சென்று ஈ எஸ் ஓ எல் பயிற்சியினை மேற்கொண்டார். அங்கு பயிற்சியில் இருந்தபோது அந்த மாநிலத்தில் உள்ள முக்கியமான மொழிப் பாடசாலைகளை பார்க்கும் வாய்ப்பினைப் பெற்றார்.\n\nSection::::தனிப்பட்ட வாழ்க்கை.\nரஷீத் தனது உறவினர் முர்ஷிதா பேகத்தை 24 ஆம் வயதில் திருமணம் செய்து கொண்டார். அவைந்தத் தம்பதியினருக்கு இரண்டு மகன்களும் ஒரு மகளும் இருந்தனர். முர்ஷிதா புற்றுநோயால் 1985 ஆம் ஆண்டில் இறந்தார். இவர் 1986 ஆம் ஆண்டில் ஷிரீன் யாஸ்மின் கான் என்பவரை திருமணம் செய்தார். இந்தத் தம்பதிக்கு குழந்தைகள் இல்லை.\n"}
{"id": "463012", "url": "https://ta.wikipedia.org/wiki?curid=463012", "title": "போயாங் ஏரி", "text": "போயாங் ஏரி\n\nபோயாங் ஏரி (Lake Poyang, , கான்: Po-yong U), சீனாவின் ஜியாங்சி மாகாணத்தில் அமைந்துள்ள மிகப்பெரிய நன்னீர் ஏரியாகும். இந்த ஏரி யாங்சி ஆற்றுடன் கால்வாய் மூலம் இணைக்கப்பட்டுள்ள கான், சின் மற்றும் சியூ ஆறுகளிலிருந்து நீரைப்பெறுகின்றது.\n\nபோயாங் ஏரியின் பரப்பளவு ஈரமான மற்றும் வறண்ட காலங்களுக்கிடையில் பெருமளவில் மாறுபடுகிறது, ஆனால் அண்மைய ஆண்டுகளில் ஏரியின் அளவு ஒட்டுமொத்தமாக குறைந்து வருகிறது. ஒரு இயல்பான ஆண்டில் ஏரி சராசரியாக 3,500 சதுர கிலோமீட்டர் (1,400 சதுர மைல்) பரப்பளவைக் கொண்டுள்ளது. 2012 ஆம் ஆண்டின் முற்பகுதியில், வறட்சி, மணல் அள்ளுதல் மற்றும் மூன்று ஆழ்பள்ளத்தாக்கு அணையில் தண்ணீரை சேமிக்கும் நடைமுறை போன்ற காரணங்களால் ஏரியின் பரப்பளவு சுமார் 200 சதுர கிலோமீட்டர் (77 சதுர மைல்) என்ற குறைவான அளவை எட்டியது. இந்த ஏரி ஐநூறாயிரம் புலம்பெயர் பறவைகளின் வாழ்விடமாகவும் பறவை நோக்கல் மற்றும் வளர்த்தலுக்கு மிகவும் ஏற்ற இடமாகவும் விளங்குகின்றது\n\nகுளிர்காலத்தில், இந்த ஏரி பல புலம்பெயர்ந்த சைபீரியக் கொக்குகளின் இருப்பிடமாகத் திகழ்கின்றது, அக்கொக்குகளில் 90% வரை குளிர்காலத்தை அங்கேயே கழிக்கின்றன.\n\nSection::::உருவாக்கம்.\nவரலாற்றில் போயாங் ஏரி, பெங்லி ஏரி (彭蠡澤) என்றும் அழைக்கப்பட்டுவந்துள்ளது, எனினும் அவை இரண்டும் ஒன்றல்ல. ஹான் அரசமரபிற்கு முன்னர், யாங்சி ஆறு இக்காலத்தில் லோங்கான் என்றழைக்கப்படும் ஏரியின் வழியாக இப்போதிருக்கும் பாதையை விட மிகவும் வடக்குப்புறமானப் பாதையைப் பின்பற்றியது, அதே நேரத்தில் பெங்லி சதுப்புநிலம் கான் ஆற்றின் கீழ்ப்பகுதிகளில் அமைந்திருந்தது. இப்போது போயாங் ஏரியாக இருக்கும் பகுதி, கான் ஆற்றின் அருகே ஒரு சமவெளியாக இருந்தது. கி.பி 400 இல், யாங்சி ஆறு அதன் முந்தைய பாதையை மாற்றிக் கொண்டு தென்புறப்பாதைக்குத் திரும்பியது, இதனால் கான் ஆறு பின்னோக்கித் தள்ளப்பட்டு போயாங் ஏரியை உருவாக்கியது. கான் ஆற்றின் பின்னோக்கிய தேக்கல், போயாங் மற்றும் ஹைஹூன் மாவட்டங்களை மூழ்கடித்து, அங்கிருந்த மக்களை இக்காலத்தில் யோங்சியூ என்றழைக்கப்படும் மாவட்டத்தின் ஊச்செங் நகரியத்திற்கு பெருமளவில் இடம்பெயரச்செய்தது. இவ்வாறு ஊச்செங் நகரம், ஜியாங்சி மாகாணத்தின் மிகப் பெரிய பழங்கால நகரங்களில் ஒன்றாக ஆனது. இந்த இடம்பெயர்வு \"ஹைஹூன் மாவட்டத்தை மூழ்கச்செய்து ஊச்செங் நகரியத்தை உயரச்செய்தல்\" (சீன: 淹了海昏縣，出了吳城鎮) என்ற சொற்றொடர் உருவாகக் காரணமானது.\n\nடாங் அரசமரபின் போது போயாங் ஏரி அதன் மிகப்பெரிய அளவான 6,000 சதுர கிலோமீட்டர்களை (2,300 சதுர மைல்) எட்டியது.\n\nSection::::சுற்றுச்சூழல் பிரச்சனைகள்.\nSection::::வனவிலங்குகளின் இழப்பு.\n2002 முதல் இந்த ஏரியில் மீன்பிடிக்கத் தடை உள்ளது. 2007 ஆம் ஆண்டில், இந்த ஏரியையும், டோங்டிங் ஏரி போன்ற அருகிலிருக்கும் நீர்நிலைகளையும் தாயகமாகக் கொண்ட, உள்நாட்டில் ஜியாங்சு (\"ஆற்றுப்பன்றி\") என அழைக்கப்படும் சீனாவின் துடுப்பற்ற கடற்பன்றி, பைஜீ எனப்படும் யாங்சி ஆற்று டால்பின்களைப் போல அழிந்துபோகக்கூடும் என்று அஞ்சப்பட்டது. எஞ்சியிருந்த சுமார் 1,400 கடற்பன்றிகளைக் காப்பாற்ற நடவடிக்கை எடுக்க அழைப்பு விடுக்கப்பட்டது. அவற்றில் யாங்சி ஆற்றில் 700 முதல் 900 வரையும் எஞ்சியுள்ள சுமார் 500 போயாங் மற்றும் டோங்டிங் ஏரிகளிலும் இருந்தன. 2007 ஆண்டின் கடற்பன்றிகளின் எண்ணிக்கை 1997 ஆண்டளவின் பாதிக்கும் குறைவாக இருந்தது, மேலும் கடற்பன்றிகளின் தொகை ஆண்டுக்கு 7.3 சதவீத வீதத்தில் குறைந்து வருகிறது.\n\nகடந்த சில ஆண்டுகளாக மணல் அகழ்வு உள்ளூர் பொருளாதார வளர்ச்சிக்கு முக்கிய காரணியாக மாறியுள்ளது, இது போயாங் ஏரியின் எல்லையில் அமைந்துள்ள பகுதியின் வருவாய்க்கான முக்கிய ஆதாரமாகும். அதே நேரத்தில், அதிக அடர்த்தி கொண்ட மணல் அகழ்வுத் திட்டங்கள் உள்ளூர் வனவிலங்குகளின் இறப்பிற்கு முக்கிய காரணமாக இருந்துவருகின்றன. மணல் அகழ்வு ஏரியின் நீரை கலங்கச்செய்கிறது, இதனால் கடற்பன்றிகளால் முன்புபோல் வெகுதூரம் பார்க்க முடிவதில்லை, எனவே தடைகளைத் தவிர்ப்பதற்கும், உணவைத் தேடுவதற்கும் அவை மிகவும் மேம்பட்ட ஒலியலை அமைப்புகளைச் சார்ந்திருக்க வேண்டியுள்ளது. பெரிய கப்பல்கள் இந்தஏரிக்கு ஒரு நிமிடத்திற்கு இரண்டு என்ற விகிதத்தில் நுழைந்து வெளியேறுகின்றன, இத்தகைய அதீதக்கப்பல் அடர்த்தியால் கடற்பன்றிகள் தங்கள் உணவு இருக்குமிடத்தை கேட்டறிவதில் தடங்கலுற்று இருக்கின்றன, மேலும் ஒரு கரையிலிருந்து மற்றொரு கரைக்கு சுதந்திரமாக அவற்றால் நீந்தவும் முடிவதில்லை.\n\nஜியாங்சி அரசால் முன்மொழியப்பட்ட போயாங் ஏரி அணை கட்டுமானம் மீதமுள்ள கடற்பன்றிகளுக்கும் பேரழிவான விளைவுகளை ஏற்படுத்தும் என்று எதிர்பார்க்கப்படுகிறது.\n\nSection::::ஏரிப்பரப்புச் சுருக்கம்.\nயாங்சி ஆற்றில் மேற்புறம் கட்டப்பட்டுள்ள மூன்று ஆழ்பள்ளத்தாக்கு அணையால், போயாங் ஏரி ஆண்டின் சில பகுதிகளில் சுருங்கி வறண்டு போகும்.\n\n2016 ஆம் ஆண்டில், ஏரி கிட்டத்தட்ட முற்றிலும் வறண்டு போனது. பொதுவாக 3,500 சதுர கிலோமீட்டர் பரப்பளவில் மூழ்கியிருக்கும் இந்த ஏரிப்பகுதி, அக்டோபரில் 200 சதுர கிலோமீட்டர் நிலம் மட்டுமே நீருக்கடியில் மூழ்கியிருந்தது, குளிர்காலப் பயன்பாட்டிற்கென மூன்று ஆழ்பள்ளத்தாக்கு அணையில் தேக்கப்படும் நீரும், அந்த வேளையில் ஏற்பட்ட வறட்சியும் இந்த ஏரி சுருங்கியதற்கான காரணமெனச் சுட்டப்பட்டது.\n\nஏரியின் நீர்மட்டத்தை பராமரிக்கும் நோக்கில் ஏரிக்கும் யாங்சி ஆற்றுக்கும் இடையிலான தொடர்புக்குக் குறுக்கே ஒரு மதகைக் கட்டமைத்து போயாங் ஏரி அணையைக் கட்ட, ஜியாங்சி உள்ளூர் அரசு முன்மொழிந்தது. இத்திட்டத்திற்கான சுற்றுச்சூழல் பாதிப்பு மதிப்பீடு நிலுவையில் உள்ளது. விஞ்ஞானிகளும், இயற்கைக்கான உலகளாவிய நிதியம் போன்ற சுற்றுச்சூழல் ஆர்வக்குழுக்களும் இந்த திட்டத்தின் மூலம் செயற்கையாக நிலைநிறுத்தப்டும் நீரளவினால் இந்த ஏரிப்பகுதியின் உயிர்ச்சூழல் பன்முகத்தன்மை கடுமையாக பாதிக்கப்படும் என்று விமர்சித்துள்ளன.\n\nSection::::வரலாற்றில்.\n1363 ஆம் ஆண்டில், மிங் அரசமரபு உருவாக வழிவகுத்த போயாங் ஏரிப் போர் இங்கு நடைபெற்றது, இது வரலாற்றில் மிகப்பெரிய கடற்படைப் போர் என்று கூறப்படுகிறது.\n\nஇந்த ஏரி \"சீனாவின் பெர்முடா முக்கோணம்\" என்றும் விவரிக்கப்பட்டுகின்றது. இதில் பயணம் செய்யும்போது பல கப்பல்கள் மறைந்து போயுள்ளன. ஏப்ரல் 16, 1945 இல், இருநூறு மாலுமிகளுடன் ஜப்பானிய ஆளுகையின் கீழிருந்த சீனப்பகுதியிலிருந்து கொள்ளையடிக்கப்பட்ட பொருட்களுடன் பயணித்த ஜப்பானியப் பேரரசின் கடற்படைக் கப்பல் எந்தவொரு தடயமும் இல்லாமல் மறைந்தது.\n\n"}
{"id": "463015", "url": "https://ta.wikipedia.org/wiki?curid=463015", "title": "அசாதுசமான் நூர்", "text": "அசாதுசமான் நூர்\n\nஅசாதுசமான் நூர் (Asaduzzaman Noor) என்பவர் ஒரு வங்காளதேச நடிகர், அரசியல்வாதி மற்றும் ஆர்வலர் ஆவார். இவர் அக்டோபர் 31, 1946ம் ஆண்டில் பிறந்தவர். 2001 முதல் நீல்பமரி -2 தொகுதியில் இருந்து ஜாதியா சங்கத் உறுப்பினராக இருந்து வருகிறார். மேலும், இவர் 2014ம் ஆண்டு முதல் 2019ம் ஆண்டு வரையிலான காலத்தில் கலாச்சார விவகார அமைச்சராக பணியாற்றியுள்ளார்.\n\nநூர் நாடகம், திரைப்படம் மற்றும் தொலைக்காட்சி தயாரிப்புகளில் நடிகராக பணியாற்றினார். \"கோத்தாவ் கியூ நீ\" என்ற தொலைக்காட்சி தொடரில் பேக்கர் பாய் என்ற கதா பாத்திரத்தில் நடித்ததின் மூலமாக மக்களிடையே மிகவும் பிரபலமானவராக உள்ளார். \"அயோமாய்\", \"போஹுப்ரிஹி\" மற்றும் \"ஈ ஷோப் தின்\" \"ரத்ரி\" \"ஆகியவை\" இவரது மற்ற குறிப்பிடத்தக்க தொலைக்காட்சி தொடர்கள் ஆகும். அவரது குறிப்பிடத்தக்க திரைப்படங்கள் \"ஷொன்கோனில் கரகர்\" (1992) மற்றும் \"அகுனர் போரோஷ்மோனி\" (1994) போன்றவை ஆகும்.\n\n2018 இல், வங்காளதேச அரசு வங்காளதேசத்தின் மிக உயரிய சிவிலியன் மாநில விருதான சுதந்திர தின விருதினை அசாதுசமான் நூருக்கு வழங்கி கௌரவித்தது.\n\nSection::::ஆரம்பகால வாழ்க்கை.\nநூர் 1946 இல் மேற்கு வங்காளத்தின் ஜல்பைகுரியில் (தற்போது இந்தியாவில் உள்ளது) பிறந்தார். இவரது குடும்பம் 1948 இல் கிழக்கு வங்காளத்தின் நில்பமரி மாவட்டத்திற்கு குடிபெயர்ந்தது. இவரது பெற்றோர் இருவரும் பள்ளி ஆசிரியர்களாக பணியாற்றினர். இவர், நீல்பமரி கல்லூரி, கார்மைக்கேல் கல்லூரி மற்றும் டாக்கா பல்கலைக்கழகத்தில் படித்தார் .\n\nSection::::தொழில்.\nSection::::நடிகர்.\nநூரின் நடிப்பு வாழ்க்கை நாடக அரங்கில் தொடங்கியது. 1973 இல், அவர் \"நாகோரிக்\" என்ற நாடகக் குழுவில் சேர்ந்தார். அந்த நேரத்தில் \"சித்ராலி\" என்ற பத்திரிகையின் வரவேற்பாளராக இருந்த அவர், அந்த நேரத்தில் முக்கிய நடிகர்களின் நேர்காணலை எடுக்கச் சென்றார். அங்கு அவர் நாகோரிக் நடிகரான அலி ஜாகரைச் சந்தித்தார். அலி ஜாகர், அவரை தனது புதிய நாடகத்தின் ஒத்திகையைப் பார்க்கச் சொன்னார். பின்னர், நூர் அந்தக் குழுவில் சேர்ந்தார். முதலில், அவர் மேடைக்கு பின்னால் ஒரு உதவியாளராக, வசனங்களைச் சொல்லும் பணியில் பணியாற்றினார். ஒரு கட்டத்தில் ரஷீத் ஹைதர் எழுதிய \"டாய்லோ ஷான்கோட்\" நாடகத்தின் ஒத்திகை நடந்து கொண்டிருந்தது, நாடகத்தை மேடையேற்ற இன்னும் இரண்டு நாட்கள் மட்டுமே மீதமுள்ள நிலையில், அந்த நாடகத்தின் முன்னணி நடிகர் அபுல் ஹயாத் காயமடைந்தார். நூர் ஒரு உதவியாளராக, தனது பாத்திரத்தின் அனைத்து வரிகளையும் கற்றுக்கொண்டதால், ஜாகர் நூரை பங்கேற்று நடிக்கச் சொன்னார். மற்ற நடிகர்களின் தூண்டுதலைத் தொடர்ந்து நூர் இந்த பாத்திரத்தை ஏற்று நடித்தார். இதனால் நூர், ஒரு நடிகராக தனது வாழ்க்கையைத் தொடங்கினார். நூரின் முதல் தொலைக்காட்சி நாடகம் \"ரங்-எர் பானுஷ்\" ஆகும். இது, 1974 இல் அப்துல்லா அல் மாமுன் இயக்கியது.\n\nநூர் பங்களாதேஷ் தொலைக்காட்சி நாடகக் கலைஞராக தனது ஆரம்ப நாட்களில் நடித்தார். பின்னர் பல தொலைக்காட்சி நிகழ்ச்சிகளிலும் திரைப்படங்களிலும் நடித்தார்.\n\n2018 இல், நூர் தனது நீண்ட கால நடிப்பு தோழரான ஜாகீருடன், ஒரு பெங்காலி தழுவல் நாடகத்தில் நடித்தார். இந்த நாடகம், பெர்டோல்ட் பிரெக்ட்டின் தி லைஃப் ஆஃப் கலிலியோ என்பதாகும். இது, 17ம் நூற்றாண்டைச் சேர்ந்த பல்துறை வல்லுநர் கலிலியோ கலிலியைப் பற்றி எடுக்கப்பட்ட நாடகமாகும். கலிலியோவின் பாத்திரத்தை ஜாகர் ஏற்று நடித்தார். இதில், நூர் பல துணை வேடங்களில் நடித்தார். இந்த நாடகம் டாக்காவின் பெய்லி சாலையில் குறைந்த எண்ணிக்கையிலான அரங்கில் ஓடியது.\n\nSection::::மற்ற நடவடிக்கைகள்.\nநூர் தனது கவிதை, உரைநடை பாணி, மற்றும் அவரது சொற்பொழிவு ஆகியவற்றிற்கு பெயர் பெற்ற ஒரு சொற்பொழிவாளராக உள்ளார். இவர் பல தொலைக்காட்சி நிகழ்ச்சிகளுக்கு கதை எழுதியுள்ளார். மற்றும் விளம்பரங்களுக்கு குரல் கொடுத்துள்ளார்.\n\nநூர் ஆசிய மூன்று அறுபதுகளில் முன்னாள் துணைத் தலைவரும், தேஷ் தொலைக்காட்சியின் முன்னாள் நிர்வாக இயக்குநருமாவார். ஆனால் அமைச்சராக தனது பங்கை ஏற்றுக்கொண்டபோது இந்த பதவிகளில் இருந்து விலகினார். அவர் பங்களாதேஷ் விடுதலைப் போர் அருங்காட்சியகத்தின் அறங்காவலராகவும் உள்ளார்.\n\n\nSection::::தனிப்பட்ட வாழ்க்கை.\nநூர் பங்கபந்து ஷேக் முஜிப் மருத்துவ பல்கலைக்கழகத்தில் பணிபுரியும் குழந்தை நரம்பியல் பேராசிரியரும், குழந்தை நரம்பியல் மற்றும் ஆட்டிசம் நிறுவனத்தின் (ஐபிஎன்ஏ) இயக்குநருமான ஷாஹீன் அக்தரை மணந்து கொண்டார். இவர்களுக்கு சேர்ந்து ஷூடெப்டோ என்ற மகனும், சுப்ரோவா என்ற மகளும் உள்ளனர். நூரின் ஒரு சகோதரி, கௌசர் அஃப்சானா, உடல்நலம், ஊட்டச்சத்து மற்றும் மக்கள்தொகை கணக்கெடுப்பு எடுக்கும் பிஆர்ஏசி, வங்காளம் அமைப்பின் முன்னாள் இயக்குனர் ஆவார். மற்றும் இவரின் ஒரு சகோதரர், அகாதுசமான் முகமது அலி, தாக்கா பல்கலைக்கழகத்தின் ஒரு ஓய்வுபெற்ற பேராசிரியர் ஆவார்.\n"}
{"id": "463017", "url": "https://ta.wikipedia.org/wiki?curid=463017", "title": "ரோபட் கரிம்", "text": "ரோபட் கரிம்\n\nSection::::தகவற்பெட்டி விவரம்.\nபுவியின் ஐந்து கண்டங்களில் ஒன்றான ஆசியக் கண்டத்தின், மேற்குப் பகுதியில், பதினெட்டு மத்திய கிழக்கு நாடுகள் உள்ளன. இந்த நாடுகளிலேயே பரப்பளவில், இரண்டாவது பெரிய நாடக இருக்கும் நாடானது, ஈரான் என்ற இசுலாமிய நாடாகும். இதன் பண்டைய வரலாற்றுப் பெயர் பெர்சியா என்பதாகும். இந்த நாட்டின் அளவுள்ள நிலப்பரப்பானது, பல்வேறு நில ஆட்சிக்குரிய அரசுப் பணிகளுக்காக, முப்பத்தொரு மாகாணங்களாக பிரிக்கப்பட்டுள்ளன. அதில் இருக்கும் ஒரு மாகாணத்தின் பெயர், தெகுரான் மாகாணம் ஆகும். இம் மாகாணத்தில் மட்டும், 16 கவுன்டிகள்(county) என்று அழைக்கப்படும், தமிழகத்தின் மாவட்டங்கள் போன்ற ஆட்சி அமைப்பு உள்ளன. இந்த பதினாறு மாவட்டங்களில் (தெகுரான், தம்மாவன்டு, இரா, சமிர்நட்டு, வமின், சாரியர், இசுலமசகர், ரோபட் கரிம், பக்ட்சட்டு, பைரூசுக்கு, கியோட்சு, மலர்டு, பிசுவ, பகரேசுடன், பர்டீசு, குவார்சக்கு) ஒன்றான, ரோபட் கரிம் (Robat Karim County شهرستان رباطكريم ) கவுன்டி / மாவட்டம் உள்ளது. இந்த மாவட்டத்தின் தலைநகரமாக, இந்த நகரம் இருக்கிறது.\n\nSection::::மக்கள் தொகை.\n2016 ஆம் ஆண்டு மக்கள் தொகைக் கணக்கெடுப்பின்படி, ஒட்டுமொத்த ஈரான் நகரங்களின் மக்கள் தொகை அடர்வில், இந்த நகரம் 91 வது இடத்தினைப் பெறுகிறது. 2006 ஆம் ஆண்டு மக்கள் தொகை கணக்கெடுப்பின்படி, இந்த நகரத்தில் 16,675 குடும்பங்கள் இருந்தன. அந்த குடும்ப உறுப்பினர்களின் எண்ணிக்கை 62,937 ஆக, மக்கள் தொகைக் கணக்கெடுப்பின் படி இருந்தது. பொதுவாக ஈரான் நாட்டில் நகரங்களில் மக்கள் குடியேற்றம், இருபதாம் நூற்றாண்டின் பிற்பகுதியில் இருந்து, வேகமாக அதிகரித்து வருகின்றது என ஐக்கிய நாட்டு ஆய்வுகள் கூறுகின்றன. இந்த நாட்டில் ஒவ்வொரு ஐந்து ஆண்டுகளுக்கும் ஒரு முறை மக்கள் தொகைக் கணக்கெடுப்பு எடுக்கப்படுகின்றது. 2016 ஆம் ஆண்டு எடுக்கப்பட்ட தொகை கணக்கெடுப்பின்படி நகரத்தின் மக்கள் தொகை 105,393 நபர்கள் இருந்தனர். இதற்கு முன் எடுக்கப்பட்ட அரசின் மக்கள் தொகை கணக்கெடுப்பின்படி, 2011 ஆம் ஆண்டு, 78,097 நபர்கள் இருந்தார்கள். இந்த நகரத்தில் பல்வேறு மொழியிலானப் பாரம்பரிய குடும்பங்கள் வாழ்ந்தாலும், பெரும்பான்மையான ஈரானியக் குடும்பங்களில் பிறந்தவர்கள், பாரவேறு எந்த வகையான சமூக சீரமைப்புடன் தொடர்புடையவர்களை விடவும், அதக முக்கியத்துவத்தை, தமது குடும்ப வழித்தோன்றல்களுக்குக் கொடுக்கின்றனர். இதனால் அவர்கள் அருகருகே வாழ்ந்தாலும், தொலைவில் வாழ்ந்தாலும், சிறிய, பெரிய குடும்பங்களுக்கு இடையை உறவுப் பிணைப்புகள் உறுதியுடன் இருக்கின்றன. மேலும், அவரவர் நடத்தும் தொழில்களிலும் குடும்ப உறுப்பினர்கள் பின்னிப்பிணைந்து சமூகத்தில் நன்மதிப்பைப் பெறுகின்றனர். தற்பொழுது உள்ள மக்கள் தொகை எண்ணிக்கையுடன் ஒப்பிடும்போது, இந்நகரத்தின் மக்கள்தொகை அடர்வு +34.95% அதிகரித்துள்ளது.\n"}
{"id": "463022", "url": "https://ta.wikipedia.org/wiki?curid=463022", "title": "மண்டாவா", "text": "மண்டாவா\n\nமண்டாவா என்பது இந்தியாவின் ராஜஸ்தான் மாநிலத்தின் சுன்சுனூ மாவட்டத்தில் அமைந்துள்ள நகரமாகும். இந் நகரம் சேகவதி பிராந்தியத்தின் ஒரு பகுதியாகும். மண்டாவா வடக்கில் ஜெய்ப்பூரிலிருந்து 190 கி.மீ தொலைவில் அமைந்துள்ளது. இந்த நகரம் வடக்கில் அட்சரேகை 28 ° 06 'க்கும் கிழக்கில் தீர்க்கரேகை 75 ° 20' க்கும் இடையில் உள்ளது. மண்டாவா அதன் கோட்டை மற்றும் ஹவேலிகளுக்காக மிகப் பிரபலமானது . கோட்டை நகரமான மண்டாவா சாலைகள் மூலம் பிராந்தியத்தின் மற்ற இடங்களுடன் நன்கு இணைக்கப்பட்டுள்ளது.\n\nSection::::வரலாறு.\nமண்டாவா நகரம் 18 ஆம் நூற்றாண்டின் நடுப்பகுதியில் தாகூர்களின் ஆட்சிப் பிரதேசமான திகானாவாக மாற்றப்பட்டது . மண்டாவா கிராமத்தை நிறுவியவர் என மண்டு ஜாட் பற்றி முன்னர் குறிப்புகள் கிடைத்துள்ளன. அவர் முதலில் குக்கிராமம் (தானி) ஒன்றை நிறுவி அங்கே ஒரு கிணறு தோண்டினார். கி.பி 1740 ஆண்டில் நிறைவு செய்யப்பட்டது. (ஆதாரம் - ஷெகாவதி போத், மண்டாவா சிறப்பு இதழ், சூலை 2005). ஆரம்பத்தில், இந்த இடம் 'மண்டு கி தானி', 'மாண்டு கா பாஸ்' அல்லது 'மண்டுவாஸ்' என்று அழைக்கப்பட்டது. பின்னர் இந்நகர் 'மண்டுவா', 'மாண்ட்வா' என்றும் இறுதியில் 'மண்டாவா' என்றும் மாற்றப்பட்டது.\n\nமாண்டாவா ஷெகாவதி பிராந்தியத்தின் மையத்தில் நில மானிய முறைமை நடைமுறையில் உள்ள பகுதியாக இருந்தது. இப்பகுதி பண்டைய கேரவன் வழித்தடங்களுக்கான புறக் காவல் நிலையமாக திகழ்ந்தது. நவல்கர் மற்றும் மண்டாவாவின் ராஜபுத்திர ஆட்சியாளரான தாகூர் நவால் சிங் 1755 ஆம் ஆண்டில் இந்த புறக்காவல் நிலையத்தை பாதுகாக்க ஒரு கோட்டை கட்டினார். கோட்டையைச் சுற்றி வளர்ச்சியடைந்த நகரியம் விரைவில் சமூக வர்த்தகர்களை ஈர்த்ததால் அவர்கள் இங்கு குடியேறினார்கள்.\n\nSection::::புவியியல்.\nமண்டாவா 28.05 ° வடக்கு 75.15 ° கிழக்கு என்ற புவியியல் இருப்பிடத்தில் அமைந்துள்ளது. இது சராசரியாக 316 மீட்டர் (1036 அடி) உயரத்தைக் கொண்டுள்ளது. வடக்குப் பகுதியில் இது பஜிசர், கமல்சார், குஹாரு, மற்றும் கோடு கா பாஸ் என்ற நான்கு கிராமங்களும், கிழக்குப் பகுதியில் டெட்டாரா (சந்திரபுரா), சியோபுரா, மற்றும் ஹனுமன்புரா (துலார் கா பாஸ்), என்ற மூன்று கிராமங்களும், தெற்கே மித்வாஸ், தின்வா லத்கானி ஆகிய கிராமங்களையும், மேற்குப் பகுதியில் கலாசி, சாடின்சர், திஹாவலி மற்றும் தபரி எனும் கிராமங்களும் உள்ளன.\n\nSection::::புள்ளிவிபரங்கள்.\n2001 ஆம் ஆண்டு இந்திய மக்கட் தொகை கணக்கெடுப்பின்படி மண்டாவாவின் மக்கட் தொகை 20,717 ஆகும். ஆண்கள் மக்கட் தொகையில் 51% வீதமும், பெண்கள் 49% வீதமும் காணப்படுகின்றனர்.\n\nமண்டாவாவின் சராசரி கல்வியறிவு விகிதம் 58% ஆகும். இது தேசிய சராசரியான 59.5% ஐ விடக் குறைவாகும். ஆண் கல்வியறிவு 70% வீதமும், பெண் கல்வியறிவு 45% வீதமும் ஆகும். மாண்டவா மக்கட் தொகையில் 18% வீதமானோர் மக்கள் 6 வயதுக்குட்பட்டவர்கள்.\n\nSection::::மண்டோவா கோட்டை.\nமண்டாவா கோட்டை 18 ஆம் நூற்றாண்டில் நிறுவப்பட்டது. ஷார்துல் சிங்கின் மகன் தாகூர் நவால் சிங் விக்ரம் என்பவர் கி.பி 1755 ஆண்டில் கோட்டையை நிறுவினார். கிருஷ்ணர் மற்றும் அவரது பசுக்களின் ஓவியங்களால் அலங்கரிக்கப்பட்ட நுழைவாயிலுடன் இந்த கோட்டை நகரத்தில் ஆதிக்கம் செலுத்துகிறது. இடைக்கால கருப்பொருளின் படி கட்டப்பட்ட மாண்டாவா கோட்டை அழகான ஓவியங்களால் அலங்கரிக்கப்பட்டுள்ளது. அரண்மனையில் உள்ள அறைகள் கிருஷ்ணரின் ஓவியங்கள், நேர்த்தியான சிற்பங்கள் மற்றும் அற்புதமான கண்ணாடி வேலைகளால் அலங்கரிக்கப்பட்டுள்ளன. அரண்மனையின் தர்பார் மண்டபத்தில் ஏராளமான பழம்பொருட்கள் மற்றும் ஓவியங்கள் உள்ளன.\n\nநகரத்தின் நடுவில் அமைந்துள்ள மண்டாவா கோட்டை ஒரு பாரம்பரிய விடுதி மாற்றப்பட்டுள்ளது.\n\nSection::::ஹவேலிகள்.\nஇந்த நகரம் ராஜஸ்தானின் \"திறந்த கலைக்கூடம்\" என்று குறிப்பிடப்படுகிறது. ஏனெனில் மண்டாவா மட்டுமல்லாமல் முழு ஷெகாவதி பகுதியும் கண்கவர் மாளிகைகளுடன், சுவரொவியங்களை கொண்டுள்ளன.\n"}
{"id": "463028", "url": "https://ta.wikipedia.org/wiki?curid=463028", "title": "கிரேட் ஜெனரல் டி. ஆர். அப்துல் ஹரிஸ் நாசுஷன் அருங்காட்சியகம் ஜகார்த்தா", "text": "கிரேட் ஜெனரல் டி. ஆர். அப்துல் ஹரிஸ் நாசுஷன் அருங்காட்சியகம் ஜகார்த்தா\n\nகிரேட் ஜெனரல் டி.ஆர். அப்துல் ஹரிஸ் நாசுஷன் மியூசியம் (Great General DR. Abdul Haris Nasution Museum) (அதிகாரப்பூர்வமாக \"அப்துல் ஹரிஸ் நாசுஷன்\" என அழைக்கப்படுகிறது) இந்தோனேசியாவின் ஜகார்த்தாவில் உள்ள ஒரு அருங்காட்சியகம் ஆகும்.\n\nSection::::அமைவிடம்.\nடி.ஆர். அப்துல் ஹரிஸ் நாசுஷன் அருங்காட்சியகம் மென்டெங்கில் அமைந்துள்ளது. இது ஒரு காலத்தில் ஜகார்த்தாவின் முக்கிய காலனித்துவ பகுதியாக இருந்து வந்தது. தற்போது இப்பகுதியில் அதில் பல அருங்காட்சியகங்கள் மற்றும் வெளிநாட்டு தூதரகங்கள் உள்ளன. நாசுஷனுக்கு அஞ்சலி செலுத்தும் விதமாக இந்த அருங்காட்சியகம் அமைக்கப்பட்டுள்ளது.\n\nSection::::வரலாறு.\nகிரேட் ஜெனரலாக இருந்த அப்துல் ஹரிஸ் நாசுஷன் என்பவரின் வாழ்க்கை மற்றும் பணிகள் குறித்த கலைப்பொருள்கள் இந்த அருங்காட்சியகத்தில் காட்சியில் வைக்கப்பட்டுள்ளன. அவர் முக்கிய இராணுவ பிரமுகர் ஆக மட்டுமல்லாது அப்போதைய இந்தோனேசிய ஆயுதப்படைகளின் தலைமைத் தளபதியாகவும் இருந்தார். 1965 ஆம் ஆண்டில் நடைபெற்ற கம்யூனிச ஆட்சி கவிழ்ப்பு இயக்கத்தின் போது தப்பிக்க முயன்று, பின்னர் அவர்களால் படுகொலை செய்யப்பட்டார். 1949 ஆம் ஆண்டில் இந்தோனேசிய ஆயுதப்படைகளின் தலைமைத் தளபதியாக அவர் இருந்தது முதல் 2000 செப்டம்பர் 6 ஆம் நாளன்று அவர் இறக்கும் வரை இந்த அருங்காட்சியகம் முதலில் நாசுஷன் மற்றும் அவரது குடும்பத்தினரின் இல்லமாக இருந்தது. செப்டம்பர் 30, 1965 ஆம் நாளன்று, கக்ராபிராவா ஜி 30 எஸ் / பி.கே.ஐ.யின் துருப்புக்கள் நாசுஷனைக் கடத்தி கொலை செய்ய முயன்றன.அப்போது நாசுஷன் அந்த முயற்சியில் இருந்து தப்பித்தார். ஆனால் அவருடைய மகளானஅடே இர்மா சூர்யானி நாசுஷன் மற்றும் முதல் லெப்டினன்ட் ஆகப் பணியாற்றிய பியர் டெண்டியன் ஆகியோர் கொலை செய்யப்பட்டனர்.\n\nSection::::காட்சிப் பொருள்கள்.\n1965 ஆம் ஆண்டு முதல் நிகழ்வுகளை வரிசைக்கிரமமாக விவரிக்கும் வகையில் காட்சிப்பொருள்கள் இவ்வருங்காட்சியகத்தில் காட்சிக்கு வைக்கப்பட்டுள்ளன. அவரது மகள், அவர்களுடைய தாயுடன் இருக்கும் மாதிரியானது பார்ப்பவர்களின் மனதைத் தொட்டுவிடும். முதலில் அருங்காட்சியகத்திற்குள் செல்லும்போது அங்கே இரண்டு பீரங்கிகளுக்கு அருகில் வைக்கப்பட்டுள்ள அப்துல் ஹரிஸ் நாசுஷன் சிலையைக் காணமுடியும். மேலும் அருங்காட்சியகத்தின் உள்ளே சில கத்தி வகைகள், வாள் மற்றும் நாசுஷன் பயன்படுத்திய துப்பாக்கி சேகரிப்புகள் ஆகியவற்றைக் காணலாம். அவர் அணிந்திருந்த சில இராணுவ சீருடைகள் மற்றும் ஆடைகளும் காட்சிக்கு வைக்கப்பட்டுள்ளன. அவரது வாழ்க்கையில் முக்கியமான நிகழ்வுகளை விளக்கும் வகையிலான டியோராமாக்கள் மற்றும் புகைப்படங்கள் காட்சிக்கு வைக்கப்பட்டுள்ளன. அவர் பயன்படுத்திய படுக்கையறை மற்றும் வீட்டிலுள்ள பெரும்பாலான தளவாடங்களை பார்வையாளர்கள் காண வசதி செய்யப்பட்டுள்ளது. ஒட்டுமொத்தமாகப் பார்க்கும்போது ​​அவரது வாழ்க்கையின் முக்கிய இராணுவ நிலைகளை சுருக்கமாக வெளிப்படுத்துகின்ற ஒரு நினைவுச்சின்னமாக இது அமைந்துள்ளது. அவர் பயன்படுத்திய வாகனமும் அருங்காட்சியகத்தில் காட்சிக்கு வைக்கப்பட்டுள்ளது. மேலும் ஜி-30-எஸ் பி.கே.ஐ, 30 செப்டம்பர் 1965 தொடர்பான சில டியோராமாக்களின் தொகுப்பு உள்ளது.\n\nSection::::காட்சி நேரம்.\nஇந்தோனேசிய இராணுவம் மற்றும் சர்வாதிகாரம் மற்றும் காலனித்துவத்தை முறியடிப்பதற்கான போராட்டம் ஆகியவற்றில் ஆர்வம் கொண்டவர்கள் பார்க்க வேண்டிய முக்கிய இடமாக உள்ள அருங்காட்சியகத்தில் அப்துல் ஹரிஸ் நாசுஷன் அவர்களின் தொகுப்புகள் காட்சிக்கு வைக்கப்பட்டுள்ளன. இந்த அருங்காட்சியகம் மென்டெங்கில் உள்ள ஜலான் டீக்கு உமருக்கு நேரடியாக அருகில் அமைந்துள்ளது. சாலையிலிருந்து அருங்காட்சியகத்தை எளிதில் காணமுடியும். 20 வினாடிகளுக்குள் நுழைவாயிலுக்குச் செல்லலாம். இந்த அருங்காட்சியகம் திங்கட்கிழமை விடுமுறையாகும். இதனை செவ்வாய்க்கிழமை முதல் வியாழக்கிழமை மற்றும் சனிக்கிழமை மற்றும் ஞாயிற்றுக்கிழமைகளில் காலை 8.00 மணி முதல் மதியம் 2.00 வரையிலும், வெள்ளிக்கிழமை மட்டும் காலை 8.00 மணி முதல் 11.30 மணி, அடுத்து 1.00 மணி முதல் 4.00 மணி வரையிலும் பொதுமக்கள் பார்வையிடலாம்.\n"}
{"id": "463029", "url": "https://ta.wikipedia.org/wiki?curid=463029", "title": "மெசொப்பொத்தேமியாவின் துவக்க வம்ச காலம்", "text": "மெசொப்பொத்தேமியாவின் துவக்க வம்ச காலம்\n\nமெசொப்பொத்தேமியாவின் துவக்க வம்ச காலம் (Early Dynastic period (சுருக்கமாக: ED period or ED) பண்டைய மெசொப்பொத்தேமியாவில் அமைந்த தற்கால ஈராக் (சுமேரியா) நாட்டில் உரூக் மற்றும் செம்தேத் நசிர் காலத்திற்குப் பின்னர் கிமு 2900 முதல் கிமு 2350 வரை விளங்கிய தொல்பொருள் வம்ச காலம் ஆகும். மெசொப்பொத்தேமியாவின் வரலாற்றில் இக்காலம் ஒரு பகுதியாகும். இக்காலத்தில் எழுத்துக் கலை வளர்ச்சி, நகரங்கள் கட்டுமானம் மற்றும் சிறு நகர இராச்சியங்கள் தோன்றத் துவங்கியது.\n\nமெசொப்பொத்தேமியாவின் இத்துவக்க வம்ச காலத்தில் சுமேரியாவில் தெற்கில் (கீழ் மெசொப்பொத்தேமியா) உரூக், ஊர், லகாசு, நிப்பூர், உம்மா போன்ற புகழ் பெற்ற நகர இராச்சியங்கள் தோன்றியது.\n\nமேல் மெசொப்பொத்தேமியா பகுதிகளில் கிஷ், மாரி, டெல் பராக் மற்றும் எப்லா நகர இராச்சியங்கள் தோன்றியது.\n\nமெசொப்பொத்தேமியாவில் கிபி 1800 முதல் ஊர், எசுன்னா கிர்சு காபாஜா போன்ற தொல்லியல் மேடுகளில் அகழ்வாய்வுகள் மேற்கொள்ளப்பட்டது. அகழாய்வில் ஆப்பெழுத்துகளுடன் கூடிய களிமண் பலகைகள், உருவங்களுடன் கூடிய உருளை வடிவ முத்திரைகள் போன்ற தொல்பொருட்கள் கண்டறியப்பட்டது. பின் தொடரப்பட்ட பண்டைய அண்மை கிழக்கு பகுதிகளின் அகழ்வாராய்ச்சிகளில் மெசொப்பொத்தேமியாவின் பல தொல்லியல் மேடுகளில் ஆயிரக்கணக்கான தொல்பொருட்கள் கண்டறியப்பட்டது.\n\nSection::::காலக் கணிப்புகள்.\nசெம்தேத் நசிர் காலத்திற்குப் பின்னர் தோன்றிய மெசொப்பொத்தேமியாவின் துவக்க வம்ச காலத்திற்கு பின்னர் அக்காதியர்கள் காலம் நிலவியது. அக்காதியப் பேரரசின் கீழ் முதன்முதலில் முழு மெசொப்பொத்தேமியா இருந்தது. மெசொப்பொத்தேமியாவின் துவக்க வம்ச காலம் கிமு 2900 – 2350 வரை என கணிக்கப்பட்டுள்ளது.\n\nமெசொப்பொத்தேமியாவின் துவக்க வம்ச காலத்தை, தொல்லியல் ஆய்வாளர்கள் மூன்று காலமாக பிரித்துள்ளனர்.\n\nகீழ் மெசொப்பொத்தேமியாவின் உரூக் காலம் (கிமு 3300–3100) மற்றும் செம்தேத் நசிர் காலம் (கிமு 3100–2900) காலங்களுக்குப் பின் தோன்றிய மெசொப்பொத்தேமியாவின் துவக்க வம்ச காலத்தின் முதல் பகுதி (கிமு 2900–2750/2700) குறைவாக அறியப்படுகிறது.\n\nஇரண்டாவது வம்ச காலத்தில் (கிமு 2750/2700–2600) கீழ் மெசொப்பொத்தேமியாவில் எழுத்து, மொழி, கலை, இலக்கியம், மற்றும் தொழில்கள் வளரத் துவங்கியது. கீழ் மெசொப்பொத்தேமியாவை கில்கமெஷ், என்மெர்கர் மற்றும் ஆகா போன்ற புகழ்பெற்ற மன்னர்கள் ஆண்டனர். மேலும் உலகின் முதல் காவியமான கில்கமெஷ் காப்பியம் எழுதப்பட்டது.\n\nமெசொப்பொத்தேமியாவின் மூன்றாவது வம்ச ஆட்சிக் காலத்தில் (கிமு 2600–2350 )\nஆப்பெழுத்துக் கலை வளர்ச்சியடைந்திருந்தது. மேல் மெசொப்பொத்தேமியாவில் அரசியல் நிறுவனங்கள் வளர்ச்சியடைந்திருந்தது. ஊர், எல்பா, லகாசு எசுன்னா, கபாஜா, அக்ரப், எரிது, லார்சா, சிப்பர், கிஷ், மாரி\nபோன்ற நகர இராச்சியங்கள் பெரும்புகழுடன் விளங்கியது.\n\nஅக்காதியப் பேரரசர் சர்கோன் போன்ற மன்னர்கள் மெசொப்பொத்தேமியாவின் துவக்க வம்சங்களின் ஆட்சியை படிப்படியாக முடிவிற்கு கொண்டு வந்தனர்.\n\nSection::::துவக்க வம்ச இராச்சியங்கள் மற்றும் மன்னர்கள்.\nமெசொப்பொத்தேமியாவின் துவக்க வம்ச கால ஆட்சிக்குப் பின்னர் அக்காத் நகரத்தை தலைமையிடமாகக் கொண்டு அக்காடியப் பேரரசு (கிமு 2334 – 2154) எழுச்சி கொண்டது.\n\nSection::::புவியியல் அமைப்பு.\nSection::::கீழ் மெசொப்பொத்தேமியா.\nஉரூக் காலத்திற்கு பின்னர் கீழ் மெசொப்பொத்தேமியாவில் துவக்க வம்ச ஆட்சிகளின் காலத்தில் செமிடிக் மொழிகள் பேசிய முதல் நகரக் குடியிருப்புகளும், நகர இராச்சியங்களும், ஆப்பெழுத்து முறைகளும் தோன்றத் துவங்கியது.\nதுவக்க வம்ச ஆட்சிக் காலத்தில் சுமேரிய நாகரிகம் உச்சத்தில் இருந்தது.\n\nதுவக்க வம்ச ஆட்சிக் காலத்தில் சுமேரியாவில் கிஷ் நாகரிகம் செழித்திருந்தது. கீழ் மெசொப்பொத்தேமியாவில் பாயும் புறாத்து ஆறு மற்றும் டைகிரிசு ஆறுகளால் வேளாண்மை செழித்து விளங்கியது. பார்லி, பேரிச்சம் பழ மரங்கள் மற்றும் பழத்தோட்டங்கள் பயிரிடப்பட்டன. ஆடு போன்ற விலங்குகளை கால்நடை வளர்ப்பு விலங்களாக வளர்த்தனர். துவக்க வம்ச ஆட்சியில் பல நகரங்களும், நகர இராச்சியங்களும் தோன்றியதால் கீழ் மெசொப்பொத்தேமியாவில் மக்கள்தொகை பெருகியது.\n\nதுவக்க வம்ச ஆட்சிக் காலங்களில் ஊர், எல்பா, லகாசு எசுன்னா, கபாஜா, அக்ரப், எரிது, லார்சா, சிப்பர், கிஷ், மாரி\nபோன்ற நகர இராச்சியங்கள் பெரும்புகழுடன் விளங்கியது\n\n\nSection::::மேலும் படிக்க.\nPress.\n\n\n\n"}
{"id": "463031", "url": "https://ta.wikipedia.org/wiki?curid=463031", "title": "சோலோ நதி", "text": "சோலோ நதி\n\nசோலோ நதி (Solo River) என்பது இந்தோனேஷியா சாவகத் தீவில் அமைந்துள்ள நீளமான நதி ஆகும். இது சுமார் 600 கிமீ (370 மைல்) நீளம். கொண்டது. இது, இத் தீவின் கிழக்கு மற்றும் வடக்குப் பகுதிகளில் வசிப்பவர்கள் மற்றும் விளைநிலங்களுக்கு உதவும் நீர்நிலையாக உள்ளது. இந்த முக்கியத்துவத்தைத் தவிர, இந் நதியானது, பேலியோஆன்ட்ரோபாலஜி வட்டங்களில் புகழ்பெற்ற பகுதியாக உள்ளது. ஆரம்பகால ஹோமினிட் எச்சங்களின் பல கண்டுபிடிப்புகள் (இது 1.5 மில்லியன் ஆண்டுகள் பழமையானது) அதன் பள்ளத்தாக்குகளில் உள்ள பல தளங்களில் இருந்து எடுக்கப்பட்டுள்ளன.\n\nகுறிப்பாக சங்கிரானில், ஐரோப்பாவிற்கு வெளியே காணப்பட்ட முதல் ஆரம்பகால மனித புதைபடிவங்கள் கண்டெடுக்கப்பட்டன. இவை,\"சாவக மனிதனின்\" மண்டை என்று அழைக்கப்படுகின்றது.\n\nபெங்கவன் சோலோ, கருடா இந்தோனேசியா விமானம் 421இன் விபத்துக்குள்ளான இடமாக உள்ளது.\n\nSection::::நிலவியல்.\nசோலோ நதி (அல்லது பெங்கவன் சோலோ) இரண்டு ஆதாரங்களைக் கொண்டுள்ளது: அவை, மத்திய ஜாவா மற்றும் கிழக்கு ஜாவா எல்லையில் உள்ள லாவு மவுண்டின் எரிமலை, மற்றும் கிதுல் மலை ஆகும். பண்டைய காலங்களில், இந்தோ-ஆஸ்திரேலிய புவித்தட்டின் எழுச்சி அதன் நீரோட்டத்தை வடக்கு நோக்கி திருப்பிவிட்டது. யோக்யகர்த்தா சிறப்பு பகுதியில் அமைந்துள்ள சாடெங் கடற்கரை, பண்டைய சோலோ நதியின் வாயிலாக அறியப்படுகிறது, இது பழங்காலத்தில் தெற்கு நோக்கி ஓடியது.\n\nSection::::நதியின் வழித்தடங்கள்.\nஇது முக்கிய நகரமான சுரகார்த்தா வழியாக செல்கிறது (உள்ளூர் மக்களால் \"சோலோ\" என்று அழைக்கப்படுகிறது). சோலோ நதிக்கு ஒரு முக்கியமான ஆரம்ப துணை நதி டெங்க்கெங் நதி ஆகும், இது மெராபி மலையில் அதன் மூலத்தைக் கொண்டுள்ளது. இந்த நதி சோலோ வழியாகச் சென்றபின், லாவு மலையைச் சுற்றி வடக்கு நோக்கி பாய்கிறது, பின்னர் கிழக்கு நோக்கி நகாவி பிரதேசத்தில் கிழக்கு சாவகமாக மாறுகிறது.\n\nநாகாவிக்குப் பிறகு நதி மீண்டும் வடக்கு நோக்கித் திரும்பி, மத்திய ஜாவாவின் புளோரா பிரதேசம் மற்றும் கிழக்கு ஜாவாவின் போஜோனெகோரோ பிரதேசம் ஆகியவற்றுக்கு இடையேயான எல்லையை உருவாக்குகிறது. புளோராவில் உள்ள செபு நகரத்திலிருந்து, நதி கிழக்கு நோக்கி திரும்பி போஜோனெகோரோ பிரதேசத்தின் தலைநகரம் வழியாக செல்கிறது. அங்கிருந்து, லாமோங்கன் மற்றும் கிரெசிக் பிரதேசங்கள் வழியாக கிழக்கு நோக்கித் தொடர்கிறது. இந்த ஆற்றுப் படுகையின் கடைசிப் பகுதி பெரும்பாலும் தட்டையான நிலமாக உள்ளது.\n\nSection::::சோலோவின் டெல்டா.\nபெங்கவன் சோலோவின் டெல்டா கிரெசிக் பிரதேசத்தில் உள்ள சிடாயு நகருக்கு அருகில் அமைந்துள்ளது. தற்போதைய டெல்டா மனிதனால் உருவாக்கப்பட்ட கால்வாயால் திருப்பி விடப்படுகிறது. அசல் டெல்டா மதுரா ஜலசந்தியில் பாய்ந்தது. ஆனால் 1890 ஆம் ஆண்டில் டச்சு ஈஸ்ட் இண்டீஸ் அதிகாரத்தால் சோலோ நதியை சாவகக் கடலுக்கு திருப்பிவிட 12 கி.மீ கால்வாய் செய்யப்பட்டது. இக் கால்வாய் மதுரா ஜலசந்தியை நிரப்புவதில் இருந்து மண் வண்டல் ஏற்படுவதைத் தடுப்பதற்கும் அதன் மூலம் முக்கியமான துறைமுக நகரமான சுரபாயாவுக்கு கடல் அணுகலைத் தடுப்பதற்கும் இது செய்யப்பட்டது.\n\nசோலோ நதி டெல்டாவில் ஒரு பெரிய வண்டல் மண் ஓட்டம் உள்ளது, இது ஆண்டுக்கு 17 மில்லியன் டன் மண்ணை இருப்பு வைக்கிறது. டெல்டாவில் உள்ள இந்த வண்டல் ஒரு கேப்பை உருவாக்குகிறது. இது ஆண்டுக்கு சராசரியாக 70 மீ நீளமான வளர்ச்சியைக் கொண்டுள்ளது. இந்த டெல்டா உஜுங் பங்கா (பாங்கா கேப்) என்று அழைக்கப்படுகிறது.\n\nSection::::வரலாறு.\nஒரு காலத்தில் சுந்தலாந்தில் இருந்த பாரிய நதி அமைப்பின் ஒரு பகுதியாக சோலோ நதி இருந்தது. நதி அமைப்பின் இந்த வடிகால் இன்றைய சுமத்ரா மற்றும் போர்னியோவில் அசாஹான் நதி, மூசி நதி மற்றும் கபுவாஸ் நதி போன்ற முக்கிய நதிகளைக் கொண்டிருந்தது. கடந்த பனி யுகத்தைத் தொடர்ந்து கடல் மட்டம் உயர்ந்த பின்னர் சுந்தலாந்து நீரில் மூழ்கியபோது இந்த நதி அமைப்பு மறைந்தது.\n\nSection::::வள மேலாண்மை.\nஇந்தோனேசியாவில் உள்ள பிராண்டாஸ் மற்றும் பெங்கவன் சோலோ நதிப் படுகைகளின் நீர் வளங்களை நிர்வகிக்கும் பொறுப்பு பிராண்டாஸ் ரிவர் பப்ளிக் கார்ப்பரேஷன் அல்லது பெரம் ஜாசா தீர்த்தா I (பிஜேடி 1) ஐ சார்ந்தது. இது ஒரு மையப்படுத்தப்பட்ட முயற்சி ஆகும். இதில் பின்வருவன செயல்படுத்தப்படுகின்றன.\n\n\nமையப்படுத்தப்பட்ட மேலாண்மை முயற்சிகளுக்கு முன்னர், பெங்கவன் சோலோ நதி நீர் மாசுபடுவதாக செய்திகள் வந்தன.\n\nSection::::கலாச்சாரத்தில்.\n1940 ஆம் ஆண்டில் கெசாங் மார்டோஹார்டோனோ இசையமைத்த \"பெங்கவன் சோலோ\" பாடல், நதியை கவிதை ரீதியாக விவரிக்கிறது. இதனால் இந்த நதி ஆசியா முழுவதும் பிரபலமாகிவிட்டது.\n"}
{"id": "463033", "url": "https://ta.wikipedia.org/wiki?curid=463033", "title": "குவர்சக்கு", "text": "குவர்சக்கு\n\nSection::::தகவற்பெட்டி விவரம்.\nபுவியின் ஐந்து கண்டங்களில் ஒன்றான ஆசியக் கண்டத்தின், மேற்குப் பகுதியில், பதினெட்டு மத்திய கிழக்கு நாடுகள் உள்ளன. இந்த நாடுகளிலேயே பரப்பளவில், இரண்டாவது பெரிய நாடக இருக்கும் நாடானது, ஈரான் என்ற இசுலாமிய நாடாகும். இதன் பண்டைய வரலாற்றுப் பெயர் பெர்சியா என்பதாகும். இந்த நாட்டின் 1648195 கி.மீ. அளவுள்ள நிலப்பரப்பானது, பல்வேறு நில ஆட்சிக்குரிய அரசுப் பணிகளுக்காக, முப்பத்தொரு மாகாணங்களாக பிரிக்கப்பட்டுள்ளன. அதில் இருக்கும் ஒரு மாகாணத்தின் பெயர், தெகுரான் மாகாணம் ஆகும். இம் மாகாணத்தில் மட்டும், 16 மண்டலங்கள் என்று அழைக்கப்படும், தமிழகத்தின் மண்டலங்கள் போன்ற ஆட்சி அமைப்பு உள்ளன. இந்த பதினாறு மாவட்டங்களில் (தெகுரான், தம்மாவன்டு, இரா, சமிர்நட்டு, வமின், சாரியர், இசுலமசகர், ரோபட் கரிம், பக்ட்சட்டு, பைரூசுக்கு, கியோட்சு, மலர்டு, பிசுவ, பகரேசுடன், பர்டீசு, குவார்சக்கு) ஒன்றான, குவர்சக்கு (Qarchak County شهرستان قرچک ) கவுன்டி / மாவட்டம் உள்ளது. இந்த மாவட்டத்தின் தலைநகரமாக, இந்த நகரம் இருக்கிறது. 1976 ஆம் ஆண்டு இந்த நகராண்மைக் கழகம் / நகராட்சி தொடங்கப் பட்டது.\n\nSection::::மக்கள் தொகை.\n2016 ஆம் ஆண்டு மக்கள் தொகைக் கணக்கெடுப்பின்படி, ஒட்டுமொத்த ஈரான் நகரங்களின் மக்கள் தொகை அடர்வில், இந்த நகரம் 41 வது இடத்தினைப் பெறுகிறது. 2006 ஆம் ஆண்டு மக்கள் தொகை கணக்கெடுப்பின்படி, இந்த நகரத்தில் 42,508 குடும்பங்கள் இருந்தன. அந்த குடும்ப உறுப்பினர்களின் எண்ணிக்கை 173,832 ஆக, மக்கள் தொகைக் கணக்கெடுப்பின் படி இருந்தது. பொதுவாக ஈரான் நாட்டில் நகரங்களில் மக்கள் குடியேற்றம், இருபதாம் நூற்றாண்டின் பிற்பகுதியில் இருந்து, வேகமாக அதிகரித்து வருகின்றது என ஐக்கிய நாட்டு ஆய்வுகள் கூறுகின்றன. இந்த நாட்டில் ஒவ்வொரு ஐந்து ஆண்டுகளுக்கும் ஒரு முறை மக்கள் தொகைக் கணக்கெடுப்பு எடுக்கப்படுகின்றது. இந்த நகரத்தில் பல்வேறு மொழியிலானப் பாரம்பரிய குடும்பங்கள் வாழ்ந்தாலும், பெரும்பான்மையான ஈரானியக் குடும்பங்களில் பிறந்தவர்கள், பாரவேறு எந்த வகையான சமூக சீரமைப்புடன் தொடர்புடையவர்களை விடவும், அதிக முக்கியத்துவத்தை, தமது குடும்ப வழித்தோன்றல்களுக்குக் கொடுக்கின்றனர். இதனால் அவர்கள் அருகருகே வாழ்ந்தாலும், தொலைவில் வாழ்ந்தாலும், சிறிய, பெரிய குடும்பங்களுக்கு இடையை உறவுப் பிணைப்புகள் உறுதியுடன் இருக்கின்றன. மேலும், அவரவர் நடத்தும் தொழில்களிலும் குடும்ப உறுப்பினர்கள் பின்னிப்பிணைந்து சமூகத்தில் நன்மதிப்பைப் பெறுகின்றனர். 2016 ஆம் ஆண்டு எடுக்கப்பட்ட தொகை கணக்கெடுப்பின்படி நகரத்தின் மக்கள் தொகை 231,075 நபர்கள் இருந்தனர். இதற்கு முன் எடுக்கப்பட்ட அரசின் மக்கள் தொகை கணக்கெடுப்பின்படி, 2011 ஆம் ஆண்டு, 191,588 நபர்கள் இருந்தார்கள். தற்பொழுது உள்ள மக்கள் தொகை எண்ணிக்கையுடன் ஒப்பிடும்போது, இந்நகரத்தின் மக்கள்தொகை அடர்வு +20.61% அதிகரித்துள்ளது.\n"}
{"id": "463037", "url": "https://ta.wikipedia.org/wiki?curid=463037", "title": "அல் - சால்ட் நகரம், ஜோர்தான்", "text": "அல் - சால்ட் நகரம், ஜோர்தான்\n\nஅல்-சால்ட் ( ஆங்கிலம்: Al-Salt ) என்பது மேற்கு மத்திய ஜோர்டானில் உள்ள ஒரு பண்டைய விவசாய நகரம் மற்றும் நிர்வாக மையமாகும். இது அம்மானில் இருந்து எருசலேம் செல்லும் பழைய பிரதான நெடுஞ்சாலையில் உள்ளது. கடல் மட்டத்திலிருந்து சுமார் 790 முதல் 1,100 மீட்டர் உயரத்தில் உள்ள பால்கா மலைப்பகுதியில் அமைந்துள்ள இந்த நகரம் ஜோர்தான் பள்ளத்தாக்குக்கு அருகில் மூன்று மலைகளின் வளைவுகளில் கட்டப்பட்டுள்ளது. மூன்று மலைகளில் ஒன்றான சபல் அல்-காலா 13 ஆம் நூற்றாண்டின் பாழடைந்த கோட்டையின் தளமாகும். இது பால்கா கமாகாணத்தின் தலைநகரம். கிரேட்டர் சால்ட் நகராட்சியில் சுமார் 97,000 மக்கள் வசிக்கின்றனர் (2006)\n\nSection::::வரலாறு.\nஇந்த நகரில் எப்போது குடியேற்றம் நிகழ்ந்தது என்பது தெரியவில்லை, ஆனால் இது பேரரசர் அலெக்சாண்டரின் ஆட்சியின் போது மாசிடோனிய இராணுவத்தால் கட்டப்பட்டது என்று நம்பப்படுகிறது. பைசாந்தியன் காலங்களில் இந்த நகரம் \"சால்டஸ்\" என்று அழைக்கப்பட்டது மற்றும் ஒரு மறைமாவட்டத்தின் அதிகார எல்லைக்குட்பட்ட திருச்சபை மாவட்டம் ஆகும். அந்த நேரத்தில், இந்த நகரம் ஜோர்தான் ஆற்றின் கிழக்குக் கரையில் உள்ள பிரதான குடியேற்றமாகக் கருதப்பட்டது. இந்த குடியேற்றம் மங்கோலியர்களால் அழிக்கப்பட்டு பின்னர் மம்லுக் சுல்தான் பைபர்களின் (1260–1277) ஆட்சியின் போது மீண்டும் கட்டப்பட்டது மற்றும் உதுமானிய பேரரசின் காலத்தில் மீண்டும் ஒரு பிராந்திய தலைநகராக மாறியது. 1830 களின் முற்பகுதியில், சால்ட் மீண்டும் தாக்கப்பட்டது, இந்த முறை பாலஸ்தீனத்தில் உதுமானியர்களுக்கு எதிரான பிரச்சாரங்களில் எகிப்திய அரசப் பிரதிநிதி இப்ராகிம் பாசா நடத்திய தாக்குதலின் போது ஏற்பட்டது.\n\n19 ஆம் நூற்றாண்டின் பிற்பகுதியில், ஜோர்தான் நதி அப்பால் கிழக்கு நோக்கி தங்கள் வர்த்தக வலையமைப்பை விரிவுபடுத்துவதற்காக வணிகர்கள் நாப்லசிலிருந்து வந்தபோது சால்ட் உச்சம் அடைந்தது. அவர்களின் வருகையின் விளைவாக, இந்த காலகட்டத்தில் ஒரு எளிய கிராமத்திலிருந்து சால்ட் விரைவாக விரிவடைந்தது, பல கட்டடக்கலை ரீதியாக நேர்த்தியான கட்டிடங்களைக் கொண்ட ஒரு நகரமாக, பல கவர்ச்சிகரமான தேன் நிற உள்ளூர் கல்லிலிருந்து நாப்லுசி பாணியில் கட்டப்பட்டுள்ளன. இந்த சகாப்தத்தில் கட்டப்பட்ட ஏராளமான கட்டிடங்கள் தற்போதுவரை உள்ளன.\n\nSection::::விவசாயம்.\nஜோர்டானில் சால்ட் அதன் வளமான மண் மற்றும் அதன் பழம் மற்றும் காய்கறி அறுவடைகளின் தரம், குறிப்பாக ஆலிவ், தக்காளி, திராட்சை மற்றும் பீச் ஆகியவற்றால் புகழ் பெற்றது. சால்ட் நகரம் ஒரு குறிப்பிட்ட வகை திராட்சையின் வேரை சுல்தானகத்திற்கு கொடுத்ததாக ஊகிக்கப்படுகிறது.   \n\nரோமானிய பேரரசின் சால்டோஸ் நகரத்திலிருந்து சால்ட் என்ற பெயர் உருவானதாக கருதப்படுகிறது.\n\nவாடி சூயிப் (செத்ரோ பள்ளத்தாக்கு) சால்ட் நகரத்தின் மிகப்பெரிய விவசாய தளங்களில் ஒன்றாகும், இது பெரிய விவசாய பகுதிகளைக் கொண்ட பள்ளத்தாக்கு ஆகும் தனியாருக்குச் சொந்தமான பெரும்பாலான பண்ணைகள் இந்த பள்ளத்தாக்கில் அமைந்துள்ளன; இங்கு முதன்மை பயிர்கள் திராட்சை, ஆலிவ் மற்றும் தொங்கும் பழங்களைக் கொண்ட மரங்கள் என்பனவாகும்.\n\nSection::::கல்வி.\nசால்ட் 1918 ஆம் ஆண்டிலிருந்து ஜோர்தானின் பொது முதல் மேல்நிலைப் பள்ளி உட்பட பல பள்ளிகளையும், 1800 களில் இருந்த பல தனியார் பள்ளிகளையும் கொண்டுள்ளது, அதாவது இலத்தீன் பள்ளி மற்றும் கத்தோலிக்க பள்ளி. காது கேளாதோருக்கான ஹோலி லேண்ட் நிறுவனத்தின் இலாப நோக்கற்ற கல்வி மையம் உட்பட. நகரத்தைச் சுற்றி இரண்டு பல்கலைக்கழகங்கள் உள்ளன: 1997 ஆம் ஆண்டில் நிறுவப்பட்ட அல்-பால்கா செயல்முறை சார்ந்த பல்கலைக்கழகம் மற்றும் அம்மான் நகரை சால்ட்டுடன் இணைக்கும் நெடுஞ்சாலையில் அமைந்துள்ள அல்-அக்லியா அம்மான் பல்கலைக்கழகம் (அம்மான் தேசிய பல்கலைக்கழகம்) போன்றவை.\n\nSection::::அருங்காட்சியகம்.\nசால்ட்டின் தொல்பொருள் மற்றும் நாட்டுப்புற அருங்காட்சியகம், சால்கோலிதிக் காலத்திலிருந்து இஸ்லாமிய சகாப்தம் வரையிலான கலைப்பொருட்கள் மற்றும் அப்பகுதியின் வரலாறு தொடர்பான பிற பொருட்களையும் காட்சிப்படுத்துகிறது. நாட்டுப்புற அருங்காட்சியகத்தில் பெதோயின் மற்றும் பாரம்பரிய உடைகள் மற்றும் அன்றாட நாட்டுப்புற பொருட்கள் வழங்கல் உள்ளது.\n"}
{"id": "463041", "url": "https://ta.wikipedia.org/wiki?curid=463041", "title": "பெங்குலு, நகரம்", "text": "பெங்குலு, நகரம்\n\nபெங்குலு நகரம், (Bengkulu) இந்தோனேஷியாவில் உள்ள பெங்குலு மாகாணத்தின் தலைநகரம் ஆகும். சுமத்ரா தீவின் மேற்கு கடற்கரையில் அமைந்துள்ள பாடாங் நகரத்திற்குப் பிறகு இரண்டாவது பெரிய நகரமாக உள்ளது. முன்னதாக இந்த பகுதி இந்திரபுரா இராச்சியம் மற்றும் பான்டென் சுல்தானகத்தின் செல்வாக்கின் கீழ் இருந்தது. 1939 - 1942 காலகட்டத்தில் சுகர்னோ இங்கு நாடு கடத்தப்பட்டு இந்த நகரத்தில் தங்கவைக்கப்பட்டார். 2010 மக்கள் தொகை கணக்கெடுப்பின்படி இது 308,756 மக்கள் தொகையைக் கொண்டிருந்தது, சமீபத்திய மதிப்பீடு (2014 ஜனவரியில்) 328,827 ஆகும். இந்த நகரம் பெங்குலு மாகாணத்தின் மிகப்பெரிய நகரமாக கருதப்படுகிறது.\n\nSection::::வரலாறு.\nபிரித்தானிய கிழக்கிந்திய கம்பெனி 1685 ஆம் ஆண்டில் பெங்குலுவை ( ஆங்கிலேயர்களால் பென்கூலன் என்று பெயரிடப்பட்டது) இந்த பிராந்தியத்திற்கான புதிய வணிக மையமாக நிறுவியது. 17 ஆம் நூற்றாண்டில், பிரித்தானிய கிழக்கிந்திய கம்பெனி தெற்கு சுமத்ராவின் லாம்புங் பகுதியில் மசாலா வர்த்தகத்தை அண்டை தீவான ஜாவாவின் வடமேற்கில் உள்ள பான்டனில் உள்ள ஒரு துறைமுகத்திலிருந்து நடத்தி வந்தது. 1682 இல், டச்சு கிழக்கிந்திய கம்பெனியின் ஒரு படை, பான்டனைத் தாக்கியது. உள்ளூர் இளவரசர் டச்சுக்காரர்களிடம் சரணைடந்தார். பின்னர் அவர் சுல்தான் என்று அங்கீகரிக்கப்பட்டார். டச்சுக்காரர்கள் பான்டனில் இருந்த மற்ற ஐரோப்பியர்கள் அனைவரையும் வெளியேற்றினர், மேலும் ஆங்கிலேயர்கள் பெங்குலுவை நிறுவவும் வழிவகுத்தனர். 1714 ஆம் ஆண்டில், ஆங்கிலேயர்கள் பெங்குலுவில் மார்ல்பரோ கோட்டையைக் கட்டினர்.\n\nஇங்கு மிளகு கொள்முதல் செய்வதில் ஏற்பட்ட சிரமம் மற்றும் அதன் தொலைவு காரணமாக, வர்த்தக மையம் அமைக்க, ஒருபோதும் நிதி ரீதியாக சாத்தியமில்லாமல் இருந்தது. இந்த சிரமங்கள் இருந்தபோதிலும், ஆங்கிலேயர்கள் ஒரு நூற்றாண்டுக்கும் மேலாக அங்கு இருந்தார்கள், மலாக்காவில் தங்கள் கவனத்தை செலுத்துவதற்காக 1824 ஆம் ஆண்டின் ஆங்கிலோ-டச்சு ஒப்பந்தத்தின் ஒரு பகுதியாக டச்சுக்காரர்களிடம் அதைக் அளித்தனர். தூர கிழக்கிற்கான முதல் அமெரிக்க தூதர் எட்மண்ட் ராபர்ட்ஸ் 1832 இல் பெங்குலுவுக்கு வருகை புரிந்தார். இன்றைய இந்தோனேசியாவின் மற்ற பகுதிகளைப் போலவே, பெங்குலு இரண்டாம் உலகப் போர் வரை டச்சு காலனியாகவே இருந்தது.\n\nசுகர்னோ (பின்னர் இந்தோனேசியாவின் முதல் அதிபர்) டச்சுக்காரர்களால் 1930 களில் பெங்குலுவில் சிறையில் அடைக்கப்பட்டார், இங்கு அவர், ஒரு குறுகிய காலம் வரை இருந்தார். சுகர்னோ தனது வருங்கால மனைவி பத்மாவதியை பெங்குலுவில் இருந்த காலத்தில் சந்தித்தார்.\n\nSection::::நிலவியல்.\nஇது உயரம் குறைவான பகுதியாகும். மற்றும் சதுப்பு நிலங்களைக் கொண்டுள்ளது . 19 ஆம் நூற்றாண்டின் நடுப்பகுதியில், மலேரியா மற்றும் தொடர்புடைய நோய்கள் இங்கு அதிகம் காணப்பட்டன. பெங்குலு சுந்தா நிலத்திற்கு அருகில் அமைந்துள்ளது மற்றும் பூகம்பங்கள் மற்றும் சுனாமிகளால் பாதிக்கப்படுகிறது. ஜூன் 2000 எங்கனோ பூகம்பத்தில் குறைந்தது 100 பேர் இறந்தனர். சமீபத்திய அறிக்கை பெங்குலு நகரம் \"சுமத்ரா கடற்கரையில் கணிக்கப்பட்ட கடலுக்கடியில் ஏற்பட்ட பூகம்பங்களிலிருந்து அடுத்த சில தசாப்தங்களில் நீரில் மூழ்கும் அபாயம் உள்ளது\" எனக் கூறுகிறது. செப்டம்பர் 2007 இல் தொடர்ச்சியான நிலநடுக்கங்கள் பெங்குலுவை தாக்கியதில் 13 பேர் கொல்லப்பட்டனர். பெங்குலு நகரத்தின் பரப்பளவு 144.52   கிமீ ²ஆகும். இது, சுமத்ரா தீவின் மேற்கு கடற்கரையில் 525 கி.மீ. தூரம் கொண்ட கடற்கரையுடன் அமைந்துள்ளது. இந்த நகரத்தின் பகுதி புக்கிட் பாரிசன் மலைகளுக்கு இணையாகவும், இந்தியப் பெருங்கடலுடன் நேருக்கு நேர் அமைந்துள்ளது.\n\nSection::::புள்ளி விவரங்கள்.\n1832 ஆம் ஆண்டு நிலவரப்படி, பெங்குலு மற்றும் அதனைச் சுற்றியுள்ள பகுதிகளையும் சேர்த்து 18,000 பேர் என மதிப்பிடப்பட்டுள்ளது. அந்த நேரத்தில், இப்பகுதியில் மாறுபட்ட மக்கள் இருந்திருக்கின்றனர்: டச்சு, சீன, ஜாவானீஸ், இந்தியர்கள் மற்றும் பல நாட்டினர். சைனா டவுன் நகரத்தின் மையத்தில் அமைந்திருந்தது.\n\nSection::::பொருளாதாரம்.\nடச்சு ஆட்சியின் கீழ், பெங்குலுவில் பெருந்தோட்டங்கள் இருந்தன . பார்சி மக்கள் சாதிக்காய் மற்றும் ஜாதிபத்திரி ஆகியவற்றை அறுவடை செய்து பதப்படுத்தினர். சாதிக்காய் மிட்டாய் தயாரிப்புகளில் பயன்படுத்தப்படும். மிளகு ஒரு பெரிய ஏற்றுமதியாகவும் இருந்தது. சிறிய அளவிலான காபி பயிரிடப்பட்டது, எனினும் மற்றும் அரிசியும் காபியும் பாடாங்கிலிருந்து இறக்குமதி செய்யப்பட்டன. பழம் மற்றும் விலங்கு உற்பத்தியும் குறிப்பிடத்தக்கதாக இருந்தது.\n"}
{"id": "463045", "url": "https://ta.wikipedia.org/wiki?curid=463045", "title": "சூசா நகரம், அசர்பைஜான்", "text": "சூசா நகரம், அசர்பைஜான்\n\nசூசா (ஆங்கிலம்: Shusha ) என்பது தெற்கு காகசசில் உள்ள நாகோர்னோ-கராபாக் என்ற சர்ச்சைக்குரிய பகுதியில் உள்ள ஒரு நகரம் ஆகும். 1992 இல் நாகோர்னோ-கராபாக் போரின் போது கைப்பற்றப்பட்டதிலிருந்து இது ஆர்ட்சாக் குடியரசின் கட்டுப்பாட்டில் உள்ளது. இருப்பினும், இது அசர்பைஜான் குடியரசின் ஒரு \"சட்டபடியான\" பகுதியாகும்,\n\nசுற்றியுள்ள சூசா எரேயோனின் நிர்வாக பிரிவின் நிலையுடன். ஐக்கிய நாடுகளின் பாதுகாப்பு அவையின் தீர்மானம் எண் 884 இன்படியும் மற்றும் ஐக்கிய நாடுகள் சபையின் தீர்மானத்தின் படியும், அஜர்பைஜானின் பிராந்திய ஒருமைப்பாடு ஓரளவு அங்கீகரிக்கப்பட்டது, அவற்றில் திரும்பப் பெறுவதற்கான கோரிக்கையும் அடங்கும் ஆர்மீனிய படைகள். 1,400–1,800 மீட்டர் (4,600–5,900அடி) உயரத்தில் அமைந்துள்ளது. கராபக் மலைகளில், சூசா சோவியத் காலத்தில் ஒரு மலை பொழுதுபோக்கு விடுதியாக இருந்தது.\n\nசில ஆதாரங்களின்படி, சூசா நகரம் 1752 ஆம் ஆண்டில் பனா அலிகானால் நிறுவப்பட்டது. 18 ஆம் நூற்றாண்டின் நடுப்பகுதியிலிருந்து 1822 வரை சூசா கராபக் கானேட்டின் தலைநகராக இருந்தது. குவாஜர் ஈரான் மீது 19 ஆம் நூற்றாண்டின் முதல் பாதியில் காகசசு பிராந்தியத்தை உருசியர்கள் கைப்பற்றிய பின்னர் இந்த நகரம் தெற்கு காகசசின் கலாச்சார மையங்களில் ஒன்றாக மாறியது. காலப்போக்கில், இது பல அசர்பைஜான் அறிஞர்கள், கவிஞர்கள், எழுத்தாளர்கள் மற்றும் குறிப்பாக, இசைக்கலைஞர்களுக்கு (எ.கா., ஆஷிக்குகள், முகாம் பாடகர்கள், கோபுஸ் இசைக் கலைஞர்கள்) ஒரு நகரமாகவும், வீடாகவும் மாறியது .\n\nSection::::சொற்பிறப்பு.\n\"சூசா\" என்பதற்கு \"கண்ணாடி\" என்று பொருள்படும், மேலும் இது பாரசீக மொழியில் \"சாசா\" என்பதிலிருந்து (\"கண்ணாடி, பாத்திரம், பாட்டில், குடுவை\") உருவானது. கராபாக் கானேட்டின் முதல் ஆட்சியாளரான பனா அலி கானின் நினைவாக இந்நகரத்திற்கு பனகாபாத் எனவும் பெயரிடப்பட்டது. \n\nSection::::கலாச்சாரம்.\nவரலாற்று விவரக்குறிப்புகள் காரணமாக சூசா ஆர்மீனிய மற்றும் அஜர்பைஜான் கலாச்சார நினைவுச்சின்னங்களைக் கொண்டுள்ளது, அதே சமயம் சுற்றியுள்ள பிரதேசங்களில் பல பண்டைய ஆர்மீனிய கிராமங்களும் அடங்கும்.\n\nசூசா ஆர்மீனிய மத மற்றும் கலாச்சார மையங்களில் ஒன்றாகும் மற்றும் காகசஸின் ஆர்மீனிய நகரங்களில் ஒன்றாகும். நான்கு நற்செய்திகளின் ( புனித விவிலியம் ) கிழக்கு ஆர்மீனிய பதிப்பு 1830 இல் சூசாவில் நிறைவடைந்தது, பின்னர் மாஸ்கோவில் முதல் முறையாக வெளியிடப்பட்டது.\n\nஇந்த நகரம் அசெரி கலாச்சாரத்தின் முன்னணி மையங்களில் ஒன்றாகும். சூசா நகரம் அசர்பைஜான் மக்களின் இசை மரபுகளுடன் தொடர்புடையது. முகாம், பாரம்பரிய அசர்பைஜானிய வகை குரல் மற்றும் கருவி கலைகளின் முன்னணி பள்ளிகளில் ஒன்று சூசாவில் உள்ளது. குறிப்பாக இந்த கலைக்கு சூசா புகழ் பெற்றது.\n\nSection::::பொருளாதாரம் மற்றும் சுற்றுலா.\nசூசி புத்துயிர் நிதியம் மூலம் நகரத்தின் போருக்குப் பிந்தைய பொருளாதாரத்தை புதுப்பிக்க முயற்சிகள் மேற்கொள்ளப்பட்டுள்ளன. இது ஆர்மீனியாவின் நிதி மற்றும் உள்ளூர் அமைச்சகத்தால் மேற்கொள்ளப்பட்டுள்ளன. சுற்றுலாத்துறை முதலீடு காரணமாக சோசி விடுதி, அவான் சுசி பிளாசா விடுதி மற்றும் சுசி கிராண்ட் விடுதி போன்ற விடுதிகள் திறக்க வழிவகுத்தது. ஒரு சுற்றுலா தகவல் அலுவலகமும் இங்கு திறக்கப்பட்டுள்ளது, கராபாக் குடியரசில் மலைகள் முதன்மையானது. மேலும். மீதமுள்ள இரண்டு ஆர்மீனிய தேவாலயங்கள் புதுப்பிக்கப்பட்டுள்ளன, மேலும் பள்ளிகள், அருங்காட்சியகங்கள் மற்றும் நரேகட்சி கலை நிறுவனம் ஒன்றும் திறக்கப்பட்டுள்ளன.\n"}
{"id": "463050", "url": "https://ta.wikipedia.org/wiki?curid=463050", "title": "கார்ஸ் மாகாணம்", "text": "கார்ஸ் மாகாணம்\n\nகார்ஸ் மாகாணம் (\"Kars Province\", , ) என்பது துருக்கியின் ஒரு மாகாணமாகும். இது நாட்டின் வடகிழக்கு பகுதியில் அமைந்துள்ளது. இது ஆர்மீனியாவுடன் மூடப்பட்ட சர்வதேச எல்லையின் ஒரு பகுதியைக் கொண்டுள்ளது. இந்த மாகாணத்தின் தலைநகரமாக கர்ஸ் நகரம் உள்ளது. இந்த மாகாணத்தின் ஒரு பகுதியாக அர்தாகான் மாகாணம் மற்றும் ஐடார் மாகாணங்கள் 1990 களில் இருந்தன.\n\nSection::::மாவட்டங்கள்.\nகார்ஸ் மாகாணம் 8 மாவட்டங்களாக ( \"ilçe\" ) பிரிக்கப்பட்டுள்ளது, ஒவ்வொரு மாவட்டத்துக்கும் அந்த மாவட்டத்தின் தலைநகரின் பெயர் இடப்பட்டுள்ளது.\n\nகார்ஸ் மாகாணத்தில் 383 கிராமங்கள் உள்ளன.\n\nSection::::கார்ஸ் இயற்கை, வனவிலங்கு மற்றும் சுற்றுச்சூழல் சுற்றுலா.\nகுசெடோகா சொசைட்டி நடத்தும் கார்ஸ்-இக்டிர் பல்லுயிர் திட்டத்தால் ஆவணப்படுத்தப்படும் வனவிலங்கு செல்வத்தை கார்ஸ் மாகாணம் கொண்டுள்ளது. இத்திட்டத்தில் துருக்கியின் 468 பறவை இனங்களில் 323 பறவை இடங்கள் பதிவு செய்யப்பட்டுள்ளது. இவற்றில் குறைந்தது 223 பறவைகள் குயுகுக் ஏரியில் காணப்படுகின்றன இது இப்பகுதியில் மிக முக்கியமான சதுப்பு நிலம் ஆகும். தென் ஆர்பர் பகுதிதில் உள்ள சரிகாமிஸ் காடுகளில் இந்திய ஓநாய்கள், சிரிய பழுப்பு கரடி, காகசியன் லின்க்ஸ் மற்றும் பிற விலங்குகள் உள்ளன. மேலும் அராஸ் (அராக்ஸ்) ஆற்று சதுப்பு நிலப் பகுதிகளானது வலசை செல்லும் பல பறவைகள் தங்கி செல்லும் ஒரு முக்கிய இடமாக உள்ளது. யூகாரி சியரிக்லி கிராமத்தில் உள்ள அராஸ் ஆற்றுப் பறவை ஆராய்ச்சி மற்றும் கல்வி மையம் இந்த ஒற்றை இடத்தில் மட்டும் 228 பறவை இனங்களை பதிவு செய்துள்ளது.\n\nSection::::பொருளாதாரம்.\nகார்ஸ் மாகாணத்தின் பொருளாதாரமானது வேளாண்மை, கால்நடை வளர்ப்பு மற்றும் வனவியல் ஆகியவற்றை அடிப்படையாக கொண்டுள்ளது. கார்ஸ் மாகாணத்தில் வேலை செய்யும் மக்களில் 85% பேர் வேளாண் மக்கள் அல்லது கால்நடை மேய்ப்பர்கள் ஆவர். மாகாணத்தின் மொத்த உள்நாட்டு வருமானத்தில் 60% இந்த துறைகளிலிருந்து பெறப்படுகிறது. தொழில் துறை, சுற்றுலா மற்றும் வர்த்தகம் போன்றவை வளர்ந்து வருகின்ற பிரிவுகளாக உள்ளன.\n\nஇப்பகுதியில் தாவரங்கள் வளர்க்கப்படுவதானது காலநிலையால் கட்டுப்படுத்துகிறது. காஸ்மேன் மற்றும் துஸ்லூகாவில், பருத்தி, சர்க்கரைவள்ளிக்கிழங்கு, பீன்ஸ் மற்றும் வெட்சுகள் போன்றவை பயிர் செய்யப்படுகின்றன. காய்கறி தோட்டம் மற்றும் பழத்தோட்டங்கள் குறிப்பிடத்தக்க அளவு வளர்ச்சி அடையவில்லை. கோதுமை, பார்லி, பருத்தி மற்றும் சிறிய அளவிலான புகையிலை மாகாணத்தில் விளைவிக்கப்படுகின்றன.\n\nவேளாண்மையை விட இப்பகுதியில் கால்நடை வளர்ப்பு முக்கியமானதாக உள்ளது. இங்கு உள்ள புன்னிலம், புல்வெளிகள் மற்றும் வளமான தாவரங்கள் போன்றவை கால்நடை வளர்ப்பின் வளர்ச்சிக்கு வழிவகுத்தன. கார்ஸ் மாகாணத்தின் 70% பரப்பளவில் உள்ள புன்னிலம் மற்றும் புல்வெளிகள், தற்போதைய இப்பகுதியில் உள்ள கால்நடை வளர்ப்பில் குறைந்தது பத்து மடங்குக்கு போதுமானதாக உள்ளன. துருக்கியின் மிகப்பெருமளவில் கால்நடை வளர்க்கப்படும் மாகாணம் கார்ஸ் ஆகும், இது கால்நடை வர்த்தகத்தின் மையமுமாகும். காஸ் பிராந்தியத்திற்கு மிகவும் சிறப்பு வாய்ந்தநான வாத்து இனப்பெருக்கத்தை அதிகரிக்க முயற்சிகள் மேற்கொள்ளப்படுகின்றன. கார்ஸ் உணவுகளில் அதன் இறைச்சி ஒரு சிறப்பான இடத்தைப் பெறுவது அல்லாமல், வாத்து கல்லீரல் மற்றும் உதிரும் இறகு போன்றவை ஏற்கனவே ஐரோப்பாவிற்கு ஏற்றுமதி செய்யப்பட தொடங்கிவிட்டன.\n\nகார்ஸ் மாகாணத்தில் காடுகள் நிறைய இல்லை என்றாலும் இப்பகுதி காடுகளுக்கு சாதகமான நிலப்பகுதியாகும். மாகாணத்தின் 4% மட்டுமே காடுகளைக் கொண்டுள்ளது. இங்குள்ள காடுகளில் ஸ்காட்ஸ் பைன், ஸ்ப்ரூஸ் மற்றும் ஆல்டர் ஆகியவை அதிகம் காணப்படும் மர இனங்கள் ஆகும். சுமார் பரப்பளவில் வனத்துறை மூலம் மரம் நடப்பட்டுள்ளது.\n\nமாகாணத்தில் பாறை உப்பு, ஆசனிக்கு, கல்நார், மெக்னசைட்டு, ஜிப்சம் மற்றும் பெர்லைட் ஆகிய தாது படுக்கைகள் ஆராயப்பட்டுள்ளன, இருப்பினும், இங்கு பாறை உப்பு மட்டுமே வெட்டப்படுகிறது.\n\nகார்ஸில் உள்ள முக்கிய தொழிற் சாலைகளாக இறைச்சி பதப்படுத்துதல், கால்நடை தீவனம் பதப்படுத்துதல், தானிய அரவை ஆலை, நூல், தோல் பதனிடுதல், பாதணிகள், சிமென்ட் மற்றும் செங்கல் தொழிற்சாலைகள் போன்றவை உள்ளன. \n"}
{"id": "463051", "url": "https://ta.wikipedia.org/wiki?curid=463051", "title": "ஜோர்டானின் தலால்", "text": "ஜோர்டானின் தலால்\n\nதலால் பின் அப்துல்லா ( 1909 பிப்ரவரி 26 முதல் 1972 ஜூலை 7 வரை) இவர் ஜோர்டான் மன்னர் ஆவார். இவரது தந்தை அரசர் முதலாம் அப்துல்லா, 1951 ஜூலை 20 அன்று படுகொலை செய்யப்பட்டதற்குப் பின்னர் தலால் பின் அப்துல்லா மன்னராகப் பதவியேற்றார். ஆனாலும் மனநிலைப் பிறழ்வு காரணமாக பதின்மூன்று மாதங்களே ஆட்சி செய்த தலால் 1952, ஆகஸ்ட் 11 அன்று பதவி விலக வேண்டிய கட்டாயத்தில் இருந்தார். தலாலின் கூற்றுப்படி, அவர் முகஹம்மது நபியின் 39 வது தலைமுறை நேரடி வம்சாவளியாக இருந்தார். இது 1921 முதல் ஜோர்டானை ஆண்ட அசிமைட் வம்சமாகும்.\n\nதலால் மக்காவில் முதலாம் அப்துல்லா மற்றும் அவரது மனைவி முஸ்பா பின் நாசரின் மூத்த மகனாகப் பிறந்தார். முதலாம் அப்துல்லா 1916 இல் உதுமானியப் பேரரசிற்கு எதிரான முதலாம் உலகப் போரின்போது பெரும் அரபு கிளர்ச்சியை வழிநடத்திய மக்காவின் ஷெரீப் ஹுசைன் பின் அலியின் மகனாவார் . உதுமானியர் ஆட்சியை நீக்கிய பின்னர், அப்துல்லா 1921 இல் திரான்ஸ்ஜோர்தான் அமீரகத்தை நிறுவினார். பின்னர் இது பிரித்தானிய ஆட்சிப் பகுதியாக மாறியது, தலால் அதன் கீழ் அமிராக ஆட்சி செய்தார். தந்தை அப்துல்லா இல்லாதபோது, தலால் சிறுவயதில் தனது தாயுடன் தனியாகக் கழித்தார். தலால் அம்மானில் தனியார் கல்வியைப் பயின்றார், பின்னர் 1927 இல் திரான்ஸ்ஜோர்தனின் அரபு படையணியில் இரண்டாவது அதிகாரியாகச் சேர்ந்தார். பின்னர் அவர் சைப்ரசு தீவுக்கு நாடுகடத்தப்பட்டு கெஜாசிற்கு வெளியேற்றப்பட்ட தனது தாத்தாவாகிய மன்னர் செரீப் குசேனுக்கு உதவியாளரானார். 1948 வாக்கில், தலால் அரபு படையணியில் ஒரு தளபதியானார்.\n\n1946 இல் அப்துல்லா சுதந்திரம் கோரினார், அமீரகம் காசெமித் ஜோர்தானின் இராச்சியமானது. ஜோர்தானின் மன்னராக தலாலின் தந்தை இருந்ததால் தலால் மகுடத்திற்குரிய இளவரசாவார். 1951 இல் எருசலேமில் அப்துல்லா படுகொலை செய்யப்பட்ட பின்னர் தலால் மன்னரானார். 1952 ஆம் ஆண்டில் ஜோர்டானின் நவீன அரசியலமைப்பை உருவாக்கி, அவரது ராச்சியயத்தை ஒரு அரசியலமைப்பு முடியாட்சியாக மாற்றியமைத்ததே அரசர் என்ற வகையில் தலாலின் மிகவும் மதிப்பிற்குரிய சாதனை ஆகும். மனநோய் காரணமாக பாராளுமன்றம் மூலம் பதவி விலக வேண்டிய கட்டாயம் ஏற்படும் வரை அவர் பதின்மூன்று மாதங்களுக்கும் குறைவாகவே ஆட்சி செய்தார்- அவருக்குமனப்பித்து ஏற்பட்டது என அறிவிக்கப்பட்டது. தலால் தனது வாழ்நாள் முழுவதையும் இஸ்தான்புல்லில் உள்ள ஒரு மருத்துவமனையில் கழித்தார், 1972 ஜூலை 7 அன்று இறந்தார். அவருக்குப் பிறகு அவரது மூத்த மகன் ஹுசைன் பதவிக்கு வந்தார்.\n\nSection::::ஆரம்பகால வாழ்க்கை.\nஉதுமானிய நாடாளுமன்றத்தில் மக்காவின் அரபு துணைத் தலைவரான அப்துல்லா மற்றும் அவரது மனைவி முஸ்பா பின் நாசர் ஆகியோரின் மூத்த மகனாக மக்காவில் பிறந்தார். \n\nசாண்ட்ஹர்ஸ்டில் உள்ள பிரித்தானிய இராணுவத்தின் இராணுவக் கல்லூரியில் சேருவதற்கு முன்பு அவர் தனிப்பட்ட முறையில் கல்வி பயின்றார், அதில் இருந்து 1929 இல் அரபு படையின் குதிரைப்படை படைப்பிரிவில் இரண்டாவது அதிகாரியாக நியமிக்கப்பட்டபோது பட்டம் பெற்றார். அவரது படைப்பிரிவு ஜெருசலேமில் உள்ள ஒரு பிரித்தானியப் படைப்பிரிவு மற்றும் பாக்தாத்தில் உள்ள ராயல் பீரங்கிகளுடன் இணைக்கப்பட்டது .\n\nSection::::ஆட்சி.\nஜெருசலேமில் தனது தந்தை முதலாம் அப்துல்லா படுகொலை செய்யப்பட்ட பின்னர் தலால் ஜோர்தானிய சிம்மாசனத்தில் அமர்ந்தார். அன்று வெள்ளிக்கிழமை தொழுகையில் தாத்தாவுடன் வந்த இவரது மகன் ஹுசைனும் கிட்டத்தட்ட படுகாயமடைந்தார். 1951 ஜூலை 20 அன்று, இளவரசர் ஹுசைன் மற்றும் அவரது தாத்தா மன்னர் முதலாம் அப்துல்லாவுடன் அல்-அக்ஸா மசூதியில் வெள்ளிக்கிழமை தொழுகை நடத்த ஜெருசலேமுக்குச் சென்றார். அரசர் இஸ்ரேல் அரசுடனான உறவை சீராக்கக்கூடும் என்று அஞ்சி, முதலாம் அப்துல்லா கொல்லப்பட்டர். ஆனால் அந்த தாக்குதலில் 15 வயதான இளவரசர் ஹுசைன் உயிர் தப்பினார்.\n\nஜோர்டானின் காசெமித் இராச்சியத்திற்கான தாராளமயமாக்கப்பட்ட அரசியலமைப்பை உருவாக்குவதற்கு அவர் தனது குறுகிய ஆட்சியின் போது பொறுப்பேற்றார், இது அரசாங்கத்தை கூட்டாகவும், அமைச்சர்கள் தனித்தனியாகவும் ஜோர்தானிய பாராளுமன்றத்திற்கு கடமைப்பட்டவர்களாகவும் ஆக்கியது. 1952 ஜனவரி 1 அன்று அரசியலமைப்பு அங்கீகரிக்கப்பட்டது. ஜோர்தானுக்கும் அண்டை அரபு நாடுகளான எகிப்து மற்றும் சவூதி அரேபியாவிற்கும் இடையில் முன்னர் இருந்த உறவுகளை மென்மையாக்க மன்னர் தலால் முயற்சி செய்த்தாகக் கருதப்படுகிறது.\n\nSection::::தனிப்பட்ட வாழ்க்கை.\n1934 ஆம் ஆண்டில், தலால் தனது உறவினரான ஜெய்ன் அல்-ஷரஃப் தலாலை மணந்தார், அவருக்கு நான்கு மகன்கள் மற்றும் இரண்டு மகள்கள் பிறந்தனர் :\n"}
{"id": "463057", "url": "https://ta.wikipedia.org/wiki?curid=463057", "title": "கஸ்தமோனு மாகாணம்", "text": "கஸ்தமோனு மாகாணம்\n\nகஸ்தமோனு மாகாணம் (\"Kastamonu Province\" ) என்பது துருக்கியின் மாகாணங்களில் ஒன்றாகும், இது நாட்டின் வடக்கே கருங்கடல் பகுதியில் உள்ளது. இது கிழக்கில் சினோப், மேற்கில் பார்ட்டன், கராபக், தெற்கே சங்காரே, தென்கிழக்கில் கோரம் மற்றும் வடக்கே கருங்கடல் ஆகியவற்றால் சூழப்பட்டுள்ளது.\n\nSection::::புள்ளியியல்.\nஇந்த மாகாணத்தின் பரப்பளவு 13,108 கிமீ² ஆகும். இதன் மக்கள் தொகை மற்றும் 322,759 (2006 கணக்கு). 2010 இல் இதன் மக்கள் தொகை 361,222 என இருந்தது. மக்கள்தொகை அடர்த்தி ஒரு கிமீ²க்கு 24.62 மக்களாவர். மாகாண தலைநகரின் மக்கள் தொகை 64,606 ஆகும்.\n\nSection::::மாவட்டங்கள்.\nகஸ்தமோனு மாகாணம் 20 மாவட்டங்களாக பிரிக்கப்பட்டுள்ளது.\n\nSection::::சிறப்புக் கூறுகள்.\nஇந்த மாகாணமானது பெரும்பாலும் காடுகளால் சூழப்பட்டுள்ளது. இது லேசான கருங்கடல் காலநிலை கொண்டுள்ளது. மலைப்பாங்கான நிலப்பரப்பு மற்றும் ஏராளமான நீரோடைகள் கொண்டு நுட்ப கால நிலை நிலவும் இல்காஸ் தேசிய பூங்காவானது, மாகாண தலைநகரமான கஸ்தமோனுவிலிருந்து 63 கி.மீ தெற்கே உள்ளது. பூங்காவிற்கு அருகில் தங்குமிட வசதிகளுடன் கூடிய பனி நடைக் கட்டை மையமும் உள்ளது.\n\nஇல்காஸ் மலை (மிக உயர்ந்த சிகரம் 2587 மீ) மாகாணத்தின் தெற்கே பரவி உள்ளது, அங்கு இல்காஸ் நீரோட்டத்தில் சறுக்குப்படகு பயணம் போன்ற நீர்விளையாட்டுகள் சாத்தியமாகும். சைடில் உள்ள இல்காரினி குகை, கோரிலுள்ள அலின்கா குகை மற்றும் தாதேயின் சர்வதேச குதிரையேற்ற சுற்றுலா மையம் ஆகியவை குறிப்பிடத்தக்க இடங்களாகும்.\n\n12 ஆம் நூற்றாண்டின் பைசாந்தினிய கோட்டை, 13 ஆம் நூற்றாண்டு அடாபே பள்ளிவாசல் மற்றும் இப்னி நெக்கர் பள்ளிவாசல் ஆகியவை மாகாணத்தில் அமைந்துள்ளன. கசாபா கிராமத்தில் அமைந்துள்ள மஹ்முத் பே பள்ளிவாசல் அதன் நேர்த்தியான மர வேலைப்பாடுகளுக்கு பெயர் பெற்றது.\n\nசிடேக்கு 13 கி.மீ தொலைவில் உள்ள கிடெரோஸ் பே, ஓய்வகம் மற்றும் மீன் உணவகங்களுடன் கூடிய விடுமுறை விடுதி ஆகும். \nரோமானிய நகர-மாநிலமான பாம்பியோபோலிஸின் இடிபாடுகள் தாக்பிரோவுக்கு அருகில் காணப்படுகின்றன.\n\nகஸ்தமோனுவில் பல மாளிகைகள் உள்ளன, அவை பாரம்பரியமாக இந்த பிராந்தியத்தின் தனித்துவமான கட்டடக்கலை பாணியில் கட்டப்பட்டுள்ளன. இந்த வரலாற்று கட்டுமானங்களைப் பாதுகாக்க உள்ளூர் அரசாங்கம் 2000 ஆம் ஆண்டு அறிவித்ததைத் தொடர்ந்து இந்த மாளிகைகள் பல பழுதுபார்க்கப்பட்டுள்ளன.\n\nSection::::பொருளாதாரம்.\n2000 மக்கள் தொகை கணக்கெடுப்பின்படி, மாகாணத்தில் உள்ள தொழிலாளரின் ஆற்றலில் 77.5% வேளாண்மைக்கு பயன்படுத்தப்படுகிறது. இந்த விகிதமானது நாட்டின் சராசரியை விட கூடுமானதாக உள்ளது. இரண்டாவது பெரிய துறையாக பொதுத் துறை மற்றும் தனியார் சேவைகள் (8.9%) உள்ளன.\n\nஏறக்குறைய விளைநிலங்கள் அனைத்தும் நிரந்தர பயிர்களைக் (தோப்பு) கொண்டுள்ளன. இந்த மாகாணத்தின் விவசாய பொருட்களானது துருக்கியில் மொத்தத்த வேளாண் பொருட்களில் 0.01% மட்டுமே ஆகும். விவசாய விளைபொருட்களின் பெரும்பகுதி தானியங்களாகவே உள்ளன. மாகாணமானது பரவலாக வனப்பகுதிகளைக் (மொத்தம் 57% பரப்பளவு) கொண்டுள்ளது. இதனால் இங்கு வனவியல் ஒரு முக்கியமான தொழிலாக உள்ளது. தொழில்களானது பெரும்பாலும் வனவியல், வேளாண்மை மற்றும் சுரங்கப் பொருட்களின் உற்பத்தியைக் கொண்டுள்ளது.\n\nநிலத்தடி வளங்களில் தாமிரம், பாதரசம், இரும்புத் தாது, குரோமியம், மாங்கனீசு, கல்நார், பாக்சைட்டு, கிராபைட்டு, பாஸ்பேட், வெண்களிமண், களிமண், சுண்ணக்கல், குவார்ட்சு, பளிங்கு, மெக்னசைட்டு, தீ களிமண், நிலக்கரி மற்றும் நிக்கல் ஆகியவை அடங்கும். சில இயற்கையான வெந்நீர் மற்றும் கனிம நீரூற்றுகளும் உள்ளன, அவற்றில் சில பொருளாதார முதலீடுகளுக்கு ஏற்றவையாகும்.\n\nகஸ்தமோனு மாகாணமானது நாட்டின் மொத்த உள்நாட்டு உற்பத்தியில் சுமார் 0.4% பங்கைக் கொண்டுள்ளது. மொத்த உள்நாட்டு உற்பத்தி பங்களிப்பு பின்வருமாறு (1998 est. ):\n\n\nமாகாணத்தில் போக்குவரத்தானது சலை மற்றும் செப்பனிடப்படாத நெடுஞ்சாலைகள் வழியாக மட்டுமே சாத்தியமாகும்; Çankırı, Kastamonu மற்றும் İnebolu ஐ இணைக்கும் ஒரு இரயில் பாதை கட்டுமானத்தில் உள்ளது.   இந்த மாகாணத்தில் கருங்கடலை ஒட்டி 135 கி.மீ நீளமுள்ள கடற்கரை உள்ளது என்றாலும், அபோலு மட்டுமே ஒரு சிறிய துறைமுகத்தைக் கொண்டுள்ளது. மேலும் கடலின் போக்குவரத்து கிட்டத்தட்ட இல்லை. \nமாகாணத்தில் சுமார் 112,000 தொலைபேசி தரைவழி இணைப்புகளும், சுமார் 200,000 செல்பேசி சந்தாதாரர்கள் மற்றும் 15,000 இணைய பயனர்கள் உள்ளனர்.\n"}
{"id": "463064", "url": "https://ta.wikipedia.org/wiki?curid=463064", "title": "கோர்க்லாரெலி மாகாணம்", "text": "கோர்க்லாரெலி மாகாணம்\n\nகோர்க்லாரெலி மாகாணம் ( \"Kırklareli Province\", ; ; ) என்பது துருக்கியியன் என்பத்தோரு மாகாணங்களில் ஒன்று ஆகும். இந்த மாகாணமானது கருங்கடலின் மேற்கு கடற்கரையில் வடமேற்கு துருக்கியில் உள்ள ஒரு மாகாணமாகும். இந்த மாகாணமானத்தின் வடக்கு எல்லையாக நீளமுள்ள பல்காரியா நாட்டின் நீண்ட எல்லைப் பகுதி உள்ளது. மேலும் இது மேற்கில் எடிர்னே மாகாணத்துடனும் தெற்கே டெக்கிர்தாஸ் மாகாணத்துடனும் தென்கிழக்கில் இசுதான்புல் மாகாணத்துடனும் எல்லையைக் கொண்டுள்ளது. மாகாணத்தின் தலை நகராக கோர்க்லரேலி நகரம் உள்ளது. மாகாணம் மற்றும் அதன் தலை நகரத்தின் பெயர் துருக்கிய மொழியில் \"\"நாற்பதுகளின் நிலம்\" என்று\" பொருள்படும். இந்த சொல்லானது 15 ஆம் நூற்றாண்டில் உதுமானியப் பேரரசிற்காக இந்த நகரத்தை கைப்பற்ற சுல்தான் முராத் I அனுப்பிய நாற்பது ஒட்டோமான் காஜிகளைக் குறிக்கலாம் அல்லது ஒட்டோமான் வெற்றிக்கு முன்னர் இப்பகுதியில் நாற்பது தேவாலயங்கள் அமைந்திருப்பதாகக் கூறப்படுகிறது, இதன் முந்தைய பெயராக \"கார்க்லாரெலி\" ( துருக்கிய மொழியில் கோர்க் கிலிஸ்; Εκκλησιέςαράντα) என்று இருந்துள்ளது. ஒட்டோமான் வெற்றியாளர்களை கௌரவிப்பதற்காக கோர்க்லாரெலி நகரத்தில் ஒரு மலை உச்சியானது \"கோர்க்லர் அனேட்டா\" (துருக்கியில் நாற்பதுகளின் நினைவு) என்று அழைக்கப்படுகிறது.\n\nஇந்த மாகாணம் யால்டாஸ் ( இஸ்ட்ராங்கா ) மலைத் தொடரால் பிரிக்கப்பட்டுள்ளது. மாகாணத்தின் வடக்கு மற்றும் வடகிழக்கு பகுதிகள் துருக்கியின் குறைந்த மக்கள் தொகை கொண்டதும் மற்றும் வளர்ந்த பகுதிகளில் ஒன்றாகும். மாகாணத்தின் தெற்கு மற்றும் மேற்கு மாவட்டங்களானது அதிக மக்கள் தொகையைக் கொண்டு உள்ளது, ஏனெனில் இந்த மாவட்டங்களின் நிலப் பகுதியானது வேளாண்மைக்கும் தொழில் துறைக்கும் மிகவும் ஏற்றதாக உள்ளது. மாகாணத்தின் வடக்கு மற்றும் கிழக்கு பகுதிகள் காடுகள் நிறைந்ததாக உள்ளன. எனவே, இந்த பகுதிகளில் வாழ்பவர்களுக்கு வனவளம் ஒரு முக்கிய வாழ்க்கை ஆதாரமாக உள்ளது. கருங்கடல் கடற்கரை பகுதியில் மீன்பிடித்தல் தொழில் ஒரு முக்கியத் தொழிலாக நடக்கிறது.\n\nSection::::வேளாண்மை.\nகோர்க்லாரெலி மாகாணமானது திராட்சைப் பழ வேளாண்மை மற்றும் ஒயின் தயாரிப்பு நடக்கும் ஒரு முக்கியமான பகுதியாகும். திராட்சை, செர்ரி இலைகள் மற்றும் கடுகு விதைகளால் ஆன \"ஹர்தாலியே\" என்ற சிரப், இப்பகுதியில் உள்ள சிறப்பான மது அல்லாத பானமாகும்.\n\nSection::::உள்ளூர் இடங்கள்.\nடுப்னிசா குகை என்பது மாகாணத்தில் உள்ள ஒரு பிரபலமான இயற்கை பகுதியாகும். இது வடக்கில் மாகாணத்தின் எல்லைகளுக்குள் உள்ள ஒரு தனித்துவமான புவியியல் அமைப்பு ஆகும். மாகாணத்தில் அமைந்துள்ள 60 கி.மீ நீளமுள்ள கருங்கடல் கடற்கரையானது துருக்கியில் மிகவும் அழகிய மற்றும் வளர்ச்சி அடையாத கடற்கரைகளில் ஒன்றாகும். கடற்கரையில் இரண்டு பாதுகாக்கப்பட்ட இயற்கை பகுதிகள் உள்ளன. அதாவது வடக்கே சாகா கோலே ( சாகா ஏரி ) ஒரு பாதுகாக்கப்பட்ட ஒரு இயற்கை பகுதி அடுத்து தெற்கே கசதுரா கோர்பெஸி (கசதுரா விரிகுடா) ஒரு பாதுகாக்கப்பட்ட இயற்கை பகுதி ஆகும். இந்த தளங்களானது அவற்றின் ஆபத்தான சுற்றுச்சூழல் அமைப்புகளுடன் பல அச்சுறுத்தலுக்கு உள்ளான உள்ளூர் தாவரங்கள் மற்றும் விலங்கு இனங்களைக் கொண்டுள்ளன.\n\nSection::::மாவட்டங்கள்.\nகோர்க்லாரெலி மாகாணம் எட்டு மாவட்டங்களாக பிரிக்கப்பட்டுள்ளது.\n"}
{"id": "463068", "url": "https://ta.wikipedia.org/wiki?curid=463068", "title": "பாண்டுங் புவியியல் அருங்காட்சியகம்", "text": "பாண்டுங் புவியியல் அருங்காட்சியகம்\n\nபாண்டுங் புவியியல் அருங்காட்சியகம் (Bandung Geological Museum) இந்தோனேசியாவில் மேற்கு ஜாவாவில் உள்ள ஒரு புவியியல் அருங்காட்சியகம் ஆகும்.\n\nSection::::துவக்கம்.\nஇந்த அருங்காட்சியகம் பாண்டுங் என்னுமிடத்தில் 10 டிசம்பர் 1871 ஆம் நாளன்று ஆறு விண்கற்கள் விழுந்த இடத்தில் திறந்து வைக்கப்பட்டதாகும். இந்த ஆறு விண்கற்களில் அரிய வகையான 11.5 கிலோ டி.கே.டபிள்யூ அடங்கும். அது பாண்டுங் புவியியல் அருங்காட்சியகத்திலும் பாரிஸ் வரலாற்று அருங்காட்சியகத்திலும் காட்சிப்படுத்தப்பட்டுள்ளது. ஜாவா பகுதியில் பல்வேறு இடங்களில் விழுந்த 13 விண்கற்கள் இங்கு காட்சிக்கு வைக்கப்பட்டுள்ளன.\n\nSection::::வருகையாளர்கள்.\nபாண்டுங் புவியியல் அருங்காட்சியகம் பாண்டுங்கில் உள்ள மிகப்பெரிய மற்றும் மிகவும் கவர்ச்சிகரமான அருங்காட்சியகம் ஆகும். இங்கு வரும் பார்வையாளர்களில் பெரும்பாலோர் மாணவர்களாகவும், மாணவர்களின் குழுக்களாகவும் உள்ளனர். இந்தோனேசியா முழுவதிலும் உள்ள நகரங்களிலிருந்து பள்ளிகளால் ஏற்பாடு செய்யப்பட்ட பேருந்துகளில் அந்த மாணவர்கள் இங்குள்ளவற்றைக் காண வருகிறார்கள். பார்வையாளர்களில் சிறிய பகுதியினரே குடும்பங்களைச் சேர்ந்தவர்களாக உள்ளனர்.\n\nSection::::வரலாறு.\nஇந்த புவியியல் அருங்காட்சியகத்தின் வரலாறு 1850 ஆம் ஆண்டில் டச்சு காலனித்துவ காலத்தின்போது தொடங்கப்பட்டது ஆகும். அந்த ஆண்டில்தான் இந்தோனேசியாவில் உள்ள டச்சு அரசாங்கம் இந்தோனேசியாவில் காணப்படுகின்ற புவியியல் பொருட்கள் குறித்து ஆய்வு மற்றும் சில ஆராய்ச்சிகளை மேற்கொள்வதற்கான ஒரு அமைப்பான டைன்ஸ்ட் வான் ஹெட் மிஜ்ன்வெசன் என்ற அமைப்பினை நிறுவியது. ஐரோப்பாவில் தொழில் புரட்சிக்கு ஆதரவினைத் தெரிவிப்பதற்கு அவர்களுக்கு தாதுக்கள் தேவை என்ற நிலை இருந்தது.\nஇந்த நிறுவனம் ஏராளமான தாதுக்கள், புதை படிவங்கள், வரைபடங்கள் மற்றும் அவை போன்றவற்றை சேகரித்து வந்தபோது, ​​அவற்றை பத்திரமாகச் சேமித்து வைக்கவும், மேற்கொண்டு அவற்றை பகுப்பாய்வு செய்யவும் அந்த நிறுவனத்திற்கு ஒரு இடத்தின் தேவை அவசியமாக இருந்தது. எனவே, இந்த சூழ்நிலையில் அவர்கள் 1928 ஆம் ஆண்டில் ரெம்ப்ராண்ட் ஸ்ட்ராட் என்ற இடத்தில் ஒரு ஒரு புவியியல் ஆய்வகத்தை கட்டி முடித்தனர். துரதிர்ஷ்டவசமாக, ஜப்பான் காலனித்துவமயமாக்கல் மற்றும் சுதந்திரத்திற்கு பிந்தைய போர் ஆகியவற்றின் காரணமாக பெரும்பாலான ஆவணங்களை இழக்கும் சூழல் ஏற்பட்டது. இப்போது ரெம்ப்ராண்ட் ஸ்ட்ராட்டின் ஸ்டார்ட் என்ற பெயரானது டிபோனெகோரோ ஸ்டிரீட் என்று பெயர் மாற்றம் செய்யப்பட்டது. மேலும் புவியியல் ஆய்வகத்தின் ஆர்ட் டெகோ கட்டிடம் புவியியல் அருங்காட்சியகமாக மாறியுள்ளது. இந்த அருங்காட்சியகம் அதன் தற்போதைய தோற்றத்திற்கு 1999-2000 காலப்பகுதியில் புதுப்பிக்கப்பட்டது, இதற்கு JICA (ஜப்பான் சர்வதேச கூட்டு நிறுவனம்) நிதி உதவி அளித்தது.\n\nSection::::காட்சிப்பொருள்கள்.\nபார்வையாளர்கள் அருங்காட்சியகத்திற்கு உள்ளே நுழைந்தவுடன், ஒரு புளோரா யானையின் புதை படிவத்தைக் (எலிபாஸ் ஹைசுட்ரிண்டிகஸ்) காண முடியும். அது பார்வையாளர்களை வாழ்த்தி உள்ளே அழைப்பது போல உள்ளது. இது மண்டபத்தின் நடுவில் உயரமாக நின்ற நிலையில் உள்ளது. அது ஓர் ஆண் யானையுடையது ஆகும். இந்த ஆண் யானையானது 165,000 ஆண்டுகளுக்கு முன்பு வாழ்ந்து, பின்னர் தன்னுடைய 49 ஆம் வயதில் இறந்தது. அந்த யானையின் புதைபடிவம் 2009 ஆம் ஆண்டில் புளோரா மாவட்டத்தில் கண்டுபிடிக்கப்பட்டது. இந்த புதை படிவத்தின் கண்டுபிடிப்பினை ஒரு அசாதாரணமான கண்டுபிடிப்பாகக் கொள்ளலாம். ஏனெனில் அந்த யானையின் 85 விழுக்காட்டு புதை படிவங்கள் அப்படியே உள்ளன.\nஇந்த மண்டபத்திலிருந்து அடுத்து சுற்றிப் பார்ப்பதற்கு மூன்று வகையான வாய்ப்புகள் பார்வையாளர்களுக்காகக் காத்திருக்கின்றன. இடது புறத்தில் இந்தோனேசியாவின் புவியியலை ஆராய முடியும். வலது புறத்தில் வாழ்க்கையின் வரலாற்றை ஆராய முடியும். அல்லது மேல் தளத்திற்குச் சென்றால் அங்கு புவியியல் வளங்கள், நன்மைகள் மற்றும் பேரழிவுகள் தொடர்பானவற்றை ஆராயலாம்.\n\nSection::::இந்தோனேசியாவின் புவியியல்.\nஇந்தப் பகுதியானது புவியியல் அருங்காட்சியகத்தின் மேற்குப் பிரிவில் அமைந்துள்ளது. முதன்மை நுழைவாயிலிலிருந்து இடது புறம் சென்று இவ்விடத்தை அடையலாம். முதல் காட்சிப்பொருள் பூமியின் தோற்றம் பற்றி விவரிக்கிறது. விண்கற்களின் தொகுப்புகளை இங்கே காணலாம். மார்ச் 19, 1884 ஆம் நாளன்று இல் கிழக்கு ஜாவாவில் உள்ள மடியூனில் காணப்பட்ட ஜாடிபெங்கிலோன் இங்கு காட்சிப்படுத்தப்பட்டுள்ள மிகப்பெரிய விண்கல் ஆகும். இதன் எடை 156 கிலோ ஆகும். அசாதாரண ஜாடிபெங்கிலோன் விண்கல்லைத் தவிர இங்கு இந்தோனேசியா முழுவதிலும் இருந்து குவார்ட்ஸ், அமேதிஸ்ட் போன்ற பல வகையான தாதுக்கள் மற்றும் டயபாஸ், டையோரிட், செக்கிஸ் மைக்கா, லாவா பாசல், கிரானைட் போன்ற பாறை வகைகள் காட்சிப்படுத்தப்பட்டுள்ளன.\n\nSection::::வாழ்க்கையின் வரலாறு.\nஅடுத்து வாழ்க்கையின் வரலாறு என்ற பகுதி அமைந்துள்ளது. அங்கு பல கால அளவுகளைச் சேர்ந்த அதிக எண்ணிக்கையிலான புதை படிவங்கள் காட்சிக்கு வைக்கப்பட்டுள்ளன. அவற்றுள் மிக பழமையான புதை படிவம் 3.5 பில்லியன் ஆண்டுகளுக்கு முன்பு இருந்த ஸ்ட்ரோமாடோலைட் ஆகும். இந்த அருங்காட்சியகத்தில் கேம்பிரியனுக்கு முந்தைய காலத்தைச் சேர்ந்த ட்ரைலோபிட் உள்ளது, மெசோசோய்கிலிருந்து கொணரப்பட்ட டைரனோசொரஸ் ரெக்ஸ் (டி.ரெக்ஸ்) மாதிரி மற்றும் இந்தோனேசியாவிலிருந்து வந்த யானை போன்றவை இங்கு உள்ளன.\n\nSection::::புவியியல் வளங்கள் போன்றவை.\nமேல் தளத்தில் புவியியல் வளங்கள், மனிதகுலத்திற்கான அவற்றின் நன்மைகள் மற்றும் அவை விவேகமின்றி பயன்படுத்தப்படும்போது சந்திக்கின்ற பேரழிவுகள் ஆகியவை காட்சிப்படுத்தப்பட்டுள்ளன. இந்தப் பகுதியானது ஆடியோ காட்சி தொழில்நுட்பத்துடன் அமைந்துள்ள நவீன காட்சிக்கூடமாகும். முதல் பதிவாக ஒரு எரிமலை உருவாகி வெடிக்கும் வரை உள்ளதை விளக்கும் ஒரு குறும்படம் உள்ளது. இத்தளத்தில் உலோகம் மற்றும் உலோகம் அல்லாத பல்வேறு தாதுக்களின் பல காட்சிப் பொருள்களையும் காண முடியும். அவற்றில்தங்கம் (Au), வெள்ளி (Ag), பிளாட்டினம் (Pt), தாமிரம் (Cu), தகரம் (Sn), துத்தநாகம் (Zn), இரும்பு (Fe), பளிங்கு, அயோடின் (I), கிரானைட், ஃபெல்ட்ஸ்பார் மற்றும் சல்பர் (எஸ்). இந்தோனேசியா நிக்கல் (நி), டின் (எஸ்.என்) மற்றும் மாங்கனீசு (எம்.என்) போன்றவை அடங்கும்.\n"}
{"id": "463069", "url": "https://ta.wikipedia.org/wiki?curid=463069", "title": "அசுபர் உசைன்", "text": "அசுபர் உசைன்\n\nஅசுபர் உசேன் ( Azfar Hussain ) ஒரு பங்களாதேஷ் கோட்பாட்டாளர், விமர்சகர், கல்வியாளர், இருமொழி எழுத்தாளர், கவிஞர், மொழிபெயர்ப்பாளர் மற்றும் பொது அறிவுஜீவி ஆவார். இவர் ப்ரூக்ஸ் கல்லூரியில் உள்ள உள்கலாச்சார கல்வி பிரிவில் இணை பேராசிரியராக உள்ளார்.மிச்சிகனில் உள்ள கிராண்ட் பள்ளத்தாக்கு மாநில பல்கலைக்கழகத்தில் பேராசிரியராக உள்ளார். மேலும் உயர் கல்விக்கான உலகளாவிய மையத்தின் துணைத் தலைவராகவும் மற்றும் ஆங்கிலம், உலக இலக்கியம், மற்றும் இடைநிலை ஆய்வுகள் போன்ற பிரிவுகளிலுக்கு கவுரப் பேராசிரியராகவும் இருக்கிறார். வாஷிங்டன் மாநில பல்கலைக்கழகம், பவுலிங் கிரீன் மாநில பல்கலைக்கழகம் மற்றும் ஓக்லஹோமா மாநில பல்கலைக்கழகத்தில் ஆங்கிலம், உலக இலக்கியம், இன ஆய்வுகள் மற்றும் கலாச்சார ஆய்வுகள் பிரிவுகளை மாணவர்களுக்கு கற்பித்தார். பங்களாதேஷில், ஜஹாங்கிர்நகர் பல்கலைக்கழகம் மற்றும் நார்த் சவுத் பல்கலைக்கழகத்திலும் ஆங்கிலம் கற்பித்தார். லிபரல் ஆர்ட்ஸ் பங்களாதேஷ் பல்கலைக்கழகத்தில் ஸ்காலர்-இன்-ரெசிடென்ஸ் மற்றும் கோடைகால சிறப்புப் பேராசிரியராக ஆங்கிலம் மற்றும் மனிதநேய பேராசிரியராகவும் பணியாற்றினார். இவர் \"ரைசோம்ஸ்: கல்ச்சுரல் ஸ்டடீச் இன் எமெர்ஜிங் நாவ்லேட்சில்\" ஆலோசனைப் பதிப்பாசிரியராக உள்ளார். பெங்காலி பத்திரிகைகள் நதுன் திகன்தா மற்றும் சர்பஜன்கோதா ஆகிய ஆசிரியர் குழுக்களில் இவர் உறுப்பினராக உள்ளார்.\n\nஉசைன்-ஆங்கிலம் மற்றும் பெங்காலி இரண்டிலும்-மேற்கத்திய-மொழிகளில் அல்லாத நூல்களை மொழிபெயர்ப்பு செய்துள்ளார். மேலும் நூற்றுக்கணக்கான கல்வி சார்ந்த பிரபலமான மற்றும் ஆக்கபூர்வமான கட்டுரைகளை வெளியிட்டுள்ளார். மேலும் ஐக்கிய அமெரிக்காவிலுள்ள தொல்குடி அமெரிக்கர் கவிதை உட்பட பலதரப்பட்ட தலைப்புகளில் எழுதியிருக்கிறார். கேப்ரியல் கார்சியா மார்க்வெஸின் கதைகள் மற்றும் ஸ்டீபன் மல்லர்மே, விசென்ட் அலிக்சாண்ட்ரே, மற்றும் ரோக் டால்டன் ஆகியோரின் கவிதைகளை இவர் வங்காள மொழியில் மொழிபெயர்த்தார். கபீரின் பாடல்களையும் பைஸ் அஹ்மத் ஃபைஸின் கவிதைகளையும் இவர் ஆங்கிலத்தில் மொழிபெயர்த்தார்.\n\nஉசைன் சர்வதேச அளவில் அறியப்பட்ட பொதுப் பேச்சாளர் ஆவார். மேலும் இவர் பங்களாதேஷ் சமூகம், கலாச்சாரம் மற்றும் அரசியல் தொடர்பான ஊடக நேர்காணல்களின் அடிக்கடி கலந்து கொண்டு வருகிறார்.\n\nSection::::கல்வி மற்றும் தொழில் வாழ்க்கை.\nஅசுபர் உசேன் டாக்கா பல்கலைக்கழகத்தில் தனது இளங்கலைப் பட்டத்தினையும் (ஹானர்ஸ்) மற்றும் முதுகலைப் பட்டத்தினையும் ஆங்கிலப் பிரிவில் பெற்றார். இவர் ஃபுல்பிரைட் பெல்லோஷிப்பின் கீழ் ஆங்கிலத்தில் தனது இரண்டாவது முதுகலைப் பட்டத்தினைப் பெற்றார். வாஷிங்டன் ஸ்டேட் யுனிவர்சிட்டியிலிருந்து ஆங்கிலம் மற்றும் உலக இலக்கியத்தில் முனைவர் பட்டத்தினையும் பெற்றார். 2004 ஆம் ஆண்டில் வாஷிங்டன் ஸ்டேட் யுனிவர்சிட்டியில் ஆங்கிலத் துறையில் போஸ்ட்டாக்டோரல் பிளாக்பர்ன் ஃபெலோவாகவும் பணியாற்றினார். 1990 ஆம் ஆண்டுகளின் முற்பகுதியிலிருந்து பங்களாதேஷில் தங்கியிருந்த காலத்தில் உசைன் பங்களாதேஷின் செயல் பொதுச் செயலாளராகவும் பணியாற்றினார். உயர் கல்விக்கான உலகளாவிய மையத்தின் துணைத் தலைவராகவும் மற்றும் ஆங்கிலம், உலக இலக்கியம், மற்றும் இடைநிலை ஆய்வுகள் போன்ற பிரிவுகளிலுக்கு கவுரப் பேராசிரியராகவும் இருக்கிறார். வாஷிங்டன் மாநில பல்கலைக்கழகம், பவுலிங் கிரீன் மாநில பல்கலைக்கழகம் மற்றும் ஓக்லஹோமா மாநில பல்கலைக்கழகத்தில் ஆங்கிலம், உலக இலக்கியம், இன ஆய்வுகள் மற்றும் கலாச்சார ஆய்வுகள் பிரிவுகளை மாணவர்களுக்கு கற்பித்தார்.\n\nSection::::தனிப்பட்ட வாழ்க்கை.\nஅசுபர் உசேன் தனது வாழ்வின் பெரும்பான்மையான காலங்களை வங்காளதேசம் மற்றும் அமெரிக்காவிலும் கழித்து வருகிறார். இவர் தற்போது மிச்சிகனில் உள்ள அலெண்டேலில் வசித்து வருகிறார். இவருக்கு 2002 ல் திருமணம் நடந்தது. சல்மா உசேன் என்ற மகள் உள்ளார்.\n"}
{"id": "463075", "url": "https://ta.wikipedia.org/wiki?curid=463075", "title": "சம்சர் ரகுமான்", "text": "சம்சர் ரகுமான்\n\nசம்சர் ரகுமான் (Shamsur Rahman (poet) ; 23 அக்டோபர் 1929 - 17 ஆகஸ்ட் 2006) ஒரு வங்களாதேச கவிஞர், கட்டுரையாளர் மற்றும் பத்திரிகையாளர் ஆவார். ஒரு சிறந்த எழுத்தாளரான ரகுமான் அறுபதுக்கும் மேற்பட்ட கவிதைத் தொகுப்புகளை வெளியிட்டுள்ளார். மேலும் 20 ஆம் நூற்றாண்டின் பிற்பகுதியின் வங்காள இலக்கியத்தில் ஒரு முக்கிய நபராகக் கருதப்படுகிறார். இவர் வங்காளதேசத்தின் \"அதிகாரப்பூர்வமற்ற அரசவைக் கவிஞராகக்\" கருதப்பட்டார். அவரது கவிதை மற்றும் எழுத்துக்களில் தாராளவாத மனிதநேயம், மனித உறவுகள், இளைஞர்களின் காதல் கிளர்ச்சி, வங்காளதேசத்தில் தோன்றிய மற்றும் அதன் விளைவாக ஏற்பட்ட நிகழ்வுகள் மற்றும் மத அடிப்படைவாதத்திற்கு எதிர்ப்பு ஆகியவை முக்கியக் கருப்பொருளாக உள்ளது.\n\nSection::::கல்வி.\nசம்சூர் ரகுமான் மஹுத்-துலி, டாக்காவில் தனது தாத்தாவின் வீட்டில் பிறந்தார். நர்சிங்டி மாவட்டத்தின் ராய்புரா தானாவுக்கு அருகில், பஹர்டோலி என்ற கிராமத்தில் மேக்னா ஆற்றின் கரையில் அவரது மூதாதையர் வீடு அமைந்துள்ளது. இவரது பெற்றோருக்கு இவர் பதின்மூன்று குழந்தைகளில் நான்காவது குழந்தை ஆவார். இவர் போகோஸ் உயர்நிலைப் பள்ளியில் கல்வி கற்றார். அந்தப் பள்ளியில் 1945 ஆம் ஆண்டில் இவர் மெட்ரிகுலேஷன் தேர்வில் தேர்ச்சி பெற்றார். பின்னர் இவர் டாக்கா கல்லூரியில் படித்துக் கொண்டிருக்கும் போது கவிதை எழுதத் துவங்கினார். தனது 18 ஆம் வயதில் இவர் கல்லூரியில் பட்டம் பெற்றார்.இவர் மூன்று ஆண்டுகளாக டாக்கா பல்கலைக்கழகத்தில் ஆங்கில இலக்கியம் பயின்றார், ஆனால் தேர்வில் கல்ந்துகொள்ளவில்லை. மூன்று வருட இடைவெளிக்குப் பிறகு ஆங்கிலப் பிரிவில் சேர்க்கப்பட்டு 1953 ஆம் ஆண்டில் பி.ஏ. பட்டம் பெற்றார். பின்பு அதே கல்லூரியில் இவர் ஆங்கிலத்தில் முதுகலைப் பட்டம் பெற்றார்.\n\nமெட்ரிகுலேசன் தேர்விற்குப் பிறகு இவர் தனது ஓய்வு நேரத்தில் ரவீந்திரநாத் தாகூரின் கோல்போ குச்சோவைப் படித்தார். இந்த புத்தகம் தன்னை அசாதாரண உலகத்திற்கு அழைத்துச் சென்று முற்றிலும் மாறுபட்ட ஆளுமையாக மாற்றியது என்று இவர் கூறினார். 1949 ஆம் ஆண்டில், அவரது கவிதை \"யுனிஷோ யூனோபொன்ச்சாஷ்\" வெளியானது. இந்த கவிதையினை நளினி கிசோர் தொகுத்து \"சோனார் பங்களா பதிப்பகத்தால்\" வெளியிடப்பட்டது.\n\nஇவர், 1980 ஆம் ஆண்டுகளில் தேசிய நாளேடான \"டைனிக் பங்களா\" மற்றும் \"வீக்லி பிச்சித்ராவின்\" பத்திரிகையாளராக நீண்ட காலமாக பணியாற்றினார். பிறவியில் இருந்தே ஒரு கூச்ச சுபாவமுள்ள இவர் 1990 ஆம் ஆண்டில் வங்காளதேசத்தில் மத அடிப்படைவாதம் மற்றும் பிற்போக்குத்தனமான தேசியவாதத்திற்கு எதிராக வெளிப்படையாக கருத்துக்களை தெரிவித்து வந்தார். இதன் விளைவாக, இவர் அரசியல் ரீதியாக இஸ்லாமியர்களின் எதிரியாக கருதப்பட்டார். இது சனவரி 1999 ஆம் ஆண்டில் போராளி ஹர்கத்-உல்-ஜிஹாத்-அல்-இஸ்லாமியால் இவர் கொலை செய்ய முயற்சி நடந்தது. ஆனால் அந்த முயற்சியில் இருந்து தப்பினார்.\n\nSection::::இறப்பு.\n1990 ஆம் ஆண்டின் இறுதியில் அவரது உடல்நிலை மோசமாக இருந்தது. இரண்டு சந்தர்ப்பங்களில் அவருக்கு இருதய அறுவை சிகிச்சை செய்யப்பட்டது. 12 நாட்கள் கோமா நிலையில் இருந்த இவர் இதயம் மற்றும் சிறுநீரக செயலிழப்பு காரணமாக ஆகஸ்ட் 17, 2006 அன்று இறந்தார். அப்போது அவருக்கு வயது 76 ஆகும்.\n\nSection::::அஞ்சலி.\nமரணத்திற்குப் பின் அக்டோபர் 23, 2018 அன்று ரஹ்மானின் 89 வது பிறந்தநாளில் கூகிள் கேலிச் சித்திரம் மூலம் அவரை கௌரவித்தது.\n\nSection::::விருதுகள்.\nஆடம்ஜி விருது (1962) பங்களா அகாடமி இலக்கிய விருது (1969)\n\nஏகுஷே படக் (1977) ஸ்வாதிநாதா திபோஷ் விருது (1991)\n\nஜப்பானின் மிட்சுபிஷி விருது (1992) இந்தியாவைச் சேர்ந்த ஆனந்த புரோஷ்கர் (1994).\n\nமுதுநிலை ஆசிரியர்களுக்கான டி.எல்.எம் தெற்காசிய இலக்கிய விருது, 2006.\n"}
{"id": "463079", "url": "https://ta.wikipedia.org/wiki?curid=463079", "title": "நசித் கமல்", "text": "நசித் கமல்\n\nநசித் கமல் (Nashid Kamal பிறப்பு 19 மார்ச்) ஒரு பங்களாதேச பாடகர், எழுத்தாளர் மற்றும் மக்கள்தொகையியல் பேராசிரியர் ஆவார். இவர் பெங்காலி நாட்டுப்புற பாடகர் அப்பாசுதீன் அகமதுவின் மூத்த பேத்தி ஆவார். கமல் ஒரு காஜி நஸ்ருல் அதிபராக பரவலாகக் கருதப்படுகிறார். நஸ்ருலின் படைப்புகளுக்காவும் அவர் செய்த பங்களிப்பிற்காகவும், 2009 இல் நஸ்ருல் அகாடமியிலிருந்து \"நஸ்ருல் விருது\" மற்றும் 2014 இல் நஸ்ருல் நிறுவனத்திலிருந்து \"நஸ்ருல் படக்\" உள்ளிட்ட விருதுகளைப் பெற்றுள்ளார்.\n\nSection::::பின்னணி.\nஇங்கிலாந்தின் லண்டனில் முஸ்தபா கமல் மற்றும் ஹுஸ்னே அரா கமல் ஆகியோருக்குப் பிறந்த மூன்று குழந்தைகளில் கமல் மூத்தவர் ஆவார். அவரது தந்தை ஒரு வழக்கறிஞர் ஆவார். மேலும் அவர் வங்காளதேச தலைமை நீதிபதியாகவும் பணியாற்றினார். அவரது தாயார் ஒரு கவிஞர் மற்றும் பேராசிரியர். அவர் ஓய்வு பெறுவதற்கு முன்பு டாக்கா பல்கலைக்கழகத்தில் சமூக நலத் துறையின் தலைவராக இருந்தார். இவருக்கு நெய்லா சத்தர் மற்றும் நசீபா கே. மோனெம் என்ற இரண்டு சகோதரிகள் உள்ளனர். அவரது மாமா, முஸ்தபா ஜமான் அப்பாஸி, வங்காளதேச இசைக்கலைஞர் மற்றும் அத்தை ஃபெர்ட சி ரஹ்மான் பிரபல வங்காளதேச பின்னணி பாடகர் ஆவார். இரண்டு வயதில், நஷீத் கமல் தனது பெற்றோருடன் வாழ தனது தாய் நாடான பங்களாதேஷுக்குச் (முந்தைய கிழக்கு பாகிஸ்தான் ) சென்றார்.\n\nகமல் சிறு வயது முதலே பாட கற்றுக் கொண்டார். டிசம்பர் 25, 1964 அன்று, கிழக்கு பாகிஸ்தான் மையமான பாகிஸ்தான் தொலைக்காட்சியில் நடைபெற்ற நிகழ்ச்சி ஒன்றில் தோன்றினார். தனது கல்வியினைத் தவிர்த்து இவர் உஸ்தாத் பிசி கோம்ஸ், உஸ்தாத் அக்தர் ஷாட்மானி, உஸ்தாத் குவாடர் ஜமீரி மற்றும் பண்டிட் ஜஸ்ராஜ் உள்ளிட்ட பல குறிப்பிடத்தக்க குருக்களிடமிருந்து இசையைக் கற்கத் தொடங்கினார் இசை மற்றும் பாடலைக் கற்றுக்கொள்வதோடு மட்டுமல்லாமல், அவர் ஒரு விவாத நிகழ்ச்சிகளில் பங்கேற்பவராகவும் மற்றும் தொலைக்காட்சி தொகுப்பாளராகவும் ஆனார். பங்களாதேஷில் \"டோர்கோ ஜுக்தி டோர்கோ\" என்றழைக்கப்படும் முதல் தொலைக்காட்சி விவாத போட்டியில் \"பங்கேற்றபோது\" இவருக்கு 975 ஆம் ஆண்டில் கமலுக்கு சிறந்த பேச்சாளர் பரிசு வழங்கப்பட்டது,\n\nகமல் வங்காளம் இராணுவத்தில் பணியாற்றிய அனிஸ் வைசு எனும் ஒரு மருத்துவரைத் திருமணம் செய்தார். இவர் ஓய்வு பெற்ற மேஜர் ஜெனரல் ஆவார் . அவர் 2002 இல் இறந்தார். இவருக்கு அர்மீன் மூசா மற்றும் ஆஷ்னா மூசா என்ற இரண்டு மகள்கள் உள்ளனர். ஆர்மீன், ஒரு பாடகர்-பாடலாசிரியராக உள்ளார். ஆஷ்னா ஒரு வழக்கறிஞர் மற்றும் இங்கிலாந்தில் வசிக்கிறார்\n\nSection::::கல்வி.\nகமல் ஹோலி கிராஸ் பெண்கள் உயர்நிலைப் பள்ளியில் பயின்றார். 1973 ஆம் ஆண்டில் மேல்நிலைப் பள்ளி சான்றிதழ் (எஸ்.எஸ்.சி) தேர்வில் சிறுமிகளுக்கான தகுதி பட்டியலில் 7 வது இடத்தைப் பிடித்தார். 1975 ஆம் ஆண்டில், ஹோலி கிராஸ் கல்லூரியில் இருந்து மேல்நிலைத் தேர்வின் தகுதிப் பட்டியலில் 2 வது இடத்தைப் பிடித்தார். அவர் டாக்கா பல்கலைக்கழகத்தில் இளம் அறிவியல் பட்டத்திற்காக புள்ளிவிவரங்கள் பிரிவில் பாடம் பயின்றார். மேலும் 1980 ஆம் ஆண்டில் முதல் பட்டம் பெற்றார். பின்னர், கமல் கணித பிரிவில் முதுகலைப் பட்டம் பெறுவதற்காக கனடாவின் ஒன்டாரியோவின் ஒட்டாவாவில் உள்ள கார்லேடன் பல்கலைக்கழகத்திற்கு சென்றார்.மேலும் 1982 இல் பட்டம் பெற்றார். கமல் 1996 ஆம் ஆண்டில் முனைவர் பட்டம் பெற்றார்.\n"}
{"id": "463084", "url": "https://ta.wikipedia.org/wiki?curid=463084", "title": "முப்பரிமாணம் (2017 திரைப்படம்)", "text": "முப்பரிமாணம் (2017 திரைப்படம்)\n\nமுப்பரிமாணம் இத்திரைப்படம் 2017 ல் வெளிவந்த காதல் கலந்த சுவாரசியமான திரைப்படமாகும். அதிரூபன் இத்திரைப்படத்தை எழுதி இயக்கியிருந்தார். இத்திரைப்படத்தின் முக்கிய வேடங்களில் சாந்தணு பாக்கியராஜ் மற்றும் சிருஷ்தி டாங்கே ஆகியோரும் இவர்களுடன் ஸ்கண்டா அசோக், ரவி பிரகாஷ் மற்றும் தம்பி ராமையா ஆகியோரும் நடித்திருந்தனர். ஜீ. வீ. பிரகாஷ் இத்திரைப்படத்திற்கு இசையமைத்திருந்தார். ராசாமதி இத்திரைபடத்திற்கு ஒளிப்பதிவு செய்திருந்தார். இத்திரைப்பட தயாரிப்பு 2015 இன் பிற்பகுதியில் தொடங்கப்பட்டு 2017 மார்ச் மாதம் மூன்றாம் திகதி திரையிடப்பட்டது.\n\nSection::::நடிகர்கள்.\nசாந்தணு பாக்கியராஜ்- கதிர்\nசிருஷ்தி டாங்கே- அனுஷா\nஸ்கண்டா அசோக்- சந்தோஷ்\nதம்பி ராமையா- படகு முதளாளி\nபுளோரன் பெரேய்ரா- அனுஷாவின் தந்தை \nரவி பிரகாஷ்-அனுஷாவின் மாமா\nஅப்புகுட்டி- லோகு\nசுவாமிநாதன் - அறிவுடை\nபி. வி. சந்திரமௌளி- விக்னேஸ்வரன் ஐபிஎஸ் , கதிரின் தந்தை \nகல்யாணி நடராஜன்- கதிரின் அம்மா \nரேகா சுரேஷ் - அனுஷாவின் அம்மா\nஅவிஸ் மனோஜ் குமார் - கதிரின் நண்பன்\nசிறப்பு தோற்றம்\nஆரி\nஐஸ்வர்யா ராஜேஷ் \nஆர்யா\nஅசோக் செல்வன்\nவொபி சிம்கா\nஜக்கி ஜெரோப்\nஜனனி ஜயர்\nகே. பாக்கியராஜ் \nகலையரசன்\nகீர்த்தி விஜய்\nகிரிஷ்\nபாண்டியராஜன்\nபார்த்தீபன்\nபூர்ணிமா பாக்கியராஜ் \nபிரபு\nபிரசன்னா \nபிரேம்ஜி அமரன்\nபிருத்வி ராஜன்\nராதிகா\nராஜேந்திரன் \nரம்யா கிருஷ்ணன் \nசங்கீதா \nசூரி\nவெங்கட் பிரபு\nவிதார்த்\nவிஜய் அந்தோணி \nவிவேக் \nSection::::தயாரிப்பு.\n2015 இன் ஆரம்பத்தில் சாந்தணு பாக்கியராஜ் அதிரூபன் இயக்கும் இத்திரைப்படத்திற்கு கையெழுத்திட்டார். அதிரூபன் பாலாவிடம் உதவி இயக்குனராக பணியாற்றியவர். அதுமட்டுமல்லாமல் இத்திரைப்படம் தன் வாழ்நாளை உயிர்பிக்கவந்த திரைப்படம் என நம்பிக்கை தெரிவித்திருந்தார் . வெற்றிமாறன் இத்திரைப்படத்தை இயக்குவதற்கு ஊக்கமளித்ததுடன் சாந்தணுவை கதாநாயகனாகவும் தெரிவு செய்திருந்தார் . காரணம் சாந்தணு இயல்பாகவே நடிக்ககூடியவர் என்பதாலும் நன்றாக நடனமாடக்கூடியவர் என்பதாலும் தெரிவு செய்யப்பட்டார் என்பது குறிப்பிடத்தக்கது. மேலும் இத் திரைப்படத்திற்கான திரைக்கதையை ஏழு வருடங்கள் எடுக்கப்பட்டுள்ளது. மேலும் இத்திரைப்படமானது பல தோல்விப்படங்களின் பின் சாந்தணுவிற்கு சிறந்தபடமாக அமைந்துள்ளது. \n"}
{"id": "463096", "url": "https://ta.wikipedia.org/wiki?curid=463096", "title": "காட்சு, ஈரான்", "text": "காட்சு, ஈரான்\n\nகாட்சு (Qods ; , பிற பெயர்கள் : சாரியி காட்சு = காட்சு நகரம் (Shahr-e Qods) ; முந்தையப் பெயர்கள் : Karaj, Qal‘eh Hasan, Qal‘eh-ye Ḩasan Khān) என்று அழைக்கப்படும் நகரமானது, கோட்சு கவுண்டியில் இருக்கும் நகரம் ஆகும். மேலும், அந்த கவுன்டியின் தலைநகரமாகவும் இருக்கிறது. 2006 ஆம் ஆண்டு எடுக்கப்பட்ட மக்கள் தொகைக் கணக்கெடுப்பின்படி, இந்நகரத்தின் மக்கள் தொகை 229,354 நபர்கள் ஆகும். இந்நபர்கள் 60,331 குடும்பங்களில் வாழ்ந்தனர். 1989 ஆம் ஆண்டில் கோட்ஸ் அதிகாரப்பூர்வமாக நகராட்சியாக மாறியது. பாரசீக வளைகுடா புரோ லீக் (Persian Gulf Pro League) அணியான பேக்கன், இங்குள்ள சாகரே கோட்சு மைதானத்தினால் விளையாடுகிறது.\n\nSection::::கல்வி.\nஇந்த நகரத்தில் மூன்று பல்கலைக் கழகங்கள் உள்ளன: இசுலாமிய ஆசாத் பல்கலைக்கழகம், சாகர்-ஈ கோட்சின் கிளை, பயன்பாட்டு அறிவியல், தொழில்நுட்ப பல்கலைக்கழகம், பயாம்-இ-நூர் பல்கலைக்கழகம் ஆகிய புகழ் பெற்ற கல்வியகங்கள் உள்ளன.\n\nSection::::புவியிடம்.\nபுவியின் ஐந்து கண்டங்களில் ஒன்றான ஆசியக் கண்டத்தின், மேற்குப் பகுதியில் , பதினெட்டு மத்திய கிழக்கு நாடுகள் உள்ளன. இந்த நாடுகளிலேயே பரப்பளவில், இரண்டாவது பெரிய நாடக இருக்கும் நாடானது ஈரான் என்ற இசுலாமிய நாடாகும். இதன் பண்டைய வரலாற்றுப் பெயர் பெர்சியா என்பதாகும். இந்த நாட்டின் அளவுள்ள நிலப்பரப்பானது, பல்வேறு நில ஆட்சிக்குரிய அரசுப் பணிகளுக்காக, முப்பத்தொரு மாகாணங்களாக பிரிக்கப்பட்டுள்ளன. அதில் இருக்கும் ஒரு மாகாணத்தின் பெயர் தெகுரான் மாகாணம் ஆகும். இம் மாகாணத்தில் மட்டும் பதினாறு கவுன்டிகள் (county) என்று அழைக்கப்படும் தமிழகத்தின் மாவட்டங்கள் போன்ற ஆட்சி அமைப்பு உள்ளன. இந்த பதினாறு மாவட்டங்களில் (தெகுரான், தம்மாவன்டு, இரா, சமிர்நட்டு, வமின், சாரியர், இசுலமசகர், ரோபட் கரிம், பக்ட்சட்டு, பைரூசுக்கு, கியோட்சு, மலர்டு, பிசுவ, பகரேசுடன், பர்டீசு, குவார்சக்கு) ஒன்றான, காட்சு ( Qods County شهرستان قدس ) கவுன்டி / மாவட்டம் உள்ளது.\n\nSection::::மக்கள் தொகை.\n2016 ஆம் ஆண்டு மக்கள் தொகைக் கணக்கெடுப்பின்படி, ஒட்டுமொத்த ஈரான் நகரங்களின் மக்கள் தொகை அடர்வில் இந்த நகரம் இருபத்தியெழாவது இடத்தினைப் பெறுகிறது. 2006 ஆம் ஆண்டு மக்கள் தொகை கணக்கெடுப்பின்படி, இந்த நகரத்தில் 60,331 குடும்பங்கள் இருந்தன. அந்த குடும்ப உறுப்பினர்களின் எண்ணிக்கை 229,354 ஆக, மக்கள் தொகைக் கணக்கெடுப்பின் படி இருந்தது. பொதுவாக ஈரான் நாட்டில் நகரங்களில் மக்கள் குடியேற்றம், இருபதாம் நூற்றாண்டின் பிற்பகுதியில் இருந்து, வேகமாக அதிகரித்து வருகின்றது என ஐக்கிய நாட்டு ஆய்வுகள் கூறுகின்றன. இந்த நாட்டில் ஒவ்வொரு ஐந்து ஆண்டுகளுக்கும் ஒரு முறை மக்கள் தொகைக் கணக்கெடுப்பு எடுக்கப்படுகின்றது. இந்த நகரத்தில் பல்வேறு மொழியிலானப் பாரம்பரிய குடும்பங்கள் வாழ்ந்தாலும், பெரும்பான்மையான ஈரானியக் குடும்பங்களில் பிறந்தவர்கள், பல்வேறு எந்த வகையான சமூக சீரமைப்புடன் தொடர்புடையவர்களை விடவும், அதிக முக்கியத்துவத்தை, தமது குடும்ப வழித்தோன்றல்களுக்குக் கொடுக்கின்றனர். இதனால் அவர்கள் அருகருகே வாழ்ந்தாலும், தொலைவில் வாழ்ந்தாலும், சிறிய, பெரிய குடும்பங்களுக்கு இடையை உறவுப் பிணைப்புகள் உறுதியுடன் இருக்கின்றன. மேலும், அவரவர் நடத்தும் தொழில்களிலும் குடும்ப உறுப்பினர்கள் பின்னிப்பிணைந்து சமூகத்தில் நன்மதிப்பைப் பெறுகின்றனர். 2016 ஆம் ஆண்டு எடுக்கப்பட்ட தொகை கணக்கெடுப்பின்படி நகரத்தின் மக்கள் தொகை 309,605 நபர்கள் இருந்தனர். இதற்கு முன் எடுக்கப்பட்ட அரசின் மக்கள் தொகை கணக்கெடுப்பின்படி, 2011 ஆம் ஆண்டு, 283,517 நபர்கள் இருந்தார்கள். தற்பொழுதுள்ள மக்கள் தொகை எண்ணிக்கையுடன் ஒப்பிடும்போது, இந்நகரத்தின் மக்கள்தொகை அடர்வு +9.20% அதிகரித்துள்ளது.\n\n"}
{"id": "463099", "url": "https://ta.wikipedia.org/wiki?curid=463099", "title": "ஜோர்தானில் சுற்றுலா", "text": "ஜோர்தானில் சுற்றுலா\n\nஜோர்தானில் சுற்றுலா (ஆங்கிலம்: Tourism in Jordan ) ஜோர்டான் மத்திய கிழக்கில் ஒரு இறையாண்மை கொண்ட அரபு நாடு. ஜோர்தான் தெற்கே சவுதி அரேபியா, வடகிழக்கில் ஈராக், வடக்கே சிரியா, மேற்கில் இஸ்ரேல் மற்றும் பாலஸ்தீனம் ஆகியவற்றை எல்லைகளாக கொண்டுள்ளது. ஜோர்தான் மூலோபாய ரீதியாக ஆசியா, ஆப்பிரிக்கா மற்றும் ஐரோப்பாவின் குறுக்கே அமைந்துள்ளது. தலைநகரான அம்மான் ஜோர்தானின் அதிக மக்கள் தொகை கொண்ட நகரம் மற்றும் நாட்டின் பொருளாதார, அரசியல் மற்றும் கலாச்சார மையமாகும்.\n\nஉலகளாவிய புகழ்பெற்ற பெட்ரா (1985 முதல் யுனெஸ்கோ உலக பாரம்பரிய தளம், மற்றும் உலகின் புதிய ஏழு அதிசயங்களில் ஒன்று), ஜோர்டான் நதி, நெபோ மலை, மடாபா, ஏராளமான இடைக்கால மசூதிகள் மற்றும் தேவாலயங்கள் மற்றும் பழுதடையாத இயற்கை இடங்கள் ( வாடி இரம் மற்றும் ஜோர்டானின் வடக்கு மலைப் பகுதி போன்றவை) போன்ற வரலாற்று தளங்களை பார்வையிடுவது அதன் முக்கிய சுற்றுலா தலங்களில் அடங்கும். அத்துடன் கலாச்சார மற்றும் மத தளங்கள் மற்றும் மரபுகளை அவதானித்தல் ஆகியவற்றையும் கொண்டுள்ளது.\n\nஜோர்தான் சுகாதார சுற்றுலாவையும் வழங்குகிறது, இது சாக்கடல் பகுதி, கல்வி சுற்றுலா, நடைப் பிரயாணம், இசுநோர்கெலிங் மற்றும் இசுகூபா மூழ்கல் ஆகியவற்றில் அகபாவின் பவளப்பாறைகள், பாப்-கலாச்சார சுற்றுலா மற்றும் ஜோர்தானின் நகரங்களில் வணிகச் சுற்றுலா ஆகியவற்றை மையமாகக் கொண்டுள்ளது. 2009 ஆம் ஆண்டில் வந்த தோராயமாக 4.8 மில்லியன் சுற்றுலாப் பயணிகளில் பாதிக்கும் மேற்பட்டவர்கள் அரபு பயணிகள். முக்கியமாக வளைகுடாவின் அரபு நாடுகளிலிருந்து, தங்கள் விடுமுறைகளை ஜோர்தானில் கழிக்கத் திட்டமிட்டுள்ளதாகக் கூறினர்.\n\nSection::::முக்கிய சுற்றுலா தலங்கள்.\nநபேடியர்களின் இல்லமான வாடி மூசாவில் உள்ள பெட்ரா மலையில் செதுக்கப்பட்ட ஒரு முழுமையான நகரம் உள்ளது. இங்குள்ள பாறைகள் பிரமாண்டமானவை மற்றும் வண்ணமயமானவை, இவை பெரும்பாலும் இளஞ்சிவப்பு நிறத்தில் உள்ளன. மேலும் பண்டைய நகரத்தின் நுழைவாயில் மலையில் 1.25 கி.மீ குறுகலான பள்ளத்தாக்கு ஒன்று உள்ளது. இது சிக் என்று அழைக்கப்படுகிறது. நகரத்தில் பல்வேறு கட்டமைப்புகள் உள்ளன, இதில் அல் காஸ்னே உட்பட அனைத்தும் பாறையில் செதுக்கப்பட்டுள்ளன. இது \"கருவூலம்\" என்று அழைக்கப்படுகிறது. இது \"உலகின் புதிய ஏழு அதிசயங்களில்\" ஒன்றாகவும் வகைப்படுத்தப்பட்டுள்ளது.\n\nபெட்ராவில் ஆர்வமுள்ள பிற முக்கிய தளங்கள் தேவாலயம், ரோமன் திரையரங்கம், அரச குடும்ப கல்லறைகள், தியாகத்தின் உயர் இடம் ஆகியவை அடங்கும். 1812 ஆம் ஆண்டில் சுவிஸ் ஆய்வாளர் ஜோஹன் லுட்விக் புர்க்ஹார்ட் என்பவரால் பெட்ரா மேற்கத்திய உலகிற்காக மீண்டும் கண்டுபிடிக்கப்பட்டது. இது யுனெஸ்கோ உலக பாரம்பரிய தளமாக 1985 இல் பொறிக்கப்பட்டது.\n\nஉம் கைஸ் என்ற பாழடைந்த ஹெலனிஸ்டிக் கால ரோமானிய நகரம் ஒன்று உள்ளது. ஜெராஷ் அதன் பண்டைய ரோமானிய கட்டிடக்கலைக்கு பிரபலமானது, கொலோனட் வீதிகள், கொரிந்திய வளைவுகள், வெளிப்புற ரோமன் அரங்குகள் மற்றும் ஓவல் பிளாசா ஆகியவை அடங்கும்.\n\n2005 ஆம் ஆண்டில் யுனெஸ்கோவின் உலக பாரம்பரிய தளமாக பொறிக்கப்பட்ட உம் அர்-ராசாஸ், இந்த இடிபாடுகள் ரோமன், பைசாந்தியன் மற்றும் ஆரம்பகால முஸ்லீம் கட்டிடக்கலைகளின் கலவையைக் காட்டுகின்றன. அதன் பொக்கிஷங்களில் நாட்டின் மிகப்பெரிய தேவாலய மொசைக் தளம் உள்ளது; தளம் முழுமையாக அகழ்வாராய்ச்சி செய்யப்பட்டால் புதிய கண்டுபிடிப்புகள் மேலும் சாத்தியமாகும்.\n"}
{"id": "463101", "url": "https://ta.wikipedia.org/wiki?curid=463101", "title": "திதிஹாத்", "text": "திதிஹாத்\n\nதிதிஹாத் என்பது இந்தியாவின் உத்தராகண்டம் மாநிலத்தின் பிதௌரகட் மாவட்டத்தில் அமைந்துள்ள ஒரு நகரம் மற்றும் நகராட்சி ஆகும்.  இது பிதௌரகட் மாவட்டத்தின் பதினொரு நிர்வாக துணைப்பிரிவுகளில் ஒன்றாகும். மேலும் அதன் நிர்வாக தலைமையகமாகவும் செயற்படுகின்றது. இந்த நகரம் 6522 மக்கட் தொகையை கொண்டுள்ளது. திதிஹாத் மாநில தலைநகர் தெஹ்ராதுனில் இருந்து 520 கிமீ (320 மைல்) தொலைவில் அமைந்துள்ளது.\n\nSection::::வரலாறு.\nஇன்றைய திதிஹாத் பகுதி வரலாற்று ரீதியாக சிராகோட்டின் நிலப்பிரபுத்துவ ராய்கா மல்லா மன்னர்களால் ஆளப்பட்டது. மலாய் நாத்தின் பண்டைய ஷிரகோட் கோயில் ராய்கா மன்னர்களால் கட்டப்பட்டது. ஹரி மல்லா மன்னரின் காலம் வரை இந்த பகுதி நேபாளத்தின் டோட்டி இராச்சியத்தின் கீழ் இருந்தது. பின்னர் கி.பி 1581 இல் சந்த் வம்ச ஆட்சியாளர் ருத்ரா சந்தின் காலத்தில் இப்பகுதி சந்த் ஆட்சியாளர்களின் கட்டுப்பாட்டில் வந்தது. இன்றும் திதிஹாட்டில் பண்டைய கோட்டை மற்றும் கோயில்களின் எச்சங்கள் சில உள்ளன.\n\n1947 ஆம் ஆண்டில் ஐக்கிய மாகாணங்களின் அல்மோரா மாவட்டத்தில் திதிஹாத் தெஹ்ஸிலாக இருந்தது. இந்தியா பிரித்தானியாவிடம் இருந்து சுதந்திரம் பெற்ற பின் திதிஹாத் தெஹ்ஸிலும், அல்மோரா மாவட்டத்தின் பிற வடகிழக்கு பகுதிகளும் 1960 இல் புதிதாக உருவாக்கப்பட்ட பிதௌகரட் மாவட்டத்திற்கு மாற்றப்பட்டன. 2001-2011 ஆம் ஆண்டுகளில் 298 கிராமங்களை திதிஹாட் தெஹ்ஸிலிலிருந்து மாற்றுவதன் மூலம் புதிய தெஹ்ஸிலான பெரினாக் உருவாக்கப்பட்டது.\n\nSection::::புவியியல்.\nதிதிஹாட் 29.97 ° வடக்கு 80.15 ° கிழக்கு இந்தியாவின் உத்தராகண்டம் மாநிலத்தின் பிதௌகரட் மாவட்டத்தில் கடல் மட்டத்திலிருந்து 1,725 ​​மீ (5,659 அடி) உயரத்தில் அமைந்துள்ளது. இது மாவட்ட தலைமையக பிதௌகரடிலிருந்து 54 கி.மீ (34 மைல்) தொலைவில் அமைந்துள்ளது.  இந்நகர் 4 கிமீ (1.5 சதுர மைல்) பரப்பளவைக் கொண்டுள்ளது. ஒரு லட்சம் மற்றும் அதற்கு மேற்பட்ட மக்கட்தொகை கொண்ட அருகிலுள்ள நகரமான ஹால்ட்வானி (252 கிமீ (157 மைல்) தூரத்திலும், ஐந்து லட்சம் மற்றும் அதற்கு மேற்பட்ட மக்கட்தொகை கொண்ட அருகிலுள்ள நகரமான பரேலி 285 கிமீ (177 மைல்) தொலைவிலும் அமைந்துள்ளது.\n\nSection::::புள்ளிவிபரங்கள்.\n2011 ஆம் ஆண்டு இந்திய சனத் தொகை கணக்கெடுப்பின்படி திதிஹாத் நகர் பஞ்சாயத்தின் சனத் தொகை 6,522 ஆகும். திதிஹாத் மக்களின் கல்வியறிவு விகிதம் 91.03% ஆகும். ஆண்களின் கல்வியறிவு 95.20% வீதமாகவும், பெண்களின் கல்வியிறிவு 86.44% வீதமாகவும் காணப்படுகின்றது. 2011 ஆம் ஆண்டில் திதிஹாத்தில் 1000 ஆண்களுக்கு 889 பெண்கள் என்ற பாலின விகிதம் உள்ளது. திதிஹாத்தின் பூர்வீக குடியினர் குமாவோனிஸ் மக்கள் ஆவார்கள். மக்கட்தொகையில் சுமார் 20.55% வீதமானோர் பட்டியல் சாதியினரைச் சேர்ந்தவர்கள்.\n\nSection::::பொருளாதாரம்.\nதிதிஹாத் பாரம்பரியமாக அருகிலுள்ள பகுதிகளைச் சேர்ந்த வணிகர்கள் வாரத்தின் ஒரு குறிப்பிட்ட நாளில் தங்கள் பொருட்களை விற்பனைக்கு கொண்டு வரும் இடமாக இருந்தது. திபெத்தில் இருந்து எடுத்து வரப்படும் கம்பளி மற்றும் உப்பு என்பன தானியங்களுக்காக பண்டமாற்று செய்யப்பட்டன. \"குமாவோன் பட்டியல் பழங்குடியினர் மேம்பாட்டுக் கழகம்\" இங்கு வாழும் பட்டியல் பழங்குடியினரின் பொருளாதார வளர்ச்சிக்காக திதிஹாத்தில் ஒரு \"நிலவிரிப்பு மையம்\", \"போர்வை உற்பத்தி மையம்\" மற்றும் \"கம்பளி உற்பத்தி மற்றும் விற்பனை மையம்\" ஆகியவற்றை நிறுவியது.\n"}
{"id": "463104", "url": "https://ta.wikipedia.org/wiki?curid=463104", "title": "வென்ற்வேத்வில், நியூ சவுத் வேல்ஸ்", "text": "வென்ற்வேத்வில், நியூ சவுத் வேல்ஸ்\n\nவென்ற்வேத்வில் (Wentworthville) ஆஸ்திரேலியாவின் நியூ சவுத் வேல்ஸ் மாநிலத்தில் சிட்னியின் பரந்த மேற்கு சிட்னி பிராந்தியத்தில் உள்ள ஒரு புறநகர்ப் பகுதியாகும். இது சிட்னி நகரிலிருந்து 27 கிலோமீட்டர் மேற்காக பரமட்டா மற்றும் கம்பர்லான்ட் உள்ளாட்சி பகுதிகளில் அமைந்துள்ளது. உள்ளூர் மக்கள் வென்ற்வேத்வில் என்ற பெயரை சுருக்கமாக 'வென்டி' என்று அழைப்பர். \n\nSection::::வரலாறு.\nவென்ற்வேத்வில், நீல மலை பிரதேசத்தில் உள்ள வென்ற்வேத் நீர்வீழ்ச்சி மற்றும் நியூ சவுத் வேல்ஸ் மாநிலத்தின் மேற்காக இருக்கும் வென்ற்வேத் ஆகியன வென்ற்வேத் குடும்பத்தின் பெயர் காரணமாக பெயரிடப்பட்டிருக்கின்றன. பிரபல ஆஸ்திரேலிய நில ஆய்வாளர், வழக்குரைஞர், பத்திரிகை வெளியீட்டாளர், ஆரசியல்வாதி மற்றும் நில உரிமையாளரான வில்லியம் வென்ற்வேத்தின் தந்தையாகிய டி'ஆர்சி வென்ற்வேத்திற்கு 1810 ஆம் ஆண்டில் இந்த பகுதியில் உள்ள 2000 ஏக்கர் காணி நில மானியமாக வழங்கப்பட்டது. \n\n1800 களின் நடுப்பகுதியில் ஏற்பட்ட நிலத்தேவை அதிகரிப்பை தொடர்ந்து இந்த பகுதி நிலங்கள் வீடுகள் மற்றும் பண்ணைகளுக்காக பிரிக்கப்பட்டது. வென்ற்வேத்திற்கு சொந்தமான காணிகள் 600 காணித்துண்டுகளாக பிரிக்கப்பட்டன. 1864 ஆம் ஆண்டு பென்ரித் நோக்கிய ரயில்ப் பாதை இங்கு அமைக்கப்பட்டது. 1883 ஆம் ஆண்டு இங்கு அமைக்கப்பட்ட ரயில் நிலையம் முதலில் டி. ஆர். ஸ்மித் தளமேடை என்று அழைக்கப்பட்டு, பின்னர் இரண்டாண்டுகளின் பின்னர் வென்ற்வேத்வில் ரயில் நிலையம் என்று பெயர் மாற்றம் பெற்றது. \n\n2007 ஆம் ஆண்டில் இந்த புறநகர் பகுதியில் எல்லைகள் மீண்டும் வரையப்பட்டு வென்ற்வேத்வில்லின் வடக்குப் பகுதி கான்ஸ்டிடியூசன் ஹில் புறநகராக மாறியது. \n\nSection::::புள்ளிவிவரங்கள்.\n2016 ஆம் ஆண்டில் இடம்பெற்ற மக்கள் தொகை கணக்கெடுப்பின்படி வென்ற்வேத்வில்லில் வாழும் மக்களின் மூதாதையர்களில் 26% இந்தியா, 9.7% இங்கிலாந்து, 9.4% ஆஸ்திரேலியா, 7.1% சீனா, மற்றும் 3.8% லெபனான் ஆகிய நாடுகளைச் சேர்ந்தவர்களாக இருக்கிறார்கள். \n\nஇங்கு வாழ்பவர்களில் 35.4% மக்கள் ஆஸ்திரேலியாவில் பிறந்தவர்கள். ஏனையவர்களில் 26.5% இந்தியா, 7.8% இலங்கை, 4.4% சீனா, 2.0% பிலிப்பைன்ஸ், மற்றும் 1.7% லெபனான் ஆகிய நாடுகளில் பிறந்திருக்கிறார்கள். இவர்களில் 30.1% ஆனோர் மட்டுமே வீட்டில் ஆங்கிலம் பேசுகிறார்கள். வீடுகளில் பேசப்படும் பிற மொழிகளாக தமிழ் 11.5%, குஜராத்தி 7.9%, இந்தி 7.2%, பஞ்சாபி 4.5%, தெலுங்கு 4% ஆகியன உள்ளன. \n\nஇங்குள்ள மக்களில் 34.% ஆனோர் இந்துக்களாகவும் 18.9% ஆனோர் கத்தோலிக்கர்களாகவும் 11.6% ஆனோர் மதம் இல்லை என்றும் அடையாளப்படுத்துகின்றனர். \n\nSection::::போக்குவரத்து.\nவென்ற்வேத்வில் ரயில் நிலையம் சிட்னி ரயில் வலையமைப்பின் வடக்கு கடற்கரை, வடக்கு மற்றும் மேற்கு தடத்தில் அமைந்துள்ளது. பிளக்டவுனிலிருந்து கம்பல்டவுன் செல்லும் கம்பர்லாண்ட் ரயில் தடமும் இந்த ரயில் நிலையத்தினூடாக செல்கிறது. இங்கிருந்து சிட்னி நகருக்கான ரயில் பயண நேரம் பொதுவாக 35 நிமிடங்கள் ஆக இருக்கும். \n\n"}
{"id": "463110", "url": "https://ta.wikipedia.org/wiki?curid=463110", "title": "கொதித்தல்", "text": "கொதித்தல்\n\nஒரு திரவமானது அதன் கொதிநிலைக்கு வெப்பமேற்றப்படும் போது, அதாவது எந்த வெப்பநிலையில் திரவத்தின் ஆவி அழுத்தமானது அதன் மீது செயல்படும் வளிமண்டல அழுத்தத்திற்குச் சமமாக இருக்கிறதோ அந்த வெப்பநிலையில், திரவமானது தீவிரமாக ஆவியாகிறது. இந்தச் செயலே கொதித்தல் எனப்படுகிறது. கொதித்தலில் இரண்டு முக்கிய வகைப்பாடுகள் உள்ளன: அணுக்கருநிலை கொதித்தல், (நீராவியின் சிறிய குமிழ்கள் தனித்தனி புள்ளிகளில் உருவாகின்றன), மற்றும் மாறுநிலை வெப்பக் கற்றை  கொதித்தல் (கொதிக்கும் பரப்பானது ஒரு குறிப்பிட்ட வெப்பநிலைக்கு மேல்  வெப்பப்படுத்தும் போது ஆவியின் படலமானது மேற்பரப்பில் தோன்றும் நிலை) மாறுநிலை கொதிநிலை என்பது ஒரு நிலைத்தன்மையற்ற, இரண்டு வகை கொதித்தலின் கூறுகளையும் கொண்ட வடிவமாகும். நீரின் கொதிநிலை 100 °C அல்லது 212 °F ஆகும். ஆனால், கடல் மட்டத்திலிருந்து அதிக உயரமுள்ள இடங்களில் காணப்படும் குறைவான வளிமண்டல அழுத்தத்தின் காரணமாக கொதிநிலையும் குறைகிறது.\n\nநீரைக் கொதிக்க வைத்தல் மூலமாக நீரில் காணப்படும் வெவ்வேறு நுண்ணுயிரிகள் அழிக்கப்பட்டு நீர் குடிக்கத் தகுந்ததாக மாறுகிறது. வேறுபட்ட நுண்ணுயிரிகளின் உணர்திறன் வெவ்வேறாக இருக்கும். ஆனால் நீரை 70° செல்சியசு (158 °F) இல் பத்து நிமிடங்களுக்கு வைத்திருந்தால் பல நுண்ணுயிரிகள் கொல்லப்படுகின்றன, ஆனால் சில நுண்ணுயிரிகள் வெப்பத்தைத் தாங்க வல்லவையாக இருக்கின்றன. இவற்றை அழிப்பதற்கு நீரைக் கொதிநிலையில் ஒரு நிமிடத்தில் வைத்திருக்க வேண்டியது அவசியமாகிறது.\n\nசமையலிலும் கொதித்தல் பயன்படுத்தப்படுகிறது. காய்கறிகள், அரிசி, சேவை மற்றும் உருளைக்கிழங்கு போன்ற மாவுச்சத்து நிறைந்த உணவுகள், முட்டை, இறைச்சி, சுவைச்சாறு மற்றும் வடிசாறு ஆகியவை கொதிக்க வைக்க ஏற்ற உணவுகளில் அடங்கும். ஒரு சமையல் முறையாக, இது எளிமையானதும் மற்றும் பெரிய அளவிலான சமையலுக்கு ஏற்றதுமாகும். கடினமான இறைச்சிகள் அல்லது பறவை இறைச்சிகளுக்கு நீண்ட, மெதுவான சமையல் சத்தான உணவைத் தர தேவைப்படலாம். கொதித்தல் முறையிலான சமையலின் குறைபாடுகளில் சில நீரில் கரையக்கூடிய வைட்டமின்கள் மற்றும் தாதுக்களின் இழப்பு ஆகியவை அடங்கும்.\n\nSection::::வகைகள்.\nSection::::அணுக்கரு வகைக் கொதித்தல்.\nஅணுக்கருநிலை கொதித்தலானது, வெப்பப்படுத்தப்பட்ட பரப்பின் மீது நீராவிக்குமிழிகள் வெவ்வேறு புள்ளிகளிலிருந்து எழுவதால் அடையாளப்படுத்தப்படுகிறது. இந்நிலையில் புறப்பரப்பின் வெப்பநிலையானது, திரவத்தின் வெப்பநிலைைய விடச் சற்றே அதிகமாக இருக்கும்.\n\nஒரு வழவழப்பற்ற தளத்தைக் கொண்ட கொள்கலன் அல்லது திரவத்துடன் சேர்க்கப்படும் பரப்பியங்கி ஆகியவை அணுக்கரு நிலை கொதித்தலை ஒரு குறிப்பிட்ட வெப்பநிலை வரம்பிற்கு மேலும் எளிதாக்குகின்றன., அதே நேரத்தில் மிகவும் விதிவிலக்கான வழவழப்பான புறப்பரப்பைக் கொண்டுள்ள கொள்கவலனானது மீ வெப்பப்படுத்தலுக்கு வழிவகுக்கிறது. இத்தகைய நிலைகளில், வெப்பப்படுத்தப்பட்ட திரவமானது தாமதமான கொதித்தலைக் காட்டலாம். வெப்பநிலையும், கொதிநிலைக்கு மேலான ஒரு வெப்பநிலையை அடையலாம்.\nSection::::மாறுநிலை வெப்பக் கற்றை கொதித்தல்.\nமாறுநிலை வெப்பக் கற்றை கொதித்தல் என்பது வெப்பப்படுத்தலின் போது ஏற்படும் ஒரு நிலை மாற்ற நிகழ்வின் (நீரை வெப்பப்படுத்தும்போது உலோகத்தின் மேற்பரப்பில் தோன்றும் காற்றுக்குமிழ்கள் உருவாதலைப் போல) வெப்ப எல்லையைக் குறிக்கிறது இந்த நிலை மாற்ற நிகழ்வின் வெப்பநிலை எல்லையானது திடீரென வெப்பப்பரிமாற்றத்தின் திறனைக் குறைக்கிறது. இதன் விளைவாக, வெப்பப்படுத்தும் பரப்பில் மீவெப்பப்படுத்துதல் நிகழ்கிறது. கொதிக்கும் பரப்பானது நிலைமாறு வெப்பநிலையைத் தாண்டி வெப்பப்படுத்தப்படும் போது, பரப்பின் மீது திரவ ஆவியால் ஒரு மெல்லிய படலம் ஏற்படுகிறது. இந்த ஆவியின் படலமானது வெப்பத்தை பரப்பிலிருந்து வெளியே கடத்துவதில் குறைவான சக்தியைக் கொண்டிருப்பதால், வெப்பநிலையானது அதிவேகமாக உயர்ந்து நிலைமாறு கொதித்தல் நிலைப் பகுதிக்குள் செல்கிறது. இந்த மாற்றம் நிகழும் புள்ளியானது கொதித்தலுக்குட்படும் திரவத்தின் தன்மையையும், வெப்பப்படுத்தும் பரப்பின் தன்மையைும் பொறுத்ததாகும்.\n\nSection::::கொதித்தல் எதிர் ஆவியாதல்.\nநீர் போன்ற திரவங்களின் மேற்பரப்பிலிருந்து அத்திரவம் வாயு நிலையை அடைதல் 'ஆவியாதல்' எனப்படும். திரவம் வாயுவாகும் செயற்பாடான கொதித்தலிலிருந்து இது மாறுபட்டது. கொதித்தல் என்பது முழுத்திரவமும் ஒன்றாக தமது கொதிநிலை வெப்பநிலையை அடைந்தவுடன் வாயு நிலைக்கு மாறுதல் ஆகும். கொதித்தலுக்கு கொதிநிலை அவசியமானாலும் ஆவியாதலுக்கு அது தேவையில்லை.\n"}
{"id": "463119", "url": "https://ta.wikipedia.org/wiki?curid=463119", "title": "நிகாமானந்தா பரமஹன்சா", "text": "நிகாமானந்தா பரமஹன்சா\n\nசுவாமி நிகாமானந்த பரமஹன்சா (Nigamananda Paramahansa பிறப்பு நளினிகாந்தா சட்டோபாத்யாய் ; 18 ஆகஸ்ட் 1880 - 29 நவம்பர் 1935 ) கிழக்கு இந்தியாவில் பரவலாக அறியப்பட்ட சத்குரு, இந்து யோகி, குரு ஆவார் . அவர் சக்தி வழிபாட்டுடன் தொடர்புடையவர். தந்திரம், ஞானம், யோகா மற்றும் பிரேமா அல்லது பக்தி ஆகியவற்றின் ஆன்மீக குருவாக பார்க்கப்படுகிறார். இவரைப் பின்பற்றுபவர்கள் மற்றும் வணங்குபவர்கள் பிரியமான தாகுரா என்று இவர் அறியப்பட்டார். தனது 13 ஆம் வயதில் தனது பெற்றோரின் விருப்பதிற்கு ஏற்ப தனது பெயரினை மாற்றிக் கொண்டார்.\n\nநியாமானந்தா நாடியா மாவட்டத்தில் (தற்போது மெஹர்பூர் மாவட்ட பங்களாதேஷ் ) குட்டாபூரின் குக்கிராமத்தில் ஒரு பெங்காலி பிராமண குடும்பத்தில் பிறந்தார். அவர் ஒரு ஆதி சங்கரின் வழிபாட்டினால் சந்நியாசம் பூண்டார். \"சந்நியாசியாக\" ஆன பின்னர், அவர் \"பரிப்ராஜகாச்சார்ய பரமஹன்ச ஸ்ரீமத் சுவாமி நிகமநந்த சரஸ்வதி தேவா\" என்று அறியப்பட்டார்.\n\nஇவர் நித்தி அடைவதற்கான க்யான், யோகா மற்றும் பிரேமா ஆகிய நான்கு நிலைகளை அடைந்தார்.ஆன்மீக துறைகளில்). இந்த அனுபவங்களின் அடிப்படையில், \"பிரஹாம்ச்சார்ய சாதனா\" (ब्रह्मचर्य), \"யோகி குரு\" (योगिगुरु), \"கியானி குரு\" (ज्ञानीगुरु), தந்திர \"குரு\" (तांत्रिकगुरु), மற்றும் \"பிரீமிக் குரு\" ஆகிய ஐந்து வங்காள மொழி நூல்களை இவர் எழுதினார். நிகமணந்தா நிர்விகல்ப சமாதி நிலையினை அனுபவித்ததாக கூறப்படுகிறது.\n\nசரஸ்வதா மாதாவிலிருந்து ஓய்வு பெற்ற பிறகு, நிகமநந்தர் தனது வாழ்க்கையின் கடைசி பதினான்கு ஆண்டுகளை பூரியில் கழித்தார். அங்கு துர்கா சரண் மொகந்தி எனும் ஒரு பள்ளி மாணவர் 1930 ஆம் ஆண்டில் நிலச்சா குதிரில் இவரைச் சந்த்தித்து இவர் சத்குரு என்பதை அடையாளம் கண்டு கொண்டார். பின்பு மெகந்தி அவரின் சீடராக மாறினார். அவரின் கொள்களை நூலாக எழுதி வெளியிட்டார். மொஹந்தியின் ஊக்கத்தின் கீழ், ஒடிசாவில் 100 க்கும் மேற்பட்ட ஆசிரமங்கள் இயங்குகின்றன. டிசம்பர் 7, 1985 அன்று அவர் இறக்கும் வரை மொஹந்தி நிகமானந்தாவின் செய்தியை தொடர்ந்து பரப்பினார்.\n\nSection::::வாழ்க்கை.\nSection::::குழந்தைப் பருவம், ஆய்வுகள் மற்றும் சேவை வாழ்க்கை (1880-1901).\nஇவரது இயற்பெயர் நிகமநந்தருக்கு நளினிகாந்தா (নলিনীকান্ত, ନଳିନୀକାନ୍ତ, नलिनीकान्त - இந்து அர்த்தத்தில்: தாமரை, நீர்), அவரது தந்தை பூபன் மோகனின் விருப்பப்படி மற்றும் அவரது தந்தையின் குருவான சுவாமி பாஸ்காரானந்த சரஸ்வதியின் ஆலோசனையின் பேரில் இவர் இந்தப் பெயரினை வைத்துக் கொண்டார் பதின்மூன்று வயதில் (1893) நளினிகாந்தா தனது தாயார் மாணிக்க சுந்தரி தேவியை காலரா நோயால் இழந்தார். 1894-95ல் மாணவர் உதவித்தொகை தேர்வில் தேர்ச்சி பெற்று மெஹர்பூர் உயர்நிலைப் பள்ளியில் பயின்றார் . 1895 இல் டாக்கா அசனுல்லா பொறியியல் கல்லூரியில் சேர்ந்தார். 1897 இல் தனது தந்தை சுதன்சுபலா தேவி என்ற பதின்மூன்று வயது பெண்ணைத் திருமணம் செய்து கொண்டார் . 1899 ஆம் ஆண்டில் தனது கற்றலை நிறைவு அவர் ராணி ராஷ்மோனியின் தோட்டமான தினாஜ்பூர் மாவட்ட வாரியத்தில் பணியில் சேர்ந்தார். 1901 ஆம் ஆண்டில் திருமணத்திற்கு சுமார் ஐந்து ஆண்டுகள் கழித்து அவர் நாராயன்பூர் ஜமீந்தாரின் மேற்பார்வையாளராக பணியாற்றியனார். நிகமானந்தா நீண்ட தேடலுக்குப் பிறகே தனது குருவான நிகாமானந்தாவினைக் கண்டறிந்தார். அதுபோல இவரையும் இவரது வருங்கால சீடர்கள் நீண்ட தேடலுக்குப் பிறகே கண்டறிந்தனர்.\n"}
{"id": "463121", "url": "https://ta.wikipedia.org/wiki?curid=463121", "title": "கவுதம் தாஸ்", "text": "கவுதம் தாஸ்\n\nகவுதம் தாஸ் (Gautam Das சிஏ 1978 – நவம்பர் 17, 2005) ஒரு வங்காளதேச அச்சு பத்திரிகையாளர் மற்றும் வங்காளதேசத்தின் டாக்கா மாகாணத்தின் புலனாய்வுப் பிரிவின் தலைவராக இருந்தார். இவர் இவரின் அலுவலகத்தில் வைத்து கொலை செய்யப்பட்டார். பலரது ஊழலை இவர் அம்பலப்படுத்தும் வகையில் அறிக்கைகளை வெளியிட்டதன் மூலம் தாஸ் பரவலாக அறியப்பட்டர். மேலும் அந்தப் பகுதி முழுவதும் பரவலாக அவருக்கு நற்பெயர் இருந்தது\n\nSection::::தனிநபர்.\nஇறக்கும் போது இவருக்கு 33 வயது ஆகும். தாஸின் மனைவி தீபாலி தாஸ் ஆவார். கவுதம் தாஸ் பங்களாதேஷின் ஃபரித்பூரில் உள்ள பங்கா உபசிலாவின் சண்டிதாஷி கிராமத்தில் அடக்கம் செய்யப்பட்டுள்ளார். அவரது மரணத்தின் 9 வது ஆண்டு நினைவு நாளில், பத்திரிகையாளர் கவுதம் தாஸ் நினைவு குழுமம், ஃபரித்பூர் பத்திரிக்கையாளர் சங்கம் மற்றும் சமகல் சூரித் சமபேஷ் ஆகியோர் அவரின் நினைவு நாளை நினைவுகூரும் வகையில் பல்வேறு நிகழ்ச்சிகளை நடத்தினர்.\n\nSection::::தொழில்.\nபலரது ஊழலை இவர் அம்பலப்படுத்தும் வகையில் அறிக்கைகளை வெளியிட்டதன் மூலம் தாஸ் பரவலாக அறியப்பட்டர். மேலும் அந்தப் பகுதி முழுவதும் பரவலாக அவருக்கு நற்பெயர் இருந்தது. அவர் \"டைனிக் சமகலின்\" ஃபரித்பூர் \"பணியகத்\" தலைவராக இருந்தார். மேலும் அச்சு ஊடகங்களுக்கான பத்திரிகையாளராக இருந்தார். கொலை செய்யப்படுவதற்கு சிறிது காலத்திற்கு முன்னர் வரை இவர் டாக்காவை தளமாகக் கொண்ட \"சமகலுக்காக\" தாஸ் தொடர்ச்சியான அறிக்கைகளை வெளியிட்டு வந்தார். இந்த அறிக்கைகள் பங்களாதேஷ் தேசியவாத கட்சி அதிகாரிகளின் சட்டவிரோத நடவடிக்கைளையும் ஊழலை தெரிவிக்கும் வண்னம் அமைந்திருந்தது.. மேலும் அசோசியேட்டட் பிரெசு கட்டுமான ஒப்பந்த விருதுகள் பெறுவதற்கு லஞ்சம் வாங்கியதாக குற்றம் சாட்டப்பட்ட உள்ளூர் அரசாங்க அதிகாரிகளைப் பற்றி தாஸ் எழுதியதாக செய்தி வெளியிட்டுள்ளது.\n\nSection::::இறப்பு.\nகவுதம் தாஸ் நவம்பர் 17, 2005 அன்று அவரது அலுவலகத்தில் கொல்லப்பட்டார். அவரது அலுவலகத்தில் அவர் கழுத்தை நெரித்தது மற்றும் அவரது கை, கால்கள் எலும்பு முறிந்தது கண்டுபிடிக்கப்பட்டது. டாக்காவில் ஊடகவியலாளர்கள் தலைவர்கள் தாஸ் கொல்லப்பட்டதற்கு எதிர்ப்புத் தெரிவித்ததோடு, கொலையாளிகளைக் கைது செய்ய அரசாங்கத்திற்கு மூன்று நாள் இறுதி எச்சரிக்கையும் அளித்தனர். நவம்பர் 19, 2005 அன்று, தம்ஜித் ஹொசைன் பாபுவை (35) என்பவரை காவல்துறையினர் கைது செய்தனர். பாபு முன்னாள் பங்களாதேஷ் அவாமி லீக் சட்டமன்ற உறுப்பினரின் மகன் ஆவார். அவர் தனது இல்லத்தில் இருந்த போது கைது செய்யப்பட்டார். அதைத் தொடர்ந்து நீதிமன்றத்தில் அவர் ஒப்படைத்தபோது ஏழு நாட்கள் அவரை பிணையில் வைக்க நீதிமன்றம் அனுமதி அளித்தது.\n\nஜூன் 27, 2013 அன்று கவுதம் தாஸைக் கொன்றதாக ஒன்பது குற்றவாளிகள் கைது செய்யப்பட்டனர். டாக்கா நீதிமன்றம் ஆசிப் இம்ரான், ஆசிப் இம்தியாஸ் புலு, ஜாஹித் கான், கம்ருல் இஸ்லாம் அப்பான், ஆசாத் பின் கதிர், சித்திகுர் ரஹ்மான் மியா, தம்ஜித் ஹொசைன் பாபு, ராஜீப் ஹசன் மியா, அபு தாஹர் முகமது மோர்டூசா அஹ்சன் (அப்பல்லோ பிஸ்வாஸ்) ஆகியோருக்கு ஆயுள் தண்டனை விதித்தது. இந்த ஒன்பது குற்றவாளிகளில், எட்டு பேர் எதிர்க்கட்சி பங்களாதேஷ் தேசியவாத கட்சியைச் சேர்ந்த இளம் அரசியல்வாதிகள் ஆவர்.\n\nஃபரித்பூர் முஜிப் சாலை பழுதுபார்க்கும் பணிகளில் ஊழல் செய்தனதனை செய்தித்தாளில் வெளியிட்டதற்காக அவர்கள் கவுதம் தாஸைக் கொன்றது நீதிமன்றத்தில் உறுதி செய்யப்பட்டது.\n\nSection::::எதிர்வினைகள்.\nதாஸ் கொலை செய்யப்பட்ட இரண்டு நாட்களுக்குப் பிறகு, பங்களாதேஷ் நாட்டைச் சுற்றியுள்ள பத்திரிகையாளர் குழுக்கள் இந்தக் கொலையை எதிர்த்ததுடன், இதுபோன்ற செயல்களிலிருந்து பத்திரிகையாளர்களைப் பாதுகாக்க அரசாங்கம் எந்த முயற்சியும் செய்யாததற்கு எதிர்ப்புத் தெரிவித்தது.\n"}
{"id": "463123", "url": "https://ta.wikipedia.org/wiki?curid=463123", "title": "நயீம் மொகைமென்", "text": "நயீம் மொகைமென்\n\nநயீம் மொகைமென் (Naeem Mohaiemen பிறப்பு 1969) என்பவர் வங்கதேச எழுத்தாளர் ஆவார். இவர் தெற்காசியாவின் பிந்தைய காலனித்துவ குறிப்புகளை (1947, 1971) ஆராய்ச்சி செய்ய திரைப்படம், மற்றும் கட்டுரைகளைப் பயன்படுத்தும் நபர் ஆவார்.\n\nஅவர் 2014 குகன்ஹெய்ம் ஃபெலோ மற்றும் 2018 டர்னர் பரிசுக்கு பரிந்துரைக்கப்பட்டார் . இவரது படைப்புகள் வெனிஸ், லாகூர், ஷார்ஜா, மராகேக், மொமெண்டம் (நோர்டிக்), லேபின் மற்றும் ஈவா (அயர்லாந்து) இருபது ஆண்டுகளில், மஹ்மூத் டார்விச அருங்காட்சியகம், ஆவணப்படம் 14, கிரண் நாடார் அருங்காட்சியகம், நவீன கலை அருங்காட்சியகம், பங்களாதேச ஷில்பகலா அகாடமி, பிரித்தானிய அருங்காட்சியகம் மற்றும் டேட் பிரிட்டன் ஆகிய இடங்களில் காட்சிக்கு வைக்கப்பட்டது.\n\nSection::::கல்வி.\nமொஹைமென் 1993 ஆம் ஆண்டில் ஓபர்லின் கல்லூரியில் பொருளாதாரம் மற்றும் வரலாறு ஆகிய பிரிவுகளில் இளாங்கலைப் பட்டம் பெற்றார். அவர் 1994 ஆம் ஆண்டு முதல் 1996 ஆம் ஆண்டு வரியிலான காலங்களில் கல்லூரியின் அறங்காவலர் குழுவில் உறுப்பினராக இருந்தார். தற்போது கொலம்பியா பல்கலைக்கழகத்தில் முனைவர் பட்டம் பெறுவதற்கான பனிகளில் ஈடுபட்டு வருகிறார்.\n\nSection::::திரைப்படங்கள்.\n\"திரிப்போலி கேன்சல்டு (திரிப்போலி ரத்து செய்யப்பட்டது\" ) ஏதென்ஸில் \"உள்ள ஆவணப்படம் 14\" இல் திரையிடப்பட்டது. பிரிட்டிச திரைப்பட நிறுவனத்தில் லண்டன் திரைப்பட விழாவின் போது திரையிடப்பட்டது.. நியூயார்க்கின் அருங்காட்சியகம் ஆஃப் மாடர்ன் ஆர்ட்டில் திரையிடப்பட்டது.\n\n\"2017 ஆம் ஆண்டில் டூ மீட்டிங்ஸ் அண்ட் ஃபியூனரல் எனும் திரைப்படம் (இரண்டு கூட்டங்கள் மற்றும் ஒரு இறுதி ஊர்வலம்)\" காஸலில் \"ஆவணப்படம் 14\" இல் திரையிடப்பட்டது இது \"தி யங் மேன் வாஸ்\" எனும் திட்டத்திலிருந்து பெறப்பட்டது.டேட் பிரிட்டனில் 2018 ஆம் ஆண்டிற்கான டர்னர் பரிசு பட்டியலில் இந்தத் திரைப்படம் இருந்தது.\n\nதி யங் மேன் வாஸ்\n\nபகுதி 4 : \"அபு அம்மர் வருகிறார்\" (2016) பகுதி 3 : \"லாஸ்ட் மேன் இன் டாக்கா சென்ட்ரல்\" (2015) - ஒக்வாய் என்வெசர் தொகுத்த \"ஆல் தி வேர்ல்ட்ஸ் ஃபியூச்சர்ஸ்\" இன் ஒரு பகுதியாக 56 வது வெனிஸ் பின்னேலில் திரையிடப்பட்டது.\n\n\"இவர் ஷோதிக் இதிஹாஷின் கைதிகளின்\" ஆசிரியர் ஆவார். அவர் \"ஆஷஸ் அண்ட் ஹோப்: சிட்டகாங் ஹில் டிராக்ட்ஸ், பிளைன்ட் ஸ்பாட் ஆஃப் பங்காளதேச\", \"கலக்டிவ்ஸ் ஆஃப் அடோமைஸ்டு டைம்\" மற்றும் \"சிஸ்டம் எர்ரர் (கணினி பிழை: ஆகிய நூல்களை இவர் எழுதியுள்ளார்.\" \n\nSection::::எழுத்து.\nமுக்திஜுத்தோ: போலிபோனி ஆஃப் தெ ஓசன் (முக்திஜுத்தோ பண்ணிசை பெருங்கடல்\") \"ஆக்சிலரேட்டட் மீடியா அண்ட் தெ 1971 ஜெனோசைட் (துரிதப்படுத்தப்பட்ட ஊடகம் மற்றும் 1971 ஜெனோசிடு\") \"முஸ்ஸீ குய்மெட் அஸ் புரக்சி ஃபைட், மற்றும் எவ்ரிபடி வாண்ட்ஸ் டு பீ எ சிங்கப்பூர் (எல்லோரும் சிங்கப்பூராக இருக்க விரும்புகிறார்கள்) ( \"கார்லோஸ் மோட்டாவின் தி குட் லைஃப்\" ). போன்ற குறிப்பிடத் தகுந்த கட்டுரைகளை எழிதியுள்ளார்.அவர் மத மற்றும் சிறுபான்மையினர் பற்றிய அத்தியாயத்தை பங்களாதேசுக்கான ஐன் ஓ சலிச கேந்திரோவின் ஆண்டு அறிக்கையில் எழுதினார்.\n\nSection::::விருதுகள்.\n2014: ஜான் சைமன் குகன்ஹெய்ம் நினைவு அறக்கட்டளையின் குக்கன்ஹெய்ம் ஊக்கத் தொகை 2018: டர்னர் பரிசுக்காக பரிந்துரைக்கப்பட்டார் \n"}
{"id": "463125", "url": "https://ta.wikipedia.org/wiki?curid=463125", "title": "முகமது அசதுல்லா அல்- கலிப்", "text": "முகமது அசதுல்லா அல்- கலிப்\n\nமுஹம்மது அசாதுல்லா அல்-காலிப் (Muhammad Asadullah Al-Ghalib அரபு :. اسد الله; ; பிறப்பு 15 ஜனவரி 1948) ஒரு வங்காளதேச சீர்திருத்தவாத இஸ்லாமிய அறிஞர் மற்றும் ராஜ்ஷாஹி பல்கலைக்கழகத்தில் அரபு மொழி முன்னாள் பேராசிரியராகப் பனியாற்றியவர் ஆவார். இவர் ஒரு பியூரிட்டன் இஸ்லாமிய இயக்கத்தின் தலைவர் ஆவார். இவர் ஒரு இஸ்லாமிய ஆராய்ச்சி இதழான மாதாந்திர அட்-தஹ்ரீக்கின் நிறுவனர் ஆவார்.\n\n23 பிப்ரவரி 2005 அன்று, இஸ்லாமிய போராளிகளை வழிநடத்தியதாக எழுந்த குற்றச்சாட்டைத் தொடர்ந்து வங்காளதேச அரசாங்கம் இவரை கைது செய்தது. இஸ்லாமிய பாரம்பரியத்தின் மறுமலர்ச்சி சங்கத்திலிருந்து இவர் நிதி பெற்றதாகவும் குற்றம் சாட்டப்பட்டது. இருப்பினும் அந்த அமைப்புடன் எந்த தொடர்பும் இல்லை என்று இவர் மறுத்தார் மற்றும் ஆகஸ்ட் 28, 2008 அன்று சிறையில் இருந்து இவர் விடுவிக்கப்பட்டார். இறுதியாக, இவர் அனைத்து குற்றச்சாட்டுகளிலிருந்தும் விடுவிக்கப்பட்டார்.\n\nSection::::ஆரம்பகால வாழ்க்கை மற்றும் கல்வி.\nஇவர் வங்காளதேசத்தின் சத்கிரா மாவட்டத்தில் அமைந்துள்ள புலாரதி என்ற கிராமத்தில் 1948 ஆம் ஆண்டில் பிறந்தார். இவரது தந்தை அஹ்மத் அலி (கி.பி 1883-1976) ஒரு இஸ்லாமிய அறிஞர் மற்றும் அஹ்லேஹதீத்தின் தலைவர்.\n\nஇவர் வங்காளதேசத்தின் சத்கிரா, கக்டங்கா சீனியர் மெட்ராஷாவில் தகில், ஆலிம் மற்றும் பாசில் ஆகிய பொதுத் தேர்வுகளில் தேர்ச்சி பெற்றார். 1969 ஆம் ஆண்டில் வங்காளதேசத்தின் ஜமல்பூரில் உள்ள அராம்நகர் ஆலியா மதரஸாவில்காமில் (முஹாதித்) தேர்வில் தேர்ச்சி பெற்றார். முதல் பிரிவில் அனைத்து தேர்வுகளிலும் தேர்ச்சி பெற்றார். கிழக்கு பாகிஸ்தானின் அப்போதைய மதராஷா கல்வி வாரியத்தில் 16 வது இடத்தையும், கமில் தேர்வில் 5 வது இடத்தையும் பெற்றார்.\n\nகலரோவா அரசுக் கல்லூரியில் ஐ.ஏ. தேர்ச்சி பெற்றார். வங்காளதேசத்தின் குல்னாவின் மஜீத் மெமோரியல் சிட்டி கல்லூரியில் இளங்கலைப் பட்டத்தினையும் மற்றும் 1976 ஆம் ஆண்டில் டாக்கா பல்கலைக்கழகத்தில் அரபு துறையில் முதுகலைப் பட்டத்தில் முதல் வகுப்பில் முதல் இடத்தில் தேர்ச்சி பெற்றார். இறுதியாக இவர் 1992 ஆம் ஆண்டில் ராஜ்ஹசி பல்கலைக்கழகத்தில் முனைவர் பட்டம் பெற்றார்.\n\nSection::::தொழில்.\nடாக்காவின் வடக்கு ஜத்ராபரியில் உள்ள ஜாமியா முஹம்ம்தியா அரேபியா மெட்ராஷாவில் இவர் ஆசிரியராக பணியாற்றினார். முதுகலைப் பிரிவில் தேர்வில் தேர்ச்சி பெற்ற பின்னர் இவர் டாக்கா பல்கலைக்கழகத்தில் உள்ள நவீன மொழிகள் நிறுவனத்தில் பகுதி நேர விரிவுரையாளராக 25 செப்டம்பர் 1980 இல் சேர்ந்தார்.\n\nஅதே ஆண்டு டிசம்பர் 10 ஆம் தேதி, ராஜ்ஷாஹி பல்கலைக்கழகத்தில் அரபு மற்றும் இஸ்லாமிய ஆய்வுகள் பிரிவில் விரிவுரையாளராக சேர்ந்தார். 1995 ஆம் ஆண்டில் தனியாக துறை பிரிக்கப்பட்டது. 2016 இல் பேராசிரியராக ஓய்வு பெறும் வரை இவர் அரபுத் துறையில் இருந்தார். இந்தியா, பாகிஸ்தான், இலங்கை, நேபாளம், குவைத், சவுதி அரேபியா, ஐக்கிய அரபு எமிரேட்ஸ் போன்ற பல்வேறு நாடுகளில் சிறப்பு பேச்சாளராக பல சர்வதேச கருத்தரங்குகள் மற்றும் மாநாடுகளில் கலந்து கொண்டார்.\n\nSection::::பார்வைகள்.\n2005 ஆம் ஆண்டில், தலைமை மதகுரு உபைதுல் ஹக் தலைமையிலான ஆர்ப்பாட்டங்களில் இவரும் இணைந்து , தொடர்ச்சியான குண்டுவெடிப்புகளைக் கண்டித்து ராஜ்ஷாஹியில் ஒரு பெரிய போராட்டத்திற்கு தலைமை தாங்கினார்.\n\nSection::::சிறை.\n23 பிப்ரவரி 2005 அன்று, இஸ்லாமிய போராளிகளை வழிநடத்தியடதாக எழுந்த குற்றச்சாட்டைத் தொடர்ந்து வங்காளதேச அரசாங்கம் இவரை கைது செய்தது. இஸ்லாமிய பாரம்பரியத்தின் மறுமலர்ச்சி சங்கத்திலிருந்து இவர் நிதி பெற்றதாகவும் குற்றம் சாட்டப்பட்டது. இருப்பினும் அந்த அமைப்புடன் எந்தத் தொடர்பும் இல்லை என்று இவர் மறுத்தார்\n"}
{"id": "463127", "url": "https://ta.wikipedia.org/wiki?curid=463127", "title": "நைலா கபீர்", "text": "நைலா கபீர்\n\nநைலா கபீர் (Naila Kabeer ; பிறப்பு 28 ஜனவரி 1950) என்பவர் இந்தியாவில் பிறந்த ஐக்கிய ராச்சிய வங்காளதேச சமூக பொருளாதார நிபுணர், ஆராய்ச்சியளார் மற்றும் எழுத்தாளர் ஆவார். இவர் பெண்ணிய பொருளாதாரத்திற்கான சர்வதேச சங்கத்தின் (IAFFE) தலைவராகவும் உள்ளார். 2018 முதல் 2019 வரை இவர் பதவியில் இருப்பார். இவர் முதன்மையாக வறுமை, பாலினம் மற்றும் சமூக கொள்கை பிரச்சினைகளில் பணியாற்றுகிறார். பாலினம், வறுமை, சமூக விலக்கு, தொழிலாளர் சந்தைகள் மற்றும் வாழ்வாதாரங்கள், சமூக பாதுகாப்பு போன்றவை குறித்து ஆராய்ச்சிகளில் ஈடுபட்டு வருகிறார். தெற்கு மற்றும் தென்கிழக்கு ஆசியாவை மையமாகக் கொண்டு மையமாக கொண்டு ஆராய்ச்சிகளில் ஈடுபட்டு வருகிறார்.\n\nSection::::ஆரம்பகால வாழ்க்கை.\nகபீர் இந்தியாவின் மேற்கு வங்காளத்தின் கல்கத்தாவில் பிறந்தார், பின்பு அவரது குடும்பம் கிழக்கு வங்காளத்திற்கு (இப்போது வங்காளதேச ) குடிபெயர்ந்தது. இவர் இந்தியாவின் ஷில்லாங்கில் உள்ள லோரெட்டோ கான்வென்ட் பள்ளிக்குச் சென்றார். 1969 ஆம் ஆண்டில், இவர் உயர் கல்விக்காக ஐக்கிய இராச்சியத்திற்கு சென்றார். லண்டன் பொருளியல் பள்ளியில் பொருளாதாரத்தில், இளாங்கலைப் பட்டம் பெற்றார்.லண்டன் பல்கலைக்ககழகக் கல்லூரியில் பொருளாதாரத்தில் முதுகலைப் பட்டம் பெற்றார். பின்பு 1985 ஆம் ஆண்டில் முனைவர் பட்டம் பெற்றார்.\n\n1979 ஆம் ஆண்டில், கபீர் தனது முனைவர் பட்டத்திற்கான களப்பணியை வங்காளதேசத்தில் உள்ள ஒரு கிராமத்தில் செய்தார். பொருளாதாரத்தில் இளங்கலை மற்றும் முதுகலைப் பட்டத்திற்குப் பிறகு1985 ஆம் ஆண்டில், லண்டன் பொருளியல் பள்ளியில் பொருளாதாரத்தில் முனைவர் பட்டம் பெற்றார். , .\n\nSection::::தொழில்.\n1985 ஆம் ஆண்டில், கபீர் சசெக்ஸில் உள்ள மேம்பாட்டு ஆய்வுகள் நிறுவனத்தில் ஒரு ஆராய்ச்சிப் பயிற்சிக்காக சேர்ந்தார். பின்னர் அங்கு பேராசிரியராக ஆனார். 2010 ஆம் ஆண்டில், லண்டன் பல்கலைக்கழகத்தின் ஓரியண்டல் மற்றும் ஆப்பிரிக்க ஆய்வுகள் பள்ளியில் ஆய்வுகள் பேராசிரியராக சேர்ந்தார். 2013 ஆம் ஆண்டில், இவர் லண்டன் பொருளியல் பள்ளியில் அரசியல் அறிவியல் பிரிவில் பேராசிரியராக சேர்ந்தார். கபீர் 2004-2005 க்கு இடையில் ஸ்வீடனின் கோதெபாய் பல்கலைக்கழகத்தில் கெர்ஸ்டின் ஹெஸல்கிரென் பேராசிரியராகவும், 2005-2006 க்கு இடையில் தெற்காசியாவில் ஐ.டி.ஆர்.சி பிராந்திய அலுவலகத்தில் மூத்த ஓய்வு வேளைப் பேராசிரியராக இருந்தார். இவர் 2009-2010 இங்கிலாந்து சர்வதேச மேம்பாட்டுத் துறையில் மூத்த ஆராய்ச்சி ஊழியராகவும் பணியாற்றினார். இவர் சசெக்ஸின் மேம்பாட்டு ஆய்வுகள் நிறுவனத்தில் ஒரு ஓய்வுபெற்ற ஊழியராக இருக்கிறார்.\n\nபாலின அக்கறைகள் பற்றிய கொள்கை மற்றும் திட்டமிடலில் ஒருங்கிணைப்பதற்கான கட்டமைப்புகள் மற்றும் வழிமுறைகளை உருவாக்குவதில் கபீர் தீவிரமாக செயல்பட்டு வருகிறார். இவர் ஒரு சமூக பொருளாதார நிபுணர் ஆவார். மேலும் இவர் முதன்மையாக வறுமை, பாலினம் மற்றும் சமூக கொள்கைகள் தொடர்பான பிரச்சினைகளில் பணியாற்றுகிறார். பாலினம், வறுமை, சமூக விலக்கு, தொழிலாளர் சந்தைகள் மற்றும் வாழ்வாதாரங்கள், சமூக பாதுகாப்பு போன்றவை குறித்து ஆராய்ச்சிகளில் ஈடுபட்டு வருகிறார். தெற்கு மற்றும் தென்கிழக்கு ஆசியாவை மையமாகக் கொண்டு மையமாக கொண்டு ஆராய்ச்சிகளில் ஈடுபட்டு வருகிறார். ,\n\nகபீர் தற்போது \"பெண்ணிய பொருளாதாரம்\", \"மேம்பாடு மற்றும் மாற்றம்\", \"பாலினம் மற்றும் மேம்பாடு\" ஆகிய பத்திரிகைகளுக்கான ஆலோசனைக்கான ஆசிரியர் குழுவிலும் மற்றும் பெண்ணிய மறுஆய்வு அறக்கட்டளையின் குழுவிவுலும் உள்ளார். இவர் பெட்டர் ஒர்க் ஆலோசனைக் குழுவிலும் உள்ளார்.\n"}
{"id": "463129", "url": "https://ta.wikipedia.org/wiki?curid=463129", "title": "ஆசப் உதின் அகமது", "text": "ஆசப் உதின் அகமது\n\nஆசப் உதின் அகமது (Ashab Uddin Ahmad இவர் அசாபுதீன் அஹ்மத் என்றும் அழைக்கப்படுகிறார், ஆஷாப் உத்தீன் அகமது அல்லது முகமது அசாபுதீன் அஹ்மத் ; ; ஏப்ரல் 1914-28 மே 1994) என்பவர் ஒரு வங்களாதேச எழுத்தாளர், கல்வியாளர் மற்றும் அரசியல்வாதி ஆவார். அவர் ஐக்கிய முன்னணிக்கான கிழக்கு வங்காள சட்டமன்ற உறுப்பினராகவும், ஒரு கம்யூனிஸ்ட் ஆர்வலராகவும் இருந்தார். 2005 ஆம் ஆண்டில், வங்களாதேசத்தின் மிக உயர்ந்த குடிமைப் பணி விருதுகளில் ஒன்றான ஏகுஷே படக் இவருக்கு இவரின் மரணத்திற்குப் பின் வழங்கப்பட்டது. இலக்கியத்திற்கான அவரது பங்களிப்புகளைப் பாராட்டும் விதமாக இந்த விருது வழங்கப்பட்டது. இதில் வங்காளம் மற்றும் ஆங்கிலத்தில் வெளியிடப்பட்ட 24 நூல்களும் அடங்கும்.\n\nSection::::ஆரம்பகால வாழ்க்கை மற்றும் பின்னணி.\nஆசாப் உதின் ஏப்ரல் 1914 இல், சாதன்பூர் என்ற கிராமத்தில் பிறந்தார். தற்போது இந்த இடம் வங்களதேசத்தின் சிட்டகாங் மாவட்டத்தைச் சேர்ந்த பன்ஷ்காலி உபசிலா என அழைக்கப்படுகிறது. இது பிரித்தானிய இந்தியாவின் ஆட்சிப் பகுதிகளின் கீழ் இருந்தபோது வங்காள மாகாண ஒரு பகுதியாக இருந்தது. அவர் ஒரு நடுத்தர வர்க்க முஸ்லீம் குடும்பத்தைச் சேர்ந்தவர். இவரது தந்தை தேயிலை தோட்ட மேலாளராக இருந்தார். சஃபர் அலி தனது முதல் திருமணத்தின் மனைவியின் மூலம் ஐந்து குழந்தைகளையும், இரண்டாவது திருமண மனைவியின் மூலம் ஆறு குழந்தைகளையும் பெற்றார்.\n\nSection::::கல்வி.\nஆஷாப் உத்தீன் ஒரு மக்தாப்பில் தனதுஆரம்பக் கல்வியினைக் கற்றார். அங்குள்ள ஒரு பள்ளியில் பயின்றார். அதன்பிறகு சாதன்பூர் ஆங்கில நடுநிலைப்பள்ளி மற்றும் பனிகிராம் உயர்நிலைப் பள்ளி ஆகிய கல்வி நிறுவனங்களில் 1932 ஆம் ஆண்டில் பட்டம் பெற்றார். பனிகிராம் உயர்நிலைப் பள்ளியில் படிக்கும் போது, ஆஷாப் உதின் சாதன்பூரில் ஒரு நூலகத்திற்கு ஏற்பாடு செய்தார், அதற்கு அவர் சாதன்பூர் கிராம நல நூலகம் என்று பெயரிட்டார். இது சாதன்பூரில் உள்ள முதல் நூலகமாகும். மேலும் இப்பகுதியில் உள்ள சில நூலகங்களில் ஒன்றாகும். முஸ்லீம் மக்கள் பெரும்பான்மையாக வசிக்கு கிராமப்புறத்தில் ஒரு நூலகத்தைத் திறப்பதே இவரது நோக்கங்களில் ஒன்றாகும். ஏனெனில் அவர் அறிந்த அனைத்து கிராமப்புற நூலகங்களும் இந்து மக்கள் அதிகம் வாழ்ந்த சுற்றுப்புறங்களில் தான் அமைந்திருந்தன. தனது நண்பர்களுடன் சேர்ந்து, திருமணங்களில் பணியாளராக பணிபுரிந்து நூலகத்திற்காக பணம் திரட்டினார். இந்த பணத்தைப் பயன்படுத்தி, நூலகத்திற்கான புத்தகங்களை வாங்கினார்.\n\n1934 ஆம் ஆண்டில், ஆஷாப் உதின் அகமது சிட்டகாங் கல்லூரியில் ஐ.ஏ பட்டம் பெற்றார், அங்கு மாதம் ரூ. 20 உதவித் தொகையாக பெற்றார். 1936 இல், சிட்டகாங் கல்லூரியில் இளங்கலைப் பட்டம் பெற்றார். மேலும் அவர் 1939 இல் டாக்கா பல்கலைக்கழகத்தில் ஆங்கிலத்தில் முதுகலைப் பட்டம் பெற்றார்.\n\nSection::::விருதுகள்.\nஅவரது வாழ்நாளில் வங்காளதேச சுதந்திர போராட்டம் மற்றும் விடுதலைப் போர் ஆராய்ச்சி மையம், சிட்டகாங் பைசாக் கொண்டாட்டக் கவுன்சில், வக்கீல் எய்ட் சொசைட்டி, சிட்டகாங் கல்லூரி முன்னாள் மாணவர் பேரவை மற்றும் சிட்டகாங் மகளிர் எழுத்தாளர் சங்கம் உள்ளிட்ட பல்வேறு அமைப்புகளிடமிருந்து ஆஷாப் உதின் அகமது பல விருதுகளைப் பெற்றார்.\n"}
{"id": "463131", "url": "https://ta.wikipedia.org/wiki?curid=463131", "title": "அயூப் பச்சு", "text": "அயூப் பச்சு\n\nஅயூப் பச்சு ( Bengali pronunciation:  ; 16 ஆகஸ்ட் 1962 – 18 அக்டோபர் 2018) வங்காளதேச ராக் இசை கலைஞர், இசையமைப்பாளர் மற்றும் பாடகர், பாடலாசிரியர் ஆவார், இவர் வங்களாதேச ராக் இசைக்குழுவின் நிறுவனர் ஆவார். இவர் முன்னணி பாடகராகவும், இசைக்குழுவின் முன்னணி கிதார் கலைஞராகவும் இருந்ததன் மூலம் பரவலான புகழ் பெற்றார்.\n\nபாட்டியாவில் பிறந்த பச்சு 1970 களின் முற்பகுதியில் தனது குடும்பத்துடன் சிட்டகாங்கிற்கு குடிபெயர்ந்தார். இவர் 1977 ஆம் ஆண்டில் தனது முதல் இசைக்குழுவான அக்லி பாய்ஸ் என்பதனை உருவாக்கினார். இவர் உயர்நிலைப் பள்ளியில் கல்வி பயின்ற போது கிதார் கலைஞராக ராக் இசைக்குழு ஃபீலிங்ஸ் (இப்போது நகர் பால் என்று அழைக்கப்படுகிறது) எனும் குழுவில் சேர்ந்தார். அவர் 1977 முதல் 1980 வரை அந்த இசைக்குழுவில் இருந்தார். 1980 ஆம் ஆண்டில், அவர் சோல்ஸ் எனும் குழுவில் சேர்ந்தார், அங்கு அவர் பத்து ஆண்டுகள் இருந்தார்.மேலும் \"சூப்பர் சோல்ஸ்\" (1982), \"கல்லூரி எர் காரிடோர்\" (1985), \"மனுஷ் மதிர் கச்சகாச்சி\" (1987) மற்றும் \"கிழக்கு மற்றும் மேற்கு\" (1988) உள்ளிட்ட நான்கு நிறுவனங்களின் பாடல்களில் இவர் தோன்றினார். 1991 ஆம் ஆண்டில், அவர் தனது சொந்த இசைக்குழுவான எல்.ஆர்.பி. மூலம் இவர் தனது இரண்டு பாடல் தொகுதிகளை வெளியிட்டார். மேலும் தனிநபராக பாடல்களை பாடியதன் மூலமும் இவர் பரவலாக வெற்றியினைப் பெற்றார்.அவரது முதல் தனி பாடலான \"ரோக்டோ கோலாப்\" செப்டம்பர் 1986 இல் வெளியிடப்பட்டது. மேலும் இவர் 1988 ஆம் ஆண்டில் வெளியிட்ட மோய்னா மற்றும் 1995 ஆம் ஆண்டுகலில் வெளியிட்ட கோஷ்தோ ஆகிய படைப்புகளும் இவருக்கு வெற்றியினைப் பெற்றுத் தந்தது.\n\nSection::::ஆரம்பகால வாழ்க்கை.\nபச்சு 1962 ஆகஸ்ட் 16 ஆம் தேதி சிட்டகாங், பாட்டியாவில் உள்ள கொர்னா யூனியனில் முகமது இஷாக் சவுத்ரி மற்றும் நூர்ஜஹான் பேகம் ஆகியோருக்கு மகனாகப் பிறந்தார். வங்காளதேசத்தின் விடுதலைப் போருக்குப் பிறகு இவரின் குடும்பம் சிட்டகாங் நகரத்திற்கு குடிபெயர்ந்தது. அவர்கள் ஜூபிலி சாலையில் வசித்து வந்தனர். இவருக்கு இரண்டு சகோதரர்கள் இருந்தனர்.இவர் அவர்களில் மூத்தவர் ஆவார். இவரது புனைப்பெயர் ராபின் ஆகும். இவர் நான்காம் வகுப்பில் இருந்தபோது, 1973 ஆம் ஆண்டு ஒலி கிதாரினை தனது தந்தையிடம் இருந்து பரிசாகப் பெற்றார். சிட்டகாங்கில் வசித்து வந்த ஜேர்மப் தயாஸ் ஒரு மியான்மர் நபரிடமிருந்து கிதார் வாசிக்க கற்றுக்கொண்டார். அவர் முதலில் தனது நண்பரிடமிருந்து ஒரு மின்சார கிதாரை கடனாக வாங்கினார், இது டீஸ்கோ கிதார் ஆகும் . இவர் அதில் அதிக ஆர்வம் காட்டியதனால் அதை இவரிடமே அவரது நண்பர் கொடுத்து விட்டார். ஜிமி ஹெண்ட்ரிக்ஸ் மற்றும் ஜோ சத்ரியானி ஆகியோரின் கிதார் வாசிக்கும் நுட்பங்களினால் இவர் மிகவும் ஈர்க்கப்பட்டார். அவர் 1975 இல் அரசு முஸ்லிம் உயர்நிலைப் பள்ளியில் கல்வி பயின்றார். 1979 ஆம் ஆண்டில் இவர் முஸ்லிம் உயர்நிலைப் பள்ளியில் பட்டம் பெற்றார். இசைக்கலைஞர் ஆவதற்கு அவரது பெற்றோர் முதலில் அவரை ஆதரிக்கவில்லை. ஆனால், ராக் இசை மீதான இவரது ஆர்வத்தை அவரது குடும்பத்தினர் புரிந்து கொண்ட பிறகு, இவரை ஒரு இசைக்கலைஞராக்க அவர்கள் ஒப்புக்கொண்டனர். உயர்நிலைப் பள்ளியில் படிக்கும் போது, பச்சு கோல்டன் பாய்ஸ் என்ற பெயரில் ஒரு இசைக்குழுவை உருவாக்கினார், பின்னர் இது அக்லி பாய்ஸ் என்று பெயர் மாற்றப்பட்டது. குமார் பிஷ்வாஜித் இசைக்குழுவில் முன்னணி பாடகராகவும், கிதார் கலைஞராகவும் இருந்தார். அவர்கள் திருமணங்களில் விடுதிகளில் நிகழ்ச்சிகளைச் செய்தார்கள் (பெரும்பாலும் பாட்டியா உபசில்லாவில்).\n"}
{"id": "463134", "url": "https://ta.wikipedia.org/wiki?curid=463134", "title": "சாகர் சரோவர் மற்றும் மெகரூன் ரூனி கொலை வழக்கு", "text": "சாகர் சரோவர் மற்றும் மெகரூன் ரூனி கொலை வழக்கு\n\nசாகர் சரோவர் மற்றும் மெஹருன் ரூனி ( சாகர்-ரூனி கொலை வழக்கு என்றும் அழைக்கப்படுகிறது) என்பது பிரபலமான, வங்காளதேசப் பத்திரிகையாளரான இணையரின் தற்போது வரை தீர்க்கப்படாத இரட்டை கொலை வழக்கு பற்றியது ஆகும். 11 பிப்ரவரி 2012 அன்று வங்காளதேசத்தில் டாக்கா குடியிருப்பில் இருந்த போது கணவன் மனைவியான இருவரும் குத்திக் கொல்லப்பட்டனர். ஆனால் தற்போதுவரை அதற்கான காரணம் என்ன என்பது தெளிவாகவில்லை இந்த வழக்கு இன்னும் முடிக்கப்படாத நிலையில் உள்ளது .டி.என்.ஏ பரிசோதனையில் இரண்டு பேர் இந்த கொலையில் ஈடுபட்டிருக்கலாம் என்று தெரியவந்துள்ளது.\n\nஇந்த ஜோடியின் கொலை பங்களாதேஷில் உயர்மட்ட அரசியல் மற்றும் ஊடகங்களின் கவனத்தினையும் பரவலாகப் பெற்றது. மேலும் சரோவர் டாய்ச் வெல்லே பத்திரிகையாளராக பணியாற்றியதால் ஜெர்மன் மக்களின் கவனத்தினையும் இந்த கொலை வழக்கு பெற்றது. இந்த வழக்கை ஊடகவியலாளர்கள் மற்றும் சர்வதேச பத்திரிகை அமைப்புகளும் உன்னிப்பாக கவனித்தன. இந்த தம்பதிகளின் கொலை வழக்கானது முன்பு வங்காளதேசத்தில் சில காரணங்களினால் தனித்தனியாக இருந்த பத்திரிகையாளர்களையும் ,அமைப்புகளையும் ஒன்றிணைத்தது.\n\nSection::::வாழ்க்கை வரலாற்று மற்றும் தொழில் தகவல்.\nகோலம் முஸ்தோபா சரோவர் , சாகர் சரோவர் என்று பரவலாக அறியப்பட்டார். இவரது குடும்பம் பழைய டாக்காவைச் சேர்ந்தது. இவர் டிசம்பர் 2011 ஆம் ஆண்டு முதல் மஸ்ரங்கா தொலைக்காட்சியின் ஒளிபரப்பு செய்தி ஆசிரியராக இருந்தார். இவர் முன்னர் ஜெர்மனியின் பான் நகரில் உள்ள ஜெர்மனின், டாய்ச் வெல்லின் பங்களா சேவையில் நிருபராக , அச்சு வேலை மற்றும் கட்டுரையாளாராகவும் மூன்று ஆண்டுகள் பணியாற்றினார். மேலும் அவரது படைப்புகள் வர்த்தக இதழான \"பிளாட்ஸ் ஆயில் கிராம் நியூஸிலும் வெளிவந்தன\" . அவர் எரிசக்தி நிருபர்கள் மன்றத்தின் நிறுவனர் மற்றும் தலைவராகவும், \"எனர்ஜி பங்களா\" என்ற பத்திரிகையின் தலைமை ஆசிரியராகவும் இருந்தார். சரோவர் FERB இன் 9 உறுப்பினர்கள் கொண்ட குழுவில் இயக்குநராக இருந்தார்.\n\nமெஹருன் நஹர் ரூனி ஏடிஎன் பங்களாவின் மூத்த தொலைக்காட்சி நிருபராக இருந்தார், அங்கு அவர் 2001 ஆம் ஆண்டு முதல் பணிபுரிந்து வந்தார். அவர் ஒலிபரப்பு ஊடகங்களில் வேலை செய்வதற்கு முன்பாக சேனல் ஐ மற்றும் சங்பத் மற்றும் ஜுகந்தர் ஆகிய அச்சு ஊடகங்களில் பணியாற்றினார். பங்களாதேஷில் எரிசக்தி பிரச்சினைகள் குறித்தும் அவர் பலமுறை அறிக்கை அளித்தார்.\n\nஇந்தத் தம்பதியருக்கு ஒரு மகன் இருந்தார், அவர்கள் கொலை செய்யப்பட்டபோது இவருக்கு 5 வயது ஆகும்.\n\nமுஸ்லிம்களுக்கான அசிம்பூர் மயானத்தில் பழைய டாக்காவில் இவர்கள் அடக்கம் செய்யப்பட்டுள்ளனர். இது முஸ்லிம்களாக இருக்கும் டாக்கா குடிமக்களுக்கு பரவலாக அறியப்பட்ட கல்லறைகள் இருக்கும் இடம் ஆகும் \n\nSection::::இறப்பு.\nதிருமணமான பங்களாதேஷ் தம்பதியர், சாகர் மற்றும் ரூனி, டாக்காவின் மேற்கு ராஜா பஜார் பகுதியில் ( \"மஹல்லா\" ) ஐந்து மாடி கட்டிடத்தின் நான்காவது மாடியில் தங்கள் 5 வயது குழந்தையுடன் வசித்து வந்தனர். சரோவர் மற்றும் ரூனி கொல்லப்படுவதற்கு முன்பு அவர்களது வீட்டில் சில விருதினர்கள் இருந்ததாக அவர்களின் வீட்டில் அருகில் இருந்தவர்கள் கூறுகின்றனர்.\n\nSection::::சூழல்.\nSection::::குற்றம்.\nடாக்காவின் அதிகாரப்பூர்வ காவல் துறையின் பதிவுகளின்படி, 2012 பிப்ரவரியில் சாகர்-ரூனி கொலை வழக்கு உட்பட 23 கொலைகள் பதிவாகியுள்ளன. ஆனால் ஊடக அறிக்கைகள் அதிகமான கொலைகள் காவல் துறையினரால் கவனத்திற்கு வரவில்லை பதிவு செய்யப்படவில்லை என்று தெரியவந்துள்ளது.\n"}
{"id": "463136", "url": "https://ta.wikipedia.org/wiki?curid=463136", "title": "அகமது சோபா", "text": "அகமது சோபா\n\nஅகமது சோபா ( Ahmed Sofa , pronounced  ; 30 ஜூன் 1943 28 ஜூலை 2001) ஒரு வங்காளதேச எழுத்தாளர், சிந்தனையாளர், புதின எழுத்தாளர், கவிஞர் ஆவார் . தேசிய பேராசிரியர் அப்துர் ரசாக் மற்றும் சலீமுல்லா கான் உட்பட பலர் இவரை மிர் மோஷரஃப் ஹொசைன் மற்றும் காசி நஸ்ருல் இஸ்லாம் ஆகியோருக்குப் பிறகு மிக முக்கியமான வங்காள முஸ்லீம் எழுத்தாளராகக் கருதுகின்றனர். சோபா 18 புனைகதை அல்லாத நூல்கள், 8 புதினங்கள் , 4 கவிதைத் தொகுப்புகள், 1 சிறுகதைத் தொகுப்பு மற்றும் பல நூல்களை இவர்எழுதினார்.\n\n\"சோபாவின் பங்காலி முசல்மனெர் நாயகன்\" (பெங்காலி முஸ்லிம்களின் மனம், 1981) என்பது வங்காள முஸ்லிம்களின் அடையாளத்தினை சமூகத்திற்கு உணர்த்துவதாக பாராட்டப்பட்டது. இந்த நூல் அவர்கள் பின்தங்கியதற்கான காரணங்கள், ஒரு சமூகமாக அவர்கள் எவ்வாறு வளர்ச்சி அடைந்தனர் மற்றும் அவர்களின் அறிவுசார் முன்னேற்றம் குறித்து இந்த நூல் விளாக்குவதாக அவர்கள் பாராட்டினர். \"புத்தப்ரிதிர் நேதுன் பின்யாஸ்\" (அறிவார்ந்த ஒரு புதிய முறை, 1972) இல், சோபா பங்களாதேஷின் அறிவுசார் நிலப்பரப்பை வரைபடமாக்கியது, பங்களாதேஷ் புத்திஜீவிகளின் பொதுவான சந்தர்ப்பவாத போக்குகள் , ஸ்தாபனத்துடனான அவர்களின் ஒத்துழைப்பு மற்றும் பிந்தைய காலனித்துவ பங்களாதேஷில் எந்தவொரு உண்மையான பொருள் மாற்றத்தையும் கொண்டு வரத் தவறியது.\n\nஉளவியல் மற்றும் சமூக கலாச்சார நுணுக்கங்களை யதார்த்தவாதத்துடன் சித்தரிக்கும் அவரது படைப்புகளின் தன்மையை விமர்சகர்கள் பாராட்டினர். அபுல் ஃபசல் மற்றும் பலர் \"சோபாவின் ஓம்கார்\" (தி ஓம், 1975) நூலானது வாங்காளதேசத்தின் விடுதலை இயக்கத்தின் சிறந்த இலக்கிய ப்டைப்புகளில் ஒன்றாகக் கருதினர். கட்சி அரசியல் மற்றும் ஊழலில் ஈடுபட்டுள்ள பல்கலைக்கழக ஆசிரியர்களை நையாண்டி செய்யும் நாவலான \"கபி பிட்டாண்டா\" (ஒரு கதை, 1995), பெங்காலி இலக்கியத்தில் சிறந்த நையாண்டிகளில் ஒன்றாகக் கருதப்படுகிறது. \"புஷ்பா ப்ரிக்சா எபாங் பிஹங்கா புரான்\" (மலர்கள், மரங்கள் மற்றும் பறவைகளின் கதைகள், 1996) எனும் நூல் பறவைகள், தாவரங்கள் மற்றும் மரங்களுடனான இவரின் ஆன்மீகத்தில் இவரின் ஈடுபாடு மற்றும் சுற்றுச்சூழல் உணர்வை இந்த நூல் பிரதிபலிக்கிறது.\n\nஹோபாயன் அகமது, முஹம்மது ஜாபர் இக்பால், தாரெக் மசூத், ஃபர்ஹாத் மஜார், சலீமுல்லா கான், போன்றவர்களுக்கு இவரின் படைப்புகள் ஊக்கத்ஹினை அளித்துள்ளது. அவர் தனது படைப்புகள் மற்றும் மரபு மூலம் வங்காளதேசத்தின் மிக சக்திவாய்ந்த அறிவுசார் தாக்கங்களைச் செலுத்தும் நபர்களில் ஒருவராக அறியப்படுகிறார். அவர் கிளர்ச்சி, பைத்தியம், இழிவானவர், அதிகாரத்தை மதிக்காதவர், புத்திஜீவிகள் மத்தியில் அதிக சமரசமற்ற நபர் என்று அறியப்பட்டார். சோபா 1975 இல் லேகக் ஷிபீர் விருதையும், 1993 இல் பங்களா அகாடமி வழங்கிய சதாத் அலி அகந்தா விருதையும் நிராகரித்தார். அவருக்கு 2002 ல் பங்களாதேஷ் அரசு இவரின் மரணத்திற்குப் பின் ஏகுஷே படக் விருது வழங்கியது.\n\nSection::::சுயசரிதை.\nஅகமது , சிட்டகொங் மாவட்டத்தில் விவசாயிகள் குடும்பத்தில் பிறந்தார் . இவரது தந்தை ஹெடாயெட் அலி, மற்றும் அவரது தாயார் ஆசியா கதுன் ஆவர். அவர் தனது இரண்டாம் நிலை மற்றும் உயர்நிலைக் கல்வியை சிட்டகொங்கில் கற்றார். இவர் 1962 ஆம் ஆண்டில் டாக்காவுக்குச் சென்று மற்றும் டாக்கா பல்கலைக்கழகத்தில் வங்காள துறையில் கல்வி பயின்றார். டாக்கா பல்கலைக்கழகத்தில், அஹ்மத் ஷெரீப்பால் என்பவரால் இவர் ஒரு முறை கண்டிக்கப்பட்டார். அதன் பின்னர் இவர் வகுப்பிற்குச் செல்லவில்லை. 1967 ஆம் ஆண்டில், பிரம்மன்பரியா கல்லூரியில் இளங்கலைப் பட்டம் பெற்றார். 1970 ஆம் ஆண்டில், டாக்கா பல்கலைக்கழகத்தில் அரசியல் அறிவியலில் முதுகலைப் பெற்றார். 1970 ஆம் ஆண்டில், அப்துர் ரசாக்கின் மேற்பார்வையில், வங்காள அகாடமியால் \"பெங்காலில் நடுத்தர வர்க்கத்தின் வளர்ச்சியானது 1800 முதல் 1858 வரை எவ்வாறு இலக்கியம், சமூகம் மற்றும் பொருளாதாரம் ஆகியவற்றில் தாக்கத்தை ஏற்படுத்தியது\" என்ற தலைப்பில் பி.எச்.டி. பட்டம் பயின்றார் ஆனால் அவர் அதனை நிறைவு செய்யவில்லை.\n"}
{"id": "463138", "url": "https://ta.wikipedia.org/wiki?curid=463138", "title": "மகமதூர் ரகுமான்", "text": "மகமதூர் ரகுமான்\n\nமஹ்முதூர் ரஹ்மான் ( ; பிறப்பு 6 ஜூலை 1953) வங்களாதேசத்தின் வங்காள நாளிதழ்களில் ஒன்றான \"அமர் தேஷின்\" உரிமையாளர்களில் ஒருவரும், நடிப்பு ஆசிரியரும் ஆவார். அவர் ஒரு பொறியியலாளர் மற்றும் தொழிலதிபர் ஆவார்.\n\nமஹ்முதூர் ரஹ்மான் 2002 ஆம் ஆண்டில் தேசிய முதலீட்டு வாரியத்தின் நிர்வாகத் தலைவராக நியமிக்கப்பட்டார், பின்னர் 2005 ஆம் ஆண்டில் தேசிய எரிசக்தி ஆலோசகராக பதவி உயர்வு பெற்றார். இரு பதவிகளில் இருந்த சமயத்தில் வெளிநாட்டு முதலீடுகளை ஈர்ப்பதற்கும் வங்களதேசத்தின் எரிசக்தி திறனை அதிகரிப்பதற்கும் ரஹ்மான் அதிக அளவிலான இலக்குகளை நிர்ணயித்தார். வெளிநாட்டு முதலீட்டாளர்களை ஈர்ப்பதில் அவர் வெற்றி பெற்றிருந்தார். ஆனால் பெட்ரோல் விலை அதிகரித்தல்மற்றும் சுரங்கங்களை அதிகரித்தல் போன்ற இவரின் செயல்கள் சர்ச்சைக்கு உள்ளாகின.\n\n2008 இல் அவாமி லீக் தேர்தலில் வெற்றி பெற்றது. அதில் இருந்து ரஹ்மான் தனது செய்தித்தாள் மூலம் அரசாங்கத்தை கடுமையாக விமர்சித்தார். கட்சி நிர்வாகிகள் மற்றும் அரசாங்க அதிகாரிகளால் 2009 ஆண்டு முதல் 2013 வரை 50 க்கும் மேற்பட்ட முறை இவரின் பத்திரிக்கை மீது அவதூறு மற்றும் தேசத்துரோக வழக்குகளை தொடர்ந்தது. சர்வதேச மனித உரிமைகள் குழுக்கள் மற்றும் பத்திரிகை அமைப்புகள் அவருக்கு எதிரான அரசாங்கத்தின் நடவடிக்கைகளை சட்டத்திறுப் புறம்பான துன்புறுத்தல்கள் என்று தங்களது கண்டங்களைப் பதிவு செய்தன. 2013 ஆம் ஆண்டில் நடைபெற்ற ஷாபாக் ஆர்ப்பாட்டங்களில் கலந்து கொண்டவர்களை இவர் தவறாக சித்தரித்ததாக இவர் மீது விம்ர்சனங்கள் வைக்கப்பட்டன.\n\nSection::::ஆரம்பகால வாழ்க்கை.\nமஹ்முதூர் ரஹ்மான் பங்களாதேஷின் கொமிலாவில் பிறந்தார், அவரது தாயார் மஹ்முதா பேகம். இவர் 1977 ஆம் ஆண்டில் பங்களாதேஷ் பொறியியல் மற்றும் தொழில்நுட்ப பல்கலைக்கழகத்தில் வேதியியல் பொறியியல் பிரிவில் இளங்கலைப் பட்டம் பெற்றார். ஜப்பானில் பொறியியளாளராகப் பணிபுரிந்த பின்னர், பீங்கான் பொறியியலில் பட்டம் பெறுவதற்காக நாடு திரும்பினார்.டாக்கா பல்கலைக்கழகத்தின் வணிக நிர்வாக நிறுவனத்தில் எம்பிஏ பெற்றார்.\n\nஅவர் ஹருனூர் ரஷீத் கான் மோன்னோ என்பவரின் மகளான ஃபிரோசா கான் என்பவரை மணந்தார்.\n\nSection::::வணிக வாழ்க்கை.\nரஹ்மான் பெரிய பிரிட்டிஷ் நிறுவனத்திற்கு சொந்தமான பிரிட்டிஷ் ஆக்சிஜன் எரிவாயு நிறுவனத்தில் பொரியியளாலராக பணி புரிந்ததில் இருந்து தொடங்கினார். ஜப்பானில் சில ஆண்டுகள் பணிபுரிந்தார். மேலும் இவர் முன்னு மட்பாண்டங்கள், டங்கன் பிரதர்ஸ், ஷைன்புகூர் மட்பாண்டங்கள், பெக்ஸிம்கோ குழு மற்றும் பத்மா டெக்ஸ்டைல் ஆகியவற்றிலும் பணியாற்றினார்.\n\nபங்களாதேஷுக்குத் திரும்பிய பிறகு, ரஹ்மான் தனது சொந்த நிறுவனமான கைவினைஞர் மட்பாண்ட எனும் நிறுவனத்தை 1999 ஆம் ஆண்டில் தொடங்கினார். கைவினைஞர் மட்பாண்டங்கள் 2013 இல் விற்கப்பட்டன.\n\nSection::::2013 கைது.\n2008 இல் அவாமி லீக் தேர்தலில் வெற்றி பெற்றது. அதில் இருந்து ரஹ்மான் தனது செய்தித்தாள் மூலம் அரசாங்கத்தை கடுமையாக விமர்சித்தார். கட்சி நிர்வாகிகள் மற்றும் அரசாங்க அதிகாரிகளால் 2009 ஆண்டு முதல் 2013 வரை 50 க்கும் மேற்பட்ட முறை இவரின் பத்திரிக்கை மீது அவதூறு மற்றும் தேசத்துரோக வழக்குகளை தொடர்ந்தது. 11 ஏப்ரல் 2013 அன்று, ஹேக்-ஜியாவுதீன் உரையாடல்கள், பிற இணைய குற்றங்கள் மற்றும் வன்முறையைத் தூண்டுவது தொடர்பான தேசத்துரோக குற்றச்சாட்டில் வங்கதேச காவல்துறை இறுதியாக ரஹ்மானை கைது செய்தது. அவருடைய மின்னணு மற்றும் சேமிப்பக சாதனங்களை அவர்கள் பறிமுதல் செய்தனர். தேசத்துரோகம் மற்றும் பிற குற்றச்சாட்டுகளுக்கு நீதிமன்றம் 13 நாட்கள் பிணை வழங்கியது.\n"}
{"id": "463140", "url": "https://ta.wikipedia.org/wiki?curid=463140", "title": "நூருல் அசன்", "text": "நூருல் அசன்\n\nகுவாசி நூருல் அசன் சோஹன் (Quazi Nurul Hasan Sohan பிறப்பு: நவம்பர் 21, 1993) ஓர் வங்காளதேசத் துடுப்பாட்ட வீரர் ஆவார். இவர் வங்காளதேச அணிக்காக தேர்வுத் துடுப்பாட்டம் மற்றும் ஒருநாள் பன்னாட்டுத் துடுப்பாட்டம் ஆகிய போட்டிகளில் விளையாடி வருகிறார்.மேலும் இவர் முதல் தரத் துடுப்பாட்டம் , பட்டியல் அ துடுப்பாட்டம் மற்றும் இருபது20 ஆகிய போட்டிகளிலும் விளையாடி வருகிறார். இவர் 2010 ஆம் ஆண்டில் தனது பட்டியல் அ துடுப்பாட்டப் போட்டிகளிலும் 2011 ஆம் ஆண்டில் முதல் தரத் துடுப்பாட்டப் போட்டிகளிலும் அறிமுகமானார். 2016 ஆம் ஆண்டில் இவர் சர்வதேச அளவில் வங்காளதேச அணியின் சார்பாக விளையாடினார். இவர் முதல் தரத் துடுப்பாட்டப் போட்டிகளில் 4046 ஓட்டங்களையும் , பட்டியல் அ போட்டிகளில் 2420 ஓட்டங்களையும் எடுத்தார். மேலும் இவர் 19 வயதிற்கு உட்பட்ட வங்காளதேச அணி , வங்காளதேச அ அணி சார்பாகவும் இவர் துடுப்பாட்டப் போட்டிகளில் கலந்து கொண்டார். இவர் வங்காளதேச துடுப்பாட்ட அணியின் முதனமைக் குச்சக் காப்பாளராக உள்ளார். இவர் வங்காளதேசத்தின் குல்னாவில் பிறந்தார்.\n\nSection::::உள்ளூர்ப் போட்டிகள்.\nஅவர் 2015 இல் வங்காளதேச பிரீமியர் லீக்கில் சில்ஹெட் சூப்பர் ஸ்டார்ஸ் அணிக்காக விளையாடியுள்ளார். \n\n2017–18 டாக்கா பிரீமியர் லீக்கில் இவர் விளையாடினார். அந்தத் தொடரில் ஷேக் ஜமால் தன்மொண்டி சங்கத்தின் சார்பாக விளையாடினார். அதில் 12 போட்டிகளில் 546 ஓட்டங்கள் எடுத்தார். \n\n2018–19 வங்காளதேச பிரீமியர் லீக்கிற்கான வரைவு பட்டியலில் இடம் பெற்றதனைத் தொடர்ந்து, அக்டோபர் 2018 இல், டாக்கா டைனமைட்ஸ் அணிக்கான அணியில் இவர் இடம் பெற்றார். இவர் 2017-18 மற்றும் 2018-19 ஆம் ஆண்டுகளில் பட்டியல் அ மற்றும் இருபது 20 துடுப்பாட்டப் போட்டியில் ஷேக் ஜமால் தன்மொண்டி சங்கத்தின் தலைவராக இருந்தார்; 2018–19ல் டாக்கா பிரீமியர் பிரிவு இருபதுக்கு துடுப்பாட்ட லீக்கின் துவக்க தொடரின் வாகையாளர் பட்டத்தினை வென்றனர். \n\n2018–19 டாக்கா பிரீமியர் பிரிவு துடுப்பாட்ட லீக் போட்டியில் ஷேக் ஜமால் தன்மொண்டி சங்கத்துன் சார்பாக இவர் விளையாடினார். அந்தப் போட்டித் தொடரில் 16 போட்டிகளில் விளையாடி 524 ரன்கள் எடுத்தார். \n\nSection::::சர்வதேச வாழ்க்கை.\n2016 ஆம் ஆண்டில் இவர் சிம்பாப்வே துடுப்பாட்ட அணிக்கு எதிரான துடுப்பாட்டத் தொடரில் விளையாடுவதற்காகத் தேர்வானார். சனவரி 15 இல் சிம்பாப்வே அணிக்கு எதிரான இருபது20 போட்டித் தொடரில் இவர் அறிமுகமானார். \n\nஅதே ஆண்டில் நியூசிலாந்துத் துடுப்பாட்ட அணிக்கு எதிராக இவர் தேர்வானார். அந்தத் தொடரில் தேர்வாகிய முஷ்பிகுர் ரஹீம் காயம் காரணமாக தொடரில் இருந்து நீக்கம் செய்யப்பட்டார். அவருக்கு பதிலாக இவர் தேர்வானார். டிசம்பர் 29 இல் நியூசிலாந்துத் துடுப்பாட்ட அணிக்கு எதிரான் ஒருநாள் பன்னாட்டுத் துடுப்பாட்டப் போட்டியில் இவர் அறிமுகமானார். 2017 ஆம் ஆண்டில் நியூசிலாந்துத் துடுப்பாட்ட அணி வங்காளதேசத்தில் சுற்றுப் பயணம் செய்து விளையாடியது. சனவரி 20 அன்று இந்த அணிக்கு எதிரான இரண்டாவது தேர்வுத் துடுப்பாட்டப் போட்டியில் இவர் அறிமுகமானார். \n\nடிசம்பர் 2018 இல், 2018 ஏ.சி.சி வளர்ந்து வரும் அணிகள் ஆசியா கோப்பைக்கான வங்காளதேச அணியின் தலைவராக இவர் தேர்வு செய்யப்பட்டார். \n"}
{"id": "463142", "url": "https://ta.wikipedia.org/wiki?curid=463142", "title": "ஜகனரா ஆலம்", "text": "ஜகனரா ஆலம்\n\nஜகனரா ஆலம் (Jahanara Alam ) (பிறப்பு: 1 ஏப்ரல் 1993) என்பவர் வங்காளதேச பெண்கள் துடுப்பாட்ட அணியின் வீரர் மற்றும் தலைவர் ஆவார். இவர் வங்காளதேசத் துடுப்பாட்ட அணிக்காக பெண்கள் ஒருநாள் பன்னாட்டுத் துடுப்பாட்டப் போட்டி மற்றும் பெண்கள் பன்னாட்டு இருபது20 சர்வதேச அளவில் விளையாடி வருகிறார். மேலும் இவர் இருபது20 போட்டிகளிலும் விளையாடி வருகிறார். 2011 ஆம் ஆண்டில் இவர் ஒருநாள் துடுப்பாட்டப் போட்டிகளில் 152 ஓட்டங்களையும் 33 இலக்குகளையும் கைபற்றியுள்ளார். பன்னாட்டு இருபது20 போட்டிகளில் 156 ஓட்டங்களையும் 53 இலக்குகளையும் கைப்பற்றினார். மேலும் இவர் 19 வயதிற்கு உட்பட்ட வங்காளதேச அணி , வங்காளதேச அ அணி சார்பாகவும் இவர் துடுப்பாட்டப் போட்டிகளில் கலந்து கொண்டார். அவர் ஒரு வலது கை மித வேகப்பந்து வீச்சாளர் மற்றும் வலது கை பெண் மட்டையாளர் ஆவார். \n\nSection::::ஆரம்பகால வாழ்க்கை மற்றும் பின்னணி.\nஜஹானாரா வங்காளதேசத்தில் உள்ள குல்னாவில் பிறந்தார். \n\nSection::::தொழில்.\nSection::::ஆசிய விளையாட்டுக்கள்.\nசீனாவின் குவாங்சோவில் 2010 ஆம் ஆண்டு நடைபெற்ற ஆசிய விளையாட்டுப் போட்டிகளில் சீனாவின் தேசிய பெண்கள் துடுப்பாட்ட அணிக்கு எதிராக துடுப்பாட்ட பிரிவில் வெள்ளிப் பதக்கம் வென்ற அணியில் ஆலம் உறுப்பினராக இருந்தார். \n\nSection::::சர்வதேச துடுப்பாட்டம்.\nநவம்பர் 26, 2011 அன்று அயர்லாந்து மகளிர் துடுப்பாட்ட அணிக்கு எதிராக ஆலம் தனது ஒருநாள் போட்டியில் இவர் அறிமுகமானார். \n\n2012 ஆம் ஆண்டில் இவர் பன்னாட்டு இருபது20 போட்டியில் அறிமுகமனார். ஆகஸ்டு 28 இல் இந்தியப் பெண்கள் துடுப்பாட்ட அணிக்கு எதிரான போட்டியில் இவர் அறிமுகமனார். 2018 ஆம் ஆண்டில் நடைபெற்ற பெண்கள் ஆசியத் துடுப்பாட்டக் கோப்பைத் தொடரில் இவர் வங்காளதேச பெண்கள் துடுப்பாட்ட அணி சார்பாக விளையாடினார். மேலும் அந்தத் தொடரை வங்காளதேச பெண்கள் அணி வென்றது. ஆசியக் கோப்பையினை அந்த அணி வெல்வது இதுவே முதல் முறையாகும். அதே மாதத்தின் பிற்பகுதியில், 2018 ஐ.சி.சி மகளிர் உலக இருபதுக்கு -20 தகுதிப் போட்டிக்கான வங்காளதேச அணியில் இவர் இடம் பெற்றார். 2019 ஆம் ஆண்டில் நவமபர் 4 இல் லாகூர் துடுப்பாட்ட அரங்கத்தில் பாக்கித்தான் பெண்கள் துடுப்பாட்ட அணிக்கு எதிரான போட்டியில் இவர் விளையாடினார். \n\n28 ஜூன் 2018 அன்று, அயர்லாந்துக்கு எதிரான பன்னாட்டு இருபது20 போட்டியில் ஐந்து இழப்புகளை வீழ்த்தினார். இதன் மூலம் பன்னாட்டு இருபது போட்டித் தொடரில் ஐந்து இலக்குகளை வீழ்த்திய முதல் வங்காளதேச பெண் வீரர் எனும் சாதனை படைத்தார். \n\nஅக்டோபர் 2018 இல், மேற்கிந்தியத் தீவுகளில் நடைபெற்ற 2018 ஐசிசி மகளிர் பன்னாட்டு இருபது -20 போட்டிக்கான வங்காளதேச அணியில் இடம் பெற்றார். இந்தத் தொடரில் இவர் சிறப்பான ஆட்டத் திறனை வெளிப்படுத்தினார். மேலும் நான்கு போட்டிகளில் ஆறு இலக்குகளைக் கைப்பற்றினார். இதன்மூலம் அதிக இலக்குகளைக் கைப்பற்றிய வீரர்கள் வரிசையில் முதலிடம் பெற்றார்.இந்தத் தொடரில் சிறப்பாக விளையாடியதன் மூலம் பன்னாட்டுத் துடுப்பாட்ட அவையின் சிறந்த வீரராகத் தேர்வானார். \n\nஆகஸ்ட் 2019 இல், ஸ்காட்லாந்தில் நடைபெறும் 2019 ஐசிசி மகளிர் உலக இருபதுக்கு -20 தகுதிப் போட்டிக்கான வங்காளதேச அணியில் இடம் பெற்றார். \n"}
{"id": "463143", "url": "https://ta.wikipedia.org/wiki?curid=463143", "title": "சஜித் பதிரனா", "text": "சஜித் பதிரனா\n\nசஜித் ஷானகா பதிரானா (Sachith Shanaka Pathirana) (பிறப்பு: மார்ச் 21, 1989) சஜித் பதிரானா என பரவலாக அறியப்படும் இவர் இலங்கைத் துடுப்பாட்ட அணியின் வீரர் ஆவார். இவர் இலங்கை துடுப்பாட்ட அணிக்காக தேர்வு துடுப்பாட்டம், ஒருநாள் பன்னாட்டுத் துடுப்பாட்டம் மற்றும் பன்னாட்டு இருபது20 ஆகிய மூன்று துடுப்பாட்ட வடிவங்களிலும் விளையாடி வருகிறார். மேலும் முதல் தரத் துடுப்பாட்டம், பட்டியல் அ மற்றும் இருபது 20 ஆகிய உள்ளூர் போட்டிகளிலும் விளையாடி வருகிறார். அவர் கண்டியின் டிரினிட்டி கல்லூரியின் முன்னாள் மாணவர் ஆவார். இவர் 2008 ஆம் ஆண்டில் தனது பட்டியல் அ துடுப்பாட்டப் போட்டிகளிலும் 2008 ஆம் ஆண்டில் முதல் தரத் துடுப்பாட்டப் போட்டிகளிலும் அறிமுகமானார். 2015 ஆம் ஆண்டில் இவர் சர்வதேச அளவில் இலங்கைத் துடுப்பாட்ட அணியின் சார்பாக விளையாடினார். இவர் முதல் தரத் துடுப்பாட்டப் போட்டிகளில் 9785ஓட்டங்களையும் , பட்டியல் அ போட்டிகளில் 3,462 ஓட்டங்களையும் எடுத்தார். மேலும் இவர் 19 வயதிற்கு உட்பட்ட இலங்கை அணி , இலங்கை அ அணி சார்பாகவும் இவர் துடுப்பாட்டப் போட்டிகளில் கலந்து கொண்டார். அவர் கண்டியின் டிரினிட்டி கல்லூரியின் முன்னாள் மாணவர் ஆவார். \n\nSection::::ஆரம்பகால மற்றும் உள்ளூர் போட்டிகள்.\n19 வயதிற்கு உட்பட்டோருக்கான இலங்கைத் துடுப்பாட்ட அணியில் இவர் விளையாடினார்.அந்தத் தொடரில் 23 போட்டிகளில் விளையாடி மொத்தம் 63 இலக்குகளைக் கைப்பற்றினார். இதன் மூலம் அதிக இலக்குகளைக் கைப்பற்றிய வீரர்கள் வரிசையில் முதலிடம் பெற்றார். \n\nமார்ச் 2018 இல், அவர் 2017–18 சூப்பர் ஃபோர் மாகாணத் துடுப்பாட்ட போட்டித் தொடரில் இவர் கண்டி துடுப்பாட்ட அணியில் இடம் பெற்றார் . அடுத்த மாதம் நடைபெற்ற 2018 சூப்பர் மாகாண ஒருநாள் போட்டித் தொடரிலும் இவர் கண்டி துடுப்பாட்ட அணியிலும் அவர் இடம் பெற்றார் . \n\nஆகஸ்ட் 2018 இல், கண்டி துடுப்பாட்ட அணியில் 2018 எஸ்.எல்.சி டி 20 லீக்கில் அவர் இடம் பெற்றார். 2018–19 பிரீமியர் லீக் போட்டியில் பதுரெலியா ஸ்போர்ட்ஸ் சங்கம் சார்பாக இவர் விளையாடினார். அந்தத் தொடரில் ஒன்பது போட்டிகளில் விளையாடி 23 இலக்குகளைக் கைப்பற்றினார். இதன் மூலம் அதிக இலக்குகளைக் கைப்பற்றிய வீரர்கள் வரிசையில் முதலிடம் பெற்றார். \n\nSection::::சர்வதேச போட்டிகள்.\n15 ஜூலை 2015 அன்று பாகிஸ்தான் துடுப்பாட்ட அணிக்கு எதிராக இலங்கைக்காக தனது ஒருநாள் பன்னாட்டுத் துடுப்பாட்டப் போட்டியில் இவர் அறிமுகமானார். தனது முதல் போட்டியில் 10 ஓவர்களை வீசி 54 ஓட்டங்களை விட்டுக் கொடுத்து 2 இலக்குகளை வீழ்த்தினார். தினேஷ் சந்திமலுடன் சேர்ந்து மட்டையாட்டத்தில் 50 ஓட்டங்களை எடுத்து அணியின் வெற்றிக்கு உதவினார். இந்தப் போட்டியில் இவர் மட்டும் 33 ஓட்டங்களை எடுத்தார். \n\n6 செப்டம்பர் 2016 அன்று ஆஸ்திரேலியாவுக்கு எதிராக இலங்கைக்காக தனது இருபது -20 சர்வதேச (டி 20 ஐ) அறிமுகமானார். \n\nபதிரானா பிப்ரவரி 2017 அன்று தென்னாப்பிரிக்காவுக்கு எதிராக செஞ்சுரியனில் நடைபெற்ற ஒருநாள் பன்னாட்டுத் துடுப்பாட்டப் போட்டியில் இவர் அறிமுகமானார். இருப்பினும், அந்தப் போட்டியில் இலங்கைத் துடுப்பாட்ட அணி 88 ஓட்டங்களில் தோல்வியடைந்தது, மேலும் அந்தத் தொடரினை 5–0 என்று இலங்கை இழந்தது. \n"}
{"id": "463144", "url": "https://ta.wikipedia.org/wiki?curid=463144", "title": "இபின் வராக்", "text": "இபின் வராக்\n\nஇபின் வாரக் (Ibn Warraq) எனும் புனைப் பெயரால் இவர் இஸ்லாத்தை விமர்சிக்கும் எழுத்தாளர் ஆவார் . இவர் இஸ்லாமிய சங்கத்தின் மதச்சார்பின்மைக்கான நிறுவனத்தின் நிறுவனர் ஆவார், மேலும் குர்ஆனிய விமர்சனங்களை மையமாகக் கொண்ட விசாரணை மையத்தில் மூத்த ஆராய்ச்சி உறுப்பினராகப் பணியாற்றினார். தற்போது இவர் உலக என்கவுண்டர் நிறுவனத்தின் துணைத் தலைவராக உள்ளார்.\n\nஇஸ்லாமிய வரலாற்று வல்லுநர்களால் இவரின் இசுலாம் பற்றிய வர்ணனையானது முரண்பாடானது, அதிகப்படியான சீராய்வுவாதி மற்றும் நிபுணத்துவம் இல்லாதது என்று விமர்சிக்கப்பட்டுள்ளது, அதே சமயத்தில் மற்றவர்கள் இவரின் கருத்துக்கள் யாவும் புத்துணர்ச்சியூட்டும் வகையில் இருப்பதாகவும், ஆராய்ச்சியின் அடிப்படையில் அமைந்தவை மற்றும் துல்லியமானவை என்று பாராட்டினர்.\n\nஅவர் ஒன்பது புத்தகங்கள் உட்பட, \"குரான் தோற்றம்\" (1998), \"வரலாற்று முஹம்மதுவுக்கான நீண்ட தேடல்\" (2000), \"குரான் உண்மையில் என்ன கூறுகிறது: மொழி, உரை மற்றும் வர்ணனை\" (2002) உள்ளிட்ட ஒன்பது நூல்களை இவர் எழுதியுள்ளர்.\n\nSection::::ஆரம்பகால வாழ்க்கை மற்றும் கல்வி.\nதனது 19 ஆம் வயதில் இவர் எடின்பர்க் பல்கலைக்கழகத்தில் தனது கல்வியைத் தொடர ஸ்காட்லாந்து சென்றார், அங்கு அவர் இஸ்லாமிய ஆய்வு அறிஞரான டபிள்யூ. மாண்ட்கோமெரி வாட் உடன் இணைந்து தத்துவம் மற்றும் அரபு மொழியைப் பயின்றார்.\n\nபட்டம் பெற்ற பிறகு, இவர் ஐந்து ஆண்டுகள் லண்டனில் ஒரு தொடக்கப் பள்ளி ஆசிரியராக இருந்தார், மேலும் 1982 ஆம் ஆண்டில் தனது மனைவியுடன் பிரான்சுக்குச் சென்று, ஒரு இந்திய உணவகத்தினை சொந்தமாக நடத்தி வந்தார். இவர் ஒரு பயண முகவராகவும் பணியாற்றினார்.\n\nSection::::எழுதுதல் மற்றும் வேலை.\nருஷ்டி விவகாரத்தின்போது, கிறிஸ்தவம் மற்றும் யூத மதம் மீது அடிக்கடி கடுமையான தாக்குதல்கள் நடப்பதை இப்னு வாரக் கவனித்தார், ஆனால் இஸ்லாத்தின் மீது இவ்வாறான தாக்குதல்கள் எதுவும் நடக்கவில்லை என்பதனைக் கவனித்தார். மேலு ஒரு மனிதன் சுயமாக சிந்திப்பதற்கான சாத்தியக் கூறுகள் இங்கு இல்லை எனத் தெரிவித்தார். இவரின் இந்தக் கருத்துக்கள் கண்டனங்களுக்கு ஆளானது.பலர் இவரை குற்றம் சாட்டினர். இதன் காரணமாக, வார்ராக் அமெரிக்க மதச்சார்பற்ற மனிதநேய வெளியீடான ஃப்ரீ என்கொயரி இதழுக்காக \"நான் ஏன் முஸ்லீம் அல்ல\" போன்ற தலைப்புகளில் இவர் எழுதத் துவங்கினார்.\n\nSection::::வரவேற்பு.\nSection::::பாராட்டு.\n1996 ஆம் ஆண்டில் \"நான் ஏன் ஒரு முஸ்லீம் அல்ல\" என்ற நூலினைப் பற்றி பின்வருமாரு டேனியல் பைப்ஸ் எழுதினார், \"சில விதிவிலக்குகளைத் தவிர்த்துப் பார்த்தால் இவரின் இந்த நூலானது மேற்கத்திய பாரம்பரிய இஸ்லாமிய ஆய்வுகளின் அடிப்படையில் எழுதப்பட்டுள்ளதாகவும் இசுலாம் மதத்தின் மீதான இவரின் கோபத்தினைத் தவிர்த்துப் பார்த்தால் இவர் ஒரு தீவிரமான மற்றும் சிந்தனையைத் தூண்டும் நீல் ஒன்றினை எழுதியுள்ளார் எனத் தெரிவித்தார். \"நான் ஏன் ஒரு முஸ்லீம் அல்ல\" (1995) நன்கு ஆராய்ச்சி செய்யப்பட்ட மற்றும் மிகவும் புத்திசாலியான ஒரு நூல் என பைப்ஸ் எனும் விம்ர்சகர் இந்த நூலினைப் பாராட்டினார்.. டேவிட் பிரைஸ்-ஜோன்ஸ் என்பவர் இந்த நூலானது குர்ஆன் மற்றும்நபிகள் நாயகத்தின் வாழ்க்கை மற்றும் அவரின் போதனைகள் மற்றும் அதன் விளைவாக ஏற்பட்ட கலாச்சார மாற்றங்கள் பற்றிய ஒரு ஆவணம் என்று கூறினார். கிறித்தோபர் இட்சன்சு \"நான் ஏன் ஒரு முஸ்லீம் அல்ல\" எனும் நூல் இசுலமில் தனக்கு மிகவும் பிடித்த நூல் எனத் தெரிவித்துள்ளார். \n"}
{"id": "463146", "url": "https://ta.wikipedia.org/wiki?curid=463146", "title": "அசந்தா டி மெல்", "text": "அசந்தா டி மெல்\n\nஅசந்தா லக்தாசா பிரான்சிஸ் டி மெல் (Ashantha Lakdasa Francis de Mel பிறப்பு: மே 9, 1959 கொழும்பில் ) முன்னாள் இலங்கைத் துடுப்பாட்ட அணியின் வீரர் ஆவார். இவர் இலங்கை துடுப்பாட்ட அணிக்காக தேர்வு துடுப்பாட்டம், ஒருநாள் பன்னாட்டுத் துடுப்பாட்ட வடிவங்களிலும் விளையாடியுள்ளார். மேலும் இவர் தேசிய அணிக்கான தேர்வாளராக தற்போது உள்ளார் . அவர் இலங்கைத் துடுப்பாட்ட அணி தேர்வுத் துடுப்பாட்ட தகுதி பெற்ற பிறகு நடைபெற்ற முதல் தேர்வுத் துடுப்பாட்டப் போட்டியில் முதல் பந்தை இவர் வீசினார். 1980 களில் இருந்த சிறந்த மித வேகப்பந்து வீச்சாளர்களில் ஒருவராக இவர் அறியப்படுகிறார். இவர் 1980 ஆம் ஆண்டில் தனது பட்டியல் அ துடுப்பாட்டப் போட்டிகளிலும் 1981 ஆம் ஆண்டில் முதல் தரத் துடுப்பாட்டப் போட்டிகளிலும் அறிமுகமானார். 1982 ஆம் ஆண்டில் இவர் சர்வதேச அளவில் பாக்கித்தான் அணியின் சார்பாக விளையாடினார். இவர் முதல் தரத் துடுப்பாட்டப் போட்டிகளில் 4,382 ஓட்டங்களையும் , பட்டியல் அ போட்டிகளில் 2,569 ஓட்டங்களையும் எடுத்தார். மேலும் இவர் 19 வயதிற்கு உட்பட்ட இலங்கை அணி , இலங்கை அ அணி சார்பாகவும் இவர் துடுப்பாட்டப் போட்டிகளில் கலந்து கொண்டார்.\n\nநவம்பர் 2018 இல், அவர் இலங்கை துடுப்பாட்ட வாரியத்தில் தேசிய தேர்வுக் குழுவின் தலைவராக நியமிக்கப்பட்டார்.இதற்கு முன்பாக இவர் 2012 ஆம் ஆண்டில் இந்தப் பதவியினை வகித்துள்ளார்.\n\nSection::::சர்வதேச போட்டிகள்.\nஇவர் தேர்வுத் துடுப்பாட்ட சராசரி அதிகமாகக் கொண்டுள்ளார்.இந்தியக் கண்டத்திற்கு வெளியே ஒரே ஒரு தேர்வுத் துடுப்பாட்டப் போட்யில் மட்டுமே இவர் கலந்துகொண்டுள்ளார். இதுவே அதற்குக் காரணமாகக் கருதப்படுகிறது. மட்டையட்டத்தில் சிறப்பான ஆட்டத்தினை வெளிப்படுத்தத் தவறியுள்ளார். இவர் மூன்று முறை ஓட்டங்கள் எதுவும் எடுக்காமல் ஆட்டமிழந்துள்ளார்.\n\nகொழும்பின் இசிபதனா கல்லூரியில் கல்வி கற்ற அவர் பின்னர் கொழும்பு ராயல் கல்லூரிக்கு சென்று உயர்கல்வியினை கற்றார்.\n\n1983 ஆம் ஆண்டு இங்கிலாந்தில் நடந்த உலகக் கோப்பையில் ஒரு பந்து வீச்சாளராக சிறப்பான ஆடட்த்திறனை இவர் வெளிப்படுத்தினார்.\n\nபாகிஸ்தான் துடுப்பாட்ட அணிக்கு எதிரான ஹெடிங்லேயில் நடைபெற்ற துடுப்பாட்டப் போட்டியில் இவர் அவர் 39 ஓட்டங்களை விட்டுக் கொடுத்து ஐந்து இலக்குகளைக் கைப்பற்றினார்.ஆனால் அந்தப் போட்டியில் இலங்கை அணி தோல்வி அடைந்தது. இரண்டு நாட்களுக்குப் பிறகு, அவர்கள் தி கவுண்டி மைதானத்தில் நியூசிலாந்துத் துடுப்பாட்ட அணிக்கு எதிரான போட்டியில் 32 ஓட்டங்களை விட்டுக் கொடுத்து ஐந்து இலக்குகளைக் கைப்பற்றி நியூசிலாந்து அணியினை 181 ஓட்டங்களில் ஆட்டமிழக்கச் செய்வதற்கு உதவினார்.மேலும் அந்தத் தொடரில் மொத்தமாக 17 இலக்குகளைக் கைப்பற்றி அதிக இலக்குகளைக் கைப்பற்றிய பந்துவீச்சாளர்கள் வரிசையில் இரண்டாம் இடம் பிடித்தார். முதல் இடத்தில் இந்தியப் பந்துவீச்சாளர் ரோஜர் பின்னி இருந்தார்.\n\nSection::::1985 இந்தியாவுக்கு எதிராக.\n1985 ஆம் ஆண்டில் இந்தியத் துடுப்பாட்ட அணிக்கு எதிரான தேர்வுத் துடுப்பாட்டப் போட்டியில் 64 ஓட்டங்களை விட்டுக் கொடுத்து ரவி சாஸ்திரி, கபில் தேவ் மற்றும் திலீப் வெங்சர்கர் போன்ற வீரர்கள் உள்பட ஐந்து இலக்குகளைக் கைப்பற்றினார்.இரண்டாவது ஆட்டப் பகுதியில் இலக்குகளைக் கைப்பற்றவில்லை. இந்தப் போட்டி சமனில் முடிந்தது.\n\n"}
{"id": "463147", "url": "https://ta.wikipedia.org/wiki?curid=463147", "title": "திரிதேவ் ராய்", "text": "திரிதேவ் ராய்\n\nராஜா திரிதேவ் ராய் ( Raja Tridiv Roy ; (14 மே 1933 - 17 செப்டம்பர் 2012) பரவலாக திரிதேவ் ராய் என அறியப்படும் இவர் பாகிஸ்தான் அரசியல்வாதி, இராஜதந்திரி மற்றும் எழுத்தாளர் ஆவார், அவர் சுல்பிகர் அலி பூட்டோ அமைச்சரவையில் சிறுபான்மை விவகாரத் துறையின் அமைச்சராக இருந்தார். இன்றைய பங்களாதேஷின் சிட்டகாங் மலைப்பிரதேசத்தில் சக்மா பழங்குடியினரின் 50 வது மன்னராகவும் இருந்தார்.1953 மே 2 முதல் பங்களாதேஷ் விடுதலைப் போரைத் தொடர்ந்து 1971 ல் பதவி விலகும் வரை இவர் மன்னர் பதவியில் இருந்தார். 1971 இல் பங்களாதேஷ் சுதந்திரம் அடைந்தபோது அவர் பாகிஸ்தானியராக இருக்க விரும்பி பாகிஸ்தான் சென்றார். அவர் ஒரு எழுத்தாளர், இராஜதந்திரி, புத்த மதத் தலைவர் மற்றும் அரசியல்வாதி என அறியப்பட்டார்.\n\nSection::::சுயசரிதை.\nராய் 1933 இல் பிரிட்டிஷ் இந்தியாவின் சிட்டகாங் மலைப்பகுதிகளில் உள்ள ரங்கமதி, ராஜ்பரியில் பிறந்தார். அவர் ராஜா நளி ராயின் மகன் ஆவார்.\n\nஅவர் மே 2, 1953 இல் சக்மா வட்டத்தின் 50 வது ராஜா அல்லது பரம்பரை மன்னராக தேர்ந்தெடுக்கப்பட்டார். 1971 ஆம் ஆண்டு பங்களாதேஷ் விடுதலைப் போரின்போது சக்மா மக்களின் தற்போதைய ஆட்சியாளரான தனது மகன் ராஜா தேவாசிஷ் ராய்க்கு ஆதரவாக அவரின் தந்தை ராய் அரியணையைத் துறந்தார்.\n\nபெரிதும் முஸ்லீம் அல்லாதவர்களாக இவர்கள் இருந்தபோதிலும், 1947 ஆம் ஆண்டு இந்தியாவின் பிரிவினையின் போது சிட்டகாங் மலைப்பகுதிகள் அதனைச் சுற்றியுள்ள பகுதிகள் (குறிப்பாக கிழக்கு பாகிஸ்தான் ) ஆங்கிலேயர்களால் பாகிஸ்தானுக்கு வழங்கப்பட்டன. சக்மாக்கள் மற்றும் மலைப்பகுதிகளில் உள்ள பிற மக்கள் பாகிஸ்தானுக்கு பதிலாக இந்தியாவுடன் ஐக்கியமாவதில் விருப்பமாக இருந்தனர். ஆரம்பத்தில் இந்தப் பகுதிக்கு சிறப்பு சுயாட்சி அதிகாரம் வழங்கப்பட்டது. ஆனால் 1950 ஆம் ஆண்டுகளில் பாகிஸ்தான் அரசாங்கத்தால் இப்பகுதியின் நிலை மாற்றப்பட்டது, பெருமளவில் பழங்குடியினர் அல்லாத, முஸ்லீம் வங்காள குடியேற்றவாசிகளை இப்பகுதியில் குடியேறலாம் எனும் அனுமதியினை அவர்களுக்கு வழங்கியது பாக்கிஸ்தானிய அரசாங்கம் 1960 களின் முற்பகுதியில் ஒரு நீர் மின்சார அணையான கப்டாய் அணையைத் திறந்தது. இதனால் சக்மாக்களின் விளைநிலங்களில் சுமார் 40% வெள்ளத்தில் மூழ்கியது. இருப்பினும், திரிதேவ் ராயின் கீழ் உள்ள சக்மாக்கள் 1960 கள் மற்றும் 1970 களில் பாகிஸ்தான் இராணுவத்துக்கும் பங்களாதேஷ் சுதந்திரத்திற்காக வும் போராடிய முக்தி பஹினிக்கும் ஆகயோர் இருவருக்கும் இடையில் நடுநிலைத் தன்மையுடன் இருந்தனர்.\n\n1970 ஆம் ஆண்டில், அவாமி லீக்கின் தலைவரும், பங்களாதேஷின் வருங்கால நிறுவனருமான சேக் முஜிபுர் ரகுமான், அவாமி லீக்கின் நாடாளுமன்ற உறுப்பினராக போட்டியிடுமாறு ராயைக் கேட்டார். ஆனால் ரகுமானின் கோரிக்கையினை இவர் நிராகரித்தார். அதற்குப் பதிலாக தான் தேர்தலில் சுயேட்சையாக போட்டியிட வேண்டும் என விரும்பினார். சிட்டகாங் மலைப்பகுதிகளில் தனது தொகுதியிலிருந்து சுயாதீன வேட்பாளராக ராய் வெற்றி பெற்றார்.\n\nதிரிதிவ் ராய் 17 செப்டம்பர் 2012 அன்று இஸ்லாமாபாத்தில் உள்ள தனது வீட்டில் 79 ஆம் வயதில் இறந்தார். இவருக்கு ஆரத்தி ராய் எனும் மனைவியும் மூன்று மகன்கள், இரண்டு மகள்கள் உள்ளனர்.\n"}
{"id": "463155", "url": "https://ta.wikipedia.org/wiki?curid=463155", "title": "ஆரணி", "text": "ஆரணி\n\nஆரணி (\"Arani\", அல்லது \"Aarani\") என்பது பின்வருவனவற்றுள் ஒன்றாக இருக்கலாம்:\n\n\n"}
{"id": "463158", "url": "https://ta.wikipedia.org/wiki?curid=463158", "title": "நீல வைர விவகாரம்", "text": "நீல வைர விவகாரம்\n\nநீல வைர விவகாரம் என்பது தீர்க்கப்படாத குற்றங்கள் மற்றும் தூண்டப்பட்ட இராஜதந்திர உறவுகள் ஆகியவற்றை கொண்டதாகும், இது 1989 ஆம் ஆண்டு தாய்லாந்து ஊழியர் ஒருவர் சவூதி அரண்மனைக்குச் சொந்தமான விலை உயர்ந்த சில கற்களை திருடியதிலிருந்து தொடங்கியது. இந்த விவகாரத்தினால் சவூதி அரேபியாவிற்கும் தாய்லாந்திற்கும் 30 ஆண்டுகளுக்கும் மேலாக இருந்த உறவுகள் மேலும் மோசமடைந்தது \n\nSection::::திருட்டு.\n1989 ஆம் ஆண்டில், தாய்லாந்து அரண்மனையில் ஊழியராகப் பணி புரிந்துவந்த கிரியாங்க்ராய் டெச்சமோங் என்பவர் இளவரசர் பைசல் பின் பகத்தின் அரண்மனையிலிருந்து விலை உயர்ந்த சில நகைகள் மற்றும் பிற மதிப்புமிக்க கற்களைத் திருடிவிடுகிறார். கிரியாங்க்ராய் இளவரசரின் படுக்கையறைக்கு நுழைந்து நகைகளை திருடி அரண்மனையில் ஒரு இடத்தில் மறைத்து வைத்திருந்தார். அதில் ஒரு மதிப்புமிக்க நீல வைரம் மற்றும் பிற விலை உயர்ந்த கற்கள் இருந்தன, பின்னர் கிரியாங்க்ராய் தாய்லாந்தின் லம்பாங் மாகாணத்தில் உள்ள தனது வீட்டிற்கு அனுப்பப்பட்டார்.\n\nSection::::மீட்பு.\nராயல் தாய்லாந்து காவல் அதிகாரி சாலர் கெர்டெஸ் என்பவர் தலைமையிலான குழு நடத்திய விசாரணையில் கிரியாங்க்ராய் கைது செய்யப்பட்டு திருடப்பட்ட பெரும்பாலான நகைகளை மீட்டெடுக்கப்பட்டது. கிரியாங்காய்க்கு ஏழு ஆண்டுகள் சிறைத்தண்டனை விதிக்கப்பட்டது, ஆனால் அவர் காவல்துறையினரிடம் ஒத்துழைத்து வாக்குமூலம் அளித்ததால் மூன்று ஆண்டுகளுக்குப் பிறகு அவர் விடுவிக்கப்பட்டார்.\n\nதிருடப்பட்ட பொருட்களை திருப்பி அனுப்ப சாலரின் குழு சவுதி அரேபியாவுக்கு சென்றது. இருப்பினும், சவூதி அரேபிய அதிகாரிகள் நீல வைரத்தைக் காணவில்லை என்றும், திரும்ப ஒப்படைக்கப்பட்ட விலை உயர்ந்த கற்களில் பாதி போலியானவை என்றும் கண்டுபிடித்தனர்.\n\nஇது குறித்து பாங்காக்கில், உள்ளூர் பத்திரிகைகளில் வதந்திகள் பரவியது, அரண்மனையில் இருந்து திருடப்பட்டதைப் போன்ற வைர மாலை அணிந்த பல அரசாங்க அலுவலர்களின் மனைவிகளின் புகைப்படங்கள் வெளிவந்தன. தாய்லாந்து காவலர்களும், சில முக்கிய பிரமுகர்களும் தங்களுக்கென சில நகைகளை எடுத்துக் கொண்டிருக்கலாம் என சவூதி அரசு சந்தேகம் கொண்டது.\n\nSection::::விசாரணை.\nசவூதி அரச குடும்பத்துடன் நெருக்கமான சவுதி அரேபிய தொழிலதிபர் முகமது அல் ருவாய்லி, இதைப் பற்றி சொந்தமாக விசாரிக்க நேரில் பாங்காக் சென்றார். அவர் 1990 பிப்ரவரி 12 அன்று காணாமல் போனார், அவர் கொலை செய்யப்பட்டதாக கருதப்படுகிறது. அவர் காணாமல் போவதற்கு முன்னர், 1989 சனவரி 4 அன்று, ஒரு சவூதி தூதர் பாங்காக்கின் பேங் இராக் மாவட்டத்தின் சி லோமில் கொலை செய்யப்பட்டார். 1990 பிப்ரவரி 1 அன்று, பாங்காக்கின் யான் நாவா மாவட்டத்தில் துங் மகாமேக்கில் மேலும் மூன்று சவுதி தூதர்கள் படுகொலை செய்யப்பட்டனர். கொலைகள் தீர்க்கப்படாமல் உள்ளன. சவூதி அரசாங்கத்தின் பார்வை தாய்லாந்தின் மீது இருந்தபோதிலும், நகை திருட்டுக்கு எந்த தொடர்பும் நிரூபிக்கப்படவில்லை \"அல்-ருவாய்லியின் படுகொலை மற்றும் பிற மூன்று சவுதி தூதர்கள் ஆகியோரின் மர்மத்தை தீர்க்க தாய்லாந்து அரசு போதுமான விசாரணையும் செய்யவில்லை... \"\n\nஇந்த விவகாரத்தில் சம்பந்தப்பட்டதாகக் கூறப்படும் ஒரு மாணிக்க வியாபாரியின் மனைவி மற்றும் மகனை 1995 இல் கொலை செய்ய உத்தரவிட்டதாக அதிகாரி சாலர் பின்னர் குற்றம் சாட்டப்பட்டு தண்டிக்கப்பட்டார், மேலும் அவருக்கு மரண தண்டனை விதிக்கப்பட்டது. தாய் உச்ச நீதிமன்றம் தீர்ப்பை உறுதிசெய்து, 2009 அக்டோபர் 16 அன்று சாலருக்கு மரண தண்டனை விதித்தது. இருப்பினும், சாலரின் தண்டனை மன்னரின் 84 வது பிறந்தநாளில் மன்னர் பூமிபோல் அதுல்யாதெசால் ஐம்பது ஆண்டுகள் சிறைத்தண்டனையாக குறைக்கப்பட்டது. மேலும் 6 காவலர்களும் இந்த கொலைகளில் ஈடுபட்டதாக குற்றம் சாட்டப்பட்டனர். சம்பந்தப்பட்டவர்களில் ஒருவரான காவல் அதிகாரி-கலோனல் பன்சக் மோங்கொல்சில்பிற்கு 2002 ல் ஆயுள் தண்டனை விதிக்கப்பட்டது. மேல்முறையீட்டில் இந்த தண்டனை 2005 இல் உறுதி செய்யப்பட்டது, ஆனால் அவர் 2012 இல் விடுவிக்கப்பட்டார்.\n\nSection::::இராஜதந்திர மற்றும் பொருளாதார விளைவுகள்.\nகொலைகளைத் தொடர்ந்து இரு நாடுகளுக்கும் இடையிலான உறவு மேலும் மோசமடைந்தது. சவூதி அரேபியா தாய்லாந்துக்கு பணி விசா வழங்குவதை நிறுத்தி, தனது சொந்த குடிமக்களை பாங்காக்கிற்கு செல்வதை தடுத்தது. இராஜதந்திர பணிகள் நாட்டின் தூதரை திரும்ப அழைத்துக் கொள்ளும் நிலை ஏற்பட்டது. சவுதி அரேபியாவில் பணிபுரியும் தாய்லாந்து மக்களின் எண்ணிக்கை 1989 ல் 150,000-200,000 ஆக இருந்தது, இது 2008 ல் வெறும் 10,000 ஆக குறைந்தது. குறைந்த தாய்லாந்து தொழிலாளர்கள் சவுதி அரேபியாவில் வேலை செய்ய அனுமதிக்கப்பட்டதால், தாய்லாந்திற்கான வரவு சுமார் 200 பில்லியன் பாட்டாக குறைந்தது.\n\nSection::::பின்விளைவு.\n2016 மார்ச் 17 அன்று, அப்போது 65 வயதான கிரியாங்க்ராய் டெச்சமோங் தனது நேர்மையற்ற செயல்களுக்காக மனந்திரும்புவதற்காக தனது வாழ்நாள் முழுவதும் துறவியாக மாறுவதாக்வும் லம்பாங்கில் உள்ள தனது வீட்டில் செய்தியாளர்களிடம் கூறினார். அவர் தனது திருட்டுக்காக கிட்டத்தட்ட ஐந்து ஆண்டுகள் தாய் சிறைகளில் கழித்திருந்தார். காணாமல் போன நீல வைரம் சபிக்கப்பட்டதாக தான் நம்புவதாகவும், அந்த திருட்டு தனக்கும் அவரது குடும்பத்தினருக்கும் தொடர்ச்சியான பேரழிவுகளை ஏற்படுத்தியதாகவும் கிரியாங்க்ராய் கூறினார்.   \n\nசாலர் கெர்டெசுக்கு அரச மன்னிப்பு வழங்கப்பட்டது மற்றும் ஆகஸ்ட் 2015 இல் விடுதலை செய்யப்பட்டர். கிரியாங்கிராயின் ஒழுங்குமுறை விழாவில் அவர் கலந்து கொண்டார்.\n\n1990 ஆம் ஆண்டு மார்ச் 22 ஆம் தேதி, சவூதி தொழிலதிபர் முகமது அல்-ருவாய்லி கடத்தப்பட்டு கொலை செய்யப்பட்ட வழக்கில் ஐந்து காவல் அதிகாரிகளை தாய்லாந்தின் உச்ச நீதிமன்றம் விடுவித்தது. ஆதாரங்கள் இல்லாததை நீதிமன்றம் மேற்கோளிட்டுள்ளது. பல ஆண்டுகளாக, ஐந்து காவலர்கள் மீதான குற்றச்சாட்டுகள் மீண்டும் மீண்டும் நிரூபிக்கப்படாமல் இருந்தன. ஒரு குற்றவியல் நீதிமன்றம் இந்த வழக்கை 2014 இல் தள்ளுபடி செய்தது, அடுத்த ஆண்டு மேல்முறையீட்டு நீதிமன்றம் அளித்த தீர்ப்பில் அவர்கள் விடுவிக்கப்பட்டனர். \n\n"}
{"id": "463159", "url": "https://ta.wikipedia.org/wiki?curid=463159", "title": "பாக்டசுடு", "text": "பாக்டசுடு\n\nSection::::புவியிடம்.\nபுவியின் ஐந்து கண்டங்களில் ஒன்றான ஆசியக் கண்டத்தின், மேற்குப் பகுதியில், பதினெட்டு மத்திய கிழக்கு நாடுகள் உள்ளன. இந்த நாடுகளிலேயே பரப்பளவில், இரண்டாவது பெரிய நாடக இருக்கும் நாடானது, ஈரான் என்ற இசுலாமிய நாடாகும். இதன் பண்டைய வரலாற்றுப் பெயர் பெர்சியா என்பதாகும். இந்த நாட்டின் அளவுள்ள நிலப்பரப்பானது, பல்வேறு நில ஆட்சிக்குரிய அரசுப் பணிகளுக்காக, முப்பத்தொரு மாகாணங்களாக பிரிக்கப்பட்டுள்ளன. அதில் இருக்கும் ஒரு மாகாணத்தின் பெயர், தெகுரான் மாகாணம் ஆகும். இம் மாகாணத்தில் மட்டும், 16 கவுன்டிகள்(county) என்று அழைக்கப்படும், தமிழகத்தின் மாவட்டங்கள் போன்ற ஆட்சி அமைப்பு உள்ளன. இந்த பதினாறு மாவட்டங்களில் (தெகுரான், தம்மாவன்டு, இரா, சமிர்நட்டு, வமின், சாரியர், இசுலமசகர், ரோபட் கரிம், பாக்டசுடு, பைரூசுக்கு, கியோட்சு, மலர்டு, பிசுவ, பகரேசுடன், பர்டீசு, குவார்சக்கு) ஒன்றான, பாக்டசுடு (Pakdasht County شهرستان پاكدشت ) கவுன்டி / மாவட்டம் உள்ளது. இந்த மாவட்டத்தின் தலைநகரமாக, இந்த நகரம் இருக்கிறது. 1991 ஆம் ஆண்டு இந்த நகரமானது, நகராட்சி என்ற நகராண்மை கழக ஆட்சிப் பகுதியாக உயர்ந்தது.\n\nSection::::மக்கள் தொகை.\n2016 ஆம் ஆண்டு மக்கள் தொகைக் கணக்கெடுப்பின்படி, ஒட்டுமொத்த ஈரான் நகரங்களின் மக்கள் தொகை அடர்வில், இந்த நகரம் 91 வது இடத்தினைப் பெறுகிறது. பொதுவாக ஈரான் நாட்டில் நகரங்களில் மக்கள் குடியேற்றம், இருபதாம் நூற்றாண்டின் பிற்பகுதியில் இருந்து, வேகமாக அதிகரித்து வருகின்றது என ஐக்கிய நாட்டு ஆய்வுகள் கூறுகின்றன. இந்த நாட்டில் ஒவ்வொரு ஐந்து ஆண்டுகளுக்கும் ஒரு முறை மக்கள் தொகைக் கணக்கெடுப்பு எடுக்கப்படுகின்றது. இந்த நகரத்தில் பல்வேறு மொழியிலானப் பாரம்பரிய குடும்பங்கள் வாழ்ந்தாலும், பெரும்பான்மையான ஈரானியக் குடும்பங்களில் பிறந்தவர்கள், பாரவேறு எந்த வகையான சமூக சீரமைப்புடன் தொடர்புடையவர்களை விடவும், அதக முக்கியத்துவத்தை, தமது குடும்ப வழித்தோன்றல்களுக்குக் கொடுக்கின்றனர். இதனால் அவர்கள் அருகருகே வாழ்ந்தாலும், தொலைவில் வாழ்ந்தாலும், சிறிய, பெரிய குடும்பங்களுக்கு இடையை உறவுப் பிணைப்புகள் உறுதியுடன் இருக்கின்றன. மேலும், அவரவர் நடத்தும் தொழில்களிலும் குடும்ப உறுப்பினர்கள் பின்னிப் பிணைந்து சமூகத்தில் நன்மதிப்பைப் பெறுகின்றனர். வங்கிகளிலும் கூட கடன் வசதித் தரும் போது, இந்த குடும்ப வரலாறுகளைக் கணக்கில் கொண்டு பணம் பெறுவது, எளிமையான நடைமுறைகளால் கட்டமைக்கப் பட்டுள்ளது. 2016 ஆம் ஆண்டு எடுக்கப்பட்ட தொகை கணக்கெடுப்பின்படி நகரத்தின் மக்கள் தொகை 236,319 நபர்கள் இருந்தனர். இதற்கு முன் எடுக்கப்பட்ட அரசின் மக்கள் தொகை கணக்கெடுப்பின்படி, 2011 ஆம் ஆண்டு, 206,490 நபர்கள் இருந்தார்கள். தற்பொழுது உள்ள மக்கள் தொகை எண்ணிக்கையுடன் ஒப்பிடும்போது, இந்நகரத்தின் மக்கள்தொகை அடர்வு +14.45% அதிகரித்துள்ளது.\n"}
{"id": "463160", "url": "https://ta.wikipedia.org/wiki?curid=463160", "title": "பொகோர் விலங்கியல் அருங்காட்சியகம்", "text": "பொகோர் விலங்கியல் அருங்காட்சியகம்\n\nபொகோர் விலங்கியல் அருங்காட்சியகம் (Bogor Zoology Museum) இந்தோனேசியாவில் பொகோர் நகரில் உள்ள பொகோர் தாவரவியல் பூங்காவின் முதன்மை நுழைவாயிலுக்கு அடுத்தபடியாக அமைந்துள்ள ஒரு அருங்காட்சியகம் ஆகும். இந்த அருங்காட்சியகம் மற்றும் அதன் ஆய்வகம் டச்சு கிழத்திந்திய அரசால், காலனி ஆதிக்கத்தின்போது, 1894 ஆம் ஆண்டில் தொடங்கப்பட்டவையாகும். இந்த அருங்காட்சியகத்தில் அதிக எண்ணிக்கையிலான தென் கிழக்கு ஆசியாவைச் சேர்ந்த, பாதுகாக்கப்பட்ட விலங்கின மாதிரி வகைகள் காட்சிக்கு வைக்கப்பட்டுள்ளன.\n\nSection::::வரலாறு.\nபொகோர் விலங்கியல் அருங்காட்சியகம் ஆகஸ்ட் 1894 ஆம் நாளில் டாக்டர் ஜே.சி. கோனிங்பெர்கர் என்பவரால் துவக்கி வைக்கப்பட்டது. முதலில் பொகோர் தாவரவியல் பூங்காவின் மூலைப் பகுதியில் ஒரு சிறிய ஆய்வகமாக அது செயல்பட்டு வந்தது. (அப்போது அது லேண்ட்ஸ் பிளான்டென்யூயின் என்று அழைக்கப்பட்டது). முதலில் துவங்கி வைக்கப்பட்ட ஆய்வகம் லேண்ட்போவ் விலங்கியல் ஆய்வகம் (விவசாயம் மற்றும் விலங்கியல் ஆய்வகம்) என்ற பெயரில் அழைக்கப்பட்டது. இது தாவரங்களில் காணப்படுகின்ற பூச்சி வகைகளை மையமாகக் கொண்டு அமைந்திருந்தது.\n\n1898 ஆம் ஆண்டில் இலங்கைக்கு மேற்கொண்ட பயணத்தால் தூண்டப்பட்ட ஜே. கோனிங்பெர்கர், டாக்டர் மெல்ச்சியர் ட்ரூப் என்பவரின் உதவியுடன் ஆராய்ச்சிக்காக விலங்குகளின் மாதிரியை சேகரிக்க ஆரம்பித்தார். ஆகஸ்ட் 1901 இன் இறுதியில், விலங்கியல் அருங்காட்சியகத்திற்காக அர்ப்பணிக்கப்பட்ட ஒரு கட்டிடம் கட்டி முடிக்கப்பட்டது. அந்தக் கட்டடம் விலங்கியல் அருங்காட்சியகம் மற்றும் வெக் பிளாட்ஸ் என்ற பெயரில் அழைக்கப்பட்டது. 1906 ஆம் ஆண்டில் அருங்காட்சியகம் மற்றும் ஆய்வகம் ஆகிய இரண்டும் ஒன்றாக இணைக்கப்பட்டு ஜூலொஜிச் மியூசியம் என் லேபரேட்டோரியம் என்று மறுபெயர் சூட்டப்பட்டது. 1912 ஆம் ஆண்டில் பீட்டர் ஓவன்ஸ் அருங்காட்சியகத்தில் கொமோடோ டிராகனைப் பற்றிய தன் முதல் அறிவியல் விளக்கத்தை எழுதினார். 1950 ஆம் ஆண்டில் இந்தோனேசியா அதிகாரப்பூர்வமாக சுதந்திரம் பெற்ற பின்னர் இந்த அருங்காட்சியகம் அதன் தற்போதைய பெயரில் இயங்க ஆரம்பித்தது. 1987 ஆம் ஆண்டில் விலங்கியல் பொகோரியன்ஸ் என அழைக்கப்பட்டு வந்த நிறுவனமான ஆராய்ச்சி சங்கம் மற்றும் விலங்கியல் மேம்பாடு (பாலாய் பெனலிட்டியன் டான் பெங்கெம்பங்கன் விலங்கியல்) என மறுபெயரிடப்பட்டது. இது புசாட் பெனலிட்டியன் டான் பெங்கெம்பங்கன் உயிரியல் (புஸ்லிட்பாங் உயிரியல்) (உயிரியல் ஆராய்ச்சி மற்றும் மேம்பாட்டு நிறுவனம்) நிர்வாகத்தின் கீழ் செயல்பட ஆரம்பித்தது. இந்த அருங்காட்சியகத்தில் தற்போது காட்சிக்கு வைக்கப்பட்டுள்ள பொருள்கள் 1997 ஆம் ஆண்டில்தான் காட்சிக்கு வைக்கப்பட்டன. ஜப்பானிய அரசு மற்றும் உலக வங்கி ஆகியவற்றின் ஆதரவோடு அவை அவ்வாறாக அமைக்கப்பட்டன.\n\nSection::::அமைப்பு.\nபொகோர் விலங்கியல் அருங்காட்சியகம் 1,500 மீ 2 (16,000 சதுர அடி) அளவிலான இடத்தைக் கொண்டு அமைந்துள்ளது. மேலும் இந்த அருங்காட்சியகம் ஆசியாவில் மிகவும் அதிக எண்ணிக்கையிலான விலங்கின சேகரிப்பைத் தன் காட்சிக்கூடத்தில் காட்சிப்படுத்தியுள்ள. இந்த அருங்காட்சியகத்தில் 24 அறைகள் உள்ளன. அங்கு காட்சிப்படுத்தப்பட்டுள்ள சேகரிப்புகளில் சில பொருள்கள் அதன் அழியும் தன்மை அல்லது பலவீனம் காரணமாக, அந்த காட்சிப்பொருள்களைப் பாதுகாப்பில் தொடர்ந்து வைத்திருக்கும் நோக்கத்தில் அருங்காட்சியகத்தின் வெப்பநிலை 22 °C (72 °F) என்ற நிலையில் ஆக அமைக்கப்பட்டுள்ளது. இந்த அருங்காட்சியகத்தின் சேகரிப்பில் புதைபடிவ மற்றும் பாதுகாக்கப்பட்ட விலங்குகள் உள்ளிட்டவை காட்சியில் உள்ளன:\n\n\nஇந்த அருங்காட்சியகத்தில் ஒரு நீலத்திமிங்கிலத்தின் எலும்புக்கூடும் காட்சிக்கு வைக்கப்பட்டுள்ளது. இந்தோனேசியாவில் காணப்படுகின்ற பெரிய எலும்புக்கூடு இதுவேயாகும்.\n"}
{"id": "463166", "url": "https://ta.wikipedia.org/wiki?curid=463166", "title": "சிந்தரா பூன்லாப்", "text": "சிந்தரா பூன்லாப்\n\nசிந்தரா பூன்லாப் () (பிறப்பு: மார்ச் 6, 1969) ஒரு தாய்லாந்து நாட்டு நடிகை மற்றும் பாடகி ஆவார்.\n\n\n\n"}
{"id": "463168", "url": "https://ta.wikipedia.org/wiki?curid=463168", "title": "சைபாசா", "text": "சைபாசா\n\nசைபாசா என்பது இந்தியாவின் ஜார்கண்ட் மாநிலத்தில் மேற்கு சிங்பூம் மாவட்டத்தில் உள்ள ஒரு நகரம் மற்றும் நகராட்சியாகும். சைபாசா மேற்கு சிங்பூம் மாவட்டத்தின் மாவட்ட தலைமையகமும் பிரதேச ஆணையாளர் தலைமையிலான சிங்பும் கோல்ஹான் பிரிவின் தலைமையகமும் ஆகும். இது ஒரு சுரங்க மையமாகவும், ஜார்க்கண்டின் மிகவும் பிரபலமான சுதந்திரப் போராளியான பிர்சா முண்டாவின் சொந்த ஊராகவும் புகழ் பெற்றள்ளது.\n\nSection::::புவியியல்.\nசாய்பாசா 22.57 ° வடக்கு 85.82 ° கிழக்கு என்ற புவியியல் இருப்பிடத்தில் அமைந்துள்ளது. இது சராசரியாக 222 மீட்டர் உயரத்தைக் கொண்டுள்ளது. இது மாநில தலைநகர் ராஞ்சிக்கு தெற்கே 140 கி.மீ தொலைவிலும், சக்ரதர்பூரிலிருந்து 25 கி.மீ தொலைவிலும், ஜாம்ஷெட்பூரிலிருந்து 65 கி.மீ தொலைவிலும் அமைந்துள்ளது.\n\nSection::::புள்ளிவிபரங்கள்.\n2011 ஆம் ஆண்டு இந்திய மக்கட் தொகை கணக்கெடுப்பின்படி சைபாசாவின் மக்கட் தொகை 63,648 ஆகும். மொத்த குடியிருப்பாளர்களின் எண்ணிக்கை 10596 ஆகும். மக்கட் தொகையில் ஆண்கள் 33686 ஆகவும், பெண்கள் 29962 ஆகவும் இருந்தனர். (பாலின விகிதம் 100%: 91,8%). சைபாசா மக்களின் சராசரி கல்வியறிவு விகிதம் 75.54% ஆகும். இது தேசிய சராசரியான 59.5% ஐ விட அதிகமாகும். ஆண்களின் கல்வியறிவு விகிதம் 79% வீதமாகவும், பெண்களின் கல்வியறிவு விகிதம் 68% வீதமாகவும் காணப்பட்டது. மக்கட் தொகையில் 12% வீதமானோர் 6 வயதுக்குட்பட்டவர்கள்.\n\nSection::::தன்னார்வ தொண்டு நிறுவனங்கள்.\nஇந்திய செஞ்சிலுவை சங்கம் மற்றும் ரோட்டரி இன்டர்நேஷனல் ஆகிய இரண்டு நிறுவனங்களும் நகராட்சியில் அவற்றின் மையங்களைக் கொண்டுள்ளன. சன்மத் நிறுவனம் சைபாசாவில் திறன் மேம்பாட்டு பயிற்சி மையத்தை தேசிய நகர்ப்புற வாழ்வாதாரத் திட்டத்தின், நகர்ப்புற மேம்பாட்டுத் துறையின் கீழ் இயக்கி வருகிறது.\n\nSection::::பொருளாதாரம்.\nசாய்பாசா ஒரு மாவட்ட தலைமையகமாகவும், மாவட்டத்தின் அனைத்து அரசு அலுவலகங்களையும் கொண்டதாகவும் காணப்படுகின்றது. சீமேந்து உற்பத்தி செய்யும் இடமான ஏ.சி.சி சிமென்ட் ஒர்க்ஸ் சாய்பாசாவிலிருந்து 18 கி.மீ தூரத்தில் உள்ள ஜிங்க்பானியில் அமைந்துள்ளது. ஆனால் அதன் தேவைகளுக்காக சைபாசாவை நம்பியுள்ளது. எஸ்.ஆர்.ருங்தா குழுமம், தாக்கூர் பிரசாத் சாவ் அன்ட் சன்ஸ், மற்றும் சஹா பிரதர்ஸ் போன்ற நிறுவனங்களால் இப்பகுதியில் கணிசமான சுரங்கத் தொழில்கள் நடைப்பெறுகின்றன. பல சிறிய அளவிலான எஃகு உற்பத்தி நிறுவனங்களும் சைபாசாவில் அமைந்துள்ளன.\n\nஜாம்ஷெட்பூர் மற்றும் கல்கத்தா ஆகியவற்றுடனான சைபாசாவின் அருகாமை அதன் சிறிய அளவிலான தொழில்துறை நோக்கத்திற்கு பங்களிக்கிறது. சுரங்க, ஜவுளி மற்றும் சேவைத் துறை ஆகியவை பொருளாதாரத்தில் முக்கிய இடத்தை பெறுகின்றன.\n\nஹவுரா-மும்பை பிரதான பாதையில் சாய்பாசா நேரடியாக இல்லாதது அதன் பொருளாதாரத்தை மிகவும் பாதித்துள்ளது. அனைத்து ரயில்வே வேலைகளும், அவற்றுடன் தொடர்பான தொழில்களும் பிரதான பாதையில் அமைந்துள்ள சைபாசாவிற்கு அருகில் உள்ள சிறிய நகரமான சக்ரதர்பூருக்கு சென்றடைகின்றன.\n\nSection::::போக்குவரத்து.\nசைபாசாவில் இருந்து 60 கி.மீ தூரத்தில் உள்ள ஜாம்ஷெட்பூர் இந்நகருடன் இணைக்கப்பட்ட சிறந்த இடமாகும். இரண்டாவது சிறந்த இடமாக சக்ரதர்பூர் திகழ்கின்றது. சக்ரதர்பூர் ஹவுரா - மும்பை பிரதான பாதையில் சைபாசாவிலிருந்து 25 கி.மீ. தொலைவில் அமைந்துள்ளது.\nஜாம்ஷெட்பூரிலிருந்து சைபாசா வழியாக இரண்டு ரயில்கள் இயக்கப்படுகின்றன.\n\nஹவுராவிலிருந்து இன்னுமொரு ரயிலான ஹவுரா பார்பில் ஜான் சதாப்தி விரைவு வண்டி சைபாசா வழியாக செல்கிறது. 2012 ஆம் ஆண்டில் சக்ரதர்பூர்-பார்பில் இன்டர்சிட்டி எக்ஸ்பிரஸிலிருந்து மற்றொரு ரயில் சாய்பாசா வழியாக செல்லத் தொடங்கியது.\n\n2014 ஆம் ஆண்டில் விசாகப்பட்டினம் - டாடாநகர் வார சூப்பர்ஃபாஸ்ட் எக்ஸ்பிரஸ்ஸில் இருந்து மற்றொரு வாராந்திர ரயில் சாய்பாசா வழியாக செல்கிறது. ஜார்கண்டின் தலைநகரான ராஞ்சி சாய்பாசாவிலிருந்து 145 கி.மீ தூரத்தில் உள்ளது.\n\nசைபாசா என்பது ஹவுரா-நாக்பூர்-மும்பை பாதையின் டாடாநகர்-பிலாஸ்பூர் பிரிவில் உள்ள ராஜ்கர்சவன் சந்திப்பிலிருந்து ஒரிசாவுக்கு தெற்கே செல்லும் ஒரு நிலையமாகும்.\n\nநகரத்தில் பொது விமான நிலையம் இல்லை. ஆனால் சில உலங்கு வானுர்தி தளங்கள் அமைந்துள்ளன.\n"}
{"id": "463171", "url": "https://ta.wikipedia.org/wiki?curid=463171", "title": "மோநகேந கேநகூந", "text": "மோநகேந கேநகூந\n\nமோநகேந கே்நகூந () (பிறப்பு: 20 ஜூலை 1973) ஒரு தாய்லாந்து நாட்டு நடிகர் மற்றும் பாடகர் ஆவார். இவர் 1991 அவர் ஒரு பாடகர்.\n\n"}
{"id": "463177", "url": "https://ta.wikipedia.org/wiki?curid=463177", "title": "கோலெசுதான், ஈரான்", "text": "கோலெசுதான், ஈரான்\n\nSection::::தகவற்பெட்டி விவரம்.\nபுவியின் ஐந்து கண்டங்களில் ஒன்றான ஆசியக் கண்டத்தின், மேற்குப் பகுதியில், பதினெட்டு மத்திய கிழக்கு நாடுகள் உள்ளன. இந்த நாடுகளிலேயே பரப்பளவில், இரண்டாவது பெரிய நாடக இருக்கும் நாடானது, ஈரான் என்ற இசுலாமிய நாடாகும். இதன் பண்டைய வரலாற்றுப் பெயர் பெர்சியா என்பதாகும். இந்த நாட்டின் அளவுள்ள நிலப்பரப்பானது, பல்வேறு நில ஆட்சிக்குரிய அரசுப் பணிகளுக்காக, முப்பத்தொரு மாகாணங்களாக பிரிக்கப்பட்டுள்ளன. அதில் இருக்கும் ஒரு மாகாணத்தின் பெயர், தெகுரான் மாகாணம் ஆகும். இம் மாகாணத்தில் மட்டும், 16 மண்லங்கள் என்று அழைக்கப்படும், தமிழகத்தின் மண்டலங்கள் போன்ற ஆட்சி அமைப்பு உள்ளன. இந்த பதினாறு மாவட்டங்களில் ( தெகுரான், தம்மாவன்டு, இரா, சமிர்நட்டு, வமின், சாரியர், இசுலமசகர், ரோபட் கரிம், பக்ட்சட்டு, பைரூசுக்கு, கியோட்சு, மலர்டு, பிசுவ, பகரேசுடன், பர்டீசு, குவார்சக்கு ) ஒன்றான, பகரேசுடன் (Baharestan شهرستان بهارستان) மண்டலம் / மாவட்டம் உள்ளது. இந்த மாவட்டத்தின் தலைநகரமாக, இந்த நகரம் இருக்கிறது.\n\nSection::::மக்கள் தொகை.\n2016 ஆம் ஆண்டு மக்கள் தொகைக் கணக்கெடுப்பின்படி, பொதுவாக ஈரான் நாட்டில் நகரங்களில் மக்கள் குடியேற்றம், இருபதாம் நூற்றாண்டின் பிற்பகுதியில் இருந்து, வேகமாக அதிகரித்து வருகின்றது என ஐக்கிய நாட்டு ஆய்வுகள் கூறுகின்றன. இந்த நகரத்தில் பல்வேறு மொழியிலானப் பாரம்பரிய குடும்பங்கள் வாழ்ந்தாலும், பெரும்பான்மையான ஈரானியக் குடும்பங்களில் பிறந்தவர்கள், வேறு எந்த வகையான சமூக சீரமைப்புடன் தொடர்புடையவர்களை விடவும், அதிக முக்கியத்துவத்தை, தமது குடும்ப வழித்தோன்றல்களுக்குக் கொடுக்கின்றனர். இதனால் அவர்கள் அருகருகே வாழ்ந்தாலும், தொலைவில் வாழ்ந்தாலும், சிறிய, பெரிய குடும்பங்களுக்கு இடையை உறவுப் பிணைப்புகள் உறுதியுடன் இருக்கின்றன. மேலும், அவரவர் நடத்தும் தொழில்களிலும் குடும்ப உறுப்பினர்கள் பின்னிப்பிணைந்து சமூகத்தில் நன்மதிப்பைப் பெறுகின்றனர். வங்கிகளிலும் கூட கடன் வசதித் தரும் போது, இந்த குடும்ப வரலாறுகளைக் கணக்கில் கொண்டு பணம் பெறுவது, எளிமையான நடைமுறைகளால் கட்டமைக்கப் பட்டுள்ளது. இந்த நாட்டில் ஒவ்வொரு ஐந்து ஆண்டுகளுக்கும் ஒரு முறை மக்கள் தொகைக் கணக்கெடுப்பு எடுக்கப்படுகின்றது. 2016 ஆம் ஆண்டு எடுக்கப்பட்ட தொகை கணக்கெடுப்பின்படி நகரத்தின் மக்கள் தொகை 239,556 நபர்கள் இருந்தனர். இதற்கு முன் எடுக்கப்பட்ட அரசின் மக்கள் தொகை கணக்கெடுப்பின்படி, 2011 ஆம் ஆண்டு, 259,480 நபர்கள் இருந்தார்கள். தற்பொழுது உள்ள மக்கள் தொகை எண்ணிக்கையுடன் ஒப்பிடும்போது, இந்நகரத்தின் மக்கள்தொகை அடர்வு −7.68% குறைந்துள்ளது.\n"}
{"id": "463178", "url": "https://ta.wikipedia.org/wiki?curid=463178", "title": "பி. ஜே. வட்லிங்", "text": "பி. ஜே. வட்லிங்\n\nபிராட்லே ஜான் வட்லிங் (\"Bradley-John Watling\", பிறப்பு: 9 ஜூலை 1985) என்பவர் தென்னாப்பிரிக்காவில் பிறந்த நியூசிலாந்து பன்னாட்டுத் துடுப்பாட்டக்காரர் ஆவார். இவர் 2004ஆம் ஆண்டில் இருந்து நியூசிலாந்தின் வடக்கு மாவட்டங்கள் அணிக்காக உள்ளூர் போட்டிகளில் விளையாடி வருகிறார். இவர் பன்னாட்டுத் தேர்வுப் போட்டிகளில் நியூசிலாந்து அணியின் இழப்புமுனைக் கவனிப்பாளராகச் செயல்பட்டு வருகிறார். \n\nஇவர் நியூசிலாந்து அணிக்காக தேர்வுப் போட்டிகளில் இருநூறு ஓட்டங்கள் எடுத்த முதல் இழப்புமுனைக் கவனிப்பாளர் ஆவார். \n"}
{"id": "463180", "url": "https://ta.wikipedia.org/wiki?curid=463180", "title": "சைந்தியா", "text": "சைந்தியா\n\nசைந்தியா (முன்னர் நந்திபூர்) என்பது இந்திய மாநிலமான மேற்கு வங்கத்தின் பிர்பூம் மாவட்டத்தின் சூரி சதர் துணைப்பிரிவில் உள்ள ஒரு நகரம் மற்றும் நகராட்சி ஆகும். இந்த நகரம் பிர்பம் மாவட்டத்தின் வணிக நகரம் என்று அழைக்கப்படுகிறது. இந்நகர் சைந்தியா காவல் நிலையத்தின் எல்லைக்கு உட்பட்டது. சைந்தியா நகரம் பிர்பூம் மாவட்டத்தில் நான்காவது அதிக மக்கட் தொகை கொண்ட நகரமும், மேற்கு வங்கத்தின் 95 வது அதிக மக்கட் தொகை கொண்ட நகரமும் ஆகும். இந்த நகரம் 16 கிமீ பரப்பளவைக் கொண்டுள்ளது. 2011 ஆம் ஆண்டின் சனத்தொகை கணக்கெடுப்பில் 44,601 சனத்தொகையைக் கொண்டிருந்தது. மயூராசி ஆற்றின் கரையில் அமைந்துள்ள சைந்தியா ஒரு பெரிய குடியேற்றமாக இருந்து வருகிறது. இந்த நகரம் இந்திய துணைக் கண்டத்தில் உள்ள சக்தி பீடங்களின் ஒன்றான நந்திகேஸ்வரி கோயிலுக்கு பிரபலமானது.\n\nSection::::சொற்பிறப்பியல்.\nஇசுலாமிய மதகுருவை குறிக்கப் பயன்படுத்தப்படும் வங்காள மொழி வார்த்தையான 'சைன்' என்பதிலிருந்து சைந்தியா என்ற பெயர் உருவானதாக நம்பப்படுகிறது. புகழ்பெற்ற நந்திகேஸ்வரி கோயிலுக்குப் பிறகு சைந்தியா 'நந்திபூர்' என்றும் அழைக்கப்பட்டது.\n\nசைந்தியா என்ற பெயர் 'சைட்டா' என்பதிலிருந்து உருவானது என்றும் கருதப்படுகின்றது.\n\nSection::::புவியியல்.\nசைந்தியா 23.9451 ° வடக்கு 87.6803 ° கிழக்கு என்ற புவியியல் இருப்பிடத்தில் அமைந்துள்ளது. இதன் சராசரி உயரம் 54 மீ (177 அடி) ஆகும். இந்த நகரம் மயூராசி ஆற்றின் தென் கரையில் அமைந்துள்ளது . மண் வளமானதாகவும், பொதுவாக வண்டல் மண்ணாகவும் காணப்படும். வளமான நிலத்தடி நீரின் நீர்த்தேக்கம் இருந்தது. ஆனால் இதன் அதிகப்படியான பயன்பாடு காரணமாக இது ஓரளவு குறைந்துவிட்டது.\n\nSection::::காலநிலை.\nசைந்தியா வெப்பமண்டல காலநிலையை கொண்டதாக வகைப்படுத்தப்பட்டுள்ளது. குளிர்காலத்தில், கோடைகாலத்தை விட மழைப்பொழிவு மிகக் குறைவு. சைந்தியாவில் சராசரி ஆண்டு வெப்பநிலை 26.3 °C ஆகும். சராசரி மழைவீழ்ச்சி 1328 மி.மீ ஆகும்.\n\nSection::::நகராட்சி.\nசைந்தியா நகராட்சி பகுதி 16 கிமீ (6.18 சதுர மைல்) பரப்பளவில் 16 வார்டுகளைக் கொண்டுள்ளது . நகரின் வடக்கு-தெற்கு பரிமாணம் ஒப்பீட்டளவில் குறுகலானது. வடக்கில் மயூராசி ஆற்றிலிருந்து தெற்கில் உள்ள பரிஹார்பூர் கிராமம் வரை பரவியுள்ளது.\n\nSection::::புள்ளிவிபரங்கள்.\n2011 ஆம் ஆண்டு இந்திய மக்கட்தொகை கணக்கெடுப்பின்படி, சைந்தியா நகராட்சியில் 44,601 மக்கள் வசிக்கின்றனர். அவர்களில் 22,856 ஆண்களும், 21,745 பெண்களும் உள்ளனர். 6 வயதிற்குட்பட்ட குழந்தைகளின் மக்கள் தொகையில் 4511 ஆகும். சைந்தியாவில் கல்வியறிவு விகிதம் 79.50% வீதமாக காணப்படுகின்றது. இது மாநில சராசரியான 76.26 ஐ விட அதிகமாகும். ஆண்களின் கல்வியறிவு 84.70% ஆகவும், பெண் கல்வியறிவு 74.08% ஆகவும் உள்ளது. சைந்தியாவில் 10,229 இற்கும் மேற்பட்ட குடியிருப்புகள் உள்ளன.\n\nSection::::பொருளாதாரம்.\nசைந்தியா பொருளாதார முக்கியத்துவம் வாய்ந்த நகரமாகவும், மேற்கு வங்கத்தின் நடுத்தர பகுதியில் மிகவும் பரபரப்பான வணிக மையங்களில் ஒன்றாகவும் திகழ்கின்றது. சைந்தியா நகரம் மாவட்டத்தின் முக்கிய வர்த்தக மையமாகும். பொருளாதாரம் விவசாய பொருட்கள் மற்றும் அவற்றுடன் தொடர்புடைய வணிகங்களை அடிப்படையாகக் கொண்டது. விவசாய பொருட்களின் விற்பனையால் சைந்தியாவின் பொருளாதாரம் உயர்ந்துள்ளது. குடிசை தொழில் மற்றும் விவசாய அடிப்படையிலான வெவ்வேறு பொருட்களுக்கான ஏற்றுமதி மற்றும் இறக்குமதி மையமாக இந்த நகரம் அறியப்படுகிறது. இந்த நகரம் நாட்டின் பல்வேறு பகுதிகளுடன் நன்கு இணைக்கப்பட்டுள்ளது. நகரத்திலிருந்து, விவசாய பொருட்கள் மாநிலத்தின் பல்வேறு பகுதிகளுக்கும், கிழக்கு இந்தியாவின் பல்வேறு பகுதிகளுக்கும் உயர் சாலைகள் மற்றும் இரயில் பாதைகள் வழியாக ஏற்றுமதி செய்யப்படுகின்றன. இது நகரத்தை அனைத்து வகையான பொருட்கள் விநியோகம் மற்றும் போக்குவரத்தின் வணிக மையமாக மாற்றுகிறது. நகரின் கல்வி விகிதம் சீராக அதிகரித்து வருகிறது.\n\nசைந்தியா வங்கி மற்றும் நிதிக்கான ஒரு முக்கிய மையமாகும். நகரில் 13 வங்கி கிளைகள் உள்ளன. அவற்றில் 9 பொதுத்துறை வங்கிகளும் 4 தனியார் துறை வங்கிகளும் அடங்கும்.\n\nSection::::போக்குவரத்து.\nதேசிய நெடுஞ்சாலை 114 மற்றும் மாநில நெடுஞ்சாலை 11 நகரம் முழுவதும் ஓடுகிறது. இந்த நெடுஞ்சாலைகள் மேற்கு வங்காளத்தின் முக்கியமான நகரங்களையும் இணைக்கின்றன.\n\nஅருகிலுள்ள உள்நாட்டு விமான நிலையம் காசி நஸ்ருல் இஸ்லாம் சர்வதேச விமான நிலையம் ஆகும். இந்த விமான நிலையம் மத்திய சைந்தியாவிலிருந்து சுமார் 74 கிலோமீட்டர் தொலைவில் உள்ளது.\n\nசைந்தியா தொடருந்து நிலையம் முழு நகரத்திற்கும் சேவை செய்கிறது. இது பிர்பம் மாவட்டத்தின் மிக முக்கியமான தொடருந்து நிலையம் ஆகும்.\n"}
{"id": "463181", "url": "https://ta.wikipedia.org/wiki?curid=463181", "title": "நசிம்சார்", "text": "நசிம்சார்\n\nSection::::புவியிடம்.\nபுவியின் ஐந்து கண்டங்களில் ஒன்றான ஆசியக் கண்டத்தின், மேற்குப் பகுதியில், பதினெட்டு மத்திய கிழக்கு நாடுகள் உள்ளன. இந்த நாடுகளிலேயே பரப்பளவில், இரண்டாவது பெரிய நாடக இருக்கும் நாடானது, ஈரான் என்ற இசுலாமிய நாடாகும். இதன் பண்டைய வரலாற்றுப் பெயர் பெர்சியா என்பதாகும். இந்த நாட்டின் அளவுள்ள நிலப்பரப்பானது, பல்வேறு நில ஆட்சிக்குரிய அரசுப் பணிகளுக்காக, முப்பத்தொரு மாகாணங்களாக பிரிக்கப்பட்டுள்ளன. அதில் இருக்கும் ஒரு மாகாணத்தின் பெயர், தெகுரான் மாகாணம் ஆகும். இம் மாகாணத்தில் மட்டும், 16 கவுன்டிகள்(county) என்று அழைக்கப்படும், தமிழகத்தின் மாவட்டங்கள் போன்ற ஆட்சி அமைப்பு உள்ளன. இந்த பதினாறு மாவட்டங்களில் ( தெகுரான், தம்மாவன்டு, இரா, சமிர்நட்டு, வமின், சாரியர், இசுலமசகர், ரோபட் கரிம், பக்ட்சட்டு, பைரூசுக்கு, கியோட்சு, மலர்டு, பிசுவ, பகரேசுடன், பர்டீசு, குவார்சக்கு) ஒன்றான, பதரேசுடன் (Baharestan County شهرستان بهارستان ) கவுன்டி / மாவட்டம் உள்ளது.\n\nSection::::மக்கள் தொகை.\nபொதுவாக ஈரான் நாட்டில் நகரங்களில் மக்கள் குடியேற்றம், இருபதாம் நூற்றாண்டின் பிற்பகுதியில் இருந்து, வேகமாக அதிகரித்து வருகின்றது என ஐக்கிய நாட்டு ஆய்வுகள் கூறுகின்றன. இந்த நாட்டில் ஒவ்வொரு ஐந்து ஆண்டுகளுக்கும் ஒரு முறை மக்கள் தொகைக் கணக்கெடுப்பு எடுக்கப்படுகின்றது. இந்த நகரத்தில் பல்வேறு மொழியிலானப் பாரம்பரிய குடும்பங்கள் வாழ்ந்தாலும், பெரும்பான்மையான ஈரானியக் குடும்பங்களில் பிறந்தவர்கள், பாரவேறு எந்த வகையான சமூக சீரமைப்புடன் தொடர்புடையவர்களை விடவும், அதக முக்கியத்துவத்தை, தமது குடும்ப வழித்தோன்றல்களுக்குக் கொடுக்கின்றனர். இதனால் அவர்கள் அருகருகே வாழ்ந்தாலும், தொலைவில் வாழ்ந்தாலும், சிறிய, பெரிய குடும்பங்களுக்கு இடையை உறவுப் பிணைப்புகள் உறுதியுடன் இருக்கின்றன. மேலும், அவரவர் நடத்தும் தொழில்களிலும் குடும்ப உறுப்பினர்கள் பின்னிப்பிணைந்து சமூகத்தில் நன்மதிப்பைப் பெறுகின்றனர். வங்கிகளிலும் கூட கடன் வசதித் தரும் போது, இந்த குடும்ப வரலாறுகளைக் கணக்கில் கொண்டு பணம் பெறுவது, எளிமையான நடைமுறைகளால் கட்டமைக்கப் பட்டுள்ளன. 2016 ஆம் ஆண்டு எடுக்கப்பட்ட தொகை கணக்கெடுப்பின்படி நகரத்தின் மக்கள் தொகை 200,393 நபர்கள் இருந்தனர். இதற்கு முன் எடுக்கப்பட்ட அரசின் மக்கள் தொகை கணக்கெடுப்பின்படி, 2011 ஆம் ஆண்டு, 157,474 நபர்கள் இருந்தார்கள். தற்பொழுது உள்ள மக்கள் தொகை எண்ணிக்கையுடன் ஒப்பிடும்போது, இந்நகரத்தின் மக்கள்தொகை அடர்வு +27.25% அதிகரித்துள்ளது.\n"}
{"id": "463186", "url": "https://ta.wikipedia.org/wiki?curid=463186", "title": "நாராயண் கோபால்", "text": "நாராயண் கோபால்\n\nநாராயண் கோபால் குரு ஆச்சார்யா ( ) (அக்டோபர் 4, 1939 - டிசம்பர் 5, 1990), தொழில் ரீதியாக நாராயண் கோபால் மற்றும் என்.கோபால் என அழைக்கப்படும் ஒரு பிரபல பாடகர் மற்றும் நேபாளி இசையமைப்பாளர் ஆவார். (நேபாளத்தின் மிக முக்கியமான கலாச்சார சின்னங்களில் ஒன்றாகக் கருதப்படும் இவர் நேபாளத்தில் \"ஸ்வர் சாம்ராட்\" என்று குறிப்பிடப்படுகிறார்.. அவரது பாடியுள்ள ஏராளமான சோகப் பாடல்களால் அவர் \"சோக அரசர்\" என்றும் அழைக்கப்படுகிறார். அவர் நேபாள மொழியிலும் பாடியுள்ளார்.\n\nஅவரது குரல் வளத்தின் காரணமாக அவர் அனைத்துவகை நேபாளப் பாடல்களையும் பாடக்கூடியவராக இருந்தார். பெரும்பாலும், அவரது பாடல்களில் சித்தார், ஆர்மோனியம் மற்றும் [[புல்லாங்குழல்|புல்லாங்குழல் ஆகியவை உடன் இணந்திருந்தன. 1950 கள் முதல் 70 கள் வரை இசை இயக்குநராக இருந்த இவர் முதல் தலைமுறையைச் சார்ந்த தொழில்முறை நேபாளிப் பாடகர் ஆவார்.. இவரது பாடல்கள் நாடு முழுவதும் பல திரைப்படங்கள் மற்றும் நாடகங்களில் காட்சிப்படுத்தப்பட்டுள்ளன.\n\nநாராயண் கோபால் தனது வாழ்நாளில் 137 பாடல்களைப் பாடியுள்ளார், அவரது முதல் பாடலுக்கு அவரது நண்பர் பிரேம் தோஜ் பிரதான் மற்றும் அவரது ஆசிரியர் மாணிக் ரத்னா ஆகிய இருவரும் சேர்ந்து இசையமைத்தனர். கோபால் 20 ஆம் நூற்றாண்டின் மிகவும் பிரபலமான மற்றும் செல்வாக்குமிக்க இசைக்கலைஞர்களில் ஒருவர். கோபால் அவரது வாழ்நாளில் பல விருதுகளைப் பெற்றுள்ளார்.\n\nSection::::தனிப்பட்ட வாழ்க்கை.\nநாராயண் கோபால் குரு ஆச்சார்யா [[காட்மாண்டு|காத்மாண்டுவில்]] உள்ள கிலகல்டோலில் ஒரு [[நேவார் மக்கள்|நேவார்]] குடும்பத்தில் 1939 அக்டோபர் 4 அன்று, ஆஷா கோபால் குரு ஆச்சார்யா (தந்தை) மற்றும் ராம் தேவி குரு ஆச்சார்யா (தாய்) ஆகியோருக்கு பிறந்தார். அவருக்கு ஆறு சகோதரர்களும் நான்கு சகோதரிகளும் இருந்தனர். அவரது உடன்பிறப்புகளின் பெயர் மனோகர் கோபால் குரு ஆச்சார்யா, நந்தா கோபால் குரு ஆச்சார்யா, இராம் கோபால் குரு ஆச்சார்யா, இலட்சுமண் கோபால் குரு ஆச்சார்யா மற்றும் சாந்தி குரு ஆச்சார்யா என்பதாகும்.\n\n2016 ஆம் ஆண்டு பள்ளி விடுப்பு சான்றிதழை (எஸ்.எல்.சி) முடித்தார்.பின்னர் திரி-சந்திரா கல்லூரியில் மனிதநேயத்தில் [[இளங்கலை|இளங்கலைப் பட்டம்]] பெற்றார். [[மகாராஜா சாயாஜிராவ் பல்கலைக்கழகம்|பரோடா மகாராஜா சாயாஜிராவ் பல்கலைக்கழகத்தில்]] இந்திய பாரம்பரிய இசையினைக் கற்க இந்தியா வந்தார். ஆனால் படிப்பை முடிக்காமல் நேபாளத்திற்குத் திரும்பினார். அவர் 1971 இல் பெமலா லாமாவை மணந்தார்.\n\nSection::::ஆரம்ப கால வாழ்க்கை.\nஅவரது குரல் திறனை முதலில் அருகிலுள்ள பியுகா டோலில் வசிக்கும் அவரது ஆசிரியர் “மாணிக் ரத்னா ஸ்தாபித்” மற்றும் பேடா சிங் டோலில் வசிக்கும் பிரேம் தோஜ் பிரதான் ஆகியோர் அங்கீகரித்தனர். மூன்று நண்பர்களும் மாணிக் ரத்னாவின் வீட்டில் ஒன்றாக இந்தி பாடல்களைப் பாடுவார்கள், இவர்களுடன் அவரது மாமா சித்தி ரத்னா ஸ்தாபித்தும் இசைக்கருவிகளை இசைப்பது அந்த இடம் ஒரு இசைப் பள்ளியைப் போலவே மாறியது. பள்ளி விடுப்பு சான்றிதழ் தேர்வுகள் முடிந்ததும், பிரேம் தோஜ் பிரதான் குரல் சோதனைக்காக கோபாலை நேபாளத்தின் வானொலி நிலையத்திற்கு அழைத்துச் சென்றார். டாக்டர் ராம் மேன் திரிசத் எழுதி, பிரேம் தோஜ் பிரதான் இசையமைத்த \"பஞ்சி கோ பங்கா மா தார்தி கோ தியோ\" என்ற பாடலை அவர் பாடினார். குரல் சோதனையில் கோபால் முதல் முயற்சியிலேயே தேர்ச்சி பெற்றார். நாராயண் கோபாலின் முதல் பொது இசை நிகழ்ச்சி திரி சந்திரா கல்லூரியின் 40 வது ஆண்டுவிழாவின் போது நடந்தது, அதில் அவர் [[கைம்முரசு இணை|தபேலா]] வாசித்தார்.\n\nSection::::திரைப்பட வரலாறு.\nநாராயண் கோபால் அதிகாமாகத் திரைப்படங்களில் பாடுவதில்லை, ஆனால் அவர் பாடும்போது அந்தப்படம் ஒரு மிகப்பெரிய வெற்றிப் படமாக மாறும்.\n\nSection::::குறிப்புகள்.\n[[பகுப்பு:1990 இறப்புகள்]]\n[[பகுப்பு:1939 பிறப்புகள்]]\n[[பகுப்பு:நேபாளம்]]\n[[பகுப்பு:பாடகர்கள்]]"}
{"id": "463190", "url": "https://ta.wikipedia.org/wiki?curid=463190", "title": "இந்தோனேசியாவின் தேசிய அருங்காட்சியகம்", "text": "இந்தோனேசியாவின் தேசிய அருங்காட்சியகம்\n\nஇந்தோனேசியாவின் தேசிய அருங்காட்சியகம், (National Museum of Indonesia) ஒரு தொல்பொருள், வரலாற்று, இனவியல் மற்றும் புவியியல் அருங்காட்சியகம் ஆகும், இது மத்திய ஜகார்த்தாவின் ஜலான் மேதன் மெர்டேகா பராட்டில் அமைந்துள்ளது, இது மெர்டேகா சதுக்கத்தின் மேற்குப் பகுதியில் உள்ளது. இங்குள்ள யானைக் கட்டிடம் பிரபலமாக அறியப்படுகிறது. யானை சிலைக்குப் பிறகு அதன் முன்னணியில். அதன் பரந்த தொகுப்புகள் இந்தோனேசியாவின் அனைத்து பிரதேசங்களையும் கிட்டத்தட்ட அதன் வரலாற்றையும் உள்ளடக்கியது. இந்தோனேசியாவின் பாரம்பரியத்தை இரண்டு நூற்றாண்டுகளாக பாதுகாக்க இந்த அருங்காட்சியகம் முயன்றது.\n\nஇந்த அருங்காட்சியகம் இந்தோனேசியாவின் மிக முழுமையான மற்றும் சிறந்த ஒன்றாக கருதப்படுகிறது, அத்துடன் தென்கிழக்கு ஆசியாவின் மிகச்சிறந்த அருங்காட்சியகமாகவும் கருதப்படுகிறது. வரலாற்றுக்கு முந்தைய கலைப்பொருட்கள், தொல்பொருள், நாணயவியல், மட்பாண்டங்கள், இனவியல், வரலாறு மற்றும் புவியியல் சேகரிப்புகள் வரையிலான சுமார் 141,000 பொருட்களை இந்த அருங்காட்சியகம் பாதுகாத்துள்ளது. இது பண்டைய ஜாவா மற்றும் சுமத்ராவின் கிளாசிக்கல் இந்து-பௌத்த காலத்தின் கல் சிலைகளின் விரிவான தொகுப்புகளையும், ஆசிய மட்பாண்டங்களின் விரிவான தொகுப்புகளையும் கொண்டுள்ளது.\n\nSection::::வரலாறு.\nஇந்த அருங்காட்சியகம் அதிகாரப்பூர்வமாக 1868 இல் திறக்கப்பட்டது. மற்றும் பிரபலமாக \"கெதுங் கஜா\" (யானைக் கட்டிடம்) அல்லது சில நேரங்களில் \"கெதுங் அர்கா\" (சிலைகளின் வீடு) என்றும் அழைக்கப்படுகிறது. முன் முற்றத்தில் இருந்த வெண்கல யானை சிலை காரணமாக இது \"கெதுங் கஜா\" என்று அழைக்கப்பட்டது. இச் சிலை, 1871 ஆம் ஆண்டில் சியாமின் மன்னர் சுலலாங்கொர்ன் படேவியாவுக்கு கொடுத்த பரிசு ஆகும். வெவ்வேறு காலகட்டங்களில் இருந்து பல்வேறு வகையான சிலைகள் இங்கு காட்சிக்கு வைக்கப்பட்டுள்ளதால் இது \"கெதுங் ஆர்கா\" என்றும் அழைக்கப்பட்டது.\n\n1931 ஆம் ஆண்டில், அருங்காட்சியகத்தின் தொகுப்புகள் பாரிஸில் நடந்த உலக கலாச்சார கண்காட்சியில் காட்டப்பட்டன. துரதிர்ஷ்டவசமாக, கண்காட்சி மண்டபத்தில் ஏற்பட்ட தீ, டச்சு ஈஸ்ட் இண்டீஸின் கண்காட்சி பெவிலியனை இடித்து, பெரும்பாலான பொருட்களை அழித்தது. அருங்காட்சியகம், காப்பீட்டு பணத்தை இழப்பீடாகப் பெற்றது, அடுத்த ஆண்டு இந்த நிதிகள் பழைய மட்பாண்ட அறை, வெண்கல அறை மற்றும் இரண்டாவது மாடியில் அமைந்துள்ள இரு புதையல் அறைகளையும் கட்ட பயன்படுத்தப்பட்டன.\n\nSection::::தொகுப்புக்கள்.\nஇந்த அருங்காட்சியகத்தில் 61,600 வரலாற்றுக்கு முந்தைய மற்றும் மானுடவியல் கலைப்பொருட்கள் மற்றும் இந்தோனேசியா மற்றும் ஆசியா முழுவதிலும் இருந்து 5,000 தொல்பொருள் கலைப்பொருட்கள் உள்ளன. இந்தோனேசியாவில் இந்த வகையான அருங்காட்சியக பொருட்கள் மிகவும் மதிப்பு வாய்ந்தது. மேலும், இங்குள்ள சேகரிப்புகள் மிகவும் முழுமையானதாகவும், மிகச் சிறந்தவையாகவும் உள்ளது. மற்றும் தென்கிழக்கு ஆசியாவில் இந்த அருங்காட்சியகம் மிகச் சிறந்த ஒன்றாக கருதப்படுகிறது.\n\nஇந்த அருங்காட்சியகத்தில் பண்டைய ஜாவா மற்றும் சுமத்ராவின் கிளாசிக்கல் இந்து-பௌத்த காலத்தின் கல் சிலைகளின் விரிவான தொகுப்புகள் உள்ளன, இது இந்தோனேசிய இனவியல் கலைப்பொருட்களின் மிகவும் மாறுபட்ட சேகரிப்பின் முப்பரிமாணமாகவும் மற்றும் ஆசிய மட்பாண்டங்களின் விரிவான தொகுப்புகள் நிறைந்ததாகவும் உள்ளது.\n\nSection::::கெதுங் கஜா (பழைய பிரிவு).\nஇந்த அருங்காட்சியகத்தில், கெதுங் கஜா எனப்படும் யானை கட்டிடம் தெற்கு திசையில் அமைந்துள்ளது. அல்லது நுழைவாயிலிலிருந்து இடதுபுறம் உள்ளது. இது பழைய பிரிவு மற்றும் அசல் அருங்காட்சியக அமைப்பு ஆகும், இது காலனித்துவ டச்சு ஈஸ்ட் இண்டீஸ் காலத்தில் கட்டப்பட்டது. பிரபலமாக உள்ள வெண்கல யானை சிலை கட்டிடத்தின் முன் பகுதியில் உள்ளது. இது, சியாமி மன்னர் சுலாலாங்கார்ன் கொடுத்த பரிசாகும். இந்த அருங்காட்சியக சேகரிப்புகள் பொருள் வாரியாக தொகுக்கப்பட்டுள்ளன.\n\n\nSection::::கெதுங் ஆர்கா (புதிய பிரிவு).\nபழைய கட்டிடத்தின் கண்காட்சி அமைப்பைப் போலன்றி, புதிய கட்டிடத்தில் அருங்காட்சியகத்தின் நிரந்தர கண்காட்சி கலாச்சார கூறுகளின் கட்டமைப்பை அடிப்படையாகக் கொண்டது, இது பேராசிரியர். கோயன்ட்ஜரனிங்க்ராட் கலாச்சாரத்தின் ஏழு பொருட்களாக கீழே வகைப்படுத்தப்பட்டுள்ளது:\n\n\nஇன்று தேசிய அருங்காட்சியகம் புதிய வடக்குப் பிரிவை நிறைவு செய்துள்ளது, இது ஒரு அடித்தளத்தையும் ஏழு நிலைகளையும் (தளங்கள்) கொண்டுள்ளது, அவற்றில் நான்கு நிரந்தர கண்காட்சிகளை நடத்துகின்றன, மற்ற நிலைகள் அருங்காட்சியக அலுவலகமாக செயல்படுகின்றன. நான்கு நிலைகளின் தளவமைப்பு பின்வருமாறு கொடுக்கப்பட்டுள்ளன:\n\n\nSection::::இந்தோனேசிய பாரம்பரிய சங்கம்.\nஇந்தோனேசிய பாரம்பரிய சங்கம் என்பது ஒரு இலாப நோக்கற்ற அமைப்பாகும், இது இந்தோனேசியாவின் கலாச்சார பாரம்பரியத்தின் மீதான ஆர்வத்தையும் அறிவையும் ஊக்குவிக்கிறது. 1970 ஆம் ஆண்டில் ஜகார்த்தாவின் பன்னாட்டு சமூகத்தின் உறுப்பினர்களால் உருவாக்கப்பட்டது. இது தேசிய அருங்காட்சியகத்தை ஆதரிக்கும் திட்டங்களில் ஈடுபட்டுள்ளது. இதன் செயல்பாடுகள் பின்வருமாறு:\n\n\nஅருங்காட்சியகம் தொடர்பான செயல்பாடுகள் பின்வருமாறு:\n\n\nஇதேபோல், ஜகார்த்தா வரலாற்று அருங்காட்சியகம், ஜவுளி அருங்காட்சியகம் மற்றும் கடல்சார் அருங்காட்சியகம் ஆகியவற்றை ஐ.எச்.எஸ் ஆதரிக்கிறது.\n"}
{"id": "463198", "url": "https://ta.wikipedia.org/wiki?curid=463198", "title": "பேரியம் சல்பேட்டு", "text": "பேரியம் சல்பேட்டு\n\nபேரியம் சல்பேட் என்பது (Barium Sulfate) BaSO என்ற மூலக்கூற்று வாய்ப்பாட்டுடன் கூடிய கனிமச் சேர்மம் ஆகும். இச்சேர்மம் மணமற்ற, வெண்ணிற படிகத் திண்மம் ஆகும். இது நீரில் கரையாத தன்மை உடையது. இது பேரியம் மற்றும் அதிலிருந்து தயாரிக்கப்படும் பொருட்களின் முக்கிய வணிக மூலமாக விளங்கும் கனிம பாரிட்டாக கிடைக்கிறது. வெள்ளைநிற ஒளிபுகா தோற்றம் கொண்ட மற்றும் உயர் அடர்த்தி அதன் பல முக்கிய பயன்பாடுகளில் இச்ரே்மத்தை பயன்படுத்திக் கொள்ள ஏதுவானதாக இருக்கிறது.\n\nSection::::பயன்கள்.\nSection::::கதிரியக்க முரண்பாட்டுக் காரணி.\nபேரியம் சல்பேட்டு தொங்கல் கரைசலில் எக்சு-கதிர் மருத்துவப் படிமவியல் மற்றும் பிற கண்டறியும் நடைமுறைகளுக்கு ஒரு கதிரியக்க முரண்பாட்டுக் காரணி முகவராக மருத்துவ ரீதியாக அடிக்கடி பயன்படுத்தப்படுகிறது. இது பெரும்பாலும் \"பேரியம் உணவு\" என்று அழைக்கப்படும் இச்சேர்மம் மனித இரையகக் குடற்பாதையின் படிமவியலில் பயன்படுத்தப்படுகிறது. இச்சேர்மம் மலக்குடலைக் கழுவும் கரைசலாக, ஒரு பால் போன்ற அடர்த்தியான கரைசலாக (பெரும்பாலும் இனிப்பு மற்றும் சுவையூட்டும் முகவர்கள் சேர்க்கப்பட்டு) கையாளப்படுகிறது. பேரியம் ஒரு கனமான உலோகமாக இருப்பினும் இதன் நீரில் கரையக்கூடிய சேர்மங்கள் பெரும்பாலும் அதிக நச்சுத்தன்மை கொண்டவையாகும். இருப்பினும், பேரியம் சல்பேட்டின் குறைந்த கரைதிறன் நோயாளியை உலோகத்தின் தீங்கு விளைவிக்கும் அளவை உறிஞ்சுவதிலிருந்து பாதுகாக்கிறது. பேரியம் சல்பேட் உடலில் இருந்து உடனடியாக அகற்றப்படுகிறது, ஒப்பீட்டளவில் பேரியத்தின் அதிக அணு எண் (\"Z\" = 56) காரணமாக, இதன் சேர்மங்கள் இலேசான அணுக்கருக்களிலிருந்து பெறப்பட்ட சேர்மங்களைக் காட்டிலும் எக்சு-கதிர்களை மிகவும் வலிமையாக உறிஞ்சுகின்றன.\n\nSection::::நிறமி.\nதொகுப்புமுறை பேரியம் சல்பேட்டின் பெரும்பகுதி வண்ணப்பூச்சுகளுக்கு வெள்ளை நிறமியின் ஒரு பகுதிப்பொருளாகப் பயன்படுத்தப்படுகிறது.\n\nSection::::உற்பத்தி.\nவணிக ரீதியாக பெறப்படும் பேரியம் அனைத்தும் பாரைட்டிலிருந்து பெறப்படுகின்றன, இது பெரும்பாலும் மிகவும் தூய்மையற்றது. பேரியம் சல்பைடு கொடுக்க கார்போவெப்பக் குறைப்பு ( கற்கரி மூலம் வெப்பப்படுத்துதல்) மூலம் பாரைட் செயலாக்கத்திற்குட்படுத்தப்படுகிறது:\n\nபேரியம் சல்பேட்டுக்கு மாறாக, பேரியம் சல்பைடு தண்ணீரில் கரையக்கூடியது மற்றும் உடனடியாக ஆக்சைடு, கார்பனேட்டு மற்றும் ஆலைடுகளாக மாற்றப்படுகிறது. மிகவும் தூய்மையான பேரியம் சல்பேட்டை உற்பத்தி செய்ய, சல்பைடு அல்லது குளோரைடு சல்பூரிக் அமிலம் அல்லது சல்பேட் உப்புகளுடன் வினைப்படுத்தப்படுகிறது:\n\nஇந்த வழியில் உற்பத்தி செய்யப்படும் பேரியம் சல்பேட் பெரும்பாலும் \"பிளாங்க் ஃபிக்ஸே\" என்று அழைக்கப்படுகிறது, இதன் பொருள் பிரெஞ்சு மொழியில் \"நிரந்தர வெண்மை\" என்பதாகும். வண்ணப்பூச்சுகள் போன்ற நுகர்வோர் தயாரிப்புகளில் எதிர்கொள்ளும் பேரியத்தின் வடிவமே பிளாங்க் ஃபிக்ஸே ஆகும்.\n\nஆய்வகத்தில் பேரியம் அயனிகள் மற்றும் சல்பேட் உப்புகளின் கரைசல்களை இணைப்பதன் மூலம் பேரியம் சல்பேட்டு உருவாக்கப்படுகிறது. பேரியம் சல்பேட்டு அதன் கரையாத தன்மையின் காரணமாக பேரியத்தின் மிகக் குறைந்த நச்சுத்தன்மை உடைய உப்பு என்பதால், பேரியம் உப்புகளைக் கொண்ட கழிவுகள் சில நேரங்களில் சோடியம் சல்பேட்டுடன் வினைபப்படுத்தப்படுகின்றன. பேரியம் சல்பேட்டு சல்பேட்டின் மிகவும் கரையாத உப்புகளில் ஒன்றாகும். அதன் குறைந்த கரைதிறன் Ba அயனிகளுக்கும் சல்பேட்டிற்கும் கனிம பண்பறி பகுப்பாய்விற்னா ஒரு சோதனையில் பயன்படுத்தப்படுகிறது.\n\nSection::::வரலாறு.\nபேரியம் சல்பேட்டு கார்பன் மூலம் பேரியம் சல்பைடாக குறைக்கப்படுகிறது. பல நூற்றாண்டுகளுக்கு முன்னர் இந்த மாற்றத்தின் தற்செயலான கண்டுபிடிப்பு முதல் செயற்கை பாஸ்பரின் கண்டுபிடிப்புக்கு வழிவகுத்தது. சல்பைடு, சல்பேட்டைப் போலன்றி, நீரில் கரையக்கூடியது.\n"}
{"id": "463200", "url": "https://ta.wikipedia.org/wiki?curid=463200", "title": "தமிழ்நாடு உள்ளாட்சித் தேர்தல், 2019", "text": "தமிழ்நாடு உள்ளாட்சித் தேர்தல், 2019\n\n2019 தமிழ்நாடு உள்ளாட்சித் தேர்தல், தமிழ்நாடு உள்ளாட்சி அமைப்பில் 15 மாநகராட்சிகள், 148 நகராட்சிகள், 561 பேரூராட்சிகளும், 385 ஊராட்சி ஒன்றியங்களும், 12,524 கிராம ஊராட்சிகளும், சென்னை மாவட்டம் தவிர்த்து 36 மாவட்ட ஊராட்சி குழுக்களும் உள்ளது.\nதமிழ்நாடு மாநிலத் தேர்தல் ஆணையம் உள்ளாட்சித் தேர்தல்கள் குறித்த அறிவிக்கையை 2 திசம்பர் 2019 அன்று அறிவித்துள்ளது.\n\nSection::::அவசர சட்டம்.\nதமிழ்நாடு உள்ளாட்சி அமைப்பில் உள்ள மாநகராட்சி, நகராட்சி, பேரூராட்சி, ஊராட்சி ஒன்றியம் மற்றும் மாவட்ட ஊராட்சித் தலைவர் பதவிகளுக்கு மறைமுகத் தேர்தல் மூலம் தேர்ந்தெடுக்கப்படுவர் என 20 நவம்பர் 2019 அன்று தமிழ்நாடு அரசு அவசரச் சட்டம் இயற்றியுள்ளது. முன்னர் அனைத்து உள்ளாட்சித் தலைவர்களை வாக்காளர்கள் நேரடித் தேர்தல் மூலம் வாக்களித்து தேர்ந்தெடுத்தனர். தற்போதைய இந்த அவசர சட்டத்தால் இனி கிராம ஊராட்சி தலைவர் பதவி தவிர பிற அனைத்து மாவட்ட ஊராட்சி, ஊராட்சி ஒன்றியம், பேரூராட்சி, நகராட்சி, மாநகராட்சித் தலைவர் பதவிகள், உரிய வார்டு உறுப்பினர்களால் மட்டும் மறைமுகமாகத் தேர்ந்தெடுக்கப்படுவர்.\n\nSection::::பின்னணி.\n1996 ஆம் ஆண்டில் திமுக ஆட்சியியின் போது மேயர் பதவித் தேர்தல் முதல்முறையாக நேரடியாக மக்களால் தேர்ந்தெடுக்கப்பட்டனர். 2006 ஆம் ஆண்டில் திமுக ஆட்சியிலேயே மேயர் பதவிக்கு மறைமுக தேர்தல் நடத்தும் வகையில் சட்டத் திருத்தம் செய்யப்பட்டது. 2011 ஆம் ஆண்டு முதல் அதிமுக ஆட்சியில் மீண்டும் மக்களால் நேரடி வாக்கு மூலமாகவே மாநகராட்சி, நகராட்சி மற்றும் பேரூராட்சிகளின் தலைவர்கள் தேர்ந்தெடுக்கப்பட்டனர். இந்நிலையில் 20 நவம்பர் 2019 அன்று, தமிழக அரசு வெளியிட்ட அவசரச் சட்டத்தில் மீண்டும் மறைமுகத் தேர்தல் மூலம் மாநகராட்சி, நகராட்சி, பேரூராட்சி, ஊராட்சி ஒன்றியம் மற்றும் மாவட்ட ஊராட்சி மன்றத் தலைவர்கள் தேர்ந்தெடுக்கப்படுவர் என அறிவிக்கப்பட்டுள்ளது. ஆனால் கிராம ஊராட்சித் தலைவர்களை மட்டும் வாக்காளர்களால் நேரடித் தேர்தல் மூலம் தேர்ந்தெடுக்கப்படுவர்.\n\nSection::::உள்ளாட்சித் தேர்தல்கள் கால அட்டவணை.\nதற்போது ஊரக உள்ளாட்சிகளான கிராம ஊராட்சி, ஊராட்சி ஒன்றியம் மற்றும் மாவட்ட ஊராட்சிகளுக்கு மட்டுமான தேர்தல்கள் 27 மற்றும் 30 திசம்பர் 2019 ஆகிய நாட்களில் இரண்டு கட்டத் தேர்தலாக நடத்தப்படும் என தமிழ்நாடு தேர்தல் ஆணையம் அறிவித்துள்ளது.\n\nஊரக உள்ளாட்சிகளின் தேர்தல்கள் முழுமையாக முடிந்ததும் 15 மாநகராட்சிகள், 148 நகராட்சிகள், 561 பேரூராட்சிகளுக்கான தேர்தல்கள் 2020 ஆண்டு பிப்ரவரி மாதத்தில் நடைபெறும் என தமிழ்நாடு தேர்தல் ஆணையத்தின் செய்திக் குறிப்புகள் தெரிவித்துள்ளது.\nSection::::புதிய கால அட்டவணை.\nதிமுக தொடர்ந்த வழக்கில் இந்திய உச்ச நீதிமன்றம் வழங்கிய தீர்ப்பின் அடிப்படையில் புதிதாக நிறுவப்பட்ட திருநெல்வேலி, தென்காசி, விழுப்புரம், கள்ளக்குறிச்சி, வேலூர், இராணிப்பேட்டை மற்றும் திருப்பத்தூர் ஆகிய 9 மாவட்டங்கள் தவிர பிற மாவட்டங்களுக்கான தேர்தல் அறிவிக்கையை தமிழ்நாடு மாநிலத் தேர்தல் ஆணையம் 8 டிசம்பர் 2019 அன்று வெளியிட்டது. இதனால் முந்தைய தேர்தல் அட்டவணை நீக்கி ஆணையம் உத்தரவிட்டுள்ளது.\nபுதிய தேர்தல் அட்டவணையின் படி 27 மற்றும் 30 டிசமபர் 2019 நாட்களில் இரண்டு கட்டங்களாக ஊரக உள்ளாட்சித் தேர்தல் நடைபெறும். தேர்தல் காலை 7 மணிக்கு தொடங்கி மாலை 5 மணி வரை நடைபெறும். \n\n\nSection::::தேர்தல் முறைகள்.\nSection::::வாக்குச் சீட்டுகளின் நிறம்.\nகிராம ஊராட்சி வார்டு வேட்பாளருக்கு வெள்ளை நிறம், கிராம ஊராட்சி தலைவர் வேட்பாளருக்கு இளஞ்சிவப்பு, ஊராட்சி ஒன்றிய வார்டு வேட்பாளர்களுக்கு பச்சை நிறம், மாவட்ட ஊராட்சி வார்டு வேட்பாளர்களுக்கு மஞ்சள் நிறத்தில் வாக்குச் சீட்டு பயன்படுத்தப்படும்.\n\nSection::::தேர்தல் நடத்த தடை கோரிய வழக்கும், தீர்ப்பும்.\nகிராமப்புற உள்ளாட்சி அமைப்புகளுக்கு 6 டிசம்பர் 2019 முதல் வேட்பு மனு தாக்கல் செய்ய உள்ள நிலையில், உள்ளாட்சி அமைப்புகளின் வார்டுகளை மறுவரையறை முழுமையாக நிறைவடையும் வரை தேர்தல்களை நடத்த தடை விதிக்க வேண்டும் என திமுக இந்திய உச்ச நீதிமன்றத்தில் வழக்கு தொடுத்தது. இந்த வழக்கை விசாரித்த இந்திய உச்ச நீதிமன்றம், டிசம்பர் 2019 இல் பிரிக்கப்பட்ட 9 மாவட்டங்களான திருநெல்வேலி மாவட்டம், தென்காசி மாவட்டம், வேலூர் மாவட்டம், இராணிப்பேட்டை மாவட்டம், திருப்பத்தூர் மாவட்டம், விழுப்புரம் மாவட்டம், கள்ளக்குறிச்சி மாவட்டம் தவிர்த்த பிற மாவட்டங்களுக்கான உள்ளாட்சித் தேர்தல்கள் நடத்த 6 டிசம்பர் 2019 அன்று தீர்ப்பு வழங்கியது. மேலும் பிரிக்கப்பட்ட 9 மாவட்டங்களில் தொகுதி மறுவரையறை செய்து 4 மாதங்களுக்குள் தேர்தலை அறிவிக்க வேண்டும் என்றும் தீர்ப்பில் கூறப்பட்டது.\n\n\n"}
{"id": "463201", "url": "https://ta.wikipedia.org/wiki?curid=463201", "title": "இசா அபு இசா", "text": "இசா அபு இசா\n\nஇசா அப்துல் சலாம் அபு-இசா ( ;( பிறப்பு 20 செப்டம்பர் 1955) என்பவர் ஒரு கத்தாரின் வணிக அதிபர் ஆவார். அவர் சலாம் சர்வதேச முதலீட்டு நிறுவனத்தின் தலைவர் மற்றும் தலைமை நிர்வாக அதிகாரியாக உள்ளார். அறுபது ஆண்டுகளாக கத்தாரின் மிகப்பெரிய மற்றும் சிறந்த நிறுவனங்களின் தலைவராகவும் உள்ளார். பாரம்பரியமாக, கத்தாரின் முக்கிய குடும்பத்திற்கு சொந்தமாக இருந்த வணிக நிறுவனமான சலாம் பொது பங்குதாரர் நிறுவனமாக மாறுவதற்கு இசா அபு-இசா வழிவகுத்தார். இது உள்நாட்டிலும் மத்திய கிழக்கு பிராந்தியத்திலும் இயங்குகிறது.\n\nசலாம் சர்வதேச முதலீட்டு நிறுவனம் இப்பிராந்தியத்தின் மிகவும் பிரபலமான நிறுவனங்களில் ஒன்றாகும், இது தோஹா பங்குச் சந்தையில் பட்டியலிடப்பட்ட ஒரு பொது கத்தாரி பங்குதாரர் நிறுவனமாகும். இது சமீபத்தில் ஃபோர்ப்ஸ் மத்திய கிழக்கு என்ற பத்திரிக்கையின் வாக்கெடுப்பில் சிறந்த 200 நிறுவனங்களில் ஒன்றாக தேர்ந்தெடுக்கப்பட்டது. .\n\nகல்லூரி முடிந்தவுடன், இசா அபு-இசா தொழில்நுட்பம் மற்றும் தகவல் தொடர்பு, கட்டுமானம் மற்றும் மேம்பாடு, சொகுசு மற்றும் நுகர்வோர் தயாரிப்புகள், எரிசக்தி மற்றும் தொழில், மற்றும் முதலீடுகள் மற்றும் அசையாச் சொத்து ஆகிய துறைகளில் 33 வணிக பிரிவுகளில் இயங்கும் தனது நிறுவனத்தின் பல்வேறு முதலீடுகளை மேற்பார்வையிடத் தொடங்கினார். சலாம் சர்வதேச முதலீட்டு நிறுவனத்தின் செயல்பாடுகள் கத்தார், ஐக்கிய அரபு அமீரகம், பாலஸ்தீனம், குவைத், சவுதி அரேபியா, ஓமான், பகுரைன், ஜோர்தான், லெபனான் மற்றும் சிரியா ஆகிய நாடுகளில் பரவியுள்ளன.\n\nSection::::உறுப்பினர் மற்றும் சங்கங்கள்.\nசர்வதேச அளவில், அவர் உலக பொருளாதார மன்றம் மற்றும் அரபு வணிக சபை ஆகியவற்றில் உறுப்பினராக உள்ளார். 2012 கத்தார் அரேபிய வர்த்தக ஆளுமைகளின் பட்டியலில் இசா அபு-இசா 43 வது இடத்தில் உள்ளார்.\n\nசலாம் சர்வதேச முதலீட்டு நிறுவனம் மற்றும் சலாம் பௌனியன் நிறுவனம் ஆகியவற்றின் இயக்குநர்கள் குழுவின் தலைவராக இருப்பதைத் தவிர, கத்தாரின் வணிக சமூகத்திற்கு சேவை செய்வதிலும், கத்தார் வர்த்தகத்தை சர்வதேச அளவில் உயர்த்துவதிலும் முக்கிய பங்கு வகிக்கும் ஒரு முன்னணி அரசு சாரா அமைப்பான கத்தாரிய வர்த்தகர்கள் சங்கத்தின் பொதுச் செயலாளராகவும் உள்ளார்.\n\nஇசா அபு-இசா கத்தாரின் அல் சகாப் குதிரையேற்ற அகாதமி அறங்காவலர் குழுவில் உறுப்பினராகவும், பாலஸ்தீன முதலீட்டு வங்கியின் இயக்குநர்கள் குழுவின் உறுப்பினராகவும் உள்ளார், லெபனானில் உள்ள செரீன் அசையாச் சொத்து நிறுவனத்தின் துணைத் தலைவராகவும், சமீபத்தில் துருக்கிய-கத்தாரிய வர்த்தக சபையின் இணைத் தலைவராகவும் நியமிக்கப்பட்டார். அவர் சமீபத்தில் சலாம் சர்வதேச நிறுவனத்தின் இயக்குநர்கள் குழுவில் மீண்டும் தேர்ந்தெடுக்கப்பட்டார்.\n\nSection::::கல்வி.\nஅமெரிக்காவின் கலிபோர்னியா, சான் டியாகோவில் உள்ள ஐக்கிய மாநில சர்வதேச பல்கலைகழகத்திலிருந்து அபு இசா வணிக நிர்வாகத்தில் இளங்கலை அறிவியல் பட்டம் பெற்றார்.\n\nSection::::ஊடகம்.\n2009 ஆம் ஆண்டில், இவரை அரபு ஊடகத் தொலைக்காட்சி தொகுப்பாளரும் தயாரிப்பாளருமான ரிக்கார்டோ கரம் பேட்டி கண்டார். 2011 தக்ரீம் அரபு சாதனை விருது நிகழ்ச்சிகளில் விருந்தினர் பேச்சாளராகவும் இருந்தார்.\n\nSection::::சலாம் சர்வதேச முதலீட்டு நிறுவனம் (SIIL).\nஅபு இசாவின் தலைமையின் கீழ், சலாம் சர்வதேச முதலீட்டு நிறுவனம் அதிக வளர்ச்சியை கண்டது. 2006 ஆம் ஆண்டில், மூலதனம் மற்றும் விரிவாக்கத்தின் காரணமாக, நிறுவனம் லுசைலில் புதிய அலுவலக கட்டிடங்கள் மற்றும் கோபுரங்களை உருவாக்க திட்டமிட்டது.\n\n2009 ஆம் ஆண்டில், தி பேர்ல்-கத்தார் ஜுமனா கோபுரக் கட்டிடத்தில் ஒரு பங்கை எடுக்க நிறுவனம் திட்டமிட்டது.\n\nநிறுவனம் சமீபத்தில் லெபனானில் 30 மில்லியன் டாலர் மூலதனத்துடன் மற்ற பங்குதாரர்களுடன் ஒரு புதிய முதலீட்டு வங்கியை நிறுவ திட்டமிட்டது..\n"}
{"id": "463204", "url": "https://ta.wikipedia.org/wiki?curid=463204", "title": "வங்காளதேசத்தில் விவசாயம்", "text": "வங்காளதேசத்தில் விவசாயம்\n\nவங்காளதேசத்தில் விவசாயம் (Agriculture in Bangaladesh), மிகப்பெரிய வேலைவாய்ப்புத் துறையாகும். இந்தத் துறையின் செயல்திறன் வேலைவாய்ப்பு உருவாக்கம், வறுமை ஒழிப்பு, மனிதவள மேம்பாடு, உணவுப் பாதுகாப்பு போன்ற முக்கிய பொருளாதார நோக்கங்களில் பெரும் தாக்கத்தை ஏற்படுத்துகிறது.\nSection::::வாழ்வாதாரம்.\nவங்காளதேசத்தின் மக்கள் விவசாயத்தில் ஈடுபட்டு தங்கள் வாழ்க்கையை வழிநடத்துகின்றனர். அரிசி மற்றும் சணல் முதன்மை பயிர்கள் என்றாலும், கோதுமை அதிக முக்கியத்துவம் பெறுகிறது. தேயிலை வடகிழக்கில் வளர்க்கப்படுகிறது. வங்காளதேசத்தின் வளமான மண் மற்றும் போதுமான நீர் வழங்கல் காரணமாக, பல பகுதிகளில் ஆண்டுக்கு மூன்று முறை நெல் பயிரிடப்பட்டு அறுவடை செய்யப்படுகிறது. பல காரணிகளால், வங்காளதேசத்தின் உழைப்பு மிகுந்த விவசாயத் தொழில், பெரும்பாலும் சாதகமற்ற வானிலை நிலைமைகளை மீறி உணவு தானிய உற்பத்தியில் நிலையான அதிகரிப்புகளை அடைந்துள்ளது. சிறந்த வெள்ளக் கட்டுப்பாடு மற்றும் நீர்ப்பாசனம், பொதுவாக உரங்களின் திறமையான பயன்பாடு மற்றும் சிறந்த விநியோகம் மற்றும் கிராமப்புற கடன் உதவி வங்கிகளை நிறுவுதல் ஆகியவை இதற்கு காரணமாக உள்ளன.\nSection::::நெல் உற்பத்தி.\n2000 ஆம் ஆண்டில் 35.8 மில்லியன் மெட்ரிக் டன், அரிசி உற்பத்தி செய்யப்பட்டது. வங்காளதேசத்தின் முதன்மை பயிர் அரிசி ஆகும். சிறுமணி கார்போஃபுரான், செயற்கை பைரெத்ராய்டுகள் மற்றும் மாலதியோன் உள்ளிட்ட அரிசி விளைச்சலில் பயன்படுத்தப்படும் பூச்சிக்கொல்லிகளின் வகுப்புகளின் தேசிய விற்பனை 2003 இல் 13,000 டன் வடிவமைக்கப்பட்ட உற்பத்தியைத் தாண்டியது. பூச்சிக்கொல்லிகள் சுற்றுச்சூழல் அச்சுறுத்தலை பிரதிநிதித்துவப்படுத்துவதோடு மட்டுமல்லாமல், ஏழை நெல் விவசாயிகளுக்கு குறிப்பிடத்தக்க செலவாகும். அரிசியில் பூச்சிக்கொல்லி பயன்பாட்டைக் குறைக்க வங்காளதேச அரிசி ஆராய்ச்சி நிறுவனம் பல்வேறு தன்னார்வ தொண்டு நிறுவனங்கள் மற்றும் சர்வதேச அமைப்புகளுடன் இணைந்து செயல்படுகிறது. \nSection::::கோதுமை உற்பத்தி.\nஅரிசியுடன் ஒப்பிடுகையில், 1999 இல் கோதுமை உற்பத்தி 1.9 மில்லியன் மெட்ரிக் டன் ஆக இருந்தது.   மக்கள்தொகை அழுத்தம் தொடர்ந்து உற்பத்தி திறன் மீது கடுமையான சுமையை ஏற்படுத்தி, உணவு பற்றாக்குறையை உருவாக்குகிறது, குறிப்பாக கோதுமை. வெளிநாட்டு உதவி மற்றும் வணிக இறக்குமதிகள் இடைவெளியை நிரப்புகின்றன. வேலையின்மை என்பது ஒரு கடுமையான பிரச்சினையாகவே உள்ளது, மேலும் வங்காளதேசத்தின் விவசாயத் துறையில் வளர்ந்து வரும் அக்கறை கூடுதல் மனித சக்தியை உறிஞ்சும் திறனாக இருக்கும். மாற்று வேலைவாய்ப்பு ஆதாரங்களைக் கண்டறிவது எதிர்கால அரசாங்கங்களுக்கு, குறிப்பாக அதிகரித்து வரும் மக்கள் தொகை தொடர்ந்து அச்சுறுத்தும் பிரச்சினையாக இருக்கும்.\n\nSection::::உணவு பயிர்கள்.\nஅரிசி மற்றும் கோதுமை பெரும்பாலும் சில நாடுகளின் முக்கிய பயிர்கள் அல்லது உணவு பயிர்களாக இருக்கிறது. வங்காளதேசத்தில் அரிசி, கோதுமை, மாங்காய் மற்றும் சணல் ஆகியவை முதன்மை பயிர்களாக இருந்தாலும், நீர்ப்பாசன வலையமைப்புகளின் விரிவாக்கம் காரணமாக, சில கோதுமை உற்பத்தியாளர்கள் மக்காச்சோளம் பயிரிடுவதற்கு மாறியுள்ளனர். இது பெரும்பாலும் கோழி தீவனமாக பயன்படுத்தப்படுகிறது. 2005-2006 (ஜூலை-ஜூன்) இல் 28.8 மில்லியன் மெட்ரிக் டன், அரிசி உற்பத்தி செய்யப்பட்டது. இதை ஒப்பிடுகையில், 2005-2006 ஆம் ஆண்டில் கோதுமை உற்பத்தி 9 மில்லியன் மெட்ரிக் டன் ஆக இருந்தது. பெருகிவரும் மக்கள்தொகை அழுத்தம் தொடர்ந்து, குறிப்பாக கோதுமை உற்பத்தி திறன் மீது கடுமையான சுமையை ஏற்படுத்தி, உணவு பற்றாக்குறையை உருவாக்குகிறது. வெளிநாட்டு உதவி மற்றும் வணிக இறக்குமதிகள் இடைவெளியை நிரப்புகின்றன.\n\nஉலகில் நெல் உற்பத்தி செய்யும் நான்காவது பெரிய நாடு வங்காளதேசம் ஆகும். \nSection::::பிற பயிர்கள்.\nஉணவு தானியங்கள் முதன்மையாக வாழ்வாதாரத்திற்காக பயிரிடப்படுகின்றன. மொத்த உற்பத்தியில் ஒரு சிறிய சதவீதம் மட்டுமே வணிக மையங்களில் நுழைகிறது. இருப்பினும், மற்ற வங்காளதேச உணவுப் பயிர்கள் உள்நாட்டு சந்தைக்கு முக்கியமாக வளர்க்கப்படுகின்றன. அவற்றில் உருளைக்கிழங்கு மற்றும் இனிப்பு உருளைக்கிழங்கு ஆகியவை அடங்கும். 1984 நிதியாண்டில் இதன் ஒருங்கிணைந்த பதிவு உற்பத்தி 1.9 மில்லியன் டன் ஆகும். எண்ணெய் வித்துக்கள், ஆண்டுக்கு சராசரியாக 250,000 டன் உற்பத்தி செய்யப்படுகிறது. மற்றும் வாழைப்பழங்கள், பலாப்பழம், மாம்பழம் மற்றும் அன்னாசிப்பழம் போன்ற பழங்களும் உற்பத்தி செய்யப்படுகின்றன. கரும்பு உற்பத்தியின் மதிப்பீடுகள் ஆண்டு உற்பத்தியை ஆண்டுக்கு 7 மில்லியன் டன்களுக்கு மேல் வைத்திருக்கின்றன. அவற்றில் பெரும்பாலானவை கரடுமுரடான, சுத்திகரிக்கப்படாத சர்க்கரையாக குர் என அழைக்கப்படுகின்றன. மேலும் அவை உள்நாட்டில் விற்கப்படுகின்றன.\n"}
{"id": "463210", "url": "https://ta.wikipedia.org/wiki?curid=463210", "title": "எய்டென் மார்க்ரம்", "text": "எய்டென் மார்க்ரம்\n\nஎய்டென் மார்க்ரம் (\"Aiden Markram\", 1994), தென்னாப்பிரிக்க அணியின் துடுப்பாட்டக்காரர். 2017 காலப்பகுதியில் தேசிய அணியில் இணைந்து தேர்வுத் துடுப்பாட்டப் போட்டி, ஒரு-நாள், மற்றும் இ20ப போட்டிகளில் விளையாடத் தொடங்கினார்.\n"}
{"id": "463211", "url": "https://ta.wikipedia.org/wiki?curid=463211", "title": "டெமோஸ்தனிஸ்", "text": "டெமோஸ்தனிஸ்\n\nடெமோஸ்தனிஸ் (Demosthenes) ( ; கி.மு 384 – 12 அக்டோபர் 322) ஒரு கிரேக்க அரசியல்வாதியும் மற்றும் பண்டைய ஏதென்சின் சொற்பொழிவாளரும் ஆவார். அவரது சொற்பொழிவுகள் சமகால ஏதெனிய அறிவுசார் வலிமையின் குறிப்பிடத்தக்க வெளிப்பாடாக அமைகின்றன மற்றும் கிமு 4 ஆம் நூற்றாண்டில் பண்டைய கிரேக்கத்தின் அரசியல் மற்றும் கலாச்சாரம் குறித்த ஒரு உட்காட்சியை வழங்குகின்றன. முந்தைய சிறந்த சொற்பொழிவாளர்களின் உரைகளைப் படிப்பதன் மூலம் டெமோஸ்தனிஸ் சொல்லாட்சியைக் கற்றுக்கொண்டார். அவர் தனது 20 வயதில் தனது முதல் நீதி உரைகளை நிகழ்த்தினார், அதில் அவர் தனது பரம்பரைக்கு எஞ்சியிருப்பதைப் பெற்றுத் தருவதற்காக தனது பாதுகாவலர்களிடமிருந்து பெற திறம்பட வாதிட்டார்.\n\nSection::::குடும்பம் மற்றும் தனிப்பட்ட வாழ்க்கை.\nடெமோஸ்தனிஸ் கி.மு 384 இல் (98ஆம் ஒலிம்பியாடின் இறுதி ஆண்டு அல்லது 99 ஆம் ஒலிம்பியாடின் முதலாம் ஆண்டு) பிறந்தார். இவருடைய தந்தையாரின் பெயரும் டெமோஸ்தனிஸ் ஆகும். இவரது குடும்பம் ஏதெனிய நாட்டுப்புறத்தின் பேனியாவின் டெமே எனுமிடத்தில் வாழ்ந்து வந்த ஒரு நாடோடி பழங்குடி இனமான பாண்டியோனிசு இனத்தைச் சார்ந்தவர். டெமோஸ்தனிசின் தந்தை ஒரு வளமையான வாள் தயாரிப்பாளர் ஆவார். தனது 7 ஆம் வயதில் டெமோஸ்தனிஸ் அனாதையானார். அவரது தந்தை அவருக்கு நல்ல செல்வத்தை சேர்த்து வைத்திருந்த போதிலும், அவரது சட்டபூர்வமான பாதுகாவலர்கள் அபோபஸ், டெமோபோன் மற்றும் தெரிப்பிடிஸம் ஆகியோர் அவரது வாரிசுடைமையை தவறாகக் கையாண்டனர்.\n\nதனது பாதுகாவலர்களை நீதிமன்றத்திற்கு அழைத்துச் செல்ல விரும்பியதாலும், அவர் \"நுட்பமான உடலமைப்பு\" கொண்டிருந்ததாலும், அங்குள்ள வழக்கமான, உடற்பயிற்சிக் கல்வியைப் பெற முடியாதிருந்ததாலும் டெமோஸ்தனிஸ் சொல்லாட்சிக் கலைகளைக் கற்றுக்கொள்ளத் தொடங்கினார். பேரலல் லைவ்ஸ் என்ற நுாலில், புளூடார்ச், டெமோஸ்தனிஸ் ஒரு நிலத்தடி அறையைத் தனது படிப்பிற்காக கட்டியெழுப்பினார், அங்கு அவர் தனது தலையில் ஒரு பாதியை சிரைத்துக் கொண்டு வேறெங்கும் செல்லாமலும், பேசுவதற்கான பயிற்சியை எடுத்துக் கொண்டும் இருந்தார். புளூடார்ச் அவர் \"ஒரு தெளிவாகப் பேச இயலத மற்றும் திக்குவாய் உச்சரிப்பு\" கொண்டிருந்தார். தனது இக்குறைபாட்டில் இருந்து விடுபடுவதற்காக அவர் வாயில் கூழாங்கற்களுடன் பேசுவதன் மூலமும், ஓடும்போது அல்லது மூச்சு விடும்போது வசனங்களை மீண்டும், மீண்டும் சொல்வதன் மூலமும் பயிற்சியில் ஈடுபட்டார். ஒரு பெரிய கண்ணாடியின் முன் பேசுவதையும் தனது பயிற்சியாகக் கொண்டிருந்தார்.\n\nகிமு 366 ஆம் ஆண்டில் டெமோஸ்தனிஸ் சொத்துரிமைக்கான வயதினை அடைந்த பிறகு, தனது பாதுகாவலர்களிடம் தனது சொத்துக் கணக்கினைக் காட்டுமாறு கேட்டுக் கொண்டார். டெமோஸ்தனிசின் கூற்றுப்படி, டெமோஸ்தனிசின் தந்தை 14 ஏதென்சிய டேலண்ட் என்ற மதிப்பிற்கு இணையான மதிப்புடைய (ஒரு வேலையாளின் சராசரி தினக்கூலியின் அளவில் 220 ஆண்டுகளுக்கான ஊதியம் அல்லது இடைநிலையான அமெரிக்க ஆண்டு வருமானத்தில் 11 மில்லியன் டாலர்கள்) பண்ணைத் தோட்டத்தை விட்டுச் சென்றிருந்தாலும், அவர்கள் பராமரித்திருந்த சொத்துக் கணக்கு முறைகேடாகப் பராமரிக்கப்பட்டிருந்தது. டெமோஸ்தனிஸ் தனது பாதுகாவலர்கள் \"வீட்டையும், பதினான்கு அடிமைகளையும், முப்பது வெள்ளிகளையும் தவிர வேறு எதையும் விட்டுவைக்கவில்லை என்பதை உறுதிபடக் கூறினார். தனது 20 வயதில் டெமோஸ்தனிஸ் தனது பரம்பரைச் சொத்தை மீட்டெடுப்பதற்காக தனது பாதுகாவலர்கள் மீது வழக்குத் தொடுத்ததோடு ஐந்து சொற்பொழிவுகளை நிகழ்த்தினார்: அவற்றில் கிமு 363 மற்றும் 362 ஆண்டுகளில் அபோபஸுக்கு எதிராக மூன்றும் மற்றும் கி.மு 362 மற்றும் 361 பகாலங்களில் ஓனெட்டருக்கு எதிராக இரண்டும் ஆகும். நீதிமன்றங்கள் டெமோஸ்தெனிசின் இழப்பை 10 ஏதென்சிய டேலண்ட்டுகள் என்று மதிப்பிட்டது. வழக்குகளின் அனைத்துக் கட்ட விசாரணைகளும் முடிந்த பிறகு டெமோஸ்தெனிசு தனது பரம்பரைச் சொத்தின் ஒரு பகுதியை மீட்டெடுப்பதிலேயே வெற்றி பெற்றார்.\n"}
{"id": "463213", "url": "https://ta.wikipedia.org/wiki?curid=463213", "title": "அப்துல் காதீர் கான்", "text": "அப்துல் காதீர் கான்\n\nஏ. கே. கான் என்று அழைக்கப்படும் அப்துல் காதீர் கான் (பிறப்பு: ஏப்ரல் 1, 1936), ஒரு பாக்கித்தான் கட்டுரையாளர், அணுக்கரு இயற்பியலாளர் மற்றும் ஒரு உலோகவியல் பொறியியலாளர் ஆவார், இவர் பாக்கித்தானின் அணுகுண்டு திட்டத்திற்கான யுரேனியம் செறிவூட்டுதல் திட்டத்தை நிறுவினார். ஏ.கே கான் 1976 இல் ககூதா ஆராய்ச்சி ஆய்வகங்களை (கே.ஆர்.எல்) நிறுவினார், 2001 ல் ஓய்வு பெறும் வரை அதன் மூத்த விஞ்ஞானியாகவும் மற்றும் தலைவராக பணியாற்றினார். கான் மற்ற பாக்கித்தானிய தேசிய அறிவியல் திட்டங்களிலும் ஒரு அங்கமாக இருந்தார், மூலக்கூறு உருவவியல் மார்டென்சைட் உலோகக்கலவைகளின் இயற்பியல், அமுக்கப்பட்ட பொருள் இயற்பியல் மற்றும் பொருள் இயற்பியல் ஆகியவற்றில் ஆராய்ச்சி பங்களிப்புகளை வழங்கினார்.\n\nகான் அணு ஆயுத தொழில்நுட்பத்தை பிற நாடுகளுக்கு வழங்கியதாக அமெரிக்க அரசாங்கம் பாக்கித்தானுக்கு வழங்கிய ஆதாரங்களுக்குப் பின்னர் ஜனவரி 2004 இல், பாக்கித்தான் அரசாங்கம் இதைப்பற்றிய விளக்கமளிக்க கானை அழைத்தது. ஒரு மாதத்திற்குப் பிறகு இந்த நடவடிக்கைகளுக்கான தனது பொறுப்பை முறையாக ஒப்புக்கொண்டார். கானின் நடவடிக்கைகளுக்கு பாகிஸ்தான் அதிகாரிகள் அனுமதி அளித்தார்கள் என்ற குற்றச்சாட்டை பாகிஸ்தான் அரசு நிராகரித்தது.\n\nபல ஆண்டு அதிகாரப்பூர்வ வீட்டுக் காவலுக்குப் பின்னர், இஸ்லாமாபாத் உயர்நீதிமன்றம் (ஐ.எச்.சி) , 2009 பிப்ரவரி 6 அன்று அப்துல் காதீர் கானை விடுதலை செய்தது, இதனால் அவர் நாட்டிற்குள் சுதந்திரமாக இருக்க அனுமதிக்கப்பட்டார். இத்தீர்ப்பை தலைமை நீதிபதி சர்தார் முஹம்மது அஸ்லம் வழங்கினார். செப்டம்பர் 2009 இல், இந்தத் தீர்ப்பு கான் மீதான அனைத்து பாதுகாப்பு கட்டுப்பாடுகளையும் முடிவுக்குக் கொண்டுவந்திருந்தாலும், கான் இன்னும் \"தீவிர ஆபத்தில்தான் உள்ளார்\" என்று அமெரிக்கா எச்சரித்தது.\n\nSection::::ஆரம்பகால வாழ்க்கை.\nகான் பிரித்தானிய இந்தியாவின் போபாலில் உள்ள பஷ்தூனில் ஒரு குடும்பத்தில் இவரது தாய் சுலேகா (நீ பேகம்) ஒரு இல்லத்தரசி ஆவார். அவரது தந்தை, அப்துல் கபூர், நாக்பூர் பல்கலைக்கழகத்தின் முன்னால் மாணவரும், இந்திய கல்வி அமைச்சகத்தில் பணியாற்றிய கல்வியாளருமாவார், பின்னர் அவர் 1935 இல் ஓய்வு பெற்ற பிறகு போபால் மாநிலத்தில் குடும்பத்துடன் குடியேற்றினார். 1947 இல் இந்தியா பிரிக்கப்பட்ட பின்னர், அவரது குடும்பம் 1952 இல் இந்தியாவிலிருந்து பாக்கித்தானுக்கு குடிபெயர்ந்து, சிந்துவின் கராச்சியில் குடியேறியது. தயாரம் ஜெதமால் சிந்து அரசு அறிவியல் கல்லூரி சுருக்கமாக டி.ஜே அறிவியல் கல்லூரியில் பயின்ற அவர் இயற்பியல் படிப்பதற்காக 1956 இல் கராச்சி பல்கலைக்கழகத்தில் சேர்ந்தார். 1960 ஆம் ஆண்டில், அவர் இயற்பியலில் இளம் அறிவியல்பட்டம் பெற்றார். இதனுடன்கணிதமத்தில் ஒரு சிறிய பட்டம், மற்றும் திட நிலை இயற்பியலில் பட்டமும் பெற்றார். .\n\nஒரு குறுகிய காலத்திற்கு, கான் நகர அரசாங்கத்தின் அளவையியல் ஆய்வாளராக பணியாற்றினார். 1961 ஆம் ஆண்டில், அவர் பெர்லினில் உள்ள தொழில்நுட்ப பல்கலைக்கழகத்தில் உலோகவியல் படிப்பதற்காக ஜெர்மனிக்குச் சென்றார், ஆனால் 1965 இல் நெதர்லாந்தில் உள்ள டெல்ஃப்ட் தொழில்நுட்ப பல்கலைக்கழகத்திற்கு இடமாற்றம் செய்தார் . டெல்ஃப்டில், அவர் 1967 இல் தொழில்நுட்பத்தில் பொறியியலாளர் பட்டம் பெற்றார். ( அறிவியலில் முனைவருக்கு சமம்) பின்னர் முனைவர் பட்ட படிப்புகளுக்காக இலியூவன் கத்தோலிக்க பல்கலைக்கழகத்தில் சேர்ந்தார். இலியூவன் பல்கலைக்கழகத்தில் மார்ட்டின் பிராபர்ஸ் மேற்பார்வையில், கான் ஒரு பொறியியலில் முனைவர் பட்டம் பெற்றார். 1972 இல் உலோகவியல் பொறியியலில் பட்டம் பெற்றார். அவரது முனைவர் ஆய்வறிக்கையில் மார்டென்சைட் பற்றிய அடிப்படை பணிகள் மற்றும் உருவவியல் துறையில் அதன் விரிவாக்கப்பட்ட தொழில்துறை பயன்பாடுகள் ஆகியவை அடங்கும்.\n\nஅணு ஆயுதத் திட்டத்தில் அவர் பணியாற்றிய காலத்தில், வெப்ப குவாண்டம் புலம் மற்றும் அமுக்கப்பட்ட இயற்பியலில் ஆராய்ச்சிக்கு முன்னோடியாக இருந்தார், அதே நேரத்தில் கட்டுப்படுத்தப்பட்ட இயற்பியல் அமைப்பில் மிகவும் நிலையற்ற ஐசோடோபிக் துகள்களின் வேதியியல் எதிர்வினைகள் குறித்த இணைக் கட்டுரைகளை எழுதியுள்ளார்.\n"}
{"id": "463214", "url": "https://ta.wikipedia.org/wiki?curid=463214", "title": "சிபோடாஸ் தாவரவியல் தோட்டம்", "text": "சிபோடாஸ் தாவரவியல் தோட்டம்\n\nசிபோடாஸ் தாவரவியல் தோட்டம் (Cibodas Botanical Gardens) (, KRC), இந்தோனேசியா மேற்கு ஜாவாவின் துணை மாவட்டமான சிபோடாஸ் பகுதியில், ஜெடே மலைச்சரிவில் பரப்பளவில் அமைந்துள்ள தாவரவியல் பூங்கா ஆகும். இந்தத் தோட்டமானது இந்தோனேசிய அறிவியல் நிறுவனத்தின்கீழ் செயல்பட்டு வருகிறது.\n\nSection::::வரலாறு.\nஇந்தத் தோட்டமானது 1852 ஆம் ஆண்டில் டச்சு தாவரவியலாளரான ஜோகன்ஸ் எலியாஸ் தேய்ஸ்மான் என்பவரால் போகோர் தாவரவியல் பூங்காவின் ஒரு கிளையாகத் துவக்கி வைக்கப்பட்டதாகும். பிந்தைய ஆண்டுகளில் ருடோல்ப் சேபேர் என்பவரால் இதற்கான திட்டம் வடிவமைத்து தரப்பட்டது.\n\nSection::::வளர்ச்சி.\nஇதன் உயர்ந்த தோட்டங்கள் அதிகமான உயரத்தில் கட்டப்பட்டவை ஆகும். அதன் உயரம் காரணமாக துணை வெப்பமண்டல தாவரங்களின் வளர்ச்சி நல்ல நிலையில் காணப்படுகிறது. இந்தத் தோட்டமானது சராசரி கடல் மட்டத்திலிருந்து சுமார் 1,300–1,425 மீட்டர் (4,265–4,675 அடி) உயரத்தில் அமைந்துள்ளது. ஆண்டு முழுவதும் சராசரி வெப்பநிலை 20.06 °C என்ற அளவில் காணப்படுகிறது. இதன் சராசரி ஈரப்பதம் 80.82% ஆக இருக்கிறது. இந்தோனேசியாவில் குயினின் உற்பத்தி செய்வதற்காக சின்கோனா மரங்கள் 1854 ஆம் ஆண்டில் முதன்முதலாக இந்தத் தோட்டங்களில் வளர்க்கப்பட்டன. இந்த மரங்களானவை முதன்முதலாக ஜுட்டஸ் கார்ல் கல்கர்ல் என்பவரால் தென் அமெரிக்காவிலிருந்து ஜாவாவிற்குக் கொண்டு வரப்பட்டன. பின்னர் அந்த மரங்களை வைத்து சோதனை முயற்சிகள் மேற்கொள்ளப்பட்டன. இந்தோனேசியாவின் சிறந்த தாவரங்களான ஆஸ்திரேலியாவைச் சேர்ந்த யூகலிப்டஸ், ஐரோப்பாவைச் கானிபர் வகைத் தாவரங்கள் மற்றும் பிற தாவரங்கள் இந்தப் பகுதியில் பயிரிடப்படுகின்றன.\n\nSection::::செடிகள், மரங்கள்.\nஇந்த தோட்டத்தில் சுமார் 10,792 வகையான மரங்கள் வளர்ந்துள்ளன. அவற்றுள் 320 மலர்க்குடும்பத்தைச் சேர்ந்த ஆர்சைட்ஸ், 289 கற்றாழை வகையைச் சேர்ந்த சட்சி, 22 சதைப்பற்றுள்ள வகையைச் சேர்ந்த சக்குலண்ட் செடிகள், 216 அல்கா, 103 பன்னம், and 1162 தோட்டச் செடி வகைகள் காணப்படுகின்றன. அவை இந்த தாவரவியல் தோட்ட வளாகத்தின் பகுதிக்குள் வளர்கின்ற செடி வகைகளாகும். இங்குள்ள செடி வகைகளில் 114 செடி வகைகள் மட்டுமே மேற்கு ஜாவாவிற்குச் சொந்தமானதாகும். இங்குள்ள உலர் தாவரகம் என்ற நிலையில் தோராயமாக 4,852 பாதுகாக்கப்பட்ட மாதிரி செடி வகைகள் காணப்படுகின்றன.\n\nஇங்குள்ள தாவரங்கள் உட்புறம் மற்றும் வெளிப்புறம் வளர்பவை என்று இரு வகையில் அமைந்துள்ளன. உட்புறத் தாவரங்கள் என்ற நிலையில் உள்ளவற்றில் கற்றாழை வகையைச் சேர்ந்த சட்சி மற்றும் ஆர்சைட்ஸ் போன்றவை கண்ணாடிக்கூண்டுகளில் வளர்க்கப்படுகின்றன. வெளியே வளர்பவை செர்ரி பிளாசம் வகையைச் சேர்ந்த சகுரா செடித் தோட்டம், அல்கா தோட்டம், ரோடோடென்டிரான் தோட்டம், பெர்ன் தோட்டம், மற்றும் மருத்துவத் தோட்டம் என்ற வகைகளில் தனித்தனியாக அமைந்துள்ளன.\n\nஏப்ரல் 2014 இல் இந்த தாவரவியல் தோட்டம் ஒரு புதிய பிரிவினைத் தொடங்கியது. அது கெண்டி (தாவரம்) இல்லம் (\"\") என அழைக்கப்படுகிறது. அப்பிரிவில் 55 இனங்கள் மற்றும் 47 கலப்பு இனங்களும் உள்ளன. அவற்றுள் கெபென்தேஸ் வகையைச் சார்ந்தவையும் சேரும்.\n\n"}
{"id": "463227", "url": "https://ta.wikipedia.org/wiki?curid=463227", "title": "ஒளிர்திரை", "text": "ஒளிர்திரை\n\nஒளிர்திரை(Fluoresent screen ) என்பது நோயறிகதிரியல் பயன்படுகின்ற ஒரு முக்கியமான கருவியாகும்.வலுவூட்டும் திரை Intensifying Screen ) எக்சு கதிர் படம் எடுக்கும் போது படத்தாள் Cassette Box ) பெட்டில் பயன்படுத்தப் படுகிறத. கோட்பாட்டளவில் ஒளிர்திரை வலுவூட்டும்திரையும் ஒன்றுபோலவே உள்ளன.மருத்துவத்துறையில் காலத்தின் அருமை கருதி உடனேயே நோயாளியின் நிலையினை தெரிந்து கொள்ள வேண்டியது தேவைப்படலாம்.இதற்காக ஒளிர்திரையில் ஆய்வுகள் மேற்கொள்ளப்படுகின்றன. இங்கு உள் உறுப்புகளின் இயக்கத்தினையும் கூட பார்க்கமுடியும்.கதிர்பட முறையினைவிட ஒளிர்திரையில் ஆய்வது அதிக கதிர் ஏற்பளவினை நோயாளிக்கும் பணியில் உள்ள அனைவருக்கும் கொடுக்கும்.ஒளிர் திரையானது சீரான ஓர் அட்டையில் உடனொளிர் பண்புடைய சிங் சல்பேட்,கேட்மியம் சிங் சல்பேட் போன்றவை பசை போன்ற வடிவில் சீராக பூசப்பட்டு இருக்கும்.நோயாளினைக் கடந்துசெல்லும் கதிர்கள் இத் திரையில் விழுந்து படத்தினைக் கொடுக்கிறது.திரையினையும் தாண்டி கதிர்கள் வெளிப்படக் கூடும் இக்கதிர்களைத் தடுக்க மெல்லிய ஈயம் கலந்த கண்ண1டி உள்ளது. இது மருத்துவரை வெளிப்படும் கதிர்களில் இருந்து பாதுகாக்கிறது.திரையிலிருந்து வெளிப்படும் கதிர்கள் கண்களால் எளிதில் உணரும் வகையில் இருக்க வேண்டும்.அதற்கு ஏற்றவாற உடனொளிர் பொருட்கள் தேர்வு செய்யப்படுகின்றன இங்கு படம் மஞ்சள் பச்சை நிறத்தில் இருப்பது நல்லது."}
{"id": "463230", "url": "https://ta.wikipedia.org/wiki?curid=463230", "title": "அதிக நீர்", "text": "அதிக நீர்\n\nவெனிசு நகர வெள்ளம் (\"Acqua alta\" அக்குவா ஆல்ட்டா, \"உயர நீர்\", \"high water\") என்பது ஐரோப்பா கண்டத்தில் அமைந்துள்ள ஏட்ரியாட்டிக் கடல் நீர் புயலின் அலை காரணமாக இத்தாலியின் வெனிசு நருக்குள் அதிக அளவு தண்ணீர் புகுந்துள்ளதை குறிப்பிடுகிறது. அக்குவா ஆல்ட்டா என்பது இத்தாலிய மொழிச் சொல் ஆகும்.\n\nவெனிஸ் நகருக்கு அருகில் ஏற்பட்ட புயலின் காரணமாக 2019 ஆம் ஆண்டு நவம்பர் 13 ஆம் திகதி அதிக அளவு கடல் நீர் உட்புகுந்தது. அப்போது ஏற்பட்ட அலையின் உயரம் 1.4 மீட்டரைத் தாண்டியதாக இத்தாலிய வானிலை ஆய்வாளர்கள் தெரிவித்தார்கள். இதன் காரணமாக இந்நகரின் 50 சதவீதம் தண்ணிருக்குள் மூழ்கடிக்கப்பட்டுள்ளது.\n"}
{"id": "463233", "url": "https://ta.wikipedia.org/wiki?curid=463233", "title": "சவ்னர்", "text": "சவ்னர்\n\nசவ்னர் என்பது இந்தியாவின் மகாராட்டிரா மாநிலத்தில் நாக்பூர் மாவட்டத்தின் வடக்கு பகுதியில் உள்ள ஒரு நகரம் மற்றும் தெஹ்ஸில் தலைமையகம் ஆகும். இந்த நகரம் சவ்னர் நகராட்சி மன்றத்தால் நிர்வகிக்கப்படுகின்றது. இது நாக்பூர் நகரத்தில் இருந்து 36 கிலோமீட்டர் (22 மைல்) தொலைவில் உள்ளது. சவ்னர் கோலார் ஆற்றின் கரையில் அமைந்துள்ளது . இது வரலாற்று ரீதியாகவும் புராண ரீதியாகவும் புகழ்பெற்ற இடமாகும்.\n\nSection::::வரலாறு.\nஜெய்மனி அஸ்வமேத்தில் “சரஸ்வத்பூர்” என்ற பெயரில் சவ்னர் நகரம் குறிப்பிடப்பட்டதாகக் கூறப்படுகிறது. மேலும் அதனுடன் பல புராணக்கதைகள் இணைக்கப்பட்டுள்ளன. ஹேமத்பந்தி சிவன் கோயில் என்றும் அழைக்கப்படும் பண்டைய சிவன் கோயில் கோலார் ஆற்றின் கரையில் அமைந்துள்ளது. பண்டைய விநாயகரின் கோயில் பக்கத்து கிராமமான அதாச கிராமத்தில் ஒரு மலையில் அமைந்துள்ளது. 1942 ஆம் ஆண்டு பிரித்தானியாவிற்கு எதிரான வெள்ளையனே வெளியேறு இயக்கத்தில் சவ்னர் நகரின் பங்கின் காரணமாக வரலாற்று முக்கியத்துவத்தை பெறுகின்றது.\n\nSection::::புள்ளிவிபரங்கள்.\n2011 ஆம் ஆண்டு இந்திய மக்கள் தொகை கணக்கெடுப்பின்படி சவ்னர் நகரில் 42,000 மக்கள் வசித்தனர். மக்கட் தொகையில் ஆண்கள் 51% வீதமும், பெண்கள் 49% வீதமும் உள்ளனர். சவ்னர் நகரின் சராசரி கல்வியறிவு விகிதம் 89% ஆகும். இது தேசிய சராசரியான 59.5% ஐ விட அதிகமாகும். ஆண்களின் கல்வியறிவு 89% வீதமாகவும், பெண் கல்வியறிவு 88% வீதமாகவும் காணப்படுகின்றது. சவனர் நகரில் மக்கட் தொகையில் 14% வீதமானோர் 6 வயதுக்குட்பட்டவர்கள்.\n\nSection::::காலநிலை.\nசவ்னர் நகரம் கோப்பனின் காலநிலை வகைப்பாட்டின் கீழ் வெப்பமண்டல ஈரமான மற்றும் வறண்ட காலநிலையின் கீழ் வகைப்படுத்தப்படுகின்றது. இந்நகரத்தில் ஆண்டின் பெரும்பகுதி வறண்ட நிலைமைகளைக் கொண்டுள்ளது. சூன் மாதத்தில் சுமார் 163 மி.மீ மழைவீழ்ச்சி பதிவாகும். சூலை மாதத்தில் மழையின் அளவு 294 மி.மீ ஆகவும், சூலை முதல் ஆகத்து வரை 278 மிமீ ஆகவும், செப்டம்பரில் 160 மிமீ ஆகவும், பின்னர் மழைவீழ்ச்சியின் அளவு படிப்படியாக குறைகின்றது. கோடை காலம் மிகவும் வெப்பமாக காணப்படும். மேலும் மார்ச் முதல் சூன் வரை நீடிக்கும். மே மாதமானது வெப்பமான மாதமாகும். குளிர்காலம் நவம்பர் முதல் சனவரி வரை நீடிக்கும். இதன் போது வெப்பநிலை 10 °C (50 °F) இற்கும் குறைகிறது. நகரத்தில் மிக உயர்ந்த வெப்பநிலை 19 மே 2015 அன்று 48 °C ஆக இருந்தது. மிகக் குறைவானது 3.9C ஆக பதிவாகியுள்ளது. கோடை காலம் இடியுடன் கூடிய மழை , தூசி புயல்கள் , ஆலங்கட்டி மழை மற்றும் புயல் போன்ற கடுமையான வானிலை நடவடிக்கைகளால் வகைப்படுத்தப்படுகிறது. பொதுவாக, ஆலங்கட்டி மழை மார்ச் மாதத்திலும், மார்ச் மற்றும் ஏப்ரல் மாதங்களில் தூசி புயல்களும் ஏற்படுகின்றன. இவை அரிதாகவே நிகழ்கின்றன.\n\nSection::::பொருளாதாரம்.\nநிலக்கரிச் சுரங்கங்கள் , ஜவுளி மற்றும் காகிதத் தொழில் என்பவை பொருளாதாரத்தில் பங்கு வகிக்கின்றன. சவ்னர் நகர மக்களின் முதன்மை தொழில் விவசாயம் ஆகும். இந்த நகரம் ராம்தேக் மக்களவை தொகுதியின் ஒரு பகுதியாகும். உள்ளூர் மொழிகளாக மராத்தி மற்றும் இந்தி ஆகிய மொழிகள் பேசப்படுகின்றன. நகரின் பெரும்பாலான பாலங்கள் மற்றும் அரசாங்க கட்டிடங்கள் 1930 ஆண்டுகளின் பிற்பகுதியில் பிரித்தானிய அரசாங்கத்தால் கட்டப்பட்டன. டபிள்யூ.சி.எல். வாராந்திர சந்தை வெள்ளிக்கிழமைகளில் நடைபெறும்.\n"}
{"id": "463236", "url": "https://ta.wikipedia.org/wiki?curid=463236", "title": "முலா மாகாணம்", "text": "முலா மாகாணம்\n\nமுலா மாகாணம் (\"Muğla Province\", , pronounced  ) என்பது துருக்கியின் ஒரு மாகாணம் ஆகும். இது நாட்டின் தென்மேற்கு பகுதியியல் ஏஜியன் கடலை ஒட்டி உள்ளது. இதன் தலைநகரான முலா கடற்கரையில் இருந்து சுமார் உள் பகுதியில் உள்ளது. துருக்கியின் மிகப் பெரிய விடுமுறை சுற்றுலா தலங்கலான போட்ரம், ஆல்டெனிஸ், மர்மாரிஸ் மற்றும் ஃபெதியே போன்றவை முலாவில் கடற்கரையில் உள்ளன.\n\nSection::::சொற்பிறப்பு.\nமூலா நகரின் பெயரின் தோற்றம் குறித்து பல்வேறு விவாதங்கள் நடக்கின்றன. பல்வேறு சான்றுகள் நகரத்தை மொகோலா, மொபெல்லா அல்லது மொபோலியா என்று குறிப்பிடுகின்றன.\n\nSection::::நிலவியல்.\n நீளம் கொண்ட, முலா மாகாணக் கடற்கரைப் பகுதியானது துருக்கி மாகாணங்களில் மிக நீளமான கடற்கயைப் பகுதியைக் கொண்டது. மேலும் பல நாடுகளின் கடற்கரைகளை விட நீண்டது (எந்த சிறிய தீவுகளையும் கணக்கில் எடுத்துக் கொள்ளாமல்). முக்கியமானது டட்டா தீபகற்பம் . கடல் போலவே, முலா மாகாணத்தில் இரண்டு பெரிய ஏரிகள் உள்ளன. ஒன்று மிலாஸ் மாவட்டத்தில் உள்ள பாஃபா ஏரி மற்றொன்று கெய்செஸ் ஏரி ஆகும். இதன் நிலப்பரப்பானது மலைகளால் சூழப்பட்ட பானை வடிவ சிறிய சமவெளிகளைக் கொண்டுள்ளது, இது புதுவெழு கால புவியியில் இறக்கத்தால் உருவானது. முலா நகரத்தின் சமவெளியில், யெசிலியர்ட், உலா, கெலாஸ், யெர்கெசிக், அக்காயா, ஆம்கே மற்றும் யெனிஸ் ஆகியவை அடங்கும். அண்மையில் நெடுஞ்சாலைகள் உருவாக்கப்படும் வரை, இந்த சமவெளிகளிலிருந்து கடற்கரை அல்லது உள்நாட்டுக்கு சென்று வருவது என்பது மிகவும் கடினமானதாக இருந்தது, இதனால் ஒவ்வொரு வட்டாரமும் தனியான ஒரு தனித்த கலாச்சாரமாகவே இருந்தது. வெளியுலகத்துடன் தொடர்பு கொள்ள, செல்றுவர மூன்று கடினமான கணவாய்கள் வழியாகவே செல்ல வேண்டி இருந்தது. அவை வடமேற்கில் மிலாஸ், வடக்கே மெண்டெரஸ் சமவெளிக்கு செல்ல கோக்பெல் அல்லது வடகிழக்கு தவாஸ் ஆகும்.\n\nமுலாவின் பொருளாதாரமானது முக்கியமாக சுற்றுலா (கடற்கரையில்) மற்றும் வேளாண்மை, வனவியல் மற்றும் பளிங்கு குவாரிகள் போன்றவற்றை நம்பியுள்ளது. \n\nமுலாவில் வேளாண்மையானது வளம் மிகுந்தது மற்றும் மாறுபட்டதாக உள்ளது; துருக்கியின் மிகப்பெரிய தேன் உற்பத்தி பகுதிகளில் இந்த மாகாணம் ஒன்றாகும். குறிப்பாக பைன்-காடுகள் தேன் மற்றும் ஆரஞ்சுவகை பழங்களானது ஓர்டாக்கா, ஃபெதியே, தலமன் மற்றும் டால்யன் ஆகியபகுதிகளில் வளர்க்கப்படுகின்றன.\n\nதுருக்கியில் பளிங்குத் தொழிலில் அளவு, வகை மற்றும் தரம் ஆகியவற்றின் அடிப்படையில் அஃபியோன்கராஹிசருக்குப் அடுத்து இரண்டாவது மையமாக இந்த மாகாணம் விளங்குகிறது. மற்ற கனிம அகழ்வுகளில் யடகானில் உள்ள நிலக்கரி சுரங்கமும், ஃபெத்தியில் உள்ள குரோமிய சுரங்கமும் அடங்கும். மாகாணத்தின் பிற தொழிலகங்களில் தலமனில் உள்ள சேகா காகித ஆலை மற்றும் யடகான், யெனிகே மற்றும் கெமர்கேயில் உள்ள மின் நிலையங்கள் போன்றவை ஆகும். இருப்பினும் முலா எந்த வகையிலும் தொழில்மயமாக்கப்பட்ட மாகாணம் அல்ல.\n\nSection::::போக்குவரத்து.\nமுலா மாகாணத்தின் போக்குவரத்து குறித்த அம்சங்கள் பின்வருமாறு:\n\n\nSection::::தொல்பொருளியல்.\nநீண்ட வரலாற்றைக் கொண்ட மாகாணப் பகுதியான இது பண்டைய இடிபாடுகளால் நிறைந்துள்ளது, யுனெஸ்கோ உலக பாரம்பரிய தளமான லெட்டூன் உட்பட 100 க்கும் மேற்பட்ட அகழ்வாராய்ச்சி தளங்கள், ஃபெத்தியேவுக்கு அருகில் உள்ளன.\n"}
{"id": "463239", "url": "https://ta.wikipedia.org/wiki?curid=463239", "title": "நீட் மாகாணம்", "text": "நீட் மாகாணம்\n\nநீட் மாகாணம் (\"Niğde Province\", ) என்பது துருக்கியின் மத்திய அனடோலியாவின் தெற்கு பகுதியில் உள்ள ஒரு மாகாணமாகும் . இந்த மாகாணத்தின் மக்கள் தொகையானது 341,412 (2013 மதிப்பீட்டின் படி) இதில் 141,360 பேர் நீட் நகரில் வாழ்கின்றனர். 2000 ஆம் ஆண்டில் மக்கள் தொகை 348,081 ஆகவும் 1990 ல் 305,861 ஆகவும் இருந்தது. இது 7,312 பரப்பளவைக் கொண்டுள்ளது   கிமீ . இதன் அண்டை மாகாணங்களாக கெய்சேரி, அதானா, மெர்சின், கொன்யா, அக்சராய் மற்றும் நெவஹிர் ஆகியவை ஆகும்.\n\nஇந்த மாகாணமானது மூன்று பக்கங்களிலும் தாரசு மலைத்தொடர், ஹசன் மலைகள் மற்றும் மெலண்டிஸ் மலைகள் போன்ற மலைகளால் சூழப்பட்டுள்ளது. இதன் மேற்கில் ஈமான் சமவெளி அமைந்துள்ளது, இது கொன்யாவின் பரந்த சமவெளியில் திறக்கிறது. சமவெளி சத்தான எரிமலை மண்ணால் மூடப்பட்டிருக்கிறது மேலும் நீட் மாகாணமானது ஒரு வெற்றிகரமான வேளாண் பகுதியாகுள்ளது . இங்கு குறிப்பாக ஆப்பிள் மற்றும் உருளைக்கிழங்கு போன்றவை பயிரிடப்படுகின்றன.\n\nஇப்பகுதி மலைகளால் சூழப்பட்டுள்ளது மேலும் மிகவும் உயரத்தில் இப்பகுதி வறண்ட மற்றும் குளிரான காலநிலையைக் கொண்டுள்ளது மற்றும் குளிர்காலத்தில் குளிர்ந்த வடக்குக் காற்றானது பனிப்பொழிவைக் கொண்டு வருகிறது. சராசரி மழையளவு 0.9   இது ஏப்ரல் மாதத்தில் 78.5 மிமீ, என்றும்  சூலை மற்றும் ஆகத்து மாதங்களில் நடைமுறையில் சுழியம் அளவாக உள்ளது. எனவே, மலைப்பகுதிகளில் தாவரங்கள் அதிகமாகவோ அல்லது குறைவாகவோ சமச்சீரற்று உள்ளன. அதிக உயரத்தில் கொஞ்சம் காடுகள் அதிக உயரத்தில் உள்ளன.\n\nSection::::மாவட்டங்கள்.\nநீட் மாகாணம் 6 மாவட்டங்களாக பிரிக்கப்பட்டுள்ளது.\n\nSection::::சொற்பிறப்பு.\nபழங்காலத்தில் நக்கிதா (\"Nakita)\" அல்லது நஹிதா (\"Nahita)\" என அறியப்பட்ட பெயர் நெக்கிடா, நெக்கிட் மற்றும் நிக்தே என்று படிப்படியாக மருவி இன்றைய நீட் என்பது வரை மாறியுள்ளது.\n\nSection::::காணக்கூடிய இடங்கள்.\nதாரசு மலைத்தொடர்களில் உள்ள அலடாய்லர் மற்றும் போல்கர் மலைத்தொடர்கள் குளிர்கால விளையாட்டு, உயரமான புல்வெளிகள் மற்றும் மலை கிராமங்கள் வழியாக மலை நடை மற்றும் மலையேற்றத்திற்கு பிரபலமாக உள்ளன. இந்த மலைகள் வசந்த காலத்தில் மலர்கள் பூத்து நிறைந்திருக்கும்போது அனைவரையும் கவரக்கூடியதாக இருக்கும்.\n\n\nநீட் கபடோசியாவின் ஒரு பகுதியாகும், சில சுற்றுலாப் பயணிகளை அதன் வரலாற்று இடங்கள் ஈர்க்கிறன, இருப்பினும் நெவஹீரில் உள்ள பகுதியின் மையத்தைப் போல எதுவும் இல்லை. நீட்டில் அதன் வரலாற்று முக்கியத்துவம் வாய்ந்த தளங்களில் ஏராளமான தேவாலயங்கள், பள்ளிவாசல்கள் மற்றும் \"நிலத்தடி நகரங்கள் உள்ளன\" (மென்மையான எரிமலை பாறையில் ஆழமாக வெட்டப்பட்ட பாதுகாப்பான நிலவறைகள்).   மற்றொரு முக்கியமான தளம் பண்டைய நகரமான தியானா மற்றும் போர் மாவட்டத்தில் பல ரோமானிய நீர்வழிகள் .\n\nஒரு முக்கியமான நிலத்தடி நகரம் மற்றும் பண்டைய மடாலயம் நியோடில் உள்ள கோமலரில் அமைந்துள்ளது, இது கோமலர் மடாலயம் என்று அழைக்கப்படுகிறது..\n\nஉல்காலா, ஆகாஸ் மெஹ்மத் பாஷா வளாகத்தில், கொல்லியே 17 ஆம் நூற்றாண்டின் கட்டமைப்பாகும்.\n\nஇந்த மாகாணத்தில் ஏராளமான கனிம வெந்நீரூற்றுகள் மற்றும் பிற இடங்கள் உள்ளன, எனவே விடுதிகளிலும் பிற உள்கட்டமைப்புகளிலும் ஓரளவு முதலீடு செய்தால் மாகாணம் தற்போதுள்ளதை விட அதிகமான சுற்றுலாப் பயணிகளை ஈர்க்கக்கூடும்.\n"}
{"id": "463241", "url": "https://ta.wikipedia.org/wiki?curid=463241", "title": "நீரிழிவு நரம்பியல்", "text": "நீரிழிவு நரம்பியல்\n\nநீரிழிவு நரம்பியல் (Diabetic neuropathy) என்பது நீரிழிவு நோயுடன் தொடர்புடைய நரம்பின் உட்சுரப்பு சேதப்படுவதால் ஏற்படும் கோளாறு ஆகும். நீரிழிவு நோய் உள்ளவர்கள் அதனைக்கட்டுப்படுத்தாமல் விடும்பட்சத்தில் இந்நோய் அதிகரிக்கிறது.\nகுருதியின் உள்ள சர்க்கரையின் அளவை கட்டுப்படுத்தாதபோது அதன் அளவு அதிகரித்து குருதிக்குழல் பகுதியில் சார்பிட்டால் என்னும் வேதிப்பொருளாக மாற்றம் அடைந்து ரத்தகுழாயின் உட்பகுதியில் ஒட்டிக்கொள்கிறது. பின்னர் இது இலைகளைத்தின்னும் பூச்சிகளைப்போல் நரம்பிழைகளை சேதப்படுத்துகிறது. இதன் காரணமாக நரம்புத் தொகுதியின் வழியாக கடத்தப்படும் தகவல் பரிமாற்றம் தடைபடுவதோடு, நுண்ணிய ரத்தகுழாய்களும் பாதிக்கப்பட்டு நரம்பின் கடைசிப்பகுதிக்கு சத்தும் கிடைக்காமல் ஆக்சீசன் தடைப்படுகிறது. \nமேலும் நுண் இரத்த ஊட்டம் பாதிக்கப்படுவதால் விழித்திரை , சிறுநீரகம், மற்றும் நரம்பு மண்டலம் ஆகியவை எளிதாக பாதிக்கப்படுகிறது. \n"}
{"id": "463242", "url": "https://ta.wikipedia.org/wiki?curid=463242", "title": "பனன் இராச்சியம்", "text": "பனன் இராச்சியம்\n\nஇப்பகுதியில் தற்பொழுது பேசும் நவீன மொழிகளில் ( பழைய கெமெர் ) அல்லது \"நோகோர் புனோம்\" ( கெமர் ), (ஃபனன்) ( தாய் ), மற்றும் ( வியட்நாமிய ), மொழிகளில் பனன் என்ற பெயர் காணப்பட்டாலும், அந்தக் காலத்திலிருந்து உள்ளூர் வம்சாவளியைச் சேர்ந்த எந்தவொரு நூல்களிலும் பனன் என்ற பெயர் காணப்படவில்லை, மேலும் பனன் மக்கள் தங்கள் இராச்சியத்திற்கு என்ன பெயர் கொடுத்தார்கள் என்பதும் தெரியவில்லை. பண்டைய சீன அறிஞர்கள் கெமெர் சொல்லான bnaṃ அல்லது vnaṃ என்பதுடன் தொடர்புடைய ஒரு சொல் எனவும் அதனையே பனன் என்பது குறிக்கிறது எனவும் வாதிடுகின்றனர். பனாம் என இன்று பயன்படுத்தப்படும் சொல்லுக்கு சீனமொழியில் மலை என்பது பொருளாகும். ஆயினும் பனன் என்பது ஏதேனும் ஒரு மொழியிலிருந்து படியெடுக்கப்பட்ட சொல்லாக இருக்கக்கூடும்.\n\nராச்சியத்தின் பெயரைப் போலவே, மக்களின் இன-மொழியியல் தன்மையும் நிபுணர்களிடையே அதிக விவாதத்திற்கு உட்பட்டது. முன்னணி கருதுகோள்கள் என்னவென்றால், பனானியர்கள் பெரும்பாலும் மோன்-கெமர், அல்லது ஆஸ்திரோனீசியர்களாக அல்லது அவர்கள் பல இன சமுதாயத்தை உருவாக்கியவர்களாக இருக்கலாம் எனக் கருதப்படுகிறது. கிடைக்கக்கூடிய சான்றுகளை வைத்து இதற்கு எந்தவொரு முடிவையும் எட்ட இயலவில்லை. மைக்கேல் விக்கரி, என்பவரின் கருத்துப்படி கிடைக்கக்கூடிய சான்றுகள் இம்மக்கள் பேசிய பனன் மொழியைப் உறுதியாக அடையாளம் காண இயலாவிட்டாலும் இம்மக்கள் கெமர் சமுதாய மக்கள் என்று சான்றுகள் வலுவாகக் கூறுகின்றன. பண்டைய பனன் இராச்சியத்தின் துறைமுகமான ஓக் ஈவோ என்ற இடத்தில் நடைபெற்ற தொல்பொருளியல் அகழ்வராய்ச்சி முடிவுகள் \"ஓக் ஈயோ மற்றும் முன்-அங்கோரிய நிலைகளுக்கு இடையில், பனன் இராச்சியத்தின் கட்டுப்பாட்டின் கீழ் உள்ள பகுதிகளில் கெமர் மொழிகளில் உண்மையான இடைநிறுத்தம் எதுவும் ஏற்படவில்லை என்பதை நிரூபித்துள்ளன, இது பனான் கட்டுப்பாட்டின் கீழ் உள்ள பகுதியில் கெமர் மொழியியல் ஆதிக்கத்தைக் குறிக்கிறது.\n\nசீன வரலாற்றாசிரியர்களின் சான்றுகளின் அடிப்படையில், பனான் அரச அமைப்பானது கி.மு. முதலாம் ஆம் நூற்றாண்டில் மீகாங் டெல்டாவில் நிறுவப்பட்டதாக நம்பப்படுகிறது, ஆனால் தொல்பொருள் ஆய்வுகள் இந்த பிராந்தியத்தில் விரிவான மனித குடியேற்றம் கி. மு 4 ஆம் நூற்றாண்டுக்கு முனபு இருந்திருக்கிலாம் என்பதைக் காட்டுகிறது. சீன எழுத்தாளர்களால் இந்த இராச்சியம் ஒருங்கிணைந்த ஒரே ஆட்சியாக கருதப்பட்டாலும், சில நவீன அறிஞர்கள், பனான் இராச்சியம் நகர-மாநிலங்களின் தொகுப்பாக இருந்திருக்கலாம் என்று சந்தேகிக்கிறார்கள், ஏனெனில் அவை சில சமயங்களில் ஒன்றுக்கொன்று போரிட்டிருக்கின்றன, மேலும் சிலசமயங்களில் அரசியல் ஒற்றுமையைப் பேணி வந்துள்ளன. ஓக் ஈவ் என்ற இடத்தினை அகழாய்வு செய்ததில் ரோமானிய, சீன மற்றும் இந்தியப் பொருட்களை உள்ளடக்கிய, பெரும்பான்மையான பண்டையகாலப் பொருட்கள் கிடைத்துள்ளன. இந்தத் தொல்பொருள் சான்றுகளிலிருந்து, தெற்கு வியட்நாமில் \"கண்ணாடி கால்வாய்\" என்று பொருள்படும் பண்டைய வணிக மையமான \"ஓக் ஈயோ\" எனப்படும் துறைமுக நகரமானது பனான் இராச்சியத்தின் ஒரு சக்திவாய்ந்த வர்த்தக மையமாக இருந்திருக்க வேண்டும் என்பது அறியப்படுகிறது. தெற்கு கம்போடியாவில் அங்கோர் போரே என்ற இடத்தில் நடைபெற்ற அகழ்வாராய்ச்சி ஒரு முக்கியமான தீர்வுக்கான ஆதாரங்களை வழங்கியுள்ளது. இன்றும் ஓக் ஈயோ நகரமானது கடற்கரையில் உள்ள ஒரு துறைமுகத்துடனும், அங்கோர் போரேயுடனும் கால்வாய்களின் அமைப்பால் இணைக்கப்பட்டுள்ளது. எனவே இந்த இடங்கள் அனைத்தும் ஒன்றாக சேர்ந்து பனனின் மையப்பகுதியாக அமைந்திருக்கலாம் என்று கருத வாய்ப்புள்ளது.\n"}
{"id": "463243", "url": "https://ta.wikipedia.org/wiki?curid=463243", "title": "பாதின் நகரம்", "text": "பாதின் நகரம்\n\nபாதின் ( ஆங்கிம்: Badin ) என்பது பாக்கித்தானின் சிந்து மாகாணத்தில் உள்ள பாதின் மாவட்டத்தின் முக்கிய நகரம் மற்றும் தலைநகரம் ஆகும். இது சிந்து நதிக்கு கிழக்கே அமைந்துள்ளது . இப்பகுதி சதுப்பு நிலமாகவும், வளமானதாகவும், நெல் வளர்ப்பதற்கு ஏற்றதாகவும் உள்ளது. சில எண்ணெய் வயல்கள் ஊருக்கு அருகில் அமைந்துள்ளன. பாதின் மாவட்டத்தின் முக்கிய நகரம் பாதின். 1998 இல் நகரத்தின் மக்கள் தொகை 61,302 என்ற அளாவில் இருந்தது. சர்க்கரை உற்பத்தியின் காரணமாக பாதின் பெரும்பாலும் 'சர்க்கரை மாவட்டம்' என்று அழைக்கப்படுகிறது.\n\nபாதின் மாவட்டம் 1975 ஆம் ஆண்டில் நிறுவப்பட்டது, இதில் ஐந்து தாலுகாக்கள் உள்ளன: பாதின், மாத்லி, சாகீத் பசல் ராகு, தல்கார் மற்றும் தாந்தோ பாகோ மற்றும் 46 வட்டார சபைகள் 14 வருவாய் வட்டங்கள், 111 தபாஸ் மற்றும் 535 டெக்ஸ் ஆகியவை உள்ளன. இந்த மாவட்டம் வடக்கில் ஐதராபாத் & மிர்புகாஸ் மாவட்டத்தின் எல்லையாக உள்ளது. கிழக்கில் தார்பர்கர் & மிர்புர்காஸ், மேற்கில் ஐதராபாத் மற்றும் தட்டா மாவட்டம் மற்றும் தெற்கில் இந்தியாவின் கட்ச் மாவட்டம், இது இந்தியாவுடன் சர்வதேச எல்லையை கொண்டுள்ளது.\n\nSection::::காலநிலை.\nபாதின் வெப்பமான பாலைவன காலநிலையைக் கொண்டுள்ளது ( கோப்பன் காலநிலை வகைப்பாடு ). மார்ச் முதல் அக்டோபர் வரை ஆண்டின் எட்டு மாதங்கள் வீசும் கடல் காற்று காரணமாக மாவட்டத்தின் காலநிலை மிதமானதாக அமைந்துள்ளது, இதனால் இங்கு பாக்கித்தானின் மற்ற பகுதிகளை விட வெப்பம் குறைவாகவும் ஓரளவு குளிராக உள்ளது. மழைக்காலத்தில், வானம் மேகமூட்டத்துடன் காணப்படுகிறது, ஆனால் மிகக் குறைந்த மழைப்பொழிவு உள்ளது. கோடைக்காலம் பொதுவாக ஈரப்பதமாக இருக்கும். பாதினில் குளிர்காலம் நவம்பர் தொடக்கத்தில் இருந்து தொடங்குகிறது, ஈரமான கடல் காற்றிலிருந்து வறண்ட மற்றும் குளிர்ந்த வடகிழக்கு காற்றுக்கு திடீர் மாற்றம் ஏற்படுகிறது, இந்த இயற்கை விளைவு காரணமாக வெப்பநிலையில் உடனடி வீழ்ச்சி ஏற்பட்டு கடலில் சூறாவளிகள் மற்றும் வெள்ள அபாயம் ஏற்படுகிறது.\n\nSection::::கல்வி.\nஇந்த பகுதிகளில் உள்ள குடிமக்களுக்கு கல்விக்கான அணுகலை வழங்க சிந்து பல்கலைக்கழகம் பாதின் நகர பிராந்தியத்தில் 'இலார்' என்று ஒரு வளாகத்தை நிறுவியது. சிந்து பல்கலைக்கழகத்தின் இலார் வளாகம், பாதின் (S.U.L.C) இலார் பிராந்தியத்தில் வசிப்பவர்களுக்கு, குறிப்பாக சிறுமிகளுக்கு, அவர்களின் உள்ளூர் பகுதியில் உயர் கல்வியை வழங்குவதற்காக நிறுவப்பட்டது..\n\nஇந்த வளாகம் ஒரு நூலகம் மற்றும் இணைய இணைப்புடன் கூடிய கணினி ஆய்வகம் உள்ளிட்ட வசதிகளை கொண்டுள்ளது. கல்லூரியில் வணிக நிர்வாகம், வர்த்தகம் மற்றும் கணினி அறிவியல், கணினி அறிவியலில் முதுகலை பட்டயம் மற்றும் இளங்கலை கல்வியியல், முதுகலை கல்வியியல். & கலையில் முதுகலை (கல்வி ) ஆகிய பிரிவுகளைக் கொண்டுள்ளது.\n\nSection::::கலாச்சாரம்.\nஇந்த நகரம் ஒரு காலத்தில் இப்பகுதியில் சூஃபி கலாச்சாரத்தின் மையமாக இருந்தது. \"கியார்வி ஷெரீப் மேளா\" அல்லது \"கியர்வீ ஷரீஃப் மேளா\" (அப்துல் குவாதிர் கிலானியின் திருவிழா) புகழ்பெற்ற விழாக்களில் ஒன்றாககும். இது சிந்து அரசு தரப்பிலிருந்து ஆதரவு இல்லாததால் 1569 ஆம் ஆண்டில் தொடங்கி 1969 ஆம் ஆண்டில் முடிவடைந்தது. இஸ்லாமிய மரபுவழி பதிப்பான வஹாபிசத்தின் பரவலாகவும், இது சூஃபிசம் மற்றும் சூஃபி பண்டிகைகளை \"இஸ்லாமிய கொள்கைகளுக்கு அச்சுறுத்தல்\" என்றும் அரசு பார்க்கிறது. இருப்பினும் ஒவ்வொரு கொண்டாட்டத்திலும் ஐம்பதாயிரத்துக்கும் மேற்பட்ட மக்களை ஈர்த்த திருவிழாவாகும்.\n"}
{"id": "463244", "url": "https://ta.wikipedia.org/wiki?curid=463244", "title": "குழந்தை குடல் வலி", "text": "குழந்தை குடல் வலி\n\nகுழந்தை குடல் வலி(\"Baby colic\") என்பது குழந்தை அழுகை எனவும் அழைக்கப்படுகிறது. குழந்தையின் அழுகை ஒரு நாளைக்கு மூன்று மணி நேரத்திற்கும் மேலாகவோ அல்லது வாரத்தில் மூன்று நாட்களுக்கும் மேலாகவோ நீடிக்கும். மேலும் ஒரு ஆரோக்கியமான குழந்தை மூன்று வாரங்களுக்குக் கூட அழுவதற்கான காரணங்கள் அமையலாம். பெரும்பாலும் குழந்தையின் அழுகை மாலை நேரங்களில் நிகழ்கிறது. இந்த வகையான அழுகை குழந்தைகளுக்கு நீண்டகாலச் சிக்கல்களை எதுவும் ஏற்படுத்துவதில்லை. குழந்தையின் அழுகையால் பெற்றோருக்கு ஏமாற்றத்தையும்,பின் மகப்பேற்று இறுக்கம் என்பதையும், மருத்துவரிடம் அதிகப்படியாகச் செல்வதற்கும் மற்றும் குழந்தைகள் முறைகேடு ஏற்படுவதற்கும் காரணமாகிறது.\n\nகுழந்தையின் அழுகைக்கானக் காரணங்களை நம்மால் அறியமுடிவதில்லை. \nஆனால் குழந்தைக்கு இரைப்பை கோளாறுகளாகவோ அல்லது குடல் தசைப்பிடிப்பு நோய் போன்ற காரணங்களாக இருக்கலாம் எனக் கூறப்படுகிறது. மேலும் நோயறிதலுக்கு வேறுவகையான காரணங்களும் அமையக்கூடும். அழுகையின் பிற காரணங்களாகக் காய்ச்சல், குழந்தைக்குக் களைப்பு அல்லது அடிவயிற்றில் வீக்கம் போன்றவையும் அடங்கும். அதிகப்படியான அழுகை என்பது 5% சதவீதத்திற்கும் குறைவான குழந்தைகளுக்கு உடல் உறுப்புகள் சார்ந்த நோய்களாக இருக்கும்.\n\nகுழந்தையின் அழுகைக்கான சிகிச்சை மிகவும் பழமையான முறையைச் சார்ந்ததாகும். இம்முறையில் மருந்துகள் அல்லது மாற்றுச் சிகிச்சைகளால் எந்தப் பயனும் இல்லை. குழந்தையின் பெற்றோர்களுக்குக் கூடுதல் ஆதரவு பயனுள்ளதாக அமையும். இக் குழந்தைகளுக்கு சிறுவாழூண் என்னும் நுண்ணுயிர் கலந்த உணவுகளையும், தாய்ப்பால் கொடுப்பவர்கள் குறைந்த ஒவ்வாவையூக்கி கொண்ட உணவுகளை உண்டு தாய்ப்பால் கொடுக்கலாம்.மேலும் குழந்தைகளுக்காக தயாரிக்கப்படும் பால் பொடிகளைப் பாட்டிலில் அடைத்து குழந்தைகளுக்கு உணவாகக் கொடுக்கலாம். .\nகுழந்தை அழுகையானது 10 முதல் 40 சதவீதக் குழந்தைகளைப் பாதிக்கிறது. இந்த அழுகையானது பொதுவாக ஆறு வாரங்களுக்கு நீடிக்கும். சில குழந்தைகளுக்கு ஆறு மாதங்கள் கூட அழுகை இருக்கும். ஒருசில நேரங்களில் குழந்தைகளுக்கு ஒரு வயது வரை நீடிக்கும்.\nகுழந்தைகள் அழுகை ஆண் மற்றும் பெண் குழந்தைகளிடம் ஒரே விகிதத்திலேதான் உள்ளது. இப் பிரச்சினைக்கு விரிவான முதல் மருத்துவ விளக்கம் 1954 ஆம் ஆண்டில் ஆரம்பிக்கப்பட்டது.\nSection::::செய்கைகள் மற்றும் அறிகுறிகள்.\nகுழந்தையின் அழுகை ஒரு நாளைக்கு மூன்று மணி நேரத்திற்கும் மேலாகவோ அல்லது வாரத்தில் மூன்று நாட்களுக்கும் மேலாகவோ நீடிக்கும். மேலும் ஒரு ஆரோக்கியமான குழந்தை மூன்று வாரங்களுக்கு கூட அழுவதற்கான காரணங்கள் அமையாலாம் என வரையறுக்கப் பட்டுள்ளது. அழுகை \nஆறு வாரங்கள் வரை எல்லா குழந்தைகளுக்கும் பொதுவானது. பிறகு ஆறு மாத காலத்தில் குழந்தை குணமடைந்து விடுகிறது. இதற்கு நேர்மாறாக, குழந்தைகள் ஒரு நாளைக்கு சராசரியாக இரண்டு மணிநேரத்திற்கு மேல் அழுவார்கள். மேலும் இந்த அழுகை ஆறு வாரங்களுக்கு மேல் நீடிக்கும். குழந்தையின் அழுகை பொதுவாக மாலை நேரங்களில் ஆரம்பிக்கும். இதற்கு வெளிப்படையான அல்லது குறிப்பிட்ட காரணங்கள் ஏதும் கூறயியலாது. அழுகைக்கு தொடர்புடைய அறிகுறிகளாக வயிறு வரை இழுக்கப்பட்ட கால்கள், சிவந்த முகம், கைகளை முறுக்கியும் மற்றும் புருவங்களைச் சுருக்குவது போன்றவைகள் ஆகும். அழுகை பெரும்பாலும் உரத்த குரலில் சத்தம் அதிகமாக இருக்கும்.\n\nSection::::குடும்பத்தில் விளைவுகள்.\nகுழந்தையின் அழுகையால் குடும்பத்தின் அமைதியைப் பாதிக்கிறது. இதனால் பெற்றோர்கள் கவலையும் மனச்சோர்வும் மற்றும் மன அழுத்தத்திற்கும் ஆளாகக் காரணமாகிறது.\nதொடர்ச்சியான குழந்தை அழுகையால் பெற்றோர்களுக்கிடையே திருமண முரண்பாடும், மகப்பேற்றுக்கு பிறகான மனச்சோர்வும், தாய்ப்பால் கொடுப்பதை முன்கூட்டியே நிறுத்துதல், மருத்துவர்களை அடிக்கடி சந்தித்தல், அதிகப்படியான ஆய்வக சோதனைகள் மற்றும் அமில வகையான மருந்துகளைப் பரிந்துரைத்தல் போன்றவைகள் ஏற்படக் காரணமாகிறது. அழுகையால் குழந்தைகளுக்கு தவறு நடக்கவும் , கழுத்து அசைவு நோய்க்குறி உண்டாகவும் காரணங்களாக இருக்கலாம்.\nகுழந்தையின் அழுகையால் குடும்பத்தின் அமைதியைப் பாதிக்கிறது. இதனால் பெற்றோர்கள் கவலையும் மனச்சோர்வும் மற்றும் மன அழுத்தத்திற்கும் ஆளாகக் காரணமாகிறது.\n\nதொடர்ச்சியான குழந்தை அழுகையால் பெற்றோர்களுக்கிடையே திருமண முரண்பாடும், மகப்பேற்றுக்கு பிறகான மனச்சோர்வும், தாய்ப்பால் கொடுப்பதை முன்கூட்டியே நிறுத்துதல், மருத்துவர்களை அடிக்கடி சந்தித்தல், அதிகப்படியான ஆய்வக சோதனைகள் மற்றும் அமில வகையான மருந்துகளைப் பரிந்துரைத்தல் போன்றவைகள் நடைபெறக் காரணமாகிறது. அழுகையால் குழந்தைகளுக்குத் தவறு நடக்கவும் , கழுத்து அசைவு நோய்க்குறி உண்டாகவும் காரணங்களாக இருக்கலாம்.\n"}
{"id": "463247", "url": "https://ta.wikipedia.org/wiki?curid=463247", "title": "ஒர்து மாகாணம்", "text": "ஒர்து மாகாணம்\n\nஒர்து மாகாணம் (\"Ordu Province\" ) என்பது துருக்கியின் ஒரு மாகாணம் ஆகும். இது துருக்கியியல் கருங்கடல் கடற்கரையை ஒட்டி அமைந்துள்ளது. அதன் அருகிலுள்ள மாகாணங்களாக வடமேற்கில் சாம்சூன் மாகாணம், தென்மேற்கில் டோகாட் மாகாணம், தெற்கே சிவாஸ் மாகாணம் மற்றும் கிழக்கில் கீரேசன் மாகாணம் ஆகியன உள்ளன. அதன் வாகன பெயர்பலகை குறியீட்டு எண் 52 ஆகும். இந்த மாகாணத்தின் தலைநகரமாக ஒர்து நகரம் உள்ளது.\n\nSection::::சொற்பிறப்பு.\n\"ஒர்து\" என்பது தற்போதைய துருக்கிய மொழியில் 'இராணுவம்' என்ற சொல்லாகும், முதலில் 'இராணுவ முகாம்' என்று பொருள்படும், ஒட்டோமான் பேரரசின் போது இன்றைய நகரத்திற்கு அருகில் ஒரு இராணுவ புறக்காவல் அமைக்கப்பட்டது. இதிலிருந்து நகரமும், பின்னர் மாகாணம், இந்தப் பெயரைப் பெற்றன.\n\nஒர்து பகுதியில் உள்ள கருங்கடல் கடற்கரை மற்றும் அதன் பின்னால் உள்ள மலைகள், வரலாற்று ரீதியாக உள்ள விவசாய மற்றும் மீன்பிடி பகுதிகள் போன்றவற்றால் அண்மைய ஆண்டுகளில், சுற்றுலா அதிகரித்துள்ளது. முக்கியமாக உருசியா மற்றும் சியார்சியாவிலிருந்து கணிசமாக வருகிறார்கள். இப் பயணிகள் ஒர்துவின் கருங்கடல் கடற்கரையில் உள்ள சில சிறந்த கடற்கரைகள், ஆறுகள் மற்றும் பசுமையான மலைகள், உயர் மேய்ச்சல் நிலங்களில் நடப்பது போன்றவை துருக்கிய விடுமுறை நாட்களில் பிரபலமான பயணமாகும். அதிக உயரமான இடங்களில் காடுகள் உள்ளன.\n\nமெலட் ஆறு, போலமன் ஆறு, எலெகாய் ஆறு, டர்னாசுயு நீரோடை, அகோவா நீரோடை மற்றும் சிவில் நீரோடை ஆகியவை மாகாணத்தில் பாயும் முக்கிய ஆறுகள் ஆகும். மாகாணத்தின் நில அமைப்பு ஏரிகள் உருவாவதற்கு ஏற்றவை அல்ல, காகா ஏரி மற்றும் உலுகல் ஏரி ஆகிய இரண்டு பெரிய ஏரிகள் மட்டுமே ஒர்துவில் உள்ளன.\n\nSection::::பொருளாதாரம்.\nமாகாணத்தின் பொருளாதாரம் பெரும்பாலும் வேளாண்மையை அடிப்படையைக கொண்டது ஆகும். ஒர்துவில் ஹேசல்நட்ஸ் ( குறுமர வகையின் உணவாகக் கொள்ளத்தக்க செம்பழுப்பு நிறக் கொட்டை ) பிரபலமானது . ஒட்டுமொத்தமாக துருக்கி உலகின் ஹேசல்நட்ஸில் 70 சதவிகிதத்தை உற்பத்தி செய்கிறது, மற்றும் துருக்கியின் முக்கிய உற்பத்தியாளராக ஒர்து உள்ளது, இது ஆண்டுக்கு 150,000-180,000 டன்கள் உற்பத்தி செய்கிறது. இது துருக்கியின் மொத்த உற்பத்தியில் 30% ஆகும். ஹேசல்நட்ஸ் உற்பத்தி ஒர்துவின் விளைநிலங்களில் 88% பயிரிடப்படுகின்றன. மீதமுள்ள விளை நிலங்களில் முக்கியமாக சோளம் மற்றும் கோதுமை வயல்களாக உள்ளன. மாகாணத்தின் விளைநிலங்களில் 0.1% மட்டுமே உள்ளடக்கியுள்ள நிலையில், ஒர்துவின் கிவி உற்பத்தி யலோவாவுக்குப் பிறகு நாட்டில் இரண்டாவது இடத்தை வகிக்கிறது. துருக்கியில் உற்பத்தி செய்யப்படும் தேனில் 12.8% இங்கு உற்பத்தி செய்யப்படுகிறது. ஒர்துவிலும் தேனீ வளர்ப்பு என்பது ஒரு முக்கியமான தொழிலாக உள்ளது.\n\nSection::::மக்கள்வகைப்பாடு.\nஇந்த மாகாணத்தில் பெரும்பாலும் செப்னி துருக்கியர்கள் மற்றும் பிற ஓகுஸ் துருக்கியர்கள் வாழ்கின்றனர். மேலும் இந்த மாகாணம் சிறுபான்மையினரான செவனேபுரி ஜார்ஜியர்களின் தாயகமாகும் .\n\nசமீபத்திய தசாப்தங்களில், ஒர்துவிலிருந்து பலர் துருக்கியியன் இசுதான்புல், புர்சா, சாம்சூன், சாகர்யா போன்ற நகரங்களுக்கோஅல்லது வெளிநாடுகளுக்கோ வேலைக்காக குடிபெயர்ந்துள்ளனர்.\n\nSection::::மாவட்டங்கள்.\nஒர்து மாகாணம் 19 மாவட்டங்களாக பிரிக்கப்பட்டுள்ளது.\n\nSection::::பார்க்க வேண்டிய இடங்கள்.\nஒர்து மாகாணமானது அழகிய விரிகுடாக்கள் மற்றும் கருங்கடல் பகுதியில் நீளமான தூய்மையான கடற்கரைகளைக் கொண்டுள்ளது. குறிப்பிடத்தக்க தளங்கள் பின்வருமாறு:\n\n"}
{"id": "463250", "url": "https://ta.wikipedia.org/wiki?curid=463250", "title": "அக்சோல்டன் அதீவா", "text": "அக்சோல்டன் அதீவா\n\nஅக்சோல்டன் டோராயெவ்னா அதீவா (ஆங்கிலம் : Aksoltan Ataýewa) 1944 நவம்பர் 6 அன்று துர்க்மெனிஸ்தானின் (முன்னாள் சோவியத் ஒன்றியம்) அசுகபாத் என்ற இடத்தில் பிறந்தவர். இவர் 1995 பிப்ரவரி 23 முதல் ஐக்கிய நாடுகள் சபையின் துர்க்மெனிஸ்தானின் நிரந்தர பிரதிநிதியாக இருந்து வருகிறார். 2019 ஆம் ஆண்டு நிலவரப்படி, 25 ஆண்டுகளுக்கும் மேலாக பதவியில் இருந்த அவர், தற்போது பணியாற்றும் எந்தவொரு நாட்டிலிருந்தும் மிக மூத்த நிரந்தர பிரதிநிதி ஆவார். 2019 ஆம் ஆண்டில் அவர் துர்க்மெனிஸ்தானின் நாயகி என்று \"அழைக்கப்பட்டார்\". . \n\nSection::::சுயசரிதை.\n1968 ஆம் ஆண்டில் அவர் துர்க்மென் மாநில மருத்துவ நிறுவனத்தில் மருத்துவ அறிவியல் பட்டம் பெற்றார். அவர் 1985 முதல் 1991 வரை பொது சுகாதார துணை அமைச்சராகவும், 1991 முதல் 1994 வரை பொது சுகாதார அமைச்சராகவும் பணியாற்றினார்; 1994 முதல் 1995 வரை, அவர் சமூக பாதுகாப்பு அமைச்சராகவும், துர்க்மெனிஸ்தானின் தொழிற்சங்கங்களின் தலைவராகவும் இருந்தார். 1992 ல் ஆளும் ஜனநாயகக் கட்சியில் சேர்ந்த அவர் 1993 ல் மக்கள் பேரவையில் உறுப்பினரானார். சனவரி 1994 முதல், அவர் ஐக்கிய நாடுகள் சபையின் துர்க்மெனிஸ்தானின் நிரந்தர பிரதிநிதியாக பணியாற்றினார். \n\n2008 ஆம் ஆண்டில் அவர் கியூபா குடியரசிற்கு துர்க்மெனிஸ்தானின் தனிச்சிறப்படைய மற்றும் முழுமையான அதிகாரம் கொண்ட தூதராக நியமிக்கப்பட்டார். 2011 ஆம் ஆண்டில், அவர் பிரேசில் கூட்டாட்சி குடியரசின் துர்க்மெனிஸ்தானின் தனிச்சிறப்படைய மற்றும் முழுமையான அதிகாரம் கொண்ட தூதராக நியமிக்கப்பட்டார், இருப்பினும் அவர் 2015 ஆம் ஆண்டு வரை அதிபர் தில்மா ரூசெப்பிற்கு தனது இராஜதந்திர நற்சான்றிதழ்களை வழங்கவில்லை. . பொலிவரியன் வெனிசுலா குடியரசின் 2013 ஆம் ஆண்டில் தூதர் அதாயேவா துர்க்மெனிஸ்தானின் தனிச்சிறப்படைய மற்றும் முழுமையான அதிகாரம் கொண்ட தூதராக நியமிக்கப்பட்டார். \n\nSection::::விருதுகள்.\nஆல்டின் அசைர் என்ற பட்டம் இவருக்கு வழங்கப்பட்டது. மேலும், ஜூபிலி பதக்கம் (\"துர்க்மெனிஸ்தானின் சுதந்திரத்தின் 20 ஆண்டுகள்\" (அக்டோபர் 25, 2011) )துர்க்மெனிஸ்தானின் வளர்ச்சியில் குறிப்பிடத்தக்க பங்களிப்புக்காகவும், நாட்டின் இறையாண்மையையும் சுதந்திரத்தையும் வலுப்படுத்தும் பெயரில் பல ஆண்டுகளாக மனசாட்சி மற்றும் அர்ப்பணிப்புடன் பணியாற்றியதற்காவும் இது வழங்கப்பட்டது. தனது செயலில் சமூக மற்றும் அரசியல் நடவடிக்கைகள், அரசு மற்றும் மக்களுக்கு சிறப்பு சேவைகள், உயர் தொழில்முறை திறன்கள் மற்றும் சிறந்த தொழிலாளர் சாதனைகள் போன்றவற்றிக்காவும் வழங்கப்பட்டது. இறையாண்மை, அரசியலமைப்பு ஒழுங்கு மற்றும் மாநில சுதந்திரத்தை வலுப்படுத்துவதில் பெரும் தனிப்பட்ட பங்களிப்புக்காகவும், சுயாதீனமான நடுநிலை, துர்க்மெனிஸ்தானின் நிரந்தர நடுநிலைமை, துர்க்மென் அரசு மற்றும் மக்களுக்கு செய்த சிறந்த சேவைகள், தான் அடைந்த வெற்றிகள், அத்துடன் பல ஆண்டுகள் அர்ப்பணிப்பு சேவை ஆகியவற்றிக்காக துர்க்மெனிஸ்தானின் நாயகி (செப்டம்பர் 26, 2019) என்று அழைக்கப்பட்டார்.\" \n"}
{"id": "463255", "url": "https://ta.wikipedia.org/wiki?curid=463255", "title": "புரு தீவு", "text": "புரு தீவு\n\nபுரு (ஆங்கிலம் : Buru ) என்பது இந்தோனேசியாவின் மலுக்கு தீவுகளுக்குள் உள்ள மூன்றாவது பெரிய தீவாகும். (முன்னர் போயிரோ, போரோ அல்லது போரு என்று உச்சரிக்கப்பட்டது). இது தெற்கே பண்டா கடலுக்கும் வடக்கே செராம் கடலுக்கும், அம்பன் மற்றும் செராம் தீவுகளுக்கும் மேற்கே அமைந்துள்ளது. இந்த தீவு மலுக்கு மாகாணத்திற்கு சொந்தமானது. இது புரு மற்றும் தெற்கு புரு பிராந்தியங்களை உள்ளடக்கியது. அவற்றின் நிர்வாக மையங்களான முறையே நம்லியா மற்றும் நம்ரோல் ஆகியவை துறைமுகங்கள் மற்றும் தீவின் மிகப்பெரிய நகரங்களைக் கொண்டுள்ளன. நம்லியாவில் ஒரு இராணுவ விமான நிலையம் உள்ளது, இது பொதுமக்கள் சரக்கு போக்குவரத்தையும் கொண்டுள்ளது.\n\nஇதன் மக்கள்தொகையில் மூன்றில் ஒரு பகுதியினர் பழங்குடியினர், பெரும்பாலும் புரு இனத்தவர் ஆவர். ஆனால் லிசெலா, அம்பேலாவ் மற்றும் கயெலி மக்களும் உள்ளனர். மீதமுள்ள மக்கள் ஜாவா மற்றும் அருகிலுள்ள மலுக்கு தீவுகளில் இருந்து குடியேறியவர்கள் ஆகும். பாரம்பரிய நம்பிக்கைகளின் சில எச்சங்களுடன், மத தொடர்பு கிறிஸ்தவத்திற்கும் சுன்னி இஸ்லாத்திற்கும் இடையில் சமமாகப் பிரிக்கப்பட்டுள்ளது. உள்ளூர் மொழிகள் மற்றும் கிளைமொழிகள் தனிப்பட்ட சமூகங்களுக்குள் பேசப்பட்டாலும், தேசிய இந்தோனேசிய மொழி சமூகங்களிடையேயும் நிர்வாகத்தினாலும் பயன்படுத்தப்படுகிறது. தீவின் பெரும்பகுதி வெப்பமண்டல தாவரங்கள் மற்றும் விலங்கினங்கள் நிறைந்த காடுகளால் சூழப்பட்டுள்ளது. தற்போதைய 179 பறவை மற்றும் 25 பாலூட்டி இனங்களிலிருந்து, சுமார் 14 புருவில் மட்டுமே அல்லது அருகிலுள்ள சில தீவுகளிலும் காணப்படுகின்றன, அவற்றில் குறிப்பிடத்தக்கவை புரு நாற்கொம்புப் பன்றி போன்றவை. தீவிலுள்ள சிறிய தொழில்கள், பெரும்பாலான மக்கள் அரிசி, மக்காச்சோளம், இனிப்பு உருளைக்கிழங்கு, பீன்ஸ், தேங்காய், கோகோ, காபி, கிராம்பு மற்றும் சாதிக்காய் ஆகியவற்றை வளர்ப்பதில் ஈடுபட்டுள்ளனர். பிற குறிப்பிடத்தக்க நடவடிக்கைகள் விலங்கு வளர்ப்பு மற்றும் மீன்பிடித்தல் போன்றவை.\n\n1365 ஆம் ஆண்டில் இந்த தீவு முதன்முதலில் குறிப்பிடப்பட்டுள்ளது. 1658 மற்றும் 1942 க்கு இடையில், இது டச்சு கிழக்கிந்திய கம்பெனியால் காலனித்துவப்படுத்தப்பட்டது, பின்னர் நெதர்லாந்தின் ஆட்சியின் கீழ் வந்தது . டச்சு நிர்வாகம் கிராம்பு தோட்டங்களில் வேலை செய்வதற்காக பல உள்ளூர் கிராமங்களை கெய்லி விரிகுடாவில் புதிதாக கட்டப்பட்ட தீவுகளுக்கு மாற்றியது. இந்த தீவு 1942 மற்றும் 1945 க்கு இடையில் ஜப்பானியப் படைகளால் ஆக்கிரமிக்கப்பட்டது, இறுதியாக 1950 இல் சுதந்திர இந்தோனேசியாவின் ஒரு பகுதியாக மாறியது. 1960 கள் - 1970 களில் முன்னாள் ஜனாதிபதி சுகார்த்தோவின் புதிய ஒழுங்கு நிர்வாகத்தின் போது, ஆயிரக்கணக்கான அரசியல் கைதிகளை வைத்திருக்கும் ஒரு சிறைச்சாலையாக புரு இருந்தது. புருவில் இருந்தபோது, எழுத்தாளர் பிரமோடியா அனந்தா டோர் \"புரு குவார்டெட்\" உட்பட அவரது பெரும்பாலான புதினங்களை எழுதினார்..\n\nSection::::விலங்கினங்கள்.\nபுரு ஆஸ்திரேலியா மற்றும் ஆசியாவின் உயிர் புவியியல் மண்டலங்களுக்கு இடையிலான எல்லையில் அமைந்திருப்பதால், அதன் தாவரங்கள் மற்றும் விலங்கினங்கள் தனித்துவமானவை மற்றும் அவை தேசிய மற்றும் சர்வதேச அறிவியல் ஆராய்ச்சிக்கு உட்பட்டவை. தீவில் காணப்படும் 25 வகையான பாலூட்டிகளில், குறைந்தது நான்கு புருவுக்குச் சொந்தமானவை. இங்குக் காணப்படும் சுலாவெசி நாற்கொம்புப் பன்றி என்ற காட்டுப் பன்றி உள்ளூர் இனங்களான் \"மான் பன்றி\" இனங்களிலிருந்து வேறுபடுகின்றன. இது அதன் இறைச்சியில் மிகக் குறைந்த அளவு கொழுப்பைக் கொண்டுள்ளது. உள்ளூர் மக்களிடையே இது ஒரு சுவையாக கருதப்படுகிறது. புருவுக்குச் சொந்தமான மூன்று வகையான வெளவால்கள் : மொலுக்கன் பறக்கும் நரி வௌவால், செராம் பழம் வௌவால் மற்றும் சிறிய மூக்கு வௌவால் போன்றவை இங்குக் காணப்படுகின்றன.\n"}
{"id": "463258", "url": "https://ta.wikipedia.org/wiki?curid=463258", "title": "ஆன்டிசே", "text": "ஆன்டிசே\n\nஆன்டிசே ஒரு புதிய திட்டமிடப்பட்ட நகரம் ஆகும். இது தெகுரான் நகரிலிருந்து தொலைவில் அமைந்துள்ளது.இதன் வடமேற்குத் திசையில் சாரியார் நகரமும், தென்கிழக்கில் காரஜ் நகரமும் அமைந்துள்ளது.\n\n2000 ஆம் ஆண்டில், இந்த புதிய குடியேற்ற நகரத்தில் குடியேறியவர்களின் எண்ணிக்கை 31,650 ஆக இருந்தது. மேலும் \"மூன்றாம் திட்டத்தின்\" முடிவில் இந்த எண்ணிக்கை 50,000-தை எட்டும் என்று எதிர்பார்க்கப்படுகிறது. ஆன்டிசே நகரத்தில் 150,000 குடியிருப்பாளர்கள் வாழ்வதற்கு ஏற்ற, உட்கட்டமைப்புகளைக் கொண்டுள்ளது.\n\n2015 ஆம் ஆண்டில், 'தங்கநீர் நீச்சல் குளம்' கட்டப்பட்டது. இதில் ஆண்களுக்கும், பெண்களுக்கும், தனித்தனியே இரண்டு வளாகங்கள் உள்ளன. ஒவ்வொரு வளாகத்திலும் நீச்சல் குளம் (ஆழம் 4 மீட்டர்), குழந்தைகள் குளம், உலர்ந்த கல்நீராவிக்குளியலகம், நீராவி அறை, மகிழ்நீர்த் தொட்டி, ஒரு குளிர்ந்த நீர் குளம், மூடுபனியரங்கம், மழைச் சுரங்கம், காபி கடை ஆகியவை உள்ளன. மேலும் காண்க: கோல்டன்வாட்டர்ஸ் வலைத்தளம்\n\nSection::::புவியிடம்.\nபுவியின் ஐந்து கண்டங்களில் ஒன்றான ஆசியக் கண்டத்தின், மேற்குப் பகுதியில், பதினெட்டு மத்திய கிழக்கு நாடுகள் உள்ளன. இந்த நாடுகளிலேயே பரப்பளவில், இரண்டாவது பெரிய நாடக இருக்கும் நாடானது, ஈரான் என்ற இசுலாமிய நாடாகும். இதன் பண்டைய வரலாற்றுப் பெயர் பெர்சியா என்பதாகும். இந்த நாட்டின் அளவுள்ள நிலப்பரப்பானது, பல்வேறு நில ஆட்சிக்குரிய அரசுப் பணிகளுக்காக, முப்பத்தொரு மாகாணங்களாக பிரிக்கப்பட்டுள்ளன. அதில் இருக்கும் ஒரு மாகாணத்தின் பெயர், தெகுரான் மாகாணம் ஆகும். இம் மாகாணத்தில் மட்டும், 16 கவுன்டிகள்(county) என்று அழைக்கப்படும், தமிழகத்தின் மாவட்டங்கள் போன்ற ஆட்சி அமைப்பு உள்ளன. இந்த பதினாறு மாவட்டங்களில் (தெகுரான், தம்மாவன்டு, இரா, சமிர்நட்டு, வமின், சாரியர், இசுலமசகர், ரோபட் கரிம், பக்ட்சட்டு, பைரூசுக்கு, கியோட்சு, மலர்டு, பிசுவ, பகரேசுடன், பர்டீசு, குவார்சக்கு) ஒன்றான, சாரியர் ( Shahriar county شهرستان شهريار ) கவுன்டி / மாவட்டம் உள்ளது.\n\nSection::::மக்கள் தொகை.\nபொதுவாக ஈரான் நாட்டில் நகரங்களில் மக்கள் குடியேற்றம், இருபதாம் நூற்றாண்டின் பிற்பகுதியில் இருந்து, வேகமாக அதிகரித்து வருகின்றது என ஐக்கிய நாட்டு ஆய்வுகள் கூறுகின்றன. இந்த நாட்டில் ஒவ்வொரு ஐந்து ஆண்டுகளுக்கும் ஒரு முறை மக்கள் தொகைக் கணக்கெடுப்பு எடுக்கப்படுகின்றது. 2016 ஆம் ஆண்டு எடுக்கப்பட்ட தொகை கணக்கெடுப்பின்படி நகரத்தின் மக்கள் தொகை 116,062 நபர்கள் இருந்தனர். இதற்கு முன் எடுக்கப்பட்ட அரசின் மக்கள் தொகை கணக்கெடுப்பின்படி, 2011 ஆம் ஆண்டு, 96,807 நபர்கள் இருந்தார்கள். தற்பொழுது உள்ள மக்கள் தொகை எண்ணிக்கையுடன் ஒப்பிடும்போது, இந்நகரத்தின் மக்கள்தொகை அடர்வு +19.89% அதிகரித்துள்ளது.\n\nSection::::போக்குவரத்து.\nஇந்த நகரத்தை தெகுரான் மற்றும் கராஜுடன் நகரங்களுடன் இணைக்க , ஆன்டிசே நகராட்சி நடத்தும் ஆன்டிசே நகராட்சி பேருந்து அமைப்பும், புறநகர் பேருந்து அமைப்பும் தனித்தனியே இயக்கும், பேருந்துகள் பயன்படுகின்றன.\n\n"}
{"id": "463260", "url": "https://ta.wikipedia.org/wiki?curid=463260", "title": "பர்பியூரைல் ஆல்ககால்", "text": "பர்பியூரைல் ஆல்ககால்\n\nபர்பியூரைல் ஆல்ககால் \"(Furfuryl alcohol)\" என்பது CHO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். பியூரான் சேர்மத்தில் ஐதராக்சி மெத்தில் குழு பதிலீடு செய்யப்பட்ட கரிமச் சேர்மம் என்று இச்சேர்மம் வகைப்படுத்தப்படுகிறது. பர்பியூரைல் ஆல்ககால் ஒரு நிறமற்ற திரவமாகும், ஆனால் நாட்பட்ட மாதிரிகள் பிசின் நிறத்தில் தோன்றும். பர்பியூரைல் ஆல்ககால் 170 பாகை செல்சியசு வெப்பநிலையில் கொதிக்கிறது. மங்கலாக எரியும் வாசனையையும் கசப்பான சுவையையும் இச்சேர்மம் கொண்டுள்ளது. நீரில் நிலைப்புத்தன்மை இல்லாமல் கலக்கும் இயல்புடையதாகவும் ஆனால் பொதுவான கரிம கரைப்பான்களில் கரையக்கூடியதாகவும் உள்ளது . \nSection::::தயாரிப்பு.\nபர்பியூராலை ஐதரசனேற்றம் செய்வதன் மூலம் தொழிற்சாலைகளில் பர்பியூரைல் ஆல்ககால் உற்பத்தி செய்யப்படுகிறது. கரும்பு சர்க்கரை உற்பத்தியில் உண்டாகும் கழிவு , மக்காளச் சோள எச்சம் போன்ற தேவையில்லாததால் கழிக்கப்பட்ட உயிரினத் தொகுதியிலிருந்து பர்பியூராலும் உற்பத்தி செய்யப்படுகிறது.. எனவே இதன் அடிப்படையில் பர்பியூரைல் ஆல்ககாலை ஒரு பசுமை வேதிப்பொருள் என்று கருதலாம்.\nSection::::வினைகள்.\nபர்பியூரைல் ஆல்ககால் ஆல்கின்கள் மற்றும் ஆல்கைன்களுக்குரிய டையீல்சு ஆல்டர் வினை உள்ளிட்ட எலக்ட்ரான் நாட்ட வேதிவினைகளில் பங்கேற்கிறது. ஐதராக்சிமெத்திலேற்ற வினையின் மூலம் இது 1,5-பிசு(ஐதராக்சிமெத்தில்) பியூரான் என்ற சேர்மத்தைக் கொடுக்கிறது. . நீராற்பகுப்பு அடைந்து பர்பியூரைல் ஆல்ககால் லெவலினிக் அமிலத்தை அளிக்கிறது. அமிலங்கள், மற்றும் வினையூக்கிகளுடன் சேர்த்து சூடுபடுத்துவதால் பர்பியூரைல் ஆல்ககால் பலபடியாக மாறி பாலி (பர்பியூரைல் ஆல்ககால்) என்ர பிசினாக மாறுகிறது. பர்பியூரைல் ஆல்ககால் ஐதரசனேற்றம் அடைந்து ஐதராக்சிமெத்தில் வழிப்பெறுதியான டெட்ரா ஐதரோபியூரனையும் 1,5-பெண்டன் டையோலையும் ஃபர்ஃபுரில் ஆல்கஹால் ஹைட்ரஜனேற்றம் டெட்ராஹைட்ரோஃபுரான் மற்றும் 1,5-பென்டேண்டையோலையும் கொடுக்கிறது.\nSection::::பயன்கள்.\nபியூரான் பிசின்கள் தயாரிப்பதற்குப் பயன்படும் ஒருமமாக இருப்பது பர்பியூரைல் ஆல்ககாலின் முதன்மையான பயனாகும். \nஇந்த பலபடிகள் செயற்கைப் பலபடிகள் தயாரிப்பு , சிமென்ட்டுகள், ஒட்டும் பசைப் , பூச்சுகள் மற்றும் வார்ப்பு பிசின்கள் போன்றவற்றில் பயன்படுத்தப்படுகின்றன . பலபடியாக்கல் என்பது அமிலம் வினையூக்கிய பல்லொடுக்கத்தை உள்ளடக்கியதாகும். பொதுவாக கருப்பு குறுக்கு-இணைப்பான தயாரிப்பை இது அளிக்கிறது. மிகவும் எளிமையான பிரதிநிதித்துவ வினை கீழே காட்டப்பட்டுள்ளது.\n\nSection::::கைவினை பயன்பாடுகள்.\nபர்பியூரைல் ஆல்ககால் இராக்கெட்டு எரிபொருளாகப் பயன்படுத்தப்படுகிறது, புகையும் வெள்ளை நைட்ரிக் அமிலம் அல்லது புகையும் சிவப்பு நைட்ரிக் அமிலம் போன்ற ஆக்சிகரணிகளுடன் தொடர்பு கொண்டவுடன் இச்சேர்மம் உடனடியாகவும் ஆற்றலுடனும் பற்றவைக்கிறது.இத்தகைய உடனடி தீப்பற்றும் எரிபொருளின் பயன்பாடு இராக்கெட்டுகளில் ஒரு பற்றவைப்பான் தேவையைத் தவிர்க்கிறது. 2012 ஆம் ஆண்டின் பிற்பகுதியில், சிபெக்ட்ரா, என்ற இராக்கெட் இயந்திரத்தில் புகையும் வெள்ளை நைட்ரிக் அமிலத்தை ஆக்சிகரணியாகப் பயன்படுத்தி பர்பியூரைல் ஆல்ககால் எரிபொருளை கோபன்னேகன் துணை சுற்றுவட்டப்பாதையில் சோதனை செய்யப்பட்டது.\n\nகுறைந்த மூலக்கூறு எடை காரணமாக, பர்பியூரைல் ஆல்ககால் சேர்மத்தால் மரத்தின் செல்களை செறிவூட்ட இயலும். அங்கு வெப்பம், கதிர்வீச்சு மற்றும் வினையூக்கிகள் அல்லது கூடுதல் வினைகள் மூலம் இது பலபடியாக்கப்பட்டு மரத்துடன் பிணைக்கப்படலாம்.. வினைக்குட்பட்ட மரம், ஈரப்பதம்-பரிமாண நிலைத்தன்மை, கடினத்தன்மை மற்றும் சிதைவு மற்றும் பூச்சி எதிர்ப்பு போன்ற செயல்களில் மேம்படுத்தப்படுகிறது. வினையூக்கிகளில் துத்தநாக குளோரைடு, சிட்ரிக், பார்மிக் அமிலம் மற்றும் போரேட்டுகள் ஆகியவை அடங்கும்.\n"}
{"id": "463273", "url": "https://ta.wikipedia.org/wiki?curid=463273", "title": "ரைஸ் மாகாணம்", "text": "ரைஸ் மாகாணம்\n\nரைஸ் மாகாணம் (\"Rize Province\", ) என்பது துருக்கியியன் மாகாணம் ஆகும். இந்த மாகாணமானது வடகிழக்கு துருக்கியில் கருங்கடல் கடற்கரையில் டிராப்ஸனுக்கும் ஆர்வினுக்கும் இடையில் உள்ளது. இதன் தெற்கில் எர்சுரம் மாகாணம் உள்ளது. இது முன்னர் லாசிஸ்தான் என்று அழைக்கப்பட்டது, லாசிஸ்தானின் என்ற பெயரானது 1926 ஆம் ஆண்டில் கெமலிஸ்டுகளால் அதிகாரப்பூர்வமாக தடைசெய்யப்பட்டது. அதன் தலைநகரம் ரைஸ் நகரம். இந்த மாகாணத்தில் லாஸ், ஹெம்ஷின், துருக்கிய மக்கள் மற்றும் ஜார்ஜிய சமூகங்கள் உள்ளன. துருக்கிய ஜனாதிபதி ரசிப் தைய்யிப் எர்டோகன் தனது குழந்தை பருவத்தை ரைஸில் கழித்தார், அங்கு அவரது தந்தை துருக்கிய கடலோர காவல்படை உறுப்பினராக இருந்தார்.\n\nSection::::சொற்பிறப்பு.\nஇதன் பெயரானது கிரேக்க மொழிச் சொல்லான என்பதில் இருந்து வந்தது (riza), என்றால் \"மலை சரிவுகள்\" என்று பொருளாகும். ஜார்ஜியன், லாஸ் மற்றும் ஆர்மீனிய பெயர்கள் அனைத்தும் கிரேக்க மொழியிலிருந்தும் பெறப்பட்டவை: அவற்றின் பெயர்கள் அந்தந்த வரிசையில் \"ரைஸ்\" (რიზე), \"ரிசினி\" (რიზინი) மற்றும் \"ரைஸ்\" (Ռիզե) என குறிப்படப்படுகின்றன.\n\nSection::::ரைஸில் இன்றைய வாழ்க்கை.\nரைஸ் நகரம் என்பது மலைகளுக்கும் கடலுக்கும் இடையில் ஒரு குறுகிய தட்டையான நிலப்பரப்பில் உள்ள ஒரு கடற்கரை நகரமாகும். ஒப்பீட்டளவில் செல்வந்த நகரமான ரைஸில் உள்ள மக்களின் வாழ்க்கை முறைக்கும், தொலைதூர கிராமங்களில் உள்ளவர்களின் வாழ்கை முறைக்கும் இடையே குறிப்பிடத்தக்க வேறுபாடு இருந்தாலும், இப்பகுதி செழிப்பானதாக உள்ளது. ரைஸ் தேயிலை உற்பத்திக்காக இந்த மாகாணம் துருக்கியில் அறியப்படுகிறது.\n\nSection::::நிலவியல்.\nபாண்டிக் மலைகள் மற்றும் கருங்கடலுக்கு இடையில் ரைஸ் அமைந்துள்ளது. இது துருக்கியின் \"ஈரப்பதமான\" பகுதியாக கருதப்படுகிறது. மேலும் நாட்டின் முக்கிய தேயிலை உற்பத்தி செய்யும் பிராந்தியமாகவும் உள்ளது. தேயிலை தவிர, கிவி பழங்களை விளைவிப்பதற்கும் இப்பகுதி அறியப்படுகிறது. இந்த மாகாணம் பெரும்பாலும் கிராமப்புறமாகவும், \"அழகாகவும் உள்ளது.\" இதில் பல மலை பள்ளத்தாக்குகள் மற்றும் உயரமான \"யெய்லாக்கள்\" (புல்வெளிகள்) உள்ளன. மாகாணத்தில் உள்ள Çamlıhemşin மாவட்டமானது துருக்கியின் மலையேற்றம் மற்றும் விடுமுறை நாட்களில் சுற்றுலா செல்லும் மிகவும் பிரபலமான இடங்களில் ஒன்றாக உள்ளது. இன்னும் சில தொலைதூர பகுதிகளில் சாலை வசதிகள் குறைவாக உள்ளன, எனவே மக்களும் பொருட்களும் மலைகளில் பயணம் செய்ய மின்சாரம் மூலம் இயங்கும் தொங்கூர்தி ( கேபிள் கார்கள் ) நிறுவப்பட்டுள்ளன. இங்கு கோடை காலம் குளிர்ச்சியானதாக இருக்கும் (சூலை சராசரி வெப்பநிலை 22   °C) மேலும் குளிர்காலம் மிதமாக (சனவரி சராசரி வெப்பநிலை 7   °C) இருக்கும். ஆண்டு முழுவதும் அதிக அளவு மழைப்பொழிவு இருக்கும்.\n\nபுதிய கருங்கடல் கடற்கரை சாலை ரைசுக்கு விரைவாக சென்று சேரக்கூடியதாக ஆக்கியுள்ளது. ஆனால் இது பிராந்தியத்தில் உள்ள வனவிலங்குகளுக்கு அச்சுறுத்தல் என்னும் எதிர்மறையான விளைவை ஏற்படுத்தியுள்ளது. 2000 களின் முற்பகுதியில் இருந்து, ரைஸ் மாகாணத்திற்கு வெளியில் இருந்து வரும் பயணிகளின் எண்ணிக்கை அதிகரித்துள்ளது. இவர்கள் குறிப்பாக நகர்ப்புறங்களில் இருந்து வரும் சுற்றுலாப் பயணிகளாவர். இவ்வாறான சுற்றுலாவின் அதிகரிப்பானது உள்ளூர் மக்களின் பாரம்பரிய வாழ்க்கை முறை, இயற்கை சூழலின் களங்கமற்ற தன்மை போன்றவை ஆபத்துக்கு உள்ளாகி உள்ளது என்ற கவலையை ஏற்படுத்தியிள்ளது. மாகாண ஆளுநர் என்வர் சாலிஹோக்லு (2005 ஆம் ஆண்டு நிலவரப்படி) சாலை வலைப்பிண்ணலை விரிவாக்குவதற்கு தனது எதிர்ப்பைத் தெரிவித்ததுடன், தேனீ வளர்ப்பு, டிரவுட் மீன் பண்ணை மற்றும் கரிம தேயிலை வளர்ப்பதில் வணிகரீதியான கவனம் செலுத்த வேண்டும் என்று வாதிட்டார்.\n\nஇப்பகுதியின் பூர்வீக தாவரங்களில் ஒன்று செர்ரி லாரல் ( ) ஆகும். இதன் பழம் ஒரு உண்ணக்தக்க சிறிய கருமையான பிளம் ஆகும். இதை உண்பவர்களின் வாய் மற்றும் பற்களில் கருத்த கறையை ஏற்படுத்தக்கூடியது. கூடுதலாக, அவுரிநெல்லி இப்போது தீவிரமாக சாகுபடி வளர்ந்து வருகின்றது.\n"}
{"id": "463275", "url": "https://ta.wikipedia.org/wiki?curid=463275", "title": "மலர்டு", "text": "மலர்டு\n\nSection::::காலநிலை.\nகோப்பன்-கீகர் காலநிலை வகைப்பாடு அமைப்புப் புள்ளி விவரப்படி, இதன் காலநிலையை குளிர் அரை வறண்ட காலநிலையாக (BSk) வகைப்படுத்தப் பட்டுள்ளது.\n\nSection::::புவியிடம்.\nபுவியின் ஐந்து கண்டங்களில் ஒன்றான ஆசியக் கண்டத்தின், மேற்குப் பகுதியில், பதினெட்டு மத்திய கிழக்கு நாடுகள் உள்ளன. இந்த நாடுகளிலேயே பரப்பளவில், இரண்டாவது பெரிய நாடக இருக்கும் நாடானது, ஈரான் என்ற இசுலாமிய நாடாகும். இதன் பண்டைய வரலாற்றுப் பெயர் பெர்சியா என்பதாகும். இந்த நாட்டின் அளவுள்ள நிலப்பரப்பானது, பல்வேறு நில ஆட்சிக்குரிய அரசுப் பணிகளுக்காக, முப்பத்தொரு மாகாணங்களாக பிரிக்கப்பட்டுள்ளன. அதில் இருக்கும் ஒரு மாகாணத்தின் பெயர், தெகுரான் மாகாணம் ஆகும். இம் மாகாணத்தில் மட்டும், 16 கவுன்டிகள்(county) என்று அழைக்கப்படும், தமிழகத்தின் மாவட்டங்கள் போன்ற ஆட்சி அமைப்பு உள்ளன. இந்த பதினாறு மாவட்டங்களில் (தெகுரான், தம்மாவன்டு, இரா, சமிர்நட்டு, வமின், சாரியர், இசுலமசகர், ரோபட் கரிம், பக்ட்சட்டு, பைரூசுக்கு, கியோட்சு, மலர்டு, பிசுவ, பகரேசுடன், பர்டீசு, குவார்சக்கு) ஒன்றான, மலர்டு ( Malard County شهرستان ملارد ) கவுன்டி / மாவட்டம் உள்ளது.\n\nSection::::மக்கள் தொகை.\n2016 ஆம் ஆண்டு மக்கள் தொகைக் கணக்கெடுப்பின்படி, ஒட்டுமொத்த ஈரான் நகரங்களின் மக்கள் தொகை அடர்வில், இந்த நகரம் 29 வது இடத்தினைப் பெறுகிறது. பொதுவாக ஈரான் நாட்டில் நகரங்களில் மக்கள் குடியேற்றம், இருபதாம் நூற்றாண்டின் பிற்பகுதியில் இருந்து, வேகமாக அதிகரித்து வருகின்றது என ஐக்கிய நாட்டு ஆய்வுகள் கூறுகின்றன. இந்த நாட்டில் ஒவ்வொரு ஐந்து ஆண்டுகளுக்கும் ஒரு முறை மக்கள் தொகைக் கணக்கெடுப்பு எடுக்கப்படுகின்றது. 2016 ஆம் ஆண்டு எடுக்கப்பட்ட தொகை கணக்கெடுப்பின்படி நகரத்தின் மக்கள் தொகை 281,027 நபர்கள் இருந்தனர். இதற்கு முன் எடுக்கப்பட்ட அரசின் மக்கள் தொகை கணக்கெடுப்பின்படி, 2011 ஆம் ஆண்டு, 290,817 நபர்கள் இருந்தார்கள். தற்பொழுது உள்ள மக்கள் தொகை எண்ணிக்கையுடன் ஒப்பிடும்போது, இந்நகரத்தின் மக்கள்தொகை அடர்வு −3.37% குறைந்துள்ளது.\n\nSection::::போக்குவரத்து.\nமலர்டு நகர நகராட்சி தனது கட்டுப்பாட்டின் கீழ் இயங்கும் மலர்டு நகர, புறநகர பேருந்து அமைப்பு வழியே, சாரியர், தெகுரான் மாகாணம், கராஜ், தெகுரான், குவாட்சு ஆகிய நகரங்களுக்கு பேருந்துகளை இயக்குகிறது.\n"}
{"id": "463281", "url": "https://ta.wikipedia.org/wiki?curid=463281", "title": "பாகன்சியாபியாபி", "text": "பாகன்சியாபியாபி\n\nபாகன்சியாபியாபி அல்லது வெறுமனே பாகன் என்று அழைக்கப்படும் இது இந்தோனேசியாவின் சுமத்ரா தீவில் உள்ள ரியாவ் மாகாணத்தில் உள்ள ஒரு நகரம் ஆகும். இந்த நகரம் ரியாவ் மாகாணத்தில் உள்ள ரோகன் ஹிலீர் மாகாணத்தின் தலைநகராகும், இது சுமத்ராவின் கிழக்கு கடற்கரையில், ரோக்கன் ஆற்று முகத்துவாரத்தில் மலாக்காவிற்கு மேற்கே மற்றும் டுமாய் அருகே அமைந்துள்ளது.\n\nSection::::வரலாறு.\nஇந்த நகரம் முதலில் சீன குடியேறியவர்களால் நிறைந்திருந்தது 18 ஆம் ஆண்டின் இறுதியில் மற்றும் 19 ஆம் நூற்றாண்டின் தொடக்கத்தில் வந்தனர். ஆரம்பத்தில் பதினெட்டு சீன மக்கள் சுமார் 200 ஆண்டுகளுக்கு முன்பு பாகன்சியாபியாபிக்குச் வந்து நதியின் முகத்துவாரத்தில் குடியேறினர். அனைவரும் பெயரிடப்பட்ட குடும்பத்தைச் சேர்ந்தவர்கள். மேலும், ஒரு புதிய வாழ்க்கையைத் தேடுவது மற்றும் அந்த நேரத்தில் கொக்கியனில் (சீனா) நிலவும் பொருளாதார கஷ்டங்களைத் தவிர்க்க முற்படுவது போன்றக் காரணங்களுக்காக புலம்பெயர்ந்துள்ளனர்.\n\nஒவ்வொரு ஆண்டும், சீன சமூகம் பாகன்சியாபியாபியின் ஆண்டுவிழாவை, சந்திர ஆண்டின் 5 வது மாதத்தின் 16 வது நாளில் கொண்டாடுகிறது, ஆரம்பத்தில் புலம்பெயர்ந்த குழு அந்த நாளில் பாகன்சியாபியாபியில் தரையிறங்கியது என்று நம்புகிறார்கள்.   \nபாகன்சியாபியாபி 1980 களின் பிற்பகுதியிலும் 1990 களின் முற்பகுதியிலும் உலகின் மிகப்பெரிய மீன் பிடி தொழிலில் ஒன்றாக இருந்தது, இது உலகில் இரண்டாவது இடத்தில் உள்ளது.   பாகன்சியாபியாபி பறவைக்கூடுகளை வளர்ப்பதற்கு பிரபலமானது. இந்தோனேசியாவின் பறவைக் கூடுகள் அவற்றின் தரத்திற்கு புகழ் பெற்றவை மற்றும் நுகர்வோருக்கு மிகவும் பிடித்தமானவை. இந்தத் தொழில் பாகன்சியாபியாபி பொருளாதார வளர்ச்சியின் ஒரு புதிய சகாப்தத்திற்கு இட்டுச் சென்றுள்ளது, இதில் முதலீடு, கட்டிட கட்டுமானத்தில் அதிக செயல்பாடு மற்றும் ஏற்றுமதி வளர்ச்சி ஆகியவை அடங்கும்.\n\nசமீபத்திய ஆண்டுகளில், நகரமயமாக்கல் ஒரு பிரச்சினையாக உள்ளது. பெரும்பாலான இளைஞர்கள் உயர்நிலைப் பள்ளிக்குப் பிறகு ஒரு சிறந்த வாழ்க்கையை அல்லது பெரிய நகரங்களில் உயர் கல்வியைத் தொடர ஊரை விட்டு வெளியேறுகிறார்கள். அவர்கள் பொதுவாக பாரம்பரிய சீனப் புத்தாண்டு கொண்டாட்டங்களின் போது குடும்பத்திற்குத் திரும்புகிறார்கள்.\n\nSection::::மீன்பிடி நகரம்.\n1980 களில், பாகோனியாபியாபி இந்தோனேசியாவில் மிகப்பெரிய மீன் உற்பத்தி செய்யும் நகரங்களில் ஒன்றாகும், மேலும் நார்வேயின் பெர்கனுக்குப் பிறகு உலகின் இரண்டாவது அதிக மீன் உற்பத்தி செய்யும் நகரமாகும்.\n\nSection::::புள்ளி விவரங்கள்.\n2013 மக்கள் தொகை கணக்கெடுப்பின்படி, பாகன்சியாபியாபி நகரத்தின் மக்கள் தொகை 73,360 ஆகும். நகரின் முக்கிய இனங்களாக சீனர்கள் உள்ளனர். கூடுதலாக பெரிய அளவில் மலாய் மக்களும் உள்ளனர். மினாங்கபாவு மற்றும் பட்டக்கனீஸ் போன்றவர்களும் உள்ளனர்..\n\nமதத்தைப் பொறுத்தவரை, பௌத்தம் மற்றும் சீன மதங்களான தாவோயியம் மற்றும் கன்பூசியம் ஆகியவை நகரத்தின் முக்கிய மதமாக இருக்கின்றன. இஸ்லாம் இரண்டாவது பெரியதாக உள்ளது, மீதமுள்ள மதம் கிறிஸ்தவம் ஆகும்.\n\nஇந்தோனேசிய மொழி அதிகாரப்பூர்வ மொழியாக இருந்தாலும், அதிக அளவில் சீன மக்கள் தொகையைக் கொண்ட, பாகன்சியாபியாபியில் ஹொக்கியன் அதிகம் பேசப்படும் மொழியாகும். அவர்கள் பயன்படுத்தியது தைவானிய ஹொக்கியன் போன்ற அதே மொழியாகும், பாகன் ஹொக்கியன் என்ற மற்றொரு உள்ளூர் மொழி மலாய் என்பதால் அது மலாய் சமூகத்தால் பேசப்படுகிறது.\n\nSection::::தெப்பம் எரிக்கும் திருவிழா.\nஉள்நாட்டில் பக்கர் டோங்காங் என்று அழைக்கப்படும் அல்லது கோ கெக் கேப் லக் என ஹொக்கியன் மொழியில் அழைக்கப்படும் \"தெப்பம் எரிப்பது\" என்பது பாகன்சியாபியாபி மக்களில் வருடாந்திர சடங்காகும், குறிப்பாக சீன சமூகத்தினரிடையே இது வெளிநாடுகளில் பிரபலமாக உள்ளது மற்றும் இந்தோனேசியா நாட்காட்டியிலும் சுற்றுலாவில் பார்வையிடுவதற்காக சேர்க்கப்பட்டுள்ளது. ஒவ்வொரு ஆண்டும், சீன சமூகம் பாகன்சியாபியாபியின் இந்த விழாவை, சீன நாட்காட்டியின் 5 வது மாதத்தின் 16 வது நாளில் கொண்டாடுகிறது. .\n"}
{"id": "463282", "url": "https://ta.wikipedia.org/wiki?curid=463282", "title": "கென்டிங் தேசியப் பூங்கா", "text": "கென்டிங் தேசியப் பூங்கா\n\nகென்டிங் தேசியப் பூங்கா (Kenting National Park) பொதுவாக கென்டிங் என்று அழைக்கப்படுகிறது. இது தைவானின் பிங்டங் கவுண்டியின் ஹெங்சுன் தீபகற்பத்தில் அமைந்துள்ள ஒரு தேசியப் பூங்காவாகும். இது ஹெங்சுன், செச்செங் மற்றும் மன்ஷோ போன்ற தன்னாட்சிகளை உள்ளடக்கியது. ஜனவரி 1, 1984 இல் நிறுவப்பட்ட இது, தைவானின் மிகப் பழமையான மற்றும் பிரதான தீவின் தெற்கே அமைந்துள்ள ஒரு தேசியப் பூங்காவாகும். இது தைவான் தீவின் தெற்கு பகுதியை பாஷி சேனலுடன் உள்ளடக்கியது . நிர்வாகி யுவானின் உள்துறை அமைச்சகத்தால் நிர்வகிக்கப்படும் இந்த தேசியப் பூங்கா அதன் வெப்பமண்டல காலநிலை மற்றும் சூரிய ஒளி, அழகிய மலை மற்றும் கடற்கரை, ஒவ்வொரு மார்ச் மாதத்திலும் நடைபெறும் ஸ்பிரிங் ஸ்க்ரீம் ராக்-பேண்ட் திருவிழா போன்றவற்றின் காரணமாக நன்கு அறியப்படுகிறது. இப் பூங்கா, 2016 ஆம் ஆண்டில் 5.84 மில்லியன் பார்வையாளர்களைக் தன்னகத்தே ஈர்த்தது. மேலும், தைவானில் மிகவும் பிரபலமான சுற்றுலாத் தலங்களில் ஒன்றாக உள்ளது.\n\nSection::::சொற்பிறப்பு.\nகென்டிங் என்பதற்கு, வழிகாட்டும் அல்லது முன்னோடி என்ற பொருள் சொல்லப்படுகிறது.\n\nSection::::நிலவியல்.\nஇந்தப் பூங்கா சுமார் 181 சதுர கிலோமீட்டர் (70 சதுர மைல்) நிலப்பரப்பையும், 152 சதுர கிலோமீட்டர் (59 சதுர மைல்) கடற்பரப்பையும் கொண்டு மொத்தமாக 333 சதுர கிலோமீட்டர் (129 சதுர மைல்) பரப்பளவைக் கொண்டுள்ளது. நான் வான் மற்றும் வாழை விரிகுடா ஆகியவை பசிபிக் பெருங்கடல், தைவான் ஜலசந்தி மற்றும் லூசன் நீரிணை ஆகியவற்றால் சூழப்பட்டுள்ளன. இந்தப் பூங்கா கோஷிங் நகரத்திலிருந்து தொலைவிலும், டைனானிலிருந்து தொலைவிலும் அமைந்துள்ளது.\n\nSection::::பல்லுயிர்.\nஇந்தப் பூங்காவில் 15 வகையான பாலூட்டிகள், 310 வகையான பறவைகள், 59 வகையான ஊர்வன மற்றும் நீர்நில வாழ்வன, 21 வகையான நன்னீர் மீன்கள், 216 வகையான பட்டாம்பூச்சிகள் மற்றும் பல்வேறு பூச்சிகள் உள்ளிட்ட விலங்குகள் மற்றும் தாவரங்களின் வளமான பல்லுயிர் உள்ளது.\n\nஎலுவான்பி பூங்கா அல்லது ஒலுவான்பி பூங்கா, கேப் எலுவான்பியில் அமைந்துள்ளது. லாங்க்கெங் சுற்றுச்சூழல் பாதுகாப்பு பகுதி இயற்கை இருப்புக்கள் பவளப்பாறைகள் மற்றும் வாழை விரிகுடா மற்றும் ஹெங்சுன் தீபகற்பத்தின் பழைய வளர்ச்சி காடுகளை பாதுகாக்கிறது. 26 வகையான நில நண்டுகளின் இனங்கள் இப்பகுதியில் வாழ்கின்றன. இது உலகின் ஒற்றை பகுதிகளில் நிலப்பரப்பு நண்டுகளின் மிக உயர்ந்த பன்முகத்தன்மை ஆகும்.\n\nபூங்காவிலிருக்கும் பெருங்கடல் நீரோட்டம் கடல் பறவைகள், கடல் ஆமைகள், ஆபத்தான ஹாக்ஸ்பில் ஆமைகள், சுறாக்கள், காளை சுறாக்கள் மற்றும் திமிங்கல சுறாக்கள், மற்றும் சிறிய முதல் நடுத்தர அளவிலான கடற்பாலூட்டிகள் உள்ளிட்ட கடல் சுற்றுச்சூழல் அமைப்புகளை வழங்குகிறது. இந்த பகுதி ஒரு காலத்தில் எண்ணெய்த் திமிங்கலம் மற்றும் பலீன் திமிங்கலங்களுக்கு ஒரு முக்கிய வாழ்விடமாக இருந்தது. குறிப்பாக கூனல் முதுகு திமிங்கலங்கள் நான் வான் மற்றும் வாழை விரிகுடாவில் குடியேறின. ஜப்பானிய காலனித்துவ நாட்களில் ஜப்பானிய திமிங்கலம், கடுமையான குறைவுகளுக்கு வழிவகுத்தது . அல்லது இதன் விளைவாக திமிங்கலங்கள் காணாமல் போனது. இன்று, எந்தவொரு அல்லது மிகக் குறைவான திமிங்கலங்களும் தொடர்ந்து ஹெங்சுன் தீபகற்பத்தில் மற்றும் இப் பூங்காவில் உள்ள கடல் நீரில் குடியேறக்கூடும்.\n\nதைவானில் முழுமையாகவோ அல்லது செயல்பாட்டு ரீதியாகவோ அழிந்துவிட்டதாகக் கருதப்படும் ஆவுளியா இனங்கள், 1950 கள் மற்றும் 60 களில் பதிவாகியுள்ளன. மேலும் இவை தைவானிய நீரில் உள்ள உயிரினங்களின் கடைசி அறிக்கையாகும்.\n\nSection::::காலநிலை.\nகென்டிங் அதன் வெப்பமண்டல வானிலைக்கு ஆண்டு முழுவதும் சூடான மற்றும் வெப்பமான காலநிலையுடன் அறியப்படுகிறது. பிங்டங்கின் மற்றப்பகுதிகளுடன் , காலநிலை புவியியல் ரீதியாக, ஒரு வெப்பமண்டல பருவமழை காலநிலை என வகைப்படுத்தப்பட்டுள்ளது .\n\n\n"}
{"id": "463290", "url": "https://ta.wikipedia.org/wiki?curid=463290", "title": "சிர்சி", "text": "சிர்சி\n\nசிர்சி என்பது இந்திய மாநிலமான கர்நாடகாவில் கடல் மட்டத்திலிருந்து சுமார் 2,600 அடி (790 மீ) உயரத்தில் உள்ள ஒரு மலைவாசஸ்தலமாகும். இங்கு யானைகள், புலிகள், சிறுத்தை மற்றும் தனித்துவமான கருஞ் சிறுத்தைகள் என்பன வசிக்கின்றன. சோண்டா வம்சத்தின் போது சிர்சி கல்யாணப்பட்டனா  என்றும் அழைக்கப்பட்டது. இந்த நகரம் அடர்த்தியான பசுமையான காடுகளாலும், பல நீர்வீழ்ச்சிகளாலும் சூழப்பட்டுள்ளது. இந்த நகரிற்கு அருகில் ஹூப்லி நகரம் அமைந்திருப்பதால் வணிக வாய்ப்புகள் ஏராளமாக கிடைக்கின்றன. இப்பகுதி மக்களின் முக்கிய தொழில் பாக்கு உற்பத்தி ஆகும். சிர்சி வாழ் மக்கள் பெருமளவில் கமுகுப் பண்ணைகள் வைத்துள்ளார்கள். இவற்றினால் இந்திய மற்றும் வெளிநாடுகளில் உள்ள மக்களின் தேவைகளை பூர்த்தி செய்கிறார்கள். அருகிலுள்ள சர்வதேச விமான நிலையம் கோவாவின் தபோலிம் விமான நிலையம் ஆகும்.\n\nSection::::புவியியல்.\nசிர்சி 14.62 ° வடக்கு 74.85 ° கிழக்கு என்ற புவியியல் இருப்பிடத்தில் அமைந்துள்ளது. இது கடல் மட்டத்திலிருந்து 1860 அடி முதல் 2600 அடி வரை உயரத்தில் உள்ளது. மேலும் இது மேற்கு தொடர்ச்சி மலையின் மையத்தில் அமைந்துள்ளது . சிர்சி பெங்களூரிலிருந்து சுமார் 425 கிலோமீற்றர் (264 மைல்) தொலைவில் உள்ளது. அருகிலுள்ள விமான நிலையம் சிர்சியிலிருந்து 102 கிமீ (63 மைல்) தொலைவில் உள்ள ஹூப்லியில் அமைந்துள்ளது. அகனாசினி நதி சிர்சிக்கு அருகிலுள்ள \"டோனிஹல்லா\" என்ற இடத்தில் தொடங்கி மேற்கில் அரேபிய கடலை நோக்கி பாய்கிறது. இந்த நதி அதன் பாதையில் பல நீர்வீழ்ச்சிகளையும் உருவாக்குகிறது.\n\nSection::::காலநிலை.\nசிர்சி வெப்பமண்டல காலநிலையை கொண்டுள்ளது. பருவமழை தாக்கத்திற்கு வலுவாக உட்படுகின்றது. மழைக்காலங்களில் இப்பகுதியில் மிக அதிக மழை பெய்யும். இதன் விளைவாக இப்பகுதியில் ஏராளமான வனவிலங்குகள் உள்ளன. இப்பகுதி காடுகள் இலையுதிர் ஈரக்காடுகளாகும். பெறுமதி வாய்ந்த மரங்கள் இந்த பிராந்தியத்தின் காடுகளில் காணப்படுகிறது. வளமான தாவரங்கள் மற்றும் விலங்கினங்கள் காரணமாக, காடழிப்பு மற்றும் வேட்டையாடுதல் சமீபத்திய ஆண்டுகளில் நடைப்பெறுகின்றன. சிர்சியில் குளிர்கால வெப்பநிலை 15 °C (59 °F) இற்கும் குறைகிறது. இங்கு அதிகபட்ச வெப்பநிலை 40.2 °C (104.4 °F) ஆகவும், குறைந்தபட்ச வெப்பநிலை 2.4 °C (36.3 °F) ஆகவும் பதிவு செய்யப்பட்டுள்ளன.\n\nSection::::புள்ளிவிபரங்கள்.\n2011 ஆம் ஆண்டு மக்கட் தொகை கணக்கெடுப்பின்படி,  நகர எல்லைக்குள் சிர்சியின் மக்கட் தொகை 62,335 ஆக இருந்தது. மக்கட் தொகையில் 51% வீதமானோர் ஆண்களும், 49% வீதமானோர் பெண்களும் ஆவார்கள்.\n\nசிர்சியின் சராசரி கல்வியறிவு விகிதம் 92.82% ஆகும். இது தேசிய சராசரியான 74.05% ஐ விட அதிகமாகும். ஆண்களின் கல்வியறிவு 95.26% வீதமாகவும், பெண்களின் கல்வியறிவு 90.43% வீதமாகவும் காணப்படுகின்றது. சனத்தொகையில் சுமார் 12% வீதமானோர் 6 வயதுக்குட்பட்டவர்கள்.\n\nசிர்சியின் ஹவ்யக ​​பிராமணர்கள் கன்னடத்தின் ஹவ்யகா கன்னட பேச்சுவழக்கில் பேசுகிறார்கள். கிறிஸ்தவர்கள் கன்னடம் மற்றும் கொங்கனி ஆகிய இரு மொழிகளையும், சிர்சியின் முஸ்லிம்கள் கன்னடம் மற்றும் உருது ஆகிய இரு மொழிகளையும், பேசுகிறார்கள்.\n\nSection::::பொருளாதாரம்.\nநகரத்தைச் சுற்றியுள்ள முக்கிய வணிகங்கள் பெரும்பாலும் விவசாயத்தை அடிப்படையாகக் கொண்டவை. நகரத்தை சுற்றி வளர்க்கப்படும் முதன்மை பயிர் கமுகு ஆகும். இந்த நகரம் “பாக்கு” இன் முக்கிய வர்த்தக மையங்களில் ஒன்றாகும். இங்கு வளர்க்கப்படும் பாக்குகள் இந்தியா முழுவதும் கொண்டு செல்லப்படுகின்றன. மேலும் வெளிநாடுகளுக்கும் ஏற்றுமதி செய்யப்படுகின்றன. ஏலக்காய் , மிளகு , வெற்றிலை , வென்னிலா போன்ற மசாலாப் பொருட்களுக்கும் இப்பகுதி பெயர் பெற்றது. முக்கிய உணவு பயிர் நெல் ஆகும்.\n"}
{"id": "463296", "url": "https://ta.wikipedia.org/wiki?curid=463296", "title": "ஆலந்தூர் மெட்ரோ நிலையம்", "text": "ஆலந்தூர் மெட்ரோ நிலையம்\n\nஆலந்தூர் மெட்ரோ நிலையம் \"(Alandur metro station)\" சென்னையில் இருக்கும் ஆலந்தூரில் தரைக்கு மேலே மேல் மட்டத்தில் நவீன வசதிகளுடன் அமைக்கப்பட்டிருக்கும் ஓர் இரயில் நிலையமாகும். சென்னையின் மெட்ரோ இரயில் பாதை மொத்தம் 45.1 கிலோ மீட்டர் தூரம் கொண்டதாகும். ஒரு பாதை வண்ணாரப்பேட்டையில் இருந்து அணணாசாலை வழியாக விமான நிலையம் வரையும் மற்றொரு பாதை சென்டிரல் ரயில் நிலையத்தில் இருந்து பூந்தமல்லி நெடுஞ்சாலை, அண்ணாநகர், கோயம்பேடு வழியாக பரங்கி மலை வரையும் செல்கின்றன. சென்னை மெட்ரோவின் நீல வழித்தடம் மற்றும் பச்சை வழித்தடம் ஆகியவற்றின் ஒரு பகுதி ஆலந்தூர் மெட்ரோ நிலையமாகும். மேலும் இந்நிலையம் இவ்விரண்டு வழித்தடங்களுக்கு இடையில் ஒரு பரிமாற்ற நிலையமாகவும் செயல்படுகிறது. மெட்ரோ ரயில் செல்லும் இரண்டு பாதைகளும் சந்திக்கும் முக்கிய இடமாக ஆலந்தூர் சந்திப்பு அமைகிறது. அவ்வழித்தடங்களில் ஒன்று ஆலந்தூர் மெட்ரோ இரயில் நிலையம் ஆகும். மற்றொன்று சென்னை மத்திய மெட்ரோ நிலையம். சென்னை நகரின் முதலாவது பல நிலை இரயில் நிலையம் ஆலந்தூர் மெட்ரோ இரயில் நிலையமாகும் . இரண்டு நடைபாதைகளில் வரும் பயணிகள் தங்கள் பயணத்தின் திசையை மாற்றிக் கொள்ளக்கூடிய ஒரே இரயில் நிலையம் ஆலந்தூர் மெட்ரோ இரயில் நிலையமாகும்.\n\nSection::::இரயில் நிலையம்.\nஆலந்தூர் இரயில் நிலையம் சென்னை மெட்ரோவின் இரண்டு வெவ்வேறு நடைபாதைகளின் போக்குவரத்து புள்ளியாக செயல்படுவதால், இரண்டு வழித்தடங்கள் நிலையத்தில் இரண்டு வெவ்வேறு நிலைகளில் கட்டப்பட்டுள்ளன. சுரங்கப்பாதையிலும், மேல் மட்டத்திலும் ரயில்கள் செல்லும் வகையில் அப்பாதைகள் இங்கு அமைக்கப்பட்டுள்ளன. \nஆலந்தூரிலிருந்து கிண்டி, இராணுவ அதிகாரிகள் பயிற்சி அகாடமி மற்றும் சென்னை விமான நிலையம் வரை செல்லும் பயணிகள் முதலாவது நிலையில் பயணம் செய்ய வேண்டும். பரங்கிமலை, கோயம்பேடு, சிட்கோ வரை செல்லும் பயணிகள் இரண்டாவது நிலையில் பயணம் செய்ய வேண்டும். இரயில் நிலையத்திற்குள் 26.55 மீட்டர் உயரத்தில் ஓர் அடுக்கும், 35.41 மீட்டர் உயரத்தில் இரண்டாவது அடுக்குமாக இங்கு இரட்டை அடுக்கு இரயில் நிலையம் கட்டப்பட்டுள்ளது. இவ்விரண்டு நிலைகளும் நகரும் படிக்கட்டுகளால் இணைக்கப்பட்டுள்ளன . பயணிகள் இரயில் நிலையத்தை விட்டு வெளியேறும் பாதைகளும் உள் நுழையும் பாதைகளும் ஒரு நிலைக்கு இரண்டு வீதம் அமைக்கப்பட்டுள்ளன. தரைப்பகுதிக்கும் முதல் நிலைக்கும் இடையில் ஓர் இடைப்பட்ட நிலை ஒன்றும் பராமரிப்பு பணிகளுக்கான நோக்கத்துடன் கட்டப்பட்டுள்ளது .\n\nஇந்நிலையத்தில் மொத்தம் எட்டு நகரும் படிகள் செயல்படுகின்றன. அவற்றில் நான்கு நகரும் படிகள் தரை தளத்தை நிலை ஒன்றுடன் இணைக்கின்றன. மேலும் நான்கு, நகரும் படிகள் முதல் அடுக்கை இரண்டாவது அடுக்குடன் இணைக்கின்றன. மேலும் இங்கு 18 தானியங்கி அனுமதிச் சீட்டு வழங்கும் இயந்திரங்கள் வைக்கப்பட்டுள்ளன. இவை தவிர 10 அனுமதிச் சீட்டு விற்பனை பிரிவுகள் இயங்குகின்றன .\n\nஆலந்தூர் மெட்ரோ இரயில் நிலையத்தின் தரை தளத்தில் நான்கு அணுகல் புள்ளிகளைக் கொண்டிருக்கிறது. இரண்டு முன்பக்கத்திலிருந்து நுழைவதற்கும் / வெளியேறவும் கட்டமைக்கப்பட்டுள்ளது. பின்புறத்தில் இரண்டு. அனுமதி சீட்டு விற்பனைப் பிரிவுகள் புகுமுகக்கூடத்தின் இருபுறங்களிலும் அணுகல் புள்ளிகளைக் கடந்த பின்னர் அமைந்துள்ளன. புகுமுகக்கூடத்தைக் கடந்து, பயணிகள் எட்டு நகரும் படிகள் மற்றும் நான்கு மின் தூக்கிகள் ஆகியவற்றைப் பயன்படுத்தி முதலாவது அடுக்கிற்குச் செல்லலாம் .\n\nநிலை ஒன்று என்பது கிண்டி- இராணுவ அதிகாரிகள் பயிற்சி அகாடமி -விமான நிலையப் பாதையில் பயணிப்பவர்களுக்கு ஒரு முக்கிய இடமாகும். இந்த மட்டத்திலிருந்து, இரண்டாம் நிலைக்கு செல்ல வழிவகுக்கும் நான்கு நகரும்படிகள் மற்றும் மின் தூக்கிகள் உள்ளன, இங்கிருந்து பயணிகள் கோயம்பேடு-சிட்கோ-பரங்கிமலை பாதையில் பயணிக்கலாம் .\n\nஇந்த நிலையத்தில் தனித்தனி நகரும்படிகள் மற்றும் நுழைவு வளைவுகள் உள்ளிட்ட வசதிகள் மாற்றுத்திறனாளிகளுக்காக ஏற்படுத்தப்பட்டுள்ளன . \nவாகனங்கள் நிறுத்துமிட வசதி இருக்கும் சில இடங்களில் இந்த ஆலந்தூர் மெட்ரோ நிலையமும் ஒன்றாகும் .\n\nSection::::துணை மின்நிலையம்.\nசென்னை மெட்ரோ இரயில் நிறுவனத் திட்டத்திற்காக நிலையத்திற்கு அருகில் தமிழக மின்சார வாரியத்தால் 230-கிலோ வாட்டு மின்சாரம் பெறும் துணை மின்நிலையம் கட்டப்பட்டுள்ளது. . தமிழ்நாடு மின்சார வாரியம் அருகிலுள்ள த.நா.மி.வா துணை மின்நிலையத்திலிருந்து 110 கிலோவாட்டு மின்சாரம் வழங்குகிறது. இது இரண்டு மின்மாற்றிகளால் 33 கிலோவாட்டு மற்றும் 25 கிலோவாட்டு என்ற அளவுகளில் படியிறக்கம் செய்யப்படுகிறது. சென்னை மெட்ரோ இரயில் வலையமைப்பில் இடம்பெற்றுள்ள மூன்று நிலையங்களில் இந்த நிலையமும் ஒன்றாகும், இது மாநிலத்தின் மின்சார கட்டத்திலிருந்து மின்சாரம் வழங்குவதற்காக 230-கிலோவாட்டு மின்சாரத்தைப் பெறும் துணை நிலையத்தைக் கொண்டுள்ளது, கோயம்பேடும் சென்னை சென்ட்ரலும் மற்ற இரண்டு நிலையங்களாகும் . \n\nSection::::துணை வசதிகள்.\nமெட்ரோ நிலையத்திற்கு அருகிலுள்ள அசார் கானா சந்திப்பில் மூன்று குளிர்சாதன பேருந்து முகாம்களை அமைக்க இராணுவ பாசறை வாரியம் முடிவு செய்துள்ளது, இது ஒரு பன்னாட்டு போக்குவரத்து மையமாக மாறும். ஒவ்வொரு தங்குமிடமும் 370 சதுர அடியில் பரவுகிறது. 32 பயணிகள் அமர்ந்தும் 45 பயணிகள் நின்றபடியும் இதில் பயணம் செய்யும் வசதி உண்டு. பணம் வழங்கும் இயந்திரங்கள், பாதுகாப்புக் காவலர்கள், சிறுநீர் கழிப்பிடம், குடிநீர், தேநீர் மற்றும் காப்பி விற்பனை இயந்திரங்கள், பேருந்து வருகையை சொல்லும் அறிவிப்புப் பலகைகள் ஆகியவை தங்குமிடங்களில் இருக்கும் வசதிகள் செய்யப்பட்டுள்ளன. பயணிகள் 500 மீட்டர் தொலவில் இருந்து வரும் பேருந்தை இங்கிருக்கும் தொலைக் காட்சித் திரையில் காண முடியும். இவை தவிர தகவல் தொடர்புக்காக நவீன தொழில் நுட்பத்துடன் கூடிய மற்ற வசதிகளும் செய்யப்படுகின்றன. இவற்றை பராமரிக்க ஊழியர்களும் நியமிக்கப்படுகிறார்கள். தூய்மை மற்றும் பாதுகாப்பு காரணங்களுக்காக இரகசிய புகைப்பட கருவிகளும் ஆங்காங்கே பொருத்தப்பட்டுள்ளன.\n\nSection::::வணிக மையம்.\nசென்னை மெட்ரோ திட்டத்தின் முதல் கட்டமாக வணிக மையங்களாக மாற்றப்படுவதாக அடையாளம் காணப்பட்ட ஐந்து நிலையங்களில் ஆலந்தூர் நிலையம் ஒன்றாகும், கோயம்பேடு, அரும்பாக்கம், ஈக்கட்டுத்தாங்கல் மற்றும் அசோக் நகர் போன்றவை பிற நிலையங்களாகும். சுமார் 118,000 சதுர அடியில் கார் நிறுத்துமிட அடித்தளம் மற்றும் பொய்க்கால் தளம் நிலையத்தின் பின்னால் அமைக்கத் திட்டமிடப்பட்டுள்ளது .\n\n"}
{"id": "463300", "url": "https://ta.wikipedia.org/wiki?curid=463300", "title": "பொலோனியம் ஐதரைடு", "text": "பொலோனியம் ஐதரைடு\n\nபொலோனியம் ஐதரைடு \"(Polonium hydride)\" என்பது PoH என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். பொலோனியம் டை ஐதரைடு, ஐதரசன் பொலோனைடு, பொலேன் போன்ற பெயர்களாலும் இச்சேர்மம் அழைக்கப்படுகிறது. 36.1 பாகை செல்சியசு வெப்பநிலையில் இது கொதிக்கிறது. அறை வெப்பநிலையில் இது ஒரு நீர்மமாகக் காணப்படுகிறது. தண்ணீருக்கு அடுத்ததாக இப்பண்பை வெளிப்படுகின்ற இரண்டாவது சால்கோசன் பொலோனியம் ஐதரைடு ஆகும். மிகவும் நிலைப்புத் தன்மை இல்லாத இச்சேர்மம் எளிதில் பொலோனியமாகவும் ஐதரசனாகவும் சிதைவடைகிறது. அனைத்து பொலோனியம் சேர்மங்களைப் போல இதுவும் கதிரியக்கப் பண்பை கொண்டுள்ளது. எளிதில் ஆவியாகக் கூடியதாகவும் நிலைப்புத் தன்மையற்றதாகவும் உள்ள இச்சேர்மத்திலிருந்து பல பொலோனைடுகளை வழிப்பெறுதிகளாக வருவிக்க முடியும் .\n\nSection::::தயாரிப்பு.\nதனிமங்களை ஒன்றாகச் சேர்த்து சூடாக்கும்போது நேரடி வினை மூலம் பொலோனியம் ஐதரைடை உருவாக்க முடியாது. பொலோனியம் டெட்ராகுளோரைடுடன் (PoCl4) இலித்தியம் அலுமினியம் ஐதரைடைச் (LiAlH4) சேர்த்து வினைபுரியச் செய்வதால் தனிமநிலை பொலோனியம் மட்டுமே உருவாகும். இத்தயாரிப்பு முறை, ஐதரோகுளோரிக் அமிலத்துடன் மக்னீசியம் பொலோனைடு (MgPo) சேர்த்து வினைபுரியச் செய்தல் போன்ற தயாரிப்பு முறைகள் உட்பட மற்ற பிற தயாரிப்பு பாதைகள் அனைத்தும் வெற்றிபெற இயலாத வழிகளேயாகும். இந்த தொகுப்பு வழிகள் யாவும் தோல்வியில் முடியக் காரணம் பொலோனியம் ஐதரைடு உருவாகும்போது கதிரியக்கப் பகுப்பு அடைகிறது என்பதே காரணமாகும் .\n\nஐதரோகுளோரிக் அமிலத்தை பொலோனியம் பூசப்பட்ட மக்னீசியம் தகடுடன் வினைபுரியச் செய்வதன் மூலம் சுவடு அளவுகளில் பொலோனியம் ஐதரைடு தயாரிக்கப்படலாம். கூடுதலாக,ஐதரசனால் நிறைவுற்ற பலேடியம் அல்லது பிளாட்டினத்தில் இச்சுவடு அளவு பொலோனியம் ஐதரைடு பரவியிருக்கும். போலோனியம் ஐதரைடின் உருவாக்கம் மற்றும் இடம்பெயர்வு இதற்குக் காரணமாக இருக்கலாம் .\n\nசுவடு அளவு பொலோனியம் ஐதரைடுவின் மீது நடத்தப்பட்ட சோதனைகளில் பொலோனியம் உலோகத்திற்கும் அப்போதே உருவாகிக் கொண்டிருக்கும் புதிய ஐதரசனுக்கும் இடையிலான வினையில் பொலோனியம் ஐதரைடை உருவாக்க முடியும் என்பதற்கான அறிகுறிகள் தோன்றுகின்றன .\n\nSection::::பண்புகள்.\nபொலோனியம் ஐதரைடு பெரும்பாலான பிற உலோக ஐதரைடுகளைக் விட அதிக சகபிணைப்பு கொண்ட சேர்மமாகும். ஏனெனில் பொலோனியம் உலோகங்கள் மற்றும் உலோகப் போலிகள் ள் இரண்டிற்கும் இடையிலான எல்லையை கடந்து காலூன்றியிருக்கிறது. மற்றும் இது அலோக பண்புகள் சிலவற்றையும் கொண்டுள்ளது. ஐதரசன் குளொரைடு போன்ற உலோக ஆலைடுக்கும் சிடானன் (SnH4) எனப்படும் உலோக ஐதரைடுக்கும் இடையே உள்ள ஓர் இடைநிலை பொருளாகக் காணப்படுகிறது.\n\nஐதரசன் செலீனைடு , ஐதரசன் தெலூரைடு ,மற்றும் பிற எல்லைக்கோட்டு ஐதரைடுகளைப் போன்ற பண்புகளை பொலோனியம் ஐதரைடு கொண்டிருக்க வேண்டும். அறை வெப்பநிலையில் இது மிகவும் நிலையற்றது. எனவே அடிப்படை பொலோனியம் மற்றும் ஐதரசனாக மீள்வதை தடுக்க உறைபொருள் வெப்பநிலையில் சேமிக்கப்பட வேண்டும்; ஐதரசன் தெலூரைடு மற்றும் ஐதரசன் செலீனைடு போன்றதொரு வெப்பங்கொள் சேர்மமாக பொலோனியம் ஐதரைடு கருதப்படுகிறது. மேலும் இதன் இயைபுக் கூறுகளாக சிதைந்து,அச்செயல்பாட்டின் மூலம் வெப்பத்தை வெளியிடுகிறது. பொலோனியம் ஐதரைடின் சிதைவில் கொடுக்கப்படும் வெப்பத்தின் அளவு 100 கிலோயூல்/ மோல் அளவு ஆகும். அனைத்து ஐதரசன் சால்கோசனைடுகளில் இதுவே பெரியதுமாகும்.\n\nநீர் ஓரு திரவமாகக் கருதப்படுவதற்குரிய அதே காரணம் பொருந்தாது என்றாலும் வாண்டர் வால்சு விசைகள் காரணமாக பொலோனியம் ஐதரைடு ஒரு திரவமாக கருதப்படுகிறது.\n\nமற்ற ஐதரசன் சால்கோசனைடுகள் போல பொலோனியமும் இரண்டு வகையான உப்புகளை உருவாக்கித் தரும் என முன் கணிக்கப்பட்டுள்ளது. Po2− எதிர்மின் அயனிகளால் ஆன பொலோனைடுகள், பொலோனியம் ஐதராக்சைடிலிருந்து கிடைக்கும் -PoH குழுவைக் கொண்ட தயோல், செலீனோல், தெலூரோல் வரிசைச் சேர்மங்கள் என்பவை அவ்விரண்டு வகையான உப்புகளாகும். பொலோனியம் ஐதரைடிலிருந்து கிடைக்கும் உப்புகள் எதுவும் அறியப்படவில்லை. ஒரு பொலோனைடு உப்புக்கு எடுத்துக்காட்டாக ஈயம் பொலோனைடு (PbPo) உப்பைக் கூறலாம். பொலோனியத்தின் ஆல்பா சிதைவில் ஈயம் உருவாகும்போது இயற்கையாகவே இது தோன்றுகிறது .\n\nபொலோனியம் மற்றும் அதன் சேர்மங்களின் தீவிர கதிரியக்கத்தன்மை காரணமாக பொலோனியம் ஐதரைடுடன் வேலை செய்வது கடினம், மேலும் இது மிகவும் குறைவான சுவடு அளவுகளில் மட்டுமே தயாரிக்கப்பட்டுள்ளது. இதன் விளைவாக, அதன் இயற்பியல் பண்புகள் நிச்சயமாக அறியப்படவில்லை . பொலோனியம் ஐதரைடு அதன் ஒத்தவரிசைச் சேர்மங்களைப் போல நீருடன் சேர்ந்து ஓர் அமிலக் கரைசலை உருவாக்குகிறதா, அல்லது இது ஓர் உலோக ஐதரைடு போல செயல்படுகிறதா என்பதும் கூட அறியப்படவில்லை..\n"}
{"id": "463303", "url": "https://ta.wikipedia.org/wiki?curid=463303", "title": "திபெத்தியக் கட்டிடக்கலை", "text": "திபெத்தியக் கட்டிடக்கலை\n\nதிபெத்தியக் கட்டிடக்கலை என்பது சீன மற்றும் இந்தியக் கட்டடக் கலையின் தாக்கங்களைக் கொண்டுள்ளதாகும். ஆனால் இவை உயரமான திபெத்திய பீடபூமியின் குளிர், பொதுவாக வறண்ட, காலநிலை ஆகியவற்றைத் தழுவுவதன் மூலம் பல தனித்துவமான அம்சங்களைக் கொண்டுள்ளது. கட்டிடங்கள் பொதுவாக உள்நாட்டில் கிடைக்கக்கூடிய கட்டுமானப் பொருட்களிலிருந்து தயாரிக்கப்படுகின்றன, மேலும் அவை பெரும்பாலும் திபெத்திய பௌத்த மதத்தின் அடையாளங்களால் அலங்கரிக்கப்பட்டுள்ளன. உதாரணமாக, தனியார் வீடுகளில் பெரும்பாலும் பௌத்த பிரார்த்தனைக் கொடிகள் கூரையின் மேல் பறக்கின்றன.\n\nமத கட்டமைப்புகள் இரண்டு முக்கிய வகைகளாகப் பிரிக்கப்படுகின்றன: அவை முதலாவதாக கோயில்களும் இரண்டாவதாக ஸ்தூபங்களும் ஆகும். கோயில்கள் மத விழாக்கள் மற்றும் வழிபாடுகளுக்குப் பயன்படுத்தப்படுகின்றன; ஸ்தூபங்கள் எனப்படும் தாது கோபுரஙகள் நினைவுச் சின்னப் பேழைகளாகவும் அடையாளச் சின்னங்களாகவும் உள்ளன. திபெத்தியக் கோம்பாக்கள் எனப்படும் கோயில்கள் பலவிதமானகலைப் பாணிகள் கொண்டு திகழ்கின்றன. இவை பொதுவாக உள்ளூர் கட்டடக்கலை மரபுகளைப் பிரதிபலிக்கின்றன. திபெத்திய தாது கோபுரங்களின் வடிவமைப்புகள் ஒவ்வோரிடத்திலும் மாறுபடுகின்றன. எடுத்துக்காட்டாக காம் என்ற இடத்தில் உள்ள வட்டவடிவத்திலிருது சதுரமாக அமைந்த தாது கோபுரம், லடாக்க்கில் நான்குபுறச்சுவர்களுடன் உள்ள தாதுகோபுரம், ஒரு சில பிராந்தியங்களில், குறிப்பாக டான்பா கவுண்டியில், பல நூற்றாண்டுக்கும் மேற்பட்ட பழமையான, உயரமான மற்றும் சுவாரஸ்யமான கற்கோபுரங்களைக் கொண்ட தாது கோபுரங்கள் எனப் பலவகைகளில் திபெத்தில் தாதுகோபுரங்களை ஒருவர் காணலாம் \n\nதிபெத்தில் தனியார் வீடுகள், பல குடும்பங்களின் வாழ்விடங்கள, கடைகள் ஆகியவை மதச்சார்பற்ற கட்டமைப்புகளுள் அடங்கும். மந்தைகளைப் பராமரிக்கும் சில குடும்பங்கள் ஆண்டு முழுவதும் கூடாரங்களில் வாழ்கின்றன, இருப்பினும் ஆண்டு முழுவதும் கூடாரங்களில் வசிக்கும் மக்கள் கால்நடை வளர்ப்பவர்களை நிரந்தர வீட்டுவசதிக்கு செல்ல ஊக்குவிக்கும் (அல்லது தேவைப்படும்) அரசாங்க திட்டங்களால் அவர்கள் கூடாரங்களில் தங்குவது அரிதாகி வருகின்றது. . 1949 க்கு முன்னர் திபெத்திய பிரபுத்துவத்திற்கு சொந்தமான மேனர் வீடுகள் அனைத்தும் திபெத்திய பீடபூமியில் இருந்து மறைந்துவிட்டன. எவ்வாறாயினும், 14 ஆம் நூற்றாண்டைச் சேர்ந்த லோகா பர்பெக்சரில் உள்ள, டிரானாங் கவுண்டி என்ற இடத்திலிருந்த நம்செல்லிங் மேனர் என்ற இடம் மீட்டெடுக்கப்பட்டது.\n\nபொதுவாக, திபெத்திய கட்டமைப்புகள் கல், களிமண் மற்றும் மரம் போன்ற இயற்கை பொருட்களால் கட்டப்பட்டுள்ளன. இங்கு 1980 முதல், கான்கிரீட் பயன்பாட்டுக்கு வந்துள்ளது, ஆனால் இதுவரை பரவலாக இல்லை. மிகவும் விரும்பத்தக்க வடிவமைப்புடன் கூடிய கட்டிடத் தளங்கள் தெற்கு நோக்கிய உயரமான நிலத்தில் உள்ளன. மழை குறைவாக இருக்கும் மத்திய மற்றும் மேற்கு திபெத்திய பீடபூமியின் பெரும்பாலான பகுதிகளில் வீட்டின் மேல் தட்டையான கூரைகள் பயன்படுத்தப்படுகின்றன; இருப்பினும் கிழக்கு திபெத்திய பீடபூமியில் கோடை மழை கனமாக இருக்கும், எனவே இப்பகுதிகளில் கற்பலகைகள் அல்லது சில்லோடுகள் அல்லது பெரும்பாலும் பீங்கான் ஓடுகள் ஆகியவற்றால் மூடப்பட்ட சாய்வான கூரைகள் சில பிராந்தியங்களில் பிரபலமாக காணப்படுகின்றன. . வளமான விவசாய பகுதிகளில், தனியார் வீடுகளில் மூன்று நிலைகளுடன் கூடிய அடுக்குக் கட்டமைப்புகள் காணப்படுகின்றன. ஆனால் . வருடத்தின் ஒரு பகுதியில் மட்டுமே வீடாகப் பயன்படுத்தக்கூடிய மந்தைப் பகுதிகளில், அவை வழக்கமாக ஒரே ஒரு நிலையை மட்டுமே கொண்டுள்ளன.\n\nகல் அல்லது அடித்துக் கெட்டியாக்கப்பட்ட மண்ணால் கட்டப்பட்ட சுவர்கள் அஸ்திவாரத்தில் ஒரு மீட்டர் தடிமன் கொண்டவையாக இருக்கலாம். கோயில்கள் மற்றும் மேனர் வீடுகள் போன்ற பெரிய கட்டமைப்புகளில், சுவர்கள் உள்நோக்கி சாய்ந்து அதிக உயரமுள்ளது போன்ற மாயையை உருவாக்குகின்றன. இவற்றின் சாளரங்கள் பொதுவாக சிறியதாக இருக்கும், ஏனெனில் சுவர்கள் மிகவும் கனமாக இருப்பதால் பெரிய திறப்புகள் கொண்ட சாளரங்கள் கட்டமைப்பை பலவீனமாகவும் நிலையற்றதாகவும் ஆக்கிவிடும். கடந்த காலத்தில், திபெத்திய சாளரஙகள் காகிதத்தால் மூடப்பட்ட மரச்செதுக்கு வேலைகளைக் கொண்டிருந்தன, ஆனால் இப்போதெல்லாம் கிட்டத்தட்ட அனைவராலும் சாளரங்களில் கண்ணாடிகள் பயன்படுத்தப் படுகின்றன. \nSection::::உலக பாரம்பரிய தளம்.\n117 மீட்டர் உயரத்திலும் 360 மீட்டர் அகலத்திலும் நிற்கும் பொட்டாலா அரண்மனை 1994 இல் உலக பாரம்பரிய களமாக நியமிக்கப்பட்டு 2001 இல் நோர்பூலிங்கா பகுதியை உள்ளடக்கியதாக நீட்டிக்கப்பட்டது, இது திபெத்திய கட்டிடக்கலைக்கு மிக முக்கியமான எடுத்துக்காட்டு என்று கருதப்படுகிறது. முன்னதாக தலாய் லாமாவின் வசிப்பிடமாக, அதன் பதின்மூன்று நிலைகளில் ஆயிரத்திற்கும் மேற்பட்ட அறைகள் இருந்ததாகக் கூறப்படுகிறது, இது இரு மத நோக்கங்களுக்காகவும், திபெத்திய அரசாங்கத்தின் (முன்னாள்) இருக்கையாகவும், 1959 வரை திபெத்தின் மாநிலத் தலைவராக இருந்த தலாய் லாமாவின் இல்லமாகவும் பயன்படுத்தப்பட்டது. இது வெளிப்புற வெள்ளை அரண்மனையாக மற்றும் உட்புற சிவப்பு அரண்மனை என இரண்டாகப் பிரிக்கப்பட்டுள்ளது, வெளிப்புற வெள்ளை அரண்மனை தலாய் லாமாவின் நிர்வாகக் குடியிருப்பு மற்றும் குடியிருப்பு வீடுகளாகவும், உள்புற சிவப்பு அரண்மனையாகனாது கிரேட் வெஸ்ட் ஹால், தேவாலயங்கள், புனிதத் தலங்கள், பௌத்த வேதங்கள் ஆகியவற்றைக் கொண்டுள்ளது.\n"}
{"id": "463309", "url": "https://ta.wikipedia.org/wiki?curid=463309", "title": "அரானிகோ", "text": "அரானிகோ\n\nஅனிகோ (\"Aniko\"), அனிகே (\"Anige\") அல்லது அரானிகோ (\"Araniko\"; 1245 - 1306); நேபாளம் மற்றும் சீனாவின் யுவான் வம்சத்தின் கலைகளிலும் அப்பகுதியில் கலைப்பரிமாற்றங்களிலும் ஒரு முக்கிய நபராகக் கருதப்படுகிறார். இவர் நேபாளத்தின் காத்மாண்டு பள்ளத்தாக்கில் அபயா மல்லா என்பவரின் ஆட்சிக் காலத்தில் பிறந்தார். பெய்ஜிங்கில் உள்ள மியாவோயிங் கோவிலில் வெள்ளை தூபியைக் கட்டியதற்காக அறியப்படுகிறார். ஜெயா பீம் தேவ் மல்லாவின் ஆட்சியின் போது, திபெத்தில் ஒரு தங்க தூபியைக் கட்டும் திட்டத்தில் இவர் நேபாளத்திலிருந்து திபெத்திற்கு அனுப்பப்பட்டார். அனிகோ அங்கு தனது துறவறத்தைத் தொடங்கினார். பின்னர் திபெத்திலிருந்து யுவான் வம்சத்தின் நிறுவனர் (1279-1368) பேரரசர் குப்லாய் கானின் நீதிமன்றத்தில் பணியாற்றுவதற்காக வட சீனாவிற்கு அனுப்பப்பட்டார், அங்கு அவர் சீன-திபெத்திய கலைப் பாரம்பரியத்தை சீனாவிற்குக் கொண்டு சென்றார். தனது பிற்கால வாழ்க்கையில், அவர் துறவறத்தைக் கைவிட்டு, சீனாவில் தனது குடும்பத்தை ஏற்படுத்திக் கொண்டு வாழத் தொடங்கினார். அவர் மொத்தம் ஆறு மகன்களையும் எட்டு மகள்களையும் பெற்ற ஏழு பெண்களை மணந்தார்.\n\nமொழிபெயர்ப்பில் சில குழப்பங்கள் காரணமாக, இவரது பெயர் பழைய நூல்களில் அர்னிகோ அல்லது அரானிகோ என எழுதப்பட்டுள்ளது. பாபுரம் ஆச்சார்யா செய்த ஒரு தவறு காரணமாக இவரது சமற்கிருதப் பெயரை பாலபாகு என்று கூறியது. இருப்பினும், பின்னர் அவர் அனிகோ என்பது சமற்கிருதப் பெயரான அனேகா என்பதற்கான சீன உச்சரிப்பாக இருக்கலாம் என்று வாதிடுகிறார். அவரது பெயர் ஆ நி கா, அதாவது \"நேபாளத்தைச் சேர்ந்த மரியாதைக்குரிய சகோதரர்\" என்று பொருள்படும். இது நம்பத்தகுந்த விடயமாக இருக்கலாம்.\n\nSection::::இளமை.\nஅனிகோ நேபாளத்திலுள்ள காத்மாண்டு பள்ளத்தாக்குப் பகுதியில் 1245 இல் பிறந்தார். அப்பொழுது காத்மாண்டு பள்ளத்தாக்கு அரசர் அபய மல்லா (1216-55) என்பவரால் ஆளப்பட்டு வந்ததது ஆனால் அப்போதைய நேபாள வரலாறுகளில் அனிகோ பற்றிய எந்த குறிப்பும் காணப்படவில்லை. ஆயினும் இவரைப் பற்றிய குறிப்புகள் மற்றும் இவரைப்பற்றிய அனைத்து விவரங்களும், சீன வரலாற்றுக் குறிப்பேடுகளில் காணப்படுகின்றன. சீன வரலாறு மற்றும் வரலாற்றாசிரியர் பாபுராம் ஆச்சார்யா, சிற்பங்கள் மற்றும் நுண்கலைகளுக்கு புகழ்பெற்ற இடமான லலித்பூர் என்றழைக்கப்படும் படானில் இருந்து அர்னிகோ வந்திருக்கக்கூடும் என்று கருதுகிறார். அதே போல அவர் ஒரு பௌத்தராக இருந்திருக்க வாய்ப்புள்ளது என்பதும் ஆனால் அவரது சாதி நெவர் சாதி என்பதும் ஓர் ஊகத்தின் அடிப்படையிலான கருத்தாகும் இருப்பினும், அபயா மல்லாவின் வாரிசான ஜெயா பீம் தேவ் மல்லாவின் காலத்தில் அர்னிகோ காத்மாண்டு பள்ளத்தாக்கில் வாழ்ந்தார் என்பது அறியப்படுகிறது.\n\nசீன பதிவுகளில், அவரது தாத்தாவின் பெயர் \"மி-டி-ரா\" என்றும், பாட்டி \"குன்-டி-லா-குய்-மீ\" என்றும், சமஸ்கிருதப் பெயர்களுக்கான சீன உச்சரிப்பு முறையே மித்ரா மற்றும் குண்டலட்சுமி என்றும் கொடுக்கப்பட்டுள்ளது. அவரது தந்தையின் பெயர் \"லா-கே-நா\" (லக்ஷ்மன்), அவரது தாயின் பெயர் \"ஷு-மா-கே-தை\".\n\nதொழில்முறை கலைஞர்களைப் பற்றிய கதைகளில் அடிக்கடி கூறப்படுவது போல, அனிகோ தனது சிறுவயதிலும்கூட ஒரு கலை வல்லுநராக இருந்தார் என கல்லறைக் கல்வெட்டுக் குறிப்பு ஒன்று குறிப்பிடுகிறது. அவர் மூன்று வயதாக இருந்தபோது, அவரது பெற்றோர் புத்தருக்கு மரியாதை செலுத்துவதற்காக குழந்தையை ஒரு கோவிலுக்கு அழைத்துச் சென்றனர். அங்கிருந்த தாது கோபுரத்தைக் கண்ட அர்னிகோ இந்த மரத்துண்கள், பூமீஸ், ஆன்டா ஆகியவற்றைக் கட்டியது யார்? என மிகுந்த ஆச்சரியத்துடன் வினவினார். மிகுந்த ஆச்சரியத்துடன் அவர் பிறவிக் கலைஞர் என்பதை சுற்றியுள்ள மக்கள் உணர்ந்தனர். அவர் ஏழு வயதில் இருந்தபோது, அவரது மனோபாவம் ஒரு பெரியவரைப் போல நிதானமாக இருந்தது. பள்ளியில், அவர் தனது பாடப்புத்தகங்களில் தேர்ச்சி பெற்றார், இவ்வளவு குறுகிய காலத்தில் மற்றவர்கள் அவர்களது தாழ்வுணர்ச்சியை ஒப்புக்கொள்ளும் வகையில் ஒரு நல்ல அழகெழுத்தியல் கலைஞராகவும் ஆனார். கலை பற்றிய கட்டுரைகளை வாசித்ததைக் கேட்டவுடன் அவர் மனப்பாடம் செய்யலானார். நேபாளத்திலிருந்து திபெத்துக்குச் செல்வதற்கு முன்பே அவர் ஏற்கனவே ஓவியம், முப்பரிமாண உருவஙக்ள்,வார்ப்புருப் படங்கள் ஆகியவற்றை உருவாக்கும் நிபுணராக இருந்தார். \n"}
{"id": "463321", "url": "https://ta.wikipedia.org/wiki?curid=463321", "title": "தோரியானைட்டு", "text": "தோரியானைட்டு\n\nதோரியானைட்டு \"(Thorianite)\" என்பது ThO என்ற மூலக்கூற்று வாய்ப்பாட்டால் விவரிக்கப்படும் ஒரு கனிமம் ஆகும் . இக்கனிமம் 1904 ஆம் ஆண்டில் ஆனந்த குமாரசாமி என்பவரால் யுரேனைட்டு என விவரிக்கப்பட்டது . ஆனால் இலண்டனைச் சேர்ந்த வேதியியல் பேராசிரியர் சர் வைந்தம் ரோவ்லாண்டு தன்சுடன் என்பவர் இதை ஒரு புதிய வகை கனிமம் என்று அடையாளப்படுத்தினார் . கனிமத்தின் உட்கூறுகளின் அளவில் தோரியத்தின் சதவீதம் அதிகமாக காணப்படுவதால் இதற்கு தோரியானைட்டு என்ற பெயரிடப்பட்டது; யுரேனியம், இலந்தனம், சீரியம், பிரசியோடைமியம் மற்றும் நியோடைமியம் ஆகிய தனிமங்களின் ஆக்சைடுகளும் ஈலியம் சிறிதளவும் கலந்துள்ளன. இத்தாது பிட்ச்பிளெண்டு தாதுவை விட சற்றே குறைவான கதிரியக்கத்தன்மை கொண்டது, ஆனால் இதன் உயர் ஆற்றல் காமா கதிர் வீச்சு காரணமாக இதிலிருந்து பாதுகாத்துக் கொள்வது கடினமாகும். தோரியானைட்டு படிகங்களில் ஒளி புகாது. ஆனால் இதன் மெல்லிய விளிம்புகளில் ஒளி கசியும். இலங்கையின் வண்டல் கற்களில் இது பொதுவாகக் காணப்படுகிறது. அங்கு இது பெரும்பாலும் சிறிய, கனமான, கருப்பு நிற , கனசதுரப் படிகங்களாக தோன்றுகிறது. மிகப்பெரிய படிகங்கள் பொதுவாக 1.5 செ.மீ அளவுக்கு அருகில் இருக்கும். மிகப் பெரிய படிகங்கள் 6 செ.மீ அளவு வரைக்கும் கிடைப்பதாக மடகாசுகரிலிருந்து தெரிவிக்கப்பட்டுள்ளது.\n\nSection::::வேதியியல்.\nநிறத்தின் அடிப்படையில், குறிப்பிட்ட புவியீர்ப்பு மற்றும் இயைபு ஆகிய மூன்று வகையான தோரியனைட்டுகள் வேறுபடுத்தப்பட்டுள்ளன:.\n\n•α- தோரியானைட்டு•β- தோரியானைட்டு •γ- தோரியானைட்டு\n\nதோரியானைட்டும் யுரேனைட்டும் ஒரு முழுமையான திண்மக் கரைசலாக செயற்கை மற்றும் இயற்கை முறையில் உருவாகின்றன. இரண்டு இனங்களுக்கிடையில் பிரிவு Th: U = 1: 1 என்ற விகிதத்தில் உள்ளது, யுரேனியம் 46.50% அளவிலும் தோரியம் 87.9% அளவு வரையும்கூட மாறுபடுகிறது.\nஅரு மண் தனிமங்களில் , முக்கியமாக சீரியம் எடையில் 8% வரை தோரியத்திற்கு மாற்றாக இருக்கிறது. சிரியம் இங்கு Ce4+ அயனியாக இருக்கலாம். CeO2 - PrO2 - ThO2 - UO2.வரிசையின் முழுமையான தொடர் அரியப்பட்டுள்ளது. சிறிதளவு Fe3+ அயனியும் சிர்க்கோனியமும் கூட ஓரினச் சார்பைக் கொண்டுள்ளன. ஈயம் அநேகமாக கதிரியக்கத் தன்மை கொண்டிருக்கலாம்.\n\nSection::::வகைகள்.\n•ஆல்டானைட் - 14.9% முதல் 29.0% UO 2 மற்றும் 11.2% முதல் 12.5% PbO வரை கொண்ட வகை தோரியானைட்டு \n•யுரேனோதோரியானைட்டு \n•தோரியனைட் செரியன் \n•தோரியானைட்டு லா \n\nSection::::தோற்றம்.\nகடற்கரை மணல் கனரக கனிம இடங்கள் தீப்பாறைகள் மற்றும் பொதுவாக வண்டல் படிவுகளில் தோரியானைட்டு காணப்படுகிறது .\n•இலங்கை - தென் மாகாணத்தின் காலி மாவட்டம், நீரோடை சரளைகளில்; பலாங்கொடை இலங்கையின் சபரகமுவா மாகாணம் அருகில், இருக்கும் தீப்பாறைகளில் இது கிடைக்கிறது. \n•இந்தியா – திருவிதாங்கூர் ( கேரளா ) கடற்கரை மணலில் \n•மடகாசுகர் - பெட்ரோகா மற்றும் அந்தோலோபின் வண்டல் படிவுகளில் காணப்படுகிறது. [1] டலனாரோ வில் மிகப் பெரிய படிகங்கள்; \n•உருசியா - சைபீரியா கருப்பு மணலில் , சைபிரியாவின் யெனீசி மலைத்தொடரில் .\n•அமெரிக்காவின் கிழக்கு , பென்சில்வேனியாவில், ; மொன்டானாவின் எலினாவுக்கு அருகில் * கனடா - அதாபாசுகா ஏரிக்கு கிழக்கே சார்லபோயிசு ஏரியில் தீப்பாறையில் யுரேனைட்டுடன் கிடைக்கிறது. \n•தென் ஆப்ரிக்கா - கிழக்கு டிரான்சுவாலில் \n•காங்கோ ஜனநாயக குடியரசு - கசாய் பகுதி. \n\n"}
{"id": "463325", "url": "https://ta.wikipedia.org/wiki?curid=463325", "title": "டைசோடியம் பைரோபாசுப்பேட்டு", "text": "டைசோடியம் பைரோபாசுப்பேட்டு\n\nடைசோடியம் பைரோபாசுப்பேட்டு \"(Disodium pyrophosphate)\" என்பது NaHPO என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். டைசோடியம் டையைதரசன் டைபாசுப்பேட்டு இருசோடியம் பைரோபாசுப்பேட்டு, சோடியம் அமிலம் பைரோபாசுப்பேட்டு என்ற பெயர்களாலும் இச்சேர்மத்தை அழைக்கலாம் . சோடியம் நேர்மின் அயனிகளும் பைரோபாசுப்பேட்டு எதிர்மின் அயனிகளும் சேர்ந்து இச்சேர்மம் உருவாகிறது. வெண்மை நிறத்துடன் தண்ணீரில் கரையக்கூடிய திண்மமாக இச்சேர்மம் உள்ளது. இடுக்கி இணைப்பிடிப்புள்ளாக்கும் சேர்மமாகவும் தாங்கலாகவும் டைசோடியம் பைரோபாசுப்பேட்டு செயல்படுகிறது. உணவுத் தொழிற்சாலைகளில் இச்சேர்மம் பலவகைகளில் பயன்படுகிறது. தண்ணீரிலிருந்து படிகமாகும்போது இது அறுநீரேற்றாக உருவாகிறது. ஆனால் அறை வெப்பநிலைக்கு மேலான வெப்பநிலையில் இது நீரை இழக்கிறது.\n\nபைரோபாசுப்பேட்டு ஒரு பல்லிணைதிற எதிர்மின் அயனியாகும். இது பல்லிணைதிற நேர்மின் அயனிகள் மீது அதிக நாட்டம் கொண்டதாக இருக்கிறது. உதாரணம்: Ca2 சோடியம் டையைதசன் பாசுப்பேட்டை சூடாக்குவதன் மூலம் இதை தயாரிக்க முடியும்.\nரொட்டி தயாரிப்பில் டைசோடியம் பைரோபாசுப்பேட்டு ஒரு புளிப்பேற்றும் முகவராகப் பயன்படுத்தப்படுகிறது. சோடியம் பைகார்பனேட்டுடன் இது வினைபுரிந்து கார்பன் டை ஆக்சைடு வாயுவை இது வெளியிடுகிறது. \n\nஇதன் செயலின் வேகத்தை பாதிக்கும் வகையில் பல்வேறு தரங்களில் டைசோடியம் பைரோ பாசுப்பேட்டு கிடைக்கிறது. இதன் விளைவாக கிடைக்கும் பாசுப்பேட்டு எச்சம் சுவைற்று அல்லது விரும்பத்தகாத சுவையுடன் இருக்கிறது. வழக்கமாக மிகவும் இனிமையான கேக்குகளில் டை சோடியம் பைரோபாசுபேட்டு பயன்படுத்தப்படுகிறது, இது அந்த விரும்பத்தகாத சுவையை மறைக்கிறது.\n\nடைசோடியம் பைரோபாசுப்பேட்டும் மற்றும் பிற சோடியம் , பொட்டாசியம் பல்பாசுப்பேட்டுகளும் உணவு பதப்படுத்துதலில் பரவலாகப் பயன்படுத்தப்படுகின்றன. ஐரோப்பிய எண் திட்டத்தில், அவை கூட்டாக ஐ 450 என அடையாளப்படுத்தப்படுகின்றன. டைசோடியத்திற்கு ஐ450 (ஏ) என்ற குறியீடு நியமிக்கப்பட்டுள்ளது. அமெரிக்காவில் உணவுப் பயன்பாட்டிற்காக இது பொதுவாக பாதுகாப்பானதென அங்கீகரிக்கப்பட்டுள்ளது . புளித்த வேகவைத்த பொருட்களுக்கு பேக்கிங் சோடாவுடன் வினை புரிவதற்கான ஓர் அமில மூலமாக இது கருதப்படுகிறது.\n\nடைசோடியம் பைரோபாசுப்பேட்டு சில வகையான தயாரிப்புகளில் சுவைக்குப் பின சற்று கசப்பான சுவையை விடுகிறது, ஆனால் \"போதுமான சமையல் சோடாவைப் பயன்படுத்துவதன் மூலமும், கால்சியம் அயனிகள், சர்க்கரை அல்லது சுவைகளின் மூலத்தையும் சேர்ப்பதன் மூலம் டைசோடியம் பைரோபாசுப்பேட்டின் சுவையை மறைக்க முடியும். உருளைக் கிழங்கு பதப்படுத்தல் செயல்முறையில் இச்சேர்மம் பயன்படுத்தப்படுகிறது.\n\nதோல் பதப்படுத்தலில் செயலாக்கத்தின் போது மறைந்திருக்கும் இரும்பு கறைகளை அகற்ற இது பயன்படுத்தப்படுகிறது. ஐதரசன் பெராக்சைடு கரைசல்களை ஒடுக்கமடையாமல் தடுத்து நிலைப்படுத்த இது உதவுகிறது. பால் உற்பத்தி பயன்பாடுகள் சிலவற்றிலும் சல்பாமிக் அமிலத்துடன் சேர்த்து இதைப் பயன்படுத்தலாம். பல்லில் படர்ந்திருக்கும் சீமைச் சுண்ணாம்பு போன்ற பொருளை அகற்ற பற்பசைகளிலும் டைசோடியம் பைரோபாசுப்பேட்டு பயன்படுத்தப்படுகிறது. பன்றி இறைச்சி மற்றும் கோழி இறைச்சி தயாரிப்பில் முடி மற்றும் வெண் செதிள் துணுக்குகள் ஆகியவற்றை அகற்றவும் டைசோடியம் பைரோபாசுப்பேட்டு உதவுகிறது.\n\nSection::::பாதுகாப்பு.\nசுண்டெலிகளுக்கு வாய்வழியாக கொடுக்கப்படும்பொது இதன் உயிர் கொல்லும் அளவு கிலோ கிராமுக்கு 2650 மில்லி கிராம் ஆகும். தோல் மற்றும் கண்களில் எரிச்சலுண்டாக்கும் என்பதால் கவனமுடன் கையாள்வது அவசியமாகும். அதிகமான நீரில் கழுவுதலும் மருத்துவ உதவியும் உடனடி முதலுதவி நடவடிக்கைகளாகும்.\n"}
{"id": "463327", "url": "https://ta.wikipedia.org/wiki?curid=463327", "title": "டைசோடியம் டெட்ராகார்பனைல்பெர்ரேட்டு", "text": "டைசோடியம் டெட்ராகார்பனைல்பெர்ரேட்டு\n\nடைசோடியம் டெட்ராகார்பனைல்பெர்ரேட்டு \"(Disodium tetracarbonylferrate)\" என்பது Na[Fe(CO)] என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். டைசோடியம் இரும்பு டெட்ராகார்பனைல், கோல்மேன் வினையாக்கி என்ற பெயர்களாலும் இச்சேர்மம் அழைக்கப்படுகிறது. எப்போதும் இச்சேர்மம் ஒரு கரைப்பானேற்றியாகவே பயன்படுத்தப்படுகிறது. சோடியம் நேர்மின் அயனியுடன் பிணையக்கூடிய டெட்ரா ஐதரோபியூரான் அல்லது டைமெத்தாக்சியீத்தேன் போன்ற சேர்மங்களுடன் சேர்த்து இச்சேர்மத்தைப் பயன்படுத்தப்படுவது இதற்கான ஓர் உதாரணமாகும் . முக்கியமாக ஆல்டிகைடுகள் தயாரிப்பில் டைசோடியம் டெட்ராகார்பனைல்பெர்ரேட்டு பெரிதும் பயன்படுகிறது . ஆக்சிசன் உணரியான நிறமற்ற இத்திண்மம் ஒரு வினைப்பொருளாக கரிம உலோக வேதியியல் மற்றும் கரிமவேதியியல் ஆய்வுகளில் பெரிதும் பயன்படுகிறது. ஆனால் வர்த்தக ரீதியாக இச்சேர்மம் அதிகப் பயன்பாட்டில் இல்லை. காற்றில் இச்சேர்மம் தானாகவே தீப்பற்றி எரியும் தன்மை கொண்டதாகும்.\n\nSection::::கட்டமைப்பு.\n[Fe(CO)] ஈரெதிர்மின் அயனி டெட்ரா கார்பனைல் நிக்கல் (Ni(CO)) சேர்மத்துடன் ஒத்த எலக்ட்ரான் அமைப்பை கொண்டுள்ளது. நான்முகிக் கட்டமைப்பை இதன் உப்புகள் ஏற்பதில்லை.\n\nடைசோடியம் டெட்ராகார்பனைல்பெர்ரேட்டு பொதுவாக சோடியம் நேர்மின் அயனியுடன் அணைவுச் சேர்மமாக்கப்பட்டு டையாக்சேனுடன் சேர்த்து பயன்படுத்தப்படுகிறது, இந்த டையாக்சேன் கரைபொருளானது கோல்மன் வினையாக்கியின் மறு உருவாக்கம் என அழைக்கப்படுகிறது.. டெட்ராகார்பனைல்பெர்ரேட்டு ஈரெதிர்மின் அயனி நான்முகி வடிவத்தில் காணப்படுகிறது..\n\nSection::::தயாரிப்பு.\nஇரும்பு பெண்டாகார்பனைலுடன் சோடியம் இரசக்கலவையைச் சேர்த்து முதலில் தேவையான வினையாக்கி தயாரித்துக் கொள்ளப்படுகிறது. சோடியம் நாப்தீனைடை ஓர் ஒடுக்கும் பொருளாகப் பயன்படுத்தி நவீன தயாரிப்பு முறையில் டைசோடியம் டெட்ராகார்பனைல்பெர்ரேட்டு தயாரிக்கப்படுகிறது. வினையில் பயன்படுத்தும் இரும்பு பெண்டாகார்பனைல் சேர்மத்தின் தரத்தைப் பொறுத்து உற்பத்தியாகும் விளை பொருளின் உற்பத்தி திறன் அமைகிறது\n\nசோடியம் உலோகத்தை குறைவாகப் பயன்படுத்தப்படும்போது ஒடுக்க வினையில் ஆக்டாகார்பனைல் டைபெர்ரேட்டு கிடைக்கிறது.:\n\nமற்ற ஒடுக்கும் முகவர்களும் இவ்வினையில் செயலாற்றுகின்றன. இரும்பு(III) குளோரைடு(FeCl).சேர்மத்தைப் பயன்படுத்தி கோல்மன் வினையாக்கியை தயாரித்தல் மற்றொரு தயாரிப்பு முறையாகும்.\n\nகுறிப்பாக உரிய வினையாக்கிகள் இல்லாத நிலையில் கோல்மனின் வினையாக்கியை தயாரிப்பதற்கு இந்த தொகுப்பு வினை பாதைகள் மிகவும் பயனுள்ளதாக இருக்கும்.\n\nSection::::வினைகள்.\nமுதல்நிலை ஆல்கைல் புரோமைடுகளை அவற்றுடன் தொடர்புடைய ஆல்டிகைடுகளாக இரண்டு படிநிலை ஓரு குடுவை வினைக்கு பயன்படுத்துவதற்கே இவ்வினைக்காரணி முதலில் விவரிக்கப்பட்டது.:\n\nவினையில் ஈடுபடும் கரைசல் பின்னர் வரிசை முறைப்படி சூடாக்கப்பட்டு வினைபடுத்தப்படுகிறது. முதலில் டிரைபீனைல்பாசுபீனுடனும் (PPh) அதைத் தொடர்ந்து அசிட்டிக் அமிலத்துடனும் தொடர் வினையில் ஈடுபடுத்தப்பட்டு ஆல்டிகைடு உருவாக்கப்படுகிறது.(RCHO).\n\nஅமில குளோரைடுகளை ஆல்டிகைடுகளாக மாற்றவும் டைசோடியம் டெட்ராகார்பனைல்பெர்ரெட்டு பயன்படுத்தப்படுகிறது. இத்தயாரிப்பு வினை இரும்பு (அசைல்) அணைவுச் சேர்மம் வழியாக நிகழ்கிறது.\n\nஆல்கைல் ஆலைடுகளுடன் டைசோடியம் டெட்ராகார்பனைல்பெர்ரெட்டு வினைபுரிந்து ஆல்கைல் அணைவுச் சேர்மங்களை தருகிறது. \n\nஇத்தகைய இரும்பு ஆல்கைல்களை அவற்றுடன் தொடர்பு கொண்ட கார்பாக்சிலிக் அமிலம் மற்றும் அமில ஆலைடுகள் உருவாக்கப்படுகின்றன:\n\nஇலித்தியம் அல்லது கோபால்ட்டு தனிமத்தை வினையில் சேர்த்தால் [LFe(CO)(C(O)R)]Na என்ற அணைவுச் சேர்மம் கிடைக்கும். பின்னர் ஆல்க்கைல் ஆலைடு (RX) சேர்க்கப்பட்டு RC(O)R சேர்மத்தை தயாரிக்க முடியும்.\n\nடெட்ராகார்பனைல் பெர்ரேட்டு ஈரெதிர்மின் அயனி ஒரு சக்தி வாய்ந்த மின்னணு மிகுபொருளாகும். இதன் முதன்மை பயன்பாடு ஆலைடு சேர்மங்களின் பண்புகளை செயல்படுத்துவதாகும். \n"}
{"id": "463329", "url": "https://ta.wikipedia.org/wiki?curid=463329", "title": "இஞ்சியோன் (திரைப்படம்)", "text": "இஞ்சியோன் (திரைப்படம்)\n\nஇஞ்சியோன் (ஆங்கிலம்: Inchon)கொரியப் போரின் திருப்புமுனையாகக் கருதப்படும் இஞ்சியோன் போரைப் பற்றி 1981 இல் வெளிவந்த போர் திரைப்படம் ஆகும். இப்படத்தை தெரன்ஸ் இயங் இயக்கியுள்ளார் மற்றும் \"ஒருங்கிணைப்பு இயக்க\"த்தின் நிறுவனர் சன் மியுங் மூன் இடை தயாரிக்க நிதியுதவி அளித்தார். இதில் இலாரன்ஸ் ஆலிவர் தளபதி டக்ளஸ் மாக்ஆர்தராக நடித்துள்ளார். 1950 ஆம் ஆண்டில் தென் கொரியாவின் இஞ்சியோனில் எதிர்பாராதவிதமாக நிலம் மற்றும் நீர் இரண்டிலும் அமெரிக்கா தனது படையை இறக்கியத அடிப்படையாகக் கொண்டு படமாக்கப்பட்டது.. சாக்குலின் பிஸ்ஸெட், பென் கஸ்ஸாரா, தோஷிரோ மிபூன் மற்றும் ரிச்சர்ட் ரவுண்ட்டிரீ ஆகியோரும் இதில் நடித்திருந்தனர். இது தென் கொரியா, கலிபோர்னியா, இத்தாலி, அயர்லாந்து மற்றும் ஜப்பான் ஆகிய நாடுகளில் படமாக்கப்பட்டது. \n\n\"இஞ்சியோனின் கதை என்பது\" இராணுவ நடவடிக்கை மற்றும் மனித நாடகம் இரண்டும் அடங்கும். கதாபாத்திரங்கள் ஆபத்தை எதிர்கொள்கின்றன மற்றும் பல்வேறு தனிப்பட்ட மற்றும் வியத்தகு சூழ்நிலைகளில் ஈடுபடுகின்றன. தென் கொரியாவைக் காப்பாற்றியதாகக் கருதப்படும் இஞ்சியோன் போரில் வட கொரியப் படைகளுக்கு எதிரான அமெரிக்க வெற்றியுடன் படம் முடிகிறது. இந்தப் படம் தயாரிக்க 46 மில்லியன் செலவானது மற்றும் தயாரிப்பின் போது பல சிக்கல்களை எதிர்கொண்டது, இதில் ஒரு சூறாவளி மற்றும் ஒரு நடிகரின் மரணம் ஆகியவை ஆகியவையும் அடங்கும். \"ஒருங்கிணைப்பு இயக்கம்\" மற்றும் அமெரிக்க ஐக்கிய நாடுகளில் இராணுவம் ஆகிய இரண்டும் படப்பிடிப்பின் போது பணியாளர்களை துணை நடிகர்களாக வழங்கின. \n\nஇந்தப் படம் 1982 செப்டம்பரில் அமெரிக்காவிலும் கனடாவிலும் திரையரங்கில் வெளியிடப்பட்டது, பின்னர் திரைப்பட நுழைவு சீீட்டு விற்பனை குறைவாக இருந்ததால் விரைவாக திரும்பப் பெறப்பட்டது. இது சில நேரங்களில் தொலைக்காட்சியில் ஒளிபரப்பப்பட்டாலும், இது ஒருபோதும் வீடுகளில் காணொளியாக வெளியிடப்படவில்லை. இது 1982 ஆம் ஆண்டில் வெளிவந்த திரைப்படங்களில் மிகப்பெரிய நிதி இழப்பை ஏற்படுத்திய ஒரு படமாகும். அந்த நேரத்தில் விமர்சகர்கள் தொடர்ந்து மோசமான மதிப்புரைகளை வழங்கினர், பின்னர் \"நியூஸ் வீக்\", \"டிவி கைடு\" மற்றும் கனடியன் பிரஸ் உள்ளிட்ட வர்ணனையாளர்கள் எல்லா நேரத்திலும் மோசமான படங்களில் \"இஞ்சியோனை\" வகைப்படுத்தியுள்ளனர். \n\nSection::::கதை.\n1950 செப்டம்பர் 15 லிருந்து19 வரை நடந்த கொரியப் போரின் போது இஞ்சியோன் போரை இந்த படம் சித்தரிக்கிறது, இது போரின் திருப்புமுனையாக கருதப்படுகிறது. இப்படத்தின் கதாநாயகன் தளபதி டக்ளஸ் மாக்ஆர்தர் ஆவார், இவர் 1950 ஆம் ஆண்டில் இஞ்சியோனில் எதிர்பாராதவிதமாக நிலம் மற்றும் நீர் இரண்டிலும் அமெரிக்காவின் இராணுவத்தை வழிநடத்தினார். இந்த படத்தின் ஒரு துணைக்கதையாக ஒரு அமெரிக்க தம்பதியினர் யுத்தம் காரணமாக தங்கள் உறவில் சந்திக்கும் சிரமங்களைப் பற்றி கதை சொல்கிறது. \n\nSection::::தயாரிப்பு.\n\"இஞ்சியோனுக்கு\" சன் மியுங் மூன் மற்றும் ஜப்பானிய செய்தித்தாள் வெளியீட்டாளர் மிட்சுஹாரு இஷி ஆகியோர் நிதியளித்தனர். படத்தின் தயாரிப்பில் ஆரம்பத்திலிருந்தே மூன் ஈடுபட்டிருந்தார். ஜப்பானில் \"ஒருங்கிணைப்பு இயக்க\"த்தின் உறுப்பினரும் மூனின் நண்பருமான இஷி, படத்தின் தயாரிப்பாளராக பணியாற்றினார்; மற்றும் மூன், \"கொரிய சிறப்பு ஆலோசகர்\" என்று புகழ் பெற்றிருந்தாலும், இஷியின் திரைப்பட தயாரிப்பு நிறுவனமான ஒன் வே புரொடக்ஷன்ஸுக்கு 30 மில்லியனை வழங்கினார். திரைப்படத்தின் நிதியுதவி மற்றும் அதன் தயாரிப்பின் பின்னணியில் தான் இருப்பதை பொதுமக்கள் அறிந்து கொள்வதை மூன் ஆரம்பத்தில் விரும்பவில்லை.இப்படத்தை உருவாக்க கடவுளால் அறிவுறுத்தப்பட்டதாக இஷி கூறினார். இணை தயாரிப்பாளரும் அமெரிக்காவின் ஒருங்கிணைப்பு தேவாலயத்தின் உறுப்பினருமான ராபர்ட் ஸ்டாண்டர்டால் கூடுதல் நிதி வழங்கப்பட்டது.\n"}
{"id": "463332", "url": "https://ta.wikipedia.org/wiki?curid=463332", "title": "சோடியம் அலுமினேட்டு", "text": "சோடியம் அலுமினேட்டு\n\nசோடியம் அலுமினேட்டு \"(Sodium aluminate)\" என்பது NaAlO என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். பல்வேறு தொழில்துறை மற்றும் தொழில் நுட்பப் பயன்பாடுகளைக் கொண்ட சோடியம் ஐதராக்சைடு காரத்தை தயாரிப்பதற்கு உதவும் ஒரு திறனுள்ள மூலப்பொருளாக இது கருதப்படுகிறது. தூய்மையான நிரற்ற சோடியம் அலுமினேட்டு வெண்மை நிறத்தில் படிகத் திண்மமாகக் காணப்படுகிறது. இதனுடைய மூலக்கூற்று வாய்ப்பாடு NaAlO2, NaAl(OH)4 (நீரேறியது), Na2O•Al2O3, அல்லது Na2Al2O4 என்று பல்வேறு விதமாக குறிக்கப்படுகிறது. வர்த்தக முறையிலான சோடியம் அலுமினேட்டு நீர்மம் அல்லது திண்ம நிலையில் கிடைக்கிறது.\nதொடர்புடைய பிற சேர்மங்கள் சில சமயங்களில் சோடியம் அலுமினேட்டு என்ற பெயரால் அழைக்கப்படுகின்றன. இவை சோடியம் ஆக்சைடு மற்றும் அலுமினியம் ஆக்சைடுகள் வினை புரிவதால் Na5AlO4 கிடைக்கிறது. இதில் வெவ்வேறான AlO45− எதிர்மின் அயனிகள், Na7Al3O8, மற்றும் அணைவு பல்பகுதி எதிர்மின் அயனியைக் கொண்டுள்ள Na17Al5O16 மற்றும் ஒரு காலத்தில் தவறுதலாக பீட்டா-அலுமினா என்று கருதப்பட்ட அலுமினியம் ஆக்சைடின் ஒரு நிலையான NaAl11O17 போன்ற வகைகள் காணப்படுகின்றன.\n\nSection::::கட்டமைப்பு.\nநீரற்ற சோடியம் அலுமினேட்டு, NaAlO 2, மூலையில் இணைக்கப்பட்ட ALO 4 நான்முகியுடன் ஒரு முப்பரிமாண கட்டமைப்பை கொண்டுள்ளது. நீரேறிய வடிவமான NaAlO 2 • 5/4H 2 O என்ற வடிவத்தில் AlO 4 நான்முகி அடுக்குகள் வளையங்களாக இணைந்துள்ளன மற்றும் அடுக்குகள் சோடியம் அயனிகளுடன் நீர் மூலக்கூறுகளால் ஒன்றிணைக்கப்படுகின்றன, அவை AlO 4 சேர்மத்திலுள்ள நான்முகியில் ஆக்சிசன் அணுக்களுடன் ஐதரசன் பிணைப்பை ஏற்படுத்துகின்றன.\n\nSection::::பெருமளவில் தயாரித்தல்.\nஅலுமினியம் ஐதராக்சைடை சோடியம் ஐதராக்சைடு கரைசலில் கரைத்து சோடியம் அலுமினேட்டு பெருமளவில் தயாரிக்கப்படுகிறது. அலுமினிய ஐதராக்சைடு ( கிப்சைட் ) 20-25% நீரிய சோடியம் ஐதராக்சைடு கரைசலில் அதன் கொதி நிலைக்கு அருகிலுள்ள வெப்பநிலையில் கரைக்க முடியும்.. அதிக செறிவூட்டப்பட்ட NaOH கரைசல்களின் பயன்பாடு அரை-திண்ம பொருட்கள் தயாரிப்புக்கு வழிவகுக்கிறது. இந்த செயல்முறையை நிக்கல் அல்லது எஃகு உலோகத்தால் ஆன நீராவியால் சூடுபடுத்தக்கூடிய பாத்திரங்களில் மேற்கொள்ளப்பட வேண்டும், மேலும் அலுமினியம் ஐதராக்சைடு ஒரு கூழாக உருவாகும் வரை சுமார் 50% நீர்த்த சோடியம் ஐதராக்சைடுடன் சேர்த்து வினைபுரிய வைக்க வேண்டும். இறுதி கலவையை ஒரு தொட்டியில் ஊற்றி குளிர்விக்க வேண்டும்; சுமார் 70% NaAlO 2 சேர்மத்தைக் கொண்ட ஒரு திண்ம நிறை பின்னர் உருவாகிறது. நன்றாக நொறுக்கப்பட்ட பிறகு, இந்த தயாரிப்பு ஒரு சுழலும் அடுப்பில் நீர் நீக்கம் செய்யப்படுகிறது. இதன் விளைவாக 90% NaAlO 2 மற்றும் 1% நீர், மற்றும் 1% தனி NaOH போன்றவை உருவாகின்றன.\n\nஇருப்பினும் கரைசலில் இச்சேர்மம் தயாரிக்கப்படும்போது [Al(OH)] அயனி அல்லது ஒருவேளை [Al(HO)(OH)] அயனியைப் பெற்றிருக்கக் கூடும் \n\nSection::::வினைகள்.\nசோடியம் ஐதராக்சைடு தனிம நிலை அலுமினியத்துடன் வினை புரிந்து சோடியம் அலுமினேட்டு உருவாகிறது, இது ஓர் ஈரியல்பு நிலை உலோகமாகும். இவ்வினை ஓர் உயர் வெப்பம் உமிழ் வினையாகும். வினை தொடங்கியதும் ஐதரசன் வாயுவின் வெளியீடும் உடன் நிகழ்கிறது. வினை சில நேரங்களில் கீழுள்ளவாறு எழுதப்படுகிறது:\n\nSection::::பயன்கள்.\nநீர் சுத்திகரிப்பில் சோடியம் அலுமினேட்டு நீர் மென்மையாக்க அமைப்புகளுக்கு ஒரு இணைப்பாகவும், கூழ்மத்துகள்களை மேம்படுத்துவதற்கான ஓர் உறை பொருள்உதவியாகவும், கரைந்த சிலிக்கா மற்றும் பாசுப்பேட்டுகளை அகற்றவும் பயன்படுத்தப்படுகிறது.\nகட்டுமான தொழில்நுட்பத்தில், கருங்கற் குழம்பை திண்மமாக்கும் செயலை துரிதப்படுத்த முக்கியமாக உறைபனியின் போது வேலை செய்கையில் சோடியம் அலுமினேட்டு பயன்படுத்தப்படுகிறது,\nசோடியம் அலுமினேட்டு காகிதத் தொழிலிலும், தீ செங்கல் உற்பத்தி, அலுமினா உற்பத்தி போன்ற தயாரிப்புகளில் பயன்படுத்தப்படுகிறது.\nசோடியம் அலுமினேட்டு கரைசல்கள் சியோலைட்டுகளின் உற்பத்தியில் இடைநிலைகளாகப் பயன்படுகிறது\n"}
{"id": "463336", "url": "https://ta.wikipedia.org/wiki?curid=463336", "title": "இந்தோனேசியக் கடல் உலகம், ஜகார்த்தா", "text": "இந்தோனேசியக் கடல் உலகம், ஜகார்த்தா\n\nஇந்தோனேசியக் கடல் உலகம் (Sea World Jakarta) அல்லது கடல் உலக அன்கோல் (Sea World Ancol) என்பது இந்தோனேசியாவின் ஜகார்த்தா, வடக்கு ஜகார்த்தாவில் உள்ள ஒரு கடல்சார் அருங்காட்சியகம் ஆகும். இது ஒரு பிரதான தொட்டி, ஒரு சுறா தொட்டி மற்றும் பல தொட்டிகளைக் கொண்டு அமைந்துள்ளது, மேலும் அங்கு வெள்ளை முதலைகளும் கண்காட்சியில் உள்ளன. கடல் உலக அன்கோலின் முதன்மைத்தொட்டி தென்கிழக்கு ஆசியாவின் மிகப்பெரிய நீர்வாழ் விலங்குகளை வளர்க்கின்ற தொட்டியாக அமைந்துள்ளது. இந்தோனேசியக் கடல் அருங்காட்சியகம் செப்டம்பர் 2014 இல் மூடப்பட்டது, ஆனால் மறுபடியும் 17 சூலை 2015 ஆம் நாள் முதல் மீண்டும் பொதுமக்களின் பார்வைக்காகத் திறந்து வைக்கப்பட்டுள்ளது. இந்த அமைப்பின் உரிமையாளர் நிறுவனம் உலகின் மிகப்பெரிய கடல் பூங்காவாக விரிவடையச் செய்வதற்கு நடவடிக்கைகளை மேற்கொண்டு வருகிறது.\n\nSection::::சிறப்பு.\nஇந்தக் கடல் உலகத்தில் இந்தோனேசியாவின் கடல் முழுவதும் காணப்படுகின்ற சிறப்பு வாய்ந்த மற்றும் மாறுபட்ட நிலையில் அமைந்த வெப்பமண்டல கடல் வாழ்வை வெளிப்படுத்தும் வகையில் அமைந்துள்ள ஒரு உயர் தொழில்நுட்ப நவீன பெரிய கடல் பூங்காவாக உள்ளது. அங்குள்ள நன்னீர் பகுதி உலகத்தில் நடந்து செல்லும்போதும் சிறிய உலகத்தில் நடந்து செல்லும்போது மிகவும் அழகான மீன் வகைகளைக் காண முடியும். டச்போல் என்கின்ற தொடுகுளத்தில் கடல்வாழ்வின் நெருக்கத்தினை மிகவும் எளிதாக உணர முடியும். கீழே குழாயின் வழியாக உள்ளே செல்லும் ஒரு திரையரங்கத் திரை போன்ற அமைப்பு கடலின் ஆழத்தில் நகர்கின்ற சூழலில் கடலின் அடியே காணப்படுகின்ற வாழ்க்கையின் இயற்கையான அனுபவத்தை முழுமையாக பார்வையாளர்கள் உணர முடியும். இந்த பெரிய காட்சியகம் அங்கே பார்வையிட வருகின்ற பார்வையாளர்களுக்கு 4,000 மீன் வகைகளையும், 300 இனங்களைச் சேர்ந்த சுறா வகைகளையும் காண முடியும். கடல் உலகத்தில் பல வகையான, கண்ணுக்கு விருந்தானவை காணப்படுகின்றன. அங்கு ஒரு டால்பின் கண்காட்சி நடத்தப்படுகிறது. அந்தக் கண்காட்சி மிகவும் பிரபலமானதாகக் கருதப்படுகிறது. உலகம் முழுவதிலும் பரந்து காணப்படுகின்ற பலவகையான கடல்வாழ் இனங்கள் இங்கு காட்சிக் கூடத்தில் காண முடியும். பார்வையாளர்களில் சிலர் இதனை செந்தோசாத் தீவு என அழைக்கப்படுகின்ற தீவினை விடவும் மிகவும் சிறப்பாகக் கருதுகின்றனர். செந்தோசாத் தீவானது சிங்கப்பூரில் அமைந்துள்ள மிகவும் புகழ் பெற்ற கேளிக்கைத் தீவாக அறியப்பட்ட இடமாகும். அத்தீவில் செந்தோசா கேளிக்கை உலகம் தவிர, 2 km (1.2 mi) நீளமுடைய கடற்கரை, சிலோசோ கோட்டை, இரண்டு குழிப்பந்தாட்ட மைதானங்கள், மெர்லயன் சிலை, 14 தங்கும் விடுதிகள், மற்றும் யூனிவர்சல் ஸ்டூடியோஸ் அடங்கிய செந்தோசா கேளிக்கை உலகம் ஆகிய சுற்றுலாப் பயணிகளை கவர்ந்திழுக்கின்ற இடங்கள் உள்ளன.\n\nSection::::பூங்கா.\nஇந்தோனேசியாக் கடல் உலகில் பின்வருபவை காட்சியில் உள்ளன.\n\n\nSection::::பார்வையாளர் நேரம்.\nஇந்தோனேசியக் கடல் உலகம் திங்கட்கிழமை முதல் சனிக்கிழமை வரையிலும் நடுப்பகல் 2.00 மணி முதல் இரவு 9.00 மணி வரையிலும், ஞாயிற்றுக்கிழமைகளில் காலை 10.00 மணி முதல் இரவு 9.00 மணி வரை பார்வையாளர்களுக்காகத் திறந்து வைக்கப்பட்டிருக்கும். இந்தக் கடல் உலகத்தைப் பார்வையிடுவதற்கான நுழைவு கட்டணம் வார நாட்களில் 50,000 ஐடிஆர் ( \"5 அமெரிக்க டாலர்\" ) மற்றும் வார இறுதிகளில் 60,000 ஐடிஆர் ( \"6 அமெரிக்க டாலர்\" ) ஆகும்.\n\nSection::::அன்கோல் ட்ரீம்லேண்ட்.\nஇதைப் போலவே இந்தோனேசியாவில் அமைந்துள்ள மற்றொரு கடல்சார் அருங்காட்சியகம் அன்கோல் ட்ரீம்லேண்ட் என்பதாகும். அது இந்தோனேசியாவில் படேமங்கான் என்னுமிடத்திலுள்ள அன்கோல் கேலுராகான் என்னுமிடத்தில் உள்ளது.\n"}
{"id": "463337", "url": "https://ta.wikipedia.org/wiki?curid=463337", "title": "சோடியம் அலுமினியம் ஐதரைடு", "text": "சோடியம் அலுமினியம் ஐதரைடு\n\nசோடியம் அலுமினியம் ஐதரைடு \"(Sodium aluminium hydride)\" என்பது NaAlH என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். சோடியம் டெட்ரா ஐதரோ அலுமினேட்டு என்ர பெயராலும் இச்சேர்மம் அழைக்கப்படுகிற்து. வெண்மை நிறத்துடன் காற்றில் தானே பற்றிக் கொள்ளும் திண்மமான இது டெட்ரா ஐதரோபியூரானில் கரைகிறது. ஆனால் டை எத்தில் ஈதர் அல்லது ஐதரோகார்பன்களில் கரையாது. \nமீட்சியடையக்கூடிய ஐதரசனை சேமிப்பதற்கான ஒரு முகவராக இச்சேர்மம் மதிப்பிடப்பட்டுள்ளது, மேலும் கரிம சேர்மங்களின் வேதியியல் தொகுப்பு தயாரிப்பு முறைகளுக்கான ஒரு முகவராகவும் பயன்படுத்தப்படுகிறது. இலித்தியம் அலுமினியம் ஐதரைடைப் போலவே இதுவும் பிரிக்கப்பட்ட சோடியம் நேர்மின் அயனிகளும் நான்முகி வடிவ அலுமினியம் ஐதரைடு எதிர்மின் அயனிகளும் கொண்ட உப்பு ஆகும் .\nSection::::கட்டமைப்பு.\nகால்சியம் தங்குதேட்டு கட்டமைப்பை ஒத்த சமகட்டமைப்பை சோடியம் அலுமினியம் ஐதரைடும் ஏற்றுக்கொண்டு படிகமாகிறது. இதன்படி நான்முக அலுமினியம் ஐதரைடு மையங்கள் எட்டு ஒருங்கிணைவு சோடியம் நேர்மின் அயனிகளுடன் (Na+) இணைக்கப்பட்டுள்ளன\nSection::::தயாரிப்பு.\nடிரையெத்தில் அலுமினியம் வினையூக்கியைப் பயன்படுத்தி உயர் ஐதரசன் வாயு அழுத்தத்தில் 200 பாகை செல்சியசு வெப்பநிலையில் சோடியம், அலுமினியம், ஐதரசன் ஆகிய தனிமங்கள் சூடுபடுத்தப்பட்டு இச்சேர்மம் தயாரிக்கப்படுகிறது:\n\nசோடியம் மற்றும் பொட்டாசியம் அலுமினியம் ஐதரைடுகளை அலுமினியம் குளோரைடுடன் முறையே சேடியம் ஐதரைடு மற்றும் பொட்டாசியம் ஐதரைடுகளை வினைபுரியச் செய்து தயாரிக்க முடியும். கரிம அலுமினியம் சேர்மங்கள் இவ்வினையை வினையூக்கம் செய்கின்றன.\n\nSection::::வினைகள்.\nஒரு தொங்கலாக டை எத்தில் ஈதரில் சோடியம் அலுமினியம் ஐதரைடு இலித்தியம் குளோரைடுடன் வினைபுரிந்து பிரபலமான வினையாக்கியான இலித்தியம் அலுமினியம் ஐதரைடைக் கொடுக்கிறது. \nநீர் போன்ற புரோட்டான் வழங்கும் கரைப்பான்களுடன் அதி தீவிரமாக கீழ்கண்டவாறு வினையில் ஈடுபடுகிறது. இச்சேர்மம் ஒரு வலிமையான ஒடுக்கும் முகவராகும். \nSection::::பயன்பாடுகள்.\nSection::::ஐதரசன் சேமிப்பு.\nசோடியம் அலானேட்டு ஐதரசன் தொட்டிகளில் ஐதரசனை சேமிக்க ஆராயப்படுகிறது. இதற்கான பொருத்தமான வினைகள் வருமாறு:\n200 பாகை செல்சியசு வெப்பநிலைக்கு சூடுபடுத்தும்போது சோடியம் டெட்ரா ஐதரோ அலுமினேட்டால் 7.4 சதவீத அளவு ஐதரசனை வெளியிட முடியும். ஈர்ப்பு மிக மெதுவாக நிகழ்ந்து ஒரு சேபிப்புத் தொட்டியை நிரப்புவதற்கு பல நிமிடங்களை எடுத்துக் கொள்ளும். வெளியீடு மற்றும் உள்ளீர்ப்பு இரண்டு வினைகளும் தைட்டானியம் உலோகத்தால் வினையூக்கம் செய்யப்படுகின்றன. \nSection::::கரிம வேதியியல் வினைப்பொருள்.\nசோடியம் அலுமினியம் ஐதரைடு ஒரு வலிமையான ஒடுக்கும் முகவராகும். இலித்தியம் அலுமினியம் ஐதரைடு போலவும் டை ஐசோபியூட்டைல் அலுமினியம் போல சில செயல்பாடுகளிலும் இது கரிம வேதியியல் செயல்பாடுகளில் ஈடுபடுகிறது. சோடியம் போரோ ஐதரைடைக்காட்டிலும் மிக அதிக வலிமை கொண்ட ஒடுக்கும் முகவராக இச்சேர்மம் கருதப்படுகிறது. ஏனெனில் இதிலுள்ள அதிக முனைவு அலுமினியம்-ஐதரசன் பிணைப்பு B-H பிணைப்பைக்காட்டிலும் வலிமை குறைந்தாகும். இலித்தியம் அலுமினியம் ஐதரைடு போல இதுவும் எசுத்தர்களை ஆல்க்ககால்களாக குறைக்கிறது. \nSection::::பாதுகாப்பு.\nசோடியம் அலுமினியம் ஐதரைடு மிகவும் எளொதில் தீப்பற்றி எரியக்கூடியதாகும். இது அறை வெப்பநிலையில் வறண்ட காற்றில் வினைபுரியாது, ஆனால் ஈரப்பதத்திற்கு மிகவும் உணர்திறன் கொண்டது. இது தண்ணீருடனான தொடர்பு ஏற்படும்போது பற்றிக்கொள்கிறது அல்லது வெடிக்கிறது. அரிக்கும் தன்மை கொண்டது என்பதால் காற்றுப்புகா கொள்கலன்களில் சேமிப்பது பாதுகாப்பானது ஆகும். தண்ணீர் அல்லது ஆல்ககாலை கவனமுடன் இதனுடன் சேர்த்தால் நடுநிலையாக்கம் செய்யலாம். \n"}
{"id": "463340", "url": "https://ta.wikipedia.org/wiki?curid=463340", "title": "அலுமினியம் காலியம் இண்டியம் பாசுப்பைடு", "text": "அலுமினியம் காலியம் இண்டியம் பாசுப்பைடு\n\nஅலுமினியம் காலியம் இண்டியம் பாசுப்பைடு \"(Aluminium gallium indium phosphide)\" என்பது AlGaInP என்ற மூலக்கூற்று வாய்ப்பாட்டால் விவரிக்கப்படும் ஒரு குறைக்கடத்தி சேர்மமாகும். AlInGaP, InGaAlP, GaInP போன்ற பல வாய்ப்பாடுகளும் இக்குறைக்கடத்தியை குறிப்பிட பயன்படுத்தப்படுகின்றன. பல்-சந்தி சூரிய மின்கலன் மற்றும் ஒளி மின்னணு சாதன்ங்களின் வளர்ச்சிக்கு தொடக்கத்தில் பாதை அமைத்துக் கொடுத்தது இக்குறைக்கடத்திச் சேர்மம் என்று கூறலாம். ஆழமான புற ஊதா முதல் அகச்சிவப்பு வரை நேரடி ஆற்றல் இடைவெளியை இது பரப்புகிறது . \nபல்கட்டமைப்பு ஒளி உமிழ்வை உருவாக்கும் உயர் பிரகாசமுள்ள சிவப்பு ஆரஞ்சு, பச்சை, மஞ்சள் நிற ஒளி-உமிழும் இருமுனையம் எனப்படும் டையோடுகளை பேரளவில் உற்பத்தி செய்ய அலுமினியம் காலியம் இண்டியம் பாசுபைடு இக்குறைக்கடத்திப் பொருள் பயன்படுத்தப்படுகிறது. இருமுனைய சீரொளி உருவாக்கத்திலும் இக்குறைக்கடத்திப் பொருள் பயன்படுகிறது.\n\nSection::::உருவாக்கம்.\nகாலியம் ஆர்சனைடு அல்லது காலியம் பாசுப்பைடின் மீது நல்ல குவாண்டம் கட்டமைப்பை உருவாக்கும் பொருட்டு அலுமினியம் காலியம் இண்டியம் பாசுப்பைடு அடுக்டு பெரும்பாலும் புதிய பல்லினப்படிகவளர்ச்சி மூலம் வளர்க்கப்படுகிறது. \nபல்லினப்படிகவளர்ச்சி என்பது ஒன்றிலிருந்து மற்றொன்று வேறுபட்ட பொருட்களிலிருந்து உருவாக்கப்படும் ஒரு வகையான படிக வளர்ச்சி முறையாகும். பல்லினப்படிக வளர்ச்சி முறையில் படிக அடிமூலக்கூறு தளத்தின் மீது அல்லது வேறுபட்ட பொருளினாலான தளத்தின் மீது ஒரு படிகப்படலம் வளர்கிறது.\nஇந்த தொழில்நுட்பம் பெரும்பாலும் ஒற்றை படிகங்களால் ஒற்றை பரிமாண பார்வை பெற முடியாத பொருட்களின் படிக படங்களை வளர்க்க பயன்படுகிறது.\nநீல மணிக்கல்லின் மீது காலியம் நைட்ரைடை படியவைப்பது பல்லினப்படிகவளர்ச்சி முறைக்கு மற்றொரு எடுத்துக்காட்டாகும் . \nSection::::பண்புகள்.\nஅலுமினியம் காலியம் இண்டியம் பாசுப்பைடு ஒரு குறைக்கடத்தியாகும். இதனுடைய இணைதிறன் பட்டை முழுமையாக நிறைவு பெற்றுள்ளது என்பது இதன் பொருளாகும். கட்புலனாகும் ஒளியை (1.7 எலக்ட்ரான் வோட்டு முதல் 3,1 எலக்ட்ரான் வோல்ட்டு) உமிழ இணைதிறன் பட்டைக்கும் கடத்தல் பட்டைக்கும் இடையிலான ஆற்றல் இடைவெளியின் எலக்ட்ரான் வோல்ட்டு மிகவும் குறைவாக இருந்தால் கூட போதுமானதாகும். அலுமினியம் காலியம் இண்டியம் பாசுப்பைடு குறைகடத்தியின் ஆற்றல் இடைவெளி 1.81 எலக்ட்ரான் வோல்ட்டு முதல் 2 எலக்ட்ரான் வோல்ட்டு ஆகும். சிவப்பு, ஆரஞ்சு அல்லது மஞ்சள் ஒளியை ஒத்திருக்கிறது. எனவேதான் அலுமினியம் காலியம் இண்டியம் பாசுப்பைடினால் தயாரிக்கப்படும் ஒளி உமிழும் டையோடுகள் இந்த வண்ணங்களில் உள்ளன. \n\nSection::::துத்தநாக பிளெண்ட்டு கட்டமைப்பு.\nஓர் அலகுக் கூட்டிற்குள் உள்ள அலுமினியம் காலியம் இண்டியம் பாசுப்பைடின் கட்டமைப்பு துத்தநாக பிளெண்ட்டு கட்டமைப்பு எனப்படுகிறது. எதிர்மின் அயனிகளாலான முக மைய்ய கன சதுரக் கட்டமைப்பு (FCC) அடிப்படையில் துத்தநாக பிளெண்ட்டு/ சிபேலரைட்டு கட்டமைப்பு உருவாகிறது. இதில் நான்கு சமச்சீரற்ற அலகுகள் ஓர் அலகு கூட்டிற்குள் உள்ளன. நான்முகியின் துளைகளில் ஒரு பாதியை ஆக்கிரமித்துள்ள எதிர்மின் அயனிகள் மற்றும் நேர்மின் அயனிகளின் முக மைய கனசதுரத்தின் அணிவகுப்பு வரிசையாக இது கருதப்படுகிறது. இதன் ஒவ்வோர் அயனியும் 4-ஒருங்கிணைப்பு மற்றும் உட்புற நான்முகி வடிவவியலைக் கொண்டுள்ளன. துத்தநாக கலப்பு அதன் சொந்த எதிர்வகையாகும். அலகுக்கூட்டிலுள்ள எதிர்மின் அயனி மற்றும் நேர்மின் அயனியின் நிலைகளை நம்மால் மாற்றவியலும். உண்மையில் துத்தநாகம் மற்றும் கந்தகம் இரண்டையும் கார்பனால் மாற்றுவது வைரத்தின் கட்டமைப்பை அளிக்கிறது!.\nSection::::பயன்கள்.\nஅலுமினியம் காலியம் இண்டியம் பாசுப்பைடு குறைக்கடத்தியை கீழ்கண்ட இடங்களில் பயன்படுத்தலாம். \n•அதிக பிரகாசத்துடன் ஒளி உமிழும் டையோட்கள்\n•டையோடு சீரொளிகள் (சீரொளி இயக்க மின்னழுத்தத்தைக் குறைப்பவை) \n•நல்ல குவாண்டம் அமைப்புகள். \n•திறனுள்ள சூரிய மின்கலங்கள். ஐந்து சந்தி கட்டமைப்பில், அதிக அலுமினிய உள்ளடக்கம் கொண்ட அலுமினிய காலியம் இண்டியம் பாசுப்பைட்டைப் பயன்படுத்துவது, 40% க்கும் மேலான செயல்திறன் கொண்ட மின்கலங்களுக்கு வழிவகுக்கும் . \nSection::::அலுமினியம் காலியம் இண்டியம் பாசுப்பைடு சீரொளி.\nஒரு டையோடு சீரொளி ஒரு குறைக்கடத்தி பொருளைக் கொண்டிருக்கும். இதில் ஒரு பி-என் சந்தி செயல்படும் ஊடகத்தை உருவாக்குகிறது. இதன் ஓளியியல் கருத்து பொதுவாக சாதன அம்சங்களின் பிரதிபலிப்புகளால் வழங்கப்படுகிறது. அலுமினியம் காலியம் இண்டியம் பாசுப்பைடு டையோடு ஒளிக்கதிர்கள் 0.63-0.76 μm அலைநீளங்கள் கொண்ட காணக்கூடிய மற்றும் அருகிலுள்ள அகச்சிவப்பு ஒளியை வெளியிடுகின்றன AlGaInP டையோடு ஒளிக்கதிர்களின் முதன்மை பயன்பாடுகள் ஒளியியல் வட்டு படிப்பான்கள், சீரொளி சுட்டிகள் மற்றும் வாயு உணரிகள் இத்துடன் ஒளியியல் ஏற்றம் மற்றும் இயந்திரமாக்கல் ஆகியவற்றில் பயன்படுகின்றன. \nSection::::ஒளி உமிழும் டையோடு.\nAlGaInP குறைக்கடத்தியை ஒளி உமிழும் டையோடாகப் பயன்படுத்தலாம். ஒளி உமிழும் டையோடு ஒரு பி.என் சந்திப்பால் ஆனது, அதில் பி-வகை மற்றும் என்-வகை குறைக்கடத்திகள் உள்ளன. இந்த பி.என் சந்திப்பில், பி- வகை AlGaIn, மற்றும் என் - வகை பாசுப்பைடு ஆகும். ஒரு ஒளி உமிழும் டையோடு குறைக்கடத்தியில் பயன்படுத்தப்படும் பொருள் அதன் நிறத்தை தீர்மானிக்கிறது.\nதற்போது லைட்டிங் அமைப்புகளுக்குப் பயன்படுத்தப்படும் இரண்டு முக்கிய வகை ஒளி உமிழும் டையோடுகளில் AlGaInP குறைக்கடத்தியும் ஒன்றாகும். மற்றொரு குறைக்கடத்தி இண்டியம் காலியம் நைட்ரைடு (InGaN) ஆகும்.\nஇந்த உலோகக் கலவைகளின் கலவையில் மேற்கொள்ளப்படும் சிறிய மாற்றங்கள் உமிழும் ஒளியின் நிறத்தை மாற்றுகின்றன.\nசிவப்பு, ஆரஞ்சு மற்றும் மஞ்சள் ஒளி உமிழும் டையோடுகளுக்கு அலுமினியம் காலியம் இண்டியம் பாசுப்பைடு உலோகக் கலவையைப் பயன்படுத்தலாம். \nபச்சை, நீலம் மற்றும் வெள்ளை ஒளி உமிழும் டையோடுகளுக்கு இண்டியம் காலியம் நைட்ரைடு உலோகக் கலவையைப் பயன்படுத்தலாம். \nAlGaInP குறைக்கடத்தியின் நச்சுயியல் பண்புகள் முழுமையாக ஆராயப்படவில்லை. இதன் தூசி தோல், கண்கள் மற்றும் நுரையீரலில்களில் எரிச்சலூட்டுகிறது. டிரைமெத்தில் இண்டியம், டிரைமெத்தில் காலியம் மற்றும் பாசுப்பைன் போன்றஅலுமினியம் இண்டியம் காலியம் பாசுபைடு மூலங்களின் சுற்றுச்சூழல் சுகாதாரம் மற்றும் பாதுகாப்பு அம்சங்கள் மற்றும் நிலையான கரிம உலோக ஆவி நிலை படிக வளர்ப்பு தரத்தின் தொழில்துறை சுகாதார கண்காணிப்பு ஆய்வுகள் போன்றவை சமீபத்தில் ஒரு மதிப்பாய்வில் தெரிவித்துள்ளன. AlGaInP சீரொளியின் வெளிச்சம் ஆய்வக எலிகளில் தோல் காயங்களை மெதுவாக குணப்படுத்துவதோடு தொடர்பு கொண்டுள்ளன என்று அந்த ஆய்வு முடிவுகள் தெரிவிக்கின்றன.\n"}
{"id": "463342", "url": "https://ta.wikipedia.org/wiki?curid=463342", "title": "கரிமகாட்மியம் சேர்மம்", "text": "கரிமகாட்மியம் சேர்மம்\n\nகரிமகாட்மியம் சேர்மம் \"(Organocadmium compound)\" என்பது கார்பனும் காட்மியமும் வேதியியல் பிணைப்பால் பிணைக்கப்பட்டு உருவாகும் ஒரு கரிம வேதியியல் சேர்மமாகும். கரிமகாட்மியம் சேர்மங்களின் இயற்பியல் பண்புகள், தயாரிப்பு முறைகள், வேதி வினைகள், பயன்கள் ஆகியவற்றைப் பற்றி கரிமகாட்மியம் வேதியியல் விவரிக்கிறது . துத்தநாகம், பாதரசம் போன்ற நெடுங்குழு 12 தனிமங்களுடன் காட்மியம் அதன் பண்புகளை பகிர்ந்து கொள்கிறது. இவற்றுடன் தொடர்புடைய தனிமங்களின் வேதியியல் பொதுவானதாகும். டைமெத்தில்காட்மியம் 213 பைக்கோமீட்டர் நீளமுள்ள கார்பன்-காட்மியம் பிணைப்பால் நேரியல் மூலக்கூறாகப் பிணைக்கப்பட்டுள்ளது ref></ref>. அனைத்து கரிமகாட்மியம் சேர்மங்களும் காற்று, ஒளி மற்றும் ஈரப்பத உணரிகளாகும். \nSection::::தயாரிப்பு.\nமுதலாவது கரிமகாட்மியம் சேர்மங்களான டைமெத்தில்காட்மியம் (CH3-Cd-CH3) மற்றும் டையெத்தில்காட்மியம் (CH3CH2-Cd-CH2CH3) போன்றவை 1917 ஆம் ஆண்டு எரிக் கிரௌசு என்பவரால் தயாரிக்கப்பட்டது. பொதுவாக கரிமகாட்மியம் சேர்மங்கள் மறு உலோகமேற்றச் செயல்முறை அல்லது ஒரு கரிம உலோக வினையாக்கி மற்றும் காட்மியம் உப்பு இவ்விரண்டுக்கும் இடையே நிகழும் பரிமாற்ற வினை ஆகிய முறைகளில் தயாரிக்கப்படுகிறது\nகாட்மியம் புரோமைடுடன் அதைப்போல இருசமான நிறையளவு கிரிக்னார்டு வினையாக்கியை சேர்த்து வினைபுரியச் செய்தால் டையெத்தில்காட்மியம் உருவாகிறது. டை எத்தில் ஈதரிலுள்ள எத்தில்மக்னீசியம் புரோமைடே கிரிக்னார்டு வினையாக்கியாகும். டையெத்தில் காட்மியம் ஒரு நிறமற்ற எண்ணெய் ஆகும். இதனுடைய உருகுநிலை −21° செல்சியசு வெப்பநிலை ஆகும். . \nபீனைல் இலித்தியம் சேர்மத்துடன் காட்மியம் புரோமைடை சேர்த்து வினைபுரியச் செய்தால் டைபீனைல் காட்மியத்தை தயாரிக்க முடியும். டைபீனைல்காட்மியம் ஒரு திண்மப் பொருளாகும். இதன் உருகுநிலை 174 °செல்சியசு வெப்பநிலையாகும். \nSection::::வினைகள்.\nகரிமகாட்மியம் சேர்மங்களின் செயற்கை பயன்பாடு குறைவாக உள்ளது. அவற்றில் உள்ள ஆல்கைல் குழுக்கள் கரிம துத்தநாக குறைவான அணுக்கரு நாட்டத்தைக் கொண்டுள்ளன. எதிர் மின்னூட்டம் 12 ஆவது குழுவின் கீழே செல்லச் செல்ல குறைந்து கொண்டே போகிறது. இந்த வினைகளுடன் அசைல் குளோரைடுகளை கீட்டோன்களாக மாற்றுவதில் இந்த குறைக்கப்பட்ட வினைத்திறன் நிரூபிக்கப்பட்டுள்ளது. இந்த வினை 1936 ஆம் ஆண்டில் என்றி கில்மனால் கண்டுபிடிக்கப்பட்டது மற்றும் குறைந்த நச்சு கொண்ட குப்ரேட்டுகள் கிடைக்கும் வரை பயன்படுத்தப்பட்டது. மற்ற கரிம உலோக வினையாக்கிகள் உடன் இதுபோன்ற வினை தொடர்புடைய ஆல்ககால்கால் வரை தொடரும். . கொழுப்பு ஒட்டு மொத்த தொகுப்பு வினைக்கு வழிவகுக்கும் படிகளில் ஒன்று மெத்தில் காட்மியம் பயன்படுத்துவதற்கு ஒரு சிறந்த எடுத்துக்காட்டு ஆகும்.\nஒரு கரிம காட்மியத்தின் செயற்கை பயன்பாட்டிற்கான மற்றொரு எடுத்துக்காட்டு, டையைசோ அமைல் காட்மியத்துடன் β- கார்போமெதொக்சி புரோப்பியோனைல் குளோரைடுடன் வினைபுரிந்து மெத்தில் 4-கீட்டோ -7-மெத்திலாக்சானோயேட்டு உருவாகிறது. இது மேலும் கீட்டோன் குழு அல்லது எசுத்தர் குழுவுடன் மேலும் வினைபுரியாது .\nஉப்பு இல்லாமல் வினை மேற்கொள்ளப்பட்டால் இதில் தேர்ந்தெடுப்புத்திறன் உள்ளது. \nதளத்தில் காட்மியம் உப்பிலிருந்து காட்மியம் வினையாக்கி உருவாக்கப்படும் போது அது கீட்டோனாக இருந்தாலும் கூட ஒரு ஆலைடு உப்பு அதை வினைத்திறன் மிக்கதாக ஆக்குகிறது . கரிம துத்தநாகம் சேர்மங்களுடன் ஒப்பிடும்போது அதே உப்பு விளைவைக் காணலாம். \nடைமெத்தில் காட்மியம் கூழ்ம நுண் படிகங்கள் தொகுப்பிலும் பயன்படுத்தப்படுகிறது, இருப்பினும் அதன் நச்சு மற்றும் கொந்தளிப்பான தன்மை காட்மியம் ஆக்சைடு போன்ற காட்மியம் முன்னோடிகளை வேறு இடங்களில் பார்க்க ஆராய்ச்சியாளர்களை வழிநடத்தியது .\nSection::::நச்சுத்தன்மை.\nகாட்மியம் சேர்மங்கள் நச்சுத்தன்மை கொண்டவையாகக் கருதப்படுகின்றன. டைமெத்தில்காட்மியம் சிறுநீரகம், கல்லீரல், மத்திய நரம்பு மண்டலம் மற்றும் சுவாச உறுப்புகளுக்கு உள்ளிழுக்கும்போது நச்சுத்தன்மையை வெளிப்படுத்துகிறது . பொதுவாக காட்மியம் சேர்மங்கள் மனிதர்களுக்கு புற்றுநோய் ஊக்கிகளாக கருதப்படுகின்றன .\n"}
{"id": "463345", "url": "https://ta.wikipedia.org/wiki?curid=463345", "title": "அசிட்டோன் சயனோயைதரின்", "text": "அசிட்டோன் சயனோயைதரின்\n\nஅசிட்டோன் சயனோஐதரின் (Acetone cyanohydrin) என்பது ஒரு கரிமச் சேர்மம் ஆகும், இது மெத்தில் மெதாக்ரிலேட் உற்பத்தியில் பயன்படுத்தப்படுகிறது, இது ஒளி ஊடுருவக்கூடிய நெகிழி பாலிமெதில் மெதாக்ரிலேட்டின் (பி.எம்.எம்.ஏ) ஒற்றைப்படி ஆகும், இது அக்ரிலிக் என்றும் அழைக்கப்படுகிறது. இது ஐதரசன் சயனைடை எளிதில் விடுவிக்கிறது, எனவே இது அத்தகைய சேர்மங்கள் தயாரிப்பிற்கான மூலமாக பயன்படுத்தப்படுகிறது. இந்த காரணத்திற்காக, இந்த சயனோஐதரின் அதிக நச்சுத்தன்மையுடையது.\n\nSection::::தயாரிப்பு.\nஆய்வுக்கூடத்தில், இந்தச் சேர்மம் சோடியம் சயனைடை, அசிட்டோனுடன், வினைப்படுத்தி அதைத் தொடர்ந்து அமிலத்தன்மையாக்குதல் மூலம் தயாரி்க்கப்படலாம்:\n\nஅசிட்டோன் சயனோஐதரினின் அதிக நச்சுத்தன்மையைக் கருத்தில் கொண்டு, பெரிய அளவிலான உற்பத்தி, சேமித்து வைப்பது போன்றவற்றைத் தவிர்க்க நுண்வினைஉலை தொழில்நுட்பத்தைப் பயன்படுத்தி ஒரு ஆய்வக அளவிலான உற்பத்தி உருவாக்கப்பட்டுள்ளது. மாற்றாக, ஒரு எளிமைப்படுத்தப்பட்ட நடைமுறையானது, சோடியம் அல்லது பொட்டாசியம் சயனைடை புதிதாகத் தயாரிக்கப்பட்ட அசிட்டோனின் சோடியம் பைசல்பைட்டு சேர்க்கைப் பொருளின் மீது வினைப்படுத்துவதை உள்ளடக்கியுள்ளது. இது குறைந்த தூய்மையான தயாரிப்பை அளிக்கிறது, இருப்பினும் பெரும்பாலான தொகுப்புகளுக்கு ஏற்றது.\n\nSection::::கரிம தொகுப்பு முறை.\nமூன்று கழுத்துடைய, ஒரு திறன் வாய்ந்த கலக்கியுடனான, உருண்டை அடிப்பாகமுள்ள குடுவை, பிரிபுனல் மற்றும் ஒரு வெப்பநிலைமானி ஆகியவை கொண்ட அமைப்பு பயன்படுத்தப்படுகிறது. 1.2 லிட்டர் நீர் மற்றும் 900 மிலி அசிட்டோன் ஆகியவை கலந்த கலவையில் 500 கிராம் தூளாக்கப்பட்ட சோடியம் சயனைடு கலந்த கரைசலானது எடுத்துக் கொள்ளப்படுகிறது. இந்தக் குடுவையானது ஒரு பனிக்கட்டி சூழ் படுகையில் வைக்கப்படுகிறது. கரைசலானது அதிதீவிரமாக கலக்கப்படுகிறது. கரைசலின் வெப்பநிலையானது 15° செல்சியசு அளவில் குறையும் போடு, 2.1 லிட்டர் 40 விழுக்காடு கந்தக அமிலமானது (8.5 மோல்கள்) சிறிது சிறிதாக மூன்று மணி நேரத்திற்கு சேர்க்கப்படுகிறது. கரைசலின் வெப்பநிலையானது 10° செல்சியசு முதல் 20° செல்சியசு என்ற அளவில் நிர்வகிக்கப்படுகிறது. அமிலமானது முழுமையாக சேர்க்கப்பட்ட பின்னர் கலக்குதலானது 15 நிமிடங்களுக்குத் தொடரப்படுகிறது. பின்னர் குடுவையானது உப்பானது பிரியும் பொருட்டு தொந்தரவு செய்யப்படாமல் விட்டு வைக்கப்படுகிறது. வழக்கமாக, அசிட்டோன் சயனோயைதரின் ஒரு படலமாக நீர்ப்படலத்திலிருந்து இறுத்துப் பிரிக்கப்படுகிறது. சோடியம் பைசல்பேட்டானது வடிகட்டுதல் மூலமாக நீக்கப்பட்டு மூன்று முறை 50 மிலி அசிட்டோன் கொண்டு பகுதி பகுதியாக நன்கு கழுவப்படுகிறது. இவ்வாறு அசிட்டோன் கொண்டு கழுவப்பட்ட வடிகட்டப்பட்ட பகுதிகள் ஒருங்கிணைக்கப்பட்டு நீர்க்கரைசலுடன் சேர்க்கப்பட்டு மூன்று முறை 250 மிலி ஈதர் கொண்டு சாரமானது பிரித்தெடுக்கப்படுகிறது. முன்னதாக, பிரித்தெடுக்கப்பட்ட சயனோஐதரினுடன் சேர்க்கப்படுகிறது. பின்னர் நீரற்ற சோடியம் சல்பேட்டு கொண்டு உலர்த்தப்படுகிறது. ஈதர் மற்றும் அசிட்டோன் ஆகியவை வாலைவடித்தல் மூலமாக நீக்கப்படுகின்றன. வீழ்படிவானது குறைவான அழுத்தத்தில் காய்ச்சி வடிக்கப்படுகிறது. குறைந்த கொதிநிலையில் கிடைக்கும் பகுதியானது நீக்கப்படுகிறது. 15 மிமீ அழுத்தத்தில் 78–82° செல்சியசு வெப்பநிலையில் அசிட்டோன் சயனோயைதரின் சேகரிக்கப்படுகிறது.\n\nSection::::வேதிவினைகள்.\nஇலித்தியம் சயனைடின் பின்வரும் தொகுப்பால் விளக்கப்பட்டுள்ளபடி, இது ஐதரசன் சயனைடுக்கு பதிலாக பயன்படுத்தப்படுகிறது:\n\nடிரான்ஸ்ஐதரோசயனேற்றத்தில், ஒரு சமான ஐதரசன் சயனைடின் அசிட்டோன் சயனோயைதிரின் இருந்து மற்றொரு ஏற்பிக்கு மாறுகிறது. மேலும், அசிட்டோனை துனை விளைபொருள் ஆகும். அசிட்டோன் கொண்டு இந்த மாற்றமானது காரத்தால் தூண்டப்படும் ஒரு சமநிலைச் செயல்முறை ஆகும். இந்த வினைகளானவை ஆல்டிகைடு போன்ற உயர்திற ஐதரசன் சயனைடு ஏற்பிகளைின் பயன்பாட்டாலோ அல்லது சிக்க வைக்கும் வினைகளாளோ இயக்கப்படுகிறது. பியூட்டாடையீனின் ஐதரோசயனேற்ற வினையில், மாற்றமானது மீளா வினையாகும்.\n\nஅசிட்டோன் சயனோயைதரின் என்பது மெத்தில் மெதாக்ரிலேட்டுக்கான ஒரு இடைநிலை வழிப்பொருளாகும். சல்பூரிக் அமிலத்துடன் வினைப்படுத்தும் போது மெதாக்ரிலாமைடின் சல்பேட்டு எசுத்தரைக் கொடுக்கும். இதை மெதனாலாக்கம் செய்யும் போது அம்மோனியம் பைசல்பேட்டு மற்றும் மெத்தில் மெதாக்ரிலேட்டைக் கொடுக்கும்.\n\nSection::::இயற்கையில் கிடைக்கும் விதம்.\nமரவள்ளி கிழங்குகள் அசிட்டோஐதரினின் குளுக்கோசைடான லினாமாரினையும், குளுகோசைடினை நீராற்பகுக்கும் நொதியான லினாமாரினேசு கொண்டிருக்கிறது. கிழங்குகளை மாவாக அரைப்பது இந்த சேர்மங்களை விடுவித்து அசிட்டோன் சயனோஐதரினை உற்பத்தி செய்கிறது.\n\nSection::::பாதுகாப்பு.\nஅமெரிக்க அவசரகால திட்டமிடல் மற்றும் அறிவதற்கான சமூக உரிமை சட்டத்தின்படி அசிட்டோன் சயனோஐதரினை மிகவும் அபாயகரமான பொருளாக வகைப்படுத்தப்பட்டுள்ளது. அசிட்டோன் சயனோஐதரினின் முதன்மையான ஆபத்தானது நீருடன் வினைபுரியும் போது எளிதில் சிதைந்து அதிக நச்சுத்தன்மை உடைய ஐதரசன் சயனைடை வெளியிடுவதேயாகும்.\n"}
{"id": "463349", "url": "https://ta.wikipedia.org/wiki?curid=463349", "title": "சம்பூங் பல் பொருள் அங்காடி விபத்து", "text": "சம்பூங் பல் பொருள் அங்காடி விபத்து\n\nசம்பூங்க் பல்பொருள் அங்காடி விபத்து (ஆங்கிலம் : Sampoong Department Store collapse) என்பது ஜூன் 29, 1995 அன்று தென் கொரியாவின் சியோலின் சியோச்சோ-கு மாவட்டத்தில் ஏற்பட்ட ஒரு கட்டுமானத்தில் ஏற்பட்ட தோல்வியாகும். இந்த விபத்து தென் கொரிய வரலாற்றில் ஏற்பட்ட மிகப்பெரிய பேரழிவாகும், இதில் 502 பேர் கொல்லப்பட்டனர் மற்றும் 937 பேர் காயமடைந்தனர். இது நியூயார்க் நகரில் செப்டம்பர் 11 தாக்குதல்களில் நடந்த மிக மோசமான நவீன கட்டிட விபத்து மற்றும் 2013 இல் வங்க தேசத்தின் டாக்கா அருகே சவர் கட்டிடடத்தை வேண்டுமென்றே இடித்தது வரையில் உள்ள கட்டிட விபத்து என்ற இரு விபத்துகளுக்கும் முன்னர் இதுவே மிகப்பெரியதாக இருந்தது.\n\nSection::::பின்னணி.\n1988 கோடைகால ஒலிம்பிக்கிற்கு வழிவகுத்த நிகழ்வுகளில், சியோல் பகுதியில் ஒரு பெரிய வளர்ச்சி ஏற்றம் காணப்பட்டது. அந்த நேரத்தில் சியோலில் திட்டங்களுக்கான ஒப்பந்தங்களில் கையெழுத்திட்ட சர்வதேச கட்டுமான ஒப்பந்தக்காரர்களுக்கு எதிரான தடைகள் காரணமாக, கிட்டத்தட்ட அனைத்து கட்டிடங்களும் தென் கொரிய நிறுவனங்களால் அமைக்கப்பட்டன. இந்த நிறுவனங்கள் பொதுவாக அதிக எண்ணிக்கையிலான திட்டங்களைப் பெற்றதால் கட்டமைப்புகளை விரைவாகக் கட்ட ஆரம்பித்தன.\n\nசம்பூங் குழுமம் 1987 ஆம் ஆண்டில் சம்பூங் பல்பொருள் அங்காடியை நிர்மாணிக்கத் தொடங்கியது, முன்னர் ஒரு நிலப்பரப்பாகப் பயன்படுத்தப்பட்டு வந்தது, கட்டிடத்தின் திட்டங்கள் வூசுங் கட்டுமானத்தால் கட்டப்படும் முதலில் நான்கு தளங்களைக் கொண்ட ஒரு குடியிருப்பாக கட்ட திட்டமிடப்பட்டது. இருப்பினும், கட்டுமானத்தின் போது, கட்டிடத்தின் வருங்காலத் தலைவரான லீ ஜூன் அவர்களால் ஒரு பெரிய பல்பொருள் அங்காடியை உருவாக்க இந்த வரைபடங்கள் மாற்றப்பட்டன. நகரும் படிக்கட்டுகளை நிறுவ பல தூண்களை கட்டுவது மற்றும் ஐந்தாவது மாடியைச் சேர்ப்பது ஆகியவை இதில் அடங்கும். வூசுங் மாற்றங்களைச் செய்ய மறுத்தபோது, லீ எச்சரிக்கைகளை புறக்கணித்து தனது சொந்த கட்டிட நிறுவனத்தை பயன்படுத்தி கட்டுமானத்தை முடித்தார். இந்த கட்டிடம் 1989 இன் பிற்பகுதியில் நிறைவடைந்தது, 1990 ஆம் ஆண்டு ஜூலை 7 ஆம் தேதி சம்பூங்பல்பொருள் அங்காடி பொதுமக்களுக்காக திறக்கப்பட்டது, இது கட்டிடத்தின் ஐந்து ஆண்டுகளில் ஒரு நாளைக்கு 40,000 மக்களை ஈர்த்தது. இந்த கடை ஒரு அறையால் இணைக்கப்பட்ட வடக்கு மற்றும் தெற்கு அலகுகளைக் கொண்டிருந்தது.\n\nSection::::சரிவு.\nஏப்ரல் 1995 இல், தெற்குப் பிரிவின் ஐந்தாவது மாடியின் கூரையில் விரிசல் தோன்றத் தொடங்கியது. லீ மற்றும் அவரது நிர்வாக ஊழியர்கள், மேல் தளத்திலிருந்து அடித்தளத்திற்கு பொருட்கள் மற்றும் கடைகளை நகர்த்த்தினர்.\n\nஜூன் 29 காலை, இப்பகுதியில் விரிசல்களின் எண்ணிக்கை வியத்தகு அளவில் அதிகரித்தது, மேலாளர்கள் மேல் தளத்தை மூடி, காற்றுப் பதனாக்கக் கருவிகளை நிறுத்துமாறு அறிவுறுத்தப்பட்டனர். கட்டிட நிர்வாகம் கட்டிடத்தை மூடவோ அல்லது முறையான வெளியேற்ற உத்தரவுகளை வழங்கவோ தவறிவிட்டது, ஏனெனில் கட்டிடத்தில் வாடிக்கையாளர்களின் எண்ணிக்கை வழக்கத்திற்கு மாறாக அதிகமாக இருந்தது, மேலும் அது அன்றைய வருவாயை இழக்க விரும்பவில்லை. இருப்பினும், நிர்வாகிகள் முன்னெச்சரிக்கையாக வளாகத்தை விட்டு வெளியேறினர். கட்டிட பொறியியல் வல்லுநர்கள் இந்த கட்டமைப்பை ஆய்வு செய்ய அழைக்கப்பட்டபோது, கட்டிடம் இடிந்து விழும் அபாயம் இருப்பதாக ஒரு மேம்போக்கான சோதனையில் தெரியவந்தது.\n\nசுமார் பிற்பகல் 5:00 மணிக்கு( கொரியா நிலையான நேரம் (UTC + 9: 00)), ஐந்தாவது மாடியின் உட்கூரை சரியத் தொடங்கியது, அங்காடி ஊழியர்கள் ஐந்தாவது மாடிக்கு வாடிக்கையாளர் செல்வதைத் தடுத்தனர். விபத்துக்குள்ளான 57 நிமிடங்களுக்கு முன்னர், இந்த அங்காடி நூற்றுக்கணக்கான வாடிக்கையாளர்களால் நிரம்பியிருந்தது, ஆனால் லீ அந்த நேரத்தில் அங்காடியை மூடவில்லை அல்லது பழுதுபார்க்கவில்லை. மாலை 5:52 மணியளவில் கட்டிடம் வெடிக்கும் ஒலிகளை உருவாக்கத் தொடங்கியபோது, தொழிலாளர்கள் அலாரங்களை ஒலிக்கச் செய்து கட்டிடத்தை காலி செய்யத் தொடங்கினர், ஆனால் அது மிகவும் தாமதமானது.\n\nSection::::இன்று தளம்.\nஅங்காடியின் எச்சங்கள் விபத்து மற்றும் மீட்பு நடவடிக்கைகளுக்குப் பிறகு முழுவதும் இடிக்கப்பட்டன; இந்த தளம் பின்னர் 2000 வரை காலியாக இருந்தது. பாதிக்கப்பட்டவர்களின் குடும்பங்கள் அந்த இடத்தில் ஒரு நினைவுச்சின்னம் கட்டப்பட வேண்டும் என்று கோரியது, ஆனால் அதை சியோச்சு மாவட்ட அரசாங்கம் எதிர்த்தது. ஒரு சர்ச்சைக்குரிய நடவடிக்கையில், நினைவுச்சின்னம் வேறொரு இடத்தில் கட்டப்பட்டது மற்றும் இந்த நிலம் ஒரு தனியார் கட்டிடநிறுவனத்திற்கு விற்கப்பட்டது. இடிந்து விழுந்த இடம் இப்போது ஒரு சொகுசு அடுக்குமாடி குடியிருப்பு வளாகமாக உள்ளது. அக்ரோவிஸ்டா அடுக்குமாடி குடியிருப்புகள் என்ற இதன் கட்டுமானம் 2001 இல் தொடங்கி 2004 இல் நிறைவடைந்தது..\n"}
{"id": "463358", "url": "https://ta.wikipedia.org/wiki?curid=463358", "title": "ரேபள்ளே", "text": "ரேபள்ளே\n\nரேபள்ளே (Repalle) என்பது இந்திய மாநிலமான ஆந்திராவின் குண்டூர் மாவட்டத்தில் உள்ள ஒரு நகரமாகும். இந்த நகரம் குண்டூர் மாவட்டத்தில் உள்ள 12 நகராட்சிகளில் ஒன்றாகும். இந்த தெனாலி வருவாய் பிரிவின் நிர்வாகத்தின் கீழ் ரெபள்ளி மண்டலத்தின் தலைமையகம் ஆகும். இது மாநிலத்தின் கடலோர ஆந்திர பிராந்தியத்தில் கிருஷ்ணா நதிக்கு அருகில் அமைந்துள்ளது.\n\nSection::::பெயரின் தோற்றம்.\nரெபள்ளி என்ற பெயர் இரண்டு சொற்களிலிருந்து உருவாகிறது. ரேவு நதி அல்லது ஆற்றங் கரை என்றும், பள்ளே என்பது கிராமம் என்றும் பொருள்படும். முதலில் ரேவப்பல்லே என்று அழைக்கப்பட்ட இந்த பெயர் காலப் போக்கில் ரெபள்ளி என மாற்றமடைந்துள்ளது. \n\nSection::::புவியியல்.\nரெபள்றளி 16.01 ° வடக்கு 80.51 ° கிழக்கு என்ற புவியியல் இருப்பிடத்தில் அமைந்துள்ளது. இந்த நகரம் சராசரியாக 7 மீ (23 அடி) உயரத்தில் உள்ளது. தெனாலி , குண்டூர் மாவட்டத்தில் பாபட்லா மற்றும் கிருஷ்ணா மாவட்டத்தில் மச்சிலிபட்னம் என்பன இந் நகரிற்கு அருகிலுள்ள கிராமங்கள் ஆகும்.\n\nகாலநிலை\n\nரெபள்ளி நகரம் கடற்கரையில் இருந்து 25 கி.மீ தொலைவில் அமைந்துள்ளது. இந்த நகரம் பொதுவாக கோடையில் வெப்பமாகவும், ஈரப்பதமாகவும் இருக்கும். கோடையில் சராசரி வெப்பநிலை 28 - 42 பாகை செல்சியஸ் வரையில் இருக்கும். குளிர்காலம் சராசரியாக 15 முதல் 30 செல்சியஸ் வெப்பநிலை வரை இருக்கும். பருவமழை காலத்தில் சூலை முதல் நவம்பர் வரை பலத்த மழை பெய்யும்.\n\nSection::::புள்ளிவிபரங்கள்.\n2011 ஆம் ஆண்டு மக்கட் தொகை கணக்கெடுப்பின் படி, ரெபள்ளி நகரின் மக்கட் தொகை 50,866 ஆகும். மொத்த மக்கட் தொகையில் 24,385 ஆண்களும், 26,481 பெண்களும் உள்ளனர். 1000 ஆண்களுக்கு 1086 பெண்கள் என்ற பாலின விகிதம் காணப்படுகின்றது. மக்கட் தொகையில் 4,308 பேர் ஆறு வயதிற்கு உட்பட்டவர்கள். அவர்களில் 2,184 ஆண் குழந்தைகளும், 2,124 பெண் குழந்தைகளும் ஆவார்கள். ரெபள்ளி மக்களின் சராசரி கல்வியறிவு விகிதம் 81.32% வீதமாகும். 37,862 கல்வியாளர்கள் உள்ளனர். இது மாநில சராசரியான 67.41% ஐ விட கணிசமாக அதிகமாகும்.\n\nSection::::நிர்வாகம்.\nரிபள்ளி நகராட்சி என்பது இரண்டாம் வகுப்பு நகராட்சியாகும். இது 1965 ஆம் ஆண்டில் நிறுவப்பட்டது. இது 10.97 கிமீ (4.24 சதுர மைல்) பரப்பளவில் பரவியுள்ளது. இது 28 வார்டுகளைக் கொண்டுள்ளது. நகரின் தற்போதைய நகராட்சி ஆணையர் டி.ஸ்ரீனிவாச ராவ் ஆவார். நகராட்சித் துறையானது பொது குழாய்கள், பொது துளை கிணறுகள், வடிகால்கள், சாலைகள், தெரு விளக்குகள், பொது பூங்காக்கள் போன்ற வசதிகளைப் பராமரிக்கிறது. மேலும் மருந்தகங்கள், தொடக்க மற்றும் இடைநிலைப் பள்ளிகள் போன்றவைகளையும் பேணுகின்றது.\n\nSection::::போக்குவரத்து.\nஇந்த நகரத்தின் மொத்த சாலை நீளம் 115.10 கிமீ (71.52 மைல்) ஆகும். ரிபள்ளி பேருந்து நிலையம் ஆந்திர மாநில சாலை போக்குவரத்துக் கழகத்திற்கு சொந்தமானது. அதனால் இயக்கப்படுகிறது. பேருந்து நிலையத்தில் பேருந்துகளை நிறுத்துவதற்கும், பராமரிப்பதற்கும் பேருந்து கொட்டகை பொருத்தப்பட்டுள்ளது. தேசிய நெடுஞ்சாலை 216 ரிபள்ளிக்கு அருகிலுள்ள பெனுமுடி கிராமத்தின் வழியாக செல்கிறது. இது திகமரு மற்றும் ஓங்கோல் ஆகியவற்றை இணைக்கிறது.  \n"}
{"id": "463367", "url": "https://ta.wikipedia.org/wiki?curid=463367", "title": "கிசாடியா பறவைகள் சரணாலயம்", "text": "கிசாடியா பறவைகள் சரணாலயம்\n\nகிசாடியா பறவைகள் சரணாலயம் என்பது இந்தியாவின் குஜராத் மாநிலத்தில் ஜாம்நகர் மாவட்டத்தில் அமைந்துள்ள ஒரு பறவைகள் சரணாலயம் ஆகும். சுமார் 300 வகையான பறவைகளின் வலசை இங்கு பதிவு செய்யப்பட்டுள்ளது.\n\nSection::::சரணாலயம்.\nஇந்த சரணாலயம் நன்னீர் ஏரிகள், உவர் நீர் மற்றும் நன்னீர் சதுப்பு நிலங்களை கொண்டுள்ளது. சரணாலயம் 6.05 கிமீ 2 பரப்பளவில் பரவியுள்ளது. இப்பகுதியில் இந்திய சுதந்திரத்திற்கு முன்பு ரூபரேல் நதியின் நீரை கடலில் நுழைவதற்கு சற்று முன்பு சேமித்து வைப்பதற்காக தடுப்பணை கட்டப்பட்டது. இங்கு மழை மற்றும் நதியின் நன்னீர் ஒரு புறமும், மறுபுறம் கடலின் உவர் நீருமாக தனித்துவமான பகுதி இங்கு உருவாக்கப்பட்டது. கட்ச் வளைகுடாவிலிருந்து பாயும் சிற்றோடைகள் கண்டல் தாவரங்களையும் மற்றும் பிற கடல் தாவரங்களையும் ஆதரிக்கின்றன. சரணாலயத்தின் நிலப் பரப்பில் உள்நாட்டு தாவரங்கள் ஏராளமாகக் காணப்படுகின்றன. இந்த சரணாலயம் கட்ச் வளைகுடாவில் ஜாம்நகர் மாவட்டத்தின் வடகிழக்கு கடலோரப் பகுதியில் ரூபரேல் நதி மற்றும் கலிந்திரியின் நீர்நிலைகளில் அமைந்துள்ளது. இது மிகவும் சிறப்பு வாய்ந்த மற்றும் தனித்துவமான சுற்றுச்சூழல் அமைப்பைக் கொண்டுள்ளது. மேலும் கிசாடியா சரணாலயம் நராரா தீவுக்கு அருகில் அமைந்திருப்பதால் அழகான மற்றும் உயிர் பல்வகைமையுள்ள பவளப்பாறைகளையும் கொண்டுள்ளது. இந்த சரணாலயம் சூரிய உதயத்தையும், சூரிய அஸ்தமனத்தையும் அவதானிப்பதற்கான சிறந்த இடமாகும்.\n\nSection::::இருப்பிடம்.\nகிசாடியா சரணாலயம் ஜாம் நகரில் இருந்து சுமார் 12 கிலோ மீற்றர் தூரத்தில் அமைந்துள்ளது. அருகிலுள்ள விமான நிலையம் ஜாம்நகரில் அமைந்துள்ளது. ஜாம் நகரில் இருந்து தினமும் மும்பைக்கு நேரடி விமானம் உள்ளது. கிசாடியா சரணாலயம் 1982 ஆம் ஆண்டு நவம்பர் 6 அன்று சரணாலயமாக அறிவிக்கப்பட்டது. இது குஜராத்தின் மிகப்பெரிய பறவைகள் சரணாலயமாகும். சரணாலயத்திற்குச் செல்வதற்கு பேருந்துகள் மற்றும் வாடகையுந்துகள் கிடைக்கின்றன. சரணாலயத்திற்குள் செல்ல 3 கி.மீ தூரம் நடந்து செல்ல வேண்டும். இந்த சரணாலயம் இரு முக்கிய பகுதிகளாகப் பிரிக்கப்பட்டுள்ளது. இரு முக்கிய பகுதிகளும் நன்னீர், உவர் நீர் என்பவற்றின் அடிப்படையில் பிரிக்கப்பட்டுள்ளது.\n\nSection::::பறவைகள்.\nகடல் மற்றும் கரையோர பறவைகள் இரண்டையும் இங்கே காணலாம். இங்கே கறுப்பு கழுத்து நாரை, கருங்கொண்டை முக்குளிப்பான், வைரி , புள்ளிகள் கொண்ட இந்திய கழுகு, கரிய அரிவாள் மூக்கன், செம்பருந்து, நீளவால் தாழைக்கோழி, முசல் கின்னாத்தி, பச்சைக்காலி ஆகிய பறவையினங்கள் பொதுவாக காணப்படுகின்றன. மற்ற வனவிலங்குகளில் நீலான், குள்ளநரி , ஓநாய், காட்டுப் பூனை, கீரிப்பிள்ளை , இந்திய முயல் மற்றும் பாம்புகள் என்பனவும் காணப்படுகின்றன.\n\nஅனைத்து வகையான கூடுகளையும் இங்கே காணலாம். மரத்திலும், தரையிலும் கட்டும் கூடுகளையும், தண்ணீரில் மிதக்கும் கூடுகளையும் இங்கே காணலாம்.. வாத்துகளின் சில வகைகள் மிதக்கும் கூடுகளை உருவாக்குகின்றன. இந்தியாவில் எங்கும் எளிதில் காணப்படாத கறுப்பு-கழுத்து நாரைகள் இங்கு ஏராளமாகக் காணப்படுகின்றன.\n\nகிசாடியா பறவைகள் சரணாலயத்திற்கு குறைந்தது 257 முதல் 300 வகையான இடம்பெயரும் பறவைகள் வருகை தருவதாக தகவல்கள் தெரிவிக்கின்றன. பிரபல இந்திய பறவையியலாளர் சலீம் அலி 1984 ஆம் ஆண்டில் சரணாலயத்திற்கு விஜயம் செய்தபோது ​​ஒரே நாளில் 104 பறவை இனங்கள் இருந்ததாக கூறப்படுகிறது.\n\nSection::::சுற்றுலா.\nஇப்போது சுற்றுச்சூழல் சுற்றுலா கிராமமாக மாறியுள்ள சரணாலயத்தை மக்கள் பார்வையிடுகின்றனர். பறவைகளை செப்டம்பர் முதல் பிப்ரவரி-மார்ச் வரை இங்கு காணலாம். 2010 ஆம் ஆண்டு குளிர்காலத்தில் கிசாடியாவில் ஒரு சர்வதேச பறவை பார்வையாளரின் மாநாடு நடைபெற்றது.\n"}
{"id": "463370", "url": "https://ta.wikipedia.org/wiki?curid=463370", "title": "கோலா தீபகற்பம்", "text": "கோலா தீபகற்பம்\n\nகோலா தீபகற்பம் (உருசிய மொழி:Ко́льский полуо́стров, '; '; Northern Sami;; ) என்பது உருசியாவின் வடமேற்கே தொலைவில் உள்ள மூர்மன்சுக் மாகாணத்தின் நிலப்பகுதியை உள்ளடக்கிய உள்ள ஒரு தீபகற்பம் ஆகும். இத்தீபகற்ப பகுதியானது முற்றிலும் ஆர்க்டிக் வட்டத்தின் உள்ளே அமைந்து வடக்கில் பேரன்ட்ஸ் கடல் கிழக்கு மற்றும் தென்கிழக்கில் வெள்ளைக் கடல் ஆகியவை எல்லையாக அமைந்துள்ளது. இந்த தீபகற்பத்தில் மூர்மன்சுக் நகரம் அதிக மக்கள் தொகை கொண்ட மனிதக் குடியேற்றமாகும், இது 2010 மக்கள் தொகை கணக்கெடுப்பின்படி 300,000 க்கும் அதிகமான மக்கள் தொகையைக் கொண்டுள்ளது.\n\nதீபகற்பத்தின் வடக்குப் பகுதியில் கி.மு 7 ஆம் ஆண்டு முதல் கி.மு 5 ஆம் நூற்றாண்டு வரை உள்ள காலகட்டத்திலேயே குடியேற்றம் நிகழ்ந்திருந்தாலும், அதன் பிற பகுதிகள் கி.மு 3 ஆம் நூற்றாண்டு வரை தெற்குப் பகுதியிலிருந்து பல்வேறு மக்களினம் வரத் தொடங்கும் வரை குடியேற்றம் நிகழாமலேயே இருந்துள்ளது. இருப்பினும், கி.மு 1 ஆம் நூற்றாண்டு வரை சமி மக்கள் மட்டுமே பெருமளவில் இருந்தனர். 12 ஆம் நூற்றாண்டில், உருசிய போமோர்ஸ் தீபகற்பத்தின் விளையாட்டு மற்றும் மீன் வளங்களைக் கண்டுபிடித்தபோது இந்நிலை மாறியது. போமர்களைத் தொடர்ந்து  நோவ்கோரோட் குடியரசிலிருந்து கப்பம் சேகரிப்பாளர்கள் பின்பற்றினர். பின்னர் இத்தீபகற்பம் படிப்படியாக நோவ்கோரோடியன் நிலங்களின் ஒரு பகுதியாக மாறியது. எவ்வாறாயினும், 15 ஆம் நூற்றாண்டு வரை நோவ்கோரோடியர்களால் நிரந்தர குடியேற்றங்கள் எதுவும் நிறுவப்படவில்லை.\n\nநோவ்கோரோட் குடியரசு 1471 இல் மாஸ்கோவின் கிராண்ட் டச்சியிடம் தீபகற்பத்தின் கட்டுப்பாட்டை இழந்தது. ஆனால், உருசிய குடியேற்றம் நிறுத்தப்படவில்லை. பல புதிய குடியேற்றங்கள் 16 ஆம் நூற்றாண்டில் நிறுவப்பட்டன. சமி மற்றும் போமோர் மக்கள் அடிமைத்தனத்திற்குள் தள்ளப்பட்டனர். 16 ஆம் நூற்றாண்டின் இரண்டாம் பாதியில், இத்தீபகற்பம் உருசியாவின் சாராட்சி மற்றும் டென்மார்க்-நோர்வே இராச்சியம் ஆகியவற்றுக்கு இடையேயான ஒரு சர்ச்சைக்குரிய பேசுபொருளாக மாறியது, இதன் விளைவாக உருசியாவின் நிலைப்பாடு வலுப்பெற்றது. 19 ஆம் நூற்றாண்டின் முடிவில், பழங்குடி சமி மக்கள் உருசியர்களாலும், புதிதாக வந்துள்ள இஷ்மா கோமி மற்றும் யாரன் மக்கள் (ஒருவகையான கலைமான் தொற்று நோயிலிருந்து தங்களைக் காத்துக் கொள்ள வெண்ளைக் கடலுக்குத் தென் கிழக்கில் உள்ள தங்களின் தாய் நிலப்பகுதியிலிருந்து இடம்பெயர்ந்து வந்தவர்கள்) என்று அழைக்கப்படுபவர்களாலும் வடக்கு நோக்கி செல்ல கட்டாயப்படுத்தப்பட்டனர், இப்பகுதியின் அசலான நிர்வாக மற்றும் பொருளாதார மையம் கோலா, கோலா ஆற்றின் கரையோரத்தில் கோலா விரிகுடாவில் அமைந்துள்ளது. இருப்பினும், 1916 ஆம் ஆண்டில், ரோமானோவ்-நா-முர்மானே (இப்போது மூர்மன்சுக் ) விரைவாக தீபகற்பத்தின் மிகப்பெரிய நகரமாகவும் மற்றும் துறைமுக நகரமாகவும் மாறியது.\n\nசோவியத் காலகட்டத்தில் மக்கள் தொகை விரைவாக அதிகரித்தது. இருப்பினும் பெரும்பாலானவை கடற்கரை மற்றும் இருப்புப் பாதைகளில் நகரமயமாக்கப்பட்ட பிரதேசங்களுடன் மட்டுமே இந்த மக்கள் தொகை அதிகரிப்பு வரையறைக்குட்பட்டதாக இருந்தது. சமி மக்கள் லோவோசெரோ மற்றும் பிற மையப்படுத்தப்பட்ட குடியேற்றங்களுக்கு கட்டாயமாக இடமாற்றம் செய்வது உட்பட கட்டாய கூட்டுப்பாட்டுக்கு உட்படுத்தப்பட்டனர். பெரும்பாலும் அதன் உத்திநோக்கு நிலை மற்றும் 1920 களில் பரந்த அபதைற்று வைப்புகளைக் கண்டுபிடித்தது ஆகியவற்றால் ஒட்டுமொத்தமாக தீபகற்பம் பெரிதும் தொழில்மயமாக்கப்பட்டு இராணுவமயமாக்கப்பட்டது. இதன் விளைவாக, தீபகற்பமானது இராணுவ அணுக்கழிவுகளால் மாசுபாடு மற்றும் நிக்கல் உருகுதல் உள்ளிட்ட பெரிய சுற்றுச்சூழல் சேதங்களை சந்தித்தது.\n"}
{"id": "463380", "url": "https://ta.wikipedia.org/wiki?curid=463380", "title": "தோரைட்டு", "text": "தோரைட்டு\n\nதோரைட்டு \"(Thorite)\" என்பது Th,U)SiO என்ற மூலக்கூற்று வாய்ப்பாட்டால் விவரிக்கப்படும் தோரியம் தனிமத்தின் ஒரு கனிமச் சேர்மமாகும். தோரியத்தினுடைய சிலிக்கேட்டு வகை கனிமமான இது நாற்கோண படிக வடிவில் படிகமாகிறது. சிர்க்கான் எனப்படும் சிர்க்கோனியம் சிலிக்கேட்டு, ஆபினியத்தின் சிலிக்கேட்டு வகை கனிமமான ஆப்னான் போன்ற கனிமங்களுடன் இது சமவுருவம் கொண்டதாகக் காணப்படுகிறது. தோரைட்டு கனிமம் தோரியத்தின் மிகவும் பொதுவான ஒரு கனிமமாகும், இக்கனிமம் எப்போதும் வலுவான கதிரியக்கப் பண்பைக் கொண்டுள்ளது. இதன் தோரியம் உள்ளடக்கத்தை பிரதிபலிக்கும் வகையில் 1829 ஆம் ஆண்டு இதற்கு தோரைட்டு எனப் பெயரிடப்பட்டது. தோரைட் கனிமம் 1828 ஆம் ஆண்டில் நோர்வேயின் லெவியா தீவில், கிராமப் புரோகிதரும் கனிமவியலாளருமான ஆன்சு மோர்டன் திரேன் எசுமார்க் என்பவர் கண்டுபிடித்தார். அவர் இந்த கருப்பு கனிமத்தின் முதல் மாதிரிகளை தனது தந்தை யேன்சு எசுமார்க்குக்கு அனுப்பினார், அவரும் கனிமவியல் மற்றும் புவியியல் பேராசிரியராக இருந்தார் என்பது குறிப்பிடத்தக்கதாகும் .\n\nSection::::தோற்றம்.\nதோரைட்டு கனிமத்தின் மாதிரிகள் பொதுவாக தீப்பற்றக்கூடிய பெக்மாடைட்டு எனப்படும் தீப்பாறைகள் மற்றும் எரிமலை குழம்பிலிருந்து வெளிவந்த எரிமலைப்பாறை வகை பாறைகள் வெப்பநீர்ம நரம்புகள் மற்றும் உருமாறியப் பாறைகளில் இக்கனிமம் தோன்றுகிறது. தேய்வு மணல்களில் இது சிறு மணிகளாகவும் தோன்றுகிறது. படிகங்கள் அரிதானவையாகும் ஆனால் கண்டுபிடிக்கப்பட்டால் பிரமிடு முனையங்களுடன் நேர்த்தியான வடிவிலான குறுகிய படிகங்களை இவற்றிலிருந்து உருவாக்க முடியும். இது பொதுவாக சிர்க்கோன் , மோனசைட்டு, கடோலினைட்டு பெர்குசோனைட்டு , யுரேனைட்டு இட்ரைட்டு, பைரோகுளோர் உள்ளிட்ட கனிமங்களுடன் சேர்ந்தே காணப்படுகிறது.\n\nதோரைட் கனிமம் தற்போது யுரேனியத்தின் முக்கியமான தாதுக்களில் ஒன்றாகும். தோரைட்டு கனிமத்தின் பல்வேறு வகைகளில் ஒரு வகையாக இது கருதப்படுகிறது. பெரும்பாலும் இதை யுரேனோதோரைட்டு என்றே அழைப்பார்கள். யுரேனியம் குறிப்பாக அதிகம் நிறைந்த தோரைட்டு கனிமம் கனடா நாட்டின் ஒன்டாரியோ நகரில் கிடைக்கிறது. தோரைட்டு கனிமத்தின் மற்ற இனங்கள் ஒராங்கைட்டு மற்றும் கால்சியோ தோரைட்டு போன்றவைகளாகும். தூய்மையில்லாதா கால்சியோ தோரைட்டு கனிமத்தில் சுவடு அளவுகளில் கால்சியம் தனிமமும் கலந்துள்ளது.\n\nSection::::பண்புகள்.\nதோரைட்டு கனிமம் பொதுவாக முழுமையான உருமாற்றமும் நீரேற்றமும் அடையக்கூடிய கனிமமாகும். ஒற்றை சரிவச்சும் எளிதில் நொறுங்கக் கூடியதாகவும் பளபளப்பாகவும் பிசின் உடைய தோற்ற்மும் கொண்டதாக தோரைட்டு கனிமம் காணப்படுகிறது. இது ஒளியியல் ரீதியாக சமவியல்பு கொண்டு புறவேற்று வடிவமாகக் காணப்படுகிறது. உட்கூறுகளின் இயைபில் வேறுபாடும் ஒப்படர்த்தியிலும் 4.6 முதல் 6.6 வரை மாறுபாடும் , ஒளிர்வைப் பொறுத்தவரையில் பளபளப்பும் பிசின் உடையதாகவும் பண்புகளை வெளிப்படுத்துகிறது. தோரைட்டின் நிறம் பொதுவாக கருப்பு நிறமாகும். ஆனால் பல்வேறு காரணங்களினால் பழுப்புக் கருப்பும், ஆரஞ்சு நிறத்திலும், மஞ்சள் ஆரஞ்சு நிறத்திலும், அடர் பச்சை நிறத்திலும் கூட காணப்படுகிறது.\n\nதோரைட்டு கனிமம் அதிக கதிரியக்கத்தன்மை கொண்டதாக இருப்பதால், அதன் மாதிரிகள் பெரும்பாலும் உருமாறும் நிலையில் உள்ளன. ஆகும் . இது கதிரியக்க தாதுக்களில் காணப்படும் ஒரு பொதுவான நிலையாகும். இதன் படிக அணிக்கோவையில் தோரைட்டு அதன் சொந்த கதிர்வீச்சினால் சிதையும் விளைவை சந்திக்கிறது. வெளிப்புற தோற்றம் மாறாமல் இருக்கும்போது இதன் விளைவு ஒரு படிக அணிக்கோவையை முற்றிலுமாகவும் அழிக்கக்கூடும்.\n"}
{"id": "463381", "url": "https://ta.wikipedia.org/wiki?curid=463381", "title": "ஆடம்ஜி சணல் ஆலைகள்", "text": "ஆடம்ஜி சணல் ஆலைகள்\n\nஆடம்ஜி சணல் ஆலை ( Adamjee Jute Mill) என்பது, வங்காளதேசத்தில் உள்ள ஒரு சணல் ஆலை ஆகும். இது நாராயண்கஞ்ச்சில் 1950 ஆம் ஆண்டில் ஆடம்ஜி குழுமத்தால் நிறுவப்பட்டது. இது கிழக்கு பாகிஸ்தானில் (இன்றைய வங்காள தேசத்தின்) அமைக்கப்பட்ட முதல் சணல் ஆலை ஆகும். படிப்படியாக, இந்த ஆலை உலகின் மிகப்பெரிய சணல் ஆலையாக மாறியது. இது இந்தியாவின் கொல்கத்தா சணல் ஆலைகளையும், ஸ்காட்லாந்தின் டண்டீயையும் சணல் உற்பத்தியில் தாண்டியது . 1972 இல் வங்காளதேச விடுதலைப் போருக்குப் பிறகு இந்த ஆலைகள் தேசியமயமாக்கப்பட்டன. இது 2002 இல் மூடப்படுவதற்கு முன்பு பங்களாதேஷ் சணல் மில்ஸ் கார்ப்பரேஷனால் இயக்கப்பட்டது.\n\nSection::::வரலாறு.\nஆடம்ஜி சணல் ஆலைகள், பாக்கிஸ்தானின் முன்னணி தொழிலதிபர் மற்றும் நாட்டின் பணக்கார குடும்பத்தின் வாரிசான அப்துல் வாஹித் ஆதாம்ஜியால் அமைக்கப்பட்டது. ஆரம்பத்தில், இந்த திட்டம் ஆடம்ஜி குடும்பத்தினர்கள் மற்றும் பி.ஐ.சி.ஐ.சி (அரசாங்கத்தின் தொழில்துறை பிரிவு) ஆகியவற்றுக்கு இடையிலான ஒரு கூட்டு முயற்சியாக இருந்தது. எவ்வாறாயினும், ஆடம்ஜி குடும்பத்தினர் விரைவில் இந்த திட்டத்தின் கட்டுப்பாட்டைக் கைப்பற்றினர். இறுதியில் அதை உலகின் மிகப்பெரிய சணல் ஆலையாக கட்டினர்.\n\n1947 ஆம் ஆண்டில் இந்தியா பிரிக்கப்பட்டபோது வங்காளத்தில் 108 சணல் ஆலைகள் இருந்தன, ஆனால் அனைத்தும் மேற்கு வங்கத்தில் அமைந்திருந்தன, அவை இந்தியாவுக்குச் சென்றன. பாகிஸ்தான் சுதந்திரத்திற்குப் பிறகு, கிழக்கு வங்காளத்தில் ஒரு சணல் ஆலைக்கான திட்டங்களை உருவாக்க முஸ்லிம் தொழில்முனைவோரை பாகிஸ்தான் அரசு கேட்டுக் கொண்டது. ஆடம்ஜி குழு டிசம்பர் 1949 இல் பாகிஸ்தான் அரசாங்கத்திற்கு சணல் ஆலைக்கான முன்மொழிவை வழங்கியது. ஆலைகளுக்கான மூலதனத்தை ஆடம்ஜி பிரதர்ஸ் மற்றும் பாகிஸ்தான் தொழில்துறை மேம்பாட்டுக் கழகம் 50-50 சமமாக வழங்க வேண்டும் என்ற நிபந்தனை ஏற்றுக்கொள்ளப்பட்டது. நல்ல நதி, சாலை மற்றும் ரயில் தொடர்பு வசதிகள் காரணமாக சித்திர்கஞ்ச் ஆலைக்கான இடமாக தேர்வு செய்யப்பட்டது. இந்த ஆலை டிசம்பர் 1951 இல் நிறுவப்பட்டது.\n\n1971 ஆம் ஆண்டில் பங்களாதேஷ் விடுதலைப் போரின்போது ஆடம்ஜி குடும்பம் ஆலையின் கட்டுப்பாட்டை இழந்தது, இது வங்காளதேசத்தின் சுதந்திரத்திற்குப் பிறகு தேசியமயமாக்கப்பட்டது. போரின் போது பெங்காலி தொழிலாளர்கள் பிஹாரி தொழிலாளர்களால் மாற்றப்பட்டனர். போர் முடிந்ததும், தொழிற்சாலையில் இருந்த பிஹாரி தொழிலாளர்கள் இந்திய ராணுவத்தால் பாதுகாக்கப்பட்டனர். இது 30 ஜூன் 2002 அன்று மூடப்பட்டபோது 25,000 க்கும் மேற்பட்ட தொழிலாளர்களை வேலைக்கு அமர்த்தியது. தேசியமயமாக்கப்பட்டதிலிருந்து ஆலை 12 பில்லியன் தக்காவை இழப்பில் குவித்துள்ளது.\n\nSection::::தற்போதைய நிலவரம்.\nஉயிர்வாழ்வதற்கான ஒரு வலுவான போருக்குப் பிறகு, உள்ளூர் கொள்கை வகுப்பாளர்கள் மற்றும் அரசியல் எதிரிகளின் பெரும் எதிர்ப்பையும் மீறி ஆடம்ஜி சணல் மில்ஸ் அதிகாரப்பூர்வமாக 2002 இல் மூடப்பட்டது. அந்த இடத்தில், ஆடம்ஜி ஏற்றுமதி செயலாக்க மண்டலம் என்ற புதிய தொழில்துறை மண்டலம் நிறுவப்பட்டுள்ளது. ஆகஸ்ட் 2011 இல், சணல் மற்றும் ஜவுளி அமைச்சகம், வங்காளதேச பிரதமருக்கு நாராயண்கஞ்ச்சில் உள்ள ஆடம்ஜி சணல் ஆலைகளின் இரண்டாவது அலகு 11 ஏக்கர் நிலத்தில் Tk 6087.2 மில்லியன் மதிப்பிடப்பட்ட செலவில் புனரமைக்க ஒப்புதல் கோரி ஒரு திட்டத்தை அனுப்பியது.   .\n"}
{"id": "463382", "url": "https://ta.wikipedia.org/wiki?curid=463382", "title": "குவாங்சூ நகரம்", "text": "குவாங்சூ நகரம்\n\nகுவாங்சூ (ஆங்கிலம் : Gwangju ) இது தென் கொரியாவின் ஆறாவது பெரிய நகரம் ஆகும். இது மத்திய அரசின் உள்துறை அமைச்சரின் நேரடி கட்டுப்பாட்டின் கீழ் நிறுவப்பட்ட பெருநகர நகரமாகும் . 2005 ஆம் ஆண்டில் முவான் நகரத்தில் உள்ள தெற்கு கிராமமான நாமக்கிற்கு மாகாண அலுவலகம் மாற்றப்படும் வரை இந்த நகரம் தெற்கு ஜியோல்லா மாகாணத்தின் தலைநகராக இருந்தது. கிமு 57 இல் இந்த நகரம் நிறுவப்பட்டது. கொரிய முப்பேரரசு காலங்களில் இது பேக்சியின் நிர்வாக மையங்களில் ஒன்றாகும். 1929 ஆம் ஆண்டில், ஜப்பானிய பேரரசின் ஆட்சியின் காலத்தில், நகரத்தில் கொரிய மற்றும் சப்பானிய மாணவர்களிடையே ஒரு மோதல் ஒரு பிராந்திய ஆர்ப்பாட்டமாக மாறியது, இது காலனித்துவ காலத்தில் சப்பானிய பேரரசின் கொடுமைக்கு எதிரான நாடு தழுவிய ஒரு பெரிய எழுச்சியில் உச்சக்கட்டத்தை அடைந்தது.\n\nவேளாண் பிராந்தியமான சியோலாவின் மையத்தில் உள்ள இந்த நகரம் அதன் உயர்ந்த சுவை மற்றும் மாறுபட்ட உணவு வகைகளுக்கு பிரபலமானது.\n\nSection::::பெயர் காரணம்.\nஅதன் பெயரில் உள்ள குவாங் என்பது \"ஒளி\" மற்றும் சூ என்பது \"மாகாணம்\" என்று பொருள்படும். குவாங்சூ வரலாற்று ரீதியாக முசூ என்று பதிவுசெய்யப்பட்டது \".\" \n\nSection::::தொழில் துறை.\nசியோலுக்கு ஒரு ரயில் பாதை அமைக்கும் ஒரு கட்டுமானத்துடன் குவாங்சூவில் நவீன தொழில் நிறுவனம் நிறுவப்பட்டது. பருத்தி துணி, அரிசி ஆலைகள் மற்றும் மதுபான உற்பத்தி நிலையங்கள் ஆகியவை சில தொழில்களில் அடங்கும். 1967 ஆம் ஆண்டில் தொழில்துறை மண்டலத்தை நிர்மாணித்தது தொழில்துறையின் வளர்ச்சியை ஊக்குவித்தது, குறிப்பாக தானியங்கி வாகனத் தொழிலுடன் இணைக்கப்பட்ட துறைகளில் இது நன்கு வளர்ச்சியடைந்தது.\n\nSection::::குவாங்சூ எழுச்சி.\nமே 1980 இல், டிசம்பர் 12, 1979 இல் நடந்த இராணுவ சதியின் தலைவரான சுன் டூ-கவானுக்கு எதிராக குவாங்சூவில் அமைதியான ஆர்ப்பாட்டங்கள் நடந்தன. ஆர்ப்பாட்டங்கள் சிறப்பு நடவடிக்கைக் கட்டளையின் உயரடுக்குப் பிரிவுகள் உட்பட இராணுவப் படைகளால் அடக்கப்பட்டன. வன்முறை அடக்கப்பட்ட பின்னர் நிலைமை அதிகரித்தது, இதன் விளைவாக குவாங்சூ எழுச்சி ஏற்பட்டது, அங்கு பொதுமக்கள் ஆயுதக் களஞ்சியங்களைத் தாக்கி ஆயுதம் ஏந்தினர். 9 நாட்களுக்கு பின்னர் எழுச்சி அடக்கப்பட்ட நேரத்தில், பல நூற்றுக்கணக்கான பொதுமக்கள் மற்றும் பல காவல் படைகள் / வீரர்கள் இறந்தனர். 1987 ஆம் ஆண்டில் பொதுமக்கள் ஆட்சி மீண்டும் நிறுவப்பட்ட பின்னர், இந்த சம்பவத்தில் பலியானவர்களை கௌரவிக்கும் வகையில் ஒரு தேசிய கல்லறை நிறுவப்பட்டது.\n\nSection::::புள்ளி விவரங்கள்.\n2005 ஆம் ஆண்டு மக்கள் தொகை கணக்கெடுப்பின்படி, குவாங்ஜூ மக்களில் 33% பேர் கிறிஸ்தவ மதத்தையும் (20% புராட்டஸ்டன்டிசம் மற்றும் 13% கத்தோலிக்க மதத்தையும் ) 14% பௌத்த மதத்தையும் பின்பற்றுகிறார்கள். 53% மக்கள் பெரும்பாலும் எந்த மதத்தையும் சேர்ந்தவர்கள் அல்ல அல்லது மியூஸம் மற்றும் பிற பூர்வீக மதங்களைப் பின்பற்றுகிறார்கள்..\n\nSection::::கல்வி.\nசோனம் தேசிய பல்கலைக்கழகம், குவாங்ஜு அறிவியல் மற்றும் தொழில்நுட்ப நிறுவனம் மற்றும் குவாங்ஜு கல்வி பல்கலைக்கழகம் ஆகியவை குவாங்ஜூவில் உள்ள பொது பல்கலைக்கழகங்கள் ஆகும்.\n\nSection::::சுற்றுலா.\nகுவாங்ஜு ஆசியா கலாச்சார மையம் - ஆசியா கலாச்சார மையம் (ஏ.சி.சி அல்லது ஆசிய கலாச்சார வளாகம் என்றும் அழைக்கப்படுகிறது) குவாங்ஜுவின் கலை மற்றும் ஜனநாயக கலாச்சாரம் மற்றும் வரலாற்றைக் கொண்டாடுவதற்கும் ஆராய்வதற்கும் வடிவமைக்கப்பட்டுள்ளது, அத்துடன் கண்காட்சிகள், அனுபவங்கள் மற்றும் சர்வதேச கலைஞர்களின் நிகழ்வுகள் போன்றவை இங்கு நிகழ்த்தப்படுகிறது.\n"}
{"id": "463390", "url": "https://ta.wikipedia.org/wiki?curid=463390", "title": "நதிரா (பாக்கித்தானிய நடிகை)", "text": "நதிரா (பாக்கித்தானிய நடிகை)\n\nநதிரா (ஆங்கிலம் : Nadira ) (1968 - ஆகஸ்ட் 6 முதல் 1995 வரை ) இவர் ஒரு பாக்கித்தான் திரைப்பட நடிகை மற்றும் நடனக் கலைஞரும் ஆவார். 1986 ஆம் ஆண்டில் திரையுலகில் நுழைந்த அவர் பஞ்சாபி திரைப்படமான \"அக்ரி ஜாங்\" என்றத் திரைப்படத்தின் மூலம் அறிமுகமானார். அவர் முக்கியமாக பஞ்சாபி மற்றும் உருது படங்களில் நடித்துள்ளார்.\n\nSection::::சொந்த வாழ்க்கை.\nஅவர் 1968 இல் பாக்கித்தானில் உள்ள லாகூரில் \"மல்லிகா பரா\" என்ற இயற்பெயருடன் பிறந்தார். 1993 ஆம் ஆண்டில், அவர் ஒரு தங்க நகை வியாபாரி \"மாலிக் ஐஜாஸ் உசேன்\" என்பவரை மணந்தார். இவர்களுக்கு மூத்த மகள் \"உரூபாப்\" மற்றும் இளைய மகன் \"ஐதர் அலி\" என்ற இரண்டு குழந்தைகள் பிறந்தனர். நதிரா திருமணத்திற்குப் பிறகு நடிப்பை விட்டுவிட்டார்.\n\nSection::::தொழில்.\nதிரைப்பட இயக்குனர் யூனுஸ் மாலிக் 1986 ஆம் ஆண்டில் தனது \"அக்ரி ஜாங்\" திரைப்படத்தில் ஒரு பாத்திரத்தை வழங்கியதின் மூலம் இவரை பாக்கித்தான் திரையுலகிற்கு அறிமுகப்படுத்தினார். நதிராவின் முதல் படம் :அக்ரி ஜாங்\" (கடைசிப் போர்), ஆனால் இயக்குனர் அல்தாஃப் உசேனின் பஞ்சாபி திரைப்படமான \"நிசான்\" (மார்க்) முதலில் வெளியிடப்பட்டது, ஆகவே, பதிவின் படி, நிசான் என்ற படமே இவரது முதல் படமானது\n\nநதிரா திறமையான நடிகையாக கருதப்பட்டார். \"நாச்சே நாகின்\" என்றப் படத்தில் அவர் தனது வாழ்க்கையின் சிறந்த பாத்திரத்தில் நடித்தார். இந்த படத்தில், அவர் முதல் முறையாக ஒரு பாம்பு வேடத்தில் நடித்தார். இதனால் இவருக்கு அதிக புகழ் கிடைத்தது. பின்னர் பல படங்களில் அவர் பாம்பு வேடத்தில் நடித்து புகழ் பெற்றார். அவர் \"நாச்சே நாகின்\", \"நாச்சே ஜோ\" மற்றும் \"ஜாதூ கார்னி\" ஆகிய படங்களில் தொடர்ச்சியாக பாம்பு வேடங்களில் நடித்தார்.\n\nநதிரா 52 படங்களில் நடித்துள்ளார். அதில் 25 திரைப்படங்கள் வெள்ளி விழாவையும் நான்கு திரைப்படங்கள் வைர விழாவையும் கண்டது. மற்றும் \"அக்ரி ஜாங்\" என்றத் திரைப்படம் தங்க விழாவை கண்டது. அவர் திரையுலகில் \"வெள்ளை ரோஜா\" என்று அறியப்பட்டார். மேலும் அவர் ஒரு நல்ல நடனக் கலைஞராகவும் கருதப்பட்டார். அவரது திரைப்பட வாழ்க்கையில் அவர் இரண்டு உருதுத் திரைப்படங்கள், 35 பஞ்சாபி திரைப்படங்கள், 2 பாஷ்டோ மொழித் திரைப்படங்கள் மற்றும் பஞ்சாபி / உருது ஆகிய இருமொழிகளிலும் வெளிவந்த 14 படங்களிலும் நடித்துள்ளார்.\n\nSection::::இறப்பு.\n1995 ஆகஸ்ட் 6 அன்று லாகூரின் குல்பெர்க் அருகே நதிரா அடையாளம் தெரியாத நபர்களால் சுட்டுக் கொல்லப்பட்டார். நதிரா ஒரு உணவகத்தில் இருந்து தனது கணவருடன் வீட்டிற்கு சென்று கொண்டிருக்கும்போது கொள்ளையர்க ஒருசிலர் அவரது வாகனத்தை நிறுத்தி வாகனச் சாவியைப் பறிக்க முயன்றனர். நதிராவின் கணவரிடமிருந்து வந்த எதிர்ப்பு கொள்ளையர்களிடமிருந்து துப்பாக்கிச் சூடு நடத்த வழிவகுத்தது. முன் இருக்கையில் இருந்த நதிராவின் கழுத்தில் ஒரு குண்டு மோதியது, அதனால் இவர் கொல்லப்பட்டார். நதிராவின் கணவர் மீது கொலை குற்றச்சாட்டுகள் முன்வைக்கப்பட்டன. ஆனால் விசாரணைகள் நதிராவின் கணவரை கொலைக் குற்றவாளியென நிரூபிக்க முடியவில்லை.\n"}
{"id": "463391", "url": "https://ta.wikipedia.org/wiki?curid=463391", "title": "அத்ரியன் பாங்", "text": "அத்ரியன் பாங்\n\nஅத்ரியன் பாங் இயோவ் சூன் (ஆங்கிலம் : Adrian Pang) 1966 சனவரி 8 அன்று இவர் மலேசியாவில் பிறந்த சிங்கப்பூர் முன்னாள் நடிகர் ஆவார். FLY பொழுதுபோக்கு நிறுவனத்தின் கீழ் ஒரு நிகழ்ச்சியாளர் மற்றும் ஒப்பந்த கலைஞர் மற்றும் 1990 முதல் 2010 வரை மீடியா கார்ப் என்ற நிறுவனத்தின் முழுநேர கலைஞர் ஆவார்.1990 களில் மீடியா கார்ப் மற்றும் எஸ்.பி.எச் மீடியாவொர்க்ஸ் தயாரித்த சில ஆங்கில மொழி மற்றும் சீன மொழி தொலைக்காட்சி நாடகங்களில் நடித்து சிங்கப்பூர் தொலைக்காட்சியில் முதன்முதலில் முக்கியத்துவம் பெற்றார். அப்போதிருந்து, அவர் நிகழ்ச்சி நடத்துவதிலும் மற்றும் அரங்கத் தயாரிப்பில் பன்முகப்படுத்தப்பட்டார். மிக சமீபத்தில், கிறிஸ் ஹெம்ஸ்வொர்த் மற்றும் வாங் லீ ஹோம் நடித்த ஹாலிவுட் கணினி குற்றப் பின்னணித் திரைப்படமான \"பிளாக்ஹாட்\"(2015) என்றப் படத்தில் அவர் ஒரு சிறிய பாத்திரத்தில் நடித்தார். 2010 ஆம் ஆண்டில், மீடியாக்கார்ப் உடனான தற்போதைய ஒப்பந்தம் மார்ச் மாதத்தில் காலாவதியான பிறகு, சோதனை ரீதியாக மீடியா கார்பை விட்டு வெளியேறுவதாக பாங் அறிவித்தார்.\n\nSection::::ஆரம்பகால வாழ்க்கை மற்றும் தொழில்.\nபாங் மலேசியாவின் மலாக்காவில் பிறந்தார். ஆங்கிலோ-சீன பள்ளி மற்றும் ஆங்கிலோ-சீன இளையோர் கல்லூரியில் கல்வி பயின்றார் . அவர் பிரிட்டனில் உள்ள கீல் பல்கலைக்கழகத்தில் சட்டப் பட்டம் பெற்றார் என்றாலும், அவர் பயிற்சி செய்யவில்லை, அதற்கு பதிலாக பப்வித்தில் உள்ள ஆர்ட்ஸ் சர்வதேச பயிற்சி மையத்தில் திரைப்படம், தொலைக்காட்சி, வானொலி மற்றும் மேடை பயிற்சி போன்ற பயிற்சிகளை பெற்றார். சிங்கப்பூர் திரும்புவதற்கு முன்பு பிரித்தன் நாடகத்திலும் தொலைக்காட்சியிலும் பல ஆண்டுகள் பணியாற்றினார். அவர் பிரித்தனில் வசிக்கும் போது, அவர் எப்போதாவது நிகழ்ச்சிசிகளுக்காக சிங்கப்பூர் திரும்புவார், அங்கு சிங்கப்பூர் நகைச்சுவைத் திரைப்படமான பாரெவர் பீவர் (1998) என்றப் படத்தில் நடித்தபோது சிங்கப்பூர் மக்களின் கவனத்தை ஈர்த்தார்.\n\nSection::::தொழில்.\nநாடு திரும்பியதும், பாங் மீடியாக்கார்ப் நிறுவனத்தில் சேர்ந்தார். பின்னர் 2001 ஆம் ஆண்டில் எஸ்.பி.ஹெச் மீடியாவொர்க் என்ற புதிய நிறுவனம் நிறுவப்பட்டபோது பாங் அதில்ஒரு தயாரிப்பாளர் மற்றும் தொகுப்பாளராக மாறினார். 2001 ஆம் ஆண்டில் அவர் தனது குடும்பத்தினருடன் நிரந்தரமாக சிங்கப்பூருக்கு திரும்பினார். எஸ்.பி.ஹெச் மீடியாவொர்க் தொலைகாட்சியில் தனது பணியின் மூலம் அவர் விரைவில் தன்னை ஒரு சிங்கப்பூர்காரராக நிலைநிறுத்திக் கொண்டார். 2005 ஆம் ஆண்டில் மீடியாக்கார்ப் உடன் இணைவதற்கு முன்பு. பல்துறை திறமை வாய்ந்த அவர் தொலைகாட்சியின் இறுதித் தயாரிப்பான \"சிக்ஸ் வீக்ஸ்\" என்ற நிகழ்ச்சியில் துரியன் கிங் என்ற நகைச்சுவை பாத்திரத்தின் மூலம் முக்கிய நடிகர், நிகழ்ச்சியாளர் மற்றும் நடிப்பு போன்றவற்றில் சிறந்து விளங்கினார். \"சிக்ஸ் வீக்ஸ்\" என்ற நிகழ்ச்சியின் இணை எழுத்தாளர் மற்றும் அவரது சொந்தக் கற்பனையின் மூலம் தொடக்கத்திலிருந்து முடிவுவரை இதன் படைப்பு செயலக்கத்தின் ஒரு பகுதியாக இருந்தார்.\n\nஇணைப்பிற்குப் பிறகு மீடியாக்கார்ப் நிறுவனத்தில் மீண்டும் பணியில் சேர்ந்தார். அவர் 2005 ஆம் ஆண்டில் மீடியாக்கார்ப் சேனல் 8 இல் சீன நாடகங்களில் தோன்றினார், அதாவது 2005 ஆம் ஆண்டில் பெரிய பெற்றி பெற்ற \"போர்ட்ரெய்ட் ஆஃப் ஹோம்\" என்ற நாடகத்தில் அவரது விசித்திரமான \"டாடி\" என்ற பாத்திரச் சித்தரிப்பு அவருக்கு ஸ்டார் விருதுகள் 2005 சிறந்த நடிகருக்கான பரிந்துரையைப் பெற்றது. மாண்டரின் மொழியை விட ஆங்கிலத்தில் நங்கு பேசுபவர் என்றாலும் அவர் இந்த பாராட்டுக்களைப் பெற்றார். உண்மையில், அவர் இந்த நிகழ்ச்சியில் நடிக்க மிகவும் சிரமப்பட்டதாக ஒப்புக்கொண்டார். மிகவும் மேற்கத்தியமயமாக்கப்பட்ட ஒருவரை விவரிக்க அவர் தன்னை 'கென்டாங்', என மலாய் சொல்லில் என்று வர்ணிக்கிறார்.\n\nSection::::சொந்த வாழ்க்கை.\nபாங் டிரேசி கோவிட்டை மணந்தார். இவர்களுக்கு சாக் மற்றும் சாண்டர் என்ற இரண்டு மகன்கள் உள்ளனர்.\n"}
{"id": "463393", "url": "https://ta.wikipedia.org/wiki?curid=463393", "title": "புக்கிடிங்கி நகரம்", "text": "புக்கிடிங்கி நகரம்\n\nபுக்கிடிங்கி (ஆங்கிலம்: Bukittinggi) என்பது இந்தோனேசியாவிலுள்ள மேற்கு சுமத்ராவின் மூன்றாவது பெரிய நகரமாகும். இது 124,000 க்கும் அதிகமான மக்கள் தொகை மற்றும் 25.24 கிமீ² பரப்பளவு கொண்டது. இது மேற்கு சுமத்ரான் தலைநகரான பதங்கிலிருந்து சாலை வழியாக 90 கி.மீ தொலைவில் உள்ள மினாங்க்கபாவ் ஹைலேண்ட்ஸில் உள்ளது. இதன் முழுப் பகுதியும் ஆகம் ரீஜென்சியை நேரடியாக ஒட்டியுள்ளது. மேலும் இது 0 ° 18′20 ″ S 100 ° 22′9 ″ E இல் அமைந்துள்ளது, இது சிங்கலங் மவுண்ட் (செயலற்றது) மற்றும் மராபி மவுண்ட் (இன்னும் செயலில் உள்ளது) எரிமலைகளுக்கு அருகில் அமைந்துள்ளது. கடல் மட்டத்திலிருந்து 930 மீ உயரத்தில் உள்ளது. மேலும், இந்த நகரம் 16.1 ° முதல் 24.9 °C வரை வெப்பநிலையுடன் குளிர்ந்த காலநிலையைக் கொண்டுள்ளது.\n\nபுக்கிடிங்கி முன்பு ஃபோர்ட் டி கோக் என்று அழைக்கப்பட்டது. ஒரு காலத்தில் \"பரிஜ்ஸ் வான் சுமடேரா\" என்றும் அழைக்கப்பட்டது. இந்தோனேசியா குடியரசின் (பி.டி.ஆர்.ஐ) அவசரகால அரசாங்கத்தின் போது இந்த நகரம் இந்தோனேசியாவின் தலைநகராக இருந்தது. இது பி.டி.ஆர்.ஐயின் தலைநகராக மாறுவதற்கு முன்பு, டச்சு ஈஸ்ட் இண்டீஸ் காலத்திலும் ஜப்பானிய காலனித்துவ காலத்திலும் இந்த நகரம் அரசாங்கத்தின் மையமாக இருந்தது.\n\nமேற்கு சுமத்ராவின் முன்னணி சுற்றுலா நகரமாகவும் புக்கிடிங்கி அறியப்படுகிறது. இது மலேஷியாநெகிரி செம்பிலானிலுள்ள சிரம்பானுடன் இணைந்து இரட்டை நகரமாக உள்ளது. நகரின் மையத்தில் அமைந்துள்ள ஜாம் கடாங், கடிகார கோபுரம் நகரத்தின் அடையாளமாகவும், நன்கு பார்வையிடப்பட்ட சுற்றுலாத் தலமாகவும் விளங்குகிறது.\n\nSection::::பிரபலமானவர்களின் பிறப்பிடம்.\nஇந்தோனேசிய இணை அறிவிப்பாளரான முகமது ஹட்டா, இந்தோனேஷியன் (செயல்) தலைவரான ஆசாத் ஆகியோரின் பிறப்பிடமாக இந்த நகரம் விளங்குகிறது.\n\nஇந்த நகரின் தென்மேற்கில் அமிந்துள்ள கோடோ கடங் கிராமத்தில் பிறந்த அரசியல்வாதிகள், அமைச்சர்கள், மருத்துவர்கள், பொருளாதார வல்லுனர்கள், கலைஞர்கள் இந்தோனேஷியாவிற்கு, பெரும் பங்களிப்பு செய்துள்ளனர். அவர்களில், சுல்தான் ஜாகிர், அகஸ் சலீம், பஹ்தெர் தோஹன், ரோஹனா குடாஸ், எமில் சலீம், டாக்டர்.சியாகிர் போன்றோர் குறிப்பிடத்தக்கவர்கள் ஆவர்.\n\nSection::::நிர்வாக மாவட்டங்கள்.\nபுக்கிடிங்கி மூன்று மாவட்டங்களாக ( \"கெகமதன்\" ) பிரிக்கப்பட்டுள்ளது, அவை மேலும் ஐந்து கிராமங்களாகவும் ( \"நாகரி\" ) 24 \"கேலுராஹானாக\"வும் பிரிக்கப்பட்டுள்ளன. அந்த மூன்று மாவட்டங்கள் பின்வருமாறு கொடுக்கப்பட்டுள்ளது:\n\n\nSection::::போக்குவரத்து.\nபுக்கிடிங்கி பாடாங்குடன் சாலை வழியில் இணைக்கப்பட்டுள்ளது. 1980 களின் முற்பகுதி வரை பதங் பஞ்சாங்கிலிருந்து ஒரு ரயில் சேவை இருந்தது, அது நகரத்திற்கு சேவை செய்தது. உள்-நகர போக்குவரத்திற்காக, புக்கிடிங்கி நகரத்திற்குள் உள்ள இடங்களை இணைக்கும் \"மெர்சி\" (மெராபி சிங்கலாங்) மற்றும் \"ஐகாபே\" என அழைக்கப்படும் பொது போக்குவரத்து முறையைப் பயன்படுத்துகின்றனர். \"பெண்டி\" என பரவலாக அறியப்பட்ட பாரம்பரிய குதிரை வண்டியை இந்த நகரம் பாதுகாக்கிறது, இருப்பினும் இந்த பயன்பாடு மட்டுப்படுத்தப்பட்டதாகவும், உள்நாட்டு மற்றும் வெளிநாட்டு சுற்றுலாப் பயணிகளிடையே மிகவும் பிரபலமாகவும் உள்ளது.\n\nSection::::சுற்றுலா.\nஇதன் காலநிலை மற்றும் மைய இருப்பிடம் காரணமாக சுற்றுலாப் பயணிகளால் பிரபலமான நகரமாக உள்ளது. இங்கு கிடைக்கும் மலிவான ஜவுளி மற்றும் நவீன ஆடை தயாரிப்புகள் காரணமாக புக்கிடிங்கி ஒரு பிரபலமான கொள்முதல் இடமாக அறியப்படுகிறது. குறிப்பாக மலேசியர்களுக்கு, புக்கிடிங்கியைப் பார்க்க சிறந்த வழியாக மோட்டார் வாகனம், கார் அல்லது நடைப்பயணம் (மலையேற்றம்) உள்ளது. நகரத்திற்குள் உள்ள இடங்கள் பின்வருமாறு கொடுக்கப்பட்டுள்ளது:\n\n\nகுறிப்பிடத்தக்க அருகிலுள்ள இடங்களில், மனிஞா ஏரி , தருசன் ஏரி, கமங் குகை, மற்றும் தரங் குகை போன்றவை அடங்கும்.\n\n"}
{"id": "463396", "url": "https://ta.wikipedia.org/wiki?curid=463396", "title": "சாகர்யா மாகாணம்", "text": "சாகர்யா மாகாணம்\n\nசாகர்யா (\"Sakarya Province\", ) என்பது துருக்கியில் உள்ள ஒரு மாகாணமாகும். இது கருங்கடலின் கடற்கரையில் அமைந்துள்ளது. மாகாணத்தில் பாயும் சாகர்யா ஆறு தன் பாசன வாய்கால்களால் மாகாணத்தில் உள்ள பண்ணைகளை செழிப்பாக்குகிறது.\n\nசாகர்யா மர்மாரா பிராந்தியத்தில் அமைந்துள்ளது. அதன் அருகிலுள்ள மாகாணங்களாக மேற்கில் கோகேலி, தெற்கே பிலெசிக், தென்கிழக்கில் போலு, கிழக்கே டோஸ் ஆகியன அமைந்துள்ளன. சாகர்யா மாகாணத்தின் தலைநகராக அடபசாரா உள்ளது. இந்த மாகாணம் கருங்கடலுக்கு அருகாமையில் இருப்பதால் காலநிலை கடல் சார்ந்ததாக இருக்கிறது.\n\nசாகர்யாவின் வழியா அங்காரா - இசுதான்புல் நெடுஞ்சாலை அமைந்துள்ளது. இது சாலை மற்றும் தொடருந்து பாதை ஆகிய இண்டின் வழியாகவும் இணைக்கப்பட்டுள்ளது. சாகர்யாவுக்கு இஸ்தான்புல்லின் சபிஹா கோகீன் சர்வதேச விமான நிலையம் ஓரளவு அண்மையில் உள்ளதால், இந்த வானூர்தி நிலையமானது இந்த நகரம் வானூர்தி போக்குவரத்தை பயன்படு்திக்கொள்கிறது . சாகர்யாவின் தற்போதைய மேயர் ஜெக்கி டோகோக்லு ( ஏ.கே.பி ) ஆவார்.\n\n\nதுருக்கியின் விரைவான வளர்ச்சி மற்றும் மேம்பாட்டிற்கு காரணமான மிக முக்கியமான நகரங்களில் ஒன்றான சாகர்யா நகரம் அதன் இயற்கை அழகிகு மற்றும் கலாச்சார செழுமைக்கு தகுதியான கவனத்தையும் பெற்றுள்ளது.\n\nகடல், கடற்கரைகள், ஏரிகள், ஆறுகள், மலைப்பகுதிகள், வெந்நீரூற்றுகள் மற்றும் பாரம்பரிய ஒட்டோமான் வாழ்க்கை முறை கொண்ட மாவட்டங்களான தாரக்லே மற்றும் கெய்வ் ஆகியவற்றுடன், பைசாந்திய மற்றும் ஒட்டோமான் காலங்களிலிருந்து பெறப்பட்ட வரலாற்று நினைவுச்சின்னங்கள் ஆகியவற்றைக் கொண்ட நாட்டின் சொர்க்கம் போன்ற இடங்களில் இதுவும் ஒன்றாகும்.\n\nதுருக்கியர்கள் 13 ஆம் நூற்றாண்டில் சாகர்யா நகரத்தை கைப்பற்றினர். 18 மற்றும் 19 ஆம் நூற்றாண்டுகளில் காகேசியா மற்றும் பால்கன் நாடுகளில் இருந்து தீவிர குடியேற்றம் நடந்தது. கடைசியாக பாரிய குடியேற்றம் 1989 இல் நட்தது. வளரும் தொழில்கள் மற்றும் முக்கிய போக்குவரத்து பாதையின் இடையில் இருப்பதால், நகரம் இன்றும் உள்நாட்டு மக்களின் இடம்பெயர்வுகளைப் பெறுகிறது. மர்மாரா பிராந்தியத்தில் சாகர்யா குறிப்பிடத்தக்க மகாணமாக உள்ளது.\n\nசாகர்யா நகரம் கிழக்கில் டோஸ் நகரம், தென்கிழக்கில் போலு, தெற்கில் பிலெசிக், மேற்கில் கோகேலி மற்றும் வடக்கில் கருங்கடல் ஆகிய நகரங்களால் சூழப்பட்டுள்ளது. சாகர்யா நகரத்தில் 16 மாவட்டங்கள் உள்ளன. அவை அடபசாரே, அகியாஸ், அரிஃபியே, எரென்லர், ஃபெரிஸ்லி, கியேவ், ஹென்டெக், கராபிரீக், கராசு, கெய்னர்கா, கோகாலி, பாமுகோவா, சபங்கா, செர்டிவன், சாட்லே மற்றும் தாரக்லே போன்றவை ஆகும். \n\nSection::::அணுகல்.\nசகார்யா அனைத்து முக்கியமான சாலைகள் மற்றும் தொடருந்து சந்திப்பில் அமைந்துள்ளது. டி -100 (இ -5) நெடுஞ்சாலை உள்நாட்டு மற்றும் சர்வதேச போக்குவரத்தில் முக்கிய இடம் வகிக்கிறது மற்றும் நகர கிழக்கு-வார்டு வழியாக TEM நெடுஞ்சாலை மற்றும் பிலெசிக் திசையில் உள்ள டி -25 நெடுஞ்சாலை ஆகியவற்றுடன் செல்கிறது. நகரின். எடிர்னிலிருந்து வரும் கனாலா-இஸ்தான்புல்-சாகர்யா-அங்காரா நெடுஞ்சாலை சர்வதேச அளவில் முக்கிய இடம் வகிக்கிறது. கோனாலாவில் உள்ள நெடுஞ்சாலையின் ஒரு கிளை கிரேக்கத்துடன் இணைக்கப்பட்டுள்ளது, மற்றொரு கிளை பல்கேரியாவுடன் இணைக்கப்பட்டுள்ளது. சாகர்யாவிலிருந்து சில முக்கிய நகரங்களுக்கான தொலைவுகள் இவை: அதானாவுக்கு 797 கி.மீ, அந்தாலியாவுக்கு 583 கி.மீ, பிலெசிக்கு 102 கி.மீ, பர்சாவுக்கு 158 கி.மீ, எஸ்கிசெஹிருக்கு 188 கி.மீ, இஸ்தான்புல்லுக்கு 148 கி.மீ, டிராப்சோனுக்கு 933 கி.மீ, அங்காராவுக்கு 306 கி.மீ, போலுவுக்கு 114 கி.மீ, 486 கி.மீ., இஸ்மீர், டோஸுக்கு 79 கி.மீ, முலாவுக்கு 708 கி.மீ, சோங்குல்டக்கிற்கு 179 கி.மீ, கோகேலிக்கு 37 கி.மீ.\n\nநகர எல்லைக்குள் 65 கி.மீ தொலைவு உள்ள தொடருந்து பாதையில் ஏழு தொடருந்து நிலையங்கள் உள்ளன. இஸ்தான்புல்லை அங்காரா மற்றும் பிற அனடோலியன் நகரங்களுடன் இணைக்கும் தொடருந்து சாகர்யா வழியாக செல்கிறது. தொடருந்து மூலம் சாகர்யாவிலிருந்து இஸ்தான்புல்லுக்கு உள்ள தொலைவு 141   கி.மீ மற்றும் அங்காராவுக்கு 436  கி.மீ. தொலைவு.\n\nநீங்கள் வானூர்தி மூலம் அடபசாராவிற்கு பயணிக்க விரும்பினால், அருகிலுள்ள வானூர்தி நிலையம் குர்த்காயில் உள்ள சபிஹா கோகீன் வானூர்தி நிலையம் - இஸ்தான்புல் மற்றும் யேசில்காயில் உள்ள இஸ்தான்புல் அடாடர்க் வானூர்தி நிலையமும் பயன்படுகிறது.\n"}
{"id": "463408", "url": "https://ta.wikipedia.org/wiki?curid=463408", "title": "பெம்பேலா டானா விமான அருங்காட்சியகம், பொகோர்", "text": "பெம்பேலா டானா விமான அருங்காட்சியகம், பொகோர்\n\nபெம்பேலா டானா விமானப்படை அருங்காட்சியகம் (Pembela Tanah Air Museum) (PETA அருங்காட்சியகம்) இந்தோனேஷியாயாவில் பொகோர் என்னும் இடத்தில் உள்ள அருங்காட்சியகம் ஆகும். இது பெட்டா (நாட்டைப் பாதுகாப்போர்) அருங்காட்சியகம் என்று அழைக்கப்படுகிறது. நாட்டிற்காக தம் பங்களிப்பினை நல்கி நாடு உருவாகக் காரணமாக இருந்த முன்னாள் படையினருக்கு அஞ்சலி செலுத்துவதற்காக இந்த அருங்காட்சியகம் நிறுவப்பட்டது. கூடுதலாக, இந்தோனேசியாவின் சுதந்திரப் போராட்டம் மற்றும் அதன் சுதந்திரத்தை நிறைவேற்றுவதற்கான தயாரிப்பு பற்றிய ஒரு கண்ணோட்டத்தையும் இந்த அருங்காட்சியகம் வழங்குகிறது.\n\nSection::::அமைவிடம்.\nபொகோர் நகரத்தின் வரலாற்றைப் பற்றி பல சுற்றுலாப் பயணிகள் தெரிந்துகொள்ள நேரத்தை ஒதுக்கி பார்க்க வேண்டிய இடம் பெம்பேலா டானா அருங்காட்சியகம் ஆகும். இந்த அருங்காட்சியகத்தைத் தேசபக்த அருங்காட்சியகம் என்று அழைக்கின்றார்கள். பெட்டா அருங்காட்சியகம் என்றுகூட இதனை அழைக்கின்றனர். இது மத்திய போகர் நகரத்தைச் சேர்ந்த பபாடன் என்ற கிராமத்தில் உள்ளது. அது அமைந்துள்ள இடத்தின் முகவரி 35, ஜெனரல் கதிர்மன் தெரு என்பதாகும். அங்கு விசாரித்து அவ்விடத்தைச் சென்றடையலாம். இந்த அருங்காட்சியகம் பொகோர் அரண்மனைக்கு மிகவும் அருகில் அமைந்துள்ளது. இது அங்கிருந்து சுமார் 700 மீட்டர் தொலைவில் உள்ளது. 1745 ஆம் ஆண்டு முதல் முதல் இந்த இடமானது ஒரு வரலாற்று சிறப்புமிக்க இடமாகத் திகழ்ந்து வருகிறது. 1943 ஆம் ஆண்டில், பெட்டா இராணுவம் ஜப்பானோடு சண்டை போரிடும்போது இந்தக் கட்டடத்தை தன் தளமாக வைத்திருந்தது. ஜப்பானியர் அப்போது படையெடுப்பாளர் என்ற நிலையிலும் ஆக்ரமிப்பாளர் என்ற நிலையிலும் இருந்தனர். உண்மையில் சொல்லப் போனால் இந்த இராணுவம்தான் தற்போதைய இந்தோனேசிய தேசிய இராணுவம் அமைவதற்கான ஒரு வித்தாக இருந்தது என்று கூறலாம். இந்த கட்டிடம் 1993 ஆம் ஆண்டில் ஒரு அருங்காட்சியகம் மற்றும் சுற்றுலாத் தலமாக திறந்து வைக்கப்பட்டது. மேலும் இது காலனித்துவ காலத்தைச் சேர்ந்த, உள்ளூர் மக்களின் போராட்டம் தொடர்பான ஏராளமான வரலாற்றுச் சேகரிப்புகளை இந்த அருங்காட்சியகம் தன் தொகுப்புகளை சேமித்து வைத்துள்ளது. இங்குள்ள காட்சிப்பொருள்களில் மிகவும் முக்கியமானதாகக் கருதப்படுவது ​​அருங்காட்சியகத்திலுள்ள ஜெனரல் சுதிர்மனின் கம்பீரமான சிலை ஆகும். அந்த சிலையானது அருங்காட்சியகத்தின் முன்னே கம்பீரமான நிலையில் உள்ளது.\n\nSection::::வரலாறு.\nஇதற்கான கட்டடம் 1745 ஆம் ஆண்டில் காலனித்துவ இராணுவ வீரர்களால் ஐரோப்பிய (பிரிட்டிஷ்) பாணியில் கட்டப்பட்டதாகும். 1943 ஆம் ஆண்டில், இந்த கட்டிடம் இராணுவ பயிற்சி மையமாக பயன்படுத்தப்பட்டது (அப்போது வரை அந்தக் கட்டடம் ஜப்பானின் கட்டுப்பாட்டில் இருந்தது). துணை ஜனாதிபதியான உமர் விராதிகுசுமா என்பவரால் இந்தக் கட்டடத்திற்கான முதல் அடிக்கல் 1993 நவம்பர் 14 ஆம் நாளன்று நடப்பட்டது. அது முதல் இந்த அருங்காட்சியகத்தின் வளர்ச்சி ஆரம்பனமாது. இந்த வளர்ச்சி ஏறக்குறைய இரண்டு ஆண்டுகள் தொடர்ந்து வந்தது. பின்னர் இந்த அருங்காட்சியகம் ஜனாதிபதி சுஹார்ட்டோவால் டிசம்பர் 18, 1995 ஆம் நாளன்று திறந்து வைக்கப்பட்டது.\n\nSection::::சிறப்பு.\nஇந்த அருங்காட்சியகத்தின் முக்கியமான காட்சிப்பொருள்களாக இங்குள்ள 14 டயோராமக்களைக் கூறலாம். அவை இந்தோனேசியாவின் மீது படையெடுத்த படையெடுப்பாளர்களைப் பற்றிய, அவர்களை எதிர்த்து இந்தோனேசியாவின் சுதந்திரத்தைப் பெற்றவை தொடர்பானதாக உள்ளன.\n"}
{"id": "463414", "url": "https://ta.wikipedia.org/wiki?curid=463414", "title": "அதானி", "text": "அதானி\n\nஅதானி (Athani) இந்தியாவின் கர்நாடகாவின் பெல்காம் மாவட்டத்தில் உள்ள நகரமாகும். இது பெல்காம் நகரிலிருந்து 140 கிலோமீட்டர் தொலைவிலும், விஜயபுராவிலிருந்து 70 கிலோமீட்டரிலும், மீராஜிலிருந்து 55 கிலோமீட்டரிலும், கோலாப்பூரிலிருந்து 100 கிலோமீட்டரிலும், ஹுப்லியில் இருந்து 200 கிலோமீட்டரிலும், பெங்களூரிலிருந்து 624 கிலோமீட்டரிலும் அமைந்துள்ளது. இங்கு முக்கிய தொழில் விவசாயமாகும். குறிப்பாக கரும்பு மற்றும் திராட்சை என்பன உற்பத்தி செய்யப்படுகின்றன. இந்த நகரத்தில் இருந்து கிருஷ்ணா நதி 18 கி.மீ தொலைவில் காணப்படுகின்றது. அதானி கர்நாடகாவின் மிகப்பெரிய சர்க்கரை உற்பத்தி தாலுகா ஆகும். மேலும் தோல் பாதணிகளுக்கு பிரபலமானது. அதானி கர்நாடகாவின் பழமையான நகராட்சி நகரமாகும். இது 1850 ஆம் ஆண்டின் நகராட்சி சட்டத்தின்படி 1853 ஆம் ஆண்டில் நிறுவப்பட்டது. நகராட்சி மன்றம் 160 ஆண்டுகளை நிறைவு செய்தது.\n\nSection::::காலநிலை.\nவடமேற்கு கர்நாடகாவின் உயரமான நிலப்பரப்பில் அமைந்துள்ள பெல்காம் மாவட்டத்தின் மேற்பகுதியில் அமைந்துள்ள அதானி நகரம் வெப்பமண்டல காலநிலையை கொண்டுள்ளது. இது ஆண்டு முழுவதும் மிதமான காலநிலையை பெறுகின்றது. அதானி வடகிழக்கு மற்றும் தென்மேற்கு பருவமழைகளில் இருந்து மழையைப் பெறுகிறது. ஈரப்பதமான மாதங்கள் சூன்-செப்டம்பர் ஆகும். சூன் மற்றும் ஆகத்து மாதங்களில் நன்றாக மழை பெய்யும். குளிர்காலம் மிகக் குறைவாகும். குளிரான மாதமான திசம்பரின் சராசரி குறைந்த வெப்பநிலை 25.3 °C ஆக காணப்படும். வெப்பமான மாதத்தின் சராசரி வெப்பநிலை 40 °C ஆக இருக்கலாம். குளிர்கால வெப்பநிலை அரிதாக 18 °C (54 °F) வரை குறைகிறது. வறண்ட மாதம் சனவரி மாதமாகும். சனவரியில் 10 மிமீ மழைவீழ்ச்சி பதிவாகும்.\n\nSection::::புள்ளிவிபரங்கள்.\n2011 ஆம் ஆண்டின் இந்திய மக்கட் தொகை கணக்கெடுப்பின் படி அதானி நகரில் 63,625 மக்கள் வசிக்கின்றனர். இந் நகரம் அதன் அருகிலுள்ள இரு கிராமங்கள் உட்பட 15 கி.மீ பரப்பளவைக் கொண்டுள்ளது. ஆண்கள் மக்கட் தொகையில் 51% வீதமும், பெண்கள் 49% வீதமும் உள்ளனர்.\n\nஅதானி மக்களின் சராசரி கல்வியறிவு விகிதம் 74% ஆகும். இது தேசிய சராசரியை விட அதிகமாகும். ஆண்களின் கல்வியறிவு 69% வீதமாகவும், பெண்களின் கல்வியறிவு 79% வீதமாவும் காணப்படுகின்றது. மக்கட் தொகையில் 14% வீதமானோர் 6 வயதுக்குட்பட்டவர்கள் ஆவார்கள்.\n\nSection::::பொருளாதாரம்.\nSection::::விவசாயம்.\nஅதானியில் விவசாயமே முக்கிய தொழிலாகும். மொத்த மக்கட் தொகையில் 60% வீதமானோர் விவசாயத்தில் ஈடுபட்டுள்ளனர். கோதுமை , சூரியகாந்தி, கரும்பு , திராட்சை , நிலக்கடலை என்பன முக்கிய பயிர்களாகும். தக்காளி, கத்திரிக்காய், வெண்டிக்காய், கீரைகள், மிளகாய் போன்ற காய்கறிகளும் வளர்க்கப்படுகின்றன. மழைப்பொழிவு குறைவாக இருப்பதால் கிடைக்கக்கூடிய நீர் விநியோகத்திற்கு பம்ப்செட்டுகள் நடைமுறையில் உள்ளன. மேலும் முக்கிய வணிக பயிர் கரும்பாகும். அதானி கர்நாடகாவின் மிகப்பெரிய கரும்பு சாகுபடி தாலுகாக்களில் ஒன்றாகும். இப்பகுதியின் 70% வீதமான நிலம் வளமானதாகும். கிருஷ்ணா நதி மற்றும் அக்ரானி நதிக்கு அருகில் கரும்பு பயிரிடப்படுகிறது. கரும்பு தாலுகாவில் 1,50,000 ஏக்கருக்கு மேல் பயிரிடப்படுகிறது. அதானியில் உள்ள உயர் கிருஷ்ணா திட்டத்தின் கீழ் நீர்ப்பாசன வசதிகள் ஏற்படுத்தப்பட்டுள்ளன. இந்த திட்டத்தின் மூலம் கால்வாய்கள் கட்டப்பட்டன. இது கரும்பு மற்றும் திராட்சை சாகுபடிக்கு உதவியாக இருக்கின்றது.\n\nSection::::தொழிற்சாலைகள்.\nஅதானி தாலுகாவில் சர்க்கரை தொழில், காலணி தொழிற்சாலைகள், இன்னும் பல தொழில்கள் மேற்கொள்ளப்படுகின்றன.\n\nSection::::காலணி தொழிற்சாலைகள்.\nஅதானியில் தோற் காலணிகள் உற்பத்தி நடைபெறுகின்றது. பாரம்பரிய தோல் உற்பத்தி தொழிலாளர்கள் இதில் நிபுணத்துவம் பெற்றவர்கள். கிராம தொழில்துறை ஆணையம் \"லிட்கர்\" என்ற பெயரில் ஒரு காலணி உற்பத்தி மையத்தை நிறுவியது. இதனால் பாதணிகளின் உற்பத்தி அதிகரித்தது. நாட்டின் பிற பகுதிகளைச் சேர்ந்த வர்த்தகர்கள் அதானியிடமிருந்து தோல் பொருட்களை தங்கள் பகுதிகளில் விற்பனை செய்வதற்காக வாங்குகிறார்கள். ஸ்டேட் டிரேடிங் கார்ப்பரேஷன் மூலம் இங்கு உற்பத்தி செய்யப்படும் தோல் பொருட்கள் பல நாடுகளுக்கு ஏற்றுமதி செய்யப்படுகின்றன.\n\nSection::::சர்க்கரை தொழிற்சாலை.\nமுன்பு அதானி தாலுகாவில் சர்க்கரை தொழிற்சாலை காணப்படவில்லை. அதனால் விவசாயிகள் கரும்பை மகாராஷ்டிராவுக்கு கொண்டு சென்றனர். அதானி தாலுகாவில் தொழிலை நிறுவ விவசாயிகள் கேட்டுக்கொண்டனர். பின்னர் இந்த தாலுகாவில் பல சர்க்கரை தொழிற்சாலைகள் தொடங்கப்பட்டன.\n\nஅதானி தாலுகாவில் முதல் சர்க்கரைத் தொழில் உகாரில் உகர் சர்க்கரைகள் பிரைவேட் லிமிடெட் நிறுவனத்தால் நிறுவப்பட்டது. இங்கு 12,000 தொன்களுக்கு அதிகமாக சர்க்கரை உற்பத்தி செய்யப்படுகின்றது.\n"}
{"id": "463421", "url": "https://ta.wikipedia.org/wiki?curid=463421", "title": "அலுமினியம் குளோரோ ஐதரேட்டு", "text": "அலுமினியம் குளோரோ ஐதரேட்டு\n\nஅலுமினியம் குளோரோ ஐதரேட்டு \"(Aluminum chlorohydrate\") என்பது AlnCl(3n-m)(OH)m என்ற பொது மூலக்கூற்று வாய்ப்பாட்டால் விவரிக்கப்படும் அலுமினியம் உப்புகளின் ஒரு குழுவாகும். அலுமினியம் குளோரோ நீரேற்று என்றும் இதை அழைக்கலாம். அழகியலில் வாசனை நீக்கியாகவும் தண்ணீரை தூய்மையாக்கலில் உறை பொருளாகவும் இது பயன்படுத்தப்படுகிறது.\nநீர் சுத்திகரிப்பில், இந்த சேர்மம்அதன் உயர் மின்சுமை காரணமாக சில சந்தர்ப்பங்களில் விரும்பப்படுகிறது. அலுமினியம் சல்பேட்டு, அலுமினியம் குளோரைடு மற்றும் பல்வேறு வகையான பல்லலுமினியம் குளோரைடு, மற்றும் பல்லலுமினியம் குளோரிசல்பேட்டு போன்ற பிற அலுமினியம் உப்புகளை விட இடைநீக்கம் செய்யப்பட்ட பொருட்களை நிலைப்புத்தன்மையற்றும் தொங்கல் பொருள்களை அகற்றுவதில் மிகவும் பயனுள்ளதாகவும் செயல்படுகிறது. மேலே கூறப்பட்டுள்ள உப்புகளில் அலுமினியம் கட்டமைப்பு அலுமினியம் குளோரோ ஐதரேட்டைக்காட்டிலும் குறைவான நிகர மின்சுமையை விளைவிக்கிறது. மேலும், ஐதரோகுளோரிக் அமிலத்தின் உயர் நடுநிலையாக்கல் வீதம் அதிக அளவில் இருப்பதால் மற்ற அலுமினியம் மற்றும் இரும்பு உப்புகளுடன் ஒப்பிடும்போது சுத்திகரிக்கப்படும் நீரின் அமிலக்காரத்தன்மை அளவு மீது இது குறைந்த தாக்கத்தை ஏற்படுத்துகிறது.\n\nSection::::பயன்கள்.\nஅலுமினியம் குளோரோ ஐதரேட்டு வணிக வாசனை நீக்கிகளில் அடங்கியுள்ள மிகவும் பொதுவான செயல்படும் உட் பொருட்களில் ஒன்றாகும் . Al2Cl(OH)5. என்ற சேர்மமே பொதுவாக பயன்படுத்தப்படும் ஒரு வாசனை நீக்கியாகும்.\n\nஅலுமினியம் குளோரோ ஐதரேட்டு நீர் மற்றும் கழிவுநீர் சுத்திகரிக்கும் செயல் முறையில் கரைந்துள்ள கரிமச் சேர்மங்களையும் தொங்கல்களில் இருக்கும் கூழ்மத்துகள்களை அகற்றவும் பயன்படும் உறை பொருளாக பயன்படுகிறது.\n\nSection::::பாதுகாப்பு.\nஒரு வாசனை நீக்கியாக அலுமினியம் குளோரோ ஐதரேட்டின் பயன்பாடு பாதுகாப்பானது என்று உணவு மற்றும் மருந்து நிர்வாகம் கருதுகிறது, மேலும் இது 25% அடர்த்தி அளவு வரை பயன்படுத்தவும் அனுமதிக்கப்படுகிறது\n\nSection::::அல்சைமர் நோய்.\nவாசனை நீக்கியின் நீண்ட கால பயன்பாடு மற்றும் வெளிப்பாடு மற்றும் அல்சைமர் நோய் ஆகியவற்றுக்கு இடையில் ஒரு மிகக் குறைவான தொடர்பை மட்டுமே ஆய்வுகள் கண்டறிந்துள்ளன. வாசனை நீக்கிகளில் பயன்படுத்தப்படும் அலுமினியம் முன்கூடிய முதுமை மற்றும் அல்சைமர் நோய்க்கு வழிவகுக்கிறது என்பதற்கும் போதுமான ஆதாரங்கள் இல்லை.\nஅல்சைமர் சங்கத்தின் மருத்துவ மற்றும் விஞ்ஞான உறவுகளின் மூத்த இணை இயக்குனர் ஈதர் எம் சினைடர் பின்வருமாறு கருத்து தெரிவித்துள்ளார்.. அலுமினியத்திற்கும் அல்சைமர் நோய்க்கும் இடையிலான இணைப்பு குறித்து பல்வேறு ஆய்வுகள் மேற்கொள்ளப்பட்டுள்ளன. எந்த ஆய்வு முடிவும் இவற்றுக்கு இடையில் இணைப்பு இருக்கிறது என்று தெரிவிக்கவில்லை.\n\nSection::::மார்பகப் புற்றுநோய்.\nஅழகுசாதனப் பொருட்களில் பயன்படுத்தப்படும் இத்தகைய சில இரசாயனங்கள் மார்பக புற்றுநோயின் அபாயத்தை அதிகரிக்கின்றன என்பதற்கு எந்த ஆதாரமும் கிடைக்கவில்லை என கருவுறுதல் மற்றும் மகளிர் மருத்துவத்தின் பன்னாட்டு பத்திரிகை, தெரிவிக்கிறது. வாசனை நீக்கிகளைப் பயன்படுத்துவதால் புற்றுநோய் அபாயம் அதிகரிக்கிறது என்பதற்கு உறுதியான ஆதாரங்கள் எதுவும் இல்லை என்று அமெரிக்க புற்றுநோய் சங்கத்தின் இயக்குனர் டெட் எசு. கன்சுலர் கூறியுள்ளார்..\nஇருப்பினும், அழகுசாதனப் பொருட்களில் அலுமினியம் குளோரோ ஐதரேட்டைப் பயன்படுத்துவதில் கவலை உள்ளது. ஏனெனில் காலப்போக்கில் நச்சுத்தன்மை உருவாகும் ஆபத்து இதுவரை நிராகரிக்கப்படவில்லை. நுகர்வோர் பாதுகாப்புக்கான விஞ்ஞானக் குழு (எஸ்.சி.சி.எஸ்) தற்போது நச்சு கட்டமைப்பின் அபாயத்தை மதிப்பிடுவதற்காக தோல் ஊடுருவல் வழியாக அலுமினியம் குளோரோ ஐதரேட்டு உட்புகுந்து நச்சு உருவாக்குவதை ஆய்வு செய்ய ஒரு ஆய்வை வடிவமைத்து வருகிறது.\n\nSection::::கட்டமைப்பு.\nஅலுமினியம் குளோரோ ஐதரேட்டு ஒரு கனிம பலபடிச் சேர்மம் என்ற சிறப்புடன் விவரிக்கப்படுகிறது, மேலும் இதை கட்டமைப்புரீதியாக வகைப்படுத்தப்படுவது கடினம். எனினும், இது போன்ற தொழில்நுட்பங்கள் கூழ்மகளிம ஊடுருவல் நிறமாலையியல் , எக்சு கதிர் படிகவியல் மற்றும் 27அலுமினியம் -அணுக்கரு காந்த ஒத்ததிர்வு போன்ற முறைகளில் நாசர் மற்றும் லேடன் உட்பட பல்வேறு குழுக்கள் ஆராய்ச்சி மேற்கொண்டு வருகின்றன. வருகின்றன. அலுமினியம் குளோரோ ஐதரேட்டின் உட்பொருள் அலுமினியம் 13 அலகுகளை அடிப்படையாக கொண்டு கெக்கின் அயனி அமைப்பில் உள்ளது என்றும் இந்த அடிப்படை அலகு சிக்கலான மாற்றங்களுக்கு உட்பட்டு பெரிய பல்-அலுமினிய அணைவுகளை உருவாக்குகிறது என்பதையும் நிருபிக்கவே இந்த ஆய்வுகள் முயல்கின்றன.\n\nSection::::தயாரிப்பு.\nஅலுமினியத்தை ஐதரோகுளோரிக் அமிலத்துடன் வினைபுரியச் செய்வதன் மூலம் அலுமினியம் குளோரோ ஐதரேட்டை வணிக ரீதியாக தயாரிக்க முடியும். அலுமினியம் உலோகம், அலுமினா டிரை ஐதரேட்டு , அலுமினியம் குளோரைடு, அலுமினியம் சல்பேட்டு மற்றும் இவற்றின் சேர்க்கைகள் உட்பட பல அலுமினியம் கொண்ட மூலப்பொருட்களை இதற்காகப் பயன்படுத்தலாம். விளையும் தயாரிப்புகளில் சோடியம் / கால்சியம் / மெக்னீசியம் குளோரைடு அல்லது சல்பேட்டு போன்ற துணை விளை பொருட்களும் கலந்து இருக்கலாம்.\nஐதரோ குளோரிக் அமிலத்துடன் அலுமினிய, உலோகம் வினைபுரியும்போது உருவாகும் ஐதரசன் வாயு வெடி விபத்துக்கு வாய்ப்பிருப்பதால் இம்முறை அதிகமாக பயன்படுத்தப்படுவதில்லை. மாறாக மிகவும் பொதுவான தொழில்துறை தயாரிப்பு முறையில் அலுமினியம் குளோரோ ஐதரேட்டு கரைசல் தயாரிக்கப்படுகிறது. இதற்காக அலுமினியம் ஐதராக்சைடுடன் ஐதரோகுளோரிக் அமிலம் வினைபுரியச் செய்யப்பட்டு இக்கரைசல் தயாரிக்கப்படுகிறது.\n"}
{"id": "463423", "url": "https://ta.wikipedia.org/wiki?curid=463423", "title": "உட்லேண்ட்ஸ், சிங்கப்பூர்", "text": "உட்லேண்ட்ஸ், சிங்கப்பூர்\n\nஉட்லேண்ட்ஸ் என்பது சிங்கப்பூரின் வடக்கு பிராந்தியத்தில் அமைந்துள்ள ஒரு திட்டமிடல் பகுதி மற்றும் குடியிருப்பு நகரம் ஆகும். இந்த நகரம் மலேசியாவின் ஜொகூர் பாரு நகரத்துடன், ஜொகூர்-சிங்கப்பூர் காஸ்வே நெடுஞ்சாலைப்பாலம் வழியாக இணைக்கப்பட்டுள்ளது. இது வடக்கு பிராந்தியத்திற்கான பிராந்திய மையமாகும் .\n\nஉட்லண்ட்ஸ் திட்டமிடல் பகுதியின் எல்லைகளாக கிழக்கே செம்பவாங், தெற்கே மண்டாய், மேற்கே சுங்கெய் காடுட் மற்றும் வடக்கே ஜொகூர் பாரு ஆகியவை அமைந்துள்ளன. உட்லேண்ட்ஸ் புது நகர் பகுதி உட்லேண்ட்ஸ் திட்டமிடல் பகுதிக்குள் அமைந்துள்ளது.\n\nSection::::வரலாறு.\nநவீன உட்லேண்ட்ஸ் நகர் அடங்கிய பகுதி 1923 ஆம் ஆண்டில் ஜொகூர்-சிங்கப்பூர் காஸ்வே திறக்கப்பட்டதற்கு சாட்சியாக இருந்தது. ஆரம்பகால உட்லேண்ட்ஸ் பகுதியானது கிராமங்கள் மற்றும் சதுப்பு நிலங்களை உள்ளடக்கியது, அங்கு குடியிருந்தவர்கள் பெரும்பாலும் மார்சிலிங் பகுதியில் பகுதி நேர கடைக்காரர்கள் மற்றும் காய்கறி விவசாயிகளாக வாழ்ந்தனர். அதே நேரத்தில் இரப்பர் தோட்டங்கள் மற்றும் கோழிப்பண்ணைகள் நவீன அட்மிரால்டி அமைந்துள்ள ஜலன் உலு செம்பவாங்கின் நிலப்பரப்பைக் கொண்டுள்ளன. சிங்கப்பூர் வீடமைப்பு வளர்ச்சிக் கழகத்தின் முதல் குடியிருப்புகள் 1972 ஆம் ஆண்டிலிருந்து மார்சிலிங்கின் வடக்கு பகுதியில் கட்டப்பட்டன, உட்லேண்ட்ஸ் மத்திய சாலையில் அமைந்துள்ள உட்லேண்ட்ஸ் பேருந்து நிலையம் 1980ஆம் ஆண்டில் கட்டப்பட்டது.\n\n1988ஆம் ஆண்டிற்கு முன்னர், உட்லேண்ட்ஸ் புக்கிட் பாஞ்சாங் தனித்தொகுதி மற்றும் செம்பவாங் தனித்தொகுதி என பிரிக்கப்பட்டு வந்தது. பின்னர் இது வளர்ச்சியின் பொருட்டு 1991 இல் செம்பவாங் குழுத்தொகுதி உடன் இணைக்கப்பட்டது.\n\nஉட்லேண்ட்ஸின் வளர்ச்சி 1981 இல் தொடங்கியது. இது 1985 ஆம் ஆண்டில் நிறைவடைந்த சிங்கப்பூர் வீடமைப்பு வளர்ச்சிக் கழக நெய்பர்ஹூட் 1 (மார்சிலிங் தோட்டத்திற்குப் பின்னால் உள்ள) என்ற பெயரிலான அடுக்ககங்கள் கட்டப்பட்டதையும் உள்ளடக்கியது; 1987ஆம் ஆண்டில் நெய்பர்ஹூட் 8 அடுக்ககமும் 1989 ஆம் ஆண்டில் நெய்பர்ஹூட் 3 அடுக்ககமும் நிறைவடைந்தது, சிங்கப்பூர் வீடமைப்பு வளர்ச்சிக் கழகத்தின் அடுக்ககங்களின் செறிவு காரணமாக, குடியிருப்புகளானது எண் முறையுடன் ஆங்கில எழுத்துக்களையும் சேர்ந்த முறை உருவாக்கப்பட்டது. அட்மிரால்டியில் 1996 ஆம் ஆண்டில் 6எக்சுஎக்சு தொகுதியும், 1997ஆம் ஆண்டில் 7எக்சுஎக்சு தொகுதியும் கட்டி முடிக்கப்பட்டன. இன்னோவாவின் விரிவாக்கம் 1998 ஆம் ஆண்டில் தொடங்கி 2002 ஆம் ஆண்டில் நிறைவடைந்தது, இது தொகுதி 5எக்சுஎக்சு தொகுதியையும் கொண்டுள்ளது. உட்லேண்ட்ஸ் கிழக்கின் விரிவாக்கம் 1999 ஆம் ஆண்டில் தொடங்கி 2004 ஆம் ஆண்டில் நிறைவடைந்தது.\n\nஜலான் உலு செம்பவாங் என்பது கம்போங் சாலையாகும், இது உட்லேண்ட்ஸ் நியூ டவுன் மற்றும் செம்பவாங் ஏர்பேஸின் சில பகுதிகளையும் குறுக்கே செல்கிறது. உட்லேண்ட்ஸ் புது நகரம், கம்பாஸ் அவென்யூ, செம்பவாங் ஏர்பேஸ் மற்றும் செலட்டார் அதிவேக நெடுஞ்சாலை ஆகியவற்றின் விரிவாக்கத்தால் ஜூன் 1992 முதல் ஜலான் உலு செம்பவாங் அகற்றப்பட்டது. கம்போங் 1996 ஆம் ஆண்டிற்குள் அழிக்கப்பட்டது, அது ஒரு இராணுவ பயிற்சி மைதானமாக மாற்றப்பட்டது.\n\nSection::::நெய்பர்ஹுட் அடுக்ககங்களின் தளவமைப்பு.\nநகரத்தில் மூன்று தொகுதிகள் உள்ளன. உட்லேண்ட்சின் உள்ளே ஒன்பது நெய்பர்ஹுட் அடுக்ககங்கள் (N1 முதல் N9 வரை) அமைந்திருந்தன. முதன்மையாக உட்லேண்ட்ஸ், மார்சிலிங், உட்ரோவ் மற்றும் அட்மிரால்டி ஆகியவற்றின் கொண்டுள்ளன . உட்லேண்ட்ஸ் சதுக்கம் நகர மையமாக செயல்படுகிறது, அருகிலுள்ள சுற்றுப்புற மையங்களும் பலவிதமான வணிக நடவடிக்கைகளை வழங்குகின்றன. கம்பங் அட்மிரால்டி உள்ளிட்ட ஒருங்கிணைந்த வளர்ச்சித் திட்டங்கள் அதிகாரப்பூர்வமாக ஏப்ரல் 2014 இல் தொடங்கப்பட்டன.\n"}
{"id": "463425", "url": "https://ta.wikipedia.org/wiki?curid=463425", "title": "துன்செலி மாகாணம்", "text": "துன்செலி மாகாணம்\n\nதுன்செலி மாகாணம் (\"Tunceli Province\" குர்மஞ்ச் மொழி : parêzgeha Dêrsimê, ), முன்னர் டெர்சிம் மாகாணம், என அழைக்கப்பட்டது, துருக்கியின் கிழக்கு அனடோலியா பகுதியில் அமைந்துள்ள ஒரு மாகாணம் ஆகும். இதன் மக்கள் தொகையில் பெரும்பாலும் அலெவி ஜாசாஸ் ( குர்து மக்கள் மற்றும் ஜாசா பேசும் குர்துகள்) போன்றவர்களை உள்ளடக்கியதாக உள்ளது. இந்த மாகாணத்திற்கு முதலில் \"டெர்சிம்\" \"மாகாணம்\" ( \"டெர்சிம் விலாயெட்டி\" ) என்று பெயரிடப்பட்டது. பின்னர் இது ஒரு மாவட்டமாக ( \"டெர்சிம் கசாஸ்\" ) தரமிறக்கப்பட்டு 1926 இல் \"எலாஸ்\" மாகாணத்துடன் இணைக்கப்பட்டது. இது இறுதியாக 1936 சனவரி 4 இல் \"துன்செலி மாகாணமாக \" துன்செலி மாகாணத்தின் நிர்வாகச் சட்டம்\" ( துன்செலி விலாயெட்டினின் ஆடரேசி ஹக்கந்தா கனூன் )\" 1935 திசம்பர் 25 இல் எண் 2884, என்பதன்படி மாற்றப்பட்டது. ஆனால் சிலர் இப்பகுதியை அதன் அசல் பெயரால் ( டெர்சிம் மாகாணம் ) அழைக்கிறார்கள். மாகாண தலைநகரான கலனின் என்ற பெயர் பின்னர் அதிகாரப்பூர்வமாக துன்செலி என மாற்றப்பட்டது.\n\nஇதன் அண்டை மாகாணங்களாக வடக்கு மற்றும் மேற்கில் எர்சின்கான் மாகாணம், தெற்கே எலாசே மாகாணம், கிழக்கே பிங்கல் மாகாணம் ஆகியவை உள்ளன. இந்த மாகாணம் பரப்பவு கொண்டதாகவும் மற்றும் 76,699 மக்கள் தொகையைக் கொண்டதாகவும் உள்ளது. இது துருக்கியின் அனைத்து மாகாணங்களையும்விட மிகக் குறைந்த மக்கள் அடர்த்தியைக் கொண்டுள்ளது. இங்கு உள்ள மக்கள் அடர்தியானது வெறும் 9.8 மக்கள் / கிமீ . மக்கள் தொகையில் பெரும்பான்மையானவர்களாக ஜாசா . அலெவி இனத்தவரை கொண்ட துருக்கியின் ஒரே மாகாணம் துன்செலி ஆகும் .\n\nதுன்செலி அதன் பழைமையான கட்டிடங்களான எலேபி அனா பள்ளிவாசல், சாமன் பள்ளிவாசல், எல்டி ஹதுன் பள்ளிவாசல் மற்றும், அதை ஒட்டிய கல்லறை, மஸ்கர்ட் கோட்டை உள்ளிட்ட கோட்டையகங்கள், பெர்டெக் கோட்டை, டெருன்-ஐ ஹிசார் கோடயகம், மற்றும் குறிப்பாக இயற்கை காட்சிகள், குறிப்பாக முன்சூர் பள்ளத்தாக்கு தேசிய பூங்காவில் உள்ள, துருக்கியின் மிகப்பெரிய தேசிய பூங்கா போன்றவை பயணிகளைக் கவரக்கூடியவை ஆகும்.\n\nSection::::நிலவியல்.\nதுன்செலி உள்ள பகுதியானது சம அட்சரேகை மற்றும் தீர்க்கரேகைகளின் வடகிழக்கு கோட்டு செல்லக்கூடிய பகுதியில் உள்ளது.\n\nSection::::மாவட்டங்கள்.\nதுன்செலி மாகாணம் எட்டு மாவட்டங்களாக பிரிக்கப்பட்டுள்ளது.\n\nதுன்செலி ஒரு தனித்துவமான மாகாணம் என்றாலும், இது 1947 வரைஎலாஸிலிருந்து நிர்வகிக்கப்பட்டது.\n\nSection::::கல்வி.\nதுன்செலியின் மக்கள்தொகையில் தொண்ணூற்றெட்டு சதவிகிதத்தினர் குறைந்தபட்சம் தொடக்கப் பள்ளிக் கல்வியைக் கொண்டிருள்ளனர். இது துருக்கியில் உள்ள மாவட்டத்திற்கான கல்வியறிவின் மிக உயர்ந்த விகிதங்களில் ஒன்றாகும். 1979/1980 ஆம் ஆண்டில், துன்செலி பல்கலைக்கழகங்களில் அதிக எண்ணிக்கையிலான மாணவர்களையும், அதிகப்படியான மாணவர் சேர்க்கையையும் கொண்டிருந்தது. இந்நிலையானது இங்கிருந்த ஒரே உயர்கல்வி பள்ளி மூடப்பட்டு இராணுவ தளமாக மாற்றப்படும் வரை நீடித்தது.\n\nதுன்செலி பல்கலைக்கழகம் 2008 மே 22 அன்று நிறுவப்பட்டது. இப்பல்கலைக் கழகத்தில் சர்வதேச உறவுகள், பொருளியல், சுற்றுச்சூழல் பாதுகாப்பு பொறியியல், தொழில்துறை பொறியியல், மின்னணு பொறியியல், கணினி பொறியியல் மற்றும் இயந்திர பொறியியல் ஆகிய துறைகளைக் கொண்டுள்ளது.\n"}
{"id": "463426", "url": "https://ta.wikipedia.org/wiki?curid=463426", "title": "அலுமினியம் நைட்ரைடு", "text": "அலுமினியம் நைட்ரைடு\n\nஅலுமினியம் நைட்ரைடு \"(Aluminium nitride)\" என்பது AlN என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். இதை அலுமினியம் நைத்திரைடு என்றும் அழைக்கலாம். இது 285 வாட்டு/மீ.கெல்வின் என்ற மிக அதிக வெப்பக் கடத்துத்திறன் கொண்ட மின் காப்பு சேர்மமாகும். உர்ட்சைட்டு கனிம நிலையில் ~6 எலக்ட்ரான் வோல்ட்டு ஆற்றல் இடைவெளியை அறை வெப்பநிலையில் இச்சேர்மம் கொண்டுள்ளது. ஆழ்ந்த புற ஊதா அலைவரிசையில் ஒளிமின்னணுவியல் பயன்பாட்டையும் இச்சேர்மம் பெற்றுள்ளது.\n\nSection::::வரலாறும் இயற்பியல் பண்புகளும்.\nஅலுமினியம் நைட்ரைடு முதன் முதலில் 1877 ஆம் ஆண்டு தயாரிக்கப்பட்டது.\n\nதூய்மையான கலப்பு செய்யப்படாத நிலையில் அலுமினியம் நைட்ரைடின் மின் கடத்துத் திறன் 10−11-10−13 Ω−1⋅செ.மீ−1 ஆகும். கலப்பு செய்யப்பட்டால் இத்திறன் 10−5-10−6 Ω−1⋅செ.மீ−1 என்ற அளவுக்கு உயர்கிறது . 1.2–1.8×105 வோல்ட்டு/மி.மீ. என்ற மின்புலத்தில் மின்முறிவு தோன்றுகிறது. அலுமினியம் நைட்ரைடின் கனசதுர துத்தநாக கலப்பு நிலை அதிக அழுத்தங்களில் மீக்கடத்தியாக வெளிப்பட முடியும் என்று முன் கணிக்கப்பட்டுள்ளது .\n\nஅலுமினியம் நைட்ரைடு அதிக வெப்ப கடத்துத்திறனைக் கொண்டுள்ளது, குறிப்பாக பல்படிக பீங்கான் மின்சாரம் காக்கும் பொருளுக்கு (70–210 வாட்டு / (மீட்டர் • கெல்வின்) என்ற அளவும் ஒற்றை படிகங்களுக்கு 285 வாட்டு / (மீட்டர் • கெல்வின்) வரையும் கடத்துத் திறனாகக் கொண்டுள்ளது .\n\nSection::::நிலைப்புத்தன்மை.\nஅலுமினியம் நைட்ரைடு மந்த வளிமண்டலத்தில் உயர் வெப்பநிலையில் வெப்பநிலையில் நிலைப்புத்தன்மையுடன் காணப்படுகிறது. சுமார் 2200 பாகை செல்சியசு வெப்பநிலையில் இது உருகும். ° வெற்றிடத்தில், அலுமினியம் நைட்ரைடு 1800 பாகை செல்சியசு வெப்பநிலையில் சிதைகிறது. காற்றில், மேற்பரப்பு ஆக்சிஜனேற்றம் 700 பாகை செல்சியசு வெப்பநிலைக்கு மேல் நிகழ்கிறது அறை வெப்பநிலையில் கூட, மேற்பரப்பு ஆக்சைடு அடுக்குகள் 5-10 நானோமீட்டர் தடிமன் அளவுக்கு ஆக்சிசனேற்றம் அடைவது கண்டறியப்பட்டுள்ளது. இந்த ஆக்சைடு அடுக்கு 1370 பாகை செல்சியசு வெப்பநிலை வரையில் இவ்வேதிப் பொருளைப் பாதுகாக்கிறது. இந்த வெப்பநிலைக்கு மேலே ஆக்சிசனேற்றம் மொத்தமாக ஏற்படுகிறது. அலுமினியம் நைட்ரைடு ஐதரசன் மற்றும் கார்பன் டை ஆக்சைடு வளிமண்ட சூழலில் 980 பாகை செல்சியசு வெப்பநிலை வரை நிலையானதாக உள்ளது .\nசிறுமணி எல்லையிடை தாக்குதல் காரணமாக அலுமினியம் நைட்ரைடு மெதுவாக கனிம அமிலங்களில் கரைகிறது. வலிமையான காரங்களில் அலுமினியம் நைட்ரைடு மணிகள் மீது நிகழும் தாக்குதலால் கரைகிறது. மேலும் இது நீரில் மெல்ல நீராற்பகுப்பு அடைகிறது.\n\nஅலுமினியம் நைட்ரைடு குளோரின் அயனி அடிப்படையிலான உலோக வேலைப்பாட்டு வினைக்கு வடிவமைக்க முடியும் .\n\nSection::::பெருமளவு உற்பத்தி.\nவாயு நைட்ரசன் அல்லது அமோனியா முன்னிலையில் அலுமினியம் ஆக்சைடை நேரடியான கார்போவெப்ப ஒடுக்கம் செய்து அலுமினியம் நைட்ரைடு தயாரிக்கப்படுகிறது. அலுமினியத்தை நேரடியான நைட்ரைடாக்கம் செய்தும் இதை தயாரிக்கலாம். அடர்த்தியான தொழில்நுட்ப தரத்துடன் அலுமினியம் நைட்ரைடை உற்பத்தி செய்ய Y 2 O 3 அல்லது CaO போன்ற உருகவைத்து நீர்மமாக்காமல் திண்மமாக்கும் துணைக்கருவிகள் மற்றும் சூடான அழுத்தல் ஆகியவற்றின் பயன்பாடு தேவைப்படுகிறது.\n\nSection::::பயன்பாடுகள்.\nஆக்டைபடல வளர்ச்சி மூலம் வளரும் மெல்லிய படிக அலுமினியநைட்ரைடு மேற்பரப்பு ஒலியலை உணரிகளாகப் பயன்படுத்தப்படுகிறது. அலுமினியநைட்ரைடுகளின் அழுத்த மின் பண்புகள். வானொலி அலைவரிசை வடிகட்டியாகப் பாயன்படுவது ஆகும், இது அலை பேசிகளில் பரவலாகப் பயன்படுத்தப்படுகிறது. ஒரு மெல்லியப் படல மொத்த ஒலி அதிர்வு உருவாக்கியாகவும் இது பயன்படுத்தப்படுகிறது . இரண்டு உலோக அடுக்குகளுக்கு இடையில் அலுமினியம் நைட்ரைடு ஒரு நுண்மின்னணு இயந்திர திட்ட சாதனமாகவும் பயன்படுத்தப்படுகிறது .\n\nஅழுத்த மின், நுண்மின்னணு மீயொலி ஆற்றல் மாற்றியாகவும் அலுமினியம் நைட்ரைடு பயன்படுத்தப்படுகிறது, அவை மீயொலியை வெளியிடுகின்றன மற்றும் பெறுகின்றன. மேலும் இவை ஒரு மீட்டர் தூரத்திற்கு மேல் காற்றின் வரம்பைக் கண்டறியவும் பயன்படுத்தப்படுகிறது .\n\nஅலுமினா மற்றும் பெரிலியம் ஆக்சைடு போன்ற மின்னணு பயன்பாடுகளில் அலுமினியம் நைட்ரைடைப் பயன்படுத்த உலோகம் பூசும் முறைகள் உள்ளன. அலுமினியம் நைட்ரைடு நானோகுழாய்கள் நச்சு வாயுக்களுக்கான இரசாயன உணரிகளாக பரிந்துரைக்கப்பட்டுள்ளன .\n\nஅலுமினியம் நைட்ரைடைப் பயன்படுத்தி ஒளி உமிழும் டையோடுகளை உருவாக்க ஆராய்ச்சிகள் நடைபெற்று வருகின்றன.. அலுமினியம் நைட்ரைடின் பயன்பாடுகளில் கீழ்கண்டவையும் அடங்கும்:\n\n•ஒளி மின்னணுவியல் ,\n•ஒளியியல் சேமிப்பு ஊடகம், \n•எலக்ட்ரானிக் அடி மூலக்கூறுகள், அதிக வெப்ப கடத்துத்திறன் அவசியமான சிப் கடத்திகள் , \n•இராணுவ பயன்பாடுகள், \n•காலியம் ஆர்சனைட்டின் படிகங்களை வளர்ப்பதற்கான ஓர் உலை , \n•எஃகு மற்றும் குறைக்கடத்தி உற்பத்தி. \n"}
{"id": "463433", "url": "https://ta.wikipedia.org/wiki?curid=463433", "title": "அலுமினியம்(I) ஆக்சைடு", "text": "அலுமினியம்(I) ஆக்சைடு\n\nஅலுமினியம்(I) ஆக்சைடு \"(Aluminium(I) oxide)\" என்பது AlO என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். அலுமினியம் மற்றும் ஆக்சிசன் தனிமங்கள் சேர்ந்து இச்சேர்மம் உருவாகிறது. நிலைப்புத்தன்மை கொண்ட அலுமினியம் ஆக்சைடான Al2O3 உடன் தனிமநிலை சிலிக்கானை 1800 பாகை செல்சியசு வெப்பநிலையில் வெற்றிடத்தில் சூடாக்கினால் அலுமினியம்(I) ஆக்சைடு உருவாகிறது.\n\nSection::::தோற்றமும் தயாரிப்பும்.\nஅறை வெப்பநிலையில் திண்ம அலுமினியம்(I) ஆக்சைடு நிலைப்புத்தன்மையற்று இருப்பதால் Al2O பொதுவாக ஒரு வாயுவாகக் காணப்படுகிறது. 1050 பாகை செல்சியசு வெப்பநிலைக்கும் 1600 பாகை செல்சியசு வெப்பநிலைக்கும் இடையில் மட்டுமே இத்திண்மம் நிலைப்புத்தன்மையோடு உள்ளது.\nசிலிக்கன் டை ஆக்சைடு மற்றும் கார்பன் முன்னிலையில் அலுமினியமும் அலுமினியம் ஆக்சைடும் (Al2O3) வெற்றிடத்தில் சூடாக்கப்படும்போது உருவாகும் விளைபொருட்களை ஒடுக்கினால் அலுமினியம்(I) ஆக்சைடு உருவாகிறது. இந்த சேர்மத்தின் தகவல் பொதுவாக கிடைக்காது. இது நிலையற்றது, சிக்கலான உயர் வெப்பநிலை நிறமாலையைக் கொண்டுள்ளது, மேலும் இதை கண்டறிந்து அடையாளம் காண்பதும் கடினம். குறைத்தல் வினையில் Al2O3 இன் நீராவிகளில் Al2O ஒரு முக்கிய அங்கமாகும். அலுமினியம்(I) ஆக்சைடில் 12 இணைதிறன் எலக்ட்ரான்களும் உள்ளன.\n\nநிறை நிறமாலையியல், அகச்சிவப்பு உமிழ்வு மற்றும் புற ஊதா உறிஞ்சுதல் மற்றும் வாயு நிலை உமிழ்வு போன்ற ஆய்வுகளில் Al2O சேர்மத்தின் மூலக்கூறுகளைக் கண்டறிய முடியும். மூலக்கூறின் சாதாரனநிலை வேதிச்சமநிலையில் இம்மூலக்கூறு நேரியல் அமைப்பிலுள்ளது .இணைதிறன் பிணைப்புக் கோட்பாட்டின் அடிப்படையில் இந்த அலுமினியம்(I) ஆக்சைடு மூலக்கூறுகள் எசுபி 2 சுற்றுப்பாதை இனக்கலப்பை ஏற்றுக்கொள்வதாக விவரிக்கப்படுகின்றன. இதில் ஒரு சிக்மா மற்றும் இரண்டு பை பிணைப்புகள் உள்ளன. 1σ2 1σ*2 2σ2 1π4 1π*2 என்பது இணைதிறன் எலக்ட்ரான்களுக்குத் தொடர்புடைய அடிப்படை நிலையாகும். இங்குள்ள 1σ மற்றும் 1σ* சுற்றுப்பாதைகள் முழுமையாகவும் 1π மற்றும் 1π* சுற்றுப்பாதைகள் பகுதியாகவும் அழிகின்றன. ஆக்சிசன் அணுவில் கவனம் செலுத்தும் ஒரு தனி எலக்ட்ரானும், அலுமினியம் அணுக்களுக்கு இடையிலும் சமமாக கவனத்தை செலுத்தும் மற்றொரு எலக்ட்ரானும் கொண்ட ஒட்டுமொத்த உள்கட்டமைப்பு ஓர் ஈரிணைதிறன் மும்மை மூலக்கூறை அளிக்கிறது,\n\nSection::::அக்ச்சிவப்பு அளவீடுகள்.\n990.7 மற்றும் 946.6 செ.மீ -1 முக்கிய ஈர்ப்புகள் காணப்படுகின்றன, இது இருமையின் இருப்பைக் குறிக்கிறது. 714.8 மற்றும் 700 செ.மீ - 1 இல் பரவல் உறிஞ்சுதல்கள் காணப்பட்ட பின்னர் இது இருமையைக் குறிக்கிறது மற்றும் 689.4 செ.மீ - 1 இல் இரண்டு சமமான ஆக்சிசன் அணுக்களைக் கொண்ட ஒரு மும்மை அமைப்பின் பண்புகளையும் குறிக்கிறது. மேலும் அடர்த்தியான அணிக்கோவையில் இருமை மற்றும் மும்மை இரண்டும் 715 செ.மீ -1 இல் அறியப்படுகின்றன. இருப்பினும் பரவலுக்குப் பிறகு மும்மை அமைப்பு அதிகரிக்கிறது மற்றும் இருமை அமைப்பு குறைகிறது.\n\nஅலுமினியம் ஆக்சைடு நெருங்கிப் பிணைந்துள்ள இன்ங்களின் ஓர் ஒற்றை இனமாகும். ஏனெனில் இது செறிவூட்டப்பட்ட வகைகளில் மட்டுமே தோன்றும், இது பலபடியாக்கல் வினை காரணமாக இருக்கலாம். இருமம் (Al2O)2 இருப்பதால் மும்மையும் இருக்கலாம். இருப்பினும் இது Al2O இன் நீராவி அழுத்தம் நிச்சயமற்றது என்பதால் அதனுடன் தொடர்பிருப்பதாக இதை பார்க்க வேண்டும்.\n\nSection::::பயன்கள்.\nஆக்சிசனேற்றிகளுடன் ஒரு உலோக எரிபொருளாக அலுமினியம் உயர்ந்த வெப்ப உமிழ்வினைகளை உருவாக்குகிறது. ஒர் அழுத்த அமைப்பில் Al2O3 சேர்க்கப்படும் போது அவ்வினை மெதுவாக தொடங்கி பின்னர் முடுக்கி விடப்பட்டு நிலைப்புத்தன்மையை இழக்கிறது. இந்த வினை AlO அல்லது Al2O போன்ற நிலைப்புதன்மையற்ற இடைநிலையாக குறைகின்றன அல்லது உருவாகவில்லை என்பதைக் குறிக்கின்றன. இவை அழுத்தம் அமைப்பின் முடுக்கம் மற்றும் வெப்பச்சலனத்தைத் தடுக்கின்றன .\n\nஅலுமினியம் ஆக்சைடுகள் வினையூக்கியாகப் பயன்படுத்தப்படுகின்றன. இவை அலுமினியம் எரிவதால் உருவாகும் தயாரிப்புகளாகும். அலுமினியத்தின் கரிமப் பெராக்சைடுகள் வெடிக்கும் பண்புகளைக் கொண்டுள்ளன. கவனக்குறைவாக கையாளுவதால் இவ்வெடிப்புகள் ஏற்படலாம். ஆக்டோசன் எனப்படும் ஆக்டா ஐதரோ-1,3,5,7-டெட்ரா நைட்ரோ -1,3,5,7-டெட்ராசோசின் மற்றும் அலுமினியம் சேர்ந்து வினைபுரியும் போது வெடித்தலுடன் அலுமினியம் ஆக்சைடு (Al8/3O4) உற்பத்தியாகிறது.\n"}
{"id": "463435", "url": "https://ta.wikipedia.org/wiki?curid=463435", "title": "பாண்டித்துரை", "text": "பாண்டித்துரை\n\nபாண்டித்துரை (Pandithurai) என்ற திரைப்படம் 1992 ஆம் ஆண்டு வெளிவந்த இந்தியத் தமிழ் திரைப்படம் ஆகும். இத்திரைப்படத்தை இயக்கியவர் தமிழ் திரைப்பட இயக்குனர் மனோஜ் குமார் ஆவார். இப்படத்தில் பிரபு மற்றும் குஷ்பூ ஆகியோர் முக்கிய வேடங்களில் நடிக்கின்றனர். இத்திரைப்படத்திற்கு இளையராஜா இசையமைத்திருக்கிறார் திரைப்படம் 1992 ஜனவரி 15 ஆம் நாள் வெளியிடப்பட்டது. இத்திரைப்படம் 100 நாட்கள் ஓடியது. இந்த படம் 1993 ஆம் ஆண்டு தெலுங்கில் \"பாவா பாவமரிடி\" என்ற பெயரிலும், இந்தியில் 1998 ஆண்டு \"பந்தன்\" என்ற பெயரிலும், 2001ஆம் ஆண்டு கன்னடத்தில் \"பாவா பாமைடா \" என்றும் மொழிபெயர்க்கப்பட்டது.\n\nSection::::இசை.\nஇத்திரைப்படத்திற்கு இளையராஜா இசையமைத்திருக்கிறார்.1992 இல் திரைப்படத்திற்கான இசை வெளியிடப்பட்ட து. இந்த திரைப்படத்தின் பாடல்கள் வாலி, கங்கை அமரன் மற்றும் பயிரிசுதன் ஆகியோரால் எழுதப்பட்டது . இப்படத்தின் பாடல்கள் ஆறு தடங்கள் முறையில் பதியப்பட்டது.\nSection::::வரவேற்பு.\nஒரு கிராமத்தில் பாரம்பரியம் கொண்ட குடும்பம் எதிர்கொள்ளக்கூடிய பிரச்சனைகளை இப்படத்தின் கதை அடிப்படையாகக் கொண்டு இருக்கிறது என்று இந்தியன் எக்ஸ்பிரஸ் எழுதியுள்ளது,\nSection::::கதைக்களம்.\nபாண்டித்துரையின் சகோதரியாகிய சுமித்ராவிற்கு திருமணம் நடைபெறுகிறது. தம்பியாகிய பாண்டித்துரையைப் பிரிய மனமில்லாமல் பிறந்த வீட்டு சீதனமாக அவருடன் அழைத்துச் செல்கிறாள் , இதற்கு அவரின் கணவர் மலைச்சாமி ஆகிய ராதாரவி சம்மதிக்கிறார், பாண்டித்துரை மாமாவின் வார்த்தையே தனது செயலாக வாழ்கிறான். தனது மாமாவை மதிக்காத எவரையும் விட்டுவைப்பதில்லை. இதற்கிடையில் மாமன் மகளான முத்துலட்சுமி வெளியூரில் படித்துவிட்டு ஊருக்கு திரும்புகிறாள். அந்த ஊரின் காவல் துறை அதிகாரி ருத்ரமணியின் அநியாயச் செயலை பொறுக்காமல் பாண்டித்துரையின் மாமா மலைச்சாமி அவருடன் வாதிடுகிறார். பாண்டிதுரை மாமாவிற்காக ருத்ரமணியுடன் சண்டையிடுகிறார். பாண்டித்துரையின் அறியாமையையும், வீரத்தையும் பார்த்து முத்துலட்சுமி அவனின் மீது அன்பு கொள்கிறாள். மேலும் அவனுக்கு எழுதப் படிக்க கற்றுக் கொடுக்கிறாள். பாண்டித்துரையை முத்துலட்சுமி காதலிக்க ஆரம்பிக்கிறாள். இதற்கிடையில் மலைச்சாமி அந்த ஊருக்கு வரும் நாட்டியக்காரி சிந்தாமணியின் மீது மோகம் கொள்கிறான். மலைச்சாமி ஊர் திருவிழாவின்போது பாண்டித்துரைக்குப் பதிலாக சிந்தாமணியின் சகோதரன் நரசிம்மனை பரிவட்டம் கட்டச் சொல்கிறான், இதன் காரணமாக பாண்டித்துரை மற்றும் முத்துலட்சுமியின் நிச்சயதார்த்தம் தடைபடுகிறது. பாண்டிதுரை சிந்தாமணியை விபச்சார வழக்கில் கைது செய்ய காவல்துறை அதிகாரியுடன் செல்லும்போது அங்கு மலைச்சாமிையப் பார்த்து அதிர்ச்சி அடைகிறார். இதில் இருந்து மீள்வதற்காக மலைச்சாமி சிந்தாமணியைத் திருமணம் செய்து கொள்கிறார். மலைச்சாமி முத்துலட்சுமியை சிந்தாமணியின் தம்பி நரசிம்மாவிற்குத் திருமணம் செய்ய திட்டமிடுகிறார். நரசிம்மா முத்துலட்சுமியை நிச்சயம் செய்ய வருகிறான் . முத்துலட்சுமி நரசிம்மவின் சுய ரூபத்தை வெளிச்சம் போட்டு காட்டுகிறாள். மலைச்சாமி உண்மையை உணர்ந்து நரசிம்மாவை வீட்டை விட்டு வெளியேறச் சொல்கிறான். நரசிம்மா இது என் வீடு என்றும் மலைச்சாமி தான் வீட்டை விட்டு வெளியேற வேண்டும் என்று சொல்கிறான். இந்த வீட்டை தனது அக்கா சிந்தாமணி பெயருக்கு எழுதிக் கொடுத்ததாக சொல்கிறான். வேறு வழியில்லாமல் மலைச்சாமி குடும்பத்துடன் வீட்டை விட்டு வெளியேறுகிறான். மனம் திருந்திய மலைச்சாமி பிரபுவின் வீட்டிற்கு செல்கிறான். பாண்டிதுரை மாமாவை வரவேற்று ஏற்றுக் கொள்கிறான். இதற்கிடையே நரசிம்மா சிந்தாமணியை வீட்டை விட்டு வெளியேற்றியதைச் சொல்கிறான். அதை ஏற்க மறுத்து மலைச்சாமியிடம் மன்னிப்பு கோர செல்கிறாள்.நரசிம்மா அவளைத் தடுத்து சிந்தாமணியைக் கொலை செய்து அந்தப் பழியை மலைச்சாமி மீது போடுவதாக சொல்கிறான். சிந்தாமணியைக் கொலையும் செய்கிறான். இவை அனைத்தும் அவனுக்கு தெரியாமலே ஒலி நாடாவில் பதிவாகிறது. காவல்துறை அதிகாரி சிந்தாமணியின் சாவிற்கு மலைச்சாமி தான் காரணம் என்று கருதி மலைச்சாமியைக் கைது செய்கிறார். இதை அறிந்த பாண்டித்துரை தான் தான் சிந்தாமணியைக் கொலை செய்ததாக குற்றத்தை ஏற்றுக் கொள்கிறான். அவனுக்கு தூக்கு தண்டனை விதிக்கப்படுகிறது. இதற்கிடையில் முத்துலட்சுமியை திருமணம் செய்ய நீதிமன்றம் அனுமதி அளிக்கிறது. பாண்டித்துரை முத்துலட்சுமி திருமணம் நடைபெறுகிறது. நரசிம்மா வீட்டிலிருந்து ஒலிநாடா தற்செயலாக ஒரு சிறுவனின் கையில் கிடைக்கிறது. கோயில் ஒலிபெருக்கியில் அது ஒளிபரப்பப் படுகிறது. இதைக் காவல்துறையினரும் ஊர் மக்களும் கேட்கிறார்கள். பாண்டித்துரை நிரபராதி என்று நிரூபணமாகிறது. நரசிம்மா கைது செய்யப்படுகிறான். பாண்டித்துரையும் முத்துலட்சுமியும் தங்கள் வாழ்க்கையைத் தொடங்குகிறார்கள்.\n"}
{"id": "463439", "url": "https://ta.wikipedia.org/wiki?curid=463439", "title": "கோகக்", "text": "கோகக்\n\nகோகக் (ஆங்கிலம்: Gogak; கன்னடம் : ಗೋಕಾಕ) என்பது இந்தியாவின் கர்நாடக மாநிலத்தின் பெல்காம் மாவட்டத்தில் உள்ள தாலுகா ஒன்றின் தலைமையகம் ஆகும். இது பெல்காமில் இருந்து 70 கி.மீ தொலைவில் கட்டபிரபா மற்றும் மார்க்கண்டேயா ஆகிய இரண்டு நதிகளின் சங்கமத்தில் அமைந்துள்ளது. 2011 ஆம் ஆண்டு மக்கட் தொகை கணக்கெடுப்பின்படி நகரத்தின் மக்கட் தொகை சுமார் 135,773 ஆகும். இப்பிராந்தியத்தில் கன்னட மொழி மற்றும் மராத்தி மொழி பேசப்படுகின்றன.\n\nகோகக் நகரமானது ஒருபுறம் மலைகளின் வரம்பாலும், மறுபுறம் பரந்த கறுப்பு மண்ணாலும் சூழப்பட்டுள்ளது. கட்டப்பிரபா நதி கோகக் அருவியை உருவாக்குகிறது. காலனித்துவ காலத்திலிருந்து இந்தியாவில் மிகப்பெரிய நூல் ஏற்றுமதி தொழிற்சாலையான கோகக் ஆலைக்கு மின்சாரம் வழங்க நீர்வீழ்ச்சியின் கீழ் உள்ள ஒரு நீர்மின் நிலையம் பயன்படுத்தப்படுகிறது. கட்டப்பிரபாவின் துணை நதியான மார்க்கண்டேயா நதி 43 அடி படி வாரியான மலை தகடுகள் வழியாக கோடாசினமலாகி அருவியை உருவாக்குகிறது.\n\nSection::::புவியியல்.\nபெல்காம் மாவட்டத்தில் பெல்காம் நகரிற்கு அடுத்தபடியாக கோகக் இரண்டாவது பெரிய நகரமாகும். இந்நகரம் மேற்குத் தொடர்ச்சி மலையால் சூழப்பட்டுள்ளது. ஆண்டு முழுவதும் தண்ணீரைக் கொண்ட கட்டபிரபா நதி சுற்றியுள்ள கிராமங்களில் வாழும் உள்ளூர் மக்களுக்கு விவசாய மற்றும் குடிநீரின் முக்கிய ஆதாரமாக உள்ளது. இந்த நகரம் கர்நாடகாவின் வடமேற்கு பகுதிகளில் அமைந்துள்ள பெல்காம் மாவட்டத்தின் மத்திய பகுதியில் அமைந்துள்ளது. பெல்காம் மாவட்டத்தின் வடக்கு எல்லையில் மகாராட்டிரம் மாநிலமும், மேற்கு எல்லையில் கோவா மாநிலமும் அமைந்துள்ளன. இந்த நகரம் கர்நாடக தலைநகரான பெங்களூரிலிருந்து 540 கி.மீ தூரத்தில் அமைந்துள்ளது.\n\nSection::::காலநிலை.\nபெல்காம் மாவட்டத்தின் மத்திய பகுதியில் அமைந்துள்ள கோகக் நகரமானது பருவமழை தவிர்த்து ஆண்டு முழுவதும் மிதமான வெப்ப காலநிலைக்கு நன்கு அறியப்பட்டதாகும். கோகாக் வடகிழக்கு மற்றும் தென்மேற்கு பருவமழைகளில் இருந்து மழையைப் பெறுகின்றது. திசம்பர், சனவரி மாதங்கள் பொதுவாக ஆண்டின் ஏனைய மாதங்களுடன் ஒப்பிடும்போது குளிராக இருக்கும். குளிரான மாதமான சனவரி மாதத்தில் சராசரி குறைந்த வெப்பநிலை 15.2 °C ஆகவும், வெப்பமான மாதமான ஏப்ரல் மாதத்தில் சராசரி அதிகபட்ச வெப்பநிலை 35.7. C ஆகவும் இருக்கும். குளிர்கால வெப்பநிலை அரிதாக 14 °C (54 °F) வெப்பநிலைக்கு கீழே குறைகிறது. மேலும் கோடை வெப்பநிலை எப்போதாவது 34-35 C ஐ விட அதிகமாக இருக்கும்.\n\nSection::::புள்ளிவிபரங்கள்.\n2001 ஆம் ஆண்டு இந்திய மக்கட் தொகை கணக்கெடுப்பின்படி கோககின் மக்கட் தொகை 135,166 ஆகும். மொத்த மக்கட் தொகையில் ஆண்கள் 51% வீதமும், பெண்கள் 49% வீதமும் உள்ளனர். மக்களின் சராசரி கல்வியறிவு விகிதம் 67% ஆகும். இது தேசிய சராசரியான 59.5% ஐ விட அதிகமாகும்.\n\nகன்னடம் இப்பகுதியின் பொதுவான மொழியாகும். இருப்பினும் இந்தி , மராத்தி மற்றும் உருது போன்ற பிற மொழிகளும் பேசப்படுகின்றன.\n\nகோகாக்கில் பெரும்பான்மையான மக்கள் இந்து மதத்தைப் பின்பற்றுகிறார்கள். பெல்காம் மாவட்டத்தில் இந்துக்கள் 84.59% வீதமும், முஸ்லிம்கள் 10.4% வீதமும், சமணர்கள் 4.1% வீதமும், கிறிஸ்தவர்கள் 0.42% வீதமும் காணப்படுகின்றனர். மேலும் சீக்கியர்களும், பௌத்தர்களும் பிற மக்களும் வசிக்கின்றனர்.\n"}
{"id": "463442", "url": "https://ta.wikipedia.org/wiki?curid=463442", "title": "தியூனிஸ் டி புரூயின்", "text": "தியூனிஸ் டி புரூயின்\n\nதியூனிஸ் டி ப்ரூயின் (\"Theunis de Bruyn\",8 October 1992), தென்னாப்பிரிக்க அணியின் துடுப்பாட்டக்காரர். 2017 காலப்பகுதியில் தேசிய அணியில் இணைந்து தேர்வுத் துடுப்பாட்டப் போட்டி மற்றும் இ20ப போட்டிகளில் விளையாடத் தொடங்கினார்.\n"}
{"id": "463444", "url": "https://ta.wikipedia.org/wiki?curid=463444", "title": "செனூரன் முத்துசாமி", "text": "செனூரன் முத்துசாமி\n\nசெனூரன் முத்துசாமி (\"Senuran Muthusamy\",22 February 1994), தென்னாப்பிரிக்க அணியின் துடுப்பாட்டக்காரர். 2017 காலப்பகுதியில் தேசிய அணியில் இணைந்து தேர்வுத் துடுப்பாட்டப் போட்டியில் விளையாடத் தொடங்கினார்.\n"}
{"id": "463445", "url": "https://ta.wikipedia.org/wiki?curid=463445", "title": "தப்ரைஸ் ஷம்ஸி", "text": "தப்ரைஸ் ஷம்ஸி\n\nதப்ரைஸ் ஷம்ஸி (\"Tabraiz Shamsi \",18 February 1990), தென்னாப்பிரிக்க அணியின் துடுப்பாட்டக்காரர். 2016 காலப்பகுதியில் தேசிய அணியில் இணைந்து தேர்வுத் துடுப்பாட்டப் போட்டி மற்றும் முதல்தரத் துடுப்பாட்டம் போட்டிகளில் விளையாடத் தொடங்கினார்.\n"}
{"id": "463446", "url": "https://ta.wikipedia.org/wiki?curid=463446", "title": "அபீஸ் அல் ஆசாத்", "text": "அபீஸ் அல் ஆசாத்\n\nஅரபு சோசலிஸ்ட் பாத் கட்சியின் சிரிய பிராந்திய கிளையை ஆட்சியில் அமர்த்த வேண்டி, 1963 இல் நடைபெற்ற ஆட்சிக்கவிழ்ப்பு சதித் திட்டத்தில் ஆசாத் பங்கேற்றார். புதிய தலைமை அவரை சிரிய விமானப்படை தளபதியாக நியமித்தது. 1966 ஆம் ஆண்டில், அசாத் இரண்டாவது சதித்திட்டத்தில் பங்கேற்றார், இது பாத் கட்சியின் பாரம்பரிய தலைவர்களை கவிழ்த்து,சலா ஜாதித் என்பவரின் தலைமையிலான ஒரு தீவிர இராணுவப் பிரிவை ஆட்சிக்கு கொண்டு வந்தது. அசாத் இந்தப்புதிய அரசாங்கத்தில் பாதுகாப்பு அமைச்சராக நியமனம் பெற்றார். நான்கு ஆண்டுகளுக்குப் பிறகு, அசாத் மூன்றாவது சதித்திட்டத்தைத் தொடங்கினார், அது சலா ஜாதித்தை பதவியிலிருந்து வெளியேற்றியது, மேலும் தன்னை சிரியாவின் மறுக்கமுடியாத தனிநிகர் தலைவராக ஆசாத் அறிவித்துக் கொண்டார்.\n\nஆசாத் ஆட்சியைக் கைப்பற்றியபோது, தனியார் சொத்துகளுக்கு அதிக இடமளிப்பதன் மூலமும் தனது முன்னோடிகளால் பிற்போக்குத்தனமானவை என்று கருதப்பட்ட நாடுகளுடன் பிற்போக்குத்தனமாகக் கருதிய நாடுகளுடனான வெளிநாட்டு உறவுகளை வலுப்படுத்துவதன் மூலமும் பாத் அரசாங்கத்தின் ஆட்சியை அசாத் தீவிரமயமாக்கினார். இஸ்ரேலுக்கு பனிப்போரின் போது ஆதரவு கோரி சோவியத் யூனியனுடன் இணைந்தார், மேலும், அரபு உலகத்தை ஒரே அரபு தேசமாக ஒன்றிணைக்கும் பான்-அரபு கருத்தை அவர் கைவிட்ட நிலையில், சிரியாவை இஸ்ரேலுக்கு எதிரான அரபு நலன்களின் பாதுகாவலராக்க முயன்றார்.\n\nஆசாத் ஆட்சிக்கு வந்ததும், குறிப்பிட்ட சமய நம்பிக்கை கொண்டிருப்போரின் தனிக் குழு சார்ந்த அரசு சேவைகளை ஏற்பாடு செய்தார் ( சுன்னிகள் அரசியல் நிறுவனங்களின் தலைவர்களாக ஆனார்கள், அதே நேரத்தில் அலவைட்டுகள் இராணுவம், உளவுத்துறை மற்றும் பாதுகாப்பு எந்திரங்களை தங்கள் கட்டுப்பாட்டில் வைத்தனர் ). நிர்வாகம் மற்றும் முடிவெடுக்கும் அதிகாரங்கள் கொண்ட பாத்திஸ்டுகளின் அதிகாரங்கள் குறைக்கப்பட்டன. சிரிய ஜனாதிபதி பதவிக்கு அதன் முடிவெடுக்கும் அதிகாரங்கள் எல்லாம் மாற்றப்பட்டன. சிரிய அரசாங்கம் எந்த அதிகாரமும் இன்றி அரசாங்கம் என்ற சொல்லின் சாதாரண பொருளுடன் ஒரு கட்சி அமைப்பாக நின்றுவிட்டது, மேலும் ஒரு வலுவான தலைவர் ஆளும் அரசு முறைமையைக் கொண்ட ஒரே கட்சி நாடாக மாற்றப்பட்டது. இந்த அமைப்பைப் பராமரிக்க, ஆசாத் மற்றும் அவரது குடும்பத்தை மையமாகக் கொண்ட ஆளுமை வழிபாட்டு முறை, ஜனாதிபதியாலும் பாத் கட்சியாலும் உருவாக்கப்பட்டது.\n\nசிரிய அரசாங்கத்தின் முன்னெடுப்புகளின் முக்கிய ஆதாரமாக மாறிய அசாத் ஒரு அரசியல் வாரிசைத் தேடத் தொடங்கினார். அவரது முதல் தேர்வு அவரது சகோதரர் ரிஃபாத், ஆனால் ரிஃபாத் 1983-84ல் ஹபீஸின் உடல்நிலை கவலைக்கிடமான நிலையில் இருந்தபோது அதிகாரத்தைக் கைப்பற்ற முயன்றார். எனவே ஹபீஸின் உடல்நிலை குணமடைந்ததும் ரிஃபாத் நாடு கடத்தப்பட்டார். ஹபீஸின் அடுத்த வாரிசு தேர்வு அவரது மூத்த மகன் பாஸல் . ஆயினும், 1994 ஆம் ஆண்டில் பாஸல் ஒரு கார் விபத்தில் இறந்தார், அதனால் ஹபீஸ் தனது மூன்றாவதாக தனது இளைய மகன் பசார் அல்-அசத்தை தேர்ந்தெடுக்க விரும்பினார். அந்த நேரத்தில் அவருக்கு அரசியல் அனுபவம் இருந்திருக்கவில்லை. இந்த நடவடிக்கை சிரிய ஆளும் வர்க்கத்தின் சில பகுதிகளுக்குள் விமர்சனங்களை எழுப்பியது, ஆனால் அசாத் தனது திட்டத்தைத் தொடர்ந்தார். மேலும் இந்த வாரிசு நடவடிக்கையை எதிர்த்த பல அதிகாரிகளை பதவி நீக்கம் செய்தார். 2000 ஆம் ஆண்டில் ஹபீஸ் இறந்தார், அவருக்குப் பின் பசார் அல்-அசத் ஜனாதிபதியாகப் பதவியேற்றார்.\n"}
{"id": "463450", "url": "https://ta.wikipedia.org/wiki?curid=463450", "title": "டெசுபுல்", "text": "டெசுபுல்\n\nடெசுபுல் (Dezful , , உள்ளூர் பேச்சு வழக்கு - , பிற பெயர்கள் : தேஸ்புல், தேஸ்பூல்; ஒத்த பெயர்கள் : திஸ்புல் ) என்று பல பெயர்களால் அழைக்கப்படும் இந்த நகரமானது, டெசுபுல் மண்டலத்தின் தலைநகரம் ஆகும். இந்நகரமானது, ஈரான் நாட்டில் கூசித்தான் மாகாணத்தில் உள்ளது. 2011 மக்கள் தொகை கணக்கெடுப்பின்படி, இந்நகர மக்கள் தொகை 420,000 பேர்கள் ஆவர். இவர்கள் 105,000 குடும்பங்களில் வாழ்ந்தனர். 2006 ஆம் ஆண்டில், இந்த நகரத்தில் 235,819 மக்கள் இருந்தனர். 1920 ஆம் ஆண்டு இந்த நகராட்சி உருவாக்கப்பட்டது.\n\nடெசுபுல் நகரமானது, ஈரான் நாட்டின் தலைநகரான தெகுரானில் இருந்து 721 கிலோமீட்டர் தொலைவிலும், மாகாணத் தலைநகர் அகுவாசுவிலிருந்து 155 கிலோமீட்டர் தொலைவிலும் அமைந்துள்ளது. பாரசீக வளைகுடாவிலிருந்து 300 கிலோமீட்டர் தொலைவில் அமைந்துள்ள இந்த நகரம் 143 மீட்டர் உயரத்தில் உள்ளது.\n\nஇந்த நகரம் ஜாக்ரோஸ் மலைகளின் அடிவாரத்தில் அமைந்துள்ளது சசானியன் காலத்திற்கு முந்தைய வரலாற்றைக் கொண்டுள்ளது. டெசுபுல்லைச் சுற்றியுள்ள பகுதி, 5000 ஆண்டுகளாக நாகரிகங்களின் தாயகமாக உள்ளது.\n\nஇந்த நகரத்தில், பண்டைய நாகரிகம் வரை விரிவடைந்த வரலாற்றைக் கொண்ட ஒரு பகுதியில், கி.பி. 300 க்கு முந்தைய ஒரு பாலம் அமைந்துள்ளது.\n\nSection::::சொற்பிறப்பு.\nடெசுபுல் என்ற பெயரானது, இரண்டு சொற்கள் இணைந்து பெறப்பட்டது. டெசு என்றால் 'கோட்டை', புல் என்றால் 'பாலம்' எனலாம். 'கோட்டை நோக்கியப் பாலம்' அல்லது 'செறிவூட்டிய பாலம்' என்று பொருள் கொள்ளலாம். நகரத்தின் முதற் பெயர் டீசுபுல் என்பதாகும். ஆனால், பெர்சியாவை, பாரசீகம் மீதான இசுலாமியப் படையெடுப்பு நடந்து கைப்பற்றிய பின்னர், அந்த நகரம் 'டெசுபுல்' என மறுபெயரிடப்பட்டது.\n\nSection::::வரலாறு.\nஇந்த மாகாணத்தின் பழமையான நகரங்களில் ஒன்றாக, டெசுபுல் நகரம் திகழ்கிறது. \"வால்டர் இன்சு\" என்பவரின் அகழ்வாராய்ச்சலின் படி, அவான் என்பது (முதல் ஏலம் பேரரசின் தலைநகரம்) டெசுபுல்லில் அமைந்து இருந்தது. இந்த வரலாற்றுச் சிறப்பு மிக்க பாலமானது, ரோமானிய போர்க் கைதிகளைக் கொண்டு, முதலாம் சாபூர் காலத்தில் கட்டப்பட்டது. \n\nஇந்த பாலம், நகரத்தை இராணுவத் தலையீடுகளிலிருந்து பாதுகாத்தது. எனவே தான், அந்நகருக்கு 'செறிவூட்டிய பாலம்' என்ற பெயர் நிலைத்தது. பாலத்தை ஒட்டிய நகரத்தின் பழைய பகுதி காலே (கோட்டை) என்று அழைக்கப்படுகிறது. கி.பி 300 ஆம் ஆண்டுகளில், ஆற்றின் நடுவில், பாலத்திற்கு அருகில், கட்டப்பட்ட பல நீர் ஆலைகளின் எச்சங்களை, இன்றும் நாம் காண இயலும். அவற்றில் பெரும்பாலானவை, 20 ஆம் நூற்றாண்டின் தொடக்கக் காலம் வரை பயன்படுத்தப்பட்டன. கடைசியாக 1985 வரை பயன்பாட்டில் இருந்தது.   \n\nசாசானியப் பேரரசின், கன்டிசாபூர் (Gundishapur) அகாடமி என்பது அறிவுசார் நடுவமாக இருந்தது. இந்த கல்விச் சாலை, மருத்துவத்தைப் பரப்பியது. இச்சாலையானாது, டெசுபுல் அருகே நிறுவப்பட்டது.   \nSection::::மக்கள்.\nடெசுபுல் நகர மக்கள், டெசுபுலி, டெசுபூலியன்கள், டெசுபுல்லியன், என அழைக்கப்படுகின்றனர். அவர்களின் பேச்சு மொழியானது டெசுபுலி என்பதனையும், தனித்துவமான ஒரு பேச்சுவழக்கான சுகுசுடர் என்ற தொன்மையான வட்டார வழக்கினையும் பயன்டுத்துகின்றனர்.\n\nSection::::வேளாண்மை.\n1960 ஆம் ஆண்டுகளின் நடுப்பகுதியில், டெசுபுலைச் சுற்றியுள்ள விவசாயமானது, ஈரானிய-அமெரிக்க கூட்டு நிறுவனத்தால் நவீனப்படுத்தப்பட்டது. டெசுபுலில் இருந்து வரும் பூக்களும், சிட்ரஸ் பழங்களும் நாட்டில் மிகவும் மதிக்கப்படுகின்றன. உள்ளூர் எருமைகளிலிருந்து தயிர், கிரீம் ஆகியவை பிரபலமானவை. பல்வேறு காய்கறிகள், பழங்கள் மற்றும் தானியங்கள் டெசுபுலில் வளர்க்கப்படுகின்றன. இறைச்சி, கோழி, மீன் போன்றவையும் உற்பத்தியும் செய்யப்படுகின்றன.\n\n\n\n"}
{"id": "463454", "url": "https://ta.wikipedia.org/wiki?curid=463454", "title": "உலோக ஹேலைட்டு விளக்கு", "text": "உலோக ஹேலைட்டு விளக்கு\n\nஉலோக ஹேலைட்டு விளக்கு அல்லது மெட்டல் ஹலைடு விளக்குகள் இது ஒரு HID (High Intensity Discharge-உயர் மின் உமிழ்வு), அதாவது ஆவியாக்கப்பட்ட பாதரசம் மற்றும் உலோக ஹலைடுகளின் வாயு கலவையைக் கொண்டுள்ள ஓர் உமிழ்வுக்குழாயில் ஏற்படும் மின்சார பொறி மூலம் ஒளியை உற்பத்தி செய்கிறது. இங்கு பயன்படுத்தப்படும் மிகவும் பொதுவான உலோக ஹலைடு கலவை சோடியம் அயோடைடு ஆகும். \n\nஉமிழ்வுக்குழாய் அதன் இயங்கு வெப்ப நிலையை அடைந்ததும், சோடியம் அயோடினில் இருந்து பிரியும் போது உண்டாகும் அயனாக்கத்திலிருந்து வெளிப்படும் நிறமாலையினால் வெளிச்சம் உண்டாகும். இதன் விளைவாக, மெட்டல் ஹலைடு விளக்குகள் ஒரு வாட்டிற்கு சுமார் 75–100 lumens வரை அதிக ஒளிரும் செயல்திறனைக் கொண்டுள்ளன.\n"}

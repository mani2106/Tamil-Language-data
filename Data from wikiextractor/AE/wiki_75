{"id": "457196", "url": "https://ta.wikipedia.org/wiki?curid=457196", "title": "கூட்டு", "text": "கூட்டு\n\nஅறுசுவையான உணவில் கூட்டு என அழைக்கப்படும் காய்கறிகளும் பருப்பும் சேர்ந்து சமைக்கப்படும் உணவு பதார்த்தர்த்திற்கு சிறப்பான இடமுண்டு. \nஇது மிகவும் கெட்டியாகவும் இல்லாமல், குழம்பு போல தண்ணீராகவும் இல்லாமல் இடைப்பட்ட பதத்தில் சமைக்கப்படும் பண்டமாகும். \nசாப்பிடப்பழகும் குழந்தைகள் முதல் ஜீரணமாக கஷ்டப்படும் வயதானோர் வரை எந்த வயதிலுள்ளோரும் சாப்பிடக்கூடிய அருமையான பதார்த்தமாகும். \n\nகூட்டுடன் சாதம் என்பது ஒரு முழுமையான உணவாக கருதப்படுகிறது. காய், பருப்பு, தேங்காய், உப்பு, காரம் என்று எல்லாம் கலந்த கலவையில் கூட்டு தயாரிக்கப்படுகிறது. மேலும் எண்ணெய் குறைவாக உபயோகிப்பதால் உடலுக்கும் தீங்கு விளைவிக்காது. செய்வதற்கும் மிகவும் எளிதானது. கூட்டிற்கு பூசணி, புடலங்காய், பீர்க்கங்காய், கொத்தவரங்காய், அவரைக்காய், கோஸ், வெள்ளரிக்காய், மற்றும் கத்திரிக்காய் போன்ற பல காய்கள் பயன்படுத்தப் படுகின்றன. இரண்டு காய்களை சேர்த்தும் கூட கூட்டுகள் செய்வதுண்டு…\n\nவிருந்து சாப்பாடு என அழைக்கபடும் உணவில் வேக வைத்த சாதம் (சோறு), சாம்பார், ரசம், அவியல், பொரியல், அப்பளம், தயிர், பாயாசம் மற்றும் ஊறுகாய் போன்றவற்றுடன் கூட்டும் இருந்தால் தான் அந்த விருந்தே முழுமையடையும்.\n\nஎல்லா வகையான கூட்டுகளும் ஏதாவது ஒரு காய்கறியும் ஒரு பருப்பும் சேர்ந்தே சமைக்கப்படுவதாகும்.\nகூட்டு பெரும்பாலும் \nஆனால் மூலப்பொருட்கள் இரண்டு வகையிலும் காய்கறி மற்றும் பருப்புதான்\n\nSection::::பொரிச்ச கூட்டு.\nஎந்த மூலப்பொருளையும் அரைக்காமல் அப்படியே வேகவைத்து சமைப்பது பொரிச்ச கூட்டு என்று அழைக்கப்படுகிறது. பீன்ஸ், அவரைக்காய் போன்ற காய்கறிகளும் வறுத்த வெள்ளை உளுந்து மற்றும், மிளகு, காய்ந்த மிளகாய் வத்தல், தேங்காய் போன்றவைகளே இத்தகைய கூட்டு செய்ய தேவையான அடிப்படை பொருட்களாகும்.\n\nSection::::அரைத்து விட்ட கூட்டு.\nஅரைத்த மசாலா பொருட்களைச் சேர்த்து சமைப்பது அரைத்து விட்ட கூட்டு என்றும் அழைக்கப்படுகிறது. \nபருப்பு, சீரகம் மற்றும் தேவையான அனைத்து மசாலாப் பொருட்களும் அரைத்து வைத்து காய்கறிகளுடன் சேர்த்து சமைப்பதே அரைத்து விட்ட கூட்டு ஆகும். இதன் பெயரை வைத்தே இதனை அறியலாம்.\n\nமேலும் இந்தியாவின் ஓவ்வொரு மாநிலத்திலும் கூட்டு செய்யும் முறைகளில் சில வேறுபாடுகள் உண்டு. ஆனாலும் கூட்டு செய்வதற்கான அடிப்படை பொருட்கள் இவைகளே.\n\nSection::::கீரைக்கூட்டுகள்.\nகாய்கறிகள் மட்டுமல்லாது அனைத்து கீரை வகைகளினாலும் பல்வேறு கூட்டுகள் செய்யலாம்.\nதேவையான பொருட்கள்:\n\nகீரை- 1 கட்டு எந்த வகை கீரையாக இருந்தாலும்\nதுவரம் பருப்பு - 1/4 கப் (வேகவைத்து )\nவெங்காயம் - 10 (நறுக்கியது)\nமிளகாய் - 3\nஉப்பு - தேவையான அளவு\nஎண்ணெய் - 2 டீஸ்பூன்\nதண்ணீர் - 2 கப்\nதேங்காய் - சிறிது\nதாளிப்பதற்கு எண்ணெய் - 2 டீஸ்பூன்\nஉளுத்தம் பருப்பு - 1 டீஸ்பூன்\nகடுகு - 1 டீஸ்பூன்\nசீரகம் - 1 டீஸ்பூன்\nகறிவேப்பிலை, கொத்தமல்லி - சிறிது\nசெய்முறை:\nஇதே முறையில் கீரைக்கு பதிலாக காய்கறிகளையும் பயன்படுத்தி கூட்டு சமைக்கலாம்.\nSection::::கூட்டுகளின் சிறப்புகள்.\nதிருமண வீடுகளிலும் பண்டிகை காலங்களிலும் கூட்டுகள் சிறப்பாக செய்யப்பட்டு சாதங்களுடன் பரிமாறப்படும்.\nகூட்டுகளின் எண்ணிக்கையை பொருத்து திருமணங்களின் பிரமாண்டங்களை கணிப்பவர்களும் உண்டு. \nகேரள மாநிலத்தின் சிறப்பான பண்டிகையான ஓணம் பண்டிகையில் பல்வேறு காய்கறிகளில் விதவிதமாக ஏழு முதல் இருபத்தியொரு கூட்டுகள் செய்து பரிமாறுவர். இதன்மூலம் கூட்டுகளின் சிறப்பை அறியலாம்.\n"}
{"id": "457211", "url": "https://ta.wikipedia.org/wiki?curid=457211", "title": "பாஜிராவ் மஸ்தானி", "text": "பாஜிராவ் மஸ்தானி\n\nSection::::நடிப்பதற்கு.\nபன்சாலி முதலில் தனது \"ஹம் தில் தே சுகே சனம்\" (1999) படத்தைப் போலவே ஐல்வர்யா ராயுடன் சல்மான் கான் இணைந்த பாத்திரங்களை மீண்டும் செய்ய விரும்பினார், ஆனால் அவர்கள் பிரிந்த பிறகு அவர்களை ஒன்றாக இணைக்க முடியவில்லை. கான் தனது அப்போதைய காதலி கத்ரீனா கைஃப்பை மஸ்தானியின் பாத்திரத்திற்காக பரிந்துரைக்க முயன்றார். ஆனால் பலனளிக்கவில்லை. படம் இறுதியாக 2003 இல் அறிவிக்கப்பட்டபோது, பன்சாலி கான் மற்றும் கரீனா கபூர் நடிப்பதாக அறிவித்தார். ராணி முகர்ஜி பாஜி ராவின் முதல் மனைவி காஷிபாயாக நடித்தார். இருப்பினும், கான் மற்றும் கபூர் ஆகியோர் மற்ற படங்களில் கையெழுத்திட்டபோது இந்த யோசனை கைவிடப்பட்டது. அவர்களின் ஜோடியை அறிவித்த முதல் இயக்குனராக பன்சாலி விரும்பினார். எனவே, படம் நிறுத்தப்பட்டது. பிறகு பன்சாலி மற்ற படங்களை இயக்கினார். \n\nபடப்பிடிப்பு தொடங்குவதற்கு முன்பு அனைத்து நடிகர்களும் பயிற்சி பெற வேண்டியிருந்தது; சிங் மற்றும் படுகோனே வாள் சண்டை, குதிரை சவாரி மற்றும் பண்டைய இந்திய தற்காப்புக் கலை களரிப்பயிற்று ஆகியவற்றைக் கற்றுக்கொண்டனர். சிங் மராத்தியைக் கற்றுக் கொள்ளவும், தலையை மொட்டையடிக்கவும் வேண்டியிருந்தது, அதேசமயம் படுகோனே கதக் நடனப் பாடங்களை எடுக்க வேண்டியிருந்தது. காஷிபாய் வேடத்திற்கான தயாரிப்பில், சோப்ரா உச்சரிப்பை முழுமையாக்குவதற்காக பேஷ்வாக்கள் ஆட்சி காலத்தில் பேஷ்வாய் மராத்தி பேச்சுவழக்கில் 15 நாட்கள் மொழி பயிற்சி பெற்றார். அஸ்மி தனது பாத்திரத்திற்காக தலையை முழுவதுமாக மொட்டையடித்துக்கொண்டார். \n\nSection::::ஆடைகள்.\nபடத்தின் ஆடைகளை அஞ்சு மோடி மற்றும் மாக்சிமா பாசு வடிவமைத்துள்ளனர். மோடி மூன்று முன்னணி கதாபாத்திரங்களுக்கான ஆடைகளையும், பாசு துணை நடிகர்களுக்காகவும் வடிவமைத்தார். துணை நடிகர்கள் மற்றும் போர் துணை நடிகர்களுக்கு ஆடைகளை முறையே அஜய் மற்றும் சந்திரகாந்த் செய்தனர். 18 ஆம் நூற்றாண்டின் உடைகள் மற்றும் ஆடம்பரங்களை பிரதிபலிக்கும் கதாபாத்திரங்கள், அவர்களின் உணர்ச்சிகள் மற்றும் ஆளுமைகளைப் புரிந்துகொள்ள உதவும் வகையில் பன்சாலி வடிவமைப்பாளர்களுடன் விரிவான திரைக்கதை-வாசிப்பு அமர்வுகளைக் கொண்டிருந்தார். சௌமகல்லா அரண்மனை, சத்ரபதி சிவாஜி மகாராஜ் வாஸ்து சங்கராலயா, சலார் ஜங் அருங்காடியகம் மற்றும் அஜந்தா - எல்லோரா குகைகள் போன்ற பல பழங்கால நினைவுச்சின்னங்களை பார்வையிட்டு பாசு தனது ஆராய்ச்சியைத் தொடங்கினார், இது பண்டைய மகாராஷ்டிர கலாச்சாரத்தின் சில கண்ணோட்டங்களைக் கொடுத்தது. அவர் இந்தூர், சந்தேரி, பைத்தான் மற்றும் மஹேஷ்வர் போன்ற நகரங்களுக்கு ஆடை மற்றும் ஜவுளி வரலாற்றில் பற்றி மேலும் அறிவு சேகரிக்க சென்றார். \n\nமூன்று முண்ணனி கதாபாத்திரங்களுக்கு மட்டும் சுமார் 300 உடைகள் வடிவமைக்கப்பட்டன. ஆடைகளை நெசவு செய்ய உண்மையான ஜரி மற்றும் தங்க கம்பிகள் பயன்படுத்தப்பட்டன. காஷிபாயின் படங்கள் எதுவும் இல்லாததால், ராஜா ரவி வர்மாவின் ஓவியங்கள் அவரது தோற்றத்தையும் ஆடைகளையும் வடிவமைப்பதற்கான குறிப்பாக பயன்படுத்தப்பட்டன. ராஜா ரவி வர்மா ஓவியங்களிலிருந்து ஈர்க்கப்பட்ட சோப்ராவுக்காக மஞ்சள், சூடான இளஞ்சிவப்பு, மரகத பச்சை மற்றும் ஊதா போன்ற பிரகாசமான வண்ணங்களைக் கொண்ட ஒன்பது கெஜம் புடவைகளை மோடி வடிவமைத்துள்ளார். தனிப்பயனாக்கப்பட்ட ஒன்பது கெஜம் புடவைகள் மகேஷ்வர், சந்தர் மற்றும் வாரணாசியைச் சேர்ந்த கைவினைஞர்களால் நெசவு செய்யப்பட்டன; சோப்ரா திரையில் பெரிதாகத் தோன்றுவதைத் தவிர்ப்பதற்காக அவை வழக்கத்தை விட சற்று இலகுவாக செய்யப்பட்டன. புடவைகளை தயாரிப்பதற்காக, அந்தக் காலத்தில் அணிந்திருந்த பட்டு, மஸ்லின், கதர் மற்றும் சந்தேரி போன்ற துணிகள் வடிவமைக்கப்பட்டன. சோப்ரா நடித்த ஒரு பாடல் காட்சிக்கு, ஒரே புடவையின் ஆறு தொகுப்புகளை மோடி உருவாக்கியுள்ளார். \n\nபடத்தில் விலையுயர்ந்த மற்றும் உண்மையான நகைகள் பயன்படுத்தப்பட்டன. வடிவமைப்பாளர்கள் ஒவ்வொரு கதாபாத்திரத்திற்கும் நகைகளை உருவாக்கினர். அவர்கள் சமரசம் செய்ய விரும்பவில்லை என்று மோடி கூறினார், எனவே கதாபாத்திரங்களுக்கு தேவையான அரச தோற்றத்தை கொடுக்க உண்மையான பாஸ்ரா முத்துக்கள், பழங்கால கற்கள் மற்றும் வெட்டப்படாத வைரங்கள் போன்ற சிறந்த பொருட்கள் பயன்படுத்தப்பட்டன. பாரம்பரிய மராத்தி பாணி நகைகள் காஷிபாய் பாணியில் பயன்படுத்தப்பட்டன, அதே நேரத்தில் மஸ்தானி நிஜாமி மற்றும் போல்கி நகைகள் பயன்படுத்தப்பட்டன. புனேவைச் சேர்ந்த பி.என்.காட்கில் மற்றும் டெல்லியைச் சேர்ந்த ஸ்ரீ ஹரி ஜுவல்லர்ஸ் உட்பட பல இந்திய நகை வடிவமைப்பாளர்கள் பணியமர்த்தப்பட்டனர். ஆடை மற்றும் தயாரிப்பு வடிவமைப்பாளர்கள் அருங்காட்சியகங்கள், கலைக்கூடங்கள், வரலாற்று புத்தகங்கள், ஓவியங்கள், அரண்மனைகள், கோயில்கள் மற்றும் கோட்டைகளிலும் பண்டைய மராத்தா பேரரசின் ஜவுளி, வண்ணத் தட்டுகள் மற்றும் கலைப்படைப்புகளைப் பற்றி ஆய்வு செய்தனர். \n\nவெளிப்புற படப்பிடிப்பு பிப்ரவரி 2015 இல் ஜெய்ப்பூரில் உள்ள அமர் கோட்டையில் தொடங்கியது. கூட்டக் காட்சிகளும் அங்கு படமாக்கப்பட்டன. ஒரு அதிரடி காட்சியை படமாக்கும்போது சிங் குதிரையிலிருந்து விழுந்து மருத்துவமனைக்கு கொண்டு செல்லப்பட்டார்; அவர் பலத்த காயமடையவில்லை. இருப்பினும், மே 2015 இல், அவரது தோள்பட்டையில் காயம் ஏற்பட்டது. அதற்கு அறுவை சிகிச்சை தேவைப்பட்டது; அவர் இரண்டு மாத இடைவெளிக்குப் பிறகு மீண்டும் படப்பிடிப்பு தொடங்கினார். \nSection::::சந்தைப்படுத்தல் மற்றும் வெளியீடு.\n\"பாஜிராவ் மஸ்தானி\" 2015 ஆம் ஆண்டில் மிகவும் எதிர்பார்க்கப்பட்ட வெளியீடுகளில் ஒன்றாகும். உற்பத்தியின் போது கசிவைத் தவிர்க்க சிறப்பு கவனம் செலுத்தப்பட்டது; எல்லாம் ரகசியமாக செய்யப்பட்டது. 15 ஜூலை 2015 அன்று, டீஸர் வெளியீட்டிற்கு ஒரு நாள் முன்னதாக, தயாரிப்பாளர்கள் ஈரோஸ் இன்டர்நேஷனல் மூன்று கதாபாத்திரங்களின் முதல் படங்களையும், படத்தின் சுவரொட்டியையும் பகிர்ந்து கொண்டது. மூன்று நிமிட டீஸர் டிரெய்லர், ஒரே ஒரு வரி உரையாடலுடன், ஜூலை 16, 2015 அன்று வெளியிடப்பட்டது. டீஸர் எல்லா இடங்களிலிருந்தும் அதிக பாராட்டுக்களைப் பெற்றது. முன்னோடி 20 நவம்பர் 2015 அன்று வெளியிடப்பட்டது. நல்ல வரவேற்பையும் பெற்றது. \n"}
{"id": "457239", "url": "https://ta.wikipedia.org/wiki?curid=457239", "title": "சொக்கநாதபுரம் (பெரம்பலூர் மாவட்டம்)", "text": "சொக்கநாதபுரம் (பெரம்பலூர் மாவட்டம்)\n\nசொக்கநாதபுரம் என்பது இந்தியாவில், தமிழ்நாடு மாநிலத்தில் பெரம்பலூர் மாவட்டம், பெரம்பலூர் வட்டத்தில் ஆலம்பாடி பஞ்சாயத்தில் அரனாரை வடக்கில் அமைந்துள்ள ஒரு சிறு கிராமம் ஆகும். இரண்டு முதன்மை தெருக்களையும் மற்றும் சில குறுக்கு தெருக்களுடன் அமைந்துள்ளது. நல்ல இயற்கை சூழலுடனும் பசுமை நிறைந்த கிராமம். கிராமத்தின் உட்பகுதியில் மற்றும் வெளிப்பகுதிகளிலும் ஒன்பதிற்கும் மேற்பட்ட சிறு சிறு கோவில்களை கொண்டுள்ளது. இங்கு வாழும் மக்களின் பிரதான தொழில் வேளாண்மை ஆகும். மக்களின் போக்குவரத்து மற்றும் அன்றாட தேவைகளுக்கு தேவையான நகரமாக பெரம்பலூர் நகரம் 4.5 கிலோ மீட்டர் தொலைவில் உள்ளது.\n"}
{"id": "457244", "url": "https://ta.wikipedia.org/wiki?curid=457244", "title": "பில் உட்ஃபுல்", "text": "பில் உட்ஃபுல்\n\nவில்லியம் மல்டன் உட்புல் (William Maldon Woodfull OBE (22 ஆகஸ்ட், 1897 – 11 ஆகஸ்ட், 1965) என்பவர் ஒரு முன்னாள் ஆத்திரேலியத் துடுப்பாட்ட வீரர் ஆவார். இவர் 1920 முதல் 1930 ஆம் ஆண்டுகளுக்கான ஆத்திரேலிய அணியில் இடம்பிடித்தவர். இவர் விக்டோரியா துடுப்பாட்ட அணி மற்றும் ஆத்திரேலியத் துடுப்பாட்ட அணிகளுக்கு தலைவராக இருந்துள்ளார். துவக்க வீரராக களம் இறங்கிய இவர் தனது சக வீரர்களிடம் கனிவாக நடந்துகொள்ளும் முறைக்காகவும் சிறப்பாக எதிரணிக்கு எதிராக எடுக்கும் முடிவுகளுக்காகவும் பரவலாக அறியப்பட்டார். விக்டோரியன் பில் போன்ஸ்ஃபோர்ட் உடன் இணைந்து துவக்க வீரராக கள் இறங்கினார். விக்டோரியா மற்றும் தேசிய அணி ஆகிய இரு அணிகளிளும் இவர்கள் துவக்க வீரர்களாக கள்ம் இறங்கினார்கள். ஆத்திரேலியாவின் மிகச் சிறந்த துவக்க வீரர்களில் ஒருவராக இவர்கள் அறியப்பட்டனர்.\n\nதனது சிறுவயது முதலே இவர் துடுப்பாட்டம் விளையாடத் துவங்கினார். இவருக்கு 19 வயதாக இருக்கும் போது மெல்போர்ன் மாகாணத் துடுப்பாட்ட அணிக்காக முதலில் தொழில்முறை துடுப்பாட்டப் போட்டிகளில் விளையாடத் துவங்கினார். இருபத்து நான்கு வயதாக இருக்கும் போது விக்டோரியா துடுப்பாட்ட அணிக்காக 1921-22 ஆம் ஆண்டில் விளையாடினார். தனது இரண்டாவது போட்டியில் நூறு ஓட்டங்களை அடித்ததன் மூலம் இவர் துவக்க வீரராக களம் இறக்கப்பட்டார். அதன் பின்னர் அவர் அனைத்துப் போட்டிகளிலும் துவக்க வீரராகவே களம் இறங்கினார். 1925 முதல் 1926 ஆம் ஆண்டிற்கான போட்டிகளில் இவர் மூன்று நூறு ஓட்டங்களை அடித்தார். அதில் ஒரு போட்டியில் எடுத்த 236 ஓட்டங்களும் அடங்கும். இவரின் சிறப்பான ஆட்டத் திறனால் இவர் 1926 ஆம் ஆண்டில் நடைபெற்ற இங்கிலாந்துத் துடுப்பாட்ட அணிக்கு எதிரான போட்டிக்குத் தேர்வானார். அந்தத் தொடரின் இறுதியாகத் தேர்வான வீரர் இவரே. இருந்தபோதிலும் அந்தத் தொடரின் முதல் போட்டியின் முதல் ஆட்டப் பகுதியில் இருநூறும் இரண்டாம் ஆட்டப் பகுதியில் நூரு ஓட்டங்களும் அடித்தார். அந்தத் தொடரில் அவர் எட்டு நூறு ஓட்டங்களை அடித்தார். அந்த ஆண்டில் வெளியான விசுடன் நாட்குறிப்பில் ஐந்து வீரர்களில் ஒருவராக இவர் தேர்வானார்.\n\nSection::::தேர்வுத் துடுப்பாட்டம்.\nஇங்கிலாந்துத் துடுப்பாட்ட அணிக்கு எதிரான தொடரின் இறுதி வீரராகத் தேர்வான போதிலும் அந்தத் தொடரில் இவர் சிறப்பான ஆட்டத் திறனை வெளிப்படுத்தினார். அந்தத் தொடரின் பயிற்சி ஆட்டத்தின் போது லீடனில் நடைபெற்ற எசெக்ஸ் அணிக்கு எதிரான போட்டியில் 201 ஓட்டங்களும் ஓவலில் சர்ரே அணிக்கு எதிராக நடைபெற்ற போட்டியில் 118 ஓட்டங்களும் எடுத்தார். இருநூறு ஓட்டங்களை அவர் நான்குமணி நேரத்திலேயே எடுத்தார். அந்தத் தொடரில் இருநூறு அடித்த ஒரே ஆத்திரேலிய வீரர் இவர் தான். அந்தத் தொடரில் 1809 ஓட்டங்களை 58.35 எனும் சராசரியில் எடுத்தார். மேலும் மெரிலபோன் துடுப்பாட்ட சங்க அணிக்கு எதிரான போட்டியில் டக் அவுட் ஆனார். இருந்தபோதிலும் கேம்பிரிட்ஜ் அணிக்கு எதிராக 98 ஓட்டங்களும், இங்கிலாந்து தெற்கு அணிக்கு எதிராக 69 ஓட்டங்களும் மிடில்செக்ஸ் அணிக்கு எதிராக நூறு ஓட்டங்களும் எடுத்து மொத்தமாக முதல்தரத் துடுப்பாட்டப் போட்டிகளில் 653 ஓட்டங்களை 59.36 எனும் சராசரியோடு தேர்வுத் துடுப்பாட்டத்தில் விளையாடினார்.டிரெண்ட் பிரிட்ஜில் நடைபெற்ற போட்டியில் இவர் தேர்வுத் துடுப்பாட்டப் போட்டிகளில் அறிமுகமானார்.ஆனால் அந்தப் போட்டி மழையால் ரத்தானது.\n"}
{"id": "457248", "url": "https://ta.wikipedia.org/wiki?curid=457248", "title": "வடுகபட்டி (மதுரை)", "text": "வடுகபட்டி (மதுரை)\n\nவடுகபட்டி (\"Vadugapatti\") என்பது இந்தியாவின், தமிழ்நாடு மாநிலத்தில் அமைந்துள்ள மதுரை மாவட்டம், வாடிப்பட்டி அருகில் உள்ள தனிச்சியம் ஊராட்சிக்கு உட்பட்ட ஒரு கிராமம் ஆகும். மேலும் இக்கிராமம் அலங்காநல்லூர் ஊராட்சி ஒன்றியத்தில் அமைந்துள்ளது. இக்கிராமமானது சோழவந்தான் சட்டமன்றத் தொகுதிக்கும், தேனி மக்களவைத் தொகுதிக்கும் உட்பட்டதாகும். வடுகபட்டியில் அமைத்துள்ள முத்தாலம்மன் கோயில் மிகவும் புகழ் பெற்றதாகும். ஆந்திரா நாட்டில் இருந்து இங்கு வந்து, அதிகளவில் தெலுங்கு நாயக்கர்கள் குடியேறினர். தமிழர்கள் தெலுங்கு மக்களை, வடுகர் என்று அழைப்பார்கள். எனவே இந்த கிராமம் வடுகப்பட்டி என்று பெயர் பெற்றது. \n"}
{"id": "457259", "url": "https://ta.wikipedia.org/wiki?curid=457259", "title": "ஹட்சன் அக்ரோ நிறுவனம்", "text": "ஹட்சன் அக்ரோ நிறுவனம்\n\nஇந்தியாவின் மிகப்பெரிய பால் சார்ந்த பொருள்கள் தயாரிப்பு நிறுவனமான ஹட்சன்(Hatsun Agro Product) நிறுவனத்தை நிறுவியவர் சந்திரமோகன் (R.G. Chandramogan). இந்த ஆண்டு வருமானம் ரூ . 5,400 கோடிக்கும் மேல் ஆகும். இதன் தலைமையகம் தமிழ்நாட்டின் சென்னை மாநிலத்தில் அமைந்துள்ளது. \nஆரம்பத்தில் அருண் ஐஸ் கிரீம் தயாரித்த இந்நிறுவனம் படிப்படியாக ஆரோக்யா பால், ஹட்சன் தயிர், ஹட்சன் நெய்,  அருண் ஐஸ்க்ரீம், ஐபாகோ, ஓயலோ (மசாலா வடை, சமோசா, பன்னீர் பட்டர் மசாலா போன்ற உடனடியாக சமைத்து சாப்பிடும் வகையிலான பொருட்கள்), அனிவா ஸ்வீட்ஸ் (சேமியா பாயசம், அடை பிரதமன், ரைஸ் கீர் போன்றவை), சந்தோசா கேட்டில் ஃபீட் (கால்நடை தீவன வகைகள்) என தங்களது தயாரிப்புகளை விரிவுபடுத்து நாட்டிலேயே மிகப்பெரும் பால் பொருட்கள் தயாரிப்பு நிறுவனமாக விளங்குகிறது. \n\nSection::::நிறுவன வரலாறு.\nஇதன் நிறுவனரான சந்திரமோகன் சிவகாசிக்கு அருகில் உள்ள திருத்தங்கல் என்கிற ஊரில் பிறந்தார். இவரது தந்தை ஆசிரியராவார். சாதாரண நடுத்தர குடும்பத்தை சேர்ந்த பியுசி தேர்வில் தோல்வியடைந்தவர். சிறு வயதில் இருந்தே ஐஸ்கிரீம் மேல் விருப்பம் கொண்டிருந்த சந்திரமோகன் அதையே தூண்டுகோலாகக் கொண்டு இந்த நிறுவனத்தை உருவாக்கியுள்ளார். \n1970ம் ஆண்டு தன் குடும்ப சொத்துக்கள் சிலவற்றை விற்று, அதன்மூலம் கிடைத்த 13,000-ரூபாயில் தனது 21ம் வயதில் ஆர். ஜி. சந்திரமோகன் அன் கோ., என்ற நிறுவனத்தை முதன்முதலில் நிறுவினார். அந்நிறுவனத்தில் பெயரில் தயாரான பனிக்கூழிற்கு \"அருண் ஐஸ் கிரீம்\" என்று பெயர் வைத்து அவரே தள்ளுவடியில் சென்று 10 பைசாவிற்கு விற்க தொடங்கியுள்ளார். எந்த ஒரு தொழில் முயற்சியும் உடனடியாக வெற்றி பெறுவதில்லை. அதேபோல அவரது தொழில் பயணங்களில் பல தடைகள், இழப்புகளை சந்தித்த பிறகே வெற்றி இலக்கை அடைந்திருக்கிறார். \n\nஆரம்ப காலகட்டத்தில் \nநிதியளவிலும், சந்தையளவிலும்  அவரது நிறுவனத்தை விட பெரிய நிறுவனங்களாக இருந்த தேசபிரகாஷ், ஜாய் மற்றும் க்வாலிட்டி ஐஸ் போன்றவைகள் கடும் போட்டியை தந்தது. தயாரிப்பை பற்றி நன்றாக தெரிந்த அவருக்கு தயாரித்த பொருட்களை எப்படியல்லாம் விளம்பரங்கள் மூலம் விற்பனையை முன்னேற்றலாம் என்பதில் தெளிவு இல்லை. அதனால் சபரி கல்லூரியில் விற்பனை மேலாண்மை, ஏற்றுமதி மேலாண்மை மற்றும் தனிநபர் மேலாண்மை சம்பந்தபட்ட படிப்பை படித்தார். தனது நிறுவனத்தில் தயாரிக்கப்படும் பொருட்களை மேம்படுத்தியதோடு தன்னையும் இவ்வாறு மேம்படுத்திக்கொன்டார். இதன்படியே “அர்ஜூன் அம்மா யாரு?” என்ற வித்தியாசமான விளம்பரத்தை பயன்படுத்தி அடுத்த தயாரிப்பான  ஆரோக்கியா பாலினை மக்களிடம் கொண்டு சேர்த்தது ஹட்சன் நிறுவனம்.\n\nதொடர்ந்து 1986-ல் இந்நிறுவனம் Hatsun Foods Private Ltd என பெயர் மாற்றப்பட்டது. 1991 ல் 3 கோடி வருமானத்தை ஈட்டியது. ஐஸ் கிரீம் செய்வதற்கு பாலை கொள்முதல் செய்யவேண்டும் என்பதால் பாலையும் விற்கலாம் என்று தோன்றவே, 1995 ல் ஆரோக்கிய பால் தொடங்கப்பட்டது.  இன்று ஆரோக்கியா பால் மட்டும் வருடத்திற்கு ரூ.2000 கோடிக்கு மேல் வருமானம் ஈட்டுகிறது. பால் மட்டுமல்ல மோர், தயிர்,வெண்ணெய், நெய் மற்றும் பிற பால் பொருட்களையும் உற்பத்தி செய்கிறது ஹட்சன் நிறுவனம்.\n\n2012 ம் ஆண்டில் Hatsun நிறுவனம் தனது மற்றொரு ஐஸ் கிரீம் பிராண்டான ஐபாகோ(Ibaco) ஐ தொடங்கி நடத்தி வருகிறது.\n\nSection::::பால் கொள்முதல்.\nகிட்டத்தட்ட 13500 கிராமங்களில் இருக்கும் மூன்று லட்சத்துக்கும் அதிகமான விவசாயிகளிடம் இருந்து பாலை நேரடியாகக் கொள்முதல் செய்கிறது இந்த நிறுவனம். இப்படிக் கொள்முதல் செய்யப்பட்ட பாலைக் குளிர்விப்பதற்காக 400க்கும் மேற்பட்ட இடங்களில் அதற்கான வசதிகளைக் கொண்டுள்ளது. பாலை ஓரிடத்திலிருந்து மற்றொரு இடத்துக்கு எடுத்துச்செல்ல கிட்டத்தட்ண 10000 ஒப்பந்த வாகனங்களைக் கொண்டுள்ளது இந்த நிறுவனம். தமிழ்நாட்டில் பத்து மாவட்டங்களிலும், கர்நாடகாவில் மூன்று மாவட்டங்களிலும் பால் ஷெட்களை கொண்டுள்ளது இந்த நிறுவனம். இது தவிர, விவசாயிகளுக்கு பால் உற்பத்தியில் உதவும் வண்ணம் சேவைகளை வழங்கிவரும் இந்த நிறுவனம், 1,110 கால்நடை மருத்துவர்களை பணியில் அமர்த்தி அவர்கள் மூலம் விவசாயிகள் தங்கள் கால்நடைகளை நன்கு பராமாிக்கத் தேவையான உதவிகளை செய்கிறது. இதுவும் தவிர, கால்நடைகளை வாங்குவதற்கு வங்கிக் கடன்களை விவசாயிகள் பெறத் தேவையான உதவிகளையும் இந்த நிறுவனம் செய்து வருவது குறிப்பிடத்தக்கது.\n\nSection::::பதப்படுத்தல் மற்றும் பால் நிரப்புதல்.\nபல்வேறு இடங்களில் கொள்முதல் செய்யப்பட்ட பாலை தமிழ்நாட்டில் சேலம், காஞ்சிபுரம், மதுரை, பாலக்கோடு, தலைவாசல், கரூர்,தர்மபுரி, பழனி மற்றும் திருநெல்வேலிஆகிய இடங்களிலும்,  கர்நாடகாவில் ஹொன்னாலி மற்றும் பெல்காம் ஆகிய இடங்களிலும் ஆந்திராவில் சித்தூர் மற்றும் தெலுங்கானாவில் ஹைதராபாத்திலும் பால் பதப்படுத்துதல் கிடங்குகளைக் கொண்டுள்ளது இந்த நிறுவனம். இந்த பால் பதப்படுத்துதல் கிடங்குகளில் உலகத்தரம் வாய்ந்த இயந்திரங்களையும், நல்ல அனுபவமிக்க பணியாளர்களையும் கொண்டு, பால் பதப்படுத்துதல் மற்றும் நிலைப்படுத்தல் போன்றவற்றை சுத்தமாகவும் மக்களின் ஆரோக்கியம் காக்கும் வகையிலும் செய்து வருகிறது இந்த நிறுவனம். பால் சம்பந்தப்பட்ட இடுபொருட்களை (Ingredients) அமெரிக்கா, மத்திய கிழக்கு மற்றும் தென்கிழக்கு ஆசியாவில் இருக்கும் 38 நாடுகளுக்கு ஏற்றுமதி செய்துவருகிறது இந்த நிறுவனம். \n\nSection::::விநியோகம் மற்றும் விற்பனை.\nபாலை விநியோகம் செய்ய அன்றாடம் பஃப் (Puff) எனும் குளிர்விப்பு வசதி பொருத்தப்பட்ட ட்ரக்குகள் இரண்டு லட்சம் கிலோ மீட்டர் தூரம் வரை பயணித்து,  தமிழ்நாடு, கர்நாடகா, ஆந்திரா (சில பகுதிகள்) மற்றும் கோவாவில் பால் விநியோகத்தை செய்துவருகிறது. மிகப் பெரிய எண்ணிக்கையில் பால் குளிர்விப்பு நிலையங்களை தன்வசம் கொண்டிருப்பதால், வாடிக்கையாளர்கள் புத்தம் புதிய பாலை ஒவ்வொரு நாளும் பெறும் வகையில் ஏற்பாடுகளைச் செய்துள்ளது இந்த நிறுவனம். மேலும் ஐஸ்கிரீமை விநியோகம் செய்ய தமிழ்நாடு, ஆந்திரா மற்றும் கர்நாடகாவில் 2,305 விநியோகிக்கும் இடங்களைக் கொண்டுள்ளது இந்த நிறுவனம். ஐஸ்கிரீமை சேமித்து வைப்பதற்கான 14 குளிர்பதன அறைகளுடன் கூடிய வசதிகளை இந்த நிறுவனம் கொண்டிருப்பதால்  விரைவாகவும் சுலபமாகவும் வாடிக்கையாளரிடம் தன்னுடைய தயாரிப்புகளைக் கொண்டு சேர்க்க முடிகிறது இந்த நிறுவனத்தினால். அதேபோல், ஆரோக்யா மற்றும் ஹட்சன் பிராண்டு பாலை விநியோகிக்க, 650 டீலர்களையும்  1,400 விநியோக மையங்களையும் கொண்டுள்ளது இந்த நிறுவனம். பால் கொண்டு செல்லும் வாகனங்கள் தினப்படி 200 மற்றும் 250 கிலோ மீட்டர்கள் பயணித்து பாலை வாடிக்கை யாளர்களுக்குக் கொண்டு சேர்க்கின்றன. \n\nSection::::கால்நடைகள் பராமரிப்பு மற்றும் கால்நடைப் தீவன தயாரிப்பு.\nவிவசாயிகளுக்கு பால் உற்பத்தியில் உதவும் வண்ணம் பல்வேறு சேவைகளை வழங்கிவரும் இந்த நிறுவனம், 1,110ம் மேற்பட்ட கால்நடை மருத்துவர்களை பணியில் அமர்த்தி அவர்கள் மூலம் விவசாயிகள் தங்கள் கால்நடைகளை நன்கு பராமாிக்கத் தேவையான உதவிகளை செய்கிறது. இதுவும் தவிர, கால்நடைகளை வாங்குவதற்கு வங்கிக் கடன்களை விவசாயிகள் பெறத் தேவையான உதவிகளையும் இந்த நிறுவனம் செய்து வருகிறது. மேலும் சத்தான கால்நடை தீவன தயாரிப்பிலும் ஈடுபட்டுள்ள இந்நிறுவனம் அதன்மூலம் நாளொன்றுக்கு சுமாராக 1000 டன் அளவிற்கு உற்பத்தி செய்து வருகிறது.\nசந்தோசா என்ற பெயரில் இதன் கால்நடை தீவனங்கள் விற்பனையாகிறது. தமிழ்நாட்டில் மட்டுமல்லாது மகாராஷ்டிரா மாநிலத்தில் 100 டன் அளவில் உற்பத்தி செய்து வந்த 'மதூர் பசு ஆகார்’ என்ற கால்நடை தீவன ஆலையை கையகப்படுத்தியுள்ளது. தமிழ்நாட்டில் உள்ள ஹட்சன் ஆலையிலிருந்துதான் மகாராஷ்டிராவு உள்பட அனைத்து மாநிலங்களுக்கும் கால்நடை தீவனம் அனுப்பப்பட்டு வந்த நிலையில் போக்குவரத்து செலவை மிச்சப்படுத்த இது மகாராஷ்டிரா ஆலையை ஏற்றது.\nமேலும் கோவை மற்றும் ஒங்கோல் மாவட்டத்தில் ரூ.240 கோடி மதிப்பில் இரண்டு பசுமைத் திட்டங்கள் அமைத்து செயல்படுத்தி வருகிறது.\n\nSection::::விருதுகள்.\nஇந்நிறுவனமானது இதன் தரம் மற்றும் விற்பனை போன்ற காரணங்களால் பல்வேறு விருதுகளையும் தரக்கட்டுப்பாட்டு சான்றிதழ்களையும் பெற்றுள்ளது.\nமிகவேகமாக வளரும் பால்பொருள் ஆசிய நிறுவனம் என கௌரவிக்கப்பட்டது இந்நிறுவனமாகும். இந்திய அரசால் வழங்கப்படும் பால்பொருள் ஏற்றுமதிக்கான தங்க கோப்பையை பல வருடங்களாக பெற்று வருகிறது.\n"}
{"id": "457266", "url": "https://ta.wikipedia.org/wiki?curid=457266", "title": "சித் பர்னசு", "text": "சித் பர்னசு\n\nசிட்னி ஜார்ஜ் பர்னஸ் (Sidney George Barnes (5 சூன்,1916 – 16 டிசம்பர், 1973)  என்பவர் ஓர் முன்னாள் ஆத்திரேலியத் துடுப்பாட்ட வீரர் மற்றும் துடுப்பாட்ட எழுத்தாளர் ஆவார். இவர் 1938 -1948 ஆண்டுகளுக்கு இடையிலான காலங்களில் 13 தேர்வுத் துடுப்பாட்டப் போட்டிகளில் விளையாடினார். இரண்டாம் உலகப்போருக்குப் பிறகான சிறந்த ஆத்திரேலியத் துடுப்பாட்ட வீரர்களில் ஒருவராக இவர் அறியப்படுகிறார்.  டிசம்பர் 1946 ஆம் ஆண்டில் சிட்னியில் நடைபெற்ற இங்கிலாந்துத் துடுப்பாட்ட அணிக்கு எதிராக நடைபெற்ற தேர்வுத் துடுப்பாட்டப் போட்டியில் இவர் 234 ஓட்டங்களை எடுத்தார். டான் பிராட்மனுடன் இணைந்து ஐந்தாவது இணைக்கு 405 ஓட்டங்களை எடுத்தார்.  இவர் 19 ஆட்டப் பகுதிகளில் விளையாடி 63.05 எனும் சராசரி வைத்திருந்தார்.\n\n1936-37 ஆம் ஆண்டுகளில் இவர் நியூ சவுத் வேல்சு அணிக்காக முதல்தரத் துடுப்பாட்டப் போட்டிகளில்  அறிமுகமானார். பின் 1938 ஆம் ஆண்டில் ஆத்திரேலியத் துடுப்பாட்ட அணி இங்கிலாந்தில் சுற்றுப் பயணம் செய்து விளையாடியது. அந்தத் தொடருக்கான அணியில் இவருக்கு இடம் கிடைத்தது. இரண்டாம் உலகப் போருக்குப் பிறகான போட்டிகளில் இவர் ஆர்தர் மோரிசுடன் இணைந்து துவக்க வீரராக களம் இறங்கினார். பின் பர்னஸ், இன்விசிபிள்ஸ் எனும் குழுவில் உறுப்பினரானார். 1948 ஆம் ஆண்டில் இங்கிலாந்துத் துடுப்பாட்ட அணிக்கு எதிரான அந்தத் தொடரினை முழுமையாக ஆத்திரேலிய அணி கைப்பற்றியது. அதன் பிறகு துடுப்பாட்டத்தில் இருந்து ஓய்வு பெறுவதாக அறிவித்தார். பின் 1951-52 ஆம் ஆண்டில் மீண்டும் தேர்வுத் துடுப்பாட்டப் போட்டியில் விளையாடினார். ஆனால் சிறப்பான ஆட்டத்திறனை வெளிப்படுத்தத் தவறினார்.\n\nSection::::ஆரம்பகால வாழ்க்கை.\nபர்னஸ் சிட்னியில் உள்ள அன்னதலே எனும் ஒரு புற நகர்ப் பகுதியில் 1916 ஆம் ஆண்டில் பிறந்தார். ஆனால் இவரின் சுயசரிதையில் இவர் குயீன்சிலாந்தில் 1918 அல்லது 1919 ஆம் ஆண்டில்  பிறந்திருக்கலாம் எனவும் தெரிவிக்கப்பட்டுள்ளது. இவரின் பெற்றோரான ஆல்பிரட் பெர்சிவல் பர்னஸ் மற்று ஹில்டா மே பர்னசுக்கு இவர் மூன்றாவது குழந்தையாகப் பிறந்தார்.  இவரின் பெற்றோர்கள் வடக்கு நியூ சவுத் வேல்சில் உள்ள டாம் ஒர்த் எனும் பகுதியில் விவசாயம் செய்து வந்தனர். இவரின் தந்தை டைபாய்டு நோயினால் காலமானார். அதன் பின் அப்போது கர்ப்பமாக இருந்த ஹில்டா சிட்னியில் உள்ள தனது சகோதரியின் வீட்டிற்குச் சென்றார்.\n\nSection::::முதல்தரத் துடுப்பாட்டம்.\n1936-37 ஆம் ஆண்டுகளில் நியூ சவுத் வேல்சு அணியின் தேர்வுக் குழுவினர் இவரின் ஆட்டத்திறனால் கவனிக்கப்பட்டனர். பின் தனது முதல் போட்டியில் ஸ்டான் வாசிங்டனை கேட்ச் பிடித்து வீழ்த்தினார். சிட்னி துடுப்பாட்ட அரங்கில் நடைபெற்ற போட்டியில் தென் ஆத்திரேலிய அணிக்கு எதிராக இவர் முதல் தரத் துடுப்பாட்டப் போட்டியில் அறிமுகமானார்.பின் மட்டையாட்டத்தில் முதல் ஆட்டப் பகுதியில் 31 ஓட்டங்களும் இரண்டாவது ஆட்டப் பகுதியில் 44 ஓட்டங்களும் எடுத்து எல் பி டபிள்யூ முறையில் ஆட்டமிழந்தார். இருமுறையும் சுழற்பந்து வீச்சாளரான ஃபிராங்க் வார்டு பந்து வீச்சில் ஆட்டமிழந்தார்.\n\n1937-38 இல் நடைபெற்ற குயீசுலாந்து அணிக்கு எதிரான போட்டியில் 68 ஓட்டங்கள் எடுத்தார்.பின் நியூசிலாந்து அணிக்கு எதிராக தனது முதல் நூறு ஓட்டங்களை அடித்தார்.விக்டோரியா அணிக்கு எதிரான போட்டியின் போது எர்னி மெக்கார்மிக் வீசிய பந்து இவரின் மூட்டில் காயம் ஏற்படுத்தியது.1938 ஆம் ஆண்டில் இங்கிலாந்துத் துடுப்பாட்ட அணிக்கு எதிராகத் தேர்வான இளம் ஆத்திரேலிய வீரர் இவர் ஆவார்.\n"}
{"id": "457271", "url": "https://ta.wikipedia.org/wiki?curid=457271", "title": "யாமினி ரெட்டி", "text": "யாமினி ரெட்டி\n\nயாமினி ரெட்டி(\"Yamini reddy\") குச்சிப்புடி நடனத்தை நன்கு கற்ற நடனக் கலைஞர் ஆவார் .  இளம் வயதிலேயே குச்சிப்புடி நடனத்தை கற்றவர்\n. பத்ம பூசண் விருது பெற்ற ராஜா மற்றும் ராதா ரெட்டியின் தம்பதியினருக்கு மகளாக புதுதில்லியில் 1982 செப்டம்பர் 1 அன்று பிறந்தார். பள்ளி படிப்பை டெல்லி உள்ள மோர்டன் பள்ளியில் படித்தார்.\nபட்டப்படிப்பியை டெல்லியில் உள்ள \nலேடி ஸ்ரீ ராம் பெண்கள் கல்லுரியில்\nபடித்தார் . யுவ ரத்னா விருது பெற்றவர் . தற்போது தனது கணவன் ஸ்ரீனிவாஸ் உடன் ஹைதராபாத்தில் வசிக்கிறார் . \n"}
{"id": "457308", "url": "https://ta.wikipedia.org/wiki?curid=457308", "title": "ஜூலியா அல்வாரெஸ்", "text": "ஜூலியா அல்வாரெஸ்\n\nஜூலியா அல்வாரெஸ் (\"Julia Alvarez\", பிறப்பு: மார்ச் 27, 1950) என்பவர் டொமினிகன்-அமெரிக்காவை சேர்ந்தவர் ஆவார். இவர் கவிஞராக, கட்டுரையாளராக மற்றும் நாவலாசிரியராக அறியப்படுகிறார். பல இலக்கிய விமர்சகர்கள் குறிப்பிடத்தக்க லத்தீன் எழுத்தாளர்களில் ஒருவராக கருதுகின்றனர். மேலும் இவர் சர்வதேச அளவில் விமர்சக ரீதியாகவும், வணிக ரீதியாகவும் வெற்றிப் பெற்ற எழுத்தாளர் ஆவார்.\n\nஜூலியா அல்வாரெஸின் 2002 ஆம் ஆண்டு வெளியிடப்பட்ட \"\"தி சீக்ரெட் புட்பிரிண்ட்\"\" என்ற பட புத்தகம் குழந்தைகளுக்கான இவரது முதல் புத்தகம் ஆகும்.  \"\"டியா லோலா\"\" புத்தகத் தொடர் உட்பட பல புத்தகங்களை இளம் வாசகர்களுக்காக எழுதியுள்ளார்.\n\nSection::::ஆரம்பக்கால வாழ்க்கையும் பணியும்.\nஜூலியா அல்வாரெஸ் 1950 ஆம் ஆண்டு நியூயார்க்கில் பிறந்தார். அவருக்கு மூன்று மாதங்களாக இருந்த போது அவரது குடும்பம் டொமினிக்கன் குடியரசிற்கு திரும்பிச் சென்றது. அங்கு பத்து ஆண்டுகள் வரை பணிப் பெண்களை வேலைக்கு அமர்த்தும் அளவிற்கு வசதியாக வாழ்ந்தனர்.1967 ஆம் ஆண்டில் அபோட் அகாடமியில் பட்டம் பெற்ற பிறகு, அவர் 1967 முதல் 1969 வரை கனெக்டிகட் கல்லூரியில் பயின்றார். (அங்கு அவர் தனது கவிதைக்காக பெஞ்சமின் டி. மார்ஷல் பரிசை வென்றார்) மேலும் மிடில்பரி கல்லூரியில் இளங்கலை பட்டத்தையும், 1975 ஆம் ஆண்டு சிராகஸ் பல்கலைக்கழகத்தில் முதுகலை பட்டமும் பெற்றார்.\n\nஅல்வாரெஸ் 1975 ஆம் ஆண்டில் முதுகலை பட்டம் பெற்ற பிறகு, கென்டக்கி ஆர்ட்ஸ் கமிஷனில் எழுத்தாளராக பணிபுரிந்தார். அவர் தொடக்கப் பள்ளிகள், உயர்நிலைப் பள்ளிகள், கல்லூரிகள் மற்றும் சமூகங்களைப் பார்வையிட்டு, எழுத்துப் பட்டறைகளை நடத்தி, வாசிப்பை ஊக்குவித்தார். இந்த ஆண்டுகளில் அமெரிக்காவை பற்றிய ஆழமான புரிதலையும், கற்பிப்பதற்கான தனது ஆர்வத்தை உணர்ந்ததாகவும் அவர் கூறுகின்றார். கென்டக்கியில் பணிபுரிந்த பின்னர், கலிபோர்னியா, டெலாவேர், வட கரோலினா, மாசசூசெட்ஸ், வாஷிங்டன் டி.சி மற்றும் இல்லினாய்ஸ் ஆகிய நாடுகளில் தனது கல்வி முயற்சிகளை முன்னெடுத்தார்.\n\nபர்லிங்டனில் உள்ள வெர்மான்ட், பல்கலைக்கழகத்தில் ஆங்கில படைப்பிலக்கிய உதவி பேராசிரியராக இரண்டு வருடங்கள் கடமையாற்றினார். அங்கு புனைகதை மற்றும் கவிதைகளுக்கான பயிற்சி பட்டறைகளையும், உயர் வகுப்பு மற்றும் பட்டதாரி மாணவர்களுக்கான மேம்பட் புனைக்கதை பயிற்சி வகுப்பை நடத்தினார்.\n\nமிடில்பெரி கல்லூரியில் பகுதிநேரத்தில் படைப்பு எழுத்தை கற்பித்தார். அல்வாரெஸ் தற்போது வெர்மான்டில் உள்ள சாம்ப்லைன் பள்ளத்தாக்கில் வசிக்கின்றார். இவர் ஆலோசகராகவும், ஆசிரியராகவும், இலக்கிய விருதுகளுக்கான நீதிபதியாகவும் பணிபுரிந்துள்ளார்.\n\nSection::::இலக்கியபணி.\nஅல்வாரெஸ் விமர்சன ரீதியாகவும் வணிக ரீதியாகவும் வெற்றிகரமான லத்தீன் எழுத்தாளர்களில் ஒருவராக கருதப்படுகிறார். அவர் ஐந்து நாவல்கள், கட்டுரைகள் புத்தகம், நான்கு கவிதைத் தொகுப்புகள், நான்கு சிறுவர் புத்தகங்கள், இரண்டு புனைகதை படைப்புக்களை வெளியிட்டுள்ளார். அல்வராஸின் முதலில் வெளியிட்ட \"ஹோம் கமிங்\" என்ற கவிதைகளின் தொகுப்பை 1984 ஆம் ஆண்டு வெளிட்டார். அக்கவிதை தொகுப்பு 1996 ஆம் ஆண்டில் விரிவுபடுத்தப்பட்டு மறுபதிப்பு வெளியிடப்பட்டது.\n\n1991 ஆம் ஆண்டில் \"\"ஹவ் தி கார்சியா கேர்ள்ஸ் லாஸ்ட் தெர் அசென்ட்ஸ்\"\" என்ற தனது முதல்  புதினத்தை வெளியிட்டார்.  டொமினிகன் எழுத்தாளரால் ஆங்கிலத்தில் எழுதப்பட்ட  முதல் பெரிய புதினம் ஆகும். இந்த புதினத்தின் 250,000 க்கும் மேற்பட்ட பிரதிகள் விற்பனையாகின. மேலும் அமெரிக்க நூலக சங்கத்தின் குறிப்பிடத்தக்க புத்தகமாக கருதப்பட்டது.\n\nஇவரது இரண்டாவது புதினம் 1994 இல் வெளியிடப்பட்ட \"த டைம் ஒப் த பட்டர்பிளைஸ்\" என்பது ஆகும். வரலாற்றுடன் தொடர்புபட்ட இந்த புதினம் டொமினிகன் குடியரசில் ட்ருஜிலோ சர்வாதிகார காலத்தில் மிராபல் சகோதரிகளின் குறித்து விரிவாகப் கூறப்படுகின்றது. 1960 ஆம் ஆண்டில் அவர்களின் சடலங்கள் தீவின் வடக்கு கடற்கரையில் ஒரு குன்றின் அடியில் காணப்பட்டன. அவை அந்த நேரத்தில் நாட்டின் அடக்குமுறை ஆட்சியைக் கவிழ்க்க ஒரு புரட்சிகர இயக்கத்தின் ஒரு பகுதியாக இருந்ததாகக் கூறப்படுகிறது. இந்த புகழ்பெற்ற நபர்கள் லாஸ் மரிபோசாஸ் பட்டாம்பூச்சிகள் என குறிப்பிடப்படுகிறார்கள். 2001 ஆம் ஆண்டில், ஜூலியா அல்வாரெஸ் தனது முதல் சிறுவர் பட புத்தகமான “\"தி சீக்ரெட் புட்பிரிண்ட்ஸ்\"” வெளியிட்டார். 2000 ஆம் ஆண்டில் \"இன் த நேம் ஒப் சலோம்\" என்ற புதினத்தை வெளியிட்டார். இந்த புதினம் இரண்டு தனித்துவமான பெண்களின் வாழ்க்கையை ஒன்றாக இணைக்கும் விதத்தையும் அவர்கள் அரசியல் காரணங்களுக்காக தங்கள் வாழ்க்கையை எவ்வாறு அர்ப்பணித்தார்கள் என்பதையும் விளக்குகிறது. இந்த புத்தகம் அதன் கவனமான வரலாற்று ஆராய்ச்சி மற்றும் வசீகரிக்கும் கதைக்காக பரவலாக பாராட்டப்பட்டது. மேலும் கடந்த அரை நூற்றாண்டின் அரசியல் ரீதியாக நகரும் புதினங்களில் ஒன்றாக பப்ளிஷர்ஷஸ் வீக்லீ சஞ்சிகையினால் கருதப்பட்டது.\n\nSection::::விருதுகளும், மரியாதைகளும்.\nஅல்வாரேஸ் நேஷனல் எண்டோமன்ட் ஒப் ஆர்ட்ஸ் மற்றும் இங்க்ராம் மெரில் அறக்கட்டளை ஆகியவற்றில் இருந்து மானியங்களை பெற்றுள்ளார். ஒரு கண்காட்சியில் ஜான் டோன் முதல் ஜூலியா அல்வாரெஸ் வரையிலான நூறு கவிஞர்களின் கையெழுத்து பிரதிகள் காட்சிப்படுத்தப்பட்டன. 1974 ஆம் ஆண்டில் அமெரிக்க கவிஞர்களின் அகாடமியில் இருந்து லாமன்ட் பரிசையும், 1986 ஆம் ஆண்டில் தேர்ட் வுமன் பிரஸ் விருதில் விவரிப்புக்கான முதல் பரிசையும் பெற்றுக் கொண்டார். மேலும் ஜெனரல் எலக்ட்ரிக் அறக்கட்டளையின் விருதையும் பெற்றார். 2009 ஆம் ஆண்டு அமெரிக்க இலக்கியத்தில் சாதனைக்கான ஃபிட்ஸ்ஜெரால்ட் விருதை பெற்றார். ஹவ் தி கார்சியா கேர்ள்ஸ் லாஸ்ட் தெர் அசென்ட்ஸ் என்ற புதினம் பென் ஓக்லாண்ட்/ ஜோசபின் மைல்ஸ் இலக்கிய விருதை வென்றது. 1998 ஆம் ஆண்டு “\"யோ\"” என்ற இவரது புத்தகம் அமெரிக்க நூலக சங்கத்தால் குறிப்பிடத்தக்க புத்தகமாகத் தேர்ந்தெடுக்கப்பட்டது. 2004, 2010 ஆகிய ஆண்டுகளில் அவரது படைப்புகளுக்கான பெல்பரே விருதை பெற்றுக் கொண்டார்.2002 ஆம் ஆண்டில் இலக்கியத்திற்கான ஹிஸ்பானிக் ஹிரிடேஜ் விருதை வென்றார்.\n\n"}
{"id": "457309", "url": "https://ta.wikipedia.org/wiki?curid=457309", "title": "பில் போன்ஸ்போர்ட்", "text": "பில் போன்ஸ்போர்ட்\n\nவில்லியம் ஹரால்டு \"பில்\" போன்ஸ் ஃபோர்ட் (William Harold \"Bill\" Ponsford MBE (19 அக்டோபர்,1900 – 6 ஏப்ரல்,1991) என்பவர் ஓர் முன்னாள் ஆத்திரேலியத் துடுப்பாட்ட வீரர் ஆவார். பெரும்பாலும் பில் உட்புல்லுடன் இணைந்து துவக்க வீரரகளாக களம் இறங்கினார்.இவர்கள் விக்டோரியா துடுப்பாட்ட அணி மற்றும் ஆத்திரேலியா அணிகளின் வெற்றிகரமான துவக்க வீரரகளாக கருதப்படுகிறார்கள். இவரின் நண்பரான பில் உட்புல் மாநில மற்றும் தேசிய அணியின் தலைவராக இருந்தவர் ஆவார். முதல்தரத் துடுப்பாட்டப் போட்டிகளில் இரு முறை அதிக பட்ச தனிநபர் ஓட்டங்களை எடுத்தவர் எனும் சாதனை படைத்தார். இவரும் பிறையன் லாரா ஆகிய இருவர் மட்டுமே ஒரு ஆட்டப் பகுதியில் நானூறு ஓட்டங்களை எடுத்தவர்கள் ஆவர். 1934 ஆம் ஆண்டில் நடைபெற்ற தேர்வுத் துடுப்பாட்டப் போட்டியில்டான் பிராட்மனுடன் இணைந்து இவர் இரண்டாவது இணைக்கு 451 ஓட்டங்கள் எடுத்தார். இதன்மூலம் 2 ஆவது இணைக்கு அதிக பட்ச ஓட்டங்களெடுத்த ஆத்திரேலிய இணை எனும் சாதனை படைத்தார். இவரின் பல தனிப்பட்ட சாதனைகளை டான் பிராட்மன் முறியடித்தார். டான் பிராட்மனுடன் இணைந்து இவர் இரண்டாவது இணைக்கு 451 ஓட்டங்கள் எடுத்தார். இதன்மூலம் அயல்நாட்டில் அனைத்து வடிவ துடுப்பாட்ட போட்டிகளில் இரண்டாவது இணைக்கு அதிக பட்ச ஓட்டங்களெடுத்த இணை எனும் சாதனை படைத்தது.\n\nமிகச் சிறந்த சுழற்பந்து வீச்சாளர்களில் ஒருவராக அறியப்படுகிறார். மற்றவர்களின் மட்டையினை விட இவரின் மட்டையின் எடை சற்று அதிகமாக இருக்கும். இதனால் இவர் \"பிக் பெர்தா\" எனும் புனைப்பெயர் கொண்டு அழைக்கப்பட்டார். ஆனால் 1932-33 ஆம் ஆண்டுகளுக்கான இடையில் நடைபெற்ற போட்டிகளில் இவர் வேகப் பந்துவீச்சிற்கு எதிராக சரியாக விளையாடவில்லை என விம்ர்சனம் எழுந்தது. இவர் துடுப்பாட்டம் மட்டுமல்லாது மாநில \"பேஸ்பால் அணியிலும்\" விளையாடினார். இது அவரின் துடுப்பாட்ட திறனை வளர்த்துக் கொள்ள உதவியது.\n\nசற்று கூச்ச சுபாவம் கொண்ட வீரரான இவர் ஓய்விற்குப் பிறகு பொதுமக்களைச் சந்திப்பதனைத் தவிர்த்தார். இவர் மெல்போர்ன் துடுப்பாட்ட சங்கத்தில் சுமார் முப்பது ஆண்டுகள் விளையாடிய்டுள்ளார். 1981 ஆம் ஆண்டில் இவரைப் பெருமைப் படுத்தும் விதமாக மெல்போர்ன் துடுப்பாட்ட மைதானத்தின் மேற்கு மாடத்திற்கு இவரின் பெயர் சூட்டப்பட்டது. 2005 ஆம் ஆண்டில் அந்த மைதானத்தின் புனரமைப்புப் பணிகள் நடைபெற்றது. அப்போது இவரின் உருவச் சிலை அங்கு வைக்கப்பட்டது. ஆத்திரேலியாவின் முதலாம் ஆண்டு அறிவிக்கப்பட்ட முதல் பத்து \"ஹால் ஆஃப் பேமாக அறிவிக்கப்பட்டவர்களில் இவரும் ஒருவர் ஆவார்.\"\n\nSection::::தேர்வுத் துடுப்பாட்டம்.\n1924-25 ஆம் ஆண்டுகளில் இவர் சர்வதேச போட்டிகளில் விளையாடத் துவங்கினார். இங்கிலாந்துத் துடுப்பாட்ட அணிக்கு எதிரான போட்டியில் ஆத்திரேலிய லெவன் அணி சாஅர்பாக விளையாடி 81 ஓட்டங்களும் விக்டோரியா அணிக்காக தென் ஆத்திரேலியாவிற்கு எதிரான போட்டியில் 166 ஓட்டங்களும் எடுத்ததன் மூலம் இவர் சிட்னி மைதானத்தில் நடைபெற்ற இங்கிலாந்துத் துடுப்பாட்ட அணிக்கு எதிரான தொடரில் தேர்வானார் முதல் போட்டியில் இவர் ஆத்திரேலிய அணியின் தலைவரான ஹெர்பி காலின்சுடன் இணைந்து மூன்றாவது வீரராகக் கள் இறங்கினார். \n"}
{"id": "457324", "url": "https://ta.wikipedia.org/wiki?curid=457324", "title": "லக்சஸ்", "text": "லக்சஸ்\n\nலக்சஸ் (レクサス, Rekusasu) ஓர் சப்பானிய வாகன உற்பத்தி நிறுவனமான டொயொட்டாவின் சொகுசு வகை ஊர்தியாகும். இவ்வகை ஊர்திகள் உலகின் 70க்கும் மேற்பட்ட நாடுகளில் விற்கப்படுகிறது லக்சஸ் நிறுவன தலைமையகம் சப்பானின் நகோயா நகரில் அமைந்துள்ளது.\n\nநிறுவனங்களின் திட்ட அபிவிருத்திக்காக புதிய செடான் கார்களை 1989ம் ஆண்டில் லக்சஸ் LS என்ற பெயரில் வெளியிட்டது.தொடர்ச்சியாக கோப்பே மற்றும் எஸ்யுவி வகை ஊர்திகள் வெளியிடப்பட்டன.1989 தொடக்கம் 2005ம் ஆண்டு வரை டொயொட்டோ நிறுவனத்தின் கீழ் இயங்கிய இந்நிறுவனம் 2005ல் தனது ஹைப்ரிட் வகை RX பெயரில் அறிமுகம் செய்து சந்தையில் தனக்கான இடத்தை பிடித்தது\n"}
{"id": "457330", "url": "https://ta.wikipedia.org/wiki?curid=457330", "title": "தாமிரம்(II) ஆக்சைடு", "text": "தாமிரம்(II) ஆக்சைடு\n\nதாமிரம்(II) ஆக்சைடு (\"Copper(II) oxide\") என்பது CuO என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். குப்ரிக் ஆக்சைடு என்ற பெயராலும் இதை அழைக்கலாம். தாமிரத்தினுடைய முதன்மையான ஆக்சைடுகளில் இதுவும் ஒன்றாகும். CuO என்ற மூலக்கூற்று வாய்ப்பாட்டால் குறிக்கப்படும் குப்ரசு ஆக்சைடு மற்றொரு முதன்மையான தாமிர ஆக்சைடாகும். \n\nஇந்த கருப்பு நிற திண்மமாக இந்த கனிம வேதியியல் சேர்மம் காணப்படுகிறது. ஒரு கனிமமாக, இது டெனோரைட் என்று அழைக்கப்படுகிறது.இந்த சேர்மம் செப்பு சுரங்கத்தின் ஒரு தயாரிப்பு. மேலும் இது செம்பு கொண்ட பல பொருட்கள் மற்றும் ரசாயன கலவைகளுக்கு முன்னோடியாக தயாரிக்கப்படும்.\nSection::::விவரங்கள்.\nதாமிரம்(II) ஆக்சைடின் வேதியியல் சூத்திரம் - CuO. இதன் வாய்ப்பாடு எடை - 79.545 கிராம் / மோல். இதன் தோற்றம் - கருப்பு அல்லது பழுப்பு தூள் நிறம். இதன் அடர்த்தி - 6.315 கிராம் / செ.இதன் உருகும் நிலை - 1,326 ° C (2,419 ° F; 1,599 K).இதன் கொதி நிலை - 2,000 ° C (3,630 ° F; 2,270 K).இதன் நீரில் கரைதிறன் - கரையாது. அம்மோனியம் குளோரைடு, பொட்டாசியம் சயனைடு ஆகியவற்றில் கரையக்கூடிய தன்மை. ஆல்கஹால், அம்மோனியம் ஹைட்ராக்சைடு, அம்மோனியம் கார்பனேட் ஆகியவற்றில் கரையாதது.இதன் பேண்ட் இடைவெளி - 1.2 ஈ.வி. இதன் காந்த பாதிப்பு (χ) - + 238.9 · 10−6 செ.மீ 3 / மோல். இதன் ஒளிவிலகல் குறியீடு (nD) - 2.63.\n\nSection::::தயாரிப்பு.\nதாதுக்களில் இருந்து தாமிரத்தை பிரித்தெடுக்கப் பயன்படுத்தப்படும் பைரோமெட்டலார்ஜி மூலம் தாமிரம் (II) ஆக்சைடு பெரிய அளவில் தயாரிக்கப்படுகிறது.தாமிரம்(II) ஆக்சைட்டின் தாதுக்கள் அம்மோனியம் கார்பனேட், அம்மோனியா மற்றும் ஆக்ஸிஜன் ஆகியவற்றின் நீர் கலவையுடன் வினைப்புரியப்படுகின்றன, இவை தாமிர (I) மற்றும் தாமிர (II) அம்மைன் கனிம சேர்மங்களை அளிக்கின்றன, இவை திடப்பொருட்களிலிருந்து பிரித்தெடுக்கப்படுகின்றன.தாமிரம்(II) ஆக்சைடை உருவாக்க இந்த சேர்மங்கள் நீராவியுடன் சிதைக்கப்படுகின்றன.\n\nசுமார் 300 - 800 ° C வெப்பநிலையில் தாமிரத்தை காற்றில் சூடாக்குவதன் மூலம் இதை உருவாக்கலாம்:\n\n\nஆய்வக பயன்பாடுகளுக்கு, தாமிர (II) நைட்ரேட், தாமிர (II) ஹைட்ராக்சைடு அல்லது அடிப்படை தாமிர (II) கார்பனேட் ஆகியவற்றை சூடாக்குவதன் மூலம் தூய தாமிர (II) ஆக்சைடு சிறப்பாக தயாரிக்கப்படுகிறது:\n\nSection::::பயன்கள்.\nதாமிர சுரங்கத்தின் குறிப்பிடத்தக்க உற்பத்தியாக தாமிரம்(II) ஆக்சைடு உள்ளது. தாமிரம்(II) ஆக்சைடு மற்ற செப்பு உப்புகளின் உற்பத்திக்கான தொடக்க புள்ளியாகும்.உதாரணமாக, காப்பர் ஆக்சைடில் இருந்து பல மர பாதுகாப்புகள் (wood preservatives) தயாரிக்கப்படுகின்றன.\n\nநீலம், சிவப்பு மற்றும் பச்சை, மற்றும் சில நேரங்களில் சாம்பல், இளஞ்சிவப்பு அல்லது கருப்பு மெருகூட்டல்களை உருவாக்க மட்பாண்டங்களில் குப்ரிக் ஆக்சைடு ஒரு வர்ணப் பொருளாகப் பயன்படுத்தப்படுகிறது.இது விலங்குகளின் தீவனத்தில் ஒரு உணவாக தவறாக பயன்படுத்தப்படுகிறது.குறைந்த உயிர்சக்தி காரணமாக, குறைவான தாமிரம் உறிஞ்சப்படுகிறது. \n\nசெப்பு உலோகக்கலவைகளுடன் வெல்டிங் செய்யும் போதும் தாமிரம்(II) ஆக்சைடு பயன்படுத்தப்படுகிறது.தாமிரம் ஆக்சைடு மின்முனை, எடிசன்-லாலாண்டே செல் என அழைக்கப்படும் ஆரம்ப பேட்டரி வகையின் ஒரு பகுதியை உருவாக்கியது. காப்பர் ஆக்சைடு ஒரு லித்தியம் பேட்டரி வகையிலும் பயன்படுத்தப்பட்டது (IEC 60086 குறியீடு \"G\").\n\n"}
{"id": "457332", "url": "https://ta.wikipedia.org/wiki?curid=457332", "title": "நிக்கல்(II) ஆக்சைடு", "text": "நிக்கல்(II) ஆக்சைடு\n\nநிக்கல்(II) ஆக்சைடு \"(Nickel(II) oxide)\" என்பது NiO என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். நிக்கல்(III) ஆக்சைடு, Ni2O3 மற்றும் NiO2 போன்ற நிக்கல் ஆக்சைடுகள் அறியப்பட்டாலும் நிக்கல்(II) ஆக்சைடு மட்டுமே நன்கு வரையறுக்கப்பட்டு விவரிக்கப்படும் நிக்கல் ஆக்சைடாகக் கருதப்படுகிறது. மிகவும் அரிய பன்செனைட்டு வடிவத்தில் இது இயற்கையில் ஒரு கனிமமாகத் தோன்றுகிறது. இது கார உலோக ஆக்சைடு என வகைப்படுத்தப்பட்டுள்ளது. ஆண்டுதோறும் பல மில்லியன் கிலோகிராம் அளவு மாறுபட்ட தரத்தில் உற்பத்தி செய்யப்படுகிறது. முக்கியமாக நிக்கல் உலோகக்கலவைகள் உற்பத்தியில் ஒரு இடைநிலையாக இது உருவாகிறது\n\nSection::::தயாரிப்பு.\nபல்வேறு வகையான தயாரிப்பு முறைகள் மூலம் நிக்கல் ஆக்சைடு தயாரிக்கப்படுகிறது. 400 ° செல்சியசு வெப்பநிலைக்கு மேல் வெப்பமடையும் போது நிக்கல் தூள் ஆக்சிசனுடன் வினைபுரிந்து நிக்கல் ஆக்சைடைக் கொடுக்கிறது. நிக்கல் தூள் மற்றும் தண்ணீர் சேர்ந்த கலவையை 1000 ° செல்சியசு வெப்பநிலைக்கு வெப்பப்படுத்துவதன் மூலம் சில வணிகச் செயல்முறைகளில் பச்சை நிற நிக்கல் ஆக்சைடு தயாரிக்கப்படுகிறது. இந்த வினைக்கான வேகவிகிதத்தை NiO சேர்ப்பதன் மூலம் அதிகரிக்க முடியும் . நிக்கல் ஐதராக்சைடு, நிக்கல் நைட்ரேட்டு மற்றும் நிக்கல் கார்பனேட்டு போன்ற நிக்கல்(II) சேர்மங்களை வெப்பச் சிதைவு வினையின் மூலம் வெளிர் பச்சை நிறதூள் நிக்கல் ஆக்சைடாக மாற்றுவது எளிமையான மற்றும் மிக வெற்றிகரமான தயாரிப்பு முறையாகும். பகுதிக்கூறுகளான நிக்கல் மற்றும் ஆக்சிசன் தனிமங்களை ஒன்று சேர்த்து சூடாக்கியும் சாம்பல் மற்றும் கருப்பு நிற தூளாக நிக்கல் ஆக்சைடைத் தயாரிக்கலாம். இதில் விகிதவியல் அளவுகளில் தனிமங்கள் சேர்ந்திருக்காது.\n\nSection::::படிகக் கட்டமைப்பு.\nஎண்முக Ni2+ மற்றும் தளங்களுடன் நிக்கல்(II) ஆக்சைடு சோடியம் குளோரைடு கட்டமைப்பை ஏற்றுக்கொள்கிறது. கருத்தியல் ரீதியாக ஓர் எளிமையான கட்டமைப்பாக கருதப்படும் இது பொதுவாக பாறை உப்பு கட்டமைப்பு என்று அழைக்கப்படுகிறது. பல இருபடி உலோக ஆக்சைடுகளைப் போலவே, நிக்கல்(II) ஆக்சைடும் பெரும்பாலும் விகிதவியல் அளவுகளில் அமைவதில்லை. அதாவது Ni: O விகிதம் 1: 1 என்ற அளவிலிருந்து மாறுபடுகிறது. நிக்கல் ஆக்சைடில் இந்த விகிதவியல் அல்லாத நிலை ஒரு நிற மாற்றத்தைக் கொடுக்கிறது. சரியான விகிதவியல் முறையில் உள்ள நிக்கல்(II) ஆக்சைடு பச்சை நிறமாகவும் விகிதவியல் முறையில் அமையாத நிக்கல்(II) ஆக்சைடு லருப்பு நிறமாகவும் காணப்படுகின்றன, \n\nSection::::பயன்கள்.\nNiO சேர்மம் பல்வேறு வகையான சிறப்பு பயன்பாடுகளைக் கொண்டுள்ளது. ஒப்பீட்டளவில் தூய்மையான வேதிப்பொருள் என்ற அளவில் பொதுவாக இது சிறப்பு பயன்பாடுகளுக்காகப் பயன்படுத்தப்படுகிறது. உலோகவியல் தரம் என்ற அடிப்படையில் இது சில கலப்புலோகங்கள் தயாரிப்பில் பயன்படுகிறது. பெர்ரைட்டுகள் மற்றும் மெருகூட்டிய பீங்கான்களை உருவாக்கும் பீங்கான் தொழிலில் இது பயன்படுத்தப்படுகிறது. வெப்பப்படுத்தப்பட்ட நிக்கல்(II) ஆக்சைடானது நிக்கல் எஃகு கலப்புலோகங்கள் தயாரிக்க பயன்படுகிறது. நிக்கல் எஃகு உலோகக் கலவைகள் குறித்த தனது பணிக்காக சார்லசு எதோவார்ட் குயிலௌம் 1920 ஆம் ஆண்டில் இயற்பியலுக்கான நோபல் பரிசை வென்றார். இன்வார் மற்றும் எலின்வார் என்ற பெயர்களால் இவர் நிக்கல் எஃகு உலோகக் கலவைகளை அழைத்தார். \n\nஎடிசன் மின்கலன்கள் எனப்படும் நிக்கல்-இரும்பு மின் கலன்களிலும், எரிபொருள் மின்கலன்களிலும் NiO ஒரு அங்கமாக இருந்தது. சிறப்பு வேதிப்பொருளாகவும், வினையூக்கியாகவும் பல நிக்கல் உப்புகள் தயாரிப்பில் இச்சேர்மம் ஒரு முன்னோடிச் சேர்மமாகக் கருதப்படுகிறது. மிக சமீபத்தில் சுற்றுச்சூழல் ரீதியாக உயர்ந்த நிக்கல் உலோக ஐதரைடு வகை மின்கலன்கள் வளர்ச்சியடையும் வரை பல மின்னணு சாதனங்களில் காணப்படும் NiCd மீள்நிரப்பு மின்கலன்களை உருவாக்க NiO பயன்படுத்தப்பட்டது . ஓர் எதிர்மின் அயனி மின்குரோமிய பொருளான இச்சேர்மம் தங்குதன் ஆக்சைடு நேர்மின் மின்குரோமிய பொருளுடன் சேர்ந்து மின்குரோமிய சாதனங்களில் பயன்படுத்த பரவலாக ஆய்வு செய்யப்பட்டுள்ளது.\n\n"}
{"id": "457334", "url": "https://ta.wikipedia.org/wiki?curid=457334", "title": "பாளையத்து அம்மன்", "text": "பாளையத்து அம்மன்\n\nபாளையத்து அம்மன் 2000 ஆம் ஆண்டில் வெளிவந்த தமிழ் திரைப்படம் ஆகும். இந்த படத்தை இயக்குநர் இராம நாராயணன், இந்து சமயத்தின் கடவுள்களில் ஒன்றான அம்மனின் கதாப்பாத்திரத்தை முதன்மையாகக் கொண்டு இயக்கியுள்ளார்.இந்த படத்தில் பாளையத்து அம்மன் தெய்வமாக நடிகை மீனா முக்கிய கதாபாத்திரத்தில் நடித்திருந்தார். இந்த படத்தின் மற்ற கதாபாத்திரங்களில் ராம்கி, திவ்யா உன்னி மற்றும் சரண் ராஜ் ஆகியோர் நடித்திருந்தனர்.\nSection::::தயாரிப்பு.\nபடத்தின் இயக்குநர் இராம நாராயணன் ஆவார். பாளையத்து அம்மன் திரைப்படம் சிறி தேனான்டாள் தயாரிப்பு நிறுவனம் தயாரித்தது. இப்படத்தின் தயாரிப்பாளர் என் . ராதா ஆவார். இசை அமைப்பாளர் எஸ். ஏ. ராஜ் குமார் அவர்கள் இசை அமைத்துள்ளார். என். கே. விஸ்வநாதன் இப்படத்தின் ஒளிப்பதிவு செய்துள்ளார். இப்படத்தின் படத்தொகுப்பாளர் ராஜ் கீர்த்தி ஆவார். பாளையத்து அம்மன் திரைப்படம் 2000 ஆம் ஆண்டு 28 அக்டோபரில் வெளிவந்தது. முதலில் இயக்குநர் இப்படத்திற்கு தேவதா என்று பெயரிட்டு இருந்ததாகவும் பின்னரே இப்படத்திற்கு பெயர் மாற்றம் செய்யப்பட்டதாகவும் கூறப்படுகிறது.\nSection::::கதை.\nஒரு குரு குலத்தில் ஒரு துறவி தனது மாணவர்களுக்கு தீமையையும் தீய சக்தியயையும் அழிக்க கடவுளான பாளையத்து அம்மன் மானிட உருவத்தில் பிறப்பார் என்று அறிவிப்பதன் மூலம் இந்த படம் தொடங்குகிறது. அசுரேஸ்வரன் (சரண் ராஜ்) தீமையின் பிரதிநிதி, இதன் நோக்கம் பூமியில் பிசாசின் ஆட்சியை நிறுவுவது ஆகும். \"அசுரேஸ்வரன்\" என்கிற அந்த சாத்தான் துறவியைக் கொல்கிறான், ஆனால் பாளையத்து அம்மனின் பிறப்பு நிறுத்தப்படவில்லை. அவர் ராம்கி மற்றும் திவ்யா உன்னிக்கு குழந்தையாக பிறந்து வளர்கிறார். திவ்யா உன்னி குழந்தையை அம்மனின் கோவிலுக்கு அழைத்துச் செல்லும் போது தவறுதலாக உண்டியலில் விழுகிறது. உண்டியலில் விழுந்த பொருட்கள் அனைத்தும் அம்மனுக்கு சொந்தம் என பலர் அறிவுறுத்தியும் ராம்கியும், திவ்யாவும் குழந்தையை எடுத்து செல்கின்றனர். எனினும் பாளையத்து அம்மன் அக்குழந்தையை பின் தொடர்ந்து வருகிறார்.\n\nகுழந்தை சாத்தானிடமிருந்து எல்லா வகையான தீங்குகளையும் பெறுகிறது, ஆனால் பாளையத்து அம்மன் (மீனா) ஒவ்வொரு முறையும் அதைக் காப்பாற்றுகிறார். அதே சமயம், பாளையத்து அம்மன் தனது குழந்தையை எடுத்துச் செல்ல விரும்புவதாக திவ்யா உன்னி கருதுகிறார், எனவே அதை அம்மனிடம் இருந்து காப்பாற்ற முயற்சிக்கிறாள். படத்தின் இறுதியில் குழந்தையை சாத்தான் அசுரேஸ்வரன் கடத்தி கொல்ல முயற்சி செய்கிறான். ஆனால் அம்மன் சாத்தானைக் கொன்று குழந்தையை பெற்றோரிடம் திருப்பித் தருகிறார்.\n\nSection::::இசை.\nபாளையத்து அம்மன் திரைப் படத்திற்கு இசை அமைத்தவர் எஸ். ஏ. ராஜ் குமார் ஆவார். இந்த படத்தின் பாடல்களை வாலி, காளிதாசன் மற்றும் ராம நாராயணன் ஆகியோர் எழுதி உள்ளார்கள்.\n\nSection::::பாடல்கள்.\nவேப்பிலை வேப்பிலை - சுஜாதா மோகன்\n\nஆடி வந்தேன் - கே.எஸ். சித்திரா\n\nபால் நிலா - ஸ்வர்ணலதா, அனுராதா ஸ்ரீராம்\n\nபாளையத்து அம்மா நீ பாச விளக்கு - கே.எஸ். சித்திரா\n\nஅந்தபுரம் நந்தவனம் - மனோ, ஸ்வர்ணலதா\n\nஅம்மன் நடனம் 1 - இசை கருவி\n\nஅம்மன் நடனம் 2 - இசை கருவி\n\nஅம்மன் நடனம் 3 - இசை கருவி\n"}
{"id": "457336", "url": "https://ta.wikipedia.org/wiki?curid=457336", "title": "தேயிலை மர எண்ணெய்", "text": "தேயிலை மர எண்ணெய்\n\nதேயிலை மர எண்ணெய் (Tea tree oil) அல்லது மெலலூகா எண்ணெய் என்பது நறுமண எண்ணெய் ஆகும். இது வெளிர் மஞ்சள் நிறத்தில் இருந்து தெளிவான நிறம் வரையிலும் காணப்படுகின்றது. தென்கிழக்கு குயின்லாந்து, மற்றும் ஆத்திரேலியாவின் நியூ சவுத் வேல்ஸின் வடகிழக்கு கடற்கரையில காணப்படும் மெலலூகா ஆல்டர்ன்போலியா எனும் தேயிலை மரத்தின் இலைகளில் இருந்து பெறப்படுகிறது. \n\nசெயற்திறனுக்கான சிறிய அளவிலான சான்றுகள் இருந்தாலும் நாட்டுப்புற மருந்தாக குறைந்த செறிவுகளில் தோல் நோய்களுக்கான மேற்பூச்சு மருந்தாக பயன்படுத்தப்படுகின்றது.தேயிலை மர எண்ணெய் பொடுகு, முகப்பரு, பேன், அக்கி, பூச்சிக் கடி, சிரங்குகள், தோலில் ஏற்படும் பூஞ்சைத் தொற்றுகள் மற்றும் பாக்டிரியா தொற்றுகளுக்கு சிகிச்சை அளிக்க பயன்படும் பயனுள்ள மருந்தாக கருதப்படுகின்றது.இருப்பினும் இவற்றை ஆதரிப்பதற்கான சிறந்த  சான்றுகள் இல்லை.தேயிலை மர எண்ணெய் காப்புரிமை பெற்ற அல்லது அங்கீகரிக்கப்பட்ட மருந்து இல்லை. வாயினால் உட்கொள்ளப்பட்டால் நச்சாகும். மேலும் குழந்தைகளுக்கு பயன்படுத்த பாதுகாப்பற்றது. \n\nSection::::பயன்பாடுகள்.\nதேயிலை மர எண்ணெய் முகப்பரு, நகக்குட்டை (nail fungus), அல்லது பாதப்படை என்பவற்றிற்கு சிகிச்சையளிக்கிறது என்ற நம்பிக்கையில் பாரம்பரிய மருத்துவத்தில் பயன்படுத்தப்படுகிறது.இதை ஆதரிக்க சிறிய அளவிலான சான்றுகளே உள்ளன. 2015 ஆம் ஆண்டின் கோக்ரேன் முறையான மதிப்பாய்வில் முகப்பருக்கான ஆறுதல் மருந்தாக மதிப்பிடப்பட்டது. தேயிலை மர எண்ணெய் நகக்குட்டையை குணப்படுத்தும் பயனுள்ள மருந்தாக பரிந்துரைக்கப்படவில்லை. தோல் எரிச்சல் அல்லது ஒவ்வாமை எதிர்விளைவுகளை ஏற்படுத்தக்கூடும் என்பதால் குழந்தைகளின் தலை பேன்களுக்கு பயன்படுத்தும் பாதுகாப்பான மருந்தாக பரிந்துரைக்கப்படவில்லை.\n\nSection::::பாதுகாப்பு.\nதேயிலை மர எண்ணெயை உட்கொண்டால் விஷமாகும்.இது மயக்கம், குழப்பம், பிரமைகள், கோமா, நிலையற்ற தன்மை, பலவீனம், வாந்தி, வயிற்றுப்போக்கு, குமட்டல், இரத்த அணுக்களின் அசாதாரணங்கள், சொறி போன்றவற்றை ஏற்படுத்தக்கூடும். குழந்தைகள், செல்லப்பிராணிகளிடம் இருந்து தூரமாக வைக்க வேண்டும்.இந்த எண்ணெயை வாய் அல்லது வாய் சுற்றுப் பகுதிகளில் பயன்படுத்தக்கூடாது.வாய்வழி உட்கொள்வதன் நச்சுத்தன்மையை எலிகளில் பரிசோதித்த போது எலிகளின் சராசரி மரணம்  (எல்.டி 50) 1.9–2.4 மில்லி / கிலோ ஆகும்.\n\n2006 ஆம் ஆண்டில் தேயிலை மர எண்ணெயின் நச்சுத்தன்மையைப் பற்றிய மதிப்பாய்வு தேயிலை மர எண்ணெயின் நீர்த்த வடிவம் வெளிப்புற பயன்பாட்டிற்கு பாதகமான விளைவுகளை ஏற்படுத்தாது என்று முடிவுசெய்தது. (ஆக்சிஜனேற்றம் தவிர்க்கபடுகிறது) தேயிலை மர எண்ணெயின் அதிக செறிவு மேற்பூச்சு பயன்பாட்டில் பாதகமான எதிர்விளைவுகளான தோல் எரிச்சல், ஒவ்வாமை, தோல் அழற்சி, லினர் இம்யூனோகுளோபின் ஏ டிசீஸ், எரித்மா மல்டிபார்ம் ஆகியவற்றை ஏற்படுத்தக்கூடும்.\n\nSection::::வரலாறு.\nதேயிலை மரம் என்ற பெயர் பல தாவரங்களுக்கு பயன்படுத்தப்படுகிறது. 1920 ஆம் ஆண்டுகளில் வர்த்தக தேயிலை மர எண்ணெய் தொழில் தோன்றியது. ஆஸ்திரேலியரான ஆர்தர் பென்ஃபோல்ட் என்பவர் பல பூர்வீக பிரித்தெடுக்கப்பட்ட எண்ணெய்களின் வணிக திறனை ஆராய்ந்தபோது தேயிலை மர எண்ணெய் கிருமிநாசினி என்று கண்டறிந்து அறிவித்தார்.தேயிலை மர எண்ணெய் முதன்முதலில் ஆஸ்திரேலியாவில் உள்ள மெலுகா ஆல்டர்னிபோலியாவிலிருந்து பிரித்தெடுக்கபட்டது. மேலும் இந்த இனம் வணிக ரீதியாக மிக முக்கியமானதாக உள்ளது. 1970, 1980 ஆண்டுகளில் தொழிற்சாலைகள் மெலலூகா ஆல்டர்னிஃபோலியா தோட்டங்களில் அதிக அளவு தேயிலை மர எண்ணெயை உற்பத்தி செய்யத் தொடங்கின. இவற்றின் பல தோட்டங்கள்  நியூ சவுத் வேல்ஸில் அமைந்துள்ளன.மேலும் எண்ணெய் பிரித்தெடுப்புக்காக இந்த தாவரத்தின் பல இனங்கள் சேர்க்கப்பட்டு தொழில் விரிவடைந்தது. \n\nSection::::ஆய்வுகள்.\n2008 ஆம் ஆண்டில் அமெரிக்க கேன்சர் சொசைட்டியின் கட்டுரையொன்றில் \"பல ஆண்டுகளாகப் பயன்படுத்தப்பட்ட போதிலும் தேயிலை மர எண்ணெய் மனிதர்களுக்கான தோல் பிரச்சினைகள் மற்றும் தொற்றுநோய்களுக்கு சிகிச்சையளிப்பதை  மருத்துவ சான்றுகள் ஆதரிக்கவில்லை\" என தெரிவித்தது. மேலும் தொடக்கநிலை ஆய்வுகளில் பொடுகு, முகப்பரு, நகக்குட்டை, பாதப்படை, சிரங்குகள் என்பவற்றிக்கு சிகிச்சையளிக்க பயன்படுவதாக கண்டறியப்பட்டாலும் குறைவான சான்றுகளே உள்ளன. 2012 ஆம் ஆண்டில் தலை பேன் சிகிச்சைக்கான மறு ஆய்வு குழந்தைகளுக்கு தேயிலை மர எண்ணெய் பயன்படுத்துவதால் தோல் எரிச்சல், ஒவ்வாமை ஏற்படலாம் என்றது. \n"}
{"id": "457338", "url": "https://ta.wikipedia.org/wiki?curid=457338", "title": "தமிழக சிவன் கோயில்களின் சிற்பவியல்", "text": "தமிழக சிவன் கோயில்களின் சிற்பவியல்\n\nதமிழக சிவன் கோயில்களின் சிற்பவியல், சிவபெருமானின் முழுமுதற்கடவுளாகக் கொண்ட சைவ ஆகமங்களை அடிப்படையாகக் கொண்டமைந்ததாகும். ஆகமங்கள் மதக்கோட்பாட்டின் அடிப்படையில் அமைந்ததாகும். \nஆகம விதிகளின்படி, கோயில் வழிபாடானது தென்னிந்தியாவில் பல்லவர் காலத்தில் (கி.பி.551-901) தொடங்கியது. சோழர் காலத்தில் (கி.பி.848-1279) முழுமையைப் பெற்றது. சோழர் காலத்தில் கோயில்கள் இலங்கை மற்றும் தென்கிழக்கு ஆசியாவிலுள்ள தீவுகளிலும் கட்டப்பட்டன. கோயிலில் பல தெய்வங்களின் சிற்பங்களை அமைப்பதற்காகக் கோஷ்டங்கள் உள்ளன. முதலில் லிங்கத்திருமேனியும் தொடர்ந்து திருச்சுற்றில் பிற தெய்வ உருவ சிற்பங்களும், தொடர்ந்து சோழர் காலத்தில் பரிவார தெய்வங்களின் சிற்பங்கள் இடம் பெற ஆரம்பித்தன. தமிழகத்தில் சிவன் கோயில்களின் ஆகம விதிகளின் அடிப்படையில் கோஷ்டங்கள் அமைக்கும் முறையானது நவீன காலத்தில் தொடர்கிறது. முதன்மை சிற்பமான லிங்கத்திருமேனியைப் போலவே அனைத்து சிவன் கோயில்களிலும் விநாயகர் மற்றும் பார்வதியின் சிற்பங்கள் காணப்படுகின்றன. விழா நாட்களிலும், வழிபாட்டு முறையிலும் பெரும்பாலும் அனைத்துக் கோயில்களும் அதே முறையிலான நடைமுறையில் பின்பற்றப்படுகிறது. இதற்கு சில விதிவிலக்குகளும் உண்டு. தமிழ்நாட்டிலும், இலங்கையிலும் உள்ள முன்னீஸ்வரம் கோயில், கோனேஸ்வரம் கோயில், தென்னவர்மன் கோயில், கேதீஸ்வரம் கோயில், நகுலேஸ்வரம் கோயில் போன்ற பெரும்பாலான சிவன் கோயில்கள் திராவிட கட்டிடக்கலைப்பாணியில் அமைந்தவையாகும்.\n\nSection::::சைவக் கோயில் கட்டுமானத்தின் பின்னுள்ள குறியீடு.\nகோயிலின் கட்டட அமைப்பானது மனித உடலை ஒத்து அமைந்த வடிவில் காணப்படுகிறது. ஒன்றையோடு ஒன்று சுற்றி அமைந்துள்ள ஐந்து சுவர்கள் மனித இருப்பின் கோசமாகக் கருதப்படுகிறது. வெளிச்சுவரானது அன்னமய கோசமான நம் உடலையும் அடுத்ததாக உள்ள பிரணமய கோசா முக்கியமான சக்தியான மூச்சையும் மூன்றாவது மனத்தையும் நான்காவது விஞ்ஞானமயமான புத்தியையும் ஐந்தாவதும் முக்கியமானதுமான கோசா ஆனந்தமயத்தையும் குறிக்கிறது.\n\nதிராவிட கட்டடக்கலைப்பாணியில் அமைந்த கோயில்கள் பலவகையில் அமைந்த முறையைப் பின்பற்றுகிறது. அவை காலத்தால் மட்டுமே வேறுபடுகின்றன.:\nபொதுவாக ஒரு கோயிலானது, தீர்த்தம் எனப்படுகின்ற குளத்தையோ, கிணற்றையோ கொண்டு அமைந்திருக்கும்.\n\nSection::::பொதுவான சொற்கள்.\nஇவ்வகையான சொற்கள் தமிழ்நாட்டிலுள்ள சிவன் கோயில்களுக்கு மட்டுமன்றி திராவிட கட்டடக்கலையில் அமைந்த அனைத்துக்கோயில்களுக்கும் பொருந்தும்,\n\nSection::::மூலவர் சன்னதி அல்லது கருவறை.\nகர்ப்பகிருஹா அல்லது கர்ப்ப க்ரஹா என்பது சமஸ்கிருத சொல்லாகும். ஓர் இந்துக் கோயிலில் இறைவன் மூலவராகக் குடிகொண்டுள்ள கருவறையைக் குறிக்கும். கரு உள்ள அறை என்ற நிலையில் \"கர்ப்ப\" என்பது கருவினையும் \"க்ரஹா\" என்பது இடத்தையும் குறிக்கும். கருவறையில் கோயில் பூசாரிகள் மட்டுமே செல்ல அனுமதியுண்டு.\n\nSection::::விமானம்.\nஇந்துக் கோயிலின் மூலவர் அமைந்துள்ள இடத்தின் மேலுள்ள பகுதி விமானம் எனப்படும். பிற தெய்வ சிற்பங்கள் அமைந்துள்ள கூரையின்மீதுள்ள வடிவமும் விமானம் எனப்படும். கோபுரத்தினைப் போல இது அதிக முக்கியம் பெறுவதில்லை. அதற்கு விதிவிலக்காக சிதம்பரம் தில்லை நடராஜர் கோயிலில் தங்கத் தகடுகளால் வேயப்பட்ட கூரையினைக் கொண்டமைந்த விமானத்தைக் கொண்ட கனகசபையையும், திருப்பதி வேங்கடேசப்பெருமாள் கோயிலின் விமானத்தையும் கூறலாம்.\n\nSection::::பிரகாரம்.\nகருவறையைச் சுற்றி அமைந்துள்ள வெளிப்பாதை பிரகாரம் என்றும் அழைக்கப்படுகிறது. அது பெரும்பாலும் திறந்த நிலையில் காணப்படும். சில கோயில்களில் உள் பிரகாரம் சுவர்களால் மூடப்பட்ட நிலையில் காணப்படும். ஓர் இந்துக் கோயிலின் வழிபாட்டுக்கூடமானது முதல் பிரகாரத்தில் கருவறையின் முன்பாகக் காணப்படும்.\n\nSection::::கோபுரம்.\nதென்னிந்தியாவில் கோபுரம் என்பது பெரும்பாலும் அழகாக வடிவமைக்கப்பட்ட நிலையில் கோயிலின் தென் புற வாயிலில் காணப்படும். திராவிடக்கட்டடக்கலையின் முக்கியமான கூறாக அமையும். கோபுரத்தின் மேல் கலசங்கள் அமைக்கப்பட்டிருக்கும். கோபுரத்தைச் சுற்றிலும் கோயிலின் சுவர் அமைந்திருக்கும். கோபுரம் வாயிலாகக் காணப்படும்.\n\nபல்லவர் கால ஆரம்ப நிலைக் கட்டுமானமாக கோபுரம் கருதப்படுகிறது. கி.பி.12ஆம் நூற்றாண்டில், பாண்டியர் காலத்தின்போது இந்த வாயில்கள் வெளியில் இருந்து பார்க்கும்போது அதன் பிரம்மாண்ட தோற்றம் காரணமாக உள்ளே உள்ள கருவறையைவிடவும் முக்கியமானவையாக, அமைந்தன. உள் கருவறையில் வேலைப்பாட்டுடன் காணப்படும். ஒரு சன்னதிக்கு ஒன்றுக்கு மேற்பட்ட கோபுரம் உண்டு. சதுர அல்லது செவ்வக வடிவினைக் கொண்ட கருங்கல் அல்லது செங்கல் அடித்தளத்தின்போது பல நிலைகளைக் கொண்டு அது அமைந்துள்ளது. ஒரு கோயிலில் மூலவர் சன்னதியினைச் சுற்றி பல கோபுரங்களைக் காணலாம். இருந்தாலும் ராஜ கோபுரம் முதன்மை கோபுரமாகக் கருதப்படுகிறது. அது பெரும்பாலும் உயரமானதாகவும், பொதுவாக மக்களால் அதிகம் பயன்படுத்தப்படுகின்ற வழியினைக் கொண்டதாகவும் அமைந்திருக்கும்.\n\nSection::::முக்கிய தெய்வங்கள்.\nSection::::இலிங்கம்.\nலிங்கம் (லிங்கா, லிங், சிவ லிங்கா, சிவ் லிங்எனப்படும் குறி அல்லது குறியீடானது) இந்து மதக் கடவுளான இந்துக் கோயிலில் வழிபாட்டில் உள்ள தெய்வமான சிவனைக் குறிக்கும் பெரும்பாலான தென்னிந்திய சைவக்கோயில்களில் லிங்கமே முதன்மை தெய்வமாகக் காணப்படும். லிங்கம் என்பதானது சக்தி அல்லது பெண்மையின் ஆக்க சக்தியின் அடையாளமான யோனியுடன் காணப்படும். லிங்கமும் யோனியும் இணைந்து பிரிக்கமுடியாத ஆண் பெண் ஒன்றிணைப்பைக் குறிக்கும். எல்லையற்ற இறைவனின் தன்மையைக் குறிக்கின்ற ஆரம்பம் மற்றும் முடிவை உணர்த்துவது லிங்கத்தைப் பற்றிய ஒரு கோட்பாடாகும்.\nதென்னிந்தியாவில் சோழர் காலத்தில் (கி.பி.7ஆம் நூற்றாண்டுக்குப் பிந்தைய காலத்தில்) லிங்க வழிபாடானது அதிகமாகக் காணப்பட்டது. சிவனை லிங்க வடிவில் வழிபடுவது பற்றி மிகவும் பழமையான ரிக் வேதத்தில் காணப்படுகிறது.. பல்லவர் காலத்தில், சைவ ஆகமங்களிலிருந்து சற்று வேறுபட்டு, சோமாஸ்கந்தர் வடிவம் அதிகமாக வழிபடப்பெற்றது. மாறாக சோழர்கள் பெரும்பாலும் சைவர்களாக இருந்தபடியால் அனைத்துக் கோயில்களிலும் லிங்கத்தை அமைத்தனர். சிவனுக்கும் லிங்கத்திற்குமான தொடர்பு சிந்து சமவெளி நாகரிக காலந்தொட்டே இருந்துவருகிறது. ஹரப்பாவில் லிங்கத்தையொத்த உருவ அமைப்பு கொண்ட கற்கள் கண்டுபிடிக்கப்பட்டுள்ளன. ஆதலால் அக்காலத்திலிருந்தே இவ்வழிபாடு இருந்ததாக ஆய்வாளர்கள் நம்புகின்றனர். சுயம்புலிங்கம் என்பதானது மனிதர்களால் அமைக்கப்படாத, தானால் உருவானதாகக் கருதப்படுவதாகும். சில கோயில்கள் லிங்கத்தைச் சுற்றியே, கருவறையில் அது அமையும் வகையில், கட்டப்பட்டுள்ளன.\n\nகோயிலின் வடிவமானது ஐந்து லிங்க வடிவங்களாகப் பிரிக்கப்பட்டுள்ளது. அதில் முக்கியமானது கருவறையில் உள்ள, மற்றவற்றிற்கு சக்தி தருகின்ற லிங்கமாகும். மற்றவை த்வஜ லிங்கம் அல்லது கொடி லிங்கம் (கொடி மரத்தைக் குறிப்பது), பத்ர லிங்கம் (பலி பீடத்தைக் குறிப்பது), ஸ்தூப லிங்கம் (விமானத்தைக் குறிப்பது), மற்றும் பூசாரியாகச் செயல்படுபவர்.\n\nSection::::பார்வதி.\nபார்வதி ஓர் இந்துக் கடவுளாவார். சைவ மரபில் அதிக எண்ணிக்கையிலான பெண் தெய்வங்களும் துணைத் தெய்வங்களும் உள்ளனர். அவர்களில் பார்வதி மிகவும் முக்கியமானவராகக் கருதப்படுகிறார். பார்வதியை அழித்தல் மற்றும் அருளலுக்குரிய சிவனின் இரண்டாவது துணைவராகக் கூறுவர். சிவனின் துணைவரின் மறு அவதாரமான தாட்சாயிணி அவரிடமிருந்து வேறுபட்டவர் அல்லர். பார்வதி, அனைத்து ஆண் மற்றும் பெண் தெய்வங்களுக்கும், விநாயகருக்கும், முருகனுக்கும் தாயாகக் கருதப்படுகிறார். அவரை விஷ்ணுவின் சகோதரியாகக் கூறுவதும் உண்டு. சிவனுடன் இருக்கும்போது பார்வதி பொதுவாக இரு கைகளுடன் காணப்பெறுவார். தனியாக இருக்கும்போது நான்கு அல்லது எட்டு கைகளுடன், அருகில் புலி அல்லது சிங்கத்துடன் இருப்பார். பொதுவாக இரக்கக் குணம் கொண்ட பார்வதி துர்க்கை, காளி, சீதளா தேவி, தாராதேவி சண்டி, போன்ற வடிவங்களிலும், காத்யாயினி, மகாகௌரி, கமலாம்பிகா, புவனேஸ்வரி மற்றும் திரிபுரசுந்தரி போன்ற இரக்க குண வடிவங்களிலும் காணப்படுவார்.\n\nSection::::கணேசர்.\nகணேசர், கணபதி, விநாயகர் மற்றும் பிள்ளையார் என்றழைக்கப்படுகிறார். இவர் இந்துத் தெய்வங்களில் முக்கியமானவராகக் கருதப்படுகிறார். விநாயகர், சிவனின் முதல் திருக்குமாரனாகக் கருதப்படுகிறார். ஆதலால் அனைத்து சிவன் கோயில்களிலும் அவரை வணங்குவதில் வழிபாடு தொடங்குகிறது. பிள்ளையார் என்பதற்கு \"பிள்ளை\" + \"யார்\" என்பதானது யாருடைய பிள்ளை என்றும் கூறுவர். சமஸ்கிருத சொல்லான \"புலிசாரா\" என்பதிலிருந்து இச்சொல் வந்ததாகக் கூறுவர். இச்சொல்லுக்கு யானை என்பது பொருளாகும். சாளுக்கியர்களிடமிருந்து விநாயகர் என்ற கருத்தினை பல்லவர்கள் எடுத்துக்கொண்டதாக கே.ஏ.நீலகண்ட சாஸ்திரி (1963:57-58) கூறுகிறார். கி.பி.7ஆம் நூற்றாண்டில் வாதாபி கணபதி சிற்பம் சாளுக்கியர்களின் தலைநகரான வாதாபியிலிருந்து சாளுக்கியர்களைத் தோற்கடித்த பல்லவர்களின் படைத்தளபதியான பரஞ்சோதியால் கொண்டுவரப்பட்டது. \nSection::::முருகன்.\nமுருகன், கார்த்திகேயன், கந்தன், சுப்ரமணியர் என்றெல்லாம் தென்னிந்தியாவில் அழைக்கப்படுகிறார். அவரை \"தமிழ்க்கடவுள்\" என்றும் கூறுவர். அவர் தமிழர்களுக்கும், தமிழ்நாட்டுக்குமான முக்கியமான கடவுளாகக் கருதப்படுகிறார். பிற தெய்வங்களுக்கு உள்ளதுபோலவே இவருக்கும் செந்தில், சரவணன், கார்த்திகையின் மகன் என்று குறிக்கும் வகையில் கார்த்திகேயன், ஆறு முகங்களைக் கொண்டவர் என்பதைக் குறிக்கும் ஆறுமுகம், சண்முகம், குழந்தை அல்லது மகனைக் குறிக்கும் குமரன், கந்தன் போன்ற பல பெயர்கள் உண்டு.\n\nSection::::பிற சிற்பங்கள்.\nசிவபெருமானை \"லிங்கம்\", \"லிங்கோத்பவர்\", \"சந்திரசேகரர்\", \"சோமாஸ்கந்தர்\", \"பைரவர்\", \"வீரபத்திரர்\", \"நடராஜர்\", \"தட்சிணாமூர்த்தி\" ஆகிய ஒன்பது வடிவங்களில் வணங்குகின்றனர். .\n\nSection::::இலிங்கோத்பவர்.\nலிங்கோத்பவர் பற்றிய குறிப்புகள், சிவனின் வடிவமாக, தூண் மற்றும் லிங்க வடிவின் இணைப்பாக, பல புராணங்களில் காணப்படுகின்றன. தூணில் இருக்கின்ற கடவுள், பின்னர் லிங்கத்திலிருந்து வெளிவருகின்ற சிவன் என்ற நோக்கில் காணப்பட்டார். லிங்கோத்பவர் சிற்பத்தை கருவறை கோஷ்டத்தில் மூலவருக்கு பின்புறமாக இருக்கக் காணலாம். சிவனின் லிங்கோத்பவர் வடிவத்தைப் பற்றி 7ஆம் நூற்றாண்டில் வாழ்ந்த சைவ நாயன்மாரான அப்பர், புராண நிகழ்வின் அடிப்படையில் கூறுகிறார். ஞானசம்பந்தரோ பிரம்மாவாலும், விஷ்ணுவாலும் கண்டுபிடிக்கப்பட முடியாத அடிமுடிகாணா அண்ணலாகக் கூறுகின்றார்.\n\nSection::::நடராசர்.\nநடராசர், நடனத்தின் ராஜா ஆவார். அவரைக் கூத்தன் என்பர். சிவபெருமான் களைப்புற்ற உலகை அழித்து, புதிய பூவுலகைப் படைக்கும் தொழிலை பிரம்மா மேற்கொள்வதற்காக கூத்தனாக நடனமாடினார். தமிழ் மரபின் ஒரு கூறாக சோழர்களின் செப்புத்திருமேனிகளிலும் சிற்பங்களிலும் சிவன் நடராஜராகக் கொண்டமைந்த சிற்பமே காணப்படுகிறது. தில்லை எனப்படும் சிதம்பரத்தில் சிவபெருமான் ஆடும் நடனம் சிவனை நடராஜராகச் சித்தரிப்பதாகும். அவர், சபையில் ஆடும் ஈசன் என்று குறிக்கும் வகையில் சபேசன் என்றும் அழைக்கப்படுகிறார். இவ்வடிவமானது தென்னிந்தியாவில் உள்ள பல சிவன் கோயில்களில் காணப்படுவதோடு, சிதம்பரத்தில் முக்கியக்கடவுளாகக் கருதப்பெறுகிறது.\nபொதுவாக செம்பு உலோகத்தினால் செதுக்கப்படுகின்ற இச்சிற்பத்தில் சிவன் நடமாடும் கோலத்தில் இருப்பார். தீப்பிழம்போடு இருக்கும் அச்சிற்பத்தில் அவர் தன் இடது காலைத் தூக்கிய நிலையில் (சில சமயங்களில் வலது காலைத் தூக்கிய நிலையில்) அறியாமை என்ற முயலகன் மீது நின்று நடனமாடிய நிலையில் தோன்றுவார்.\n\nSection::::தட்சிணாமூர்த்தி.\nதட்சிணாமூர்த்தி அல்லது \"ஞான தட்சிணாமூர்த்தி\"' என்பவர் சிவன் குரு நிலையில் காணப்படுகின்ற அம்சமாகும். விழிப்புணர்வு, புரிதல், அறிவு போன்ற அனைத்தும் அறிந்தவர் என்ற நிலையில் அவர் கருதப்படுகிறார். இச்சிற்பமானது சிவனை ஒரு யோக, இசை, மற்றும் அறிவின் ஆசிரியராக இருந்து சாத்திரங்களை சீடர்களுக்கு விளக்கும்முகத்தான் அமைந்துள்ளது. அவர் அறிவின் கடவுளாகவும். தியானத்தை உணர்த்துபவராகவும் வழிபடப்படுகிறார். சிவனின் இவ்வகையான உருவ வழிபாடு இந்தியாவின் தென் மாநிலங்களில், குறிப்பாக தமிழகத்தில் பிரபலமானதாகும். \"தட்சிணா\" என்பது தென் திசையைக் குறிக்கும் நிலையில் இந்த சிற்பமானது பெரும்பாலும் தென் திசையை நோக்கியே, கருவறை கோஷ்டத்தில் காணப்படும்.\n\nSection::::சோமாஸ்கந்தர்.\nசோமாஸ்கந்தர் என்ற சொல்லானது சிவன் பார்வதியுடனும், குழந்தை ‘கந்தனுடன் (முருகன்) இருப்பதைக் குறிக்கும். இச்சிற்பத்தில் சிவன் தன் துணைவரான பார்வதியுடனும், குழந்தையான கந்தனுடனும் அமர்ந்த நிலையில் காணப்படுவார். பெயர் சமஸ்கிருதமாக இருந்தால்கூட, கருத்தானது தமிழை அடிப்படையாகக் கொண்டாகும். வட இந்தியக் கோயில்களில் சோமாஸ்கந்தர் சிற்பங்களைக் காணமுடியாது. திருவாரூரிலுள்ள கோயிலில் மூலவராக சோமாஸ்கந்தர், தியாகராஜர் என்ற பெயரில் உள்ளார். தியாகராஜர் வழிபாட்டைக் கொண்ட அனைத்துக் கோயில்களிலும் சோமாஸ்கந்தர் தியாகராஜராக உள்ளார். சிற்ப அடிப்படையில் நோக்கும்போது ஒன்றாகத் தோன்றினாலும், சில வேறுபாடுகளைக் காணலாம். கட்டட அமைப்பில் நோக்கும்போது சோமாஸ்கந்தரின் உற்சவத் திருமேனிகளுக்கான தனி சன்னதிகளை தியாகராஜர் சன்னதி என்றே கூறுகின்றனர். சோழர் கால வளர்ச்சி வடிவமான, நடராஜரைப் போலன்றி, சோமாஸ்கந்தர் சிற்பம் சோழர் காலத்திற்கு முன்பாக பல்லவர் காலத்திலேயே இருந்து வந்துள்ளது. சோமாஸ்கந்தர் சிற்ப வளர்ச்சிக்கூறானது பல்லவர் காலத்தில் கி.பி.7ஆம் நூற்றாண்டில் தொடங்கியுள்ளதை பல்லவர் காலக் கோயில்களின் கருவறை வாயில்களின் அருகேக் காண முடியும். காஞ்சிபுரம் கைலாசநாதர் கோயில் உள்ளிட்ட பல கோயில்களில் அவ்வகையான 40 சிற்பங்கள் காணப்படுகின்றன. பெரும்பாலானவை ராஜசிம்ம பல்லவன் (கி.பி.700-728), மகேந்திர பல்லவன் (கி.பி.580-630), நரசிம்ம பல்லவன் (கி.பி.630-668) மற்றும் பரமேஸ்வர பல்லவன் (கி.பி.670-700 A.D) ஆகியோரின் காலத்தில் அமைக்கப்பட்டவையாகும். பல்லவர் காலத்தில் லிங்கத்திருமேனிக்குப் பதிலாக சோமாஸ்கந்தர் சிற்பம், யுனெஸ்கோ அங்கீகரித்த உலகப் பாரம்பரியக்களங்களில் ஒன்றான மகாபலிபுரம் கோயில் உள்ளிட்ட பல கோயில்களில் முக்கியமான இடத்தைப் பெற்றது. இருந்தாலும் சோமாஸ்கந்தர் வழிபாடு பிரபலமாகவில்லை. துணைச்சன்னதிகளிலேயே சோமாஸ்கந்தரைக் காணமுடிந்தது. சங்க இலக்கியங்களிலோ, கி.பி.7ஆம் நூற்றாண்டைச் சேர்ந்த தேவாரத்திலோ சோமாஸ்கந்தரைப் பற்றிய குறிப்பு காணப்படவில்லை. முக்கிய விழாக்களில் இடம்பெறுகின்ற நிலையில் சோமாஸ்கந்தரின் தொடர் முக்கியத்துவத்தை அறியலாம்.\n\nSection::::சண்டிகேஸ்வரர்.\nசண்டிகேஸ்வரர், கி.பி.7-10ஆம் நூற்றாண்டில் வாழ்ந்த 63 நாயன்மார்களில் ஒருவராவார். அவருக்குத் தரப்பட்ட பாலை மண்ணால் ஆன லிங்கத்திற்கு அபிஷேகம் செய்ததாகவும், அவருடைய தந்தை கோபத்தால் அந்த லிங்கத்தை உதைக்கவே, கோபம் கொண்ட மகன் தன் தந்தையின் காலை மழுவால் வெட்டியதாகவும் கூறப்படுகிறது. சிவன் அவர்முன் தோன்றி அவரைத் தன்னுடைய கணங்களில் முதன்மையாவராக நியமித்ததோடு, சிவன் கோயில்களில் அவர் வணங்கப்பபடும்படி செய்தார். தமிழகத்திலுள்ள சிவன் கோயில்களில் கையில் மழுவுடன் உள்ள சண்டீஸ்வரர் சிற்பத்தை கருவறையைச் சுற்றி அமைந்துள்ள முதல் பிரகாரத்தில் காணமுடியும்.\n\nSection::::பைரவர்.\nபைரவர், பார்ப்பதற்கு பயங்கரமானவர்.), ராஜஸ்தானில் சில இடங்களில் பைரோ, பைரோன், பைரோட்யா, பேருஜி என்றவாறு அழைக்கப்படுகிறார். அதற்கு அழிவினை உணர்த்துகின்ற சிவனோடு தொடர்புடையவர் என்று பொருளாகும். உடலில் நெளிந்த பாம்புகளை காதணிகளாகவும், கழுத்தணியாகவும், இடையணியாகவும், புரிநூலாகவும் கொண்டவர். புலித்தோலையும், மனித எலும்புகளையும் ஆடையாக அணிந்தவர். பைரவரின் வாகனம் நாய் ஆகும். பைரவரை வைரவர் என்றும் அழைப்பர். அவர் எண்திசைகளிலிருந்து பக்தரைக் காக்கின்ற கிராமத்தெய்வமாகவும், நாட்டுப்புறத் தெய்வமாகவும் அறியப்படுகிறார். சோழர் காலத்தில் பைரவரை பிட்சாடனர் என்று கூறினர். பெரும்பாலான சோழர் கோயில்களில் அவரது சிற்பங்களைக் காணமுடியும்.\n\nSection::::நவக்கிரகம்.\nகிரகம் பூமித்தாயின் மடியில் வாழ்பவர்கள்மீது ஒருவிதமான தாக்கத்தை ஏற்படுத்துவதாகும். இந்து ஜோதிடத்தில் நவக்கிரகங்கள் முக்கியமான இடத்தைப் பெறுகின்றன. அனைத்து ஒன்பது கிரகங்களும் ராசி மண்டலத்தில் உள்ள நட்சத்திரங்களின் பின்னணியில் ஒன்றோடொன்று தொடர்புடையன. அவற்றுள் சூரியன், சந்திரன், செவ்வாய், புதன், வியாழன், வெள்ளி, சனி, இராகு, கேது ஆகிய கோள்கள் அடங்கும்: \nஇந்து மரபுப்படி நவக்கிரகங்கள் ஒரு சதுரத்தில் அமைந்துள்ளன. நடுவில் சூரியன் உள்ளது. சூரியனைச் சுற்றி பிற ஒன்றையொன்று நேருக்கு நேர் அமையவில்லை என்பது குறிப்பிடத்தக்கது. தென்னிந்தியாவில் அனைத்து முக்கிய சிவன் கோயில்களிலும் இவற்றைக் காணலாம். இவை பெரும்பாலும் தனிச் சன்னதியில், குறிப்பாக சுமார் மூன்று அடி உயரமுள்ள மேடையில், கருவறையின் வடகிழக்கில் அமைக்கப்பட்டிருக்கும். இவற்றை அமைப்பதில் ஆகம பிரதிஷ்டை, வைதீக பிரதிஷ்டை என இரு வகை உண்டு. ஆகம பிரதிஷ்டையில் சூரியன் நடுவிலும், சந்திரன் சூரியனுக்கு கிழக்கிலும், புதன் தெற்கிலும், பிரஹஸ்பதி மேற்கிலும், சுக்ரன் வடக்கிலும், மங்கலம் தென்கிழக்கிலும், சனி தென் மேற்கிலும், ராகு வட கிழக்கிலும், கேது வட மேற்கிலும் காணப்படும். சூரியனார் கோயில், திருவிடைமருதூர், திருவையாறு மற்றும் திருச்சிராப்பள்ளியிலுள்ள கோயில்களில் இம்முறை காணப்படுகிறது. வைதீக பிரதிஷ்டையில் சூரியன் நடுவிலும், சுக்கிரன் சூரியனுக்கு கிழக்கிலும், மங்கலம் தெற்கிலும், சனி மேற்கிலும், பிரஹஸ்பதி வடக்கிலும், சந்திரன் தென்கிழக்கிலும், ராகு தென் மேற்கிலும், கேது வட கிழக்கிலும், புதன் வட கிழக்கிலும் காணப்படும்.,\n\nSection::::துர்க்கை.\nதுர்க்கை என்றால் அணுகமுடியாதவர் வெல்ல முடியாதவர் அல்லது எத்தகு சோதனையிலிருந்தும் மீட்பவர் என்று பொருளாகும். அவர் 18 கைகளுடன், சிங்கம் அல்லது புலியினை ஓட்டியபடி, ஆயுதங்களையும், தாமரைப்பூவையும் கொண்டிருக்கிறார். அவருடைய முகத்தில் தியான நிலையிலான புன்னகையைக் காணலாம். அவர் கைகள் சைகைகளை வெளிப்படுத்துவனவாக உள்ளன. சமஸ்கிருதத்தில் (துர்கா) துர் என்பதற்கு கடினமாக என்றும், கா என்பதற்கு வா அல்லது போ என்றும் பொருளாகும். தன் காலின்கீழ் உள்ள எருமை அரக்கனைக் கொன்ற நிலையில் அவருடைய சிற்பம் உள்ளது. பொதுவாக இச்சிற்பம் வடக்கு திசையை நோக்கிய நிலையில் கருவறை கோஷ்டத்தில் காணப்படும். தமிழ்நாட்டுச் சிவன் கோயில்களில் துர்க்கை வெட்டப்பட்ட எருமைத்தலையின்மீது நின்ற நிலையில் காணப்படுவார். சில இடங்களில் சிங்கத்தோடும் இருக்கிறார்.\n\nSection::::சப்தமாதர்.\nசப்தமாதர் என்போர் ஏழு இந்துப் பெண் தெய்வங்களைக் கொண்ட தொகுப்பாகும். அவர்கள் சப்தமாத்ரிகாக்கள் என்றும் அழைக்கப்படுவர். அவர்கள் பிராம்மி, மகேஸ்வரி, கௌமாரி, வைஷ்ணவி, வராகி, இந்திராணி, சாமுண்டீஸ்வரி \"seven mothers\"): வட இந்தியக் கோயில்களை ஒப்புநோக்கும்போது தமிழ்நாட்டுக் கோயில்களில் சப்தமாதர்களை நடனக் கோலத்தில் அரிதாகவே காணமுடியும்.\n\nSection::::பிற அமைப்புகள்.\nSection::::கொடி மரம் மற்றும் பலி பீடம்.\nகோயிலின் முதன்மை வாயிலைக் கடந்து வரும்போது துவஜஸ்தம் எனப்படும் கொடி மரமும், பலி பீடமும், வாகனமும் மூலவரை நோக்கிய வண்ணம் அமைந்துள்ளன. சைவக்கோயில்கள் என்ற நிலையில் பலி பீடத்தில் பூக்களும், வடித்த சாதமும் படைக்கப்படும். தென்னிந்தியாவில் பெரும்பாலான சிவன் கோயில்களில் ஒவ்வொரு திசையிலும் ஒவ்வொன்றைக் காணலாம். சில கோயில்களில் எண்திசையிலும் எட்டு காணப்படும். பலிபீடம் பொதுவாக உயர்ந்த நிலையிலுள்ள மேடையில் காணப்படும். தாமரைப்பீட இதழ்களைக் கொண்டும் அவை அமைக்கப்பட்டிருக்கும். தாமரைப்பீட வடிவமானது வளமையைக் குறிப்பதால் அதனை பத்ர லிங்கம் அல்லது வளமை லிங்கம் என்றும் அழைப்பர்.\n\"கொடி மரம்\" என்பதானது துவஜஸ்தம் எனப்படுகிறது. ஆகம அடிப்படையில் அமைந்த கோயிலில் கோபுரத்தை அடுத்து வாகனத்திற்கு முன்னால் கோள வடிவில் காணப்படும். உச்சியில் சிவன், நடுவில் விஷ்ணு, கீழ் அரைப்பகுதி பிரம்மாவைக் குறிக்கும் வகையில் மூன்று பகுதிகளைக் கொண்டு அமைந்துள்ளது.\nSection::::நந்தி.\nசிவன் கோயிலில் முக்கியமான அம்சமாக ஒவ்வொரு தெய்வத்திற்குமான வாகனம் உள்ளது. சிவனுக்கு நந்தி, பார்வதிக்கு சிங்கம், முருகனுக்கு மயில், விநாயகருக்கு மூஞ்சுறு என்ற வகையில் அவை உள்ளன. நந்தி சிவனின் வாகனமாகக் கருதப்படுவதோடு இந்து புராணங்களில் சிவன் மற்றும் பார்வதிக்கு வாயிற்காவலாகவும் நந்தி உள்ளது. சிவன் மற்றும் பார்வதியைக் கொண்ட கோயில்களில் அமர்ந்த நிலையிலான, மூலவர் சன்னதியைப் பார்த்த நிலையில், கல் நந்தி சிற்பத்தைக் காணலாம். நந்திக்காகவே பல கோயில்கள் உள்ளன.\n\nநந்தி என்ற பெயரை காளைக்குப் பயன்படுத்துதல் என்பது அண்மைக்காலமாக நடைபெறுவதாக கௌரீஸ்வர் பட்டாச்சார்யா நந்தியும் ரிஷபமும் என்ற கட்டுரையில் ஆவணப்படுத்தியுள்ளார்.\n\nSection::::நாயன்மார்கள்.\nதமிழ்நாட்டிலுள்ள சில பெரிய சிவன் கோயில்களில் அறுபத்துமூவர் என்றழைக்கப்படுகின்ற 63 சைவ நாயன்மார்களுக்கும் தனி சன்னதி உள்ளது. இவர்கள் கி.பி.6 முதல் கி.பி.9 வரையிலான நூற்றாண்டைச் சேர்ந்தவர்கள். சில சிறிய கோயில்களில் இவர்களில் முக்கியமானவர்களாகக் கருதப்படுகின்ற அப்பர், ஞானசம்பந்தர், சுந்தரர், மாணிக்கவாசகருக்கான சிற்பங்கள் உள்ளன. பாடல் பெற்ற தலங்கள் 275 சிவன் கோயில்களில் முக்கியமானவையாகக் கருதப்படுகின்றன. அவை கி.பி. 6 முதல் கி.பி.9 வரையிலான நூற்றாண்டைச் சேர்ந்த நாயன்மார்களால் பாடப்பட்ட தேவாரத்தில் போற்றப்படுகின்றன. அவ்வாறே வைப்புத்தலங்கள் என்பன ஆங்காங்கே தேவாரப் பாடல்களில் குறிப்பிடப்படுகின்ற தலங்களாகும். ஒவ்வொரு நாயன்மாரும் ஒவ்வொரு குறியீட்டுடன் காணப்படுவர். ஒவ்வொரு சிற்பத்தலைமுறையைச் சார்ந்தவர்களும் அவ்வாறே அச்சிற்பங்களை வடித்துள்ளனர்.\n\nSection::::உற்சவ மேனிகள்.\nஒவ்வொரு மூலவருக்கும் உற்சவர் உண்டு. இந்த உற்சவர் சிற்பங்கள் பெரும்பாலும் செம்பினால் செய்யப்பட்டு, அந்தந்த உரிய சன்னதிகளில் பாதுகாக்கப்பட்டிருக்கும். \"பஞ்சலோகம்\" ஐந்து உலோகங்களைக் கொண்டமைந்ததாகும். இந்துக் கோயில் தெய்வங்களின் உருவங்கள் பஞ்சலோகத்தில் செதுக்கப்படுகின்றன. சோழர் காலத்தில் ஆரம்பிக்கப்பட்ட இந்த சிற்ப வடிவமைப்பு முறையானது கி.பி.7ஆம் நூற்றாண்டில் தொடர்ந்து இன்றைய நவீன காலம்வரை நீடிக்கிறது. விழாக்களின்போது உற்சவ மேனிகள் கோயிலைவிட்டு வெளியே ஊர்வலமாக எடுத்துவரப்படுகிறது.\n\nSection::::கிராமத் தெய்வங்கள்.\nகிராமத் தெய்வங்கள் சைவக்கோயில்களின் அங்கமல்ல. அவை சிவன் கோயிலின் வெளியிலோ, கிராமங்களில் சிவன் கோயிலின் வெளியிலோ அமைந்துள்ளன. பெரும்பாலான ஆண் தெய்வங்கள் சிவனின் வடிவங்களாகக் கருதப்படுவதோடு, காக்கும் தெய்வங்களாகவும் கருதப்படுகின்றன.\n\n\n"}
{"id": "457342", "url": "https://ta.wikipedia.org/wiki?curid=457342", "title": "கார்பனைல் சல்பைடு", "text": "கார்பனைல் சல்பைடு\n\nகார்பனைல் சல்பைடு (\"Carbonyl sulfide\") என்பது COS என்ற நேர்கோட்டு மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். இவ்வாய்ப்பாட்டை OCS என்றும் எழுதுவார்கள். இதன்படி ஒரு கார்பனைல் குழு கந்தக அணுவுடன் இரட்டைப் பிணைப்பால் பிணைக்கப்பட்டிருக்கும். மேலும் இவ்வாய்ப்பாடு அதன் கட்டமைப்பை குறிப்பதில்லை. நிறமற்ற இவ்வாயு தீப்பற்றி எரியும். இணைதிறன் ஒத்த எலக்ட்ரான் எண்ணிக்கையுடைய கார்பன் டை ஆக்சைடுக்கும் கார்பன் டைசல்பைடுக்கும் இடைப்பட்ட ஓர் இடைநிலையாக கார்பனைல் சல்பைடை கருதமுடியும். \nஈரப்பதத்தின் முன்னிலையில் கார்பனைல் சல்பைடு காரபன் டை ஆக்சைடு மற்றும் ஐதரசன் சல்பைடாக சிதைவடைகிறது. \nஅமினோ அமிலங்களிலிருந்து பெப்டைடுகள் உருவாகும் வினையில் இது வினையூக்கியாகச் செயல்படுகிறது. மில்லர்-யுரே சோதனையின் நீட்சியாக இவ்வினை கருதப்படுகிறது, மேலும் உயினத் தோற்றத்தில் கார்பனைல் சல்பைடு முக்கியமான பங்கு வகித்திருப்பதாகவும் பரிந்துரைக்கப்படுகிறது. \n\nSection::::தோற்றம்.\nகார்பனைல் சல்பைடு பில்லியனுக்கு 0.5 ± 0.05 பகுதிகள் என்ற அளவில் வளிமண்டலத்தில் இயற்கையாகவே இருக்கும் கந்தகச் சேர்மம் ஆகும். ஏனெனில் பெருங்கடல்கள், எரிமலைகள் மற்றும் ஆழ்கடல் துவாரங்களில் இருந்து இது வளிமண்டலத்தில் வெளியேற்றப்படுகிறது. எனவே, உலகளாவிய கந்தகச் சுழற்சியில் இது ஒரு குறிப்பிடத்தக்க சேர்மம் ஆகும். அண்டார்டிகா பனிக்கட்டிகள் மற்றும் பனிப்பாறைகளுக்கு மேலே பனியில் சிக்கியுள்ள காற்றிலிருந்து எடுக்கப்பட்ட அளவீடுகள் 1640 முதல் இன்று வரையான OCS செறிவுகளின் விரிவான வரைபடத்தை வழங்கியுள்ளன. அண்டார்டிகா பனிக்கட்டிகள் மற்றும் பனிப்பாறைகளுக்கு மேலே பனியில் சிக்கியுள்ள காற்றிலிருந்து எடுக்கப்பட்ட அளவீடுகள் 1640 முதல் இன்று வரையான OCS செறிவுகளின் விரிவான வரைபடத்தை வழங்கியுள்ளன. இந்த அளவீடுகள் வளிமண்டலத்திற்கு இவ்வாயுவுடன் தொடர்புடைய மானுடவியல் மற்றும் மானுடவியல் அல்லாத மூலங்களின் ஒப்பீட்டு முக்கியத்துவத்தைப் புரிந்துகொள்ள அனுமதிக்கின்றன. \n\nஅடுக்கு மண்டல சல்பேட்டு அடுக்கிற்கு கடத்தப்படும் சிறிதளவு கார்பனைல் சல்பைடு கந்தக அமிலமாக ஆக்சிசனேற்றப்படுகிறது. இககந்தக அமிலம் அங்கு துகள்களாக உருவாகிறது. ஒளிச்சிதறல் காரணமாக ஆற்றல் சமநிலையை பாதிக்கப்படுகிறது. எரிமலை செயல்பாட்டிலிருந்து வரும் கந்தக டை ஆக்சைடு குறிப்பிடத்தக்க அளவாக இருப்பினும் கார்பனைல் சல்பைடின் நீண்ட வளிமண்டல வாழ்நாள் இதை அடுக்கு மண்டல சல்பேட்டிற்கான முக்கிய ஆதாரமாக மாற்றுகிறது. நிலப்பரப்பு தாவரங்களின் ஒளிச்சேர்க்கை செயற்பாட்டின்யின் போது கார்பன் டை ஆக்சைடு எடுக்கப்படுதல், தொடர்புடைய கடல் நொதிகளால் நிகழும் கடல் நீரின் நீராற்பகுப்பு போன்ற செயல்பாடுகள் மூலமாக கார்பனைல் சல்பைடு வளிமண்டலத்திலிருந்து அகற்றப்படுகிறது Loss processes, such as these, limit the persistence (or lifetime) of a molecule of COS in the atmosphere to a few years.. இது போன்ற இழப்பு செயல்முறைகள் வளிமண்டலத்தில் COS மூலக்கூறின் நிலைத்தன்மையை அல்லது வாழ்நாளை ஒரு சில ஆண்டுகள் என்ற நிலைக்கு கட்டுப்படுத்துகின்றன.\n\nஒரு வேதியியல் இடைநிலையாகவும் கார்பன் டைசல்பைடு உற்பத்தியின் உடன் விளைபொருளாகவும் இருப்பதே கார்பனைல் சல்பைடு தயாரிப்பின் மிகப்பெரிய முதன்மை பயன்பாடு ஆகும். இருப்பினும், இது வாகனங்கள் மற்றும் அவற்றின் இரப்பர் சக்கரங்கள் ஆகியவற்றிலிருந்தும், நிலக்கரி எரிப்பு மின் உற்பத்தி நிலையங்கள், கற்கரி அடுப்புகள், உயிரி எரிப்பு, மீன் பதப்படுத்துதல், குப்பை மற்றும் நெகிழி எரிப்பு, பெட்ரோலிய உற்பத்தி மற்றும் செயற்கை இழைகள், மாவுப்பொருள் மற்றும் ரப்பர் உற்பத்தி போன்ற செயற்பாடுகளில் வெளியிடப்படுகிறது. கார்பனைல் சல்பைடு உலகளவில் சராசரியாக மொத்தம் ஆண்டுக்கு 3 மில்லியன் டன் உற்பத்தியாகிறது என மதிப்பிடப்பட்டுள்ளது. இதில் மூன்றில் ஒரு பங்கிற்கும் குறைவானது மனித செயல்பாடுகளுடன் தொடர்புடையது ஆகும். மேலும் இது தொகுப்பு வாயுவில் குறிப்பிடத்தக்க அளவு கந்தகம் கொண்ட அசுத்தமாகும்.\n\nபாலாடைக்கட்டி மற்றும் முன்னதாக தயாரிக்கப்படும் முட்டைக்கோசு குடும்பத்தின் காய்கறிகள் போன்ற உணவுப் பொருட்களில் கார்பனைல் சல்பைடு உள்ளது. மேலும் இது சுவடு அளவில் இயற்கையாகவே தானியங்கள் மற்றும் விதைகளில் 0.05–0.1 மிகி • கிலோ கிராம் - 1 வரம்பில் இடம்பெற்றுள்ளது. \n\nகார்பனைல் சல்பைடு விண்மீன் ஊடகத்தில் (விண்மீன் விண்வெளியில் உள்ள மூலக்கூறுகளின் பட்டியலையும் காண்க), 67 பி என்ற வால்விண்மீன் மற்றும் வெள்ளியின் வளிமண்டலத்திலும் காணப்படுகிறது. இங்கு COS சேர்மத்தை கரிமச்சேர்ம்மற்ற முறையில் உற்பத்தி செய்வதில் சிரமம் இருப்பதால் உயிரினம் வாழ்வதற்குரிய சாத்தியத்தை இதுவொரு குறிகாட்டியாகக் குறிப்பிடுகிறது . \n\n"}
{"id": "457343", "url": "https://ta.wikipedia.org/wiki?curid=457343", "title": "ஏர்ஆசியா இந்தியா", "text": "ஏர்ஆசியா இந்தியா\n\nஏர் ஆசியா இந்தியா ஓர் மலிவுவிலைஇந்திய விமான சேவை நிறுவனமாகும்.மலேசியாவை சேர்ந்த ஆர்ஆசியா நிறுவனத்தின் இந்திய பிரிவான இதன் கூட்டு நிறுவனமான டாடா சன்ஸ் நிறுவனம் 51% பங்குகளை கொண்டுள்ளது. பெங்களூருவை தலைமையிடமாக கொண்ட இதன் முதல் சேவை சூன் 12 2014ல் தொடங்கியது. \n\nSection::::வரலாறு.\n2013ல் இந்திய அரசின் வெளிநாட்டு முதலீட்டு கொள்கையின் படி 49%வரை அயல்நாட்டினர் வானூர்தி நிறுவனங்களில் முதலீடு செய்யலாம் எனும் அடிப்படையில் டாட்டா சன்ஸ் குழுமத்துடன் இணைந்து 2014 மே 1ல் தனது முதல் உள்நாட்டு சேவையை தொடங்கியது,\n\nSection::::விமான சேவைகள்.\nஏர் ஆசியா இந்திய பிரிவில் நாள் ஒன்றிற்கு 100க்கும் மேற்பட்ட விமான சேவைகள் மூலம் 21 நகரங்களை இணைக்கிறது \n"}
{"id": "457348", "url": "https://ta.wikipedia.org/wiki?curid=457348", "title": "தேவராட்டம் (2019 திரைப்படம்)", "text": "தேவராட்டம் (2019 திரைப்படம்)\n\nதேவராட்டம் இயக்குநர் எம். முத்தையா எழுதி இயக்கிய 2019 இந்திய தமிழ் அதிரடி நாடக படம் ஆகும். இப்படத்தை கே. இ. ஞானவேல் ராஜா தயாரிப்பில் வெளிவந்த படம். இப்படத்தில் கவுதம் கார்த்திக் மற்றும் மஞ்சிமா மோகன் ஆகியோர் முக்கிய கதாபாத்திரங்களில் நடித்துள்ளனர், வினோதினி வைத்தியநாதன், சூரி, மற்றும் FEFSI விஜயன் ஆகியோர் துணை வேடங்களில் நடித்துள்ளனர். இப்படத்திற்கு இசை அமைப்பாளர் நிவாஸ் கே.பிரசன்னா இசை அமைத்தார். இந்த படம் 1 மே 2019 அன்று வெளியிடப்பட்டது. இது கலவையான விமர்சனங்களைப் பெற்றது. எனினும் பாக்ஸ் ஆபிஸில் வசூல் ரீதியாக நல்ல வெற்றியைப் பெற்றது.\nSection::::கதை.\nவெற்றி (கவுதம் கார்த்திக்) ஆறு சகோதரிகள் மற்றும் அவர்களது கணவர்களுடன் ஒரு கூட்டு குடும்பத்தில் வசிக்கிறார். அவரை அவரது மூத்த சகோதரி பேச்சி (வினோதினி வைத்தியநாதன்) வளர்த்து வருகிறார், மேலும் அவர்களது உறவு ஒரு தாய் மற்றும் மகனைப் போன்ற உறவாகவே உள்ளது.\n\nவெற்றிக்கு கோபம் ஓர் பிரச்சினையாகவே உள்ளது மற்றும் இதனால் அவர் தேவையற்ற சண்டைகளில் சிக்குவது வழக்கம். ஆனால் குடும்பத்தில் எல்லோரும் அவரை நேசிக்கிறார்கள், ஏனெனில் அவர் அவர்களது குடும்பத்தில் முதல் வக்கீல் ஆவார். இருப்பினும், பாலியல் குற்றவாளியான அவரது நண்பரை (கார்த்திக் குமார்) கொலை செய்யும் போது விரைவில் அவர் சட்டத்தை தனது கையில் எடுத்துக்கொள்கிறார். கொலை செய்யப்பட்டவர் மதுரையின் பயங்கரமான குண்டரான கொடும்பவி கணேசனின் (FEFSI விஜயன்) மகன் ஆவார். கணேசன் பழிவாங்குவதாக சத்தியம் செய்து, வெற்றி எப்படி தனது மகனை மதுரை வீதிகளில் பகல் நேரத்தில் கொலை செய்தாரோ அதை போலவே கொலை செய்வதாக உறுதியளித்தார். இருப்பினும், கணேசன் அதற்கு பதிலாக பேச்சியையும் அவரது கணவரையும் (போஸ் வெங்கட்) கொல்கிறார். இறந்த உறவினர்களின் இறுதிச் சடங்கிற்கு முன்பு கனேசனை பழிவாங்கும் விதமாக, வெற்றி, கணேசனைக் கொன்று, துண்டிக்கப்பட்ட தலையை வீட்டிலுள்ள குளிர்சாதன பெட்டியின் உள்ளே வைக்கிறார்.\nSection::::இசை.\nஇப்படத்தில் வெளிவந்த பாடல்கள்:\n\nSection::::கதாப்பாத்திரங்கள்.\nகவுதம் கார்த்திக் - வெற்றி\n\nமஞ்சிமா மோகன் - மது\n\nபரோட்டா சூரி - வெற்றியின் நான்காவது மைத்துனர்\n\nFEFSI விஜயன் - கொடும்பாவி கனேசன்\n\nவினோதனி வைத்தியநாதன் - பேச்சி, வெற்றியின் முதல் சகோதரி\n\nபோஸ் வெங்கட் - வெற்றியின் முதலாவது மைத்துனர்\n\nசரவண சக்தி - வெற்றியின் இரண்டாவது மைத்துனர்\n\nஆறு பாலா - வெற்றியின் மூன்றாவது மைத்துனர்\n\nவிஜயகுமார் - வெற்றியின் ஐந்தாவது மைத்துனர்\n\nமுனீஷ் ராஜா - வெற்றியின் ஆறாவது மைத்துனர்\n\nஅகல்யா வெங்கடேசன் - வெற்றியின் சகோதரி\n\nசென்பகம் - வெற்றியின் சகோதரி\n\nசிந்து - வெற்றியின் சகோதரி\n\nசரண்யா- வெற்றியின் சகோதரி\n\nஅகிலா - வெற்றியின் சகோதரி\n\nவேலா ராம மூர்த்தி - கல்யாணி தேவர், வெற்றியின் தந்தை\n\nஜி. ஞான சம்பந்தம் - போஜராஜன்\n\nசந்துரு சுஜன் - தெய்வம், கனேசனின் மகன்\n\nவீரன் செல்வராஜன் - வீரன்\n\nஹலோ கந்தசாமி - வனிதாவின் தந்தை\n\nரகு ஆதித்யா - முண்ணா\n\nSection::::வெளியீடு மற்றும் விமர்சனம்.\nஇந்த திரைப்படம் வசூல் ரீதியாக ஒரு நல்ல துவக்கத்தைப் பெற்றது. ஆனால் வன்முறை மற்றும் ஆண் பேரினவாதத்தை மகிமைப்படுத்தும் வகையில் அமைந்திருந்ததால் விமர்சகர்கள் மற்றும் பார்வையாளர்களால் கடுமையாக விமர்சிக்கப்பட்டது.\n"}
{"id": "457350", "url": "https://ta.wikipedia.org/wiki?curid=457350", "title": "துருக்கிய-மங்கோலிய கலாச்சாரம்", "text": "துருக்கிய-மங்கோலிய கலாச்சாரம்\n\nதுருக்கிய-மங்கோலியம் அல்லது துருக்கிய-மங்கோலிய கலாச்சாரம் என்பது ஆசியாவில் 14ம் நூற்றாண்டின் போது தங்க நாடோடிக் கூட்டம் மற்றும் சகதை கானேடு ஆகிய அரசுகளின் ஆளும் வர்க்கத்தினர் இடையே வளர்ந்த இன கலாச்சார தொகுப்பு ஆகும்.\n\nஇந்த கானேடுகளின் ஆட்சி செய்த மங்கோலிய ஆளும் வர்க்கத்தினர் அவர்கள் வென்று ஆட்சி செய்த துருக்கிய மக்களுடன் இறுதியாக ஒன்றினர். இவ்வாறாக அவர்கள் \"துருக்கிய-மங்கோலியர்\" என்று அழைக்கப்பட்டனர். இந்த ஆளும் வர்க்கத்தினர் படிப்படியாக இஸ்லாம் மதம் (முந்தைய மதங்களான தெங்கிரி மதம் போன்றவற்றிலிருந்து) மற்றும் துருக்கிய மொழிகளை ஏற்றுக்கொண்டனர். அதே நேரத்தில் மங்கோலிய அரசியல் மற்றும் நீதி அமைப்புகளை அப்படியே தொடர்ந்தனர்.\n\nதுருக்கிய-மங்கோலியர்கள் மங்கோலிய கானேடுகளின் வீழ்ச்சிக்கு பிறகு அதன் வழியில் பல்வேறு அரசுகளை நிறுவினர். உதாரணமாக நடு ஆசியாவில் தங்க நாடோடிக் கூட்டம் மற்றும் தைமூரிய பேரரசுகளை பின் தொடர்ந்த தாதர் கானேடுகளை கூறலாம்.\n"}
{"id": "457352", "url": "https://ta.wikipedia.org/wiki?curid=457352", "title": "ஆர்டிகில் 15 (இந்தி திரைப்படம்)", "text": "ஆர்டிகில் 15 (இந்தி திரைப்படம்)\n\nஆர்டிகில் 15 (Article 15) இது 2019 ஆம் ஆண்டு வெளிவந்த இந்தி மொழி திரைப்படம் ஆகும். இதன் கதையை குருதேவ் சோலங்கியும், அனுபவ் சின்ஹாவும் எழுதியுள்ளார்கள். இதன் இயக்குனர் அனுபவ் சின்ஹா ஆகும். இப்படத்தில் கதாநாயகனாக ஆசுமான் குரானா கதாநாயகியாக இஷா தல்வார் நடித்துள்ளார்கள். மேலும் முக்கிய கதாபத்திரத்தில் நாசர் நடித்துள்ளார். இப்படம் ஒரு குற்ற பிண்ணனியை வெளிப்படுத்தும் கதைக்களத்தைக் கொண்டதாகும்.\nஇந்திய அரசியலமைப்புச் சட்டம் என்னதான் அனைவரும் சமம் என்று கூறினாலும் இன்னமும் சாதி, மதம், இனம், மற்றும் மொழியால் இந்தியமக்கள் பிளவுபட்டுகிடப்பதை இப்படம் எடுத்துரைக்கிறது. 2014 ஆம் ஆண்டு உத்தரப் பிரதேச மாநிலம் பதாயூன் மாவட்டத்தில் இரண்டு ஏழை குழந்தைகளுக்கு நடந்த பாலியல் வண்கொடுமையையும் 2016 ஆம் ஆண்டு குசராத்து மாநிலம் கிர் சோம்நாத் மாவட்டத்தில் தலித்துகளுக்கு இழைக்கப்பட்ட வன்முறையையும் இப்படம் சுட்டிக்காட்டுகிறது. \n\nSection::::கதை.\nஇந்தியக் காவல் பணியில் முதன் முதலாக பயிற்சிகுப்பின் லாசால்கான் என்ற ஊரில் கூடுதல் போலீஸ் சூப்பிரண்டாக அயன் ரஞ்சன் பதவி ஏற்கிறார். அந்த ஊரில் இரண்டு ஏழைச் சிறுமிகள் கெடுக்கப்பட்டு, கொலை செய்யப்பட்டு காட்டில் உள்ள மரக்கிளையில் கயிற்றால் கட்டி தொங்கவிடப்பட்டுள்ளார்கள். இச்சம்பவத்தை விசாரிக்கும் பொறுப்பை தானே முன்னின்று நடத்துகிறார் ரஞ்சன். இதற்கு காவல் நிலையத்தில் தனக்கு கீழ் வேலைபார்க்கும் காவலர்களே ஒத்துழைக்க மறுக்கிறார்கள். ஏனெனில் அனைவரும் சாதியின் தீவிரம் பேசுபவர்களாகவே உள்ளார்கள். அதோடு அவ்வூரில் உள்ள உயர் சாதியினரின் குறுக்கீடும் விசாரணைக்கு தடைபோடுகிறது. ஆனாலும் அவ்வூரில் நடக்கும் வன்முறையை தடுத்து நிறுத்துகிறார். \n"}
{"id": "457358", "url": "https://ta.wikipedia.org/wiki?curid=457358", "title": "கோக்கோ தீவுகள்", "text": "கோக்கோ தீவுகள்\n\nகோக்கோ தீவுகள் (\"Coco Islands\", கொக்கோ தீவுகள், ) என்பது வங்காள விரிகுடாவின் வடகிழக்கே அமைந்துள்ள சிறிய தீவுக்கூட்டம் ஆகும். இவை மியான்மரின் யங்கோன் பிரதேசத்தின் ஒரு பகுதியாகும். இத்தீவுகள் யங்கோன் நகரில் இருந்து தெற்கே 414 கிமீ தூரத்தில் அமைந்துள்ளன. கொக்கோத் தீவுக் கூட்டத்தில் 5 தீவுகள் உள்ளன. இவற்றில் நான்கு தீவுகள் பெரும் கோக்கோ கடலடிப்பாறையிலும், மற்றைய தனிமைப்படுத்தப்பட்ட தீவு சிறிய கோக்கோ கடலடிப்பாறையிலும் அமைந்துள்ளன. இத்தீவுக் கூட்டத்தின் வடக்கே பிரெப்பாரிசு என்ற மியன்மாரின் இன்னும் ஒரு தீவு உள்ளது. தெற்கே இந்தியாவுக்குச் சொந்தமான கரைசேர் தீவு காணப்படுகிறது.\n\nSection::::வரலாறு.\nஇத்தீவுகளுக்கான தற்போதைய பெயர் 16-ஆம் நூற்றான்டின் போர்த்துக்கீச மாலுமிகளின் மூலம் வைக்கப்பட்டது. போர்த்துக்கீச மொழியில் \"கோக்கோ\" என்பது தென்னையைக் குறிக்கும். அந்தமான் தீவுகளை பிரித்தானிய கிழக்கிந்திய நிறுவனம் 18-ஆம் நூற்றாண்டில் கைப்பற்றியது. 19-ஆம் நூற்றாண்டில், பிரித்தானிய இந்திய அரசு அந்தமான்களில் குற்றவாளிகளின் குடியேற்றத்தை நடத்தி வந்தது. இக்குடியேறிகளுக்கு கோக்கோ தீவுகளில் இருந்து தேங்காய் போன்ற உணவுப் பொருட்கள் கொண்டு செல்லப்பட்டன. பிரித்தானிய அரசு இத்தீவுகளை மியான்மரின் யாதுவத் குடும்பத்திற்கு குத்தகை அடிப்படையில் கொடுத்திருந்தது. இக்குடும்பம் யங்கோனின் குறிப்பிடத்தக்க ஒரு வணிகக் குடும்பம் ஆகும். இவர்கள் மாவலமயீனி, மெர்குயி போன்ற இடங்களிலும் வாழ்ந்து வந்தனர்.\n\nகோக்கோ தீவுகளின் தொலைநிலை காரணமாக, இவை முறையாக நிருவகிக்கப்படவில்லை. பிரித்தானியர் இதன் நிருவாகத்தை இரங்கூனின் கீழ் பர்மா அரசிடம் ஒப்படைத்தனர். 1882 இல் இத்தீவுகள் அதிகாரபூர்வமாக பிரித்தானிய பர்மாவின் ஆட்சியின் கீழ் வந்தது. 1937 இல் பர்மா இந்தியாவில் இருந்து பிரிந்து, தனியான சுயாட்சியுடன் கூடிய பிரித்தானிய மன்னராட்சியின் குடியேற்ற நாடாக ஆன போது, கோக்கோ தீவுகளும் பர்மாவின் கீழ் வந்தது. இரண்டாம் உலகப் போர்க் காலத்தில் 1942 இல், சப்பான் இதனைக் கைப்பற்றி வைத்திருந்தது. 1948 இல் பர்மா ஐக்கிய இராச்சியத்திடம் இருந்து விடுதலை பெற்றதை அடுத்து, கோக்கோ தீவுகளும் புதிய பர்மிய ஒன்றியத்தின் கீழ் கொண்டு வரப்பட்டது.\n\n1959 இல் நே வின்னின் இடைக்கால இராணுவ ஆட்சியின் போது, இவை குற்றவாளிகளின் குடியேற்றப் பகுதியாக அறிவிக்கப்பட்டது. 1962 இல் இடம்பெற்ற நே வின்னின் இராணுவப் புரட்சியை அடுத்து, பர்மாவில் இராணுவ ஆட்சி அறிவிக்கப்பட்டது. இதன் போது கோக்கோ தீவுகளின் சிறைகள் பர்மாவின் \"சாத்தான்களின் தீவுகள்\" என அறியப்பட்டன. 1969 இல் இங்கு அரசியல் கைதிகள் பெருமளவில் குடியேற்றப்பட்டனர். 1971 ஆம் ஆன்டில் இடம்பெற்ற போராட்டங்களை அடுத்து, இத்தீவுகளில் இருந்த அனைத்துக் கைதிகளும் இரங்கூனின் இன்செயின் சிறைக்கு மாற்றப்பட்டனர். இத்தீவுகளில் இருந்த சிறைச்சாலைகள் மூடப்பட்ட பின்னர், பெரும் கோக்கோ தீவு பர்மியக் கடற்படையிடம் கையளிக்கப்பட்டது.\n\n1994 ஆம் ஆண்டு முதல் கோக்கோ தீவுகள் சீனாவிற்கு குத்தகைக்கு வழங்கப்பட்டதாக கூறப்படுகிறது. பர்மிய அரசும், சீனாவும் இதனை மறுத்து வருகின்றன.\n\nSection::::புவியியல்.\nதீவுகளின் மேற்கே வங்காள விரிகுடா அமைந்துள்ளது, கிழக்கே அந்தமான் கடல் அமைந்துள்ளது. வடக்கே 250 கிமீ தூரத்தில் பர்மியப் பெருநிலப்பகுதி அமைந்துள்ளது. வட-வடகிழக்கே 77 கிமீ தூரத்தில் பிரெப்பாரிசு தீவு அமைந்துள்ளது.\n\nகோக்கோ தீவுகளில் பெரும் கோக்கோ தீவு, சிறிய கோக்கோ தீவு ஆகியன அலெக்சாந்திரா கால்வாயூடாகப் பிரிக்கப்பட்டுள்ளன. மூன்றாவது முக்கிய தீவான மேசைத் தீவு (\"Table Island\") பெரும் கோக்கோ தீவுக்கு அருகில் அமைந்துள்ளது. புவியியலின் படி, இவை அந்தமான் நிக்கோபார் தீவுக்கூட்டத்தின் ஒரு பகுதியாகும். இவற்றுக்கு இடையில் இந்தியாவின் தீவான கரைசேர் தீவு அமைந்துள்ளது.\n\nSection::::பெரும் கோக்கோ கடலடிப்பாறை.\nபெரும் கோக்கோ கடலடிப்பாறை (\"Great Coco reef\") வடக்கில் இருந்து தெற்கு வரை செருப்புத் தீவு, மேசைத் தீவு, பெரும் கோக்கோ தீவு, ஜெரித் தீவு ஆகிய நான்கு தீவுகளைக் கொண்டுள்ளது.\n\nSection::::பெரும் கோக்கோ தீவு.\nபெரும் கோக்கோ தீவு (\"Great Coco Island\", ) 10.4 கிமீ (6.5 மைல்) நீலமும், 2 கிமீ (1.2 மைல்) அகலமும் கொண்டது. இதன் கடற்கரைப் பகுதிகளில் தோணியாமைகளின் பல கூடுகளைக் காணலாம். கடல் ஆமை பாதுகாப்பு குறித்த தொடர் ஆய்வுத் திட்டங்கள் பர்மிய அரசினால் நடத்தப்பட்டுள்ளன. மக்கள்தொகை மரபணு மற்றும் குறிச்சொல் ஆய்வுகளுக்காக பச்சை ஆமைகளின் திசு மாதிரிகள் பற்றிய தரவு சேகரிப்பு இங்கு 2006 மார்ச், ஏப்ரல் மாதங்களில் நடத்தப்பட்டன.\n\nSection::::மேசைத் தீவு.\nமேசைத் தீவு (\"Table Island\") கோடரியின் முனையின் வடிவத்தை ஒத்தது. பெரும் கோக்கோ தீவில் இருந்து வடக்கே 2.5 கிமீ தூரத்தில் அமைந்துள்ளது. இது 1.6 கிமீ நீளமும், 1.2 கிமீ அகலமும் கொண்டது. இதன் வடமேற்குப் பகுதியில் முன்னர் கலங்கரை விளக்கம் காணப்பட்டது. ஆனால், இப்போது அங்கு மக்கள் எவரும் வசிப்பதில்லை. இவ்விளக்கம் 1867 இல் கட்டப்பட்டது. இதன் குவியத் தளம் 59 மீ ஆகும். இத்தீவிற்கு படகு மூலம் செல்லலாம், இத்தீவின் முன்னாள் காப்பாளர் அவரது உரிமையாளரால் படுகொலை செய்யப்பட்டார்.\n\nSection::::செருப்புத் தீவு.\nசெருப்புத் தீவு (\"Slipper Island\") 0.4 கிமீ நீளமான ஒடுங்கிய சிறு தீவு ஆகும். இது மேசைத் தீவின் வடமேற்கே 0.2 கிமீ அகல கால்வாய் ஒன்றினால் பிரிக்கப்பட்டுள்ளது.\n\nSection::::ஜெரி தீவு.\nஜெரி தீவு (\"Jerry Island\") 1.1 மீ நீளமும், 0.2 மீ அகலமும் கொண்டது. பெரும் கோக்கோ தீவின் தென்முனையில் அமைந்துள்ளது. பெரும் கோக்கோ தீவில் இருந்து இவற்றை இணைக்கும் மணல்திட்டு வழியே நடந்தே செல்லலாம்.\n\nSection::::சிறிய கோக்கோ கடலடிப்பாறை.\nசிறிய கோக்கோ கடலடிப்பாறையில் (\"Little Coco Reef\") ஒரு தீவு மட்டுமே உள்ளது.\n\nSection::::சிறிய கோக்கோ தீவு.\nசிறிய கோக்கோ தீவு (\"Little Coco Island\") பெரும் கோக்கோ தீவில் இருந்து 16 கிமீ தென்மேற்கே அமைந்துள்ளது. இது 5 கிமீ நீளமும், 1.2 கிமீ அகலமும் கொண்டது. அந்தமான் கடலில் மியான்மரின் மிகவும் தெற்கே அமைந்துள்ள தீவு இதுவாகும்.\n\nSection::::மக்கள் பரம்பல்.\nபெரும் கோக்கோ தீவில் கிட்டத்தட்ட 200 குடிமனைகள் உள்ளன. ஏறத்தாழ 1,000 பேர் வசிக்கின்றன. தீவில் உள்ள ஒரு பெரிய நீர்த்தேக்கம் தீவின் மக்களின் தேவையைப் பூர்த்தி செய்கின்றது. மியான்மரின் கடற்படைத் தளம் ஒன்றும் இங்கு அமைந்துள்ளது. இங்கு ஏறத்தாழ 200 கடற்படையினரும் அவர்களின் குடும்பத்தினரும் உள்ளனர்.\n\nSection::::காலநிலை.\nகோக்கோ தீவுகளில் வெப்பமண்டலப் பருவமழைக்கான காலநிலை நிலவுகிறது. (கோப்பென் காலநிலை வகைப்பாடு \"Am\"). ஆண்டு முழுவதும் வெப்பமான காலநிலை நிலவுகிறது.\n\n"}
{"id": "457363", "url": "https://ta.wikipedia.org/wiki?curid=457363", "title": "பிர்ஷர் மக்கள்", "text": "பிர்ஷர் மக்கள்\n\nபிர்ஷர் மக்கள் (Birhor people) இவர்கள் இந்திய நாட்டில் சார்க்கண்ட் மாநிலத்தில் நாடோடிகளாக வாழும் பழங்குடி இனத்தைச் சார்ந்த மூத்தகுடி மக்களாவார்கள். இவர்கள் பேசும் மொழியானது பிர்ஷர் மொழி ஆகும். இம்மொழியானது இந்தியாவின் நடுவண் மற்றும் கிழக்கு பகுதிகளிலும் வங்காள தேசத்திலும் 90 இலட்சம் மக்களால் பேசப்படும் முண்டா மொழிகளின் கலவையாகும். ஆசுத்ரோ-ஆசிய மொழிக் குடும்பத்தைச் சார்ந்ததாக உள்ளது.\n\nSection::::மேற்கோள்கள்.\n \n"}
{"id": "457377", "url": "https://ta.wikipedia.org/wiki?curid=457377", "title": "புதிய உலக பிணந்தின்னிக் கழுகு", "text": "புதிய உலக பிணந்தின்னிக் கழுகு\n\nபுதிய உலக பிணந்தின்னிக் கழுகு என்பது தற்போது உயிர் வாழும் உயிரினங்களில் 5 பேரினங்களை கொண்டுள்ளது. தற்போது அமெரிக்காக்களின் சூடான மற்றும் மித வெப்பப் பகுதிகளில் காணப்படும் ஐந்து பிணந்தின்னிக் கழுகுகள் மற்றும் இரண்டு கோன்டோர் பறவைகளை இந்த குடும்பம் உள்ளடக்கியுள்ளது. நியோஜீன் காலத்தின் போது புதிய உலக பிணந்தின்னிக் கழுகுகள், பழைய உலகம் மற்றும் வட அமெரிக்கா ஆகிய இரண்டு பகுதிகளிலும் பரவலாகக் காணப்பட்டன.\n\nபிணந்தின்னிக் கழுகுகள் பெரும்பாலும் இறந்த உயிரினங்களின் உடல்களை உண்டு வாழ்கின்றன. இறந்த உடல்களை உண்பதால் இவற்றிற்கு எந்த தீங்கும் ஏற்படுவதில்லை. புதிய உலக பிணந்தின்னிக் கழுகுகள் நல்ல நுகரும் திறனைப் பெற்றுள்ளன. அதே நேரத்தில் பழைய உலக பிணந்தின்னிக் கழுகுகள் இறந்த உயிரினங்களின் உடல்களை பார்வையின் மூலம் கண்டறிகின்றன. பல்வேறு பிணந்தின்னிக் கழுகுகளின் குறிப்பிடத்தகுந்த அமைப்பானது இறகுகள் அற்ற தலைப் பகுதி ஆகும்.\n\nSection::::விளக்கம்.\nபுதிய உலக பிணந்தின்னிக் கழுகுகள் பொதுவாக பெரிய உருவத்துடன் காணப்படுகின்றன. 56 முதல் 61 சென்டிமீட்டர் வரை நீளம் உடைய சிறிய மஞ்சள் தலை பிணந்தின்னிக் கழுகு முதல் 120 சென்டிமீட்டர் வரை நீளத்திலும் 12 அல்லது அதற்கு மேற்பட்ட கிலோகிராம் எடையையும் அடையக்கூடிய கலிபோர்னியா மற்றும் ஆண்டீஸ் மலை கோன்டோர்கள் வரை இவை வேறுபட்ட அளவுகளில் காணப்படுகின்றன. இவற்றின் சிறகுகள் பொதுவாக கருப்பு அல்லது பழுப்பு நிறத்தில் உள்ளன. சில நேரங்களில் வெள்ளை நிற அடையாளங்களுடன் காணப்படும். அனைத்து உயிரினங்களுமே சிறகுகள் அற்ற தலைப்பகுதி மற்றும் கழுத்துப் பகுதியை கொண்டுள்ளன. சில உயிரினங்களில் இப்பகுதி பிரகாசமான நிறத்திலிருக்கும்.\n\nஅனைத்து புதிய உலக பிணந்தின்னிக் கழுகுகளும் நீளமான அகண்ட சிறகுகளையும் ஒரு கடினமான வாலையும் கொண்டுள்ளன. இந்த அமைப்பு இவை வானில் உயரே மிதக்க உதவுகின்றது. அனைத்து நிலவாழ் பறவைகளிலேயே வானில் மிதப்பதற்கு ஏற்றவாறு இவை தகவமைந்து உள்ளன.\n\nஇவற்றின் அலகானது சற்றே வளைந்துள்ளது. மற்ற கொன்றுண்ணி பறவைகளுடன் ஒப்பிடும்போது இவற்றின் அலகானது வலிமையற்று காணப்படுகின்றது. உயிரோடு இருக்கும் உடல்களை கிழிப்பதற்கு பயன்படாமல் இறந்து அழுகிய உடல்களை கிழிப்பதற்கு பயன்படுவதால் இவற்றின் அலகு இவ்வாறு அமைந்துள்ளது.\n\nSection::::பரவல் மற்றும் வாழ்விடம்.\nபுதிய உலக பிணந்தின்னிக் கழுகுகள் புவியின் மேற்கு அரைக்கோளத்தில் மட்டுமே காணப்படுகின்றன. இவை தெற்கு கனடாவில் இருந்து தென்னமெரிக்கா வரை காணப்படுகின்றன. பெரும்பாலான புதிய உலக பிணந்தின்னிக் கழுகு இனங்கள் தங்களது வாழ்விடத்தை காலநிலைக்கு ஏற்ப மாற்றுவதில்லை. ஆனால் கனடா மற்றும் வடக்கு ஐக்கிய அமெரிக்காவில் காணப்படும் வான்கோழி பிணந்தின்னி கழுகு இனங்கள் குளிர்காலத்தில் தெற்குப் பகுதிக்கு இடம் பெயர்கின்றன. புதிய உலக பிணந்தின்னிக் கழுகுகள் பல்வேறு வகையான வாழ்விடம் மற்றும் சூழ்நிலை அமைப்புகளில் வாழ்கின்றன. பாலைவனம் முதல் வெப்பமண்டல மழைக்காடுகள் வரை இவை காணப்படுகின்றன. கடல் மட்டத்திலிருந்து மலைப் பகுதிகள் வரை இவை காணப்படுகின்றன. அழுகிய உடல்களை அறிவதற்கு ஏற்ப தகவமைந்த நுகரும் திறனை இவை பயன்படுத்துகின்றன.\n\nSection::::நடத்தை மற்றும் சூழலியல்.\nSection::::வளர்ச்சி.\nபுதிய உலக பிணந்தின்னிக் கழுகுகள் மற்றும் கோன்டோர் பறவைகள் கூடுகளை கட்டுவதில்லை. ஆனால் வெற்று மேற்பரப்பின் மீது முட்டைகளை இடுகின்றன. உயிரினத்தைப் பொருத்து சராசரியாக 1 முதல் 3 முட்டைகள் இடப்படுகின்றன. பிறக்கும் குஞ்சுகள் இறகுகள் இன்றி பிறக்கின்றன.\n\nSection::::உண்ணுதல்.\nதற்போது உயிர் வாழும் அனைத்து புதிய உலக பிணந்தின்னிக் கழுகுகள் மற்றும் கோன்டோர் பறவைகள் தோட்டி விலங்குகள் ஆகும். மேலும் இவை பழங்கள் (குறிப்பாக அழுகிய பழங்கள்) மற்றும் குப்பைகளிலிருந்து உணவு உண்ணக் கூடியவை. அழுகிக் கொண்டிருக்கும் இறந்த விலங்குகளின் உடலிலிருந்து வெளிப்படும் எதைல் மெர்காப்டன் என்ற வேதிப்பொருளின் வாசனையைக் கொண்டு இவை அழுகிய உடல்களை கண்டறிகின்றன. புதிய உலக பிணந்தின்னிக் கழுகுகளின் மூளையில் உள்ள வாசனைகளை கிரகிக்கும் பகுதியானது மற்ற விலங்குகளுடன் ஒப்பிடும்போது பெரியதாக உள்ளது. அமெரிக்க கருப்பு பிணந்தின்னிக் கழுகு மற்றும் அரச பிணந்தின்னிக் கழுகு ஆகிய மற்ற உயிரினங்கள் போல் நுகரும் திறனை அவ்வளவாக கொண்டிருக்கவில்லை. அவை பார்வையின் மூலமே உணவை கண்டறிகின்றன. சிலநேரங்களில் மற்ற பிணந்தின்னிக் கழுகுகளை பின்தொடர்ந்து அவை உணவை கண்டறிகின்றன.\n"}
{"id": "457384", "url": "https://ta.wikipedia.org/wiki?curid=457384", "title": "ஆப்பக்கொடி", "text": "ஆப்பக்கொடி\n\nஆப்பக்கொடி (Ageratum) இத்தாவரமானது 40 முதல் 60 வகையான இனங்களைக் கொண்டதாகும். இவை பொதுவாக வெப்பப் பகுதி மற்றும் மிதவெப்பமண்டலப் பகுதிகளில் வளருகிறது. இத்தாவரம் ஒரு பூக்கும் தாவர வகையைச் சார்ந்ததாகும். வளர்ந்து சில காலமே வாழும் இச்செடியானது சூரியகாந்தி குடும்பத்தைச் சார்ந்ததாகும். இத்தாவரத்தின் பூர்வீகம் அமெரிக்க ஐக்கிய நாடுகள் ஆகும். \n"}
{"id": "457391", "url": "https://ta.wikipedia.org/wiki?curid=457391", "title": "கொரகா மக்கள்", "text": "கொரகா மக்கள்\n\nகொரகா மக்கள் (Koraga people) இவர்கள் கருநாடக மாநிலத்தில் தெற்கு கன்னடம், உடுப்பி மாவட்டம் மற்றும் கேரள மாநிலத்தின் காசர்கோடு மாவட்டத்திலும் வாழும் பழங்குடி மக்களாவார்கள். 2001 ஆம் ஆண்டு நடந்த மக்கள் தொடைக்கணக்கெடுப்பின்படி 16,071 பேர் வாழுவதாக கூறப்படுகிறது. பொதுவாக இவர்கள் வாழும்பகுதியை துளு நாடு நாடு என்று அழைக்கிறார்கள். துளு நாடு என்பது கருநாடக மாநிலத்தில் உள்ள வடகன்னட மாவட்டம், சீமக்கா மாவட்டம், மற்றும் குடகு மாவட்டம் போன்றவை சேர்ந்த பகுதியாகும். \n\nஇவர்கள் பேசும் மொழியானது கொற்ற கொரகா மொழி என்பதாகும். இம்மொழியானது திராவிட மொழிக் குடும்பத்தச் சார்ந்ததாகும். மேலும் இவர்கள் பேசும் மொழியில் துளுவம், கன்னடம், மற்றும் மலையாளம் கலந்து பேசப்படுகிறது.\n"}
{"id": "457401", "url": "https://ta.wikipedia.org/wiki?curid=457401", "title": "ஆந்திரா நாட்டியம்", "text": "ஆந்திரா நாட்டியம்\n\nஆந்திர நாட்டியம்(\"Andhra Natyam\") என்பது தென்னிந்தியாவில் உள்ள ஒரு மாநிலமான ஆந்திராவைச் சேர்ந்த ஒரு பாரம்பரிய நடன வடிவமாகும் . 2000 ஆண்டு வரலாற்றைக் கொண்ட இந்த பாரம்பரிய நடன வடிவம் முகலாய மற்றும் பிரிட்டிஷ் ஆட்சியில்\nகாலத்தில் தடை ஏற்பட்டது . 20 ஆம் நூற்றாண்டில் \nநடன குரு நடராஜ ராமகிருஷ்ணா அவர்களால் ஆந்திர நாட்டியம் புதுப்பிக்கப்பட்டது .\n"}
{"id": "457403", "url": "https://ta.wikipedia.org/wiki?curid=457403", "title": "சிங்கம் (திரைப்படத் தொடர்)", "text": "சிங்கம் (திரைப்படத் தொடர்)\n\nசிங்கம், ஒரு இந்திய தமிழ் மொழி அதிரடி திரைப்படத் தொடர்.சமூகத்திலிருந்து ஊழலை ஒழிப்பதை நோக்கமாகக் கொண்ட நேர்மையான காவல்துறை அதிகாரி துரைசிங்கம்.துரைசிங்கம் எனும் இந்த கதாபாத்திரத்தை மையமாகக் கொண்டது தான் சிங்கம் திரைப்பட தொடர். இந்த திரைப்படத் தொடரில் தற்போது வரை மூன்று படங்கள் வெளிவந்துள்ளன. இவை சிங்கம் 1, சிங்கம் 2, மற்றும் சிங்கம் 3 ஆகியவை ஆகும். இம்மூன்று படங்களையும் இயக்கியவர் இயக்குநர் ஹரி, இதன் பிரதான கதாப்பாத்திரமான துரைசிங்கமாக நடிகர் சூர்யா நடித்துள்ளார். இந்தத் திரைப்படத் தொடர் 2010 இல் சிங்கம் 1 வெளியீட்டில் தொடங்கியது. இந்த படம் உலகளவில் 650 மில்லியன் ரூபாய் வசூலித்தது. பின்னர் 2013ல் வெளிவந்த சிங்கம் 2 1.3 பில்லியன் ரூபாய் வசூலித்தது மற்றும் 2017ல் வெளிவந்த சி 3 எனும் சிங்கம் 3 திரைப்படம் 108 கோடி ரூபாய் வசூலித்தது.\nSection::::கதை.\nSection::::சிங்கம்.\nதுரைசிங்கம் (சூரியா), நல்லூரின் நேர்மையான போலிஸ் துணை ஆய்வாளர் ஆவார், அவரது சக ஊழியரான எரிமலை (விவேக்) அவருக்கு உதவுகிறார். அவர் தனது கிராமத்தில் உள்ள பெரும்பாலான பிரச்சினைகளை அகிம்சை மற்றும் பரஸ்பர ஆலோசனையுடன் தீர்க்கிறார். நிலைமை பெரியதாக இருக்கும் பட்சத்தில் மட்டுமே அவர் தனது சக்தியைப் பயன்படுத்துகிறார், இதன் மூலம் கிராம மக்களிடமிருந்து அதிக நற்பெயரையும் அன்பையும் பெறுகிறார். மஹாலிங்கம் (நாசர்) சென்னையில் ஒரு தொழிலதிபர். இவரும் துரைசிங்கத்தின் தந்தையும் (ராதா ரவி) நண்பர்கள். அவர் தனது அழகான மகள் காவ்யா (அனுஷ்கா ஷெட்டி) உடன் கிராமத்திற்கு வருகிறார். சென்னையைச் சேர்ந்த மயில் வாகானம் (பிரகாஷ் ராஜ்), ஓர் மாபியா கும்பலின் தலைவன். பெரும் பணக்காரர்களாக இருப்பவர்களை மிரட்டி பணம் பறித்துவந்ததாலும் பல கொலைகள் செய்ததாலும் இவர் மீது புகார்கள் அளிக்கப்பட்டன. நீதிமன்றம் நிபந்தனை ஜாமினில் வெளியே விடப்படுகிறார். அந்த நிபந்தனையின் படி மயில் வாகணம் நல்லூரில் கையெழுத்திட வேண்டும். அதற்கு பதிலாக, அவர் தனது கூட்டாளிகளில் ஒருவரை முறைகளைச் செய்ய அனுப்புகிறார், சிங்கத்தின் கோபத்திற்கும் ஆத்திரத்திற்கும் மயில் நேரில் கையெழுத்திடக் கோருகிறார். இதற்கு பின் மயில் வாகணத்திற்க்கும் சிங்கத்திற்க்கும் நடக்கும் சண்டை தான் கதை. இறுதியில் சிங்கம் மயில்வாகணத்தை கொன்று விடுகிறார்.\n\nSection::::சிங்கம் 2.\nதுரைசிங்கம் (சூரியா) உள்துறை அமைச்சரை சந்தித்த பின்னர் இரகசியமாக சென்று தூத்துக்குடியில் உள்ள ஒரு பள்ளியில் என்.சி.சி அதிகாரியாக பணியாற்றி வருகிறார். இந்த நடவடிக்கை பற்றி அறிந்தவர்கள் தன்னைத் தவிர முதலமைச்சரும் உள்துறை அமைச்சரும் மட்டுமே. சத்யா (ஹன்சிகா மோத்வானி) துரைசிங்கத்தை காதலிக்கும் ஒரு மாணவி. எனினும் சிங்கம் முந்தைய படத்திலிருந்து காதலித்து வந்த காவ்யாவை (அனுஷ்கா ஷெட்டி) திருமணம் செய்து கொள்ள காத்திருக்கிறார்.\n\nபாய் (முகேஷ் ரிஷி) மற்றும் தங்கராஜ், தூத்துக்குடியைக் கட்டுப்படுத்தும் இரண்டு குற்றவாளிகள். பாய் மற்றும் தங்கராஜ், ஒரு சர்வதேச குண்டர் மற்றும் போதைப்பொருள் பிரபுவான டேனி (டேனி சபானி) உடன் தொடர்பு கொண்டுள்ளனர். அவர்கள் தங்கள் கடத்தல் வியாபாரத்தில் கூட்டாளிகளாக இருந்தாலும், அவர்கள் தங்கள் கூட்டாளித்துவத்தை வெளி உலகத்துடன் மறைத்து, பொது வெளியில் இருக்கும்போது பரம எதிரிகளைப் போல நடிக்கின்றனர்.துரைசிங்கம் குற்றவாளிகளை எவ்வாறு வென்று, அவர்களின் சாம்ராஜ்யத்தை வீழ்த்தி, இறுதியாக காவ்யாவுடன் ஒன்றிணைகிறார் என்பது கதையின் முக்கிய அம்சமாக அமைகிறது.\n\nSection::::சிங்கம் 3.\nநகர கமிஷனர் ராமகிருஷ்ணா (ஜெயபிரகாஷ்) கொலை வழக்கு நீண்டகாலமாக நிலுவையில் உள்ள ஆந்திர மாநில நாடாளுமன்றத்தில் படம் தொடங்குகிறது. அமைச்சர் கே. சத்ய நாராயணன் துரை சிங்கத்தை இவ்வழக்கு தொடர்பாக ஆந்திரா வரவழைக்கிறார். பின்னர், ஒரு சந்தேக நபரைக் கண்காணிப்பதன் மூலம் துரைசிங்கம், விட்டல் பிரசாத் என்னும் தொழில் அதிபர் ஆஸ்திரேலியாவிலிருந்து சட்டவிரோதமாக உயிர் கழிவுகள் மற்றும் மின் கழிவுகளை ஆந்திராவில் கொட்டுவதை அறிந்துக்கொள்கிறார். பின்பு துரைசிங்கத்தின் நடவடிக்கை என்ன, எவ்வாறு இந்த கும்பலைக் கட்டுப்படுத்துகிறார் என்பதே கதை.\nSection::::சிங்கம் 4.\nசூர்யா ஹரியுடன் சேர்ந்து சிங்கம் 4 எனும் படத்தை எடுக்கப் போவதாக அறிவித்துள்ளார்.\n"}
{"id": "457404", "url": "https://ta.wikipedia.org/wiki?curid=457404", "title": "திருச்செந்தூர் தொடருந்து நிலையம்", "text": "திருச்செந்தூர் தொடருந்து நிலையம்\n\nதிருச்செந்தூர் தொடருந்து நிலையம் ஆனது தமிழ்நாட்டில் உள்ள தூத்துக்குடி மாவட்டத்தில் திருச்செந்தூர் என்னும் பகுதியில் அமைந்துள்ளது. இது தமிழ்நாட்டில் உள்ள பல்வேறு புனித தளங்களை இணைக்கின்றது. இங்கிருந்து 7 தொடருந்துகள் செல்கிறது.\nSection::::நிர்வாகம்.\nஇந்த தொடருந்து நிலையம் மதுரை கோட்டத்திற்க்கு உட்பட்டது\n"}
{"id": "457405", "url": "https://ta.wikipedia.org/wiki?curid=457405", "title": "தேசிய சம்பல் சரணாலயம்", "text": "தேசிய சம்பல் சரணாலயம்\n\nSection::::வரலாறு.\nதேசிய சம்பல் சரணாலயத்தை நிறுவுவதற்கு இந்திய அரசின் நிர்வாக ஒப்புதல் செப்டம்பர் 30, 1978 தேதியிட்ட உத்தரவு எண் 17-74 / 77-FRY (WL) இல் தெரிவிக்கப்பட்டது. 1972 ஆம் ஆண்டு வனவிலங்கு பாதுகாப்பு சட்டத்தின் பிரிவு 18 (1) இன் கீழ் சரணாலயமாக அறிவிக்கப்பட்டுள்ளது. இச்சரணாலயம் மூன்று மாநிலங்களின் நிர்வாக எல்லைக்குள் வருவதால் , மூன்று மாநிலத்திற்கும் தேசிய சம்பல் சரணாலயத்தை உள்ளடக்கிய மூன்று தனித்தனி அறிவிப்புகள் வெளியிடப்பட்டன. 20 டிசம்பர் 1978 -தேதியிட்ட மத்திய பிரதேச அரசு அறிவிப்பு எண் F.15 / 5/77 -10 (2) அரசிதழில் வெளியீடு செய்யப்பட்ட மத்திய பிரதேச பகுதி ஆகும். ஜனவரி 1979 தேதியிட்ட உத்தரபிரதேச அரசு அறிவிப்பு எண் 7835 / XIV-3-103-78, 29 உத்தரப்பிரதேச பகுதி ஆகும். மேலும் 7 டிசம்பர் 1979 தேதியிட்ட ராஜஸ்தான் அரசாங்கத்தின் அரதிழில் வெளியீடு செய்யப்பட்ட No.F.11 (12) Rev.8 / 78 படி ராஜஸ்தான் பகுதி . \n\nஇந்த சரணாலயம் 1972 ஆம் ஆண்டு இந்தியாவின் வனவிலங்கு பாதுகாப்பு சட்டத்தின் கீழ் பாதுகாக்கப்படுகிறது. இந்த சரணாலயம் மத்திய பிரதேசத்தின் மோரினாவில் தலைமையகத்துடன் திட்ட அலுவலரின் கீழ் வனத்துறையால் நிர்வகிக்கப்படுகிறது. \n\nSection::::விலங்குகள்.\nமிக அருகி வரும் இனமான சொம்புமூக்கு முதலை மற்றும் செம்முடிக் கூரை ஆமை ஆகியவை இங்கு வாழ்கின்றன, மேலும் ஆபத்தான கங்கையாற்று ஓங்கில் ஆகியவை இந்த சம்பல் தேசியச் சரணாலயத்தின் முக்கிய இனங்களாக உள்ளன. மேலும் அச்சுறுத்தலுக்கு உள்ளாகியுள்ள பெரிய இனங்களில் முகர் எனபடும் சதுப்புநில முதலை, மென்மையான ஆற்று நீர்நாய், வரிப்பட்டைக் கழுதைப்புலி , இந்திய ஓநாய் மற்ரும் இந்தியாவில் காணப்படும் 26 அரிய ஆமை இனங்களில் எட்டு சம்பல் சரணாலயத்தில் பாதுகாக்கப்படுகிறது. இதில் இந்திய குறுகிய தலையுடைய மென் நத்தையாமை , மூன்று கோடிட்ட கூரை ஆமை மற்றும் முடிசூட்டப்பட்ட நதி ஆமை ஆகியவை அடங்கும் . இங்கு வாழும் பிற ஊர்வன: இந்திய நத்தை ஆமை, மென் நத்தை ஆமை, இந்திய கூரை ஆமை, இந்திய கூடார ஆமை மற்றும் உடும்பு ஆகியவை. \n\nகுறைந்து வரும் பாலூட்டிகளில் செம்முகக்குரங்கு , ஹனுமான் லங்கூர், தங்க குள்ளநரி, வங்காள நரி, ஆசிய மரநாய், சிறிய ஆசிய கீரி, இந்திய சாம்பல் கீரி, காட்டுப்பூனை, காட்டுப்பன்றி, சாம்பார் எனப்படும் கடமான், நீலான், புல்வாய், இந்தியச் சிறுமான், வடக்கு பனை அணில், இந்திய முகடு முள்ளம்பன்றி, இந்தியக் குழிமுயல், இந்திய தவசிப்பட்சி மற்றும் இந்திய நீள்காது முள்ளெலி ஆகியனவும் அடங்கும்:. \n\nதேசிய சம்பல் சரணாலயம் ஒரு முக்கியமான பறவைப் பாதுகாப்புப் பகுதியாக (ஐபிஏ) IN122 ஆல் பட்டியலிடப்பட்டுள்ளது. மற்றும் இது ஒரு முன்மொழியப்பட்ட ராம்சார் தளமாகும் . இந்த சரணாலயத்தில் குறைந்தது 320 வகையான உயிரினங்களும் மற்றும் புலம்பெயர்ந்த பறவைகளும் வாழ்கின்றன. சைபீரியாவிலிருந்து குடியேறிய பறவைகள் இந்தச் சரணாலயத்தின் வளமான பறப்பு விலங்கினங்களின் ஒரு பகுதியாகும். இங்குள்ள அழிவாய்ப்பு இனமான பறவை இனங்களில் இந்திய ஸ்கிம்மர், சாரசு கொக்கு, அதீனா மீன் கழுகு மற்றும் இந்திய கல்குருவி ஆகியவையும் அடங்கும் . பாலிட் ஹாரியர் மற்றும் தடும்ப நாரை ஆகியவை அச்சுறு நிலையை அண்மித்த இனமாக உள்ளன. குளிர்கால பார்வையாளர்களில் கருப்பு வயிற்று ஆலா, சிவப்பு-க்ரெஸ்டட் போச்சார்ட், ஃபெருஜினஸ் போச்சார்ட் மற்றும் பட்டைத் தலை வாத்து ஆகியவை அடங்கும். மற்ற இனங்கள் முசல் கின்னாத்தி, பெரும் பூநாரை, பாம்புத் தாரா மற்றும் வேட்டைக்கார ஆந்தை ஆகியவை அடங்கும்.\n"}
{"id": "457408", "url": "https://ta.wikipedia.org/wiki?curid=457408", "title": "தென்னிந்தியாவின் புவியியல்", "text": "தென்னிந்தியாவின் புவியியல்\n\nSection::::எல்லைகள்.\nஇந்தியாவில் தெற்கில் தலைகீழ் முக்கோண வடிவ அமைப்பில் அமைந்த தென்னிந்திய தீபகற்பத்தின் எல்லைகளாக கிழக்கில் வங்காள விரிகுடா, தெற்கில் இந்தியப் பெருங்கடல், மேற்கில் அரபுக் கடல், வடக்கில் விந்திய மலைத்தொடர்களும் எல்லைகளாக உள்ளது.\n\nSection::::மலைத்தொடர்கள்.\nதென்னிந்தியாவின் மேற்கே உயரமான மேற்குத் தொடர்ச்சி மலைத்தொடர்களும், கிழக்கே சற்று உயரம் குறைந்த கிழக்குத் தொடர்ச்சி மலைத்தொடர்களும் உள்ளது.\n\nSection::::தக்காண பீடபூமி.\nசாத்பூரா மலைத்தொடர்களுக்கு தெற்கே அமைந்த தக்காண பீடபூமி தென்னிந்தியாவின் பெரும்பகுதிகளை கொண்டுள்ளது. தக்காண பீடபூமியின் மகாராட்டிரா மாநிலத்தின் கிழக்கில் பருத்தி அதிகம் விளையும் வறட்சி மிக்க விதர்பா மற்றும் மரத்வாடா பிரதேசங்கள் உள்ளது. மேற்கு தொடர்ச்சி மலைத்தொடர்களுக்கும், அரபுக் கடலுக்கும் இடையே மலபார் பிரதேசம் மற்றும் கொங்கண் மண்டலம் உள்ளது.\n\nவடக்கிலிருந்து தெற்காக அமைந்த மேற்கு தொடர்ச்சி மலைகளுக்கிடையே மலைநாடு, மலபார் கடற்கரை, நீலகிரி, வயநாடு ஆனைமலை மற்றும் சத்தியமங்கலம் மலைக்காடுகள் உள்ளது. கிழக்கு தொடர்ச்சி மலைத்தொடரில் திருமலை, ஸ்ரீசைலம் போன்ற திருத்தலங்களும், நல்லமலா மலைக்காடுகளும் அமைந்துள்ளது.\n\nSection::::தட்பவெப்பம் மற்றும் வானிலை.\nதென்னிந்தியா வெப்ப மண்டல பகுதியில் உள்ளது. கோடைக் காலத்தில் தென்னிந்தியாவில் 42 பாகை செல்சியஸ் வரையும், குளிர்காலத்தில் இரவில் அதிகபட்சமாக 10 பாகை செல்சியஸ் பதிவாகியுள்ளது. தென்னிந்தியாவில் சூன் முதல் அக்டோபர் வரை தென்மேற்கு பருவ மழையும், தமிழ்நாடு மற்றும் தெற்கு ஆந்திராவில் நவம்பர் முதல் பிப்ரவரி வரை வடகிழக்கு பருவ மழையும் பொழிகிறது.\n\nSection::::மாநிலங்கள் மற்றும் ஒன்றியப் பகுதிகளும்.\nதென்னிந்தியாவில் தெலங்கானா, ஆந்திரப் பிரதேசம், கர்நாடகா, கேரளா மற்றும் தமிழ்நாடு போன்ற ஐந்து மாநிலங்களும், புதுச்சேரி மற்றும் இலட்சத்தீவுகள் எனும் இரண்டு ஒன்றியப் பகுதிகள் உள்ளது. தென்னிந்தியாவில் தமிழ், கன்னடம், தெலுங்கு, மலையாளம், துளுவம், குடகு போன்ற வளமையான மொழிகள் பேசப்படுகிறது.\n\nமேற்கு தொடர்ச்சி மலைத்தொடர் மற்றும் தக்காண பீடபூமியின் வடக்கில் அமைந்த மகாராட்டிரா மாநிலம் மற்றும் கோவா பகுதிகளை மேற்கு இந்தியாவில் சேர்க்கப்பட்டுள்ளது.\n\nSection::::பிரதேசங்கள்.\nதென்னிந்தியாவின் புவியியல் வரலாறு மற்றும் பண்பாட்டு மரபு அடிப்படையிலும் பல்வேறு பிரதேசங்களாகப் பிரிக்கப்பட்டுள்ளது. அவைகள்:\n\nSection::::நீர் நிலைகள்.\nதென்னிந்தியாவில் மேற்குத் தொடர்ச்சி மலைத்தொடர்களில் தோன்றி, தக்காண பீடபூமியை கடந்து வங்காள விரிகுடாவில் கலக்கும் கோதாவரி ஆறு, கிருஷ்ணா ஆறு, துங்கபத்திரை ஆறு முக்கியமானதாகும். குடகு மலையில் தோன்றும் காவேரி ஆறு கர்நாடகாவிலும், தமிழ்நாட்டிலும் பாய்கிறது. வைகை ஆறு தேனி, திண்டுக்கல், மதுரை, சிவகங்கை மற்றும் இராமநாதபுரம் மாவட்டங்களில் பாய்கிறது. தாமிரபரணி ஆறு திருநெல்வேலி மாவட்டம் மற்றும் தூத்துக்குடி மாவட்டங்களில் பாய்கிறது.\n\nSection::::காடுகளும் விலங்களும்.\nதென்னிந்தியாவின் மேற்கு தொடர்ச்சி மலைத்தொடர்கள் அடர்ந்த காடுகளுக்கும் மற்றும் பல்வேறு உயரினங்களுக்கும் உறைவிடமாக உள்ளது. மேற்கு தொடர்ச்சி மலைத்தொடர்கள் என்றும் பசுமை மாறா மழைக் காடுகளாக உள்ளது. கிழக்கு தொடர்ச்சி மலைகளில் நல்லமலா மலைக்காடுகள் உள்ளது.\n\nSection::::தேசியப் பூங்காக்களும் காப்பகங்களும்.\nமேற்கு தொடர்ச்சி மலைத்தொடர்களில் காடுகளை காப்பதற்கு தேசியப் பூங்காக்களும், விலங்குகளைக் காப்பதற்கு காட்டுயிர் காப்பகங்களும் உள்ளது. அவைகளில் புகழ்பெற்றது பெரியாற்றுத் தேசியப் பூங்கா, களக்காடு முண்டந்துறை புலிகள் காப்பகம் # நீலகிரி உயிர்க்கோளக் காப்பகம், பந்திப்பூர் தேசியப் பூங்கா, நாகர்ஹோளே தேசிய பூங்கா, அமைதிப்பள்ளத்தாக்கு தேசியப் பூங்கா, வயநாடு வனவிலங்கு காப்பகம் மற்றும் சத்தியமங்கலம் வனவிலங்கு உய்வகம் மற்றும் புலிகள் காப்பகம், எரவிகுளம் தேசிய பூங்கா, சின்னார் கானுயிர்க் காப்பகம், பரம்பிக்குளம் வனவிலங்கு சரணாலயம், இந்திரா காந்தி வனவிலங்கு உய்வகம் மற்றும் தேசியப்பூங்கா ஆகும். பறவையினங்களை காப்பதற்கு வேடந்தாங்கல், ரங்கன்திட்டு பறவைகள் காப்பகம், குமரகம் பறவைகள் சரணாலயம், பழவேற்காடு ஏரி, பிச்சாவரம், வேம்பநாட்டு ஏரி, அஷ்டமுடி ஏரிகள் உள்ளது.\n\n"}
{"id": "457415", "url": "https://ta.wikipedia.org/wiki?curid=457415", "title": "டார்ஜீலிங் தேயிலை", "text": "டார்ஜீலிங் தேயிலை\n\nடார்ஜிலிங் தேநீர் என்பது இந்தியாவின் மேற்கு வங்காளத்தின் கலிம்பொங் மாவட்டமான டார்ஜிலிங் மாவட்டத்தில் வளர்க்கப்படும் ஒரு தேயிலை வகை ஆகும், இது பரவலாக ஏற்றுமதி செய்யப்பட்டு உலகமெங்கும் அறியப்படுகிறது. இது கருப்புத் தேயிலை, பச்சைத் தேயிலை, வெள்ளைத் தேயிலை மற்றும் ஊலாங் தேயிலை எனப் பதப்படுத்தப்படுகிறது. பதமாகக் காய்ச்சும்போது, மெல்லிய வெளிர் நிறத்தையும் ஒருவித மலர் நறுமணத்தையும் அளிக்கிறது. துவர்ப்புடன் கூடிய டாணினின் பண்பும் கஸ்தூரி போன்ற நறுமணமும் இதனை தனித்துவத்துடன் அடையாளம் காட்டுகிறது. \n\nபெரும்பாலான இந்திய தேயிலைகளைப் போலல்லாமல், டார்ஜிலிங் தேநீர் பொதுவாக சிறிய இலைகள் கொண்ட சீன வகை \"காமெலியா சினென்சிஸ்\" வாரிலிருந்து தயாரிக்கப்படுகிறது. \"சினென்சிசானது\" பெரிய இலைகள் கொண்ட அசாம் தேயிலைச் செடிக்குப் பதிலாக ( \"சி. சினென்சிஸ்\" வர். \"அசாமிகா\" ). பாரம்பரியமாகப் பயன்படுத்தப்படுகிறது, டார்ஜிலிங் தேநீர் கருப்பு தேநீராகவும் தயாரிக்கப்படுகிறது; இருப்பினும், டார்ஜிலிங் தேயிலையானது ஊலாங் மற்றும் பசும் தேநீருக்காக பொதுவாக உற்பத்தி செய்யப்படுகின்றன இதன் தனித்துவம் காரணமாக இதனை நாம் எளிதாக அடையாளம் காணலாம். மேலும் பெருகிவரும் பல தோட்டங்களும் வெள்ளைத் தேயிலைகளை உற்பத்தி செய்கின்றன. 2003 ஆம் ஆண்டில் பொருட்களின் புவிக்குறியீட்டு எண் (பதிவு மற்றும் பாதுகாப்பு சட்டம், 1999) இயற்றப்பட்ட பின்னர், டார்ஜிலிங் தேநீர் 2004-05 ஆம் ஆண்டில் இந்திய காப்புரிமை அலுவலகம் மூலம் புவியியல் அடையாளம் பெற்ற முதல் இந்திய தயாரிப்பு ஆனது. \nSection::::வரலாறு.\nஇந்திய மாவட்டமான டார்ஜிலிங்கில் தேயிலை நடவு 1841 ஆம் ஆண்டில் இந்திய மருத்துவ சேவையின் சிவில் அறுவை சிகிச்சை நிபுணரான ஆர்க்கிபால்ட் காம்ப்பெல் அவர்களால் தொடங்கப்பட்டது. காம்ப்பெல் 1839 இல் நேபாளத்தின் காத்மாண்டுவில் இருந்து டார்ஜிலிங் பகுதிக்குக் கண்காணிப்பாளராக மாற்றப்பட்டார். 1841 இல், சீன தேயிலைச் செடிகளின் \"(கேமில்லியா சினென்சிஸ்)\" விதைகளைக் சீனாவின் குமோவான் இராச்சியத்தில் இருந்து கொண்டு வந்தார். அதைக் கொண்டு டார்ஜீலிங்கில் தேயிலைப் பயிர் செய்யும் சோதனை செய்யப்பட்டது. பிரிட்டிஷ் அரசாங்கம் அந்த காலகட்டத்தில் (1847) தேநீர்ப் பண்ணைகளை நிறுவியது அதன்பின் 1850 களில் தேயிலை வணிக வளர்ச்சி தொடங்கியது. 1856 ஆம் ஆண்டில், அலுபாரி தேயிலைத் தோட்டம் குர்சியோங் மற்றும் டார்ஜிலிங் தேயிலை நிறுவனத்தால் திறக்கப்பட்டது, அதைத் தொடர்ந்து மற்றவர்களும் தேயிலைப் பயிர் செய்வதைப் பின்பற்றினர். \n\nSection::::நிலை.\nஇந்தியத் தேயிலை வாரியத்தின் கூற்றுப்படி, \"டார்ஜிலிங் தேநீர்\" என்பது சதர் துணைப்பிரிவின் மலைப்பாங்கான பகுதிகளில் தேயிலை தோட்டங்களில் பயிரிடப்பட்ட, வளர்க்கப்பட்ட, உற்பத்தி செய்யப்பட்ட, தயாரிக்கப்பட்ட மற்றும் பதப்படுத்தப்பட்ட தேயிலைகளை மட்டுமே குறிக்க முடியும் \n\nகலிம்பொங் மாவட்டத்தின் மலைப்பாங்கான பகுதிகள் சமபியோங் தேயிலைத் தோட்டம், அம்பியோக் தேயிலைத் தோட்டம், மிஷன் ஹில் தேயிலைத் தோட்டம் மற்றும் குமாய் தேயிலைத் தோட்டம், குர்சியோங் உட்பிரிவு ஆகியவை உள்ளடக்கியது \n\nபுதிய சும்தா தேயிலைத் தோட்டம், சிமுல்பரி மற்றும் மரியன்பரி தேயிலைத் தோட்டம் குர்சியோங் துணைப்பிரிவில் உள்ள குர்சியோங் காவல் நிலையத்தின் 20, 21, 23, 24, 29, 31 மற்றும் 33 ஆகிய அதிகார வரம்பு பட்டியலில் உள்ள பகுதிகளையும் சிலிகுரி உட்பிரிவுகளில் விளையும் தேயிலைகள் இப்பட்டியலில் சேராது. \n\nஇந்தியாவின் மேற்கு வங்காள மாநிலத்தில் உள்ள டார்ஜிலிங் மாவட்டத்தின் 4000 அடிவரை உயர்ந்துள்ள அழகிய செங்குத்தான மலைச்சரிவுகளில் இத்தேயிலை வளர்க்கபடுகிறது.  (ca. 1200   மீ). இந்த பகுதியில் தேயிலை வளர்க்கப்பட்டு பதப்படுத்தப்படும் தேயிலையானது ஒரு தனித்துவமான, இயற்கையாகவே நறுமணத்தையும் சுவையையும் கொண்டுள்ளது, மெல்லிய தேயிலையுடன் காய்ச்சக் கூடிய தேநீரானது ஒரு தனித்துவமான மணம் கொண்டது. \n\nகலப்படம் மற்றும் பொய்மைப்படுத்தல் என்பது உலகளாவிய தேயிலை வர்த்தகத்தில் கடுமையான பிரச்சினைகள் ஆகும். 2004 ஆம் ஆண்டு நிலவரப்படி, ஒவ்வொரு ஆண்டும் உலகளவில் விற்கப்படும் டார்ஜீலிங் தேயிலை அளவு 40,000 டன்களை விட அதிகமாக உள்ளது, அதே நேரத்தில் டார்ஜிலிங்கின் வருடாந்திர தேயிலை உற்பத்தி உள்ளூர் நுகர்வு உட்பட 10,000 டன் மட்டுமே என மதிப்பிடப்பட்டுள்ளது , இந்தியத் தேயிலை வாரியமானது டார்ஜீலிங் தேயிலைக்கான நிர்வாகம், தரச்சான்று மற்றும் அடையாளச் சின்னங்களை வழங்குகிறது., இந்திய தேயிலை வாரியத்தின் இந்தப் பணியானது ஐரோப்பிய ஒன்றியத்தின் பாலடைக்கட்டிகளுக்கான புவியியல் அடையாளத்தைப் பாதுகாக்கும் பணிக்கு ஒப்பானதாகும். இந்தியத் தேயிலை வாரியத்தின் கூற்றுப்படி, டார்ஜிலிங் தேயிலை உலகில் வேறு எங்கும் வளர்க்கவோ உற்பத்தி செய்யவோ முடியாது, இது ஷாம்பெயின் மற்றும் ஜமான் ஐபெரிக்கோ ஹாம் ஆகியவற்றுக்கான ஐரோப்பிய ஒன்றிய பாதுகாப்புகளைப் போன்ற ஒரு கட்டுப்பாட்டுச் செயலாகும். \n"}
{"id": "457417", "url": "https://ta.wikipedia.org/wiki?curid=457417", "title": "பூவல்", "text": "பூவல்\n\nஆற்றங்கரைகள், நீரோடைகள் என்பனவற்றுக்கு அருகில் குழியை ஏற்படுத்தி தெளிந்த நீரைப் பெறும் சிறு குழியே பூவல் என அழைக்கப்படுகின்றது.\n\nநீரின் ஓட்டம், கூடுதலாக மனிதர்கள் மற்றும் விலங்குகளின் பாவனையால் குறித்த ஆறு, ஓடை நீர் கலங்கல் தன்மை, சேர், சகதி, உக்கல், அடையல்களுடன் காணப்படும். அவ்வாறான நேரத்தில் தெளிந்த நீரை இவற்றில் இருந்து பெற முடியாமல் இருக்கும். எனவே இப்புகுதிகளில் ஒரு இயற்கையான மற்றும் எளிமையான வடிகட்டல் முறைமூலம் தெளிந்த நீரைப் பெறும் முறையே பூவல் என அழைக்கப்படுகின்றது.\n\nமணற்பாங்காக இருக்கும் ஆற்றங்கரைகளில் நீரோடும் கரையில் இருந்து சில அடிகள் இடைவெளியில் கையினால் அல்லது சிறிய தடிகள் கொண்டு நிலத்தை அகழ நீர் ஊறும்.  இதை தேவைக்கு ஏற்ப ஆழ அகலப்படுத்திக் கொள்ளலாம்; நீர் தொடர்ச்சியாக ஊறுவதனாலும் குறித்த மண் இறுக்கமற்ற மணல் மண்ணாக இருப்பதனாலும் விரைவில் தூர்ந்து மண்ணால் நிறைந்துவிடும். \n\nஎனவே அகலும் பூவல் குறித்த நாட்களேனும் பாவனையில் இருக்க ஆற்றங்கரைகளில் காணப்படும் சிறு கற்களை அடுக்கி விரைவில் இடிந்துவிடாமல் பாதுகாக்கப்படுகின்றது.  \n\nகுறிப்பாக இலங்கையில் கதிர்காம பாதயாத்திரை செல்லும் யாத்திரிகர்கள் இந்தவகையான பூவல்களை அமைத்தே தமக்குத் தேவையான குடிநீர் மற்றும் சமயல் தேவைகளுக்கும் நீரைப் பெற்றுக் கொள்கின்றனர்.\n"}
{"id": "457422", "url": "https://ta.wikipedia.org/wiki?curid=457422", "title": "செங்குருந்து", "text": "செங்குருந்து\n\nசெங்குருந்து ஒரு மூலிகைத் தாவரமாகும். இதன் தாவரவியல் பெயர் பிகோனியா மலபாரிகா (\"Begonia malabarica\") ஆகும். இது பிகோனியேசி (\"Begoniaceae\") தாவரக் குடும்பத்தைச் சேர்ந்தது. இது தமிழில் செந்தண்டு என்றும் அழைக்கப்படுகிறது. இது பூக்கும் தாவரமாகும். ஒன்று முதல் இரண்டடி உயரம் மட்டுமே வளரக்கூடியது. இதன் பூக்கள் ரோஸ் முதல் வெளிறிய வெள்ளை நிறத்தில் இருக்கும்.\n"}
{"id": "457429", "url": "https://ta.wikipedia.org/wiki?curid=457429", "title": "ஸ்ருதி ராஜ்", "text": "ஸ்ருதி ராஜ்\n\nஸ்ருதி ராஜ் என்பவர் தென் இந்தியா மொழிகளான தமிழ், மலையாளம் மற்றும் தெலுங்கு மொழித் தொலைக்காட்சி தொடர்களிலும் திரைப்படங்களிலும் நடிக்கும் நடிகை ஆவார். இவர் 1995ஆம் ஆண்டு முதல் மாண்புமிகு மாணவன் (1996), இனி எல்லாம் சுகமே (1998), காதல்.காம் (2004), ஜெர்ரி (2005) போன்ற திரைப்படங்களிலும் மற்றும் தென்றல் (2009-2015), ஆபீஸ் (2013-2015), அன்னக்கொடியும் ஐந்து பெண்களும் (2015-2016) போன்ற தொலைக்காட்சி தொடர்களிலும் நடித்ததன் மூலம் மிகவும் பிரபலமான நடிகை ஆனார்.\n\nSection::::தொழில்.\nSection::::திரைப்படத் துறை.\nஇவர் 1995ஆம் ஆண்டு வெளியான அக்ராஜன் என்ற மலையாளத் திரைப்படத்தில் \"ஜான்சி\" என்ற துணைக்கதாபாத்திரம் மூலம் நடிப்புத்துறைக்கு அறிமுகமானார். இதை தொடர்ந்து 1996ஆம் ஆண்டு தமிழ் நடிகர் விஜய் நடித்த மாண்புமிகு மாணவன் என்ற திரைப்படத்தில் \"பிரியா\" என்ற கதாபாத்திரத்தில் நடித்தார். இது இவரின் முதல் தமிழ் மொழித் திரைப்படமாகும். 1998ஆம் ஆண்டு நடிகர் அப்பாஸ் மற்றும் சங்கவி நடித்த இனி எல்லாம் சுகமே என்ற திரைப்படத்தில் இரண்டாவது கதாநாயகியாக \"நிர்மலா\" என்ற கதாபாத்திரத்தில் நடித்துள்ளார். இதே ஆண்டில் அந்தமான் என்ற கன்னடமொழித் திரைப்படத்தில் சிவ ராஜ்குமாருக்கு ஜோடியாக \"மோனிஷா\" என்ற கதாபாத்திரத்தின் மூலம் கன்னடத்திரைப்படத் துறையில் அறிமுகமானார். முன்னாள் மலையாளத்து திரைப்பட நகைச்சுவை நடிகையான \"ஸ்ரீலதா\" மூலம் இயக்குனர் ஜி.ஜோர்ஜ் இயக்கிய மம்மூட்டி மற்றும் குஷ்பூ இணைத்து நடித்த எலவம்கோடு தேசம் என்ற மலையாளத் திரைப்படத்தில் ஒரு இளம் பெண்ணான நந்தினி என்ற கதாபத்திரத்தில் நடித்தார். \n\nஇவர் தனது பள்ளிப்படிப்பை முடித்தது 1999ஆம் ஆண்டு இவரது அடுத்த மலையாளத்திரைப்படமான உதயபுரம் சுல்தான் என்ற திரைப்படத்தில் நடிகர் திலீப் மற்றும் பிரீத்தா விஜயகுமாருடன் இணைத்து நடித்துள்ளார். \n2000ஆம் ஆண்டு இவரது அடுத்த திரைப்படமான இயக்குனர் \"சணல்\" இயக்கிய பிரியம் என்ற திரைபபடத்திலும், வருவாயா மற்றும் தோஸ்த் (2001) என்ற திரைப்படத்திலும் நடித்துள்ளார்.\n\n2001ஆம் ஆண்டு விதேக்கடி மொகுடண்டி என்ற தெலுங்கு மொழித் திரைப்படத்தில் \"சுருதி\" என்ற காதாபாத்திரம் மூலம் தெலுங்கு திரைப்படத் துறையில் அறிமுகமானார் அதை தொடர்ந்து 2002ஆம் ஆண்டு ஓ சைனதானா என்ற திரைபபடத்தில் தெலுங்கு நடிகர் ஸ்ரீகாந்த்துடன் ஜோடியாக \"திவ்யா\" என்ற காதாபாத்திரத்தில் நடித்தார். இதை தொடர்ந்து வார் அண்ட் லவ் (2003), காதல்.காம் (2004), மந்திரன் (2005), ஜெர்ரி (2005) மற்றும் இயக்கம் (2008) போன்ற திரைப்படங்களில் நடித்துள்ளார்.\n\nSection::::சின்னத்திரை.\nஇவர் சன் தொலைக்காட்சியில் ஒளிபரப்பான கோலங்கள் என்ற தொடரில் \"பிரபா\" என்ற கதாபாத்திரத்தில் நடித்தார் அதை தொடர்ந்து 2009ஆம் ஆண்டு முதல் 2015ஆம் ஆண்டு வரை அதே அலைவரிசையில் கோலங்கள் தொடர் ஒளிபரப்பான நேரத்தில் தென்றல் என்ற தொடரில் \"துளசி\" என்ற முதன்மை காதாபாத்திரத்தில் நடித்தார். அவருடன் சேர்ந்து தீபக் டிங்கர், ஹேமலதா, சுபாலேகா சுதாகர், நீலிமா ராணி போன்ற பல நடிகர்களுடன் இணைந்து நடித்துள்ளார் இந்த தொடர் தமிழர்கள் மத்தியில் மிகப்பெரிய வெற்றி அடைந்தது. இந்த தொடரில் நடித்ததற்காக 2012ஆம் ஆண்டு சன் குடும்பம் விருதுகள் வழங்கிய சிறந்த ஜோடிகள் விருதும் மற்றும் 2014ஆம் ஆண்டு வழங்கிய சிறந்த நடிகை, தேவதைகள் விருது மற்றும் சிறந்த ஜோடி போன்ற விருதுகளை வென்றார். இந்த தொடரின் மூலம் இவர் மிகவும் பிரபலமான தொலைக்காட்சி நடிகை ஆனார். இந்த தொடரின் தெலுங்கு பதிப்பில் இவரே கதாநாயகியாக நடித்தார் இந்த தொடர் ஜெமினி தொலைக்காட்சியில் ஒளிப்பரப்பானது. இந்த தொடர் தமிழில் வெற்றி பெற்ற அளவு தெலுங்கில் வெற்றிபெறமுடியவில்லை இதனால் இந்த தொடர் பாதியில் நிறுத்தப்பட்டு என்பது குறிப்பிடத்தக்கது. மற்றும் இது கன்னடம் மற்றும் மலையாளம் போன்ற மொழிகளில் மறு தயாரிப்பு செய்து ஒளிபரப்பானது என்பது குறிப்பிடத்தக்கது.\n\n2013ஆம் ஆண்டு விஜய் தொலைக்காட்சியில் ஒளிபரப்பான பணி மற்றும் காதல் சார்ந்த தொடரான ஆபீஸ் என்ற தொடரில் ராஜலட்சுமி என்ற கதாபாத்திரத்தில் கார்த்திக்கு ஜோடியாக நடித்தார். இந்த தொடர் இளைஞர்கள் மத்தியில் மிகப்பெரிய வெற்றி பெற்றது. இந்த தொடரின் 2ஆம் பாகம் 2013ஆம் ஆண்டு முதல் 2015ஆம் ஆண்டு வரை ஒளிபரப்பானது. இதை தொடர்ந்து ஜீ தமிழ் தொலைக்காட்சியில் அன்னக்கொடியும் ஐந்து பெண்களும் (2015-2016) என்ற தொடரில் கௌரி என்ற காதாபாத்திரத்திலும் அபூர்வ ராகங்கள் (2015-2018) என்ற தொடரில் \"பவித்ரா\" என்ற காதாபாத்திரத்திலும் நடித்துள்ளார்.\n\n2018ஆம் ஆண்டு முதல் அழகு என்ற தொடரில் ரேவதி, தலைவாசல் விஜய், காயத்ரி ஜெயராமன், பூவிலங்கு மோகன் போன்ற பல முன்னணி நடிகர்களுடன் \"சுதா\" என்ற கதாபாத்திரத்தில் நடித்துள்ளார். இந்த தொடர் சன் தொலைக்காட்சியில் ஒளிபரப்பாகிறது.\n"}
{"id": "457436", "url": "https://ta.wikipedia.org/wiki?curid=457436", "title": "நிக்கல்(II) சல்பேட்டு", "text": "நிக்கல்(II) சல்பேட்டு\n\nநிக்கல்(II) சல்பேட்டு(Nickel(II) sulfate), அல்லது நிக்கல் சல்பேட்டு, என்பது NiSO(HO) என்ற மூலக்கூற்று வாய்ப்பாட்டை உடைய கனிமச் சேர்மம் ஆகும். இது அதிக கரைதிறன் கொண்ட நீல நிற உப்பாகும். இது மின்முலாம் பூசுவதற்குத் தேவைப்படும் Ni அயனிக்கான பொதுவான மூலமாகும்.\n\n2005 ஆம் ஆண்டில் தோராயமாக 40,000 டன் நிக்கல் சல்பேட்டு உற்பத்தி செய்யப்பட்டது. இது முக்கியமாக நிக்கல் முலாம் பூசுதலில் அதிகமாகப் பயன்படுத்தப்படுகிறது.\n\n2005–06 ஆம் ஆண்டில் திட்டுச்சோதனையில நிக்கல் சல்பேட்டானது முதன்மையான ஒவ்வாமையூக்கியாக இருந்தது.\n\nSection::::அமைப்பு.\nநிக்கல்(II) அயனியைக் கொண்ட உப்புகள் குறைந்தபட்சம் ஏழு அறியப்பட்டுள்ளன. இந்த படிக வடிவுடைய உப்புகள் அவற்றின் நீரேற்றம் அடையும் தன்மையில் வேறுபாடு உடையனவாக இருக்கின்றன.\n\nபொதுவான நான்முகி அமைப்பினைக் கொண்ட எக்சாஐதரேட்டானது 30.7 மற்றும் 53.8 °செல்சியசுக்கு இடைப்பட்ட வெப்பநிலையில் உப்பின் நீர்க்கரைசலில் இருந்து படிகமாகிறது. இந்த வெப்பநிலைக்குக் கீழாக ஒரு எப்டாஐதரேட்டுப் படிகமும், இந்த வெப்பநிலைக்கு மேலாக ஒரு செஞ்சாய்சதுர எப்டாஐதரேட்டும் படிகமாகின்றன. நீரற்ற மஞ்சள் நிறச் சேர்மமானது, NiSO, அதிக உருகுநிலை கொண்டதாக, ஆய்வகங்களில் அரிதாகக் காணக்கிடைக்கிற ஒன்றாக இருக்கிறது. இந்தச் சேர்மமானது ஐதரேட்டு சேர்மத்தை 330 °செல்சியசு அளவிற்கு மேல் வெப்பப்படுத்துவதால் கிடைக்கப்பெறுகிறது. இச்சேர்மமானது இன்னும் அதிகமான வெப்பநிலையில் நிக்கல் ஆக்சைடாக சிதைவடைகிறது. \n\nஎக்சு கதிர் படிக அமைப்பு ஆய்வியல் அளவீடுகள் NiSO·6HO சேர்மமானது எண்முகி அமைப்பைக் கொண்ட [Ni(HO)] அயனிகளைக் கொண்டுள்ளதைக் காட்டுகிறது. தொடர்ச்சியா, இந்த அயனிகள் சல்பேட்டு அயனிகளுடன் ஐதரசன் பிணைப்பினைக் கொண்டுள்ளன.இந்த உப்பினை நீரில் கரைக்கும் போது [Ni(HO)] என்ற உலோக நீர் அணவைினைக் கொண்டுள்ள கரைசலைத் தருகிறது.\n\nஅனைத்து நிக்கல் சல்பேட்டுகளும் இணைக்காந்தத் தன்மை உடையவையே.\n\nSection::::தயாரிப்பு, பயன்பாடுகள் மற்றும் அணைவு வேதியியல்.\nபொதுவாக, தாமிரத்தைப் பிரித்தெடுக்கும் முறையின் போது கிடைக்கும் ஒரு உப-விளைபொருளாக இந்த உப்பு கிடைக்கிறது. இச்சேர்மம் நிக்கல் உலோகம் அல்லது நிக்கல் ஆக்சைடுகளை கந்தக அமலத்தில் கரைப்பதன் மூலமாகவும் தயாரிக்கப்படுகிறது.\n\nநிக்கல் சல்பேட்டின் நீர்க்கரைசல்கள் சோடியம் கார்பனேட்டுடன் வினைபுரிந்து நிக்கல்(II) கார்பனேட்டு வீழ்படிவைத் தருகிறது. இது நிக்கலை அடிப்படையாகக் கொண்ட வினைவேகமாற்றிகள் மற்றும் நிறமிகள் தயாரிப்பில் முன்னோடிச் சேர்மமாக உள்ளது. \nநிக்கல் சல்பேட்டுகளின் அடர் நீர்க்கரைசலுடன் அம்மோனியம் சல்பேட்டினை சேர்க்கும் போது Ni(NH)(SO)·6HO ஆனது வீழ்படிவாகிறது. இந்த நீல நிறத் திண்மமானது அம்மோனியம் இரும்பு(II) சல்பேட்டு, Fe(NH)(SO)·6HO ஐ ஒத்ததாகும்.\n\nநிக்கல் சல்பேட்டானது ஆய்வகத்தில் பயன்படுத்தப்படுகிறது.பாலிஇஸ்டிடின் குறியீட்டில் இச்சேர்மத்தின் தம்பங்கள் உயிர்வேதியியல் மற்றும் மூலக்கூற்று உயிரியல் சோதனைகளில் பயன்படுகிறது. இத்தம்பங்களில் நிக்கல் சல்பேட்டானது மறுஉருவாக்கம் செய்யப்படுகிறது. Aqueous solutions of NiSO·6HO அல்லது ஒத்த ஐதரேட்டுகளின் நீர்க்கரைசல்கள் அம்மோனியாவுடன் வினைபுரிந்து [Ni(NH)]SO ஐத் தருகிறது. மேலும் எதிலீன் டைஅமீனுடன் வினைபுரிந்து [Ni(HNCHCHNH)]SO ஐத் தருகிறது. இவ்வாறு கிடைக்கப்பட்ட சேர்மமானது ஐதரேட்டுகளை உருவாக்கும் தன்மையற்ற காரணத்தால், எப்போதாவது,காந்த ஏற்புத்திறன் அளவீடுகளில் அளவிடு பொருளாகப் பயன்படுகிறது.\n\nSection::::இயற்கையில் கிடைக்கும் விதம்.\nநிக்கல் சல்பேட்டானது அரிதாகக் கிடைக்கும் கனிமமான ரெட்ஜெர்சைட்டில் (எக்சாஐதரேட்டு) காணப்படுகிறது. இரண்டாவது எக்சாஐதரேட்டானது, (Ni,Mg,Fe)SO·6HO, நிக்கல் எக்சாஐதரேட்டு என அழைக்கப்படுகிறது. எப்டாஐதரேட்டானது ஒப்பீட்டளவில் காற்றில் நிலைத்தன்மை கொண்டிராது. இது மோரெனோசைட்டாகக் கிடைக்கிறது. ஒற்றை ஐதரேட்டான அரிய வகைக் கனிமமனா ட்வார்நிகைட்டில் (Ni,Fe)SO·HO காணப்படுகிறது.\n"}
{"id": "457453", "url": "https://ta.wikipedia.org/wiki?curid=457453", "title": "அர்ஜுன் ரெட்டி", "text": "அர்ஜுன் ரெட்டி\n\nஅர்ஜுன் ரெட்டி 2017 ஆம் ஆண்டு தெலுங்கு மொழியில் வெளிவந்த இந்தியத் திரைப்படமாகும். இது காதல் திரைப்பட வகையைச் சார்ந்தது. இத் திரைப்படத்தை சந்தீப் வாங்கா எழுதி, இயக்கியுள்ளார். அவரது சகோதரர் பிரனய் ரெட்டி வாங்காவின் நிறுவனமான பத்ரகாளி பிக்சர்ஸ் படத்தை தயாரித்துள்ளது. இத்திரைப்படத்தில் விஜய் தேவரகொண்டா மற்றும் ஷாலினி பாண்டே முக்கிய வேடங்களில் நடித்துள்ளனர். மேலும் ராகுல் ராமகிருஷ்ணா, ஜியா சர்மா, சஞ்சய் ஸ்வரூப், கோபிநாத் பட், கமல் காமராஜு மற்றும் காஞ்சனா ஆகியோர் துணை வேடங்களில் நடித்துள்ளனர். இது கோப மேலாண்மை சிக்கல்களைக் கொண்ட குடிகார அறுவை சிகிச்சை நிபுணரான அர்ஜுன் ரெட்டி தேஷ்முக்கை (தேவரகொண்டா) பற்றிய கதையாகும். அர்ஜுன் தனது காதலி ப்ரீத்தி ஷெட்டி (பாண்டே) திருமணத்திற்குப் பிறகு தன்னைத் தானே அழிவு பாதைக்கு அழைத்துச் செல்கிறான். இத்திரைப்படம் அர்ஜுனின் வீழ்ச்சி மற்றும் அடுத்தடுத்த எழுச்சி ஆகியவற்றை மையமாகக் கொண்டு நகர்கிறது.\n\nஅர்ஜுன் ரெட்டி திரைப்படத்தின் கதை பிசியோதெரபி மாணவராக இருந்த வாங்காவின் வாழ்க்கையில் ஓரளவு ஈர்க்கப்பட்டு உருவாக்கப்பட்டது ஆகும். இயக்குநர் இரண்டு வருடங்கள் இத்திரைப்படத்தின் கதையில் பணிபுரிந்துள்ளார். அதன் பிறகு திரைப்படத்தை எடுப்பதற்காக \nநான்கு முதல் ஐந்து ஆண்டுகள் ஆனது. முதன்மையாக இத்திரைப்படத்திற்கான புகைப்படங்கள் எடுக்கும் பணி 20 ஜூன் 2016 அன்று ஹைதராபாத்தில் தொடங்கியது. மொத்த திரைப்படமும் எடுக்க 86 வேலை நாட்கள் ஆனது. ஹைதராபாத் மட்டுமல்லாது இத்திரைப்படத்தின் படப்பிடிப்பு இந்தியாவில் மங்களூர், டெஹ்ராடூன் மற்றும் புது தில்லியிலும், வெளிநாட்டு படப்பிடிப்பு இத்தாலியிலும் நடைபெற்றது. இத்திரைப்படத்திற்கு ராதன் மற்றும் ஹர்ஷ்வர்தன் ராமேஸ்வர் முறையே பாடல்கள் மற்றும் பின்னனி இசை அமைத்துள்ளனர். ராஜ் தோட்டா புகைப்படக்கலை இயக்குநராகவும், சஷாங்க் மாலி படத்தின் தொகுப்பாளராகவும் பணியாற்றியுள்ளனர்.\n\nஇத்திரைப்படம் 40—51.5 மில்லியன் செலவில் தயாரிக்கப்பட்டது. இப்படம் இந்தியாவின் மத்திய திரைப்பட சான்றிதழ் குழுவிலிருந்து 'ஏ' (வயது வந்தோர் மட்டும் பார்க்கலாம்) சான்றிதழைப் பெற்ற பின்னர் 25 ஆகஸ்ட் 2017 அன்று உலகளவில் வெளியிடப்பட்டது. வெளியீட்டிற்குப் பிறகு இப்படம் அதன் இயக்கம், எழுத்து, ஒளிப்பதிவு மற்றும் நடிகர்களின் நடிப்பிற்கு நேர்மறையான விமர்சனங்களைப் பெற்றது. இளைஞர்களிடையே போதைப்பொருள் பழக்கங்களை ஊக்குவிப்பதாகவும், காதல் காட்சிகளுக்காகவும் எதிர்மறையான விமர்சனங்களை இத்திரைப்படம் பெற்றது. எதிர்மறையான விமர்சனங்கள் பெற்ற போதும் படம் வசூல் சாதனைப்படைத்தது. உலகளவில் 510 மில்லியன் இந்திய ரூபாயை வசூலித்தது. அதில் விநியோகஸ்தர்களின் பங்கு 260 மில்லியன் இந்திய ரூபாய். படம் 65 வது தென்னக பிலிம்பேர் விருதுகள் விழாவில் ஆறு பிரிவுகளின் கீழ் பரிந்துரைகளைப் பெற்றது. இதில் சிறந்த தெலுங்குத் திரைப்படம், சந்தீப் வாங்காவுக்கான சிறந்த தெலுங்கு இயக்குனர் மற்றும் தேவரகொண்டாவுக்கான சிறந்த தெலுங்கு நடிகர் ஆகியவை அடங்கும். இது இந்தியில் கபீர் சிங் (2019) என மறு ஆக்கம் செய்யப்பட்டது. தமிழில் ஆதித்யா வர்மா என மறு ஆக்கம் செய்யப்படுகிறது.\n\n\nSection::::மறு ஆக்கம்.\nஅர்ஜுன் ரெட்டி திரைப்படத்தை இந்தி மொழியில் வங்கா \"கபீர் சிங்\" எனும் பெயரில் மறு ஆக்கம் செய்துள்ளார். இத்திரைப்படம் 21 ஜூன், 2019 அன்று வெளியிடப்பட்டது. இந்தப் படத்தை தமிழில் வங்காவின் முன்னாள் உதவியாளர் கிரீசாயா \"ஆதித்யா வர்மா\" எனும் பெயரில் மறு ஆக்கம் செய்கிறார். ஜூன் 2019 இல் தயாரிப்பாளர் எஸ்.நாராயண் இத்திரைப்படத்தின் கன்னட மறு ஆக்க உரிமையை வாங்கினார்.\n"}
{"id": "457455", "url": "https://ta.wikipedia.org/wiki?curid=457455", "title": "மைக்கல் ஒன்டாட்சே", "text": "மைக்கல் ஒன்டாட்சே\n\nபிலிப் மைக்கேல் ஒண்டாச்சி (\"Philip Michael Ondaatje\", பிறப்பு: 12 செப்டம்பர் 1943) என்பவர் இலங்கையில் பிறந்த கனடிய கவிஞர், புனைகதை எழுத்தாளர், கட்டுரையாளர், நாவலாசிரியர், பதிப்பாசிரியர்  மற்றும் திரைப்படத் தயாரிப்பாளர் ஆவார். கில்லர் பரிசு, கவர்னர் ஜெனரல் விருது, புக்கர் பரிசு மற்றும் பிரிக்ஸ் மெடிஸ் எட்ரேஞ்சர் போன்ற பல இலக்கிய விருதுகளைப் பெற்றவர். ஓர்டர் ஒப் கனடா அதிகாரியாகவும் உள்ளார். மேலும் கனடாவின் புகழ்பெற்ற எழுத்தாளர்களில் ஒருவர் ஆவார்.\n\nஒன்டாட்சேயின் இலக்கிய வாழ்க்கை 1967 ஆம் ஆண்டில் தி டெய்ன்டி மான்ஸ்டர்ஸில் வெளியிடப்பட்ட கவிதையின் மூலம் ஆரம்பமாகியது. பின்னர் 1970 ஆம் ஆண்டில் \"தி கலெக்டட் வொர்க்ஸ் ஆப் பில்லி தி கிட்\" என்ற அவரது படைப்பு விமர்சன ரீதியாக பாராட்டப்பட்டது. தேசிய மற்றும் சர்வதேச அளவில் வெற்றிகரமான \"தி இங்லீஷ் பேஷண்ட்\" (1992) என்ற புதினத்திற்காக  2018 ஆம் ஆண்டில் கோல்டன் மேன் புக்கர் பரிசை வென்றார். 1996 ஆம் ஆண்டில் இந்த புதினத்தை தழுவி  திரைப்படம் எடுக்கப்பட்டது. \n\nSection::::ஆரம்பகால வாழ்க்கையும் கல்வியும்.\nஒன்டாட்சே இலங்கையில் கொழும்பில் பிறந்தார். இவர் டச்சு மற்றும் சிங்கள வம்சாவளியை சேர்ந்தவர்.இவர் குழந்தையாக இருக்கும் போது அவரது பெற்றோர் பிரிந்தனர். 1954 ஆம் ஆண்டில் இங்கிலாந்தில் தனது தாயுடன் சேரும் வரை உறவினர்களுடன் வாழ்ந்தார். இங்கிலாந்திற்கு செல்லும் முன் கொழும்பு மவுண்ட் லெவனியாவில் உள்ள எஸ். தோமஸ் கல்லூரியில் கல்வி கற்றார். பின்னர் இங்கிலாந்தில் இடை நிலைக் கல்வியை துல்விச் கல்லூரியில் பயின்றார். 1962 இல் கியூபெக்கிலுள்ள மாண்ட்ரீலுக்கு குடிபெயர்ந்தார். கனடாவிற்கு குடிபெயர்ந்த பின்னர் கியூபெக் லெனாக்ஸ்வில்லில் உள்ள பிஷப் பல்கலைகழகத்தில் மூன்று ஆண்டுகள் படித்தார் இறுதி ஆண்டை டொரண்டோ பல்கலைகழகத்தில் பயின்றார். 1965 ஆம் ஆண்டு டொரண்டோ பல்கலைகழகத்தில் இளங்கலைப் பட்டம் பெற்றார். 1967 ஆம் ஆண்டில் ஒன்ராறியோ கிங்ஸடன் குயின்ஸ் பல்கலைக்கழகத்தில்  முதுகலைப் பட்டத்தைப் பெற்றார்.\n\nஒன்டாசே படிப்பை நிறைவு செய்த பின் லண்டனில் உள்ள மேற்கு ஒன்ராறியோ பல்கலைக்கழகத்தில் ஆங்கில் கற்பித்தார். 1971 ஆம் ஆண்டில் மேற்கு ஒன்ராறியோவில் இருந்து விலகி யார்க் பல்கலைக்கழகத்தின் க்ளென்டன் கல்லூரியில் ஆங்கில இலக்கியம் கற்பித்தார்.\n\nSection::::பணி.\nஒன்டாட்சேயின் படைப்புகளில் புனைகதை, சுயசரிதை, கவிதை மற்றும் திரைப்படம் என்பன அடங்கும். இவர் 13 கவிதை புத்தகங்களை வெளியிட்டுள்ளார்.  \"தி கலெக்டட் வொர்க்ஸ் ஆஃப் பில்லி தி கிட் , தேர் இஸ் எ ட்ரிக் வித் அ நைப்\" ஆகிய படைப்புகளுக்காக கவர்னர் ஜெனரல் விருதையும், 2000 ஆம் ஆண்டு அனில்ஸ் கோஸ்ட் என்ற படைப்புக்காக கில்லர் பரிசு, பிரிக்ஸ் மெடிசிஸ், கிரியாமா பசிபிக் ரிம் புத்தக பரிசு என்பவற்றை வென்றார். ஐரிஷ் டைம்ஸ் சர்வதேச புனைகதை பரிசு மற்றும் கனடாவின் கவர்னர் ஜெனரல் விருதையும் வென்றார். இவரின் \"இங்கிலிஷ் பேஷண்ட்\" (1992)என்ற புதினம் புக்கர் பரிசு, கனடா ஆஸ்திரேலியா பரிசு, கவர்னர் ஜெனரல் விருது ஆகியவற்றை பெற்றுக் கொண்டார். மேலும் இந்த புதினம் திரைப்படமாக மாற்றப்பட்டதுடன் சிறந்த திரைப்படத்திற்கான அகாடமி விருதையும், பல பிற விருதுகளையும் வென்றது.1987 ஆம் ஆண்டில் வெளியிடப்பட்ட டொரொண்டோவில் ஆரம்பகாலத்தில் குடியேறியவர்களைப் பற்றிய புதினமாகிய \"இன் ஸ்கின் ஒப் அ லயன்\" 1988 ஆம் ஆண்டின் சிட்டி ஆப் டொரண்டோ புத்தக விருதை வென்றது. \n\n1976 ஆம் ஆண்டு \"கம்மிங் த்ரூ ஸ்லாட்டர்\" என்ற புதினம் புக்ஸ் இன் கனடா பெர்ஸ்ட் நவல் விருதை வென்றது. இலங்கையில்  அவரது குழந்தைப்பருவத்தின்  அரை கற்பனையான நினைவுக் குறிப்புகளை \"ரன்னிங் இன் தி பேமிலி\" என்ற புத்தகமாக வெளியிட்டார். ஒன்டாசேயின்  \"டிவிசாடெரோ\" புதினம் 2007 ஆம் ஆண்டின் கவர்னர் ஜெனரல் விருதை வென்றது. மேலும் 2011 ஆம் ஆண்டில் இந்த புதினத்தை நாடகத்தை உருவாக்க டேனியல் ப்ரூக்ஸுடன் இணைந்து பணியாற்றினார். இவரின் வோர் லைட் என்ற புதினம் 2018 ஆம் ஆண்டின் மேன் புக்கர் பரிசுக்கு பட்டியலிடப்பட்டது.\n\nSection::::மரியாதைகள்.\n1988 ஆம் ஆண்டு சூலை 18 இல் ஆர்டர் ஒப் கனடாவின் அதிகாரியாக நியமிக்கப்பட்டார். 2005 ஆம் ஆண்டில் இலங்கையின் முன்னாள் சனாதிபதி சந்திரிகா குமாரதுங்கவால் இலங்கை ரத்னா விருது வழங்கி கௌரவிக்கப்பட்டார். 2016 ஆம் ஆண்டில் இலங்கையில் கண்டுபிடிக்கப்பட்ட புதிய வகை சிலந்திக்கு பிரிக்னோலியா ஒன்டாட்சே என்ற அவரது பெயர் வைக்கப்பட்டது.\n\n"}
{"id": "457457", "url": "https://ta.wikipedia.org/wiki?curid=457457", "title": "சித்தேரி, துரிஞ்சிகுப்பம்", "text": "சித்தேரி, துரிஞ்சிகுப்பம்\n\nசித்தேரி கிராமம் (Sitheri Village), தமிழ்நாட்டின் திருவண்ணாமலை மாவட்டத்தில் உள்ள போளூர் வட்டாரத்தில் துரிஞ்சிகுப்பம் ஊராட்சிக்குட்பட்டதாக அமைந்துள்ளது. இந்த கிராமம், துரிஞ்சிகுப்பம் ஊராட்சிக்கும், போளூர் சட்டமன்றத் தொகுதிக்கும் மற்றும் ஆரணி மக்களவைத் தொகுதிக்கும் உட்பட்டதாகும். 2011 ஆம் ஆண்டு இந்திய மக்கள் தொகை கணக்கெடுப்பின்படி, மொத்த மக்கள் தொகை 457 ஆகும். இவர்களில் பெண்கள் 223 பேரும் ஆண்கள் 234 பேரும் உள்ளனர். 457 பேர் மக்கள்தொகை கொண்ட சித்தேரி கிராமம், துரிஞ்சிகுப்பம் ஊராட்சியின் 3 வது அதிக மக்கள் தொகை கொண்ட கிராமமாகும்\n\nSection::::அமைவிடம்.\nதிருவண்ணாமலை மாவட்டத்தில் , துரிஞ்சிகுப்பம் ஊராட்சியில், சவ்வாது மலை அடிவாரத்தில் அமைந்துள்ளது இந்த சித்தேரி கிராமம். இந்த கிராமத்திலிருந்து துரிஞ்சிகுப்பம் ஊராட்சிக்கு செல்ல சாலை வசதிகளும் அமைக்கப்பட்டுள்ளது. அதுமட்டுமில்லாமல் ஆரணி மற்றும் போளூருக்கு செல்ல பேருந்து வசதிகள் உள்ளது.\n\nSection::::சிறப்புகள்.\nஇந்த கிராமத்தில் மூன்று புறமும் ஜவ்வாது மலை காடுகளால் சூழப்பட்டுள்ளது. இயற்கை மணம் கொஞ்ச விவசாய நிலங்கள் மூலமும் அமைந்துள்ளது.\n"}
{"id": "457464", "url": "https://ta.wikipedia.org/wiki?curid=457464", "title": "பெரியேரி, துரிஞ்சிகுப்பம்", "text": "பெரியேரி, துரிஞ்சிகுப்பம்\n\nபெரியேரி கிராமம் (Periyeri Village), தமிழ்நாட்டின், திருவண்ணாமலை மாவட்டத்தில் உள்ள போளூர் வட்டாரத்தில் , துரிஞ்சிகுப்பம் ஊராட்சிக்குட்பட்டதாக அமைந்துள்ளது. இந்த கிராமம், துரிஞ்சிகுப்பம் ஊராட்சிக்கும், போளூர் சட்டமன்றத் தொகுதிக்கும் மற்றும் ஆரணி மக்களவைத் தொகுதிக்கும் உட்பட்டதாகும். 2011 ஆம் ஆண்டு இந்திய மக்கள் தொகை கணக்கெடுப்பின்படி, மொத்த மக்கள் தொகை 388 ஆகும். இவர்களில் பெண்கள் 185 பேரும் ஆண்கள் 203 பேரும் உள்ளனர். 457 பேர் மக்கள்தொகை கொண்டது பெரியேரி கிராமம், துரிஞ்சிகுப்பம் ஊராட்சியின் 5 வது அதிக மக்கள் தொகை கொண்ட கிராமமாகும்.\n\nSection::::அமைவிடம்.\nதிருவண்ணாமலை மாவட்டத்தில் , துரிஞ்சிகுப்பம் ஊராட்சியில், சவ்வாது மலை அடிவாரத்தில் அமைந்துள்ளது இந்த பெரியேரி கிராமம். இந்த கிராமத்திலிருந்து துரிஞ்சிகுப்பம் ஊராட்சிக்கு செல்ல சாலை வசதிகளும் அமைக்கப்பட்டுள்ளது. அதுமட்டுமில்லாமல் ஆரணி மற்றும் போளூருக்கு செல்ல பேருந்து வசதிகள் உள்ளது.\n\nSection::::சிறப்புகள்.\nஇந்த கிராமத்தில் மூன்று புறமும் ஜவ்வாது மலை காடுகளால் சூழப்பட்டுள்ளது. இயற்கை மணம் கொஞ்ச விவசாய நிலங்கள் மூலமும் அமைந்துள்ளது.\n"}
{"id": "457470", "url": "https://ta.wikipedia.org/wiki?curid=457470", "title": "சிலுக்குவார்ப்பட்டி சிங்கம்", "text": "சிலுக்குவார்ப்பட்டி சிங்கம்\n\nசிலுக்குவார்ப்பட்டி சிங்கம், இயக்குனர் செல்லா இயக்கி 2018ல் வெளிவந்த இந்திய தமிழ் அதிரடி நகைச்சுவை படம். விஷ்ணு விஷால் ஹீரோவக நடித்து தயாரித்த இப்படத்தில் ரெஜினா கசாண்ட்ராவுடன் இவர் நடித்துள்ளார். இசை அமைப்பாளர் லியோன் ஜேம்ஸ் இப்படத்திற்கு இசை அமைத்துள்ளார்.இப்படம் ரெட் ஜெயண்ட்ஸ் மூவிஸ் நிறுவனத்தால் விநியோகிக்கப்படுகிறது. இது 21 டிசம்பர் 2018 அன்று வெளியிடப்பட்டது. வெளியானதும் இந்த படம் விமர்சகர்களிடமிருந்து கலவையான விமர்சனங்கள் முதல் நேர்மறையான விமர்சனங்களைப் பெற்றது.\nSection::::கதாப்பாத்திரங்கள்.\nவிஷ்ணு விஷால் - சத்தியமூர்த்தி அல்லது சத்தி, சிலுக்குவார்பட்டி காவல் நிலையத்தில் கான்ஸ்டபிள், அவர் துணை ஆய்வாளராக பதவி உயர்வு பெறுகிறார்.\n\nரெஜினா கசாண்ட்ரா - ராஜேஸ்வரி (ராஜி), சத்தியின் காதல் ஆர்வம்\n\nஓவியா - கனகா (நீட்டிக்கப்பட்ட கேமியோ தோற்றம்), மணமகனைக் கடத்திச் செல்ல ஷங்கரை கையாள சக்திக்கு உதவும் ஒரு நடனக் கலைஞர்\n\nபி. ரவிசங்கர் - சைக்கிள் ஷங்கர், சென்னையில் ஒரு பயங்கரமான ரவுடி மற்றும் டான்\n\nஆனந்தராஜ் - \"ஷேர் ஆட்டோ\" சந்திரன். அவர் ஷங்கர், சத்தி, ராஜி, நாராயணனின் ஆட்கள் மற்றும் ஷங்கரின் ஆட்களால் துரத்தப்படும் ஒரு மனிதர்.\n\nயோகி பாபு - டோனி. சங்கரின் வலது கை மனிதன். அவர் நாராயணனைக் கடத்தி லாரியின் பின்புறத்தில் வைத்திருப்பார்.\n\nகருணாகரன் - பி.சி.பாஸ்கர், புதிய கான்ஸ்டபிள்\n\nமன்சூர் அலி கான் - நிலக்கோட்டை நாராயணன்\n\nஆடுகளம் நரேன் - ஆணையர் பன்னீர்செல்வம்\n\nசுவரொட்டி நந்தகுமார் - அமைச்சர் ஆறுமுக பெருமாள்\n\nஜி.மாரிமுத்து - ராமலிங்கம்\n\nசவுண்தரராஜன் - ராஜபாண்டி\n\nவடிவுக்கரசி - சத்தியமூர்த்தியின் பாட்டி\n\nO. A. K. சுந்தர் - கண்காணிப்பாளர் ஏ.ராகவன்\n\n\"பேரழகி\" காயத்ரி ராஜ் - சினேகா\n\nசிங்கமுத்து\n\nலொல்லு சபா மனோகர்\n\nகாதல் சரவணன்\nSection::::தயாரிப்பு.\nசிலுக்குவார்ப்பட்டி சிங்கம் படத்தை விஷ்ணு விஷால் மற்றும் ஆர்யன் ஆகியோர் இணைந்து விஷ்ணு விஷால் ஸ்டுடியோஸ் மற்றும் டர்மரிக் ஆகிய தயாரிப்பு நிறுவனங்களின் பெயரில் தயாரித்தனர். இப்படத்தை ரெட் ஜெயண்ட்ஸ் மூவிஸ் நிறுவனத்தால் விநியோகிக்கப்படுகிறது. இப்படத்தின் படத் தொகுப்பாளர் லிவிங்ஸ்டன் ஆண்டனி ரூபன் ஆவார். இப்படத்தின் ஒளிப்பதிவு ஜே. லக்‌ஷ்மன் செய்துள்ளார்.\n\nSection::::பட வெளியீடு.\nSection::::உரிமங்கள்.\nசிலுக்குவார்ப்பட்டி சிங்கம் படத்தின் செயற்கைக்கோள் உரிமைகள் ஸ்டார் விஜய்க்கு விற்கப்பட்டன. இது 21 டிசம்பர் 2018 அன்று வெளியிடப்பட்டது.\nSection::::விமர்சனங்கள்.\nசிலுக்குவார்ப்பட்டி சிங்கம் திரைப்படம் விமர்சகர்களிடமிருந்து கலவையான விமர்சனங்கள் முதல் நேர்மறையான விமர்சனங்களைப் பெற்றது. டைம்ஸ் ஆப் இந்தியா இப்படத்திற்கு 3/5 மதிப்பென் வழங்கியது. சைஃபி மூவிஸ் 3.5/5 மதிப்பென் வழங்கியது.சைஃபி தனது விமர்சனத்தில் \"நீங்கள் ஒரு நல்ல சிரிப்பைத் தேடுகிறீர்களானால், சிலுக்குவார்பட்டி சிங்கம் உங்களை திருப்திப்படுத்துவது உறுதி\" என்றது. பிஹைண்ட் வுட்ஸ் நிறுவனம் 2.5/5 மதிப்பென் வழங்கியது. ஐ. எம். டி. பி 5.3/10 மதிப்பென் வழங்கியது. இந்தியா கிலிட்ஸ் நிறுவனம் 2.5/5 மதிப்பென் வழங்கியது. \n\nSection::::இசை.\nஇப்படத்திற்கு இசை அமைத்தவர் லியோன் ஜேம்ஸ்.\n\nடியோ டியோ ரியா - சுனிதி சவுகான், நரேஷ் ஐயர், சந்தோஷ் ஹரிஹரன் - 4:44\n\nமயக்காத - சுதர்ஷன் அசோக் - 4:25\n\nஏய் டம்மி - பட்டாசு பாம்பா பாக்கியா - 4:32\n\nசிலுக்குவார்பட்டி சிங்கம் - சர்கம் கொயர், வைக்கோம் விஜயலட்சுமி - 3:34\n"}
{"id": "457472", "url": "https://ta.wikipedia.org/wiki?curid=457472", "title": "தென்றல் (தொலைக்காட்சித் தொடர்)", "text": "தென்றல் (தொலைக்காட்சித் தொடர்)\n\nதென்றல் என்பது சன் தொலைக்காட்சியில் திசம்பர் 7, 2009 முதல் சனவரி 17, 2015 வரை திங்கள் முதல் வெள்ளி வரை இந்திய நேரப்படி கோலங்கள் தொடருக்கு பதிலாக இரவு 9 மணிக்கு ஒளிபரப்பாகி 1,340 அத்தியாயங்களுடன் நிறைவு பெற்ற காதல் மற்றும் குடும்ப சூழ்நிலை பற்றிய தொலைக்காட்சி தொடர் ஆகும். இந்த தொடரை விகடன் ஒளித்திரை என்ற நிறுவனம் தயாரிக்க இயக்குனர் எஸ்.குமரன் இயக்கியுள்ளார்.\n\nஇந்த தொடரில் துளசி என்ற கதாபாத்திரத்தில் நடிகை ஸ்ருதி ராஜ் நடிக்க இவருக்கு ஜோடியா பிரபல சின்னத்திரை நடிகர் தீபக் டிங்கர் என்பவர் தமிழ் என்ற கதாபாத்திரத்தில் நடிக்க இவர்களுடன் சேர்ந்து ஹேமலதா, சுசேன் ஜார்ஜ், சுபாலேகா சுதாகர், சாதனா, சுதா சந்திரன், நீலிமா ராணி, நிழல்கள் ரவி, ஐசுவரியா போன்ற பலர் முக்கியாகதாபாத்திரத்தில் நடித்துள்ளார்கள்.\n\nஇந்த தொடரின் கதை நடுத்தர குடும்பத்தை சேர்ந்த பெண்ணுக்கு படிப்பு எவ்வளவு முக்கியம் என்பதை விளக்குகின்றது. பிசினஸ் ஸ்டாண்டர்ட் என்ற இந்திய செய்தித்தாள் தமிழில் முதல் இளமை காதல் தொடர் என்று விமர்சித்து செய்தி வெளியிட்டது. இணையத்தில் மிகவும் வைரலாகிய முதல் தமிழ் தொடர் என்ற பெயரும் மற்றும் அதிக மக்களால் அதிகளவு பார்க்கப்பட்ட தொடரில் இதுவும் ஒன்றாகும். தென்றல் தொடருக்காக விகடன் விருதுகள் 2010, தமிழ்நாடு தேசிய விருது 2010, மைலாப்பூர் அகாடமி விருதுகள் 2011 மற்றும் சன் குடும்பம் விருதுகள் போன்ற பல விருது நிகழ்வுகளில் சிறந்த தொடர், சிறந்த கதாநாயகி, சிறந்த ஜோடி, சிறந்த வில்லன் போன்ற 35 பிரிவுகளின் கீழ் பரிந்துரை செய்யப்பட்டு 25 விருதுகளை வென்றுள்ளது என்பது குறிப்பிடத்தக்கது. இந்த தொடர் 10 வருடம் கழித்து நவம்பர் 26, 2018ஆம் ஆண்டு முதல் திங்கள் முதல் சனிக்கிழமை வரை விகடன் தொலைக்காட்சி யூடியூப் என்ற இணைய அலைவரிசையில் மறு ஒளிபரப்பு செய்து வருகிறது.\n\nSection::::கதை சுருக்கம்.\nநடுத்தர குடும்பத்தை சேர்ந்த துளசி (ஸ்ருதி ராஜ்) என்ற இளம் பெண் படிப்பில் சிறந்து விளங்குகின்றாள். பள்ளி படிப்பில் தேர்ச்சி பெற்று கல்லூரி படிப்பு படிக்க ஆசைப்படுகிறாள். இவளை வெறுக்கும் தந்தை முத்துமாணிக்கம் (சுபாலேகா சுதாகர்) காரணம் துளசியின் தாய் புவனா (ஐசுவரியா/சுதா சந்திரன்) இன்னொருவருடன் சென்று விட்டார். சித்தி பத்மா (சாதனா) கொடுமையிலிருந்து அவளை அரவணைத்து வளர்த்து வரும் பாட்டி (எஸ். என். லட்சுமி) மற்றும் இவளுக்கு ஆதரவாக இருக்கும் சிறந்த இரண்டு நான்பிகளான தீபா (ஹேமலதா) மற்றும் கல்யாணி (சுசேன் ஜார்ஜ்/காவ்யாவர்ஷினி). இதன் நடுவில் பணத்திற்காக இவளை வேலாயுதம் (நிழல்கள் ரவி) என்ற வயதான பணக்காரருக்கு திருமணம் செய்து வைக்க நினைக்கும் சித்தி பத்மா இந்த சூழ்நிலையில் இருந்து எதிர் பாரதசார்ந்தர்ப்பதில் இவளை காப்பாற்றும் தமிழரசன். காலப்போக்கில் இருவரும் காதலித்து குடும்பத்தை எதிர்த்து திருமணம் செய்கின்றனர். இருவரையும் பிரிக்க நினைக்கும் தமிழின் தாய் ருக்குமணி (சாந்தி வில்லியம்ஸ்/கே.எஸ்.ஜெயலட்சுமி) மற்றும் தமிழுக்கு நிஞ்சாயம் செய்த பெண் சாருலதா (ஸ்ரீவித்யா). இவர்களின் சூழ்ச்சிகளிலிருந்து எப்படி இருவரும் மீண்டு துளசி தனது படிப்பிலும் வாழ்வில் வெற்றி பெறுகிறாள் என்பதுதான் கதை.\n\n\n\n\n\n\n\n"}
{"id": "457473", "url": "https://ta.wikipedia.org/wiki?curid=457473", "title": "கம்மனந்தல், துரிஞ்சிகுப்பம்", "text": "கம்மனந்தல், துரிஞ்சிகுப்பம்\n\nகம்மனந்தல் கிராமம் (Kammannathal Village), தமிழ்நாட்டின் , திருவண்ணாமலை மாவட்டத்தில் உள்ள போளூர் வட்டாரத்தில் துரிஞ்சிகுப்பம் ஊராட்சிக்குட்பட்டதாக அமைந்துள்ளது. இந்த கிராமம், துரிஞ்சிகுப்பம் ஊராட்சிக்கும், போளூர் சட்டமன்றத் தொகுதிக்கும் மற்றும் ஆரணி மக்களவைத் தொகுதிக்கும் உட்பட்டதாகும். 2011 ஆம் ஆண்டு இந்திய மக்கள் தொகை கணக்கெடுப்பின்படி, மொத்த மக்கள் தொகை 588 ஆகும். இவர்களில் பெண்கள் 285 பேரும் ஆண்கள் 303 பேரும் உள்ளனர். 588 பேர் மக்கள்தொகை கொண்ட கம்மனந்தல் கிராமம், துரிஞ்சிகுப்பம் ஊராட்சியின் 2வது அதிக மக்கள் தொகை கொண்ட கிராமமாகும்\n\nSection::::அமைவிடம்.\nதிருவண்ணாமலை மாவட்டத்தில் , துரிஞ்சிகுப்பம் ஊராட்சியில், சவ்வாது மலை அடிவாரத்தில் அமைந்துள்ளது இந்த கம்மனந்தல் கிராமம். இந்த கிராமத்திலிருந்து துரிஞ்சிகுப்பம் ஊராட்சிக்கு செல்ல சாலை வசதிகளும் அமைக்கப்பட்டுள்ளது. அதுமட்டுமில்லாமல் ஆரணி மற்றும் போளூருக்கு செல்ல பேருந்து வசதிகள் உள்ளது.\n\nSection::::சிறப்புகள்.\nஇந்த கிராமத்தில் மூன்று புறமும் ஜவ்வாது மலை காடுகளால் சூழப்பட்டுள்ளது. இயற்கை மணம் கொஞ்ச விவசாய நிலங்கள் மூலமும் அமைந்துள்ளது.\n"}
{"id": "457475", "url": "https://ta.wikipedia.org/wiki?curid=457475", "title": "விளக்கனந்தல், துரிஞ்சிகுப்பம்", "text": "விளக்கனந்தல், துரிஞ்சிகுப்பம்\n\nவிளக்கனந்தல் கிராமம் (Vilakananthal Village), தமிழ்நாட்டின் திருவண்ணாமலை மாவட்டத்தில் உள்ள போளூர் வட்டாரத்தில் துரிஞ்சிகுப்பம் ஊராட்சிக்குட்பட்டதாக அமைந்துள்ளது. இந்த கிராமம், துரிஞ்சிகுப்பம் ஊராட்சிக்கும், போளூர் சட்டமன்றத் தொகுதிக்கும் மற்றும் ஆரணி மக்களவைத் தொகுதிக்கும் உட்பட்டதாகும். 2011 ஆம் ஆண்டு இந்திய மக்கள் தொகை கணக்கெடுப்பின்படி, மொத்த மக்கள் தொகை 469 ஆகும். இவர்களில் பெண்கள் 237 பேரும் ஆண்கள் 232 பேரும் உள்ளனர். 469 பேர் மக்கள்தொகை கொண்ட விளக்கனந்தல் கிராமம், துரிஞ்சிகுப்பம் ஊராட்சியின் 3 வது அதிக மக்கள் தொகை கொண்ட கிராமமாகும்.\n\nSection::::அமைவிடம்.\nதிருவண்ணாமலை மாவட்டத்தில் , துரிஞ்சிகுப்பம் ஊராட்சியில், சவ்வாது மலை அடிவாரத்தில் அமைந்துள்ளது இந்த விளக்கனந்தல் கிராமம். இந்த கிராமத்திலிருந்து துரிஞ்சிகுப்பம் ஊராட்சிக்கு செல்ல சாலை வசதிகளும் அமைக்கப்பட்டுள்ளது. அதுமட்டுமில்லாமல் ஆரணி மற்றும் போளூருக்கு செல்ல பேருந்து வசதிகள்\n"}
{"id": "457481", "url": "https://ta.wikipedia.org/wiki?curid=457481", "title": "கோப்பாய் சங்கிலியன் கோட்டை", "text": "கோப்பாய் சங்கிலியன் கோட்டை\n\nவரலாற்றுப் பழமை வாய்ந்த கோப்பாய் சங்கிலியன் கோட்டை கோப்பாய் சந்தியில் இருந்து வடக்காகக் சில யார் தூரத்தில் வலப்பக்கமாக சற்று உள்நோக்கி அமைந்துள்ளது. \n\nSection::::வரலாறு.\nகோப்பாயை யாழ்ப்பாண மன்னர்கள் தமது நடவடிக்கைகளின் முக்கிய ஒரு மையமாக தெரிவு செய்ததற்குப் பல காரணங்கள் இருக்கலாம். நல்லூர் இராசதானியின் கடற்கரைப் பட்டினமாக யாழ்ப்பாணம் விளங்கினாலும் இதன் பாதுகாப்பிற்காகப் பண்ணைத்துறை, கொழும்புத்துறை, கோப்பாய், செம்மணி போன்ற இடங்களில் அரண்களை அமைத்தனர் எனக் கூறப்படுகிறது. 16 ஆம் நூற்றாண்டில் போரத்துக்கேயருக்கும் யாழ்ப்பண மன்னர்களுக்கும் இடையே நடந்த போராட்டத்தில் யாழ்ப்பாண மன்னர்களுக்கும் இடையே நடந்த போராட்டத்தில் யாழ்ப்பாண மன்னர்கள் கோப்பாயில் உள்ள கோட்டையைத் தமது முக்கிய பாதுகாப்பு அரண்களாகப் பயன்படுத்தியதாகக் கூறப்படுகிறது. குறிப்பாக சங்கிலி மன்னன் காலத்தில் போர்த்துக்கேயர் மீண்டும் படையெடுக்கலாம் என அஞ்சித் தமது படையின் ஒரு பிரிவை நல்லூரிலும் இன்னொரு பிரிவை கோப்பாயிலும் வைத்திருந்ததாகத் தெரிகிறது.\n\nயாழ்ப்பாண அரசு காலத்தில் அதிலும் குறிப்பாக சங்கிலி மன்னன் ஆட்சியில் இது ஒரு முக்கிய பாதுகாப்பு அரணாகவும் அரச மையமாகவும் திகழ்ந்ததெனக் கூறலாம். 1505 இல் இலங்கைக்கு வந்த போர்த்துக்கீசர் தென்னிலங்கையில் கரைநாடுகளை வசப்படுத்தி ஆண்ட போதும் யாழ்ப்பாணத்தைக் கைப்பற்ற எடுத்த படையெழுச்சிகள் பல தோற்க்கடிக்கப்பட்டன. மீண்டும் 1624 இல் புரட்டாதியில் காக்கைவன்னியன் என்பவன் சூழ்ச்சியுடன் பறங்கிப் படை வழமை போல் கொழும்புத்துறையில் இறங்காது பண்ணையில் இறங்கி நல்லூரை நோக்கி நகர்ந்தது. அன்று விஜயதசமி, ஆயுத பூசையில் தமது ஆயுதங்களை வைத்து வழிபாடு செய்து கொண்டிருந்த நேரம். திடீரென நுழைந்த பறங்கிப் படைகளின் குண்டுமாரிக்கு எதிர்கொள்ள தமிழ் வீரர்கள் ஆயத்தமான போது காக்கைவன்னியன் தோன்றிச் செய்த சூழ்ச்சியினால் சங்கிலியனை அகப்படுத்திச் சிறையிலிட்டனர். சங்கிலியன் சிறைக்கூடத்திலிருந்து சுரங்கப்பாதை வழியாக வெளியேறி தப்பி கோப்பாய்க் கோட்டைக்குப் பின்வாங்கினான். பறங்கியர் நல்லூர்க் கோட்டையைக் கைப்பற்றிக்கொண்டு கோப்பாய்க் கோட்டையை நோக்கி வந்தனர். சங்கிலியன் கோப்பாயில் தங்கியிருந்து அங்கிருந்து தென்மராட்சி ஊடாக மந்துவிலில் உள்ள இன்னொரு கோட்டைக்குச் சென்றதாகக் கூறப்படுகிறது. யாழ்ப்பாண அரசுகால தென்னிந்திய வணிகம் பருத்தித்துறை , கச்சாய், கோப்பாய் வழியாக நடந்ததாக பிற்கால இலக்கியங்கள் கூறுகின்றன. இவ்வாறு பலவழிகளில் கோப்பாய் சிறப்புற்றிருந்ததே அங்கு யாழ்ப்பாண அரசு காலக் கோட்டையொன்று அமைக்கப்படக் காரணமாகும். இதனால் யாழ்ப்பாண அரசு காலத்தில் நல்லூரை அடுத்து மக்கள் அதிகமாக வாழ்ந்த இடமாக கோப்பாய் இருந்திருக்கலாம். இதை இங்கு பரவலாகக் கிடைத்த யாழ்ப்பாண அரசுகால நாணயங்களும் உறுதிப்படுத்துகின்றன.\nSection::::அமைப்பு.\nகோப்பாயை மையமாகத் தெரிவு செய்தமைக்கும் முக்கிய பாதுகாப்பு மையமாகத் தெரிவு செய்தமைக்கும் அதன் அமைவிடம் ஒரு முக்கிய காரணமாகும். தற்போது கோட்டையின் அழிபாடுகள் காணப்படும் இடம் பெரு நிலப்பரப்பிலிருந்து தென்மராட்சி ஊடாக யாழ்ப்பாண அரசின் மீது மேற்கொள்ளப்படும் படையெடுப்புக்களைத் தடுப்பதற்கு முக்கிய மையமாகக் காணப்படுகிறது. இதற்கு கோப்பாய்க்கும் தென்மராட்சிக்கும் இடைப்பட்ட சிறு கடல் பெருந்துணையாக இருந்தது. ( இராசநாயகம் 1926) 12ஆம் நூற்றாண்டில் பொலநறுவையில் ஆட்சி செய்த முதலாம் பராக்கிரமபாகு கோப்பாய்க்கு எதிரேயுள்ள மட்டுவழல் என்னும் இடத்தில் தன்படைகளை நிறுத்தி வைத்திருந்தான். இதே காலப்பகுதிக்குரிய சோழர் கல்வெட்டுக்கள் கோப்பாய்க்கு நேரெதிரே அமைந்த மட்டுவில் என்னும் இடத்தைப்பற்றி அங்கிருந்த படைவீரர்களையும் யானைகளையும் சிறைப்பிடித்ததாக கூறுகின்றன.\n\nSection::::அழிவு.\nபறங்கியர் கோப்பாய்க் கோட்டையை முற்றாக இடித்துத் தரைமட்டம் ஆக்கினார்கள். குறித்த தரைமட்டமாக்கப்பட்ட கோட்டையின் நுழைவாயிலில் பழைய கோட்டை (OLD CASTLE ) என்று எழுதப்பட்டிருந்த கட்டிடம் சில காலத்தின் முன்னரே இடித்தழிக்கப்பட்டது.\n\nSection::::தற்போதைய நிலையும் இடுபாடுகளின் எச்சங்களும்.\nதற்போது பல வீடுகள் கட்டப்பட்ட போதிலும் சில இடங்களில் நிலத்தினை அகழும்போது செங்கற்க் குவியல்கள் வெளிப்படுகின்றன. எஞ்சியிருந்த கட்டிடப் பகுதிகள் கூட இடிக்கப்பட்டு வேறு தேவைகளிற்கு பயன்படுத்தப்பட்டுள்ளன. இவ் அரணின் சுற்றாடலில் கிணறு வெட்டிய போதும் வீடு கட்ட அத்திவாரம் வெட்டிய போதும் பழமையான கலைச்சின்னங்கள் வெளிவந்ததாக அறிய முடிகின்றது.குறித்த கோட்டை வளவில் செங்கற்க்களாலான உறுதியான சுவர்களையுடைய விசாலமான பழமையான வீடு ஒன்று இன்றுமுண்டு. குறித்த கோட்டையிருந்த இடத்திலுள்ள குடியிருப்பாளர்கள் உறுதிகளிலும் கோட்டை வாய்க்காலும் பழைய கோட்டை என்றே எழுதப்பட்டிருப்பதுவும், நல்லூர்க் கோட்டைக்கு யமுனா ஏரி போல கோப்பாய்க் கோட்டைக்குக் குதியடிக்குளம் நீச்சல் தடாகமாக அமைந்திருந்ததும். குறித்த கோட்டை வளவிற்கு தெற்கு எல்லையில் செல்லும் கோட்டை வாய்க்காலும் கோப்பாய் கோட்டையை நினைவுபடுத்தும் சின்னங்களாக இன்றும் உள்ளன. குறித்த குதியடிக்குளம் 1955 ஆம் ஆண்டளவில் கி.மு.ச. கோரிக்கையின் படி அரச செலவில் ஆழமாக்கப்பட்டு, குறித்த குளத்தைச் சுற்றியுள்ள அறைசாந்தால் கட்டப்பட்ட அகலமான சுவர்கள் இடிக்கப்பட்ட போது தென்மேற்கு மூலையில் 6 x 2 அடி வரையுள்ள ஓர் குழி காணப்பட்டது. அதற்குள் சாம்பல் போன்ற உக்கிய அசேதனப் பொருள்கள் காணப்பட்டன. பண்ண்டைய வழக்கப்படி தடாகம் பூரணமாக்கப்பட்ட வேலை கொடுக்கப்பட்ட நரபலியின் சேதனப் பொருட்க்களாயிருக்கலாம் என்ற அபிப்பிராயம் பல அனுபவத்தர்களினாலும் கூறப் பெற்றது.\n\nஅண்மையில் இவ் இடத்தில் தொல்லியல் ஆய்வை மேற்கொண்ட கலாநிதி ரகுபதி இங்கு பரவலாகக் கிடைத்த மட்பாண்டங்களை ஆய்வு செய்து அவற்றின் காலம் யாழ்ப்பாணம் அரசு தோன்றுவதற்கு முற்பட்டதாக இருக்கலாம் எனக் கருத்துத் தெரிவித்துள்ளார். (ரகுபதி 1987) இக் காலக்கணிப்பு யாழ்ப்பாண அரசு தோன்ற முன்னரே இவ் இடத்தில் செறிவான மக்கள் குடியிருப்புக்கள் இருந்ததைக் காட்டுகிறது.\n\n"}
{"id": "457484", "url": "https://ta.wikipedia.org/wiki?curid=457484", "title": "கீழ் மெசொப்பொத்தேமியா", "text": "கீழ் மெசொப்பொத்தேமியா\n\nகீழ் மெசொப்பொத்தேமியா (Lower Mesopotamia) பண்டைய அண்மை கிழக்கில் அமைந்த மெசொப்பொத்தேமியாவின் கீழ் பகுதியாகும். கீழ் மெசொப்பொத்தேமிய தற்கால ஈராக் நாட்டின் தெற்கில் புறாத்து ஆறு மற்றும் டைகிரிசு ஆறுகள் பாரசீக வளைகுடாவில் கலக்கும் முன்னர் அமைந்த வடிநிலத்தில் அமைந்த நிலப்பரப்புகள் ஆகும். \n\nமத்திய காலத்தில் வண்டல் மண் நிறைந்த கீழ் மெசொப்பொத்தேமியாவை அரபு மொழியில் \"சாவத்\" (Sawad) என்றும் பாரசீக மொழியில் \"சிபால்\" (Jibal) என்றும் அழைப்பர்.கீழ் மெசொப்பொத்தேமியா பண்டைய சுமேரிய - பாபிலோனிய நாகரீகங்களின் பிறப்பிடமாகும்.இதன் மேற்பகுதியில் (வடக்கில்) மேல் மெசொப்பொத்தேமியா உள்ளது.\n\nSection::::புவியியல்.\nஇப்பகுதியில் என்றும் வற்றாத புறாத்து ஆறு மற்றும் டைகிரிசு ஆறுகள் பாய்வதால் பாக்தாத் முதல் பாரசீக வளைகுடா வரை 15000 சதுர கிலோ மீட்டர் நிலப்பரப்புகளில் வேளாண்மை செய்வதற்கு ஏற்ற வண்டல் மண் படிந்துள்ளது. மேலும் பாரசீக வளகுடாவை ஒட்டியுள்ள கடற்கரை பகுதிகளில் சதுப்பு நிலங்கள் காணப்படுகிறது.கீழ் மெசொப்பொத்தேமியாவில் இரண்டு பெரிய நன்னீர் ஏரிகள் உள்ளது.\n\nSection::::பண்டைய நாகரிகங்கள்.\nகீழ் மெசொப்பொத்தேமிய சுமேரிய, அக்காடிய, பாபிலோனிய மற்றும் சால்டிய நாகரிகங்களின் தாயகமாக விளங்கியதற்கு முன்னர் இப்பகுதியில் உபைதுகள் பண்பாடடு (கிமு 6500 — கிமு 3800) சிறந்து விளங்கியது.\n\nSection::::பண்டைய நகரங்கள்.\nகிமு 3000 ஆண்டுகளுக்கு முன்னரே கீழ் மெசொப்பொத்தேமியாவில் பண்டைய நகர இராச்சியங்கள் தோன்றியது. அதில் குறிப்பட்ட சில நகரங்கள் பாபிலோன், ஊர், கிஷ், நிப்பூர், சிப்பர், உரூக், லகாசு, எசுன்னா, எரிது மற்றும் அசூர் ஆகும்.\n\nSection::::மக்களும் மொழிகளும்.\nகீழ் மெசொப்பொத்தேமியாவின் புவியியற்பரப்புகளில் களிமண் பலகைகளில் ஆப்பெழுத்துகளில் எழுதப்பட்டது. மேலும் ஆப்பெழுத்துகளில் சுமேரிய மொழி, அக்காதியம், இட்டைட்டு மொழி, கிழக்கு செமிடிக் மொழிகள், மேற்கு செமிடிக் மொழிகள், ஆர்மீனிய மொழிகள் பேசியஅக்காடியப் பேரரசு, அசிரியப் பேரரசு, பாபிலோனியப் பேரரசு, அகாமனிசியப் பேரரசு, மீடியாப் பேரரசுகள் விளங்கியது.\n"}
{"id": "457488", "url": "https://ta.wikipedia.org/wiki?curid=457488", "title": "துரிஞ்சிகுப்பம்", "text": "துரிஞ்சிகுப்பம்\n\nதுரிஞ்சிகுப்பம் (Thurinjikuppam Village), தமிழ்நாட்டின் , திருவண்ணாமலை மாவட்டம், ஆரணி வருவாய் கோட்டத்திற்கு உட்பட்ட போளுர் வட்டத்தில் அமைந்துள்ளது இந்த கிராமம். இங்கு பிரசித்தி பெற்ற ஆதிபராசக்தி அம்மன் ஆலயம் அமைந்துள்ளது.\n\nSection::::நிர்வாகம்.\nஇந்த கிராமம் துரிஞ்சிகுப்பம் ஊராட்சிக்குட்பட்டதாகும் . துரிஞ்சிகுப்பம் ஊராட்சியின் நிர்வாக தலைமையிடம் இங்கு அமைந்துள்ளது. மொத்தம் 9 ஊராட்சி மன்றத் தொகுதிகளைக் கொண்டுள்ளது . இவற்றில் இருந்து 8 ஊராட்சி மன்ற உறுப்பினர்களைத் தேர்ந்தெடுக்கின்றனர். 9 வார்டுகளும் கீழே கொடுக்கப்பட்டுள்ளது.அவை:-\n\n\nSection::::அமைவிடம்.\nதுரிஞ்சிகுப்பம் கிராமம், திருவண்ணாமலை மாவட்டம், போளூர் வட்டத்தில் , துரிஞ்சிகுப்பம் ஊராட்சியில், சவ்வாது மலை அடிவாரத்தில் அமைந்துள்ளது. இதன் கிழக்கே ஆரணி நகரம் 22 கி.மீ தொலைவிலும், தெற்கே போளூர் 14 கி.மீ தொலைவிலும், மற்றும் வடக்கே கண்ணமங்கலம் 22 கி.மீ தொலைவிலும் அமைந்துள்ளது. \n\nSection::::மக்கள் தொகை.\n2011ஆம் ஆண்டு இந்திய மக்கள் தொகை கணக்கெடுப்பின்படி, மொத்த மக்கள் தொகை 2993 ஆகும். இவர்களில் பெண்கள் 1343 பேரும் ஆண்கள் 1404 பேரும் உள்ளனர். 2993 மக்கள்தொகை கொண்ட துரிஞ்சிகுப்பம் கிராமம், போளூர் வட்டத்தில் 36 வது அதிக மக்கள் தொகை கொண்ட கிராமமாகும், இது இந்தியாவின் தமிழ்நாட்டின் திருவண்ணாமலை மாவட்டத்தின் போளூர் வட்டத்தில் அமைந்துள்ளது. துரிஞ்சிகுப்பம் கிராமத்தின் மொத்த புவியியல் பரப்பளவு 7 கிமீ 2 ஆகும், இது துணை மாவட்டத்தின் பரப்பளவில் 26 வது பெரிய கிராமமாகும். கிராமத்தின் மக்கள் தொகை அடர்த்தி ஒரு கிமீ 2 க்கு 417 நபர்கள். இந்த ஊராட்சி, போளூர் சட்டமன்றத் தொகுதிக்கும், ஆரணி மக்களவைத் தொகுதிக்கும் உட்பட்டதாகும்.\n\nSection::::சாலை மற்றும் போக்குவரத்து வசதிகள்.\nதுரிஞ்சிகுப்பம் கிராமத்திலிருந்து சாலை வசதிகள் வலைப்பின்னலாக அமைக்கப்பட்டுள்ளது.\n\n\n\n\nSection::::சான்றுகள்.\n4. \"தமிழக சிற்றூர்களின் பட்டியல்\". தமிழ்நாடு ஊரக வளர்ச்சி மற்றும் ஊராட்சித்துறை. பார்த்த நாள் நவம்பர் 3, 2015.\n"}
{"id": "457492", "url": "https://ta.wikipedia.org/wiki?curid=457492", "title": "லபுவான்", "text": "லபுவான்\n\nலபுவான் (\"Labuan\", (ஜாவி: لابوان), அதிகாரபூர்வமாக லபுவான் கூட்டாட்சிப் பகுதி (\"Federal Territory of Labuan\") என்பது மலேசியாவின் ஒரு கூட்டாட்சி மண்டலம் ஆகும். இது கிழக்கு மலேசியாவில் சபா மாநிலத்தில் அமைந்துள்ள \"லபுவான் தீவையும்\" ஆறு சிறிய தீவுகளையும் கொண்டது. இதன் தலைநகரம் விக்டோரியா ஆகும். 1990 முதல் விக்டோரியா நகரம் பன்னாட்டு நிதி மற்றும் வணிக சேவைகளை வழங்கும் கடல் வணிக மையமாகவும், ஆழ்கடல் எண்ணெய் மற்றும் மற்றும் எரிவாயு நடவடிக்கைகளுக்கான மையமாகவும் அறியப்படுகிறது. அத்துடன் சுற்றுலா மையமாகவும் விளங்குகின்றது. லபுவான் என்ற பெயர் மலாய் மொழியில் துறைமுகத்தைக் குறிக்கும் \"லபுகான்\" என்னும் சொல்லில் இருந்து பிறந்தது.\n\nSection::::வரலாறு.\n15-ஆம் நூற்றாண்டு முதல் அடுத்த மூன்று நூற்றாண்டுகளுக்கு லபுவான் உட்பட போர்னியோவின் வடக்கு, மேற்குக் கரைகள் புருணை சுல்தானகத்தின் பகுதிகளாக இருந்தன. 18-ஆம் நூற்றாண்டில், லபுவான் பிரித்தானியரின் கட்டுப்பாட்டுக்குள் வந்தது. 1846 டிசம்பர் 18 இல் ஜேம்சு புரூக் புருணை சுல்தான் ஒமார் அலி சபியுதீனுடன் செய்துகொண்ட உடன்பாட்டின்படி, இத்தீவை பிரித்தானியாவுக்காக வாங்கினார். பிரித்தானியக் கடற்படை அதிகாரி ரொட்னி மண்டி என்பவர் புருணை சென்று இம்முடிவுகளை மேற்பார்வை செய்தார். 1846 டிசம்பர் 24 அன்று இத்தீவு பிரித்தானிய அரச குடியேற்ற நாடானது. கடற்கொள்ளையர்களுக்கு எதிரான போரில் பிரித்தானியா செய்த உதவிகளுக்காக இத்தீவு பிரித்தானியாவுக்கு வழங்கப்பட்டதாகக் கூறப்படுகிறது. வேறு சில ஆதாரங்கள், அரச கடற்படையினால் புருணை சுல்தான் பயமுறுத்தப்பட்டதாகவும் , அதற்கு அடிபணிந்தே இத்தீவை பிரித்தானியாவுக்கு வழங்க சுல்தான் இணங்கினார் எனவும் கூறுகின்றன.\n\nஇரண்டாம் உலகப் போரின் போது, லபுவான் 1942 சனவரி 3 முதல் சூன் 1945 வரை சப்பானின் பிடியில் இருந்தது. சப்பானியக் கடற்படை வடக்கு போர்னியோ முழுவதையும் கைப்பற்றியிருந்தது. இத்தீவு சப்பானியப் படைகளுக்கு நிருவாக மையமாக சேவையாற்றியது. சப்பானிய அரசு இத்தீவுக்கு \"மைடா தீவு\" எனப் பெயரிட்டிருந்தது. வடக்கு போர்னியோவில் வானூர்தி விபத்தில் கொல்லப்பட்ட சப்பானிய இராணுவத் தளபதி மைடா-0சீமாவின் நினைவாக இப்பெயர் சூட்டப்பட்டது. கூட்டுப்படையினரின் தாக்குதல் இப்பகுதியில் அதிகரிக்கத் தொடங்கிய வேளையில், சப்பான் இங்கு பெரும் கடற்படைத்தளம் ஒன்றை நிறுவியது.\n\nSection::::புவியியல்.\nலபுவானின் முக்கிய தீவான லபுவான் தீவின் பரப்பளவு 91.64 சதுரகிமீ ஆகும். இதனை விட ஆறு சிறிய தீவுகள் உள்ளன. இத்தீவுகள் போர்னியோவில் இருந்து 8 கிமீ தூரத்தில் மலேசிய மாநிலமான சபாவின் அருகேயும், புரூணைக்கு வடக்கேயும் அமைந்துள்ளது. லபுவான் தீவு பெரும்பாலும் தட்டையானதாகும். இதன் உயரமான இடம் புக்கித் கூபொங் கடல் மட்டத்தில் இருந்து 148 கீ உயரம் ஆகும். 70% இற்கும் அதிகமான பகுதிகள் மரங்களால் மூடப்பட்டுள்ளது. முக்கிய நகரமான விக்டோரியா புரூணைக் குடாவை நோக்கி அமைந்துள்ளது.\n\n\nSection::::மக்கள் பரம்பல்.\nSection::::மக்கள் தொகையும் சமயமும்.\n2010 கணக்கெடுப்பின் படி, லபுவானின் மக்கள்தொகை 86,908 ஆகும். 2015 இல், மக்கள்தொகை 96,800 ஆக இருந்தது.\n\n2010 கனக்கெடுப்பின்படி, 76.0% முஸ்லிம்கள், 12.4% கிறித்தவர்கள், 9.0% பௌத்தர்கள், 0.4% இந்துக்கள், 2.1% ஏனைய மதத்தினர் ஆவர்.\n\nSection::::அரசு.\nலபுவான் மலேசியாவின் கூட்டாட்சிப் பகுதிகளில் ஒன்றாகும். இத்தீவுகள் நடுவண் அரசினால் கூட்டாட்சிப் பகுதிகளின் அமைச்சினால் நிருவகிக்கப்படுகின்றன. லபுவான் கூட்டமைப்பு இத்தீவின் உள்ளூராட்சி அரசாகும். இதன் தலைவர் தீவின் அபிவிருத்தி மற்றும் நிருவாகத்திற்குப் பொறுப்பாக இருப்பார். மலேசிய நாடாளுமன்றத்தின் மேலவை, மற்றும் கீழவைக்கு லபுவானின் பிரதிநிதிகள் ஒவ்வொருவர் உள்ளனர்.\n\n\n"}
{"id": "457496", "url": "https://ta.wikipedia.org/wiki?curid=457496", "title": "ஆரணி நகராட்சி", "text": "ஆரணி நகராட்சி\n\nஆரணி நகராட்சி (ஆங்கிலம்:Arani Municipality) இந்தியாவில், தமிழ் நாடு மாநிலத்தில், திருவண்ணாமலை மாவட்டத்தில், ஆரணி வட்டத்தில் மற்றும் ஆரணி வருவாய் கோட்டத்தில் இந்த நகராட்சி அமைந்துள்ளது. 33 நகராட்சி மன்ற உறுப்பினர்களுடன் கூடிய தேர்வு நிலை  நகராட்சியும் உள்ளது\n\nதிருவண்ணாமலை மாவட்டத்தில் உள்ள 3 வருவாய் கோட்டங்களில் இரண்டாவது வருவாய் கோட்டமான வருவாய் கோட்டம் மற்றும் வட்டாரப் போக்குவரத்து அலுவலகம் ஆகியவை இங்கு அமைந்துள்ளது. தற்போது புதிய பல்கலைக்கழகப் பொறியியற் கல்லூரி இங்கு அமைந்துள்ளது. இந்நகராட்சியில் புகழ்பெற்ற வேம்புலியம்மன் ஆலயம் மற்றும் புத்திர காமேட்டீஷ்வரர் ஆலயம் மற்றும் நிர்வாக வசதிக்காக 2 பேருந்து நிலையங்கள் இங்கு அமைந்துள்ளது. அதுமட்டுமின்றி செய்யாறு மற்றும் பாலாற்றின் துணை ஆறான கமண்டல நாகநதி ஆறு இங்கு அமைந்துள்ளது.\n\nSection::::அமைவிடம்.\nஇவ்வூரின் அமைவிடம் 12.67°N 79.28°E ஆகும். கடல் மட்டத்தில் இருந்து இவ்வூர் சராசரியாக 151 மீட்டர் (495 அடி) உயரத்தில் இருக்கின்றது. ஆரணி நகராட்சி கமண்டல நாகநதியின் தெற்கே அமைந்துள்ளது. திருவண்ணாமலை மாவட்டத்தில் உள்ள 12 முக்கிய நகரங்களில் ஆரணி இரண்டாவது பெரிய நகரமாகும். இங்கு காஞ்சிபுரத்திற்க்கு அடுத்தப்படியாக பட்டுப்புடவைகளுக்கு மற்றும் பொன்னி ரக அரிசி வகைகளுக்கும் பெயர் இந்த ஆரணி நகரம். ஆரணி பட்டுப்புடவைகளுக்கு பெயர் பெற்றிருப்பதனால் ஆரணிக்கு இன்னும் ஒரு பெயரும் உண்டு. அது ஆரணி பட்டு நகரம் (ஆரணி சில்க் சிட்டி) எனவும் அழைப்பர். அது மட்டுமல்லாமல் திருவண்ணாமலை மாவட்டத்தில் அதிக வருவாய் ஈட்டித்தரும் நகரமாக ஆரணி நகரம் உள்ளது. தமிழ்நாட்டில் மிக அதிக மக்கள் தொகை கொண்ட நகரங்களின் பட்டியலில் ஆரணி 76 வது பெரிய நகரமாக அமைந்துள்ளது.\n\nSection::::மக்கள் தொகை.\n2\n\n2011 மக்கள் தொகை கணக்கெடுப்பின்படி, ஆரணி நகரம், 33 வார்டுகளில் இருந்து மக்கள் தொகை 63,671. ஆண், பெண் விகிதம், 1,036 பெண்களுக்கு ஒவ்வொரு 1,000 ஆண்கள் ஆகும். தேசிய சராசரியை விட 929 அதிகம், ஆனால் நீட்டிக்கப்பட்ட நகரம் உட்பட அனைத்து துணை நகர்ப்புற பகுதியில் இருந்து மக்கள் தொகை 92,375. ஆறு வயதுக்கு  கீழ் 6,346 பேரும் அவர்களில்  3,200 ஆண்களும்  மற்றும் 3,146 பெண்களும் ஆவர். சராசரி கல்வியறிவு சதவிகிதம்  76.9% . இது தேசிய சராசரியை ஒப்பிடும்போது 72.99%. மொத்தம் 14889 குடும்பங்களில்  23,298 தொழிலாளர்களில், 153  பேர்பயிர், 343 பேர் முக்கிய விவசாய தொழிலாளர்கள், 2,185 பேர் வீட்டு தொழில்கள், 17,919 பேர் மற்ற தொழிலாளர்கள், 2,698 பேர்குறு தொழிலாளர்கள், 33 பேர்குறு விவசாயிகளும், 100 பேர்குறு வேளாண் தொழிலாளர்களும், 224 பேர்குறு தொழிலாளர்கள் வீட்டு தொழில்கள் மற்றும் 2,341 பிற குறு தொழிலாளர்கள். என உள்ளனர்.  2011 மக்கள் தொகை கணக்கெடுப்புப்படி, அரணி (எம்) இருந்தது மத வாரியாக 89.16% இந்துக்கள், 7.39% முஸ்லிம்கள், 1.8% கிரிஸ்துவர், 0.01% சீக்கியர்கள், 0.01% புத்த மதத்தினர், 1.43% சமணர்கள், 0.19% ஆவர்.\n\n\n\n\n\n\n\n\nSection::::புறநகர் பகுதி.\nஆரணியின் புறநகர் பகுதிளான சத்திய விஜய நகரம், இரும்பேடு, பையூர், வடுகசாத்து, விளை சித்தேரி, தச்சூர், ராட்டிணமங்கலம், அண்ணா நகர், முள்ளிப்பட்டு, ஹவுசிங் ஃபோர்டு, சேவூர், அக்ரா பாளையம், மெய்யூர், அடையபுலம், வேலப்பாடி, ஆகிய பகுதிகள் அமைந்துள்ளது. இந்த பகுதிகள் ஆரணி நகரை சார்ந்து அமைந்துள்ளது. இந்த பகுதிகளிலிருந்து தோராயமாக 45000 பேர் வசிக்கின்றனர். இவர்களின் கோரிக்கை ஆரணி நகராட்சி எல்லைக்குள் வரும்படி சேர்க்க வேண்டும் என்பது தான். அப்படி இந்த பகுதிகளை ஆரணி நகராட்சியும் சேர்த்தால் ஆரணியானது பெருநகராட்சியாகவோ அல்லது மாநகராட்சியாகவோ வழி வகுக்கும்.\n\n"}
{"id": "457497", "url": "https://ta.wikipedia.org/wiki?curid=457497", "title": "தொண்டன் (2017 திரைப்படம்)", "text": "தொண்டன் (2017 திரைப்படம்)\n\nதொண்டன் (Thondan) என்பது 2017 ஆம் ஆண்டு வெளியான ஒரு இந்தியத் தமிழ் திரைப்படம் ஆகும். இத்திரைப்படத்தை சமுத்திரக்கனி எழுதி இயக்கியுள்ளார். இத்திரைப்படத்தில் சமுத்திரக்கனி முன்னணி கதாபாத்திரத்தில் நடிக்கிறார். அவருடன் விக்ராந்த், சுனைனா, அர்த்தனா பினு மற்றும் கௌரி நாயர் ஆகியோர் முக்கிய கதாபாத்திரங்களில் நடிக்கின்றனர். இத்திரைப்படத்திற்கு ஜஸ்டின் பிரபாகரன் என்பவர் பின்னணி இசை அமைத்துள்ளார். இத்திரைப்படத்தின் தயாரிப்பு டிசம்பர் 2016 இல் தொடங்கப்பட்டு, 2017 ஆம் ஆண்டு மே 26 ஆம் நாள் திரைக்கு வந்தது. \n\nSection::::கதைக்களம்.\nநாராயணன் (நமோநாராயணன்) மத்திய அமைச்சர் பாண்டியனாரின் (கு. ஞானசம்பந்தன்) மகன். நாராணனன் பாண்டியனாரின் பெயரைப் பயன்படுத்தி ஊழலில் ஈடுபட்டு பணம் சம்பாதிக்கிறார். பின்னவரால் இவை கண்டும் காணாமலும் விடப்படுகின்றன. ஒரு நாள், நாராயணனின் அறிவுறுத்தலின்படி சில அடியாட்கள் ஒரு மனிதனைப் பட்டப்பகலில் கொல்ல முயற்சிக்கின்றனர். அம்மனிதன் இரத்த வெள்ளத்தில் சாய்கிறான். அச்சம்பவத்தை அருகில் இருந்து பார்த்த ஒருவர் அவசர சிகிச்சை ஊர்திக்கு தகவல் தெரிவிக்கிறார். அந்த அவசர சிகிச்சை ஊர்தியின் ஓட்டுநர் மகா விஷ்ணு (சமுத்திரக்கனி), இரக்க குணம் படைத் மனிதராக இருக்கிறார். இவரது வாகனத்தில் ஏற்றப்பட்ட யாரும் இறந்து விடக்கூடாது என்பதில் உறுதியாக இருக்கிறார். விஷ்ணு அந்த மனிதனை ஒரு மருத்துவமனையில் சேர்த்து காப்பாற்றி விடுகிறார். நாராணன் தனது எதிரியைக் காப்பாற்றிய நாராயணன் மீது சினம் கொள்கிறார். அதற்கு பதிலளிக்கும் விஷ்ணு உயிருக்குப் போராடும் மக்களைக் காப்பாற்றுவது தனது கடமை எனக் கூறுகிறார். \n\nவிஷ்ணுவின் தந்தையாராக வேல ராமமூர்த்தி மற்றும் சகோதரி மகிசாசுரமர்த்தினியாக அர்த்தனா பினு ஆகியோர் நடித்துள்ளனர். விக்கி (விக்ராந்த்) மகிசாசுரமர்த்தினியைப் பின் தொடரும் ஒரு குடிகார, வேலையில்லாத இளைஞராக வருகிறார். இவரும் விஷ்ணுவும் நண்பர்களாக இருக்கிறார்கள். விஷ்ணு விக்கியை சீர்திருத்தி மருத்துவப் பரிசோதனையாளருக்கான படிப்பினில் சேர்ந்து படிக்க இசைவு தெரிவிக்க வைக்கிறார். விஷ்ணுவின் வேண்டுதலை வெற்றிகரமாக நிறைவு செய்து தனது காதலையும் தக்க வைத்துக் கொள்கிறார். தான் பெற்ற கல்வியின் மூலமாக மருத்துவமனையில் சிகிச்சைக்கு வரும் மக்களளுக்கு உதவுகிறார். மகி மற்றும் அவரின் காதலி கௌரி ஆகியோரை நாராயணனின் சகோதரன் சின்னபாண்டி (செளந்தரராஜா) பின் தொடர்கிறார். ஒரு பேருந்தில் கௌரி அவரை அடித்து விடுகிறார். இதனால், அவமதிக்கப்பட்ட சின்னபாண்டி கௌரியை ஒரு மரக்கட்டையால் தாக்குகிறார். இதனால் ஆத்திரமடைந்த மகியும் அவரது நண்பர்களும் சின்னபாண்டியைத் தாக்குகின்றனர். விஷ்ணு தனது அவசர சிகிச்சை ஊர்தியுடன் அந்த இடத்தை அடைகிறார். வாகன நெருக்கடியைச் சமாளிப்பதற்காக சின்னபாண்டி புறவழிச்சாலையில் சின்னபாண்டியை மருத்துவமனைக்கு எடுத்துச் செல்கிறார். சின்ன பாண்டி தனது காயத்தின் காரணமாக இறக்கிறார். இதற்காக நாராயணன் விஷ்ணுவைக் குற்றம் சாட்டி அவரை பலமாகத் தாக்குகிறார். பொது மக்கள் விஷ்ணுவை நாராயணனிடம் இருந்து காப்பாற்றுகின்றனர். நாராயணன் விஷ்ணுவைக் கொல்ல சபதமெடுக்கிறார்.\n\nவிஷ்ணு தனது தந்தையின் இறப்பு, தனது செவித்திறன் இழப்பு மற்றும் தனது மனைவி பாகலாமுகிக்கு(சுனைனா) ஏற்பட்ட குறைப்பிரசவம் ஆகியவற்றால் மனம் பிறழ்ந்து நடக்கிறார். இவற்றால் கவலையடைந்து, நாராயணனை எதிர்கொண்டு தனது அறியாமைக்காக வருந்துகிறார். விஷ்ணு ஒரு சாதாரண மனிதனால் அரசியல் அதிகாரமும் பெரும் சக்தியுமுள்ளவர்களை எதிர்த்து எதுவும் செய்ய இயலாது என்பது என்பதை நம்புகிறார். நாராயணன் காவல் ஆய்வாளர் உத்தமன் மற்றும் இன்னும் மூன்று அரசு அதிகாரிகளுக்கு இலஞ்சம் கொடுத்து தனது கட்டுப்பாட்டில் வைத்துள்ளார். விஷ்ணுவிற்கு காவல் துணை ஆய்வாளர் உதவி செய்கிறார். விஷ்ணு நாராயணனை அழிப்பதற்கும், நீதியை நிலை நாட்டவும் திட்டமிடுகிறார். அவர் நாராயணனின் சொத்து விவரங்கள் அனைத்தையும சேகரிக்கிறார். மேலும் உத்தமன் மற்றும் அரசு அதிகாரிகள் நாராயணனிடம் இலஞ்சம் பெறும் போது எடுக்கப்பட்ட காணொளி ஒன்றை தணிக்கையாளரிடம் இருந்து பெறுகிறார். நாராயணின் தணிக்கையாளரின் மனைவியின் உயிரை முன்னதாக விஷ்ணு காப்பாற்றிய நன்றிக்கடனுக்காக இதை விஷ்ணுவிற்குச் செய்துள்ளார். நாராயணன் பாண்டியனாரின் பெயரினைப் பயன்படுத்தி அதிக அளவிலான பணத்தினைச் சம்பாதித்தது மற்றும் ஊழல் செய்து பல சொத்துகளைச் சேர்த்துள்ளது ஆகியவற்றை அறிகிறார். விஷ்ணு இந்த ஆதாரங்களையெல்லாம் வருமான வரி, ஊழல் தடுப்பு மற்றும் இதர துறைகளுக்கு அனுப்பி வைக்கிறார். விஷ்ணு அந்தக் காணொளியை உத்தமன் மற்றும் இதர அரசு அலுவலர்களின் மனைவிகளுக்கும் அனுப்பி வைக்கிறார். இதன் காரணமாக அவர்கள் தங்கள் குடும்பங்களில் மரியாதையை இழக்கின்றனர். உத்தமனும் மற்ற அலுவலர்களும் நாராயணனுக்கு உதவி செய்வதை நிறுத்திக் கொள்ள முடிவெடுக்கின்றனர். \n\nவருமான வரித்துறை நாராயணனின் வீட்டினை ஆய்வு செய்து அவரது உடமைகளைக் கைப்பற்றுவதோடு கைதும் செய்கிறது. இந்த நேரத்தில் அவர் தப்பி ஓட முயற்சிக்கிறார். அப்போது ஒரு விபத்தில் சிக்கிக்கொள்கிறார். இந்த நேரத்தில் விஷ்ணு தனது அவசர சிகிச்சை ஊர்தியுடன் சென்று நாராயணனின் உயிரைக் காப்பாற்றுகிறார்.\n\nSection::::தயாரிப்பு.\n2016 ஆம் ஆண்டில், ஜெயம் ரவி உடன் நிமிர்ந்து நில் படத்திற்குப் பிறகு இரண்டாம் முறை இணைந்து தொண்டன் என்ற திரைப்படத்தில் இணையப்போவதாக சமுத்திரக்கனி தெரிவித்தார். இக்கதை சசிக்குமாருக்காக எழுதப்பட்டதாகவும் தெரிவித்தார். அவர் இத்திரைப்படம் 2016 ஆம் ஆண்டு இறுதியில் தொடங்கப்பட உள்ளதாகவும் அல்லரி நரேஷ் ஒரு கதாபாத்திரத்தில் நடிக்க தேர்ந்தெடுக்கப்பட்டதாகவும் தெரிவித்திருந்தார். 2016 மற்றும் 2017 ஆம் ஆண்டுகளில் ஜெயம் இரவிக்கு இருந்த கடும் நேர நெருக்கடியின் காரணமாக இவர்கள் (ஜெயம் ரவி மற்றும் மற்றும் சமுத்திரக்கனி) இணைய முடியாமல் போனது.\n\nடிசம்பர் 2016 இல் இப்படத்தில் நரேஷுக்குப் பதிலாக விக்ராந்த் நடிப்பதாகவும் முக்கிய கதாபாத்திரத்தில் சமுத்திரக்கனியே நடிப்பதாகவும் முடிவானது. இயக்குநர் சுசீந்திரன் படமான வெண்ணிலா கபடிக்குழு 2 மற்றும் இதர படங்களோடு இப்படத்திலும் நடிக்க இருப்பதாக விக்ராந்த் நடித்தார். \nசமுத்திரக்கனி இத்திரைப்படத்தைப் பற்றி பின்வருமாறு குறிப்பிட்டிருந்தார். எளிய மனிதர்கள், அவர்களது வாழ்க்கையின் வலிகள் மற்றும் சிக்கல்களைப் பற்றியும், பொதுச்சேவையில் இருப்போர் குறைவான ஊதியத்தைப் பெற்றாலும் அவர்களது வாழ்க்கையில் சம்பளத்தையும் மீறி அவர்களது வாழ்க்கையில் ஒரு நிறைவு அவர்களின் சேவையின் மூலம் கிடைக்கிறது என்பதையும் இத்திரைப்படம் பேசுகிறது என்று சமுத்திரக்கனி இத்திரைப்படத்தைப் பற்றிக் குறிப்பிட்டிருந்தார்.\n"}
{"id": "457507", "url": "https://ta.wikipedia.org/wiki?curid=457507", "title": "ஆரணி வருவாய் கோட்டம்", "text": "ஆரணி வருவாய் கோட்டம்\n\nஆரணி வருவாய் கோட்டம் (ஆங்கிலம்:Arani Revenue Devision) இந்திய நாட்டில், தமிழ்நாட்டிலுள்ள, திருவண்ணாமலை மாவட்டத்தில் புதியதாக உருவாக்கப்பட்டது ஆரணி வருவாய் கோட்டம் ஆகும். வருவாய் கோட்டாட்சியர் அலுவலகம் ஆரணியில் அமைந்துள்ளது.\n\nSection::::நிர்வாகம்.\nதிருவண்ணாமலை மாவட்டத்தில் புதியதாக உருவாக்கப்பட்டது ஆரணி வருவாய் கோட்டம் ஆகும். வருவாய் நிர்வாக வசதிக்காக திருவண்ணாமலை வருவாய் கோட்டம் மற்றும் செய்யாறு வருவாய் கோட்டம் ஆகிய வருவாய் கோட்டங்களை மறுசீரமைத்து புதிதாக ஆரணி வருவாய் கோட்டம் உருவாக்கப்பட்டது. இந்த வருவாய் கோட்டத்தை இந்து சமய அறநிலையத்துறை அமைச்சர் திரு.சேவூர் ராமச்சந்திரன் அவர்களின் முயற்சியால் முதலமைச்சர் திரு. எடப்பாடி க. பழனிசாமிஅவர்களால் ஏப்ரல் 2016 ஆம் ஆண்டு திறக்கப்பட்டது. இந்த ஆரணி வருவாய் கோட்டத்தின் கீழ் ஆரணி, போளூர், சேத்துப்பட்டு,கலசப்பாக்கம், ஜமுனாமத்தூர் ஆகிய தாலுக்காக்கள் அமைந்துள்ளது. அதுமட்டுமில்லாமல் திருவண்ணாமலை மாவட்டத்தில் அதிக வருவாய் ஈட்டித்தரும் கோட்டமாக இந்த ஆரணி வருவாய் கோட்டம் விளங்குகிறது.\n\nSection::::சான்றுகள்.\n1.ஆரணி வருவாய் கோட்டம் குறித்த தமிழ் நாடு அரசாணை\n\n2. திருவண்ணாமலை மாவட்ட வருவாய் கோட்டங்கள்\n"}
{"id": "457512", "url": "https://ta.wikipedia.org/wiki?curid=457512", "title": "20 யூரோ தாள்", "text": "20 யூரோ தாள்\n\nஇருபது யூரோ தாள் (€ 20) யூரோ பணத்திலே மூன்றாவது மிகக் குறைந்த மதிப்புள்ள பணத்தாள் ஆகும். இது யூரோவை அறிமுகப்படுத்திய வருடமான (அதன் பண வடிவத்தில்) 2002 முதல் பயன்படுத்தப்படுகிறது. யூரோ பணத்தாள் 23 நாடுகளில் பயன்படுத்தப்படுகிறது. இந்த 23 நாடுகளிலும் யூரோ தான் ஒரே செலவாணியாக உள்ளன (22 நாடுகள் அதை சட்டப்பூர்வமாக ஏற்றுக்கொள்கின்றன). இது சுமார் 343 மில்லியன் மக்கள்தொகையின் உத்தியோகபூர்வ செலவாணியாக உள்ளது. \n\nஆகஸ்ட் 2019 இல், ஐரோப்பா பகுதியைச் சுற்றி சுமார் 4,026,000,000 இருபது யூரோ நோட்டுகள் புழக்கத்தில் இருந்தன. இது மிகவும் பரவலாக விநியோகிக்கப்பட்ட இரண்டாவது பிரிவாகும், இது மொத்த யூரோ நோட்டுகளில் 17.4% ஆகும். மதிப்பீடுகள் கூறுகையில், இருபது யூரோ பணத்தாளின் சராசரி ஆயுள் சுமார் இரண்டு ஆண்டுகள் ஆகும். இது மூன்றாவது மிகச்சிறிய பணத்தாள். இந்த பணத்தாள் நீல நிறத்தில் 133 x 72 மிமீ அளவிடப்படுகிறது. இருபது யூரோ ரூபாய் நோட்டுகள் கோதிக் கட்டிடக்கலையில் பாலங்கள் மற்றும் வளைவுகள் / கதவுகளை சித்தரிக்கின்றன (13 மற்றும் 14 ஆம் நூற்றாண்டு ஆண்டுகளுக்கு இடையில்).இருபது யூரோ குறிப்பில் வாட்டர்மார்க்ஸ், கண்ணுக்கு தெரியாத மை, ஹாலோகிராம்கள் மற்றும் மைக்ரோ பிரிண்டிங் போன்ற பல சிக்கலான பாதுகாப்பு அம்சங்கள் உள்ளன, அவை அதன் நம்பகத்தன்மையை ஆவணப்படுத்துகின்றன. யூரோபா தொடர் 20 யூரோ பணத்தாளின் முழு வடிவமைப்பு 24 பிப்ரவரி 2015 அன்று வெளிப்படுத்தப்பட்டது மற்றும் 25 நவம்பர் 2015 அன்று தொடங்கப்பட்டது.\nSection::::வரலாறு.\nயூரோ 1 ஜனவரி 1999 இல் நிறுவப்பட்டது, இது ஐரோப்பாவில் 300 மில்லியனுக்கும் அதிகமான மக்களின் செலவாணியாக மாறியது. அதன் முதல் மூன்று ஆண்டுகளில் இது பிற மக்களிடம் புழக்கத்தில் விட படாத நாணயமாக கணக்கியலில் மட்டுமே பயன்படுத்தப்பட்டது. பெல்ஜிய பிராங்க் மற்றும் கிரேக்க டிராச்மா போன்ற யூரோப்பகுதி 12 இல் உள்ள நாடுகளின் தேசிய நோட்டுகள் மற்றும் நாணயங்களை மாற்றியமைக்கும் வரை ஜனவரி 1, 2002 வரை யூரோ பணம் அறிமுகப்படுத்தப்படவில்லை.\nSection::::வடிவமைப்பு.\n20 யூரோ தாள் யூரோ பணத் தாள்களிலேயே மூன்றாவது மிகச்சிறிய பணத்தாள். இந்த பணத்தாள் நீல நிறத்தில் 133 x 72 மிமீ அளவிடப்படுகிறது.இருபது யூரோ ரூபாய் நோட்டுகள் கோதிக் கட்டிடக்கலையில் பாலங்கள் மற்றும் வளைவுகள் / கதவுகளை சித்தரிக்கின்றன (13 மற்றும் 14 ஆம் நூற்றாண்டு ஆண்டுகளுக்கு இடையில்). ராபர்ட் கலினாவின் அசல் வடிவமைப்புகள் உண்மையான நினைவுச்சின்னங்களைக் காண்பிக்கும் நோக்கம் கொண்டவை என்றாலும், அரசியல் காரணங்களுக்காக பாலம் மற்றும் கலை ஆகியவை கட்டடக்கலை சகாப்தத்தின் கற்பனையான எடுத்துக்காட்டுகள் மட்டுமே. அனைத்து யூரோ ரூபாய் நோட்டுகளையும் போலவே, அதில் மதிப்பு, ஐரோப்பிய ஒன்றிய கொடி, ஈ.சி.பியின் தலைவரின் கையொப்பம் மற்றும் வெவ்வேறு ஐரோப்பிய ஒன்றிய மொழிகளில் கூறப்பட்ட வங்கியின் முதலெழுத்துக்கள், வெளிநாடுகளில் உள்ள ஐரோப்பிய ஒன்றிய பிரதேசங்களின் சித்தரிப்பு, ஐரோப்பிய ஒன்றியக் கொடியிலிருந்து வரும் நட்சத்திரங்கள் மற்றும் பதின்மூன்று பாதுகாப்பு அம்சங்கள் உள்ளன.\n"}
{"id": "457514", "url": "https://ta.wikipedia.org/wiki?curid=457514", "title": "இலித்தியம் இரிடேட்டு", "text": "இலித்தியம் இரிடேட்டு\n\nஇலித்தியம் இரிடேட்டு \"(Lithium iridate)\" என்பது LiIrO என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். இலித்தியம், இரிடியம், ஆக்சிசன் ஆகிய தனிமங்கள் சேர்ந்து இச்சேர்மம் உருவாகிறது. மூன்று இலேசாக வேறுபட்ட அடுக்குகள் α, β, மற்றும் சில சமயங்களில் γ வடிவம் கொண்ட கட்டமைப்பில் கருப்பு நிறப் படிகங்களாக இலித்தியம் இரிடேட்டு உருவாகிறது. இலித்தியம் இரிடேட்டு சேர்மம் ஓர் உலோகம் போன்ற வெப்பநிலை-தனித்துவ மின் கடத்துத்திறனை வெளிப்படுத்துகிறது, மேலும் 15 கெல்வின் வெப்பநிலைக்கு குளிரூட்டும்போது அதன் காந்த வரிசையை பாரா காந்தத்திலிருந்து எதிர் பெரோகாந்தமாக மாற்றுகிறது.\n\nSection::::கட்டமைப்பு.\nகுறிப்பாக மூன்று இலேசாக வேறுபட்ட அடுக்குகள் α, β, மற்றும் சில சமயங்களில் அரிதாக γ வடிவம் கொண்ட கட்டமைப்பில் கருப்பு நிறப் படிகங்களாக இலித்தியம் இரிடேட்டு படிகமாகிறது. \n\nஆல்பா- இலித்தியம் இரிடேட்டு படிகத்தின் கட்டமைப்பில் ஒரு மாற்று அறுகோண இலித்தியம் அடுக்குக் குவியலும், மையத்திலுள்ள இலித்தியம் அணுவுடன் விளிம்புகளைப் பகிர்ந்து கொள்ளும் IrO6 என்ற எண்முக தேன் கூடுகளும் காணப்படுகின்றன. அருகிலுள்ள அடுக்குகளில் உள்ள பக்கச்சாய்வு ஒப்பீட்டளவில் குறைந்த ஒற்றைச் சாய்வு படிக சமச்சீர்மையை விளைவிக்கிறது. Li2IrO3 படிகங்களில் ஏராளமான இரட்டைக் குறைபாடுகள் உள்ளன, அங்கு ab படிக சமதளங்கள் c அச்சில் 120 பாகை அளவு சுழற்றப்பட்டுள்ளன .ஓர் இலித்தியம் அயனி மின் கலத்தில் மின் வேதியியல் மாற்றங்களால் தூண்டப்பட்ட கட்டமைப்பு மற்றும் மின்னணு மாற்றங்களை ஆய்வு செய்வதற்காக ஒரு மாதிரி நேர்மின் முனைப்பொருளான இலித்தியம் மிகுதி இலித்தியம் இரிடேட்டு சோதனைகள் மேற்கொள்ளப்பட்டுள்ளன.\n\nSection::::தயாரிப்பு.\nஇரிடியம் மற்றும் இலித்தியம் உலோகங்களை ஒன்றாகச் சேர்த்து நேரடியாக வெப்பப்படுத்தும்போது இலித்தியம் இரிடேட்டு படிகங்கள் வளர்கின்றன. எல்லாப் பக்கங்களிலும் சூழ்ந்துள்ள வெப்ப அழுத்த நிலையில் வெப்பப்படுத்தும்போது இவ்விரண்டு தனிமங்களும் ஆக்சிசனேற்றப்படுகின்றன. 750–1050 பாகை செல்சியசு வெப்பநிலையில் ஆல்பா நிலை உருவாகிறது. கூடுதலாக இதைவிட உயர் வெப்பநிலைக்கு சூடாக்கும்போது பீட்டா நிலை உருவாகிறது. வழக்கமாக பயன்படுத்தும் இலித்தியம் கார்பனேட்டுக்குப் பதிலாக இலித்தியம் உலோகத்தைப் பயன்படுத்துவதால் அதிக படிகங்கள் உருவாகின்றன. மேலும் இம்முறை கையாள்வதற்கும் படிகங்களை சேமிப்பதற்கும் எளிமையாக இருக்கிறது. இலித்தியம் கார்பனேட்டையும் இரிடியம்(IV) ஆக்சைடையும் சேர்த்து சுண்ணமாக்கி தொடர்ந்து உருகிய இலித்தியம் ஐதராக்சைடில் 700-800 பாகை செல்சியசு வெப்பநிலைக்கு குளிரவைத்தால் அரிய காமா நிலை உருவாகிறது.\n\nSection::::பண்புகள்.\nஇலித்தியம் இரிடேட்டு கருப்பு நிற படிகங்களாகக் காணப்படுகிறது. உலோகங்களின் ஒப்பீட்டளவில் உயர்ந்த, வெப்பநிலை- தனித்துவ மின் கடத்துத்திறன் தன்மையைக் கொண்டுள்ளது . ஆல்பா மற்றும் பீட்டா நிலைகள் இரண்டிலும் Ir4+ அயனியிலிருந்து வரும் காந்த சுழற்சிகளுக்கு இடையில் கீட்டேவ் பரிமாற்று பிணைப்பை வெளிப்படுத்துகின்றன. இச்சுழற்சிகள் 15 கெல்வின் வெப்பநிலைக்கு கீழ் ஓர் எதிர்பெர்ரோகாந்த பின்னலாக உருவாகின்றன. இவ்வெப்பத்திற்கு மேற்பட்டால் அப்பொருள் பாரா காந்தப் பண்புடன் உருவாகிறது . \n\nSection::::பயன்பாடுகள்.\nஇலித்தியம்-அயனி மின் கலன்களில் இலித்தியம் இரிடேட்டு திறனுள்ள ஒரு மின் முனை பொருளாகச் செயல்படுகிறது. மாற்றாக கிடைக்கும் இலித்தியம் மாங்கனைட்டுடன் (Li2MnO3) ஒப்பிடுகையில் விலை உயர்ந்த இலித்தியம் இரிடேட்டு பயன்பாடு தடங்கலாகக் கருதப்படுகிறது.\n"}
{"id": "457521", "url": "https://ta.wikipedia.org/wiki?curid=457521", "title": "ஆரணி வட்டாரப் போக்குவரத்து அலுவலகம்", "text": "ஆரணி வட்டாரப் போக்குவரத்து அலுவலகம்\n\nஆரணி வட்டாரப் போக்குவரத்து அலுவலகம் (Arani Regional Transport Office, RTO) இந்திய நாட்டில், தமிழ்நாடு மாநிலத்தில், திருவண்ணாமலை மாவட்டத்தில் புதியதாக உருவாக்கப்பட்டதாகும். தலைமை வட்டாரப் போக்குவரத்து அலுவலகம் ஆரணியில் அமைந்துள்ளது.\n\nSection::::அமைவிடம்.\nதிருவண்ணாமலை மாவட்டத்தில் புதியதாக உருவாக்கப்பட்டது ஆரணி வட்டாரப் போக்குவரத்து அலுவலகம் ஆகும். 2018 ஆம் ஆண்டு ஏப்ரல் மாதம் வரை வாகன ஆய்வாளர் போக்குவரத்து அலுவலகமாக திருவண்ணாமலை குறியீடு TN 25 மூலம் இயங்கி வந்தது. அதன் பின்னர் இந்து சமய அறநிலையத்துறை அமைச்சர் திரு சேவூர் ராமச்சந்திரன் அவர்களின் முயற்சியால் புதிய தலைமை வட்டாரப் போக்குவரத்து அலுவலகம் குறியீடு TN 97 உருவாக்கப்பட்டது. தலைமை வட்டாரப் போக்குவரத்து அலுவலகத்தின் தலைமையகம் ஆரணியில் அமைந்துள்ளது. இதன் கீழ் போளூர், ஆரணி, சேத்துப்பட்டு, சமுனாமரத்தூர், செய்யார், வெம்பாக்கம், வந்தவாசி , தெள்ளாறு ஆகிய தாலுக்காக்கள் உள்ளடக்கி அமைந்துள்ளது\nSection::::மோட்டார் வாகன சட்டம்.\nவட்டாரப் போக்குவரத்து அலுவலகம் (\"Regional Transport Office\", RTO) இந்தியாவின் மோட்டார் வாகனச் சட்டம், 1988இன் பிரிவு 213 (1)இன் கீழ் அமைக்கப்பட்ட மாநில அரசுகளால் நிருவகிக்கப்படும் அலுவலகம் ஆகும். இந்தச் சட்டத்தின் பல்வேறு விதிகளை செயற்படுத்துவது இதன் பொறுப்பாகும்.இது மாநில அரசின் போக்குவரத்துத் துறையின் கீழ் இயங்குகின்றது. இந்தியாவில் பதிவு இலக்கத்தகடுகளையும் ஓட்டுனர் உரிமங்களையும் வழங்குகிறது.\n\nஇந்த அலுவலகத்தின் முதன்மை நோக்கங்களாக தமிழக அரசு அறிவித்துள்ளவை:-\n\n\n\n\n\nSection::::சான்றுகள்.\n1. {https://m.youtube.com/watch?v=i0ZarBOsSHo} வட்டாரப் போக்குவரத்து அலுவலகம் திறப்பு விழா\n\n2. {http://nammaseithi.com/?p=11861} நம்ம செய்தி மூலம் படித்தது\n\n3. ஆரணி வட்டாரப் போக்குவரத்து அலுவலகம்"}
{"id": "457523", "url": "https://ta.wikipedia.org/wiki?curid=457523", "title": "சத்ரு (2019 திரைப்படம்)", "text": "சத்ரு (2019 திரைப்படம்)\n\nSection::::கதைக்களம்.\nகதிரேசன் ஒரு நேர்மையான காவல்துறை அதிகாரி. பணியின் மீது அவருக்குள்ள பற்று மற்றும் நேர்மை குற்றவாளிகளுக்கு அச்சத்தை ஊட்டுவதாக இருந்தது. அவருடைய விசாரணை செய்யும் முறை இரக்கமற்ற தாகவும் இருந்தது. கதிரின் இந்த அணுகுமுறை அவருடைய சகாக்களும் உயர் அதிகாரிகளுக்கும் ஊட்டுவதாக அமைந்திருந்தது. ஒரு நடுத்தர வர்க்கக் குடும்பத்தைச் சார்ந்தவர். கதிர் உடைய அப்பா ஒரு முன்னாள் இராணுவ அதிகாரி ஆவார். கதிரின் மூத்த சகோதரன் விஷ்வாவும் ஒரு இராணுவ வீரர். கதிர் தனது தந்தை மைத்துனி மருமகள் சுருதி ஆகியோருடன் வசித்து வருகிறார். \nஇந்நிலையில் பிரபாகரன் என்ற தீய எண்ணம் கொண்ட இளைஞர் தனது நண்பர்களுடன் வசித்து வருகிறார். பணம் சம்பாதிப்பதற்காக இளங்குழந்தைகளைக் கடத்தி வைத்துக் கொண்டு அவர்களின் பெற்றோர்களிடம் மிரட்டி பணம் பறிப்பதைத் தொழிலாகக் கொண்டுள்ளனர். ஒரு முறை அவர்கள் மகேந்திரன் என்ற பணக்காரர் ஒருவரின் மகனைக் கடத்திச் செல்கின்றனர். மகேந்திரன் காவல் ஆணையரைத் தனிப்பட்ட முறையில் நன்கறிந்தவர் ஆவார். இந்த வழக்கு காவல் துறை வசம் செல்கிறது, பணக்காரக் குழந்தையுடன் சேர்த்து ஒரு ஏழைக் குழந்தையையும் அவர்கள் கடத்தியுள்ளனர். பிணயத்தொகையாக ஐந்து கோடிகள் கேட்கப்படுகிறது. காவல்துறை உதவி ஆணையர் இதைத் தாமதப்படுத்தி வருகிறார். இதன் காரணமாக ஏழைக் குழந்தையின் உயிர் பறிக்கப்படுகிறது. தனது மகனின் வாழ்வைப் பற்றிய பயத்தின் காரணமாக மகேந்திரன் ஐந்து கோடிகளைக் கொடுக்கிறார். அப்பொழுது பிரபா கதிரிடம் அந்தத் தொகையை தொடருந்தில் வரும் பெண் ஒருவரிடம் கொடுக்கச் சொல்கிறான். அதன்படி, கதிர் தன் மகனுடன் வரும் ஒரு பெண்ணிடம் பணத்தைத் தருகிறான். அந்தப் பெண் பயணம் செய்யும் பெட்டிக்கு அடுத்த பெட்டியில் கதிர் பயணிக்கிறான். ஒருவன் அந்தப் பெண்ணை அறைந்து விட்டு பணத்துடன் தப்புகிறான். கதிர் ஒரு அடுக்குமாடித் தளத்தில் உள்ள ஒரு அறைக்கு அழைத்துச் செல்லப்படுகிறான். அங்கு அவன் குட்டி என்பவனைக் கொன்று குழந்தையைக் காப்பாற்றுகிறான். காவல் துறை கதிர் குற்றவாளியைக் கொன்றமைக்காக பணியிடை நீக்கம் செய்கிறது. \n\nகடத்தல்காரர்கள் தங்களின் நண்பனின் மரணத்திற்காக கதிர் மீது கோபம் கொண்டு அவனை பழிதீர்க்க உறுதி எடுக்கின்றனர். அவர்கள் சுருதி பள்ளியிலிருந்து திரும்பி வரும் போது விபத்துக்குள்ளாக்குகின்றனர். ஒட்டு மொத்தக் குடும்பமும் மருத்துவமனைக்கு விரைகிறது. கடத்தல்காரர்கள் குழந்தையைக் கொல்ல மருத்துவமனைக்கும் வருகிறார்கள். அங்கு கதிர் இருந்த காரணத்தால் சுருதியைக் கொல்ல அவர்களால் இயலவில்லை. \n\nகடத்தல்காரர்கள் தங்களின் நண்பனின் மரணத்திற்காக கதிர் மீது கோபம் கொண்டு அவனை பழிதீர்க்க உறுதி எடுக்கின்றனர். அவர்கள் சுருதி பள்ளியிலிருந்து திரும்பி வரும் போது விபத்துக்குள்ளாக்குகின்றனர். ஒட்டு மொத்தக் குடும்பமும் மருத்துவமனைக்கு விரைகிறது. கடத்தல்காரர்கள் குழந்தையைக் கொல்ல மருத்துவமனைக்கும் வருகிறார்கள். அங்கு கதிர் இருந்த காரணத்தால் சுருதியைக் கொல்ல அவர்களால் இயலவில்லை. கடத்தல் கும்பலைச் சார்ந்த ஒருவன் கதிரை தொலைபேசியில் அழைத்து மிரட்டுகிறான். கதிரின் தந்தை ஒரே நாள் கால அளவிற்குள் அவர்கள் அனைவரையும் கொல்லச் சொல்கிறார். கதிர் அந்த நபரைக் கண்டுபிடித்துக் கொல்கிறார். சேகர் என்பவன் அங்கு நுழைகிறான். கதிர் மற்றும் அவனது நண்பர்கள் அருண் மற்றும் பாண்டியனைக் கண்டதும் விரைந்து தப்புகிறான். அவன் தகவலை பிரபாவிற்கு கூறிய பின் அவர்களால் கொல்லப்படுகிறான். கதிரும் அவனது நண்பர்களும் பிரபாவின் இடத்திற்குச் சென்றடைந்த பிறகு அங்கு யாரையம் காணாமல் அதிர்ச்சி அடைகின்றனர். பிரபா இவ்வளவிற்குப் பிறகும் ஒவ்வொருவரையும் கொல்ல முயற்சிக்கிறான். கதிரின் மைத்துனி, பெற்றோர் ஆகியோரைக் கொல்ல முயற்சிக்கும் போது கதிர் அவர்களைக் காப்பாற்றுகிறான். அவர்களை பாதுகாப்பிற்காக காவல் நிலையத்திற்கு அழைத்து வந்த போது அவன் தொடருந்தில் கண்ட சிறுவனைக் காண்கிறான், அந்தச் சிறுவன் ஒரு பிக்பாக்கெட் என்பதையும் அந்தப் பெண் அவனின் தாயாரே இல்லை என்பதையும் உணர்கிறான். கதிர் அந்தப் பெண்ணின் பெயர் கஸ்தூரி என்பதை அறிகிறான், அநதப் பெண் இருக்கும் இடத்தை அறிய அந்தப் பையனை அழைத்து வருகிறான். அந்தத் தளமும் காலியாகவே உள்ளது.\n\nகதிரின் தந்தை பிரபாவால் அவரது வீட்டில் கொல்லப்படுகிறார். கதிர் இத்தகவலைத் தனது குடும்பத்தினரிடம் இருந்து மறைக்கிறார். தன் குடும்பத்தினரை ஒரு மருத்துவமனையில் தங்க வைக்கிறார். அங்கும் அந்த கடத்தல் கார கும்பலில் இருவர் அங்கு வருகின்றனர். ஆனால், அங்கு காவலர்களையும் விஸ்வாவையும் பார்க்கின்றனர்.\n"}
{"id": "457525", "url": "https://ta.wikipedia.org/wiki?curid=457525", "title": "துரிஞ்சிகுப்பம் ஆதிபராசக்தி அம்மன் கோயில்", "text": "துரிஞ்சிகுப்பம் ஆதிபராசக்தி அம்மன் கோயில்\n\nதுரிஞ்சிகுப்பம் ஆதிபராசக்தி அம்மன் கோயில் (Thurinjikuppam Adhi Parasakthi Amman Temple) திருவண்ணாமலை மாவட்டத்தில், துரிஞ்சிகுப்பம் எனும் ஊரில் அமைந்துள்ளது. இத்தலத்தின் மூலவரான ஆதிபராசக்தி சித்தர்களின் தலைவி எனவும், இத்தளத்தில் எண்ணற்ற சித்தர்கள் உரைந்துள்ளதாகவும் நம்பிக்கை. எனவே இக்கோயிலை \"ஆதிபராசக்தி சித்தர் பீடம்\" என்றும் அழைக்கின்றனர். மேல்மருவத்தூர் ஆதிபராசக்தி அம்மன் கோயிலில் இருப்பது போல் இந்த ஊரிலும் ஆதிபராசக்தி அம்மன் அருள்பாலித்து வருகிறது.\n\nSection::::மூலவர்.\nஇத்தளத்தின் மூலவர் ஆதிபராசக்தியாகும். ஆதிபராசத்தி இரு கரம் கொண்டும், தாமரை பீடத்தில் அமர்ந்தவாரும் காட்சியளிக்கிறார். இந்த மூலவர் சிலையை கணபதி ஸ்தபதி வடித்துள்ளார்.மேலும் இச்சிலைக்குக் கீழ்பகுதியில் சுயம்பு காணப்படுகிறது.\n\nSection::::அமைப்புகள்.\nஇக்கோயிலுக்கு என ஆதிபராசக்தி சித்தர் பீட அமைப்புகள் பரவலாக உருவாக்கப்பட்டுள்ளன. இந்த அமைப்புகள் மூலம் இக்கோயிலின் வழிமுறைகளும், வழிபாட்டு முறைகளும் பயிற்றுவிக்கப்படுகின்றன. இந்த அமைப்பினைச் சார்ந்தோர் சக்திமாலை அணிந்து, விரதமிருந்து செந்நிற ஆடையை உடுத்தி ஆதிபராசக்தியை வழிபடுகின்றனர். இந்த அமைப்பினைக் கொண்டு குழு வழிபாடும் பல்வேறு பகுதிகளில் நடத்தப்படுகின்றன.\n\nSection::::தல வரலாறு.\n1966 ஆம் ஆண்டு நவம்பர் மாதம் 28ஆம் நாள் தமிழகத்தில் வீசிய புயல்காற்றால் வேப்பமரம் வீழ்ந்தது என்றும் அதன் அடியில் இருந்த புற்று கரைந்து சுயம்பு வெளிப்பட்டது என்றும் வரலாறு கூறுகின்றது.  தெய்வம் தானாகவே தன்னை வெளிப்படுத்திக் கொள்கின்ற தெய்வ மூர்த்தமே “சுயம்பு” என்று கூறுப்படுகின்றது.\n\nஇப்போது கருவறை உள்ள இடத்தில் தான் புற்று இருந்தது. அந்தப் புற்றிலிருந்துதான் சுயம்பு வெளிப்பட்டது என அறிவோம். கருவறையின் வலப்புறத்தில்  தனியாகப் புற்றை அமைத்துக் கொள்கிறேன் எனக் கூறி அவ்வாறே அமைத்துக்கொண்டாள். பக்தர்களை காப்பதற்கும், தீயவர்களைத் தண்டிப்பதற்கும் நான் நாகவடிவில் உறைகிறேன் எனக்கூறிய அன்னை புற்றில் நாகமாக உறைவதுடன் சிலர்க்கு காட்சி கொடுத்ததும் உண்டு. மேல்மருவத்தூரில் மட்டும் வணங்கி வந்தனர். அதன் பின்பு பங்காரு அடிகளாரின் ஆணைக்கினங்க திருவண்ணாமலை மாவட்டம் துரிஞ்சிகுப்பம் எனும் இடத்தில் ஆதிபராசக்தி அம்மன் ஆலயம் 2001 ஆம் ஆண்டு தோற்றுவிக்கப்பட்டது. அதன் பிறகு மேல்மருவத்தூரில் பூஜைகள் செய்வது போல் இந்த ஆலயத்திலும் செய்யப்பட்டு வணங்கப்படுகிறது.\n\n\nSection::::விழாக்கள்.\nகுறிப்பாக வருடந்தோறும் ஆடி மாதத்தில் ஆடிப்பெருக்கு நாளில் அம்மனுக்கு தினத்தில் காலையில் 108 பால் குடம் எடுத்து ஊர்வலமாக சுற்றி வந்து திரளான பக்தர்கள் அம்மனுக்கு பாலபிசேகம் செய்வார்கள். மதிய நேரத்தில் அம்மனுக்கு முதுகில் அலகு குத்தி தேர் இழுத்தல், கார் இழுத்தல், தீச்சட்டி எடுத்தல், கொதிக்கும் எண்ணெய் சட்டியில் வெறும் கையால் வடை எடுத்தல், மார்பு மீது உரல் கல் வைத்து உலக்கையால் இஞ்சி இடித்தல், காரை முல் மிதித்தல் ஆகிய நிகழ்ச்சிகள் வெகு விமரிசையாக நடைபெறும் . இந்த நிகழ்வுகளும் ஊர் பொதுமக்கள் ஏற்பாடுகள் செய்யப்படுகின்றன.\n\nSection::::சான்றுகள்.\n1. செய்தித்தாளில் வந்த செய்திகள்\n\n2. செய்தித்தாளில் வந்த செய்திகள்\n\n3. செய்தித்தாளில் வந்த செய்திகள்\n"}
{"id": "457526", "url": "https://ta.wikipedia.org/wiki?curid=457526", "title": "நிபுணன்", "text": "நிபுணன்\n\nநிபுணன் என்பது 2017 ஆம் ஆண்டு இந்திய தமிழ் பரபரப்பூட்டும் அதிரடி திரைப்படம் ஆகும். அருண் வைத்தியநாதன் எழுதி, இயக்கியுள்ளார். இத்திரைப்படத்தில் அர்ஜுன், பிரசன்னா, வைபவ், வரலட்சுமி சரத்குமார் மற்றும் ஸ்ருதி ஹரிகரன் ஆகியோர் முக்கிய கதாபாத்திரங்களில் நடிக்கின்றனர். அர்ஜுன் நடிப்பில் வெளியான 150 ஆவது திரைப்படம் ஆகும். நவீன்  இசையமைப்பாளராகவும், அரவிந்த் கிருஷ்ணா ஒளிப்பதிவாளராகவும் பணி புரிந்துள்ளனர். 2015 ஆம் ஆண்டின் பிற்பகுதியில் படத்தின் தயாரிப்பு பணிகள் ஆரம்பமாகியது. தமிழ், கன்னடம் ஆகிய இரு மொழிகளிலும் தயாரிக்கப்பட்டது. கன்னடத்தில் விஸ்மயா என்ற பெயரில் வெளிவந்தது. திரைப்படத்தின் இரு பதிப்புக்களும் உலகளவில் 28 ஜூலை 2017 அன்று வெளியிடப்பட்டன. இந்த திரைப்படம் விமர்சகர்களிடமிருந்தும் பார்வையாளர்களிடமிருந்தும் நேர்மறையான விமர்சனங்களைப் பெற்றது.படத்தின் கதை 2008 ஆம் நடந்த நொய்டா இரட்டை கொலை வழக்கை மையமாக கொண்டது. \n\nSection::::கதைச்சுருக்கம்.\nசிஐடியில் வேலை செய்யும் ரஞ்சித் காளிதாஸ் (அர்ஜுன்), மற்றும் அவரது சகாக்களான ஜோசப் (பிரசன்னா), வந்தனா (வரலட்சுமி சரத்குமார்) ஆகியோர் மர்மமான முறையில் நிகழும் தொடர் கொலைகளை செய்யும் நபரை கண்டுபிடிப்பதே படத்தின் கதை ஆகும்.\n\n\nSection::::தயாரிப்பு.\n2015 ஆம் ஆண்டு சூலை மாதத்தில் இயக்குனர் அருண் வைத்தியநாதன் அர்ஜுன் முக்கிய கதாபாத்திரத்தில் நடிக்கும் பரபரப்பூட்டும் அதிரடி திரைப்படத்ததை இயக்கவிருப்பதாக அறிவித்தார். மேலும் இது அர்ஜுனின் 150 ஆவது திரைப்படம் என்றும், போலீஸ் அதிகாரியின் சாகசங்களை மையமாக கொண்ட இந்த படம் தமிழ், கன்னடம் ஆகிய இரு மொழிகளிலும் ஒரே நேரத்தில் தயாரிக்கப்படும் என்றும், படப்பிடிப்பு சென்னை மற்றும் பெங்களூரில் நடைபெறும் என்றும் தெரிவித்தார். படத்தின் கதை பல வருடங்களாக மனதில் இருந்ததாகவும் 2014 ஆம் ஆண்டு திசம்பரில் இருந்து திரைக்கதையை ஆரம்பித்ததாகவும் கூறினார்.2014 ஆம் ஆண்டில் கப்பல் திரைப்படத்தில் பணிபுரிந்த பேஷன் பிலிம் பேக்டரியின் உமேஷ், சுதன் மற்றும் ஜெயராம் ஆகியோர் படத்தை தயாரித்தனர். அரவிந்த் கிருஷ்ணா மற்றும் சதீஷ் சூர்யா ஆகியோர் முறையே ஒளிப்பதிவாளராகவும், தொகுப்பாசிரியராகவும் கையெழுத்திட்டனர். 2015 ஆம் ஆண்டு ஆகஸ்ட் இல் முன்னணி வேடங்களில் நடிக்க பிரசன்னா, வைபவ் மற்றும் பாபி சிம்ஹா ஆகியோர் ஒப்பந்தம் செய்யப்பட்டனர். இருப்பினும் பின்னர் சிம்ஹா விலகினார். \n\nபோலீஸ் அதிகாரியாக நடிக்க வரலட்சுமி சரத்குமாரும், அர்ஜுனின் கதாபாத்திரத்தின் மனைவியாக நடிக்க ஸ்ருதி ஹரிகரனும் கையெழுத்திட்டனர். 2015 ஆம் ஆண்டு நவம்பரில் படப்பிடிப்பின் காட்சிகள் பெங்களூரில் நடந்தது.  இந்தியத் திரையுலகில் 150 பிரபலங்கள் ட்விட்டர் பக்கம் வழியாக படத்தின் டீஸரை வெளியிடுமாறு கேட்டுக்கொண்டதால் படக்குழு டீஸரை 2017 ஆம் ஆண்டு மே மாதம் வெளியிட்டது.\n\nSection::::இசை.\nஇந்த திரைப்படத்திற்கு நவீன் இசையமைத்துள்ளார். படத்தின் இசைத் தொகுப்பு 30 ஜூன் 2017 அன்று சீ சவுத் மியூசிக்கினால் வெளியிடப்பட்டது. படத்தில் நான்கு பாடல்கள் இடம்பெற்றுள்ளன.\n\nSection::::வெளியீடு.\n2017 ஆம் ஆண்டு சூலை மாதம் 28 ஆம் திகதி திரைப்படம் தமிழ் மற்றும் கன்னட மொழியில் இந்தியா முழுவதும் வெளியிடப்பட்டன. விமர்சகர்களிடமிருந்து ரசிகர்களிடம் இருந்தும் நேர்மறையான விமர்சனங்களைப் பெற்றன. நிபுணன் திரைப்படத்தின் செயற்கை கோள் உரிமைகள் பாலிமர் தொலைக்காட்சிக்கு விற்கப்பட்டது.\n"}
{"id": "457540", "url": "https://ta.wikipedia.org/wiki?curid=457540", "title": "சுவாமிமலை வெண்கலப் படிமங்கள்", "text": "சுவாமிமலை வெண்கலப் படிமங்கள்\n\nசுவாமிமலை வெண்கலப் படிமங்கள் என்பவை தமிழ் நாட்டில் உள்ள சுவாமிமலையில் உற்பத்தி செய்யப்படும் வெண்கலச் சிலைகளைக் குறிப்பன. இந்திய அரசு 2008-2009 காலப் பகுதிக்கான புவியியல் குறியீடாக இதை ஏற்றுக்கொண்டது.\n\nSection::::வரலாறு.\nசோழர் ஆட்சிக்காலத்தில் முதலாம் இராசராசன், தஞ்சாவூரில் உள்ள பிருகதீசுவரர் கோயிலின் கட்டுமானப் பணிகளில் சிற்பிகள் குழு ஒன்றை ஈடுபடுத்தியிருந்தான். ஐராவதீசுவரர் கோயிலில் சிலைகளை வார்ப்பதற்கு உதவிய சிற்பிகள் சுவாமிமலையில் குடியேறினர்.\n\nSection::::உற்பத்தி.\nஇங்கே உருவாக்கப்படும் படிமங்கள் 6 அடி (1.8 மீட்டர்) தொடக்கம் 12 அடி (3.7 மீட்டர்) வரை உயரம் கொண்டவை. தரத்தைப் பேணுவதற்காகக் குறைந்த எண்ணிக்கையிலான படிமங்களையே இறுக்கமான கட்டுப்பாடுகளின் கீழ் இங்கு உருவாக்குகின்றனர். இங்கு உருவாக்கப்படும் படிமங்களில் இந்துக் கடவுள்களின் சிலைகள் உள்ளடங்குகின்றன. தேவையைப் பொறுத்து ஆண், பெண் விலங்குகளின் உருவங்களையும் இங்கே வார்க்கின்றனர். மெழுகு வார்ப்பு நுட்பத்தைப் பயன்படுத்திச் சிலைகளை வார்க்கின்றனர். இவை திண்ணிய வார்ப்பு, பொள் வார்ப்பு ஆகிய இரு வகைகளில் அமைகின்றன. \n\nமரபுவழியாகத் திண்ணிய மெழுகு வார்ப்பு நுட்பத்தையே பயன்படுத்தினர். தேவைப்படும் படிமத்தின் மாதிரியை மெழுகுக் கலவை நிரப்பப்பட்ட அச்சாகச் செய்கின்றனர். தேன் மெழுகு, \"பிளான்டனசு ஓரியென்டலிசு\" என்னும் மரத்தின் பிசின், நிலக்கடலை எண்ணெய் ஆகியவற்றை 4:4:1 விகிதத்தில் கலப்பதனால் இக்கலவை உருவாகின்றது. மெழுகு உருவத்தின்மேல் மூன்று படைகளாகக் களிமண் பூசப்படுகின்றது. ஒவ்வொரு படைக்கும் வேறுபட்ட களிமண் வகைகள் பயன்படுகின்றன. 3 மிமீ முதற் படைக்கு, நுண்ணிய இருவாட்டி மண் அல்லது காவேரிப் படுகையில் இருந்து எடுக்கப்படும் வண்டல் மண்ணை உமிக் கரியுடன் சேர்த்து அரைத்துப் பசுவின் சாணத்துடன் கலந்த கலவை பயன்படுகின்றது. இரண்டாம் படைக்கு நெல் வயலில் எடுக்கப்படும் களி மண்ணுடன், மணல் கலந்த கலவையும், மூன்றாம் படைக்கு களிமண்ணுடன் பருமணல் கலந்து குழைத்த கலவையும் பயன்படுகின்றன. பெரிய சிலைகளுக்கான களிமண் பூச்சை உலோகக் கம்பிகளைக் கொண்டு வலுவூட்டுவது வழக்கம்.\n\nகளிமண் பூச்சுக் காய்ந்த பின்னர் அச்சைச் சூடாக்கி மெழுகை உருக்கி வெளியேற்றுவர். இவ்வாறு உருவாகும் அச்சின் இடைவெளிக்குள் உலோகத்தை உருக்கி ஊற்றுவர். இங்கு பயன்படும் உலோகம் பழங்காலத்தில் பொன், வெள்ளி, செப்பு, துத்தநாகம், ஈயம் ஆகிய ஐந்து உலோகங்களைக் கலந்து உருவாக்கிய ஒரு கலப்புலோகம் ஆகும். இதைப் \"பஞ்சலோகம்\" என்பர். பொன், வெள்ளி என்பவை தற்காலத்தில் மிகவும் விலை உயர்ந்தவை என்பதால் அவற்றுக்குப் பதிலாகத் தகரம், இரும்பு என்பவற்றைச் சேர்ப்பது உண்டு. உருக்கி ஊற்றிய உலோகம் குளிர்ந்து இறுகிய பின்னர் அச்சை உடைத்து உலோக உருவத்தை வெளியே எடுத்து மேலும் மெருகூட்டிப் படிமத்துக்கு இறுதி வடிவம் கொடுப்பர்.\n\nSection::::அளவு.\nபடிமங்களைச் செய்வதற்கு சிற்ப நூல்களில் கொடுக்கப்பட்டுள்ள அளவுகளைச் சிற்பிகள் பயன்படுத்துவர். அளவுக்கான அடிப்படை அலகு \"தாலம்\" எனப்படும். இது முகத்தில் தலைமுடியின் கீழ்ப் பகுதியில் இருந்து தாடையின் கீழ்ப் பகுதிவரையுள்ள தூரம் ஆகும். தாலத்தின் பன்னிரண்டில் ஒரு பகுதியை \"அங்குலம்\" என்பர். இதை மேலும் எட்டாகப் பிரித்தால் ஒரு பகுதி \"யாவா\" எனப்படும் அது அண்ணளவாக பார்லி தானியத்தின் அளவுடையது. இவ்வாறே பிரித்துச் செல்லும்போது கிடைக்கும் மிகக் குறைந்த அலகு \"பரமாணு\" எனப்படும் இது ஒரு தலைமுடியின் தடிப்பை விடக் குறைவானது. தென்னோலையைக் கிழித்து ஒரு பட்டியாகத் தயார் செய்து அதில் படிமத்துக்குத் தேவையான அளவுகளைச் சிற்பிகள் குறித்து வைத்துக்கொள்வர்.\n"}
{"id": "457545", "url": "https://ta.wikipedia.org/wiki?curid=457545", "title": "90 எம்எல்", "text": "90 எம்எல்\n\n90 எம்எல் (\"90 ML\")என்பது 2019இல் வெளியான இந்திய, தமிழ் மொழி, நகைச்சுவைத் திரைப்படம் ஆகும். இதை அனிதா உதீப் எழுதி இயக்கியுள்ளார். 90 எம்எல் திரைப்படத்தில் இந்திய திரைப்பட நடிகை ஓவியா முக்கிய கதாப்பாத்திரமாக நடிக்க, ஆன்சன் பால், மசூம் சங்கர், மோனிசா ராம், சிறீ கோபிகா மற்றும் பொம்மு இலக்சுமி ஆகியோர் துணை கதாப்பாத்திரங்களாக நடித்துள்ளனர். என்விஸ் என்டெர்டெய்ன்மெண்ட் எனும் பெயரில் இத்திரைப்படம் உதீப் அவர்களால் தயாரிக்கப்பட்டுள்ளது. இந்த திரைப்படத்துக்கு சிலம்பரசன் இசை அமைத்துள்ளார். அத்துடன் ஆண்டோனி தொகுக்க அரவிந்த் கிருசுனா இத் திரைப்படத்தினை ஒளிப்பதிவு செய்துள்ளார். 90 எம்எல் திரைப்படம் மார்ச் 1 2019 அன்று திரை அரங்குகளில் வெளியானது.\n\nSection::::கதைச் சுருக்கம்.\nதாமரை (பொம்மு இலக்சுமி) மற்றும் அவரது கணவர் சதீஷ் (தேஜ் ராஜ்) பிரியதர்சினி (தேவதர்சினி) எனும் உளவியலாளரை ஆலோசனை அமர்விற்காக போதைப்பொருள் தடுப்பு பிரிவில் சந்திக்கின்றனர். எனினும் ரவுடியாகிய சதீஸ் கோபத்துடன் அங்கிருந்து வெளியேறுகின்றார்.\n\nதாமரை பின்னர் அவரும் அவரது அயலவர்களான காஜல் (மசூம் சங்கர்), பாரு(சிறீ கோபிகா), சுகன்யா (மோனிஷா ராம்) ஆகியோர் ரீட்டாவை (ஓவியா) சந்தித்த கதையை கூறுகின்றார். பின்னர் ஒரு நாள் இவர்கள் மதுபானக் கடையில் மது அருந்த செல்கின்றனர். இது தெரிந்த தாமரையின் கணவர் சதீஷ் தாமரையை அவரின் குடிகார நண்பிகளுடன் சகவாசம் வைக்க வேண்டாம் என அச்சுறுத்துகின்றார்.\n\nசிறிது காலத்தின் பின் சுகன்யா ஒரு விருந்திற்கு அனைவரையும் அழைக்கின்றார். அங்கு அவர் தனது காதலரான கிறிஸ் பாண்டிச்சேரியில் திருமணம் செய்யப் போவதாக கூறி அழ, அவர்கள் அனைவரும் சென்று மணமக்களை கடத்தி வருகின்றனர். அங்கு சுகன்யா மணமக்களை ஓடி சென்று கட்டிப்பிடித்து அனைவரையும் அதிர்ச்சியடைய செய்கின்றார். கடைசியில் மற்றவர்கள் ஒரு போலீஸ் நிலையத்தில் மாட்டி எச்சரிக்கப்பட்டு அனுப்பப்படுகின்றனர். அங்கே சதீசுக்கும் ரீட்டாவின் காதலனுக்கும் சிறிய சண்டை ஏற்படுகின்றது.\n\nபின்னர் ரீட்டாவின் காதலரான வெங்கி (ஆன்சன் போல்) திருமணம் செய்ய கேக்க ரீட்டா அதை மறுக்கின்றார். அதனால் அவர்கள் பிரிக்கின்றனர். பின்னர் அவர்கள் அனைவரும் சுகன்யாவையும் அவரது காதலியையும் சந்திக்கின்றனர். அங்கே அவர்கள் மதுபான பழக்கத்தில் இருந்து போதைப்பொருள் பாவிக்க தொடங்குகின்றனர். கஞ்சா வாங்க செல்லும் போது போலிசினால் துரத்தப்பட்டு சதீஸ் மற்றும் அவரின் எதிர் கும்பல் சண்டையில் மாட்டுகின்றனர். எனினும் சதீஸ் அவர்களை காப்பாற்றுகின்றார்.\n\nஇறுதியில் தாமரை சதீஷை அவரது முதலாளியிடம் இருந்து விடுவிக்க தனது நண்பிகளின் உதவியை நாடுகின்றார். பின்னர் அவர்கள் சென்று முதலாளியை சண்டையிட்டு பிடிக்க சதீஸ் வந்து காப்பாற்றுகின்றார்.\n\nபின்னர், அவர்கள் மறுபடியும் விருந்து கொண்டாடும் பொழுது ஒருவர் தனது காதலியிடம் தனக்கு திருமணத்தில் நம்பிக்கை இல்லை எனவும் தான் யாருடைய சொத்தும் இல்லை என கூற, அவர்கள் அவன் ரீட்டாவை போல் இருக்கின்றான் என கூறுகின்றனர். ரீட்டா அவனுக்கு அருகில் சென்று முத்தமிடுகின்றார்.\n\n\nSection::::இசை.\nசிலம்பரசன் 90 எம்எல் திரைப்படத்திற்கு இசை அமைத்துள்ளார். இத் திரைப்படத்தின் முதலாவது பாடலான \"மரண மட்ட\" பாடல், இத்திரைப்பட முக்கிய கதாப்பாத்திரமான ஓவியா அவர்களால் பாடப்பட்டு 31 திசம்பர் 2017இல் வெளியிடப்பட்டது. இப்பாடல் இவரின் முதலாவது பாடிய முதலாவது பாடலாகும். எனினும் மே மாதத்தில் சிம்புவால் \"காதல் கடிக்குது\" என்ற பாடல் இசைமைக்கப்பட்டதாக அறிவிக்கப்பட்டது. \"பீர் பிரியாணி\" பாடலின் பாடல் வரியுடனான நிகழ்ப்படம் நடிகை திரிசாவினால் வெளியிடப்பட்டது.\nSection::::சந்தைப்படுத்தல்.\n90 எம்எல் திரைப்பட முதல் தோற்ற சுவரொட்டி மார்ச்சு 2018இல் வெளியானது. ஏனைய சுவரொட்டிகள் ஆகத்து 2018இல் வெளியாகின. 8 பெப்ரவரி 2019 அன்று இந்த திரைப்படத்திற்கான அதிகாரபூர்வ முன்னோட்டம் இணையத்தளத்தில் வெளியிடப்பட்டது.\n\nSection::::வெளியீடு.\nஇத்திரைப்படம் 2019 மார்ச்சு 3 அன்று வெளியிடப்பட்டது.\n"}
{"id": "457552", "url": "https://ta.wikipedia.org/wiki?curid=457552", "title": "எருமைத்தீவு", "text": "எருமைத்தீவு\n\nஎருமைத்தீவு (ஆங்கிலம்:Buffalo Island\")\" மட்டக்களப்பில் நாலாபுறமும் வாவியால் சூழப்பட்ட தீவுகளில் இதுவும் ஒன்று இது அண்ணளவாக 11Km சுற்றளவு கொண்டது. இதனை பெரியகளம் எனவும் அழைப்பர். இதன் கிழக்கே கல்லடி, கல்லடி உப்போடை, நொச்சசிமுனை, நாவற்குடா, மஞ்சந்தொடுவாய், காத்தான்குடி, ஆரையம்பதி ஆகிய ஊர்களையும் வடக்கே மட்டக்களப்பு நகர்,கல்லடித்தெரு, கோட்டைமுனை ஆகிய இடங்களையும் மேற்கே வீச்சுக்கல்முனை, திமிலதீவு, கன்னன்குடா,சிறையாத்தீவு போன்ற இடங்களையும் தெற்கே மண்முனை போன்ற ஊர்களால் சூழப்பட்டுள்ளது.\n\nஇத்தீவின் கரையோரப்பகுதிகளாக கிழக்கே வில்லுப்பங்குத்துறை இடப்பிட்டி, அறுகம்குடாவும் வடக்கே பூவரசையடிக்குடாவும், பீக்குடாவும் மேற்கே  பெரியமுனை, வெள்ளைக்கல், கொளுத்திமுனையும் தெற்கே விரிசலாறும் அமைந்துள்ளது.\n\nSection::::சொல்லிலக்கணம்.\n1795 இல் ஆங்கிலேயர் வருகைக்கு முன் கோபத்திலிருந்த பஸ்கோமுதலி 1728-1795 வரை மட்டக்களப்புக்கு வந்து போடிமார்களுடன் சண்டையிட்டு போடிமார்களை கொன்றும், சிறைப்பிடித்தும், வயல்நிலங்களை அபகரித்தும் சிறைப்பிடித்தவர்களை சிறையாத்தீவில், எருமைத்தீவில் வைத்திருந்ததாகவும் அப்போது இவர்களைக்கொண்டு எருமை, குதிரை மேய்க்க வைத்ததாகவும், ஆங்கிலேயரின் வருகையின் பின் இந்த நிலை மாற்றம் அடைந்ததாகவும், சிறைப்பிடித்த இடம் சிறையாத்தீவு எனவும் எருமை வளர்த்த காரணத்தால் எருமைத்தீவு எனவும் பெயர்பெற்றது. \n\nSection::::தாவரங்கள்.\nஇங்கே காணப்படும் கண்டல் தாவரங்களாக கண்ணா, கிண்ணை, கீரி, தில்லை போன்ற தாவரங்களும் ஆனைஅறுகு எனும் புல்லினமும் அடர்ந்து காணப்படுகிறது. ஆலை, அரசு, மஞ்சவண்ணா, நாவல், வேம்பு , பனை, பூவரசு போன்ற மரங்களையும் காணக்கூடியதாக உள்ளது.\n\nSection::::உயிரினங்கள்.\nSection::::பறவைகள்.\nகொக்கு இனங்களாக நாரை, வேள்நாரை, உன்னிக்கொக்கு மற்றும் அடசல்மான், சாம்பலனாரை போன்ற பெரிய கொக்கு இனங்களும் அத்துடன் நீர்க்காகம், சில்லித்தாரா, கீச்சான், ஆக்காண்டி போன்ற பறவை இனங்களும் காணப்படுகிறது. \n\nSection::::மிருகங்கள்.\nமிருகமாக நரியும், எலியும் சுதந்திரமாக வாழ்ந்து வருகின்றன.\n\nSection::::கோயில்கள்.\nகோயில்களாக பிள்ளையார் திடலில் பிள்ளையார் கோவிலும், நாகதம்பிரானும் காணப்படுகிறது.\n\nSection::::கண்டங்கள்.\nஎருமைத்தீவானது 26 கண்டங்களாக பிரிக்கப்பட்டுள்ளது.\n\n"}
{"id": "457561", "url": "https://ta.wikipedia.org/wiki?curid=457561", "title": "கொண்டபள்ளி பொம்மைகள்", "text": "கொண்டபள்ளி பொம்மைகள்\n\nகொண்டபள்ளி பொம்மைகள் என்பது, இந்தியாவின் ஆந்திரப் பிரதேச மாநிலத்தில் உள்ள கிருஷ்ணா மாவட்டத்தில் விசயவாடாவுக்கு அருகில் அமைந்துள்ள கொண்டபள்ளி என்னும் ஊரில் மரத்தினால் செய்யம் படும் விளையாட்டுப் பொம்மைகளைக் குறிக்கும். \"பொம்மைக் குடியிருப்பு\" எனப் பொருள்படும் \"பொம்மலா காலனி\"யிலேயே இக்கலைப்பணிக் கலை பயின்று வருகின்றது. பொருட்களுக்கான புவியியல் குறியீடுகள் (பதிவும் பாதுகாப்பும்) சட்டம், 1999 என்னும் சட்டத்தின் கீழ் இது ஆந்திரப் பிரதேசத்தின் புவியியல் குறியீட்டுக் கைப்பணியாகப் பதியப்பட்டுள்ளது. சங்கிராந்தி, நவராத்திரி ஆகிய விழாக் காலங்களில் வீடுகளில் பலவகைப் பொம்மைகளை அடுக்கி உருவாக்கப்படும் \"பொம்மைக் கொலு\"வின் ஒரு பகுதியாக கொண்டபள்ளி பொம்மைகளும் இடம்பெறுகின்றன. சிறுவர்களின் விளையாட்டுப் பொருட்களாகவும் இவை பயன்படுகின்றன.\n\nSection::::வரலாறு.\nஇக்கைப்பணி 400 ஆண்டுகள் பழமையான ஒரு மரபு. இக்கைப்பணியில் ஈடுபடும் கலைஞர்கள் தம்மைப் பிரமாண்ட புராணத்தில் குறிப்பிடப்பட்டுள்ள ஆரியசத்திரியர்கள் (நாகார்சாலு எனவும் அழைக்கப்படுகின்றனர்) என அடையாளம் காண்கின்றனர். இவர்கள் 16 ஆம் நூற்றாண்டில் இராசத்தானில் இருந்து கொண்டபள்ளிக்குப் புலம் பெயர்ந்ததாகச் சொல்கின்றனர். இவர்கள் தாம், இந்துக் கடவுளான சிவபெருமானின் அருளால் கலையிலும் கைப்பணியிலும் திறமை பெற்றதாக நம்பப்படும் முக்தரிஷியின் வழி வந்தவர்கள் எனக் கூறுகின்றனர். எனினும் தற்காலத்தில் ஆரியசத்திரிய சமூகத்தைச் சேர்ந்தவர்கள் மட்டுமன்றி, மரபுகள், மதங்கள் போன்றவற்றையும் தாண்டிப் பல்வேறு சமூகத்தினரும் இத்தொழிலில் ஈடுபடுகின்றனர்.\nSection::::பொம்மைக் கைப்பணி.\nகொண்டபள்ளி பொம்மைகளைக் கொண்டபள்ளிக் குன்றுகளின் அயற் பகுதிகளில் இருக்கும் \"தெல்லா போனிக்கி\" என்னும் மென் மரத்தால் செய்கின்றனர். மரத்தை முதலில் செதுக்கிய பின்னர் அதன் விளிம்புகளை செம்மைப்படுத்துவர். இறுதியாகச் சொல்லப்பட்ட படிமுறையில் எண்ணெய் வண்ணம், நீர் வண்ணம் அல்லது தாவரச் சாயங்களைப் பயன்படுத்தி நிறம் பூசுவதும் அடங்கும். பொம்மை வகைகளைப் பொறுத்து எனாமல் நிறப் பூச்சுக்களைப் பூசுவதும் உண்டு. இவர்கள் தொன்மங்களோடு தொடர்புடைய உருவங்களையும்; விலங்குகள், பறவைகள், மாட்டு வண்டிகள், நாட்டுப்புற வாழ்க்கை போன்றவை சார்ந்த உருவங்களையும் உற்பத்தி செய்கின்றனர். இவற்றுள் திருமாலின் பத்து அவதாரங்கள், நடனப் பெண்கள் என்பன சிறப்பாகக் குறிப்பிடத் தக்கவை. \n\nபெரும்பாலும் வீட்டில் செய்யப்படும் கைத்தொழிலான இதில் குடும்பத்திலுள்ள பலரும் ஈடுபடுகின்றனர். ஆனாலும், எல்லோரும் எல்லா வேலைகளையும் செய்வதில்லை. ஆண்கள் மரத்தைச் செதுக்கும் வேலைகளில் ஈடுபடப் பெண்கள் நிறம் பூசும் வேலைகளில் ஈடுபடுகின்றனர். பொதுவாகக் குடும்பங்கள் தனித்தனியாக இத்தொழிலில் ஈடுபட்டிருந்தாலும், பெரும் எண்ணிக்கையில் பொம்மைகள் தேவைப்படும்போது பல குடும்பங்கள் ஒன்று சேர்ந்து பணிபுரிவதும் உண்டு.\n\nSection::::ஆதரவு.\nமுற்காலத்தில் அரசர்களின் ஆதரவைப் பெற்றிருந்த இக்கலை வடிவம், போதிய வருமானம் இல்லாததால் வீழ்ச்சியடைந்து வருகின்றது. பொம்மைகளை உருவாக்குவதற்கு எடுக்கும் நேரம், மேற்கத்தியக் கலைகளின் செல்வாக்கு, இளம் வயதினர் இக்கலையில் ஈடுபட ஊக்குவிக்கப்படாமை என்பன இக்கலை வீழ்ச்சியடைவதற்கான பிற காரணங்கள். லெப்பாக்சி, பொது மனிதாபிமான நம்பிக்கை நிதிய லான்கோ நிறுவனம் என்பன பொம்மை செய்யும் கலையை உயிர்ப்புடன் வைத்திருப்பதற்கான முன்னெடுப்புக்களைச் செய்து வருகின்றன. அரச நிறுவனங்களும் கூடிய அளவு மக்களை இதில் ஈடுபடுத்தி இக்கலையை அழிவில் இருந்து காப்பாற்றுவதற்கான வழிவகைகளைக் கண்டறிவதற்கும், கைப்பணியாளர்களின் வாழ்க்கைத் தரத்தை உயர்த்துவதற்குமான முயற்சிகளில் ஈடுபட்டுள்ளன. \n"}
{"id": "457570", "url": "https://ta.wikipedia.org/wiki?curid=457570", "title": "பீடியசு", "text": "பீடியசு\n\nபீடியசு (Phidias) (; , \"Pheidias\";  கிமு 480 – 430) ஒரு கிரேக்கச் சிற்பியும், ஓவியரும், கட்டிடக்கலைஞரும் ஆவார். ஒலிம்பியாவில் உள்ள அவரது சேயுசு சிலை உலகின் ஏழு அதிசயங்களுள் ஒன்று. அத்துடன், ஆதீனிய அக்குரோபோலிசில் உள்ள ஆதெனா கடவுளின் சிலையும், இதற்கும் ஆதென்சு அக்குரோபோலிசின் மிகப் பெரிய வாயிலான புரொப்பிலாயாவுக்கும் இடையில் உள்ள ஆதனா புரோமக்கோசின் மிகப் பெரிய வெண்கலச் சிலையும் பீடியசினால் வடிவமைக்கப்பட்டவை. பீடியசு ஆதென்சைச் சேர்ந்த சார்மிடீசின் மகன். ஏகியசு, அகேலாடசு என்போரே பீடியசின் ஆசிரியர்கள் என நம்பப்பட்டது.\n\nபுளூட்டார்க், பீடியசுக்கும், கிரேக்க அரசியல் தலைவர் பெரிக்கிளீசுக்கும் இடையிலான நட்பைப் பற்றிக் குறிப்பிட்டுள்ளார். ஆதெனா கடவுளுக்கான சிலை செய்வதற்காக வழங்கப்பட்ட பொன்னைத் திருடியதாகவும், கடவுளுக்கு மதிப்பளிக்காத வகையில் தன்னுடையதும், பெரிக்கிளீசினதும் உருவங்களை ஆதனாவின் கேடயத்தில் பொறித்ததாகவும் பீடியசு குற்றஞ்சாட்டப்பட்டார். இதைச் சாதகமாகக் கொண்டு பீடியசு மூலம் பெரிக்கிளீசைக் கொல்வதற்கு, அவருடைய எதிரிகள் முயன்றதாக புளூட்டார்க் எழுதியுள்ளார். மேற்படி குறிப்பின் வரலாற்றுப் பெறுமானம் சர்ச்சைக்கு உரியது. \n\nசெந்நெறிக்கால கிரேக்கச் சிற்ப வடிவமைப்புக்குத் தூண்டுகோலாக இருந்தவர் என்னும் பெருமைக்கு உரியவராகப் பீடியசைக் கருதும் வழக்கம் உள்ளது. தற்காலத்தில் பெரும்பாலான விமர்சகர்களும், வரலாற்றாளர்களும் எல்லாப் பண்டைக் கிரேக்கச் சிற்பிகளுள்ளும் பெருமை மிக்க ஒருவராகப் பீடியசைக் கருதுகின்றனர். \n\nSection::::ஆக்கங்கள்.\nபீடியசினது என்று தெளிவாகச் சொல்லக்கூடிய மூல ஆக்கங்கள் எதுவும் இப்பொழுது கிடைப்பதில்லை. பல்வேறு அலவிலான நம்பகத்தன்மை கொண்ட உரோமர்காலப் பிரதிகள் ஏராளமாகக் கிடைக்கப்பெறுகின்றன. இது வழமைக்கு மாறானது அல்ல. ஏறத்தாழ எல்லாச் செந்நெறிக் காலக் கிரேக்க ஓவியங்களும் சிற்பங்களும் அழிக்கப்பட்டுவிட்டன. உரோமர் காலப் பிரதிகள் அல்லது அவை குறித்த குறிப்புக்கள் மட்டுமே கிடைக்கின்றன. பண்டைய உரோமர்கள் கிரேக்கக் கலைகளைப் பிரதி செய்தனர் அல்லது அவற்றை மேம்படுத்திப் பயன்படுத்தினர். \n\nபழங்காலத்தில் வெண்கலச் சிலைகளுக்காகவும்; பொன், தந்தம் முதலியன இழைத்துச் செய்யப்பட்ட ஆக்கங்களுக்காகவும் பீடியசு புகழ் பெற்றிருந்தார். அழகு எது? (Hippias Major) என்னும் பிளேட்டோவின் உரையில், பீடியசின் காலத்தில் பெருமளவு சிலைகள் சலவைக் கல்லில் செதுக்கப்பட்டிருந்தபோதும், மிக அரிதாகவே சலவைக்கற் சிற்பங்களைப் பீடியசு உருவாக்கினார் என்கிறார். அக்குரோப்போலிசில் கிரேக்க அரசியல் தலைவரான பெரிப்பிளீசு உத்தரவிட்ட பாரிய வேலைகள் பீடியசின் கண்காணிப்பிலேயே இடம்பெற்றதாக புளூட்டார்க் எழுதியுள்ளார். பண்டைக்கால விமர்சகர்கள் பீடியசின் திறமைகள் குறித்து உயர்வான கருத்துக் கொண்டிருந்தனர். குறிப்பாகப் பிற்காலத்துப் \"பரிதாபக்\" குழு எனச் சொல்லப்பட்டோரின் ஆக்கங்களோடு ஒப்பிடும்போது பீடியசின் ஆக்கங்கள் நெறிமுறை சார்ந்தவையாகவும், நிரந்தரமான ஒழுக்க மட்டத்தைப் பேணியவையாகவும் இருந்ததாக அவர்கள் பீடியசைப் புகழ்ந்தனர். \n\nபீடியசினது ஆக்கங்கள் பற்றிய விவரங்களுக்குப் புறம்பாக அவரது வாழ்க்கையைப் பற்றி மிகக் குறைவான தகவல்களே கிடைக்கின்றன. மில்ட்டியாடெசு என்பவரின் உருவம் நடுவில் அமையப்பெற்ற தேசிய வீரர் குழுவொன்றின் சிற்பமே பீடியசின் முதல் வேலையாகும். கிரேக்க - பாரசீகப் போர்களின்போது இடம்பெற்ற மரத்தான் சண்டையில் கிரேக்கர் பெற்ற வெற்றியைக் கொண்டாடுவதற்காக கிமு 447 இல், ஆதெனிய அரசியல் தலைவர் பெரிப்பிளீசு பல்வேறு சிலைகளை உருவாக்கும்படி பீடியசைப் பணித்தார். பார்த்தினனின் மேற்பகுதியில் அமைக்கப்படவிருந்த சிற்பங்களுக்கான சலவைக்கற் குற்றிகள் கிமு 434 வரை ஆதென்சுக்கு வந்து சேரவில்லை என்பதைக் கல்வெட்டுக்கள் மூலம் அறிய முடிகின்றது. இது பெரிப்பிளீசின் இறப்புக்குப் பின்னரே இடம்பெற்றிருக்கக்கூடும். இதனால் பார்த்தினனின் பெரும்பாலான சிற்ப அலங்காரங்கள் பீடியசின் தொழிற் கூடத்தில் உருவாகியிருக்கக்கூடும்.\n"}
{"id": "457576", "url": "https://ta.wikipedia.org/wiki?curid=457576", "title": "முசாபர் அகமது", "text": "முசாபர் அகமது\n\nமுசாபர் அகமது(5 ஆகத்து 1889 – 18 திசெம்பர் 1973 , மக்களால் காகா பாபு என்று அழைக்கப்பட்டவர்) , ஒரு இந்திய-வங்காள அரசியல்வாதி, பத்திரிக்கையாளர் மற்றும் பொதுவுடைமைவாதி ஆவார் .\n\nSection::::பிறப்பு , ஆரம்ப வாழ்க்கை.\nஇன்றைய வங்க தேசத்தில் உள்ள முசாபர்பூரில் 1889ஆம் ஆண்டு ஆகஸ்ட் மாதம் 5 ஆம் தேதி பிறந்தார். அவரது தந்தையார் மன்சூர் அலி நீதிமன்ற வழக்கறிஞர் ஆவார். ஆனால் முசாபர் அகமது சிறுவனாக இருந்தபொழுதே அவர் இறந்துவிட்டார். முசாபர் அகமது சாந்த்விப் கார்கில் உயர்நிலைப்பள்ளியிலும், பின் நவகாளி மாவட்டப் பள்ளியிலும் படித்து 1913ஆம் ஆண்டின் மெட்ரிக்குலேசன் தேர்வில் வெற்றி பெற்றார்.அதே ஆண்டில் ஹூக்ளியில் உள்ள கல்லூரி ஒன்றில் சேர்ந்த முசாபருக்கு உடல்நலக் குறைவு ஏற்பட்டதால் படிப்பைத் தொடர முடியவில்லை. பின்னர் அவர் கல்கத்தா மாநகராட்சி ஊழியரானார். தொடர்ந்து டியூசன் சொல்லிக் கொடுத்தார். அவருக்கு அச்சமயத்திலேயே வங்காளி, ஆங்கிலம், உருது, அரபு மற்றும் பாரசீக மொழிகளில் நல்ல பரிச்சயம் இருந்தது. அதே சமயத்தில் வங்காளத்தில் பரவி வந்த தேசிய இயக்கம் அவரை ஈர்த்தது. எழுத்து ஆர்வம் கொண்டிருந்த அவர் கல்கத்தாவில் செயல்பட்டு வந்த முஸ்லிம் சாகித்ய சமிதியிலும் பின்னர் வங்காள சாகித்ய சமிதியிலும் உறுப்பினரானார். அரசாங்கத் தலைமை நிலையத்தில் எழுத்தராகவும், மொழி பெயர்ப்பாளராகவும் பணியாற்றினார். \n\nSection::::அரசியல் ஈடுபாடு.\n1916ஆம் ஆண்டிலிருந்தே காங்கிரஸ் கட்சிக் கூட்டங்களிலும், ஆர்ப்பாட்டங்களிலும் பங்கேற்க ஆரம்பித்த முசாபர் 1917ஆம் ஆண்டில் காங்கிரஸ் மற்றும் முஸ்லிம் லீக் கட்சியின் மாநாடுகளிலும் பார்வையாளராக கலந்து கொண்டார். \n\nSection::::ஆரம்ப காலங்கள்.\n1918ஆம் ஆண்டு முதல் 1920ஆம் ஆண்டு வரை ‘வங்காள முஸ்லிம் சாகித்ய சமிதியின்’ முழு நேர ஊழியரானார். இதைத் தொடர்ந்து அவரும் அவருடைய நெருங்கிய நண்பர் கவிஞர் நஸ்ரூல் இஸ்லாம் மற்றும் பசுலுல் ஹக் ஆகிய மூவரும் சேர்ந்து ‘நவயுகம்’ என்ற பெயரில் ஒரு பத்திரிகை தொடங்கினர். இதில் தொழிலாளர்களை குறித்து கட்டுரை எழுதுவதற்காக முசாபர் துறைமுகத்திற்கு சென்று அங்குள்ள தொழிலாளிகளை சந்தித்துப் பேசி விவரம் சேகரித்தார். ஒரு முறை தொழிலாளிகள் மீது காவல்துறை கடும் அடக்குமுறையை ஏவியபொழுது இந்தப் பத்திரிகை அதை வன்மையாக கண்டித்தது. இதனால் கோபமடைந்த ஆங்கிலேய அரசாங்கம் அந்தப் பத்திரிகையின் காப்புத்தொகையை பறிமுதல் செய்தது. \n\nSection::::பொதுவுடைமைச் சித்தாந்தம்.\n1923ஆம் ஆண்டு பிப்ரவரி 8ஆம் தேதி கம்யூனிஸ்ட் அகிலத்தைச் சேர்ந்த சௌகத் உஸ்மானி என்பவர் கல்கத்தாவிற்கு வந்த முசாபர் அகமதைச் சந்தித்துப் பேசினார்.1923 ஆம் ஆண்டு மே மாதம் 9ஆம் தேதியன்று சௌகத் உஸ்மானி கைது செய்யப்பட்டார். ஒரு நாள் கழித்து முசாபர் அகமதுவும் கைது செய்யப்பட்டார். முசாபர் அகமது புது அலிப்பூர் மத்திய சிறைச்சாலையில் பாதுகாப்பு கைதியாக அடைக்கப்பட்டார். பின்னர் டாக்கா மத்திய சிறைச்சாலைக்கு கொண்டு செல்லப்பட்டார்.\n\nSection::::கான்பூர் கம்யூனிஸ்ட் சதி வழக்கு.\nஇந்தியாவில் கம்யூனிசக் கருத்துக்கள் பரவி வருவதைக் கண்ட ஆங்கிலேய அரசாங்கம் அது தனது ஆதிக்கத்திற்கு ஆபத்து என்று கருதி அதை முளையிலேயே கிள்ளி எறிவது என்று திட்டமிட்டது. இதன் பொருட்டு கம்யூனிச அகிலத்துடன் நேரடியாகவும், கடிதம் மூலமும் தொடர்பு கொண்டுள்ள இந்தியர் அனைவரையும் சிறையில் அடைக்க ஒரு குற்றப் பட்டியலை தயாரித்தது. அதில் எம். என். ராய், முசாபர் அகமது, எஸ். ஏ. டாங்கே, சிங்காரவேலர் போன்ற பலரை சேர்த்திருந்தது. ஆனால் எம்.என்.ராய் வெளிநாட்டில் இருந்ததால் அவரை கைது செய்ய முடியவில்லை. சிங்காரவேலருக்கு அப்பொழுது கடுமையான டைபாய்டு காய்ச்சல். எனவே அரசாங்க மருத்துவர்கள் அவரை கான்பூருக்கு கொண்டு செல்லக்கூடாது என்று தடை விதித்துவிட்டனர். எனவே அரசாங்கம் பின்வரும் பட்டியலை தயாரித்தது. \nஆகிய நான்கு பேர் மீது கான்பூர் கம்யூனிஸ்ட் சதி வழக்கை அரசாங்கம் நடத்தியது. இந்த நால்வரும் அந்நியர் தூண்டுதலால் சதி செய்து அரசாங்கத்தை கவிழ்க்க முயற்சி செய்தனர் என்று காவல்துறை குற்றம் சாட்டியது. இந்த விசாரணையின் தீர்ப்பு 1924ஆம் ஆண்டு மே மாதம் 20ஆம் தேதி வழங்கப்பட்டது. முசாபருக்கு 4ஆண்டு சிறைத் தண்டனை, இதரருக்கு வெவ்வேறு சிறைத் தண்டனை விதிக்கப்பட்டது. முசாபர் ரேபரெய்லி சிறைச்சாலையில் அடைக்கப்பட்டார். இந்த தண்டனை விதிக்கப்பட்டவர்களுக்கு தண்டனை குறைப்பு கிடையாது, யாருக்கும் கடிதம் எழுத அனுமதி கிடையாது, பிறரிடமிருந்து கடிதங்கள் பெற முடியாது, யாரும் மனு போட்டு அவர்களைச் சந்தித்து பேச முடியாது என்ற நிபந்தனைகளும் விதிக்கப்பட்டன. ஆனால் சிறையில் அடைக்கப்பட்ட சிலமாத காலத்தில் முசாபர் ரத்த வாந்தி எடுத்தார். அவரை பரிசோதித்த ஆங்கிலேய மருத்துவர் அவருக்கு காச நோய் ஏற்பட்டுள்ளது என்றும் அவர் இறந்து விடுவார் என்றும் அரசாங்கத்திற்கு கடிதம் எழுதியதால் முசாபர் 1925ஆம் ஆண்டு செப்டம்பர் 12ஆம் தேதி விடுதலை செய்யப்பட்டார்.இவ்வழக்கு இந்திய மக்களுக்கு பொதுவுடைமை சித்தாந்தத்தை பெறிதும் பிரபலபடுத்தியதாகக் கருதப்படுகிறது .\n\nSection::::இந்திய பொதுவுடைமைக் கட்சி.\nசத்யபக்தா என்பவர் முசாபர் அகமதுவுக்கு 30 ரூபாய் மணியாடர் மூலம் அனுப்பிவைத்து தான் கான்பூரில் ஒரு கம்யூனிஸ்ட் மாநாடு நடத்துகிறேன் என்றும் அதில் தாங்கள் கலந்து கொள்ள வேண்டுமென்றும் கேட்டுக்கொண்டார். அதையேற்று முசாபர் அந்த மாநாட்டில் கலந்து கொண்டார். சிங்காரவேலர் தலைமையில் 1925ஆம் ஆண்டில் நடைபெற்ற அந்த மாநாட்டில் இந்தியக் கம்யூனிஸ்ட் கட்சி உருவாக்கப்பட்டது. எஸ்.வி.காட்டே அதன் செயலாளராகத் தேர்ந்தெடுக்கப்பட்டார்.1927ஆம் ஆண்டு மார்ச் மாதத்தில் அகில இந்திய தொழிற்சங்க காங்கிரசின் (ஏஐடியுசி) மாநாடு நடைபெற்றது. இதில் முசாபர் பங்கேற்றார். பின்னர் அதே ஆண்டில் தில்லியில் நடைபெற்ற ஏஐடியுசி மாநாட்டில் முசாபர் அதன் உதவித் தலைவராகத் தேர்ந்தெடுக்கப்பட்டார்.\n\n1927ஆம் ஆண்டு மே மாதம் 11ஆம் தேதியன்று பம்பாய் நகரில் கம்யூனிஸ்ட்களின் மாநாடு ஒன்று நடைபெற்றது. இதில் கட்சிக்கு அமைப்பு விதிகளும், கொள்கைப் பிரகடனமும் உருவாக்கப்பட்டன. முசாபர் இம்மாநாட்டில் கட்சியின் நிர்வாகக்குழு உறுப்பினராகத் தேர்ந்தெடுக்கப்பட்டார். 1928ஆம்ஆண்டு டிசம்பர் மாதத்தில் கல்கத்தாவில் தொழிலாளர் - விவசாயிகள் கட்சியின் அகில இந்திய மாநாடு நடைபெற்றது. முசாபர் மாநாட்டின் அமைப்பாளர்களில் ஒருவராகச் செயல்பட்டார். கட்சியின் மத்தியக்குழுவிற்கு தேர்ந்தெடுக்கப்பட்டார். அதே ஆண்டு டிசம்பர் மாதத்தில் ஜாரியாவில் நடைபெற்ற ஏஐடியுசி மாநாட்டில் முசாபர் அதன் உதவித் தலைவராக தேர்ந்தெடுக்கப்பட்டார். 1927ஆம் ஆண்டு டிசம்பர் மாதத்தில் இந்திய தேசிய காங்கிரசின் மாநாடு சென்னையில் நடைபெற்றது. இம்மாநாட்டில் பங்கு பெற சென்னை வந்த முசாபர் சிங்காரவேலர் இல்லத்தில் நடைபெற்ற இந்தியக் கம்யூனிஸ்ட் கட்சியின் நிர்வாகக் குழு கூட்டத்திலும் கலந்து கொண்டார். 1928ஆம் ஆண்டு மார்ச் 31ஆம் தேதி தொழிலாளர்- விவசாயிகள் கட்சியின் 3வது மாநாடு வங்கத்தின் 24 பர்கானா மாவட்டம் பாட்பாராவில் நடைபெற்றது. அதில் முசாபர் அகமது கட்சியின் பொதுச் செயலாளராகத் தேர்ந்தெடுக்கப்பட்டார். 1929 ஆம் ஆண்டு ஜனவரியில் கம்யூனிஸ்டுகளின் ஒரு ரகசிய கூட்டம் கல்கத்தாவில் நடைபெற்றது. தலைமறைவாகச் செயல்பட்டு வந்த கம்யூனிஸ்ட் கட்சி சீரமைக்கப்பட்டது. முசாபர் கட்சியின் நிர்வாகக்குழுவிற்கு தேர்ந்தெடுக்கப்பட்டார். முசாபரின் பரிந்துரையின் பெயரில் பி.சி.ஜோஷியும் சோகன் சிங் ஜோசும் கம்யூனிஸ்ட் கட்சியில் உறுப்பினராக்கப்பட்டனர்.\n\nSection::::மீரட் சதி வழக்கு.\nஇந்தியாவில் கம்யூனிஸ்ட் இயக்கம் வேகமாக பரவுவதைக் கண்ட ஆங்கிலேய அரசாங்கம் அதிர்ச்சியடைந்து 1929ஆம் ஆண்டு முசாபர் உள்ளிட்டு 31 பேரைக் கைது செய்து மீரட் சிறைச்சாலையில் அடைத்து கம்யூனிஸ்ட் சதி வழக்கு ஒன்றை நடத்தியது. அதாவது அவர்கள் ஆங்கிலேய அரசாங்கத்தை சதி செய்து கவிழ்க்க முயற்சித்தார்கள் என்று கூறி இந்த வழக்கு தொடரப்பட்டது. இந்த வழக்கு நான்காண்டு காலம் நடைபெற்றது. இறுதியில் முசாபர் அகமதுவுக்கு ஆயுள் தண்டனையும், இதரர்களுக்கு வெவ்வேறு கால தண்டனையும் விதிக்கப்பட்டது. மேல்முறையீட்டில் முசாபருக்கும் மற்றவருக்கும் தண்டனை குறைக்கப்பட்டு 1934 ஆம் ஆண்டில் அனைவரும் விடுதலையானார்கள். \n\nSection::::பத்திரிக்கையாளராக.\nஇந்தியக் கம்யூனிஸ்ட் கட்சி மாநாடு முடிந்ததும் முசாபர் 1926 ஜனவரி முதல் வாரத்தில் கல்கத்தா திரும்பினார். அதன் பின் அவரால் ஏற்கெனவே நடத்தப்பட்டு வந்த ‘லாங்கல்’ என்ற வங்காள வார இதழை நடத்தும் பொறுப்பை ஏற்றுக்கொண்டார். பின் அது ‘கனவாணி’ என்று பெயர் மாற்றப்பட்டது. சிறிது காலம் கழித்து அதன் ஆசிரியர் பொறுப்பையும், பதிப்பாளர் பொறுப்பையும் முசாபரே ஏற்றுக் கொண்டார். இந்த பத்திரிகையில்தான் முசாபர் மார்க்ஸ், எங்கெல்சு எழுதிய கம்யூனிஸ்ட் கட்சி அறிக்கையை வங்க மொழியில் மொழிபெயர்த்து வெளியிட்டார்.\n\nSection::::இந்திய விடுதலைக்குப் பின்.\n1948ஆம் ஆண்டில் கம்யூனிஸ்ட் கட்சி தடை செய்யப்பட்டபோது, கைது செய்யப்பட்ட அவர், 1951ஆம் ஆண்டில்தான் விடுதலையானார். ஒன்றுபட்ட கம்யூனிஸ்ட் கட்சியின் 110 பேர் கொண்ட தேசிய கவுன்சிலின் உறுப்பினராக 1964ஆம் ஆண்டு வரை செயல்பட்டார். 1962ஆம் ஆண்டு அக்டோபர் மாதத்தில் இந்திய- சீன எல்லை மோதல் ஏற்பட்ட போது முசாபர் ஆறு மாத காலம் சிறையில் இருந்தார். \n\nSection::::மார்க்சிஸ்ட் கம்யூனிஸ்ட் கட்சியில்.\n1964 ஆம் ஆண்டு ஏப்ரல் மாதத்தில் கம்யூனிஸ்ட் கட்சி அரசியல் தத்துவார்த்த மாறுபாடு காரணமாக இரண்டாக உடைந்தபோது அவர் சுந்தரய்யா, ஜோதிபாசு, புரமோத்தாஸ் குப்தா, இஎம்எஸ் போன்ற தோழர்களுடன் சேர்ந்து மார்க்சிஸ்ட் கம்யூனிஸ்ட் கட்சியை உருவாக்கினார். அதே ஆண்டு அக்டோபர் மாதத்தில் கைது செய்யப்பட்ட அவர் 16மாதம் கழித்துத்தான் விடுதலை செய்யப்பட்டார். \n\nSection::::இறப்பு.\nதன் இறுதிக் காலம் வரை மார்க்சிஸ்ட் கம்யூனிஸ்ட் கட்சியின் மத்தியக் குழு உறுப்பினராக இருந்த அவர் தனது 84காம் வயதில் , 1973 ஆம் ஆண்டு டிசம்பர் 8ஆம் தேதி காலையில் காலமானார்.\n"}
{"id": "457580", "url": "https://ta.wikipedia.org/wiki?curid=457580", "title": "தாமோதரம் சஞ்சீவய்யா", "text": "தாமோதரம் சஞ்சீவய்யா\n\nபோராட்டத்தில் காலத்து கொண்டார் .\n1962 ஆம் ஆண்டு தாமோதரம் சஞ்சீவய்யா ஆந்திராவில் இருந்து வந்த முதல் தலித் அகில இந்திய தேசிய காங்கிரஸ் கட்சியின் தலைவரானார் .இவர் லால் பகதூர் சாஸ்திரி ஆட்சியில் தொழிலாளர் மற்றும் வேலைவாய்ப்பு அமைச்சராக இருந்தார் . இவரை பெயரில் ஆந்திரா அரசு சார்பில் தாமோதரம் சஞ்சீவய்யா தேசிய சட்ட பல்கலைக்கழகம் விசாகப்பட்டினத்தில் நிறுவப்பட்டு உள்ளது \n\n"}
{"id": "457589", "url": "https://ta.wikipedia.org/wiki?curid=457589", "title": "குறும்படம்", "text": "குறும்படம்\n\nகுறும்படம் என்பது, முழுநீளத் திரைப்படமாகக் கருதுவதற்குப் போதிய நீளம் இல்லாத திரைப்படங்களைக் குறிக்கும். நன்றி தெரிவிப்புப் பகுதி உள்ளிட்ட எல்லாவற்றையும் உள்ளடக்கி 40 நிமிடங்கள் அல்லது அதற்குக் குறைவாக ஓடக்கூடிய திரைப்படமே குறும்படம் எனத் திரைப்படக் கலைகள் அறிவியல்கள் கழகம் (Academy of Motion Picture Arts and Sciences) வரைவிலக்கணம் தருகின்றது. 1920 ஆம் ஆண்டுக்கும் 1970 ஆம் ஆண்டுக்கும் இடைப்பட்ட காலத்தில் ஐக்கிய அமெரிக்காவில் குறும்படங்கள் இரண்டு வகைகளாகப் பிரிக்கப்பட்டிருந்தன. 35 மிமீ அளவுள்ள இரண்டு சுருள்களுக்கு மட்டுப்படுத்தப்பட்ட திரைப்படங்கள் ஒரு வகை. மூன்று அல்லது நான்கு சுருள்களைக் கொண்ட திரைப்படங்கள் இரண்டாவது வகை.\n\nபெரும்பாலும் குறும்படங்கள் உள்ளூர், தேசிய அல்லது அனைத்துலக திரைப்பட விழாக்களிலேயே திரையிடப்படுவதுடன், தனிப்பட்ட திரைப்படத் தயாரிப்பாளர்களினால் குறைந்த செலவில் அல்லது செலவில்லாமல் தயாரிக்கப்படுவனவாக உள்ளன. குறும்படங்களுக்கான நிதி திரைப்பட நல்கைகளூடாகவோ, இலாப நோக்கற்ற அமைப்புக்களிடமிருந்தோ, ஆதரவு அளிப்பவர்களிடமிருந்தோ, தனிப்பட்ட நிதிகளூடாகவோதான் கிடைக்கின்றன. குறும்படங்கள் பொதுவாக தொழில் அனுபவங்களைப் பெறவும், எதிர்காலத் திட்டங்களுக்கு தனிப்பட்ட முதலீட்டாளர்களிடம் இருந்தோ, தயாரிப்பு நிறுவனங்களிடம் இருந்தோ, திரைப்படக் கலையகங்களிடம் இருந்தோ நிதி பெறும் நோக்கத்துக்காகத் தமது திறமையைக் காட்டுவதற்காகவுமே குறும்படங்கள் பயன்படுத்தப்படுகின்றன. \n\nSection::::வரலாறு.\nதொடக்க காலத்தில் எல்லாத் திரைப்படங்களுமே குறுகிய படங்களாகவே இருந்தன. சில ஒரு நிமிடம் அல்லது அதற்கும் குறைந்த நேரம் ஓடக்கூடியனவாகவே இருந்தன. 1910 ஆம் ஆண்டு வரை திரைப்படங்கள் 10 நிமிடங்களுக்கும் குறைவான நீளம் கொண்டவையாகவே இருந்தன. முதல் தொகுதித் திரைப்படங்கள் 1894 ஆம் ஆண்டில் \"கைனெட்டோசுக்கோப்பு\" என்னும் தோமசு எடிசனின் கருவி ஊடாகக் காட்டப்பட்டது. இது தனியாள் பார்ப்பதற்காக மட்டுமே. டி. டபிள்யூ. கிரிபித்தின் \"தேசத்தின் பிறப்பு\" (The Birth of a Nation) போன்ற நீளமான படங்களுடன் ஒப்பிடும்போது நீளம் குறைவான நகைச்சுவைப் படங்களே பெரும் எண்ணிக்கையில் தயாரிக்கப்பட்டன. 1920 ஆம் ஆண்டளவில் ஒரு நுழைவுச் சீட்டை வாங்குவதன் மூலம் முழு நீளப்படம், இரண்டாவது நீளப் படம், குறும் நகைச்சுவைப் படம், 5 - 10 நிமிடக் கேலிச் சித்திரப் படங்கள், ச்ய்திப் படங்கள் போன்ற பல்வேறுபட்ட படங்களைப் பார்க்க முடியும். \n\nகுறும் நகைச்சுவைப் படங்கள் குறிப்பாகப் பெயர் பெற்றிருந்தன. அவை தொடராக வெளிவந்தன. கேலிச் சித்திர அசை படங்கள் முதன்மையாகக் குறும் படங்களாகவே தயாரிக்கப்பட்டன. உண்மையில் எல்லா முக்கியமான திரைப்படத் தயாரிப்பு நிறுவனங்களும், குறும்படத் தயாரிப்புக்கான பிரிவுகளைக் கொண்டிருந்தன. குறிப்பாக ஊமைப்படக் காலத்திலும், தொடக்க பேசும் படக் காலத்திலும் பல நிறுவனங்கள் குறும்படங்களை மட்டும் அல்லது பெரும்பான்மையாகக் குறும்படங்களைத் தயாரித்தன. எடுத்துக்காட்டாக ஆல் ரோச் 1935க்குப் பின் லாரலையும் ஆடியையும் (Laurel and Hardy) முழு நேரம் முழு நீளப்படங்களுக்கு மாற்றியது. \n\n1930களில் பெரும் பொருளாதார வீழ்ச்சியினால் பெரும்பாலான நாடுகளில் விநியோக முறை மாற்றம் அடைந்தது. திரையரங்கு உரிமையாளர்கள் தாமே தமது விருப்பப்படி நிகழ்ச்சிகளை ஒழுங்குபடுத்தும் நிலைக்குப் பதிலாக, திரைப்படத் தயாரிப்பு நிறுவனங்கள் முதன்மைத் திரைப்படம், துணைப்படம், கேலிச் சித்திரப்படம், மற்றும் சில உள்ளிட்ட ஒரு தொகுதியாக விற்பனை செய்யத் தொடங்கின. ஒரு நுழைவுச் சீட்டில் இரண்டு முழுநீளப் படங்களைக் காட்டும் முறை எழுச்சியுற்றபோது, இரண்டு படச் சுருள்களைக் கொண்ட குறும்படங்கள் வணிக அடிப்படையிலான படங்கள் என்னும் நிலையில் இருந்து வீழ்ச்சியடையத் தொடங்கின. \n"}
{"id": "457590", "url": "https://ta.wikipedia.org/wiki?curid=457590", "title": "100 யூரோ தாள்", "text": "100 யூரோ தாள்\n\nநூறு யூரோ தாள் (€ 100) யூரோ பணத்திலே மூன்றாவது மிக அதிகமான மதிப்புள்ள பணத்தாள் ஆகும். இது யூரோவை அறிமுகப்படுத்திய வருடமான (அதன் பண வடிவத்தில்) 2002 முதல் பயன்படுத்தப்படுகிறது. யூரோ பணத்தாள் 23 நாடுகளில் பயன்படுத்தப்படுகிறது. இந்த 23 நாடுகளிலும் யூரோ தான் ஒரே செலவாணியாக உள்ளன (22 நாடுகள் அதை சட்டப்பூர்வமாக ஏற்றுக்கொள்கின்றன). இது சுமார் 343 மில்லியன் மக்கள்தொகையின் உத்தியோகபூர்வ செலவாணியாக உள்ளது. ஆகஸ்ட் 2019 இல், ஐரோப்பா பகுதியைச் சுற்றி சுமார் 2,939,000,000 100 யூரோ நோட்டுகள் புழக்கத்தில் இருந்தன. இது மிகவும் பரவலாக விநியோகிக்கப்பட்ட மூண்றாவது பிரிவாகும், இது மொத்த யூரோ நோட்டுகளில் 12.7% ஆகும்.\n\nநூறு யூரோ பணத் தாள் யூரோ தாள்களிலேயே மூன்றாவது மிகப் பெரிய பணத்தாள். இந்த பணத்தாள் பச்சை நிறத்தில் 147 x 82 மிமீ அளவிடப்படுகிறது. நூறு யூரோ பண நோட்டுகள் பரோக் மற்றும் ரோகோக்கோ பாணியில் (17 மற்றும் 18 ஆம் நூற்றாண்டுகளுக்கு இடையில்) கட்டப்பட்ட பாலங்கள் மற்றும் வளைவுகள் / கதவுகளை சித்தரிக்கின்றன. நூறு யூரோ பணத் தாளில் வாட்டர்மார்க்ஸ், கண்ணுக்கு தெரியாத மை, ஹாலோகிராம்கள் மற்றும் மைக்ரோ பிரிண்டிங் போன்ற பல சிக்கலான பாதுகாப்பு அம்சங்கள் உள்ளன, அவை அதன் நம்பகத்தன்மையை ஆவணப்படுத்துகின்றன. யூரோபா தொடர் 100 யூரோ பணத்தாளின் முழு வடிவமைப்பு 28 மே மாதம் 2019ல் வெளியிடப் பட்டது.\nSection::::வரலாறு.\nயூரோ 1 ஜனவரி 1999 இல் நிறுவப்பட்டது, இது ஐரோப்பாவில் 300 மில்லியனுக்கும் அதிகமான மக்களின் செலவாணியாக மாறியது. அதன் முதல் மூன்று ஆண்டுகளில் இது பிற மக்களிடம் புழக்கத்தில் விட படாத நாணயமாக கணக்கியலில் மட்டுமே பயன்படுத்தப்பட்டது. பெல்ஜிய பிராங்க் மற்றும் கிரேக்க டிராச்மா போன்ற யூரோப்பகுதி 12 இல் உள்ள நாடுகளின் தேசிய நோட்டுகள் மற்றும் நாணயங்களை மாற்றியமைக்கும் வரை ஜனவரி 1, 2002 வரை யூரோ பணம் அறிமுகப்படுத்தப்படவில்லை.\nSection::::வடிவமைப்பு.\nநூறு யூரோ பணத் தாள் யூரோ தாள்களிலேயே மூன்றாவது மிகப் பெரிய பணத்தாள். இந்த பணத்தாள் நீல நிறத்தில் 147 x 82 மிமீ அளவிடப்படுகிறது. நூறு யூரோ பண நோட்டுகள் பரோக் மற்றும் ரோகோக்கோ பாணியில் (17 மற்றும் 18 ஆம் நூற்றாண்டுகளுக்கு இடையில்) கட்டப்பட்ட பாலங்கள் மற்றும் வளைவுகள் / கதவுகளை சித்தரிக்கின்றன.ராபர்ட் கலினாவின் அசல் வடிவமைப்புகள் உண்மையான நினைவுச்சின்னங்களைக் காண்பிக்கும் நோக்கம் கொண்டவை என்றாலும், அரசியல் காரணங்களுக்காக பாலம் மற்றும் கலை ஆகியவை கட்டடக்கலை சகாப்தத்தின் கற்பனையான எடுத்துக்காட்டுகள் மட்டுமே.\n\nநூறு யூரோ பணத் தாளில் வாட்டர்மார்க்ஸ், கண்ணுக்கு தெரியாத மை, ஹாலோகிராம்கள் மற்றும் மைக்ரோ பிரிண்டிங் போன்ற பல சிக்கலான பாதுகாப்பு அம்சங்கள் உள்ளன, அவை அதன் நம்பகத்தன்மையை ஆவணப்படுத்துகின்றன. நூறு யூரோ பணத் தாளின் மிகப்பெரிய சிறப்பாக கருதப்படுவது, அதன் நிறம் மாறும் தன்மை. இதை தலை கீழாக பிடித்தால் நிறம் ஊதாவில் இருந்து பழுப்பு நிறமாக மாறுவது இதன் சிறப்பு.\n"}
{"id": "457592", "url": "https://ta.wikipedia.org/wiki?curid=457592", "title": "200 யூரோ தாள்", "text": "200 யூரோ தாள்\n\nஇருநூறு யூரோ தாள் (€ 200) யூரோ பணத்திலே இரண்டாவது மிக அதிகமான மதிப்புள்ள பணத்தாள் ஆகும். இது யூரோவை அறிமுகப்படுத்திய வருடமான (அதன் பண வடிவத்தில்) 2002 முதல் பயன்படுத்தப்படுகிறது.யூரோ பணத்தாள் 23 நாடுகளில் பயன்படுத்தப்படுகிறது. இந்த 23 நாடுகளிலும் யூரோ தான் ஒரே செலவாணியாக உள்ளன (22 நாடுகள் அதை சட்டப்பூர்வமாக ஏற்றுக்கொள்கின்றன). இது சுமார் 343 மில்லியன் மக்கள்தொகையின் உத்தியோகபூர்வ செலவாணியாக உள்ளது.\nஆகஸ்ட் 2019 இல், ஐரோப்பா பகுதியைச் சுற்றி சுமார் 331,000,000 இருநூறு யூரோ நோட்டுகள் புழக்கத்தில் இருந்தன. இது மிகவும் குறைவாக விநியோகிக்கப்பட்ட யூரோ பணப் பிரிவாகும். இருநூறு யூரோ பணத்தாள் மொத்த யூரோ நோட்டுகளில் 1.4% ஆகும்.\nஇரு நூறு யூரோ பணத் தாள் யூரோ தாள்களிலேயே இரண்டாவது மிகப் பெரிய பணத்தாள். இந்த பணத்தாள் மஞ்சள் நிறத்தில் 153 x 82 மிமீ அளவிடப்படுகிறது.இருநூறு யூரோ நோட்டுகள் ஆர்ட் நோவியோ பாணியில் (19 மற்றும் 20 ஆம் நூற்றாண்டுகள்) கட்டப்பட்ட பாலங்கள் மற்றும் வளைவுகள் / கதவுகளை சித்தரிக்கின்றன. யூரோ பணத் தாளில் வாட்டர்மார்க்ஸ், கண்ணுக்கு தெரியாத மை, ஹாலோகிராம்கள் மற்றும் மைக்ரோ பிரிண்டிங் போன்ற பல சிக்கலான பாதுகாப்பு அம்சங்கள் உள்ளன, அவை அதன் நம்பகத்தன்மையை ஆவணப்படுத்துகின்றன. யூரோபா தொடர் 200 யூரோ பணத்தாளின் முழு வடிவமைப்பு 28 மே மாதம் 2019ல் வெளியிடப் பட்டது.\nSection::::வரலாறு.\nயூரோ 1 ஜனவரி 1999 இல் நிறுவப்பட்டது, இது ஐரோப்பாவில் 300 மில்லியனுக்கும் அதிகமான மக்களின் செலவாணியாக மாறியது. அதன் முதல் மூன்று ஆண்டுகளில் இது பிற மக்களிடம் புழக்கத்தில் விட படாத நாணயமாக கணக்கியலில் மட்டுமே பயன்படுத்தப்பட்டது. பெல்ஜிய பிராங்க் மற்றும் கிரேக்க டிராச்மா போன்ற யூரோப்பகுதி 12 இல் உள்ள நாடுகளின் தேசிய நோட்டுகள் மற்றும் நாணயங்களை மாற்றியமைக்கும் வரை ஜனவரி 1, 2002 வரை யூரோ பணம் அறிமுகப்படுத்தப்படவில்லை.\nSection::::வடிவமைப்பு.\nஇரு நூறு யூரோ பணத்தாள் மஞ்சள் நிறத்தில் 153 x 82 மிமீ அளவிடப்படுகிறது.இருநூறு யூரோ நோட்டுகள் ஆர்ட் நோவியோ பாணியில் (19 மற்றும் 20 ஆம் நூற்றாண்டுகள்) கட்டப்பட்ட பாலங்கள் மற்றும் வளைவுகள் / கதவுகளை சித்தரிக்கின்றன. யூரோ பணத் தாளில் வாட்டர்மார்க்ஸ், கண்ணுக்கு தெரியாத மை, ஹாலோகிராம்கள் மற்றும் மைக்ரோ பிரிண்டிங் போன்ற பல சிக்கலான பாதுகாப்பு அம்சங்கள் உள்ளன, அவை அதன் நம்பகத்தன்மையை ஆவணப்படுத்துகின்றன.ராபர்ட் கலினாவின் அசல் வடிவமைப்புகள் உண்மையான நினைவுச்சின்னங்களைக் காண்பிக்கும் நோக்கம் கொண்டவை என்றாலும், அரசியல் காரணங்களுக்காக பாலம் மற்றும் கலை ஆகியவை கட்டடக்கலை சகாப்தத்தின் கற்பனையான எடுத்துக்காட்டுகள் மட்டுமே.\n\nநூறு யூரோ பணத் தாளில் வாட்டர்மார்க்ஸ், கண்ணுக்கு தெரியாத மை, ஹாலோகிராம்கள் மற்றும் மைக்ரோ பிரிண்டிங் போன்ற பல சிக்கலான பாதுகாப்பு அம்சங்கள் உள்ளன, அவை அதன் நம்பகத்தன்மையை ஆவணப்படுத்துகின்றன. நூறு யூரோ பணத் தாளின் மிகப்பெரிய சிறப்பாக கருதப்படுவது, அதன் நிறம் மாறும் தன்மை. இதை தலை கீழாக பிடித்தால் நிறம் ஊதாவில் இருந்து பழுப்பு நிறமாக மாறுவது இதன் சிறப்பு.\n"}
{"id": "457594", "url": "https://ta.wikipedia.org/wiki?curid=457594", "title": "இசுரேலின் வரலாறு", "text": "இசுரேலின் வரலாறு\n\nஇசுரேலின் நிலம் புனித பூமி அல்லது பாலஸ்தீனம் என்றும் அழைக்கப்படுகிறது, இது யூத மக்களின் பிறப்பிடம், எபிரேய பைபிளின் இறுதி வடிவம் தொகுக்கப்பட்டதாக கருதப்படும் இடம் மற்றும் யூத மதம் மற்றும் கிறிஸ்தவத்தின் பிறப்பிடம். இது யூத மதம், சமாரியவாதம், கிறிஸ்தவம், இஸ்லாம், ட்ரூஸ் மற்றும் பஹாய் நம்பிக்கை ஆகியவற்றிற்கு புனிதமான தளங்களைக் கொண்டுள்ளது. இப்பகுதி பல்வேறு சாம்ராஜ்யங்களின் கட்டுப்பாட்டின் கீழ் வந்துள்ளது, இதன் விளைவாக, பல்வேறு வகையான இனங்களை கொண்டும் வரலாறைக் கொண்டும் உள்ளது. எவ்வாறாயினும், பொதுவான சகாப்தத்திற்கு (கி.மு.) சுமார் 1,000 ஆண்டுகளுக்கு முன்பு முதல் பொது சகாப்தத்தின் (கி.பி.) 3 ஆம் நூற்றாண்டு வரை இந்த நிலம் பெரும்பாலும் யூதர்களின் பெரும்பான்மையாகவே இருந்தது.\nSection::::வரலாறு.\nகிறித்து பிறப்புக்கு முன் 2ஆம் மில்லினியத்தின் போது, கானான் என்னும் பகுதி (அதன் ஒரு பகுதி பின்னர் இஸ்ரேல் என்று அறியப்பட்டது) 1550 கிமு முதல் 1180 கிமு வரை எகிப்தின் புதிய இராச்சியம் ஆதிக்கம் செலுத்தியது. இசுரேலின் வரலாற்றில் பதிவுசெய்யப்பட்ட ஆரம்பகாலப் போர் கிமு 1457 இல், கானானைட் படைகளுக்கும் மூன்றாம் பரோ துட்மோஸ் படைகளுக்கும் இடையில், மெகிடோவில் (கிரேக்க மொழியில் அர்மகெதோன் என அழைக்கப்படுகிறது) நடந்தது. கானானியர்கள் தங்கள் வரலாற்றை எழுதவில்லை, ஆனால் துட்மோஸின் எழுத்தாளர், ஜானேனி இந்த போரை பதிவு செய்தார்.\n\n4 ஆம் நூற்றாண்டில் ரோமானிய சாம்ராஜ்யத்தால் கிறித்துவம் ஏற்றுக்கொள்ளப்பட்டது கிரேக்க-ரோமானிய கிறிஸ்தவ பெரும்பான்மைக்கு வழிவகுத்தது.இப்பெரும்பான்மை 4 ஆம் நூற்றாண்டில் இருந்து 7 ஆம் நூற்றாண்டு வரை அரபு முஸ்லீம் பேரரசுகளால் கைப்பற்றப்பட்ட வரை மட்டுமல்லாமல், மற்றொரு முழு ஆறு நூற்றாண்டுகளுக்கும் நீடித்தது. சிலுவைப்போர் காலம் (1099-1291) முடிவடைந்த பின்னர் இஸ்ரேல் மக்கள் படிப்படியாக பெரும்பான்மையாக முஸ்லிம்களாக மாறினர், அந்த சமயத்தில் இது கிறிஸ்தவத்திற்கும் இஸ்லாத்திற்கும் இடையிலான மோதலின் மைய புள்ளியாக இருந்தது.\n\n13 ஆம் நூற்றாண்டிலிருந்து இது இஸ்ரேலில் முக்கியமாக முஸ்லீம் மக்கள்தொகையாக இருந்தது, அரபு ஆதிக்க மொழியாக இருந்தது, இது மம்லுக் சுல்தானேட்டின் சிரிய மாகாணத்தின் முதல் பகுதியாகவும்,1516ல் ஓட்டோமான் பேரரசின் பகுதியாக இருந்து, பின்னர் 1917-18ல் பிரிட்டிஷ் கைப்பற்றும் வரை இவ்வாறே இருந்தது. ஒரு யூத தேசிய இயக்கம், சியோனிசம், 19 ஆம் நூற்றாண்டின் பிற்பகுதியில் (வளர்ந்து வரும் ஆண்டிசெமிட்டிசத்திற்கு ஓரளவு பதிலளித்தது) தோன்றியது, இதன் ஒரு பகுதியாக அலியா (புலம்பெயர்ந்தோரிடமிருந்து யூதர்களின் வருகை) அதிகரித்தது.முதலாம் உலகப் போரின்போது, பிரிட்டிஷ் அரசாங்கம் ஒரு யூத தேசிய இல்லத்தை உருவாக்க பகிரங்கமாக உறுதியளித்ததுடன், இந்த நோக்கத்திற்காக பாலஸ்தீனத்தை ஆட்சி செய்ய ஒரு ஆணை வழங்கப்பட்டது. ஒரு போட்டி அரபு தேசியவாதம் முன்னாள் ஒட்டோமான் பிரதேசங்கள் மீது உரிமைகளை கோரியது மற்றும் பாலஸ்தீனத்திற்கு யூதர்கள் குடியேறுவதைத் தடுக்க முயன்றது, இது அரபு-யூத பதட்டங்களை வளர்க்க வழிவகுத்தது.\nSection::::சுதந்திரத்திற்கு பின்.\n1948 இல் இஸ்ரேலிய சுதந்திரத்திற்க்கு பின் நாட்டிலிருந்து அரேபியர்களின் வெளியேற்றம், அரபு-இஸ்ரேலிய மோதல் மற்றும், அரபு மற்றும் முஸ்லீம் நாடுகளில் யூதர்கள் வெளியேறுவது இஸ்ரேலுக்கு புலம்பெயர்வது ஆகியவை நடைபெற்றன.] உலகின் யூதர்களில் சுமார் 43% பேர் இன்று இஸ்ரேலில் வாழ்கின்றனர், இது உலகின் மிகப்பெரிய யூத சமூகமாகும்.\n\nசுமார் 1970 முதல், அமெரிக்கா இஸ்ரேலின் பிரதான நட்பு நாடாக மாறியுள்ளது. 1979 ஆம் ஆண்டில், முகாம் டேவிட் உடன்படிக்கைகளின் அடிப்படையில் ஒரு குழப்பமான எகிப்து-இஸ்ரேல் அமைதி ஒப்பந்தம் கையெழுத்தானது. 1993 ஆம் ஆண்டில், இஸ்ரேல் பாலஸ்தீன விடுதலை அமைப்புடன் ஒஸ்லோ I ஒப்பந்தத்தில் கையெழுத்திட்டது, அதைத் தொடர்ந்து பாலஸ்தீனிய தேசிய ஆணையம் நிறுவப்பட்டது, 1994 இல் இஸ்ரேல்-ஜோர்டான் சமாதான ஒப்பந்தம் கையெழுத்தானது. சமாதான உடன்படிக்கையை இறுதி செய்வதற்கான முயற்சிகள் இருந்தபோதிலும், மோதல்கள் இஸ்ரேலிய மற்றும் சர்வதேச அரசியல், சமூக மற்றும் பொருளாதார வாழ்க்கையில் தொடர்ந்து முக்கிய பங்கு வகிக்கின்றன.\n\nஇஸ்ரேலின் பொருளாதாரம் ஆரம்பத்தில் முதன்மையாக ஜனநாயக சோசலிஸ்டாக இருந்தது, 1970 கள் வரை சமூக ஜனநாயகக் கட்சிகளால் ஆதிக்கம் செலுத்தப்பட்ட நாடு. அப்போதிருந்து இஸ்ரேலிய பொருளாதாரம் படிப்படியாக முதலாளித்துவம் மற்றும் ஒரு சுதந்திர சந்தை பொருளாதாரத்திற்கு நகர்ந்து, சமூக நல அமைப்பை ஓரளவு தக்க வைத்துக் கொண்டது.\n"}
{"id": "457598", "url": "https://ta.wikipedia.org/wiki?curid=457598", "title": "திருவண்ணாமலை வட்டாரப் போக்குவரத்து அலுவலகம்", "text": "திருவண்ணாமலை வட்டாரப் போக்குவரத்து அலுவலகம்\n\nSection::::அமைவிடம்.\nதிருவண்ணாமலை மாவட்டத்தில், திருவண்ணாமலை நகரில் அமைந்துள்ளது இந்த திருவண்ணாமலை வட்டாரப் போக்குவரத்து அலுவலகம் ஆகும். இதன் வாகனப் பதிவு குறியீடு [TN 25] ஆகும். இதன் கீழ் திருவண்ணாமலை, தண்டராம்பட்டு, செங்கம், கீழ்பெண்ணாத்தூர் ஆகிய தாலுகாக்கள் அமைந்துள்ளது.\n\nSection::::மோட்டார் வாகன சட்டம்.\nவட்டாரப் போக்குவரத்து அலுவலகம் (Regional Transport Office, RTO) இந்தியாவின் மோட்டார் வாகனச் சட்டம், 1988இன் பிரிவு 213 (1)இன் கீழ் அமைக்கப்பட்ட மாநில அரசுகளால் நிருவகிக்கப்படும் அலுவலகம் ஆகும். இந்தச் சட்டத்தின் பல்வேறு விதிகளை செயற்படுத்துவது இதன் பொறுப்பாகும்.இது மாநில அரசின் போக்குவரத்துத் துறையின் கீழ் இயங்குகின்றது. இந்தியாவில் பதிவு இலக்கத்தகடுகளையும் ஓட்டுனர் உரிமங்களையும் வழங்குகிறது.\n\nஇந்த அலுவலகத்தின் முதன்மை நோக்கங்களாக தமிழக அரசு அறிவித்துள்ளவை:-\n\n\n\n"}
{"id": "457602", "url": "https://ta.wikipedia.org/wiki?curid=457602", "title": "சிறீ பகவான்", "text": "சிறீ பகவான்\n\nஸ்ரீ பகவான் அல்லது கல்கி பகவான் (Sri Bhagavan) (பிறப்பு:7 மார்ச் 1949) இவருக்கு புஜ்ஜம்மா எனும் மனைவியும், வி. கிருஷ்ணா என்ற மகனும் உள்ளனர். இவரது பிறப்புப் பெயர் விஜயகுமார் ஆகும். இவரது மனைவி புஜ்ஜம்மாவை பக்தர்கள் பத்மாவதி தாயாரின் அவதராமாக கருதி அம்மா பகவான் என்று அழைப்பர்.\n\nSection::::துவக்க கால வாழ்க்கை (1949–1983).\nகல்கி பகவான் என்ற விஜயகுமார் 7 மார்ச் 1949-இல் வரதராஜுலு நாயுடு - வைதர்பி என்ற தம்பதியருக்கு குடியாத்தத்தில் பிறந்தவர். இவர் பள்ளிக் கல்வியை சென்னை, டான் பாஸ்கோ பள்ளியிலும், கல்லூரிக் கல்வியை சென்னை, வைஷ்ணவா கல்லூரியிலும் பயின்றார்.விஜயகுமார் 9 சூன் 1977-இல் புஜ்ஜம்மா என்பவரை மணந்தார்.\n\n1971-இல் இந்திய ஆயுள் காப்பீட்டு கழக்கத்தின் முகவராக பணியாற்றியக் கொண்டிருந்த விஜயகுமாருக்கு ஜிட்டு கிருஷ்ணமூர்த்தியின் சிந்தனைகள் ஈர்த்ததால், இவர் ஆந்திரா மாநிலம், சித்தூர் மாவட்டத்தில் உள்ள வரதய்யா பாளையத்தில் 1984 முதல் 1994 முடிய ஜீவ ஆஸ்ரமம் எனும் பெயரில் பள்ளிக்கூடத்தை நடத்தினார்.\n\nSection::::ஆன்மிகப் பணி (1991–தற்போது வரை).\nவிஜயகுமார் - பத்மாவதி தம்பதியர் ஜீவ ஆஸ்ரமப் பள்ளியை ஆன்மீக வளர்ச்சிக்கான நிறுவனமாக மாற்றி, பொதுமக்களின் ஆன்மிக வளர்ச்சிக்காக 7 முதல் 21 நாட்கள் கொண்ட ஆன்மிகப் பயிற்சி பட்டறை வகுப்புகள் நடத்தினார். இப்பயிற்சி வகுப்புகளில் கலந்து கொண்ட இவரது சீடர்கள், விஜயகுமாருக்கு கல்கி பகவான் பெயரிட்டு அழைத்தனர்.\n\n1992-ல் சென்னை சோமங்கலத்தில் கல்கி பகவான் முதல் ஆன்மீகக் கிளையைத் துவக்கினார். 1995 முதல் இந்தியாவின் அனைத்து முக்கிய நகரங்களில் தனது ஆன்மீகக் கிளைகளை விரிவாக்கினார்.\n\n1999-இல் கல்கி பகவான் ஆந்திரா மாநிலத்தின் சித்தூர் மாவட்டத்தில், வரதய்யா பாளையம் என்னும் இடத்தில் பல நூறு ஏக்கர் பரப்பளவில் கல்கி ஆசிரமம் நிறுவினார். இங்கு பலவகையான தியான வகுப்புகள் கட்டணத்துடன் நடத்தப்படுகின்றன. மேலும் வரதய்யா பாளையத்தில் ஒன்னெஸ் (Oneness) எனும் ஆன்மீகப் பல்கலைக்கழகத்தை கட்டி, அதில் கல்கி ஆசிரமத்தை நிறுவி, அதனை தனது ஆன்மீக நிறுவனத்தின் தலைமையகமாக மாற்றினார். இப்பல்கழக வளாகத்தில் 2004-இல் ஒன்னெஸ் கோயிலை கட்டினார்.\n\nSection::::வருமான வரி சோதனைகள்.\nஅக்டோபர் 2019-இல் கல்கி பகவான், அம்மா பகவான் மற்றும் அவர்களின் மகன் கிருஷ்ணா ஆகியோர் தொடர்புடைய ஆசிரமங்கள், தியானக் கூடங்கள் மற்றும் அறக்கட்டளை நிறுவனங்களை இந்திய வருமான வரித் துறையினர் 6 நாட்கள் பரிசோதனை மேற்கொண்டதில் கணக்கில் காட்டப்படாத ரூபாய் 8,00 கோடி மதிப்பிலான இந்திய மற்றும் அமெரிக்கப் பணத்தாள்கள், தங்க, வைர நகைகள் மற்றும் சொத்து ஆவணங்கள் கைப்பற்றப்பட்டது.\nவருமான வரித்துறையினரின் சோதனையின் போது கல்கி பகவான், அம்மா பகவான் மற்றும் அவர்களது மகன் கிருஷ்ணா தலைமறைவாகிவிட்டனர் எனக்கூறப்பட்டதை அடுத்து, தாம் ஓடவும் இல்லை, ஒளியவும் இல்லை எனக் கல்கி விஜயகுமார் அறிக்கை விட்டுள்ளார்.\n\n"}
{"id": "457605", "url": "https://ta.wikipedia.org/wiki?curid=457605", "title": "கார்லாபட் வனவிலங்கு சரணாலயம்", "text": "கார்லாபட் வனவிலங்கு சரணாலயம்\n\nகார்லாபட் வனவிலங்கு சரணாலயம் \"(Karlapat Wildlife Sanctuary)\" இந்தியாவின் ஒரிசா மாநிலத்திலுள்ள மிகவும் புகழ்பெற்ற ஒரு வனவிலங்கு சரணாலயம் ஆகும். இது ஒரிசாவிலுள்ள கலாகந்தி மாவட்டத்தில் அமைந்துள்ளது. மாவட்டத்தின் தலைமையிடமான பவானிபாட்னாவிலிருந்து 15 கிலோமீட்டர் தொலைவில் கார்லாபட் வனவிலங்கு சரணாலயம் அமைந்துள்ளது.\n\nசரணாலயம் 175 சதுர கிலோமீட்டர் அல்லது 68 சதுர மைல் பரப்பளவில் விரிந்துள்ளது . கிழக்கு மேட்டு நிலத்தின் ஈரமான இலையுதிர் காட்டு சுற்றுச்சூழலுக்குள் இச்சரணாலயம் அமைந்துள்ளது. கலப்பு இலையுதிர் காடுகள் மற்றும் குறுங்காடு வகை தாவரங்கள் இச்சரணாலயத்தில் மிகுந்து காணப்படுகின்றன.\n\nபுலி, சிறுத்தை, சம்பார் இன மான்கள், நீலான், குரைக்கும் மான், பல வகையான பறவைகள் மற்றும் பல்வேறு ஊர்வன ஆகிய வனவிலங்குகள் இச்சரணாலயத்தில் வாழ்கின்றன.\n"}
{"id": "457608", "url": "https://ta.wikipedia.org/wiki?curid=457608", "title": "ஏமனின் வரலாறு", "text": "ஏமனின் வரலாறு\n\nஏமன் நாடு அண்மைக் கிழக்கின் நாகரிகங்களின் பழமையான மையங்களில் ஒன்றாகும். ஏமன் ஒப்பீட்டளவில் வளமான நிலம் மற்றும் ஒரு ஈரப்பதமான காலநிலையில் போதுமான மழை ஒரு நிலையான மக்கள் தொகையை நிலைநிறுத்த உதவியது. இது பண்டைய கிரேக்க புவியியலாளர் டோலமி அங்கீகரித்த ஒரு அம்சமாகும், அவர் ஏமனை \"யூடிமோன் அரேபியா\" என்று வர்ணித்தார், அதாவது \"அதிர்ஷ்ட அரேபியா\" அல்லது \"இனிய அரேபியா\" என்று வர்ணித்தார். கி.மு 12 முதல் 8 ஆம் நூற்றாண்டு வரை ஏமானியர்கள் தென் அரேபிய எழுத்துக்களை உருவாக்கினர். பெரும்பாலான வரலாற்றாசிரியர்கள் பண்டைய யேமன் இராச்சியங்கள் அனைத்தையும் அந்த சகாப்தத்துடன் ஏன் குறிப்பிடுகிறார்கள் என்பதை இது விளக்குகிறது. கி.மு 12 முதல் 6 ஆம் நூற்றாண்டு யேமனில் தொடர்ச்சியான ஆறு நாகரிகங்கள் ஆதிக்கம் செலுத்தியது, அவை ஒருவருக்கொருவர் போட்டியிட்டன, அல்லது ஒருவருக்கொருவர் கூட்டணி வைத்திருந்தன, நாட்டைக் கட்டுப்படுத்தின: மெய்ன், கட்டபான், ஹத்ராமாத், அவ்சன், சபா மற்றும் ஹிம்யார். கி.பி 630 இல் இஸ்லாம் வந்தது, ஏமன் முஸ்லீம் சாம்ராஜ்யத்தின் ஒரு பகுதியாக மாறியது.\nSection::::பண்டைய வரலாறு.\nஆரம்பகால நாகரிகங்களுக்கிடையில் அதன் நீண்ட கடல் எல்லையுடன், அரேபிய தீபகற்பத்தின் மேற்கில் வர்த்தகத்தைப் பொறுத்தவரை ஒரு மூலோபாய இருப்பிடத்தைக் கொண்ட கலாச்சாரங்களின் குறுக்கு வழியில் யேமன் நீண்ட காலமாக இருந்து வருகிறது. கிமு 5000 ஆம் ஆண்டிலேயே வடக்கு யேமனின் மலைகளில் சகாப்தத்திற்கான பெரிய குடியேற்றங்கள் இருந்தன. பண்டைய யேமனைப் பற்றியும், மேலும் இது வெண்கல வயது நாகரிகங்களிலிருந்து வர்த்தகத்தை மையமாகக் கொண்ட கேரவன் இராச்சியங்களுக்கு எவ்வாறு மாறியது என்பதும் அதிகம் அறியப்படவில்லை. கிமு பதினொன்றாம் நூற்றாண்டிலிருந்து சபேய இராச்சியம் உருவானது. \n\nதென் அரேபியாவில் நான்கு முக்கிய ராஜ்யங்கள் அல்லது பழங்குடி கூட்டமைப்புகள் இருந்தன: சபா, ஹட்ராமவுட், கட்டபன் மற்றும் மெய்ன்.சபா பைபிள் ஷெபா என்று நம்பப்படுகிறது மற்றும் மிக முக்கியமான கூட்டமைப்பு.சபேயன் ஆட்சியாளர்கள் முகரிப் என்ற தலைப்பை கொண்டிருந்தனர். இது பொதுவாக \"ஒருங்கிணைப்பாளர்\", அல்லது \"பாதிரியார்-ராஜா\" என்று பொருள்படும் என்று கருதினர். கிமு 940 இல் சபேன்கள் மரிபின் பெரிய அணையை கட்டினர். கிமு 700 மற்றும் 680 க்கு இடையில், அவ்சன் இராச்சியம் ஏடன் மற்றும் அதன் சுற்றுப்புறங்களில் ஆதிக்கம் செலுத்தியது.கிமு 3 ஆம் நூற்றாண்டில், கட்டபன், ஹத்ரமவுட் மற்றும் மெய்ன் சபாவிலிருந்து சுதந்திரமாகி யேமன் அரங்கில் தங்களை நிலைநிறுத்திக் கொண்டனர். மினேயன் ஆட்சி டெட்டான் வரை நீடித்தது, அவற்றின் தலைநகரம் பராகிஷில் இருந்தது. கிமு 50 இல் கட்டபான் வீழ்ச்சியடைந்த பின்னர் சபேயர்கள் மெய்ன் மீது தங்கள் கட்டுப்பாட்டை மீட்டெடுத்தனர். கிமு 25 இல் அரேபியா பெலிக்ஸ் மீது ரோமானிய பயணம் மேற்கொண்ட நேரத்தில், சபேயர்கள் மீண்டும் தெற்கு அரேபியாவில் ஆதிக்கம் செலுத்தும் சக்தியாக இருந்தனர்.\n\nசாசனிட் பேரரசு ஏடனை அதன் பேரரசுடன் 570 இல் இணைத்தது. அவர்களின் ஆட்சியின் கீழ், ஏமனின் பெரும்பாலான பகுதிகள் ஏடன் மற்றும் சனாவைத் தவிர்த்து பெரும் சுயாட்சியை அனுபவித்தன. 630 இல் இஸ்லாம் வரும் வரை நாட்டின் பெரும்பகுதி பல சுயாதீன குலங்களின் கீழ் இருந்ததால், இந்த சகாப்தம் பண்டைய தென் அரேபிய நாகரிகத்தின் வீழ்ச்சியைக் குறித்தது.\n"}
{"id": "457609", "url": "https://ta.wikipedia.org/wiki?curid=457609", "title": "செய்யாறு வருவாய் கோட்டம்", "text": "செய்யாறு வருவாய் கோட்டம்\n\nசெய்யார் வருவாய் கோட்டம் (Cheyyar Revenue Division) இந்திய நாட்டில், தமிழ்நாடு மாநிலத்தில், திருவண்ணாமலை மாவட்டத்தில் இருக்கும் வருவாய் கோட்டம் ஆகும். இந்த வருவாய் கோட்டத்தின் கீழ் செய்யாறு, வெம்பாக்கம், வந்தவாசி, பெரணமல்லூர் ஆகிய தாலுகாக்கள் அடங்கியுள்ளது. இந்த வருவாய் கோட்டத்தின் தலைமையகம் செய்யாறு நகரில் அமைந்துள்ளது.\n\nSection::::சான்றுகள்.\n1.செய்யாறு வட்டம் வருவாய் கிராமங்கள்\n\n2.வெம்பாக்கம் வட்டம் வருவாய் கிராமங்கள்\n\n3.வந்தவாசி வட்டம் வருவாய் கிராமங்கள்\n\n4.சேத்துப்பட்டு வட்டம் வருவாய் கிராமங்கள்\n"}
{"id": "457614", "url": "https://ta.wikipedia.org/wiki?curid=457614", "title": "ஏஜ் ஆஃப் எம்பயர்ஸ் II", "text": "ஏஜ் ஆஃப் எம்பயர்ஸ் II\n\nஏஜ் ஆஃப் எம்பயர்ஸ் II: தி ஏஜ் ஆஃப் கிங்ஸ் என்பது நிகழ்நேர வியூக கணினி விளையாட்டு ஆகும். இந்த விளையாட்டு என்செம்பிள் ஸ்டூடியோஸால் உருவாக்கப்பட்டு மைக்ரோசொப்ட் நிறுவனத்தினால் வெளியிடப்பட்டது. ஏஜ் ஆஃப் எம்பயர்ஸ் கணினி விளையாட்டின் இரண்டாவது  தொடரான தி ஏஜ் ஆஃப் கிங்ஸ் மைக்ரோசொப்ட் விண்டோஸ் மற்றும் மேகின்டோஷ் ஆகிய இயங்குதளங்களிற்காக 1999 ஆம் ஆண்டு வெளியிடப்பட்டது. \n\nSection::::விளையாடும் முறை.\nஏஜ் ஆஃப் எம்பயர்ஸ் \"II\"  வரலாற்று நிகழ்நேர வியூக விளையாட்டு ஆகும். இதில் விளையாடுபவர் நகரங்களை உருவாக்குதல், வளங்களை சேகரித்தல் மற்றும் எதிரிகளை தோற்கடிக்க படைகளை உருவாக்குதல் என்பவற்றில் கவனம் செலுத்த வேண்டும்.  போட்டி நகரங்களையும், பேரரசுகளையும் கைப்பற்ற வேண்டும். புதிய யுகத்திற்கும் முன்னேறும் போது புதிய அலகுகள், கட்டமைப்புகள் மற்றும் தொழில்நுட்பங்களை திறக்கலாம். கட்டிடங்களை வளங்களை (பொதுவாக உணவு மற்றும் தங்கம்) கட்டியெழுப்ப வேண்டும்.\n\nவிளையாட்டு நான்கு வகையான வளங்களை வழங்குகிறது. கிராமவாசிகள் என்று அழைக்கப்படும் பொதுமக்கள் அலகுகள் வளங்களை சேகரிக்கப் பயன்படுத்தப்படுகின்றனர். அவர்களை கொண்டு உணவு, விறகு, தங்கம் மற்றும் கல் ஆகிய நான்கு வகை வளங்களை சேகரிக்கலாம். அவ்வளங்களை படையினரை பயிற்றுவிப்பதற்கும், கட்டிடங்களை நிர்மாணிப்பதற்கும், ஆராய்ச்சி தொழில்நுட்பங்களுக்கும் பயன்படுத்தலாம். விலங்குகளை வேட்டையாடுவது, பழங்களை சேகரிப்பது, கரையோர மீன்பிடித்தல் மற்றும் படகுகளில் இருந்து மீன்பிடித்தல் ஆகியவற்றால் உணவு பெறப்படுகிறது. மரங்களை வெட்டுவதன் மூலம் விறகு சேகரிக்கப்படுகிறது. தங்க சுரங்கங்கள், வர்த்தகம் அல்லது நினைவுச்சின்னங்களை சேகரித்தல் ஆகியவற்றிலிருந்து தங்கம் பெறப்படுகிறது. மேலும் கல் சுரங்கங்களில் இருந்து கல் சேகரிக்கப்படுகிறது. கிராமவாசிகளுக்கு சோதனைச் சாவடிகள், சேமிப்பகங்களில் சேகரிக்கப்பட்ட வளங்களை சேமிக்க முடியும்.\n\nSection::::வெளியீடு.\n1999 ஆம் ஆண்டில் அக்டோபர் இல் தி ஏஜ் ஆஃப் கிங்ஸின் செயற்காட்சி வெளியிடப்பட்டது. இவ்விளையாட்டை இரண்டு விதமாக விளையாடலாம். வரைபடத்தில் ஆடும் ஆட்டம் மற்றம் தொடர்ச்சியான விளையாட்டு (campaign). செயற்காட்சி இதற்கான எடுத்துகாட்டுகளை கொண்டிருந்தது. விளையாட்டின் முழுமையற்ற பதிப்புகள் சட்டவிரோத தளங்களால் கசிந்ததால் என்செம்பிள் ஸ்டுடியோ ஏமாற்றமடைந்தது. இவை சட்டவிரோதமாக பசிபிக் வலயத்தை சூழவுள்ள நாடுகளில் விற்கப்பட்டன. தென் கொரியாவில் உள்ள மைக்ரோசாஃப்ட் அலுவலகங்களுக்கு வெளியேயும் விற்கப்பட்டன.\n\nSection::::வரவேற்பு.\nஇந்த விளையாட்டு வெளியான மூன்று மாதங்களின் பின் தி ஏஜ் ஆஃப் கிங்ஸின் இரண்டு மில்லியன் பிரதிகள் மைக்ரோசாப்ட் நிறுவனத்தினால் பிற நாடுகளுக்கு அனுப்பப்பட்டது. இந்த விளையாட்டு அமெரிக்கா, சப்பான், ஐக்கிய இராச்சியம், ஜெர்மனி, பிரான்சு, ஆத்திரேலியா மற்றும் தென் கொரியாவில் விற்பனை பட்டியலில் முதலிடத்தை பெற்றது. அடுத்த இரண்டரை ஆண்டுகளிலும் விற்பனை பட்டியல்களில் முதல் 20 இற்குள் இடம்பிடித்தது. இது 1999 ஆண்டில் அதிக விற்பனையான நான்காவது விளையாட்டு ஆகும். 1999 ஆம் ஆண்டின் இறுதியில் இந்த விளையாட்டின் விற்பனை அமெரிக்காவில் மட்டும் 469,376 ஆகவும், 20.2 மில்லியன் டாலர் வருவாயையும் ஈட்டியது.\n\n1999 ஆம் ஆண்டில் கேம்ஸ்பாட்டின் ஆண்டின் வியூக விளையாட்டாக வெற்றி பெற்றது. மேலும் ஆண்டின் சிறந்த விளையாட்டாக பரிந்துரைக்கப்பட்டது. இந்த கணினி விளையாட்டுக்கு பிசி கேமர் மற்றும் கம்ப்யூட்டர் கேமிங் வேர்ல்ட் எடிட்டர் சாய்ஸ் விருதுகளை வழங்கின. தி ஏஜ் ஆஃப் கிங்ஸ் 2000 ஆம் ஆண்டு அகாடமி ஒப் இன்டராக்டிவ் ஆர்ட்ஸ் அன்ட சயன்ஸ் விருதுகளில் ஆண்டின் வியூக விளையாட்டு மற்றும் ஆண்டின் கணினி விளையாட்டுக்கான விருதுகளை பெற்றது. மேலும் ஆண்டின் சிறந்த விளையாட்டு, சிறந்த அனிமேஷன், சிறந்த விளையாட்டு வடிவமைப்பு ஆகியவற்றுக்காகவும் பரிந்துரைக்கப்பட்டது. ஐ.ஜி.என் 2005 ஆம் ஆண்டில் எல்லா நேரத்திலும் 53 வது சிறந்த விளையாட்டாகவும், 2007 ஆம் ஆண்டில் 10 வது சிறந்த கணினி விளையாட்டாக தரவரிசைப்படுத்தியது.\n"}
{"id": "457615", "url": "https://ta.wikipedia.org/wiki?curid=457615", "title": "காந்தி நாவன்னா", "text": "காந்தி நாவன்னா\n\nகாந்தி நாவன்னா என்கிற SV.L.RM.நாராயணன் செட்டியார் சிவகங்கை மாவட்டம் தேவகோட்டையில் நாட்டுக்கோட்டை நகரத்தார் குடும்பத்தில் பிறந்தவர். காந்தியவாதி மற்றும் சுதந்திர போராட்ட தியாகி. மகாத்மா காந்தியின் நெருங்கிய நண்பர். மகாத்மா காந்தி இவருக்கு எழுதிய கடிதம் மதுரை காந்தி அருங்காட்சியகத்தில் உள்ளது.1927ல் காந்தி முதல் முறையாக தேவகோட்டை வந்தபோது நாவன்னா மகளுக்கு மகாத்மா காந்தி அவர்கள் சாவித்திரி என்று பெயர் சூட்டினார். இவர் தேவகோட்டையில் 27.02.1978ல் மறைந்தார்."}
{"id": "457619", "url": "https://ta.wikipedia.org/wiki?curid=457619", "title": "எக்சோ (இசைக்குழு)", "text": "எக்சோ (இசைக்குழு)\n\nஎக்சோ () என்பது சியோல் நகரில் உள்ள ஒன்பது (பைன் பேக்கியுன், சென், லே ஷாங், ஓ சேஹன், பார்க் சானியோல், டோ கியுங்சோ, காய், சுஹோ, க்சியூமின்) உறுப்பினர்களை கொண்ட தென் கொரியா - சீனா நாட்டு ஆண்கள் இசைக்குழுவாகும். இந்த இசைக்குழு 2011ஆம் ஆண்டு எஸ்.எம் என்டர்டெயின்மென்ட் நிறுவனத்தால் உருவாகி 2012 இல் அறிமுகமானது. இந்த குழுவினர் பரப்பிசை, ஹிப் ஹாப் மற்றும் ஆர்&பி போன்ற வகை இசைகளை உருவாக்குகின்றனர். இந்த எக்சோ இசைக்குழு கொரியன், மாண்டரின் மற்றும் சப்பானிய மொழிளில் இசைகளை வெளியிட்டு வருகின்றது. 2014 முதல் 2018 வரை ஒவ்வொரு ஆண்டும் ஃபோர்ப்ஸ் கொரியா பவர் செலிபிரிட்டி பட்டியலில் முதல் ஐந்து செல்வாக்கு மிக்க பிரபலங்களில் ஒருவராக இந்த இசைக்குழு இடம் பெற்றுள்ளது, மற்றும் \"உலகின் மிகப்பெரிய ஆண்கள் இசைக்குழு\" மற்றும் ஊடக நிறுவனங்களால் \"கே-பாப் மன்னர்கள்\" என்று அழைக்கப்படுகிறது.\n\n2014ஆம் ஆண்டு முதல் எக்சோ தனித்துவம் வாய்த்த குழுவாக திகழ்கின்றது. இந்த குழு ஒரு இசை காணொளியை பல மொழிகளில் வெளியிடுகிறது. முன்னதாக, இசைக்குழு பன்னிரண்டு உறுப்பினர்களுடன் இரண்டு துணைக் குழுக்களாகப் பிரிக்கப்பட்டது: எக்சோ-கே (சுஹோ, பைன் பேக்கியுன், பார்க் சானியோல், காய், மற்றும் ஓ சேஹன்) மற்றும் எக்சோ-எம் (க்சியூமின், சென், சென் மற்றும் முன்னாள் உறுப்பினர்கள் கிரிஸ் வு, லு ஹான் மற்றும் டவோ).\n\nSection::::பின்னணி.\n2011 ஆம் ஆண்டில், எஸ்.எம். என்டர்டெயின்மெண்ட் தலைவர் \"லீ சோமன்\" ஒரு புதிய ஆண் இசைக்குழுவின் மூலம் இரண்டு துணைக் குழுக்களாக உருவாக்கும் திட்டத்தை வெளிப்படுத்தினார். இவரின் திடடம் தென் கொரியா மற்றும் சீனாவில் ஒரே நேரத்தில் கொரியன் மற்றும் மாண்டரின் மொழிளில் பாடல்களை பாடி வெளியிடுவது ஆகும். டிசம்பர் 2011 இல் பல உறுப்பினர் மாற்றங்களுக்குப் பிறகு குழு அதன் பெயரை \"எக்சோ\" என்று பெயர் செய்தது, இது \"எக்ஸோபிளானட்\" என்ற வார்த்தையிலிருந்து எடுக்கப்பட்டது. \nஎக்சோ இசைக்குழு ஒய்.ஜி என்டர்டெயின்மென்டின் புதிய பெண்கள் குழுவுடன் போட்டியிடும் என்று கருதப்பட்டது.\n\nSection::::வரலாறு.\nஎக்சோ-கே தலைவரான சுஹோ ஸ்.எம் என்டர்டெயின்மெண்ட்டில் சேர்ந்த முதல் உறுப்பினராவார். இவர் 2006 ல் நடத்த தேர்வில் வெற்றி பெற்றவர் என்பது குறிப்பிடத்தக்கது. அடுத்த ஆண்டு காய் தனது தந்தையின் ஊக்கத்துடன், எஸ்.எம். யூத் பெஸ்ட் போட்டியில் தேர்வு செய்யப்பட்டார். இதில் வெற்றி பெற்று எக்சோவின் குழுவில் இரண்டாவது அங்கத்தவராக நுழைந்தார். ஸ்மார்ட் மாடல் போட்டியில் இரண்டாம் இடத்தைப் பிடித்த பார்க் சானியோல் மற்றும் இரண்டு ஆண்டுகளில் நான்கு போட்டிகளில் கலந்து கொண்ட ஓ சேஹன் அடுத்தடுத்த அங்கத்தவ பயிற்சியாளர்களாக 2008ல் உறுப்பினரானார்கள். 2010 இல் எக்சோ-கே டோ கியுங்சோ தேர்வு மூலம் இக்குழுவில் சேர்ந்தார். கடைசி உறுப்பினராக பைன் பேக்கியுன் சேர்ந்தார். இவர் 2011 இல் எஸ்.எம் என்டர்டெயின்மெண்ட் நடத்திய நடிப்பு திறன் போட்டியில் தேர்வு செய்யப்பட்டு இக் குழுவில் சேர்வதற்கு சுமார் ஒரு வருடகாலம் பயிற்சி பெற்றார்.\n\n2008 இல் உலகளாவிய எஸ்.எம் என்டர்டெயின்மெண்ட் நிறுவனம் நடத்திய தேர்வில் கிரிஸ் வு தேர்வு செய்யப்பட்டு தென் கொரியாவுக்கு பயிற்சிக்கு அனுப்பப்பட்டார். அதே ஆண்டில் சீனாவில் நடந்த தேர்வு மூலம் லே ஷாங் தென் கொரியாவுக்கு பயிற்சிக்கு சென்றார். அதே நேரத்தில் க்சியூமின் தனது நண்பருடன் ஒரு தேர்வில் கலந்து கொண்டு இரண்டாம் இடத்தைப் பெற்றார். 2010ஆம் ஆண்டில் சியோலில் நடந்த தேர்வு மூலம் லு ஹான் தேர்வானார், டவோ ஒரு திறமை போட்டியில் கலந்து கொண்டு தேர்வானார். இந்த குழுவின் இறுதி அங்கத்துவரராக சென் 2011ஆம் ஆண்டில் தேர்வானார். இக் இசைக்குழுவின் முதலாவது தொலைக்காட்சி நிகழ்ச்சி டிசம்பர் 29, 2011ஆம் ஆண்டில் எஸ்.பி.எஸ். கயோ டீஜியோன் என்ற நிகழ்ச்சி ஆகும்.\n\n\n"}
{"id": "457632", "url": "https://ta.wikipedia.org/wiki?curid=457632", "title": "கோல் அணை", "text": "கோல் அணை\n\nகோல் அணை அல்லது கோலணை நீர்மின் உற்பத்தித் திட்டம் () என்பது சத்லஜ் ஆற்றின் குறுக்கே அமைந்துள்ள கட்டுக்கரை அணையாகும். இது இமாச்சல் பிரதேச பிலாஸ்பூர் சண்டிகார்-மணாலி தேசிய நெடுஞ்சாலையிலிருந்து (என்எச்-1) 18 கிலோமீட்டர் தூரத்தில் உள்ளது. நீர்மின் உற்பத்திக்காக தேசிய அனல் மின் நிறுவனத்தால் கட்டப்பட்டது.\n\nSection::::வரலாறு.\n2000 ஜூன் 5 ஆம் நாள் அப்போதைய இந்திய பிரதமர் அடல் பிகாரி வாச்பாய் அடிக்கல் நாட்டினார். 2004 ஜனவரி நான்காம் நாள் கட்டுமானங்கள் தொடங்கின. [[தேசிய அனல் மின் நிறுவனம்|தேசிய அனல் மின் நிறுவனத்தால் (என்.டி.பி.சி.) கட்டப்பட்ட முதல் அணை இதுவாகும். காடு இழப்பு மற்றும் மறுகுடிபெயர்வு காரணங்களால் இத்திட்டம் தாமதமாகியது. மாற்று கால்வாய்களின் சிக்கல்களால் 2013 டிசம்பரில் இதன் நீர் தேக்கு முயற்சிகள் தோல்வியடைந்தன. தொடர்ந்து நான்காவது முயற்சியில் 2014 மார்ச் 18 இல் வெற்றிகரமாகக் கால்வாய்களைத் தடுத்து நீர் தேக்கப்பட்டது. 2014 ஏப்ரலில் ஏற்பட்ட நீர்க்கசிவால் மீண்டும் நீரைத் தேக்கமுடியாமல் போனது. பின்னர் 2014 நவம்பர் 3 தொடங்கி, 2015 ஜனவரி 3 வரை சீரமைப்புப் பணி நடைபெற்று, சரி செய்யப்பட்டது. கால்வாய்களில் சிறிய கசிவு இருந்தாலும் அதிகாரிகளின் உத்திரவாதத்தில் ஏப்ரலில் நீர்மின் நிலையம் செயல்படத் தொடங்கியது. \n2009 இல் மின்னாக்கி இயங்கும் வகையில் திட்டமிட்டிருந்தாலும் 2015 இல் தான் செயல்படத் தொடங்கியது. இதன் நீர்த் தேக்கம் உயரம் 642 அடி ஆகும்.\n\nSection::::மின்சார உற்பத்தி.\nஅலகுக்கு 200 மெகாவாட் வீதம் நான்கு அலகுகளில் மொத்தம் 800 மெகாவாட் கொள்ளளவு கொண்டது. முதல் 200 மெகாவாட் பிரான்சிஸ் டர்பின் மின்னாக்கி 2015 மார்ச் 30 ஆம் நாள் செயல்படத் தொடங்கியது. இந்த அணையினால் [[டெல்லி]], [[ஹரியானா]], [[பஞ்சாப்]], [[ராஜஸ்தான்]], [[உத்தர பிரதேசம்]], [[ஹிமாச்சல் பிரதேசம்]], [[ஜம்மு & காஷ்மீர்]] மற்றும் [[சண்டிகார்]] பகுதிகள் பலனடைகின்றன. [[ஹிமாச்சல் பிரதேசம்|ஹிமாச்சல் பிரதேசத்தின்]] 28% மின்சாரப் பயன்பாடு இதன் மூலமே கிடைக்கிறது. 2019 ஜனவரியில் இவ்வணையில் கூடுதலாகப் பதினைந்து மேகாவாட் மின்சாரம் உற்பத்தி செய்யும் விதத்தில் மிதக்கும் சூரிய மின்தகடுகள் பதிக்கும் திட்டம் அறிமுகம் செய்யப்பட்டு, ஒப்பந்தப்புள்ளிகள் கோரப்பட்டன.\nSection::::சுற்றுலாத் தலம்.\nபாறைகள் மற்றும் பசுமை சூழ்ந்த அணையாக இருப்பதால் இது சுற்றுலாத் தலமாக உள்ளது. சுற்றுலாப் பயணிகளை ஈர்க்கும் விதமாக, மாநில சுற்றுலாத் துறையினர் தட்டபணி முதல் கோல் அணை வரை நீர்வழிப் போக்குவரத்தை அறிமுகம் செய்யத் திட்டமிட்டுள்ளனர். மேலும் ஏரியையும், ஆற்றையும் சுத்தமாக வைத்துக் கொள்ள முயல்கின்றனர்.\n\nSection::::சுற்றுச்சூழல் சர்ச்சை.\nசுற்றுச்சூழல் பாதுகாப்புச் சட்டம் 2005 இன் படி குறைந்தது 15% நீர் நீர்வாழ் உயிரினங்களின் நலனுக்காக வெளியேற்றப்பட வேண்டும். இதை மீறியதாக 2018 ஆண்டுவாக்கில் இதனை நிர்வகிக்கும் [[தேசிய அனல் மின் நிறுவனம்|என்.டி.பி.சி.]]க்கு சுற்றறிக்கையினை ஹிமாச்சல் பிரதேச மாநில மாசுக் கட்டுப்பாட்டு வாரியம் அனுப்பியது. வரட்சி காரணமாக வெளியேற்றும் நீர் குறைந்ததாகவும் குற்றச்சாட்டு எழுந்தது. ஆனால் இந்தக் குற்றச்சாட்டை அணையின் தரப்பினர் மறுத்துள்ளனர். அடுத்த ஆண்டே கனமழை பொழிந்தது அதன் காரணமாக 2019 ஆகஸ்ட் மாதத்தில் அணை நிறைந்து உபரி நீர் வெளியேற்றப்பட்டது.\n\n\nSection::::மேற்கோள்கள்.\n[[பகுப்பு:இமாச்சலப் பிரதேச அணைகள்]]\n[[பகுப்பு:2015-இல் கட்டிமுடிந்த அணைகள்]]\n[[பகுப்பு:2015-இல் உருவாக்கப்பட்ட அமைப்புகள்]]"}
{"id": "457645", "url": "https://ta.wikipedia.org/wiki?curid=457645", "title": "பெரிய கவுண்டர் பொண்ணு", "text": "பெரிய கவுண்டர் பொண்ணு\n\nபெரியகவுண்டர் பொண்ணு (Periya Gounder Ponnu) 1992 இல் வெளிவந்த இந்தியத் தமிழ்த் திரைப்படமாகும். இப்படத்தை மணிவாசகம் இயக்கியுள்ளார். இப்படத்தில் சரத்குமார் மற்றும் கௌதமி, ஆகியோர் முக்கிய கதாபாத்திரத்தில் நடித்திருந்தனர். இவர்களுடன் இணைந்து மனோரமா, கவுண்டமணி, செந்தில்l, ஜெய்கணேஷ், வடிவுக்கரசி, டெல்லி கணேஷ் மற்ரும் விஜயராஜ் போன்றோரும் முக்கிய பாத்திரத்தில் நடித்திருந்தனர். ராஜேஸ்வரி மணிவாசகம் மற்றும் பி. எஸ். மணி ஆகிய இருவரும் இணைந்து ராஜ புஷ்பா பிக்சர்ஸ் என்ற நிறுவனத்தின் பெயரில் தயாரித்திருந்தனர். இப்படத்திற்கு இசையமைப்பாளர் தேவா இசையமைத்திருந்தார். 1992 ஆம் ஆண்டு பிப்ரவர் 28 அன்று வெளிவந்தது. பொதுவாக இப்படம் கலவையான விமர்சனத்தையே பெற்றது.\n\nSection::::கதை சுருக்கம்.\nபெரிய கவுண்டர் என்று ஊர் மக்களால் அன்புடன் அழைக்கப்படும் பெரியசாமி (ஜெய்கணேஷ்), அந்தக் கிராமத் தலைவராக உள்ளார். அவர் ஒரு பணக்காரர் ஆவார். அவ்வூரில் அவர் மிகுந்த மரியாதைக்குரிய மனிதருமாகவும் உள்ளார். அவரது மகள் மஞ்சுளா (கௌதமி) நகரத்தில் படித்து வருகிறார். தான் படித்தவர் என்பதாலும் செல்வந்தரின் மகள் என்பதாலும் மிகுந்த கர்வம் பிடித்த பெண்ணாக உள்ளார். ஒரு கோடை விடுமுறையை குடும்பத்துடன் களிக்க மீண்டும் தனது கிராமத்திற்கு வருகிறார். மஞ்சுளாவின் உறவினரான தங்கமுத்து (சரத்குமார்) நன்கு படித்தவர். அவரது விதவைத் தாயாருடன் (மனோரமாவுடன்) அக்கிராமத்தில் சொந்தத் தொழில் செய்து வசித்து வருகிறார். அந்தக் கிராம வழக்கப்படி தங்கமுத்து மஞ்சுளாவை திருமணம் செய்து கொள்ள இருக்கும் வருங்கால கணவர் ஆவார். ஆனால் மஞ்சுளாவின் தந்தை பெரிய கவுண்டர் என்கிற பெரியசாமி ஒரு ஏழைக் குடும்பத்தைச் சேர்ந்த தங்கமுத்துவை தனது மகளுக்கு திருமணம் செய்து வைக்க விரும்பவில்லை. எனவே அவர் தங்கமுத்து மற்றும் மஞ்சுளாவின் திருமணத்தை மறுத்து அதை தடுக்க நினைத்து பல வழிகளில் முயல்கிறார்.\n\nஇந்நிலையில் பெரியசாமி கிராமத்தில் வசிக்கும் பெல்லி ஜில்லு (ஜில்லு) என்ற பெண்ணிடம் சேர்ந்து பழகி வருகிறார். அவள் அவருடைய ரகசிய தோழியாக இருக்கிறாள். அவர் தனது மகள் மஞ்சுளாவை தனது காதலியின் சகோதரரான அடாவடியில் ஈடுபட்டு வரும் (விஜயராஜ்) என்பவருக்கு திருமணம் செய்து கொள்ள ஜில்லுவிடம் ஒப்புக் கொள்கிறார். இந்நிலையில் ஒரு நாள், தங்கமுத்து மற்றும் அவரது தாய் ஆகிய இருவரையும் மஞ்சுளா அவமதித்து விடுகிறார். இதனால் கோபமடைந்த தங்கமுத்து ஒரு தாலியை மஞ்சுளாவின் கழுத்தில் கட்டுவிடுகிறார். இதைக் கண்டு மஞ்சுளா அதிர்ச்சியடைகிறார். பின்னர் பெரிய கவுண்டர் இத்திருமணத்தை ஏற்றுக்கொண்டாரா? என்பதும் விஜயராஜ் இதை எவ்வாறு எதிர்கொண்டார்? என்பதும் என்பது மீதிக்கதை ஆகும்\n\nSection::::நடிகர்கள்.\nதங்கமுத்துவாக சரத்குமார் </br>\nமஞ்சுளாவாக கௌதமி </br>\nதங்கமுத்துவின் தாயாக மனோரமா </br>\nபழனிசாமியாக கவுண்டமணி </br>\nசெந்தில்</br>\nபெரியசாமி என்கிற பெரிய கவுண்டராக ஜெய்கணேஷ் </br>\nதெய்வாத்தாவாக வடிவுக்கரசி </br>\nதங்கமுத்துவின் தந்தையாக டெல்லி கணேஷ் </br>\nவிஜயராஜ்</br>\nபசி நாராயாணன்</br>\nகறுப்பு சுப்பையா</br>\nசெஞ்சி கிருஷ்ணன்</br>\nதிடீர் கண்ணையா</br>\nகாந்தாமணியாக சாமிலி </br>\nஜில்லுவாக ஜில்லு</br>\nஉமாஸ்ரீ\n\nSection::::ஒலிப்பதிவு.\nஇத்திரைப்படத்திற்கு இசை மற்றும் ஒலிப்பதிவினை திரைப்பட இசையமைப்பாளர் தேவா மேற்கொண்டுள்ளார். 5 பாடல்கள் கொண்ட இப்படத்தின் இசை 1992 அன்று வெளியானது. இப்படத்தின் அனைத்துப் பாடல்களையும் கவிஞர் காளிதாசன் என்பவர் எழுதியுள்ளார்.\n\nSection::::வரவேற்பு.\n\"த இந்தியன் எக்ஸ்பிரஸ்\" இவ்வறு தனது விமர்சனத்தில் \"இந்தத் திரைப்படத்தில் நம்ப முடியாத பல திருப்பங்கள் நிறைந்த காட்சிகள் இருந்தபோதிலும், இயக்குனர் மணிவாசகம் இப்படத்தை தனது திரைக்கதையால் நல்ல முறையில் கொண்டு செல்கிறார். ஏனென்றால் இப்படத்தில் பலரும் நன்கு நடித்திருந்தனர்\" என்று எழுதுகிறது.\n"}
{"id": "457646", "url": "https://ta.wikipedia.org/wiki?curid=457646", "title": "கிசாம்பள்ளி செங்கல்ராய ரெட்டி", "text": "கிசாம்பள்ளி செங்கல்ராய ரெட்டி\n\nமாவட்டத்தில் பிறந்தவர் இளம் வயதிலேயே\nபிரிட்டிஷ் ஆட்சியை எதிர்த்து பல்வேறு போராட்டங்களில் பங்கேற்றார் . இவர் சட்ட படிப்பை படித்தவர் . 1930 ஆம் ஆண்டு பிரஜா பிரகாச கட்சியை தொடங்கினர் . பின்பு இந்திய தேசிய காங்கிரசு கட்சியில் இணைத்தார் . இந்திய விடுதலை இயக்கத்திலும் பெரும் பங்காற்றியவர் . \n1952 முதல் 1957 வரை பாராளுமன்ற மேலவை உறுப்பினராக இருந்தார் பின்பு 1957 முதல் 1962 வரை கோலார் தொகுதியின் பாராளுமன்ற உறுப்பினர் ஆனார் அடுத்து வர்த்தக மற்றும் தொழில் துறை மத்திய அமைச்சர் ஆகவும் பதவி வகித்தார் .1965 முதல் 1971 வரை மத்தியப் பிரதேசம் மாநில ஆளுநர் ஆகவும் பணிபுரிந்து உள்ளார் \n"}
{"id": "457647", "url": "https://ta.wikipedia.org/wiki?curid=457647", "title": "நெடுநல்வாடை (திரைப்படம்)", "text": "நெடுநல்வாடை (திரைப்படம்)\n\nநெடுநல்வாடை (ஆங்கிலம்: NEDUNALVADAI) என்பது 2019 ஆம் ஆண்டு வெளிவந்த தமிழ்த் திரைப்படம் ஆகும்.அறிமுக இயக்குனர் செல்வகண்ணன் இதை எழுதி இயக்கியுள்ளார். பி-ஸ்டார் புரொடக்சன்ஸ் இதனை தயாரித்துள்ளது. சங்க இலக்கியத்தில் நக்கீரர் எழுதிய கவிதையால் ஈர்க்கப்பட்ட இந்த படம், தலைப்பு குறிப்பிடுவது போல, ஒரு ஆணும் பெண்ணும், ஒரு தாத்தா மற்றும் அவரது பேரனின் பிரிவினையின் வலியைப் பற்றியது. இந்த படத்தில் எல்விஸ் அலெக்சாண்டர், அஞ்சலி நாயர் மற்றும் பிற நடிகர்களுடன் 'பூ' ராம் மற்றும் மைம் கோபி ஆகியோர் முக்கிய கதாபாத்திரத்தில் நடித்துள்ளனர். பாடலாசிரியர் வைரமுத்து இப்படத்தின் திரைக்கதையால் ஈர்க்கப்பட்டு அனைத்து பாடல்களையும் எழுதினார். இது இந்த படத்திற்கு ஒரு கூடுதல் பலமாகும்.\n\nSection::::கதை.\nசெல்லையா (பூ ராம்) ஒரு எளிய விவசாயி. அவர் குடும்பத்தை மிகவும் நேசிக்கிறார். இவருக்கு கொம்பையா (மைம் கோபி) என்ற மகனும், பேச்சியம்மா (செந்தி குமாரி) என்ற மகளும் உள்ளனர். அவர் காதல் திருமணம் செய்து கொண்டு வீட்டை விட்டு வெளியேறுகிறார். ஆனால் அவரது கணவன் ஒரு குடிகாரன். மேலும் அவனுக்கு குடும்பத்தின் மேல் சிறிதும் அக்கறை இல்லை. துரதிர்ஷ்டவசமாக, பேச்சியம்மா தனது கணவரை விட்டு பிரிந்து வாழ்கிறார். மேலும் இளங்கோ (எல்விஸ் அலெக்சாண்டர்) என்ற மகனுடனும், ஒரு மகளுடனும் வாழ்வதற்கான சவால்களை எதிர்கொள்கிறார். எனவே அவர் தனது தந்தையிடம் திரும்புகிறார். செல்லையா, அவளது ஓடிப்போன செயல் குறித்து அதிருப்தி அடைந்தாலும், அவர்களை வீட்டின் உள்ளே அழைத்துச் சென்று அவர்களுக்கு ஆதரவளிக்கத் தொடங்குகிறார். இருப்பினும், கொம்பையாவுக்கு இது பிடிக்கவில்லை. செல்லையா தனது மகளின் குடும்பத்தை நேசிக்கிறார். ஆதரிக்கிறார். பேரக்குழந்தைகளின் கல்வியை கவனித்துக்கொள்கிறார். பேரன் இளங்கோ, படிபக்கும் போதே கிராமத்தில் உள்ள அமுதா (அஞ்சலி நாயர்) என்ற பெண்ணுடன் காதலில் விழுகிறார். குடும்பத்தை கவனித்துக்கொள்வது எவ்வளவு முக்கியம் மற்றும் அவரது பொறுப்புகள் என்ன என்பது பற்றி செல்லாயா இளங்கோவுக்கு அறிவுறுத்துகிறார். இந்த வயதில் காதலில் விழுந்தால் ஏற்படும் பாதிப்புகள் குறித்து அவர் எச்சரிக்கிறார். அதே நேரத்தில் அவர் குடும்பத்திற்கு பொறுப்பாகவும் ஆதரவாகவும் இருக்க வேண்டும் எனவும் கூறுகிறார். இளங்கோ குடும்பத்தையும் தனது காதலியின் அன்பையும் எவ்வாறு சமநிலைப்படுத்த முயற்சிக்கிறார் என்பதும் அதன் பிறகு என்ன நடக்கிறது என்பது மீதமுள்ள கதை சொல்கிறது\n\nSection::::நடிகர்கள்.\nகருவத்தேவர் என்கிற செல்லையாவாக \"பூ\" ராம்\nகொம்பையாவாக மைம் கோபி\nஇளங்கோவாக எல்லிஸ் அலெக்சாண்டர் \nஅமுதாவாக அஞ்சலி நாயர்\nமருதுபாண்டியாக அஜய் நடராஜ்\nபேச்சியம்மாவாக செந்திகுமாரி\nநம்பித்தேவராக ஐந்து கோவிலான்\n\nSection::::தயாரிப்பு.\nஇப்படத்தின் இயக்குனர் செல்வ கண்ணன் திருநெல்வேலி சங்கர் நகர், சங்கர் பாலிடெக்னிக் கல்லூரியின் முன்னாள் மாணவன் ஆவார். இத்திரைப்படம் பொது மக்களிடம் நிதி திரட்டப்பட்டு தயாரிக்கப் பட்டதாகும். அவருடைய கல்லூரி நண்பர்கள் 50 பேர் இணைந்து பணம் திரட்டி தயாரித்துள்ளனர். செல்வக்கண்ணனின் நண்பர் ஒருவர் இயக்குனரின் முயற்சியில் ஒரு தயாரிப்பாளரைப் தேடுவதில் சிரமப்படுவதை அறிந்தபோது இது தொடங்கியது. அவர் அனைத்து வகுப்பு தோழர்களையும் வாட்ஸ்அப் குழுமத்தின் மூலம் இணைத்தார். கடைசியில் படப்பிடிப்பு நடந்தது. திரைப்படத் தயாரிப்பாளர்கள் ராஜேஷ் செல்வா, சாமி மற்றும் காந்தி கிருஷ்ணா, ஆகியோரிடம் உதவியாளராகப் பணியாற்றிய செல்வகண்ணன், 2014 ஆம் ஆண்டில் இயக்குநராகும் திசையை நோக்கிச் செல்ல முடிவு செய்தார். இருப்பினும், அவர் சந்தித்த தயாரிப்பாளர்கள் எவரும் இந்த திட்டத்திற்கு நிதியளிக்க தயாராக இல்லை. “இது போன்ற கதைகளுக்கு தயாரிப்பாளர்களை நம்ப வைப்பது கடினம். கார்த்திக் சுப்புராஜ் மட்டும் இல்லாதிருந்தால், தயாரிப்பாளர்கள் குறும்பட இயக்குநர்களை ஊக்குவிப்பார்கள் என்று நான் நினைக்கவில்லை” என்று அவர் கூறுகிறார்.\n"}
{"id": "457661", "url": "https://ta.wikipedia.org/wiki?curid=457661", "title": "ஆங்கரி பேர்ட்ஸ்", "text": "ஆங்கரி பேர்ட்ஸ்\n\nஆங்கரி பேர்ட்ஸ் (பின்னர் ஆங்கரி பேர்ட்ஸ் கிளாசிக் என மறுபெயரிடப்பட்டது) என்பது 2009 ஆம் ஆண்டு ரோவியோ என்டர்டெயின்மென்ட் உருவாக்கிய புதிர் நிகழ்பட விளையாட்டு ஆகும். சிறகு இல்லாத பறவைகளின் ஓவியத்தால் ஈர்க்கப்பட்டு உருவாக்கப்பட்ட இந்த விளையாட்டு 2009 ஆம் ஆண்டு திசம்பரில் முதன்முதலில் ஐஓஎஸ், மேமோ சாதனங்களுக்காக வெளியிடப்பட்டது.அன்றிலிருந்து 12 மில்லியனுக்கும் அதிகமான விளையாட்டின் பிரதிகள் ஐஓஎஸ் ஆப் ஸ்டோரில் வாங்கப்பட்டுள்ளன. பின்னர் பிற தொடுதிரை அடிப்படையிலான  நுண்ணறிபேசிகளுக்காக வடிவமைக்கப்பட்டன. குறிப்பாக  ஆண்டிராய்ட், சிம்பியன், விண்டோசு மற்றும் பிளாக்பேரி10 ஆகிய சாதனங்களில் விளையாடுவதற்காக வடிவமைக்கப்பட்டன. 2015 ஆம் ஆண்டு சூலை மாதத்தில் இந்த விளையாட்டின் தொடர்ச்சியான ஆங்கரி பேர்ட்ஸ் 2 ஐஓஎஸ், ஆண்டிராய்ட் இயங்குதளங்களிற்காக வெளியிடப்பட்டது. \n\nஆங்கரி பேர்ட்ஸ் கதாபாத்திரங்களால் 2016 இல் அனிமேசன் திரைப்படம் மற்றும் தொலைக்காட்சி கேலிச்சித்திரங்கள் வெளியிடப்பட்டுள்ளன. 2014 சனவரி நிலவரப்படி அனைத்து இயங்குதளங்களிலும் ஆங்கரி பேர்ட்ஸ் தொடர்கள் சிறப்பு பதிப்புகள் உட்பட 2 பில்லியனுக்கும் அதிகமான பதிவிறக்கங்கள் செய்யப்பட்டுள்ளன.\n\nSection::::விளையாடும் முறை.\nஆங்கரி பேர்ட்ஸின் முட்டைகள் பச்சை நிற பன்றிகளால் திருடப்பட்டுள்ளன. விளையாடுபவர் ஆங்கரி பேர்ட்ஸின் பல வண்ணப் பறவைகளை கட்டுப்படுத்தி அவற்றை மீட்டெடுக்க வேண்டும். எதிரி பன்றிகள் மரம், கண்ணாடி,  கல் போன்ற பல்வேறு பொருட்களால் ஆன கட்டமைப்புகளில் தங்கவைக்கப்பட்டிருக்கும். விளையாடுபவர் கவணில் பறவைகளை பயன்படுத்தி பன்றிகளை நேரடியாகத் தாக்க அல்லது அவற்றின் சுற்றியுள்ள கட்டமைப்புகளை சேதப்படுத்த வேண்டும். எதிரில் உள்ள அனைத்து பன்றிகளையும் அகற்றுவதே விளையாட்டின் நோக்கம் ஆகும். விளையாடுபவர் கவணை இழுப்பதன் மூலம் பறவையின் பயணத்தின் கோணத்தையும் சக்தியையும் அமைக்கலாம். விளையாட்டில் பல்வேறு வகையான பறவைகள் பயன்படுத்தப்படுகின்றன. அவை நிறம் மற்றும் வடிவத்தால் வேறுபடுகின்றன. விளையாட்டில் முன்னேறும்போது கூடுதல் வகையான பறவைகள் கிடைக்கின்றன. சில பறவைகள் குறிப்பிட்ட பொருட்களுக்கு எதிராக சிறப்பு திறன்களைக் கொண்டுள்ளன. பன்றிகளும் வேறுபடும். சிறிய பன்றிகள் பலவீனமாகவும், எளிதில் வெல்லப்பட கூடியவையாகவும் இருக்கும். பெரிய பன்றிகள் அதிக சேதத்தைத் தாங்க கூடியவையாக வீழ்த்த கடினமாகவும் இருக்கும். சில பன்றிகள் தொப்பிகள் அல்லது கவசங்களை அணிந்து சேதத்தை எதிர்க்கின்றன. ஒவ்வொரு நிலைகளிலும் குறிப்பிட்ட அளவு பறவைகளினால் அனைத்து பன்றிகளும் அகற்றப்பட்டால் அந்த நிலை முடிவடைந்து அடுத்த நிலை திறக்கப்படும். \n\nSection::::வரவேற்பு.\n2010 ஆம் ஆண்டு பிப்ரவரி இல் ஐக்கிய இராச்சியத்திற்கான ஆப் ஸ்டோரில் அதிக விற்பனையான கட்டண பயன்பாடாக இடம்பிடித்தது. சில வாரங்களுக்குப் பிறகு ஐக்கிய அமெரிக்கா ஆப் ஸ்டோரில் அக்டோபர் 2010 வரை முதலிடத்தை பெற்றது. அந்த விளையாட்டு வெளியிடப்பட்டதில் இருந்து ஆப்பிள் ஐஓஎஸ் இற்கான இலவச மற்றும் வரையறுக்கப்பட்ட பதிப்பு 11 மில்லியனுக்கும் அதிகமான முறை பதிவிறக்கம் செய்யப்பட்டுள்ளது. 2010 ஆம் ஆண்டு செப்டம்பர் மாத நிலவரப்படி முழு அம்சங்களுடன் பணம் செலுத்தி பெற்றுக் கொள்ளும் பதிப்பு 7 மில்லியன் முறை பதிவிறக்கம் செய்யப்பட்டுள்ளது. விளையாட்டின் ஆண்ட்ராய்டு பதிப்பு வெளியான முதல் 24 மணி நேரத்திற்குள் 1 மில்லியனுக்கும் அதிகமான முறை பதிவிறக்கம் செய்யப்பட்டது. இலவச ஆண்ட்ராய்டு பதிப்பில் தோன்றும் விளம்பரங்களிலிருந்து ரோவியோ நிறுவனம் மாதத்திற்கு சுமார் 1 மில்லியன் அமெரிக்க டாலர் வருவாயைப் பெறுகிறது. 2010 ஆம் ஆண்டு திசம்பரில் ஆங்கரி பேர்ட்ஸ் வெளியாகி ஒரு ஆண்டு நிறைவை முன்னிட்டு ரோவியோ இந்த விளையாட்டு ஐஓஎஸ் சாதனங்களில் 12 மில்லியனுக்கும் அதிகமாகவும், ஆண்டிராய்ட் சாதனங்களில் 10 மில்லியனுக்கும் அதிகமாகவும், 50 மில்லியன் முறை பதிவிறக்கம் செய்யப்பட்டதாக அறிவித்தது.2014 சனவரிக்குள் ஆங்கரி பேர்ட்ஸ் தொடர் தொடர் 2 பில்லியன் பதிவிறக்கங்களை எட்டியுள்ளது. 2011 கிறிஸ்துமஸ் தினத்தன்று மட்டும், பல்வேறு ஆங்கரி பேர்ட்ஸ்  விளையாட்டுகளின் 6.5 மில்லியன் பிரதிகள் அனைத்து  தளங்களிலும் பதிவிறக்கம் செய்யப்பட்டன.\n\nSection::::விருதுகள்.\n2010 ஆம் ஆண்டு பிப்ரவரி மாதத்தில் எசுப்பானியாவில் பார்சிலோனாவில் நடைபெற்ற 6 வது ஆண்டு சர்வதேச மொபைல் கேமிங் விருதுகளில் சிறந்த விளையாட்டுக்கான பரிந்துரையைப் பெற்றது. 2010 ஆம் ஆண்டு ஆங்கிரி பேர்ட்ஸ்  ஐ. ஜி. என் இன் சிறந்த எல்லா நேரத்திலும்  நான்காவது ஐபோன் விளையாட்டாக பெயரிடப்பட்டது. 2011 ஆம் ஆண்டு ஏப்ரலில் பெஸ்ட் கேம் அப் மற்றும் அப் ஒப் த இயர் ஆகிய விருதுகளை இங்கிலாந்தின் அப்பி விருதிகளில் வென்றது. 2011 ஆம் ஆண்டு வெப்பி விருதுகளில் கைப்பேசி சாதனங்கள் சிறந்த விளையாட்டுக்கான விருதினை வென்றது.\n"}
{"id": "457665", "url": "https://ta.wikipedia.org/wiki?curid=457665", "title": "பகர்கார் குகைகள்", "text": "பகர்கார் குகைகள்\n\nபகர்கார் குகைகள் (\"Pahargarh Caves\") இந்தியாவின் மத்தியப் பிரதேசத்தில் அமைந்துள்ளது. இது பகர்கார் கிராமத்திற்கு அருகிலுள்ள வரலாற்றுக்கு முந்தைய ஓவியங்களைக் கொண்ட குகை வளாகமாகும். குகைகளில் மிக முக்கியமானது லிக்கிச்சாச் என்று உள்நாட்டில் அறியப்படுகிறது .\n\nஇந்த ஓவியங்களை 1979 ஆம் ஆண்டில் மிச்சிகன் பல்கலைக்கழக மொழியியல் பேராசிரியரான டி.பி.எசு. துவாரிகேசு மற்றும் பகர்கரைச் சேர்ந்த கட்டிடப் பொறியாளர் சிறீ ராம் சர்மா ஆகியோர் கண்டுபிடித்தனர். துவாரிகேசு மற்றும் சர்மா ஆகியோர் குகைகளின் பூர்வாங்க ஆய்வுகளை மேற்கொண்டனர், 600 க்கும் மேற்பட்ட ஓவியங்களை ஆவணப்படுத்தினர், மேலும் ஆயிரக்கணக்கானவை அங்கு இருப்பதாக ஊகித்தனர். இருப்பினும், அவர்கள் அகழ்வாராய்ச்சி செய்வதற்கான அனுமதியைப் பெற முடியவில்லை. பின்னர் குகைகள் இன்றுவரை ஆராயப்படவில்லை.\n\nசிவப்பு மற்றும் வெள்ளை காவி அடிப்படையிலான வண்ணப்பூச்சுகளால் இது ஆக்கப்பட்டுள்ளது. சித்தரிப்புகளில் மனித மற்றும் விலங்கு புள்ளிவிவரங்கள் மற்றும் சுருக்க வடிவங்கள் உள்ளன. ஓவியங்களின் காலம் நிச்சயமற்றது. துவாரிகேசின் கூற்றுப்படி, குகைகளில் கண்டுபிடிக்கப்பட்ட தீக்கோழி முட்டை குண்டுகள் 25,000 ஆண்டுகளுக்கு மேற்பட்ட வயதுடையவை என்று ரேடியோகார்பன் மதிப்பீடு கூறுகிறது. ஆனால் கலைப்பொருட்கள் கிமு 1500 இரும்புக்காலம் என்றும் ஓவியங்கள் கிமு 600 தேதிக்கு ஒத்தவை என்றும் சித்தரிக்கப்படுகின்றன. .\n"}
{"id": "457667", "url": "https://ta.wikipedia.org/wiki?curid=457667", "title": "வாதாபிப் போர்", "text": "வாதாபிப் போர்\n\nவாதாபிப் போர் (\"Battle of Vatapi\") கிபி 642 ஆம் ஆண்டில் சாளுக்கியத் தலைநகரான வாதாபியில் பல்லவருக்கும் சாளுக்கியருக்கும் இடையே நடந்த ஒரு தீர்க்கமான சமர் ஆகும். இப்போரின் முடிவில் சாளுக்கிய மன்னர் இரண்டாம் புலிகேசி தோற்கடிக்கப்பட்டுக் கொல்லப்பட்டார். தொடர்ந்து 654 ஆம் ஆண்டு வரை வாதாபி பல்லவரின் வசம் இருந்தது.\n\nSection::::வரலாறு.\nகிபி 617–18 ஆம் ஆண்டுகளில், இரண்டாம் புலிகேசி பல்லவ இராச்சியத்தை முற்றுகையிட்டு, முதலாம் மகேந்திர பல்லவனைத் தோற்கடித்து, தெற்கே சோழ நாட்டின் வடக்குப் போர் முனையின் காவிரி ஆறு வரை சென்றான். புலிகேசியின் இந்தப் படையெடுப்புக்கு பல்லவர்கள் பழிவாங்க நீண்டகாலமாகத் திட்டமிட்டு வந்திருந்தனர். அடுத்த சில ஆண்டுகளில், பல்லவர் தங்கள் படைகளை பலப்படுத்தி, எதிர்த் தாக்குதலுக்குத் தயார்ப்படுத்தினர்.\n\n630 இல், முதலாம் மகேந்திரவர்மனுக்குப் பின்னர் அவனது மகன் முதலாம் நரசிம்மன் ஆட்சிப் பொறுப்பை ஏற்றான். இவனது காலத்தில், பல்லவ இராச்சியம் ஒரு ஆற்றல் வாய்ந்த பேரரசாக விளங்கியது. இது இரண்டாம் புலிகேசிக்கு பல்லவ நாட்டின் மீது இரண்டாவது போர் நடவடிக்கையை ஆரம்பிக்கத் தூண்டியது. க. அ. நீலகண்ட சாத்திரியின் கூற்றுப்படி, இரண்டாம் புலிகேசி பல்லவ நாட்டிற்குள் நுழையும் முன்னர், முதலில் பல்லவர்களின் கீழ் அவர்களிடம் இணக்காய் இருந்த குறுநில மன்னர்களாக இருந்த பாணர்களை தோற்கடித்தான். முதலாம் நரசிம்மன் சாளுக்கியரை பல்லவத் தலைநகர் காஞ்சிக்குக் கிட்டவாக மூன்று முனைகளில் சந்தித்து அவர்களைத் தோற்கடித்தான். இதனால் சாளுக்கியர் பின்வாங்க ஆரம்பித்தனர். இதனை அடுத்து, பல்லவர்கள் தப்பி ஓடிய சாளுக்கிய படைகளைத் அவர்களது எல்லைக்குள் ஆழமாகப் பின்தொடர்ந்து தாக்கினர்.\n\nSection::::நிகழ்வுகள்.\n642 இல், சாளுக்கியத் தலைநகர் வாதாபியைக் கைப்பற்ற முதலாம் நரசிம்ம பல்லவன் தளபதி பரஞ்சோதியின் கீழ் ஒரு வல்லமைமிக்க பல்லவப் படையை அனுப்பினான். இரண்டாம் புலிகேசி தனது தலைநகரின் புறநகரில் பல்லவர்களை சந்தித்தான். அடுத்தடுத்த போரில் புலிகேசி உயிரிழந்ததாகக் கருதப்படுகிறது. இப்போரின் மூலம், பல்லவர்கள் இரண்டாம் புலிகேசி மீது தீர்க்கமான வெற்றியைப் பெற்று, சாளுக்கியரின் தலைநகரைக் கைப்பற்றி 642 முதல் 654 வரை 12 ஆண்டுகள் ஆட்சி புரிந்தனர்.\n\nமுதலாம் பரமேஸ்வரவர்மனின் கல்வெட்டு இப்போர் குறித்து இவ்வாறு கூறுகிறது:\n\nஉதயசந்திரமங்களம் கல்வெட்டு பின்வருமாறு கூறுகிறது:\n\nவேலூர்பாளையம் கல்வெட்டு பின்வருமாறு கூறுகிறது:\n\nSection::::போருக்குப் பின்.\nதனது வெற்றியைக் கொண்டாடும் முகமாக முதலாம் நரசிம்மன் வாதாபியில் மல்லிகார்ச்சுனா கோவிலைக் கட்டினான். \"வாதாபி-கொண்டான்\" என்ற பட்டத்தையும் பெற்றுக் கொண்டான். வாதாபியில் தக்கிண-ஐரப்பா கோயிலின் சுவர்களில் தனது வெற்றியைப் பதிவுசெய்யும் ஒரு கல்வெட்டைச் செதுக்கினான். பரஞ்சோதி வாதாபியில் இருந்து பல்லவ நாட்டிற்கு \"வாதாபி கணபதி\" உட்பட ஏராளமான போர்ச் செல்வங்களைக் கொண்டு வந்தார்.\n\n"}
{"id": "457668", "url": "https://ta.wikipedia.org/wiki?curid=457668", "title": "தமிழ்நாடு மின் உற்பத்தி மற்றும் பகிர்மானக் கழகம்", "text": "தமிழ்நாடு மின் உற்பத்தி மற்றும் பகிர்மானக் கழகம்\n\nதமிழ்நாடு மின்சார வாரியம் 1957-ஆம் ஆண்டு ஜுலை மாதம் 1-ஆம் தேதி மின்சாரம் (வழங்கல்) சட்டம் 1948 பிரிவு 54-இன் கீழ் தமிழ்நாட்டில் நிறுவப்பட்டு மின் உற்பத்தி, மின் தொடரமைப்பு மற்றும் மின் பகிர்மானப் பணிகளை ஒருங்கிணைந்து செயல்பட்டு வரும் நிறுவனமாக இயங்கி வந்தது.\nதிருத்தியமைக்கப்பட்ட மின்சார வழங்கல் சட்டம் 2003ம் ஆண்டு சட்ட பிரிவு 131ன் படி மாநில மின்சார வாரியங்கள் பிரிக்கப்பட வேண்டியதாகும். அதன்படி தமிழ்நாடு அரசின் கொள்கை எண்.114 எரிசக்தி (பி.2) படி இரண்டு துணை நிறுவனங்கள் அதாவது [[தமிழ்நாடு மின் உற்பத்தி மற்றும் பகிர்மான கழகம] (TANGEDCO), [[தமிழ்நாடு மின் தொடரமைப்பு கழகம்]] (TANTRANSCO) மற்றும் [[தமிழ்நாடு மின்சார வாரியம்]] என்ற உடைமை நிறுவனம் என மூன்று நிறுவனங்களாக பிரிக்கப்பட்டுள்ளது. \nமேற்கூறிய இம்மூன்று நிறுவனங்களுமே தமிழ்நாட்டு அரசுகக்கு முழுமையாக சொந்தமானவையாகும். \nதமிழ்நாடு மின்சார வாரியம் நிறுவப்பட்டதிலிருந்து தமிழ்நாட்டில் உள்ள அனைத்து கிராமங்கள் மற்றும் நகரங்களுக்கு மின் கட்டமைப்பு விரிவுபடுத்தப்பட்டு உள்ளது. \n01 நவம்பர் 2010ம் ஆண்டு முதல் இந்நிறுவனங்கள் மறுசீரமைக்கப்பட்டு செயல்பட்டு வருகிறது. \n\nSection::::நிறுவனத்தின் நோக்கம்.\n\"தமிழ் நாடு மின் உற்பத்தி மற்றும் பகிர்மான கழகம் என்றால் \nதரமான மற்றும் தடையில்லா மின்சாரம் மலிவான விலையில் \nநுகர்வோர்க்கு வழங்குவது என்பதனை பொருளாக்கிட\" - என்பதே இந்நிறுவனத்தின் நோக்கம் ஆகும்.\n\nSection::::மின் உற்பத்தி.\nநாட்டின் மின் தேவையை பூர்த்தி செய்ய [[தமிழ்நாடு மின் உற்பத்தி மற்றும் பகிர்மான கழகம்]], பல்வேறு மரபுசார்ந்த [[அனல்]], [[புனல்]]((நீர்)), [[காற்று]], [[அணு]] மற்றும் [[சூரிய ஒளி]]ஆற்றலைக் கொண்டு  மாநில, மத்திய மற்றும் தனியார் மின் உற்பத்தி திட்டங்களுடன் கிட்டத்தட்ட 13,231.44 மெகாவாட் அளவிற்கு மின் நிறுவு திறனை பெற்றுள்ளது.\n\nஇவைத் தவிர, மரபு சாரா எரிசக்தி ஆதாரங்களான காற்றாலை, சூரிய சக்தி, தாவரக்கழிவு மற்றும் இணை மின் உற்பத்தி திட்டங்கள் மூலம் சுமாராக 8470.16 மெகாவாட் அளவு மின் நிறுவுதிறன் கொன்டுள்ளது.\n\nSection::::மரபுசார் மின் தயாரிப்பு.\nதமிழகத்தில் 10வது ஐந்தாண்டு திட்டத்திலேயே நீர் மூலம் மின் சக்தி பெறுவதற்கான மின் நிலையங்கள் முழுவதுமாக நிறுவப்பட்டுவிட்டன. இருப்பினும் நாளுக்கு நாள் அதிகரிக்கும்\nமின் தேவைக்கும், தயாரிக்கப்படும் மின் உற்பத்திக்கும் இடையே உள்ள தொடர்ந்து வரும் இடைவெளியை குறைக்கும் பொருட்டு இந்நிறுவனம் பல்வேறு புதிய மின் உற்பத்தி திட்டங்களை செயல்படுத்தி வருகிறது. உச்சநேர மின் தேவையை பூர்த்தி செய்வதற்காக 1200 மெகாவாட் திறன் கொண்ட 3 நீரேற்று புனல் மின் நிலையங்கள் குந்தா, மேட்டூர் மற்றும் வெள்ளிமலையில் நிறுவப்பட்டுள்ளது. மேலும் தமிழகத்தில் உள்ள ஆற்றின் குறுக்கே சிறு புனல் மின் திட்டத்தின் கீழ் (25 மெகாவாட்டுக்கு கீழ்) சுமார் 110 மெகாவாட் திறன் கொண்ட சிறுபுனல் மின்நிலையங்கள் நிறுவப்பட்டு மின் உற்பத்தியில் ஈடுபட்டுள்ளன.\n\n\nSection::::நீர் மின் நிலையங்கள்.\nSection::::மரபுசாரா மின் உற்பத்தி.\nமரபு சாரா எரிசக்தி ஆதாரங்கள் பயன்படுத்தும் முன்னிலை நாடுகளில் இந்தியா நான்காவது நாடாக விளங்குகிறது. மரபுசாரா எரிசக்தி ஆதாரங்களைக் கொண்டு மின்சாரம் தயாரிப்பதை ஊக்குவிப்பதில் இந்தியாவிலுள்ள மற்ற மாநில மின்சார வாரியங்களை விட தமிழ்நாடு மின்சார வாரியம் தான் முன்னோடியாக விளங்குகிறது. \nSection::::காற்றாலை மின்னுற்பத்தி.\nதமிழ்நாடுமின்சார வாரியம் முதன்முதலாக 50KW மின் காற்றாலையை ஜனவரி 1986ல் நிறுவியது. 1986 முதல் 1993 வரை காலத்தில் 19.35 மெகாவாட்டிற்கு மாதிரி மின்காற்றாலைகளை தனியார் நிறுவனங்களை ஊக்குவிப்பதற்காக அமைத்தது. \n\nகாற்றாலை மட்டுமல்லாது \n\n[[File:The Kudankulam Nuclear Power Plant (KKNPP).jpg|thumb|right|Kudankulam Nuclear Power Plant in 2014]]\n\nSection::::அணு மின் நிலையங்கள்.\nSection::::மின் பகிர்மானம்.\nமின்பகிர்மான கட்டமைப்பு உற்பத்தி செய்யப்படும் மின்சாரத்தை திறம்பட பயன்படுத்த இன்றியமையாத ஒன்றாகும். தமிழ்நாடு மின் உற்பத்தி மற்றும் பகிர்மானக் கழகம் சிறந்த மின் பகிர்மான கட்டமைப்பை பெற்று திகழ்கின்றது. 1957 முதல் பெற்ற வளர்ச்சி மின்பயனீட்டாளர்களின் எண்ணிக்கை 4.3 இலட்சத்தில் இருந்து 279.27இலட்சம் ஆகும். மின்பகிர்மான மாற்றிகள் 3773 எண்ணிக்கையிலிருந்து 2,82,028 எண்ணிக்கையாக உயர்ந்துள்ளது. தாழ்வழுத்த மின் கம்பிகள் 13,055 கிலோ மீட்டரில் இருந்து 6.19 இலட்ச கிலோமீட்டராக அதிகரித்துள்ளது. உச்சகட்ட மின்தேவை 172 மெகாவாட்டிலிருந்து 15,343 மெகாவாட்டாக அதிகரித்துள்ளது. தனிநபர் மின்நுகர்வு 21 யூனிட்டிலிருந்து 1340 யூனிட்டாக உயர்ந்துள்ளது.\n\nSection::::தீனதயாள் உபாத்யாய கிராம ஜோதி யோஜனா(ராஜீவ் காந்தி கிராமப்புற மின்மயமாக்கல் திட்டம்).\nராஜீவ் காந்தி கிராமப்புற மின்மயமாக்கல் திட்டம் மத்திய அரசால் 2005ம் ஆண்டு கிராமங்களில் உள்ள அனைத்து வீடுகளுக்கும் மின்சாரம் வழங்கத் தேவையான கட்டுமானங்கள் அமைக்கும் திட்டமாகும். தமிழ்நாட்டில் இத்திட்டம் முதல் கட்டமாக 26 மாவட்டங்களில் டிசம்பர் 2010ம் ஆண்டு முடிக்கப்பட்டு 10129 எண்ணிக்கையில் 35/16 கிலோவாட் மின்மாற்றிகளும் 13296 கிலோ மீட்டர் அளவிற்கு தாழ்வழுத்த கம்பிகளும் நிறுவப்பட்டு ஐந்து இலட்சத்திற்கும் அதிகமான வறுமைக்கோட்டிற்கு கீழான மக்களின் வீடிகளுக்கு மின்னிணைப்பு இந்நிறுவனத்தால் வழங்கப்பட்டுள்ளது.\nதற்போது இத்திட்டம் [[தீனதயாள் உபாத்யாய கிராம ஜோதி யோஜனா]] என மத்திய அரசால் 2014 ம் ஆண்டு டிசம்பர் மாதம் மாற்றப்பட்டு இரண்டாம் கட்டமாக [[நீலகிரி]], [[தருமபுரி]] மற்றும் [[திருநெல்வேலி]] மாவட்டங்களில் செயல்படுத்தப்பட்டு 2017ம் ஆண்டு டிசம்பரில் முடிந்தது. \n"}
{"id": "457675", "url": "https://ta.wikipedia.org/wiki?curid=457675", "title": "சொலமன் ஆர். குகென்கெயிம் அருங்காட்சியகம்", "text": "சொலமன் ஆர். குகென்கெயிம் அருங்காட்சியகம்\n\nசொலமன் ஆர். குகென்கெயிம் அருங்காட்சியகம் (Solomon R. Guggenheim Museum) என்பது நியூயார்க் நகரத்தில் மான்கட்டனின் மேல் கிழக்குப் பக்கப் பகுதியில் உள்ள 1071 ஐந்தாம் அவெனியூவை கிழக்கு 89 ஆவது தெரு சந்திக்கும் மூலையில் அமைந்துள்ள ஒரு ஓவிய அருங்காட்சியகம் ஆகும். இது தொடர்ச்சியாக வளர்ந்து வருகின்ற உணர்வுப்பதிவுவாத, பின்-உணர்வுப்பதிவுவாத, தொடக்க நவீனத்துவ, சமகால ஓவியச் சேகரிப்புகளின் நிரந்தர இல்லமாகும். அத்துடன்,ஆண்டு முழுவதும் சிறப்புக் கண்காட்சிகளும் இடம்பெறுகின்றன. இது 1939 ஆம் ஆண்டில் சொலமன் ஆர். குகென்கெயிம் அறக்கொடை நிறுவனத்தால் பொருள்சாரா (non-objective) ஓவியங்களுக்கான அருங்காட்சியகமாகத் தொடங்கப்பட்டது. இல்லா வொன் ரிபே என்பவர் இதன் முதல் பணிப்பாளராகப் பொறுப்பேற்றார். நிறுவனர் சொலமன் ஆர். குகென்கெயிம் 1952 ஆம் ஆண்டில் இறந்தபின்னரே இதன் தற்போதைய பெயர் இடப்பட்டது.\n\n1959 ஆம் ஆண்டு இந்த அருங்காட்சியகம் வாடகைக் கட்டிடத்தில் இருந்து தற்போதைய கட்டிடத்துக்கு இடம் மாறியது. 20 ஆம் நூற்றாண்டுக் கட்டிடக்கலையின் பெயர் பெற்ற ஆக்கமான இது கட்டிடக்கலைஞர் பிராங்க் லாயிட் ரைட் என்பவரால் வடிவமைக்கப்பட்டது. மேல் பகுதி அகலமாகவும் கீழே ஒடுக்கமாகவும் உள்ள உருளை வடிவம் கொண்ட இக்கட்டிடம் \"ஆற்றலின் கோயில்\" என்னும் கருத்துருவின் அடிப்படையில் உருவாக்கப்பட்டது. கட்டிடத்தின் வெளிச் சுவரை அண்டி நீளமானதும், தொடர்ச்சியானதுமான சாய்தளமாகச் சுருள் வடிவில் அமைந்த தனித்துவமான காட்சிக்கூடம் நில மட்டத்தில் இருந்து கூரை வரை செல்கின்றது. 1992 இல் அருகில் ஒரு உயரமான கட்டிடம் அமைக்கப்பட்டு இது விரிவாக்கப்பட்டது. 2005 தொடக்கம் 2008 வரையான காலப் பகுதியிலும் விரிவாக்கம் இடம்பெற்றது.\n\nசொலமன் ஆர். குகென்கெயிமின் சேகரிப்புக்களுடன் தொடங்கி மேமும் பல முக்கிய தனிப்பட்ட சேகரிப்புக்களை அடிப்படையாகக்கொண்டு எண்பது ஆண்டுகளுக்கும் மேலாக இதன் சேகரிப்புக்கள் வளர்ச்சி அடைந்துள்ளன. இதன் சேகரிப்புக்களை இந்த அருங்காட்சியகம் இசுப்பெயினின் பில்பாவோ அருங்கட்சியகத்துடனும் பிற இணை அருங்காட்சியகங்களுடனும் பகிர்ந்துகொள்கிறது. 2013 இல் ஏறத்தாழ 1.2 மில்லியன் மக்கள் இந்த அருங்காட்சியகத்துக்கு வருகை தந்துள்ளனர். நியூயார்க் நகரத்தின் மிகவும் பெயர் பெற்ற கண்காட்சிகள் இங்கே இடம்பெற்றுள்ளன.\n\nSection::::வரலாறு.\nசுரங்கத் தொழிலில் ஈடுபட்டிருந்த செல்வந்தக் குடும்பம் ஒன்றைச் சேர்ந்த சொலமன் ஆர். குகென்கெயிம், 1890களில் இருந்து புகழ் பெற்ற ஓவியர்களின் ஆக்கங்களைச் சேகரித்து வந்தார். 1926 ஆம் ஆண்டு இவர் ஓவியரான இல்லா வொன் ரிபே என்பவரைச் சந்தித்தார். இல்லா, ஐரோப்பிய அவந்த்-கார்டே ஓவியங்களை, குறிப்பாக ஆன்மீக அம்சங்களும், இலட்சிய அம்சங்களும் அடங்கியவை அனத் தான் கருதிய பண்பிய (abstract) ஓவியங்களை (பொருள்சாரா ஓவியங்கள்) குகென்கெயிமுக்கு அறிமுகப்படுத்தினார். இதைத் தொடர்ந்து குகென்கெயிம் தனது சேகரிப்பு உத்தியை மாற்றிக்கொண்டு, வாசிலி கன்டின்சுக்கி போன்ற ஓவியர்களின் ஆக்கங்களைச் சேகரிக்கத் தொடங்கினார். நியூயார்க்கில் பிளாசா விடுதியில் இருந்த தனது வசிப்பிடத்தில் தனது சேகரிப்புக்களைப் பொது மக்களின் பார்வைக்கு வைக்கத் தொடங்கினார். அவரது சேகரிப்புக்கள் மேலும் வளர்ந்தபோது, நவீன ஓவியங்கள் மீதான ஆர்வத்தை ஊக்குவிக்கும் பொருட்டு 1937 இல் சொலமன் ஆர். குகென்கெயிம் அறக்கொடை நிறுவனத்தை உருவாக்கினார்.\n\n1939 ஆம் ஆண்டில் ஓவியர் ரிபேயின் வழிகாட்டலில், அறக்கொடை நிறுவனம் மான்கட்டன் நடுப் பகுதியில் அமைத்த \"பொருள்சாரா ஓவிய அருங்காட்சியகத்தில்\" ஓவியங்கள் காட்சிக்கு வைக்கப்பட்டன. ஓவியர் ரிபேயின் வழிகாட்டலில், தொடக்ககால நவீனவிய ஓவியர்களான ருடோல்ஃப் பௌவர், பிபே, கன்டின்சுக்கி, பியெட் மொன்ட்ரியன், மார்க் சகால், ராபர்ட் தெலூனே, ஃபேர்னன்ட் லெசி, அமிடெயோ மொடிலியானி, பாப்லோ பிக்காசோ போன்றோர் வரைந்த பொருள்சாரா ஓவியங்களுக்கான முக்கியமான எடுத்துக்காட்டுகளை உள்ளடக்குவதற்கு குகென்கெயிம் முயற்சி செய்தார்.\n"}
{"id": "457680", "url": "https://ta.wikipedia.org/wiki?curid=457680", "title": "த சூட்டிங் ஸ்டார்", "text": "த சூட்டிங் ஸ்டார்\n\nத சூட்டிங் ஸ்டார் (ஆங்கிலம் -The Shooting Star) ( என்பது பெல்ஜிய கார்ட்டூனிஸ்ட் ஹெர்கேவின் காமிக்ஸ் தொடரான \"தி அட்வென்ச்சர்ஸ் ஆஃப் டின்டினின்\" பத்தாவது தொகுதி ஆகும். பெல்ஜியத்தின் முன்னணி பிராங்கோஃபோன் செய்தித்தாளில் இந்த கதை தினமும் தொடராக வெளி வந்தது. அக்டோபர் 1941 முதல் மே 1942 வரை இரண்டாம் உலகப் போரின்போது பெல்ஜியத்தை ஜெர்மன் ஆக்கிரமித்ததற்கு இடையே நடக்கும் கதையாகும். பெல்ஜிய இளம் நிருபர் டின்டின், தனது நாய் ஸ்னோவி மற்றும் நண்பர் கேப்டன் ஹாடோக் ஆகியோருடன் ஆர்க்டிக் பெருங்கடலுக்குள் ஒரு சர்வதேச பயணத்தில் பூமியில் விழுந்த ஒரு விண்கல்லைக் கண்டுபிடிப்பதற்காக ஒரு விஞ்ஞான பயணம் மேற்கொள்கிறார். \n\n\"த சூட்டிங் ஸ்டார்\" வணிகரீதியான வெற்றியாக அமைந்தது. தொடர் முடிவிற்குப் பிறகு இது காஸ்டர்மேன் என்ற புத்தக வடிவில் வெளியிடப்பட்டது; முதல் \"டின்டின்\" தொகுதி முதலில் 62 பக்க முழு வண்ண வடிவத்தில் வெளியிடப்பட்டது. ஹெர்கே \"தி அட்வென்ச்சர்ஸ் ஆஃப் டின்டினுடன்\", \"தி சீக்ரெட் ஆஃப் தி யூனிகார்ன்\" என்பதிலும் தொடர்ந்தார். அதே நேரத்தில் இந்தத் தொடர் பிராங்கோ-பெல்ஜிய காமிக்ஸ் பாரம்பரியத்தின் வரையறுக்கப்பட்ட பகுதியாக மாறியது. \"த சூட்டிங் ஸ்டார்\" ஒரு கலவையான விமர்சன வரவேற்பைப் பெற்றது. மேலும் அதன் வில்லனின் ஆண்டிசெமிடிக் சித்தரிப்பு காரணமாக இந்தத் தொடரில் மிகவும் சர்ச்சைக்குரிய விடயங்களில் ஒன்றானது. இந்த கதை 1957 ஆம் ஆண்டு வெளிவந்த பெல்விஷன் அனிமேஷன் தொடர்களான ஹெர்கின் \"அட்வென்ச்சர்ஸ் ஆஃப் டின்டின்\" மற்றும் 1991 ஆம் ஆண்டு வெளிவந்த அனிமேஷன் தொடரான \"தி அட்வென்ச்சர்ஸ் ஆஃப் டின்டின் எலிப்ஸ் மற்றும் நெல்வானா\" ஆகியவற்றைத் தழுவி எடுக்கப்பட்டது. \n\nSection::::கதைச்சுருக்கம்.\nஒரு மாபெரும் விண்கல் பூமியை நெருங்குகிறது என்று பேராசிரியர் டெசிமஸ் ஃபோஸ்டல் தனது ஆய்வகத்திலிருந்து கண்டுபிடிக்கிறார். அவரும் தீர்க்கதரிசியுமான பிலிப்புலஸும் விண்கல் பூமியைத் தாக்கி உலகின் முடிவை ஏற்படுத்தும் என்று கணிக்கின்றனர். ஆனால்,விண்கல் பூமியை தாக்காமல் அதன் ஒரு பகுதி ஆர்க்டிக் பெருங்கடலில் மூழ்குகிறது. பேராசிரியர் ஃபோஸ்டல் அப்பொருளை ஃபோஸ்ட்லைட் என்று பெயரிடுகிறார்.. மேலும் ஐரோப்பிய விஞ்ஞானிகளின் குழுவினருடன் அதைக் கண்டுபிடிக்க முனைகிறார். டின்டின் மற்றும் ஸ்னோவியுடன், டின்டினின் நண்பர் கேப்டன் ஹாடோக்கால் பாதுகாக்கப்பட்டு வரும் துருவ பயணக் கப்பலான அரோராவில் பயணம் மேற்கொள்கின்றனர். இதற்கிடையில், மற்றொரு குழு, நிதியாளர் திரு. போல்விங்கலின் ஆதரவுடன் \"பியரி\"என்ற துருவப் பயணக் கப்பலில் புறப்படுகிறது எனவே, இந்த பயணம் விண்கல்லில் தரையிறங்குவதற்கான ஒரு பந்தயமாக மாறுகிறது. புறப்பட்ட நாளில், போல்விங்கெல் \"அரோராவில்\" டைனமைட்டை வைத்துள்ளார் ஆனால் அது கண்டுபிடிக்கப்பட்டு பின்னர் கப்பலில் வீசப்படுகிறது. வட கடலில், \"அரோரா\" கிட்டத்தட்ட போல்விங்கலின் கப்பலுடன் மோத இருப்பதைக் கண்டு ஹாடோக் சாமார்த்தியமாக அதன் வழியிலிருந்து விலகுகிறார். ஐஸ்லாந்திய துறைமுகமான அகுரேரியில் மேலும் பின்னடைவுகள் ஏற்படுகின்றன. ஹாடோக்கிற்கு தனது கப்பலில் எரிபொருள் போதுமானதா இ்ல்லை என்று அறிகிறார். அவரும் டின்டினும் அவரது பழைய நண்பரான \"கேப்டன் செஸ்டரை\"க் சந்திக்கிறார்கள். அவர் \"போல்விங்கலு\"க்கு சொந்தமான (எரிபொருள் ஏகபோகத்தைக் கொண்டுள்ள) \"கோல்டன்\" எண்ணெய் நிறுவனத்திடம் ஏராளமான எரிபொருள் இருப்பதையும் தெரியப்படுத்துகிறார். பின்னர் மூவரும் செஸ்டரின் கப்பலான \"சிரியஸி\"லிருந்து \"அரோராவுக்கு\" ரகசியமாக ஒரு குழாய் பதிக்கிறார்கள். இதனால் கோல்டன் ஆயில் நிறுவனத்திலிருந்து தங்களுக்குத் தேவையான எரிபொருளை ரகசிய வழியில் பெறுகிறார்கள். பின்னர், இந்தக்குழு விண்கல்லை கண்டுபிடித்தார்களா? என்பது மீதிக்கதையாகும்.\n\nSection::::வெளியீடு.\nஅக்டோபர் 20, 1941 முதல் 21 மே 1942 வரை \"\"த சூட்டிங் ஸ்டார்\"\" தினமும் பத்திரிக்கையில் தொடராக வெளிவந்தது [10] \"த சூட்டிங் ஸ்டார்\" முதல் \"டின்டின்\" சாகசமாகும், இது தினசரியில் முழுவதுமாக தொடர் கதையாக வெளி வந்தது. முந்தைய \"அட்வென்ச்சர்ஸ் ஆஃப் டின்டினைப் போலவே\", இந்த கதையும் பின்னர் பிரான்சில் கத்தோலிக்க செய்தித்தாளான் \"கோர்ஸ் வைலண்ட்ஸில்\" ஜூன் 6, 1943 இல் தொடராக வெளியானது. . \n"}
{"id": "457682", "url": "https://ta.wikipedia.org/wiki?curid=457682", "title": "தமிழக மணற் சுரங்கங்கள்", "text": "தமிழக மணற் சுரங்கங்கள்\n\nதமிழக மணற் சுரங்கங்கள் என்பவை சட்டத்திற்கு உட்பட்டும், சட்டத்திற்கு உட்படாமல் திருட்டுத்தனமாகவும் தமிழக ஆற்றங்கரைகளில் தோன்டப்படுவதாகும். காவிரி, பாலாறு, வைகை மற்றும் தாமிரபரணி போன்ற தமிழக ஆற்றுப்படுகைகளில் தினந்தோறும் எடுக்கப்பட்டு தமிழகம் மட்டுமல்லாது கேரளா, கர்நாடகா மாநிலங்களிலும் அதிக விலைக்கு விற்கப்படுகிறது. \n\nஆறுகள் தண்ணீரை மட்டுமன்றி செழிப்பான வண்டலையும் மணலையும் அளித்து சுற்றிசூழலுக்கு அரும் பங்காற்றி வருகின்றன. இவைகளை அளவுடன் பயன்படுத்தினால் தொடர்ந்து இந்த வளங்கள் நமக்குக் கிடைக்கும். ஆனால் தற்போது உள்ள காலகட்டத்தில் தண்ணீரும் மணலும் வணிகப் பொருளாகி தலைமுறையாகிவிட்டன.\nபருவகால வேறுபாடு காரணமாக குளிர்காலங்களில் இறுக்கமாகவும், வெயில் காலத்தில் விரிவடைந்து இலகுவாகியும் நொறுங்குகின்றன பாறைகள். இவ்வாறு நொறுங்கும் பாறைகள் மழைக்காலம் வரும்போது, மழைநீரின் வேகத்தால் உருட்டப்பட்டு, உடைந்து சிறுசிறு துகள்களாகி மணலாக மாற்றம் அடைகின்றன. இத்தகைய தன்மையுடைய\nமணலை மனிதனால் செயற்கையாக உருவாக்கவே முடியாத்தாகும். இயற்கையாக உருவானாலும், சில மாதங்களில் அல்லது வருடங்களில் உருவாகிடும் பொருள் அல்ல மணல். ஒரு கன அடி மணல் உருவாக, குறைந்தபட்சம் 100 வருடத்துக்கு மேல் ஆகும்.\n\nகுச்சிகளையும், கம்புகளையும் வைத்து வீடுகள் கட்டிய மனிதன், மண்ணையும், கற்களையும் வைத்து கட்டுமானங்களை அமைக்கத் தொடங்கியபோதுதான், கட்டுமானப் பணிகளுக்கு மணல் பயன்படத் தொடங்கியது.  உலகமயமாக்கலின் காரணமாக 1990 ம் ஆண்டுகளில் பல பன்னாட்டு நிறுவனங்கள், இந்திய தொழில் மற்றும் கட்டுமானத் துறையில் கால்பதித்தன. நிலங்களின் மதிப்பு எக்கச்சக்கமாய் உயர்ந்தன. அடுக்குமாடி குடியிருப்புகளில் வாழ்வதுதான் சந்தோஷமான வாழ்க்கை என அடையாளப்படுத்தப்பட்டு எங்கு பார்த்தாலும் அடுக்குமாடி குடியிருப்புகளும், நிறுவனங்களுமாக நகரங்களை அலங்கரிக்கத் தொடங்கின.\n\nஇந்தக் கட்டுமானப் பணிகளுக்கு எல்லாம் மணல் அதிகளவில் தேவைப்பட, மணல் எடுப்பதில் நவீனமுறைகள் புகுத்தப்பட்டது. அதுவரை மாட்டு வண்டியில் சுமந்து மணலை எடுத்துவந்த நிலையில், மணல் எடுக்கும் தொழிலில் களம் இறங்கிய நிறுவனங்கள், மணல் அள்ள இயந்திரங்களைப் பயன்படுத்தத் தொடங்கி ஓரேநாளில் பல டன் கணக்கில் மணல் அள்ள துவங்கினர். கட்டுமான நிறுவனங்களோடு மறைமுக கூட்டணி வைத்திருந்த அரசியல் பிரமுகர்கள்தான் மணல் தொழிலிலும் ஆதிக்கம் செலுத்தினர். விஸ்வரூபம் எடுத்த கட்டுமானத் தொழிலுக்குத் தீனிபோட, ஆற்றங்கரைகள் மணல் குவாரிகளாக மாற்றப்பட்டன. கோடிக்கணக்கில் வருவாய் ஈட்டித்தரும் தொழிலாக மணல் விற்பனை மாறிவிட்டது. குத்தகை அடிப்படையில் ஏலம் எடுத்து ஆறுகளில் மணல் எடுக்கும் பணி தீவிரமடைந்தது. இப்படித்தான் மணல் கொள்ளை 1990-களில் விஸ்வரூபம் எடுத்தது.\n\nSection::::வரலாறு.\nசுற்றுச்சூழல் மற்றும் கனிமவள பாதிப்பை உறுதிப்படுத்தவும், ஆறுகளைக் காப்பதற்கும் 1884-ல் ஆற்றுப் பாதுகாப்புச் சட்டம் ஒன்றை ஆங்கிலேய அரசு கொண்டுவந்தது. இன்றும் அச்சட்டம் நடைமுறையில் உள்ளது. அச்சட்டத்தின் தொடர்பாக இடப்பட்ட அரசு ஆணை எண் 123/24-8/15.4.1911-ன் படி\n\n\nமேலும் சென்னை பஞ்சாயத்துகள் சட்டம் 1958 (Madras Panchayat Act 1958) சட்டப்பிரிவு 84-ன் படி, பஞ்சாயத்துகளுக்கு ஏரி குளங்கள் மீது உரிமைகள் இருந்தன. எனவே ஆறு, குளங்களில் மணல் அள்ளுவதை அனுமதிப்பது கிராமப்பஞ்சாயத்துகளின் அதிகார வரம்பிற்குட்பட்டது. 1993-ம் ஆண்டு கொண்டுவரப்பட்ட அரசியல் சட்ட 73-வது திருத்தப்படி பஞ்சாயத்துகளுக்கு கூடுதல் அதிகாரம் வழங்கப்பட்டது. இந்த அடிப்படையில் உள்ளாட்சி அமைப்புகளுக்கு அந்தந்த மாநில அரசுகள் சட்டம் இயற்றின. இதன்படி சென்னை கிராமப் பஞ்சாயத்துச் சட்டம் 1958-லிருந்து பிரிவுகள் 83 மற்றும் 85, 1994-ம் ஆண்டு தமிழ்நாடு பஞ்சாயத்துச் சட்டத்தில் பிரிவு 132 மற்றும் 133 ஆகவும் சேர்க்கப்பட்டன. பஞ்சாயத்துகளுக்கு நீர்நிலைகளிலிருந்த உரிமை வழங்கிய பிரிவு 84 புதிய பஞ்சாயத்துக்கள் சட்டத்தில் நீக்கப்பட்டது. பிரிவு 85-ல் வழங்கப்பட்டிருந்த அதிகாரம் புதிய பஞ்சாயத்துகள் சட்டத்தின் பிரிவு 133ன்படி மாவட்ட ஆட்சியாளருக்கு அளிக்கப்பட்டது. அதோடு நீர்நிலைகள் பஞ்சாயத்துகளிடம் ஒப்படைக்கப்படாமல் பஞ்சாயத்து ஒன்றியங்களிடம் அளிக்கப்பட்டுள்ளது. இவ்வாறு பஞ்சாயத்துகளிடமிருந்து அதிகாரங்கள் பறிக்கப்பட்டு மாவட்ட ஆட்சியாளரிடம் அளிக்கப்பட்டதன் மூலம் மணல் கொள்ளைக்கு வழிவகுக்கப்பட்டது. \n\n1957-ல் மத்திய அரசு ஆற்று மணலை சிறு கனிமம் என்று வகைப்படுத்தியது. இந்திய அரசின் சுரங்கங்கள் கனிமங்கள் (பயன்பாடும் கட்டுப்பாடும்) 1957 சட்டத்தின் வழிகாட்டுதலில் 1990 ம் ஆண்டு உருவான தமிழ்நாடு சிறுகனிமங்கள் பயன்பாட்டு விதிகளின்படி ஆற்றில் உள்ள மணல் \"சிறு கனிமம்\" (Minor Mineral) என்று வரையறுக்கப்பட்டு மாவட்ட ஆட்சியாளருக்கு மணல் உரிமையாக்கப்பட்டது. ஆறுகளில் மணல் அள்ளுவதைக் கட்டுப்படுத்துவதற்குப் பதிலாக, இச்சட்டம் மணல் அள்ளுவதைக் குத்தகைக்கு விடுவதைக் குறித்த சட்டமாகக் கருதப்படுகிறது. இதன்மூலம் எந்தவொரு ஏலமும் நடத்தாமல் மணல் குவாரிகளை குத்தகைக்கு விடும் அதிகாரத்தை அரசு பெற்றது.ஆனால் ஆற்றில் இயந்திரங்கள் மூலம் மணல் அள்ளுவதை இச்சட்டம் அனுமதிக்கவில்லை. பிறகு 19.04.2004 இல் ஒரு அரசு ஆணையின்படி அரசு தொழில்துறை செயலாளர் அனுமதியுடன் இயந்திரங்கள் பயன்படுத்தலாம் என்று சட்டம் திருத்தப்பட்டது. இதனைப் பயன்படுத்தி அப்போதை ஆளும் அரசு பாலாறு ஆற்றுப்படுகைகளில் மணல் அள்ளும் உரிமையை ஓரே நபருக்கு அளித்தது. \n\nமணல் விற்பனை அதிகரித்ததன் மூலம் கருப்பு பண பதுக்கல்கள் அதிகரித்தது. மேலும் மணல் குவாரிகளை குத்தகைக்கு எடுப்பதில் சாதி மற்றும் அரசியல் மோதல்களும் அதிகரித்தன. இத்தகைய குத்தகைதாரர்களின் மீதான புகார்கள் சென்னை உயர் நீதிமன்றத்தில் எக்கச்சக்கமாக பதியபட்டன. எனவே இது தொடர்பாக நிபுணர் குழு அமைத்து அரசு விசாரித்தது. அந்தக் குழு, மணல் குவாரிகளை அரசே ஏற்று நடத்தலாம் என யோசனை சொல்ல, அதை ஏற்றார் அன்றைய முதல்வராக இருந்த ஜெயலலிதா. அந்தக்குழு பரிந்துரையின் படி 2003-ம் ஆண்டு அக்டோபர் மாதத்தில் இருந்து அதுவரையில் குத்தகை அடிப்படையில், தனியாரால் ஏலம் எடுத்து நடந்து வந்த மணல் குவாரிகள், 2003-ம் ஆண்டு தமிழக அரசு வசமாகி தமிழக பொதுப்பணித்துறையால் மணல் விற்பனை நடைபெற்றது.\n\nமணலை தனியார் விற்பதைவிட அரசு விற்கும்போது வருமானம் அரசை நேரடியாகச் சென்று சேரும். சட்டம் ஒழுங்கு பிரச்னைகள் தவிர்க்கப்படும் என்பதால், இந்த முறைக்கு பல்வேறு தரப்பிலும் வரவேற்புகள் இருந்தது. பொதுப்பணித் துறை சார்பில் மணல் நேரடியாக விற்கப்பட்டது. மாவட்ட ஆட்சியர் அதனைக் கண்காணித்தார். ஆனால், இது சில மாதங்களே நீடித்தன.சில மாதங்களுக்கு பின்னர் மணல் அள்ளுதல் மற்றும் ஏற்றுதல் குத்தகை எனும் பெயரில் மறுபடியும் தனியாருக்கு அனுமதிக்கப்பட்டது. குத்தகை மறுபடியும் ஒரே நபரிடம் வழங்கப்பட்டது. குவாரிகளில் இருந்து மணல் எடுப்பது, அதை லாரிகளில் கொண்டுசெல்வதுதான் இந்த குத்தகைதாரர்களின் வேலை. மணல் தேவைப்படுபவர்கள், இவர்களை நாட வேண்டும் என்ற நிலை உருவானது. பின்னாளில் \"மணல் சேமிப்புக் கிடங்கு\"களுக்கான அனுமதியைப் பெற்று, மணலை இருப்பு வைத்து விற்கத் தொடங்கினர். இதனால், அரசு மணல் குவாரிகளை ஏற்று நடத்தினாலும், அதிகாரம் முழுவதும் தனியாரிடமே இருந்தன.\n\nஅரசு ஒரு யூனிட் மணலுக்கு நிர்ணயிக்கும் விலை ரூ.305. மூன்று யூனிட் மணலுக்கான விலை ரூ.915 மட்டுமே! ஆனால், இது வெளியில் 10 மடங்குக்கும் மேலாக, அதாவது ரூ.10 ஆயிரம் முதல் ரூ.15 ஆயிரம் வரை விற்கப்பட்டது. 2003-ம் ஆண்டில் இருந்து மக்கள் வாங்கும் மணலின் விலை நாளுக்கு நாள் உயர்ந்துகொண்டே வந்தது. ஆனால், அரசிடம் தனியார் வாங்கும் மணலின் விலை மட்டும் கூடவே இல்லை. ஆரம்பத்திலிருந்து கடந்த 10 ஆண்டுகளாக அரசிடம் ஒரு யூனிட் மணல் ரூ.315 என்ற விலையில்தான் தனியார் பெற்று வருகின்றனர். இதன்படி 15000 கோடி அளவிற்கு மணல் திருட்டுதனமாக சந்தையில் விற்பனை செய்யப்பட்டு வருகிறது..மணல் அள்ளும் உரிமை தனியாரிடம் கொடுக்கப்பட்ட பின்னர்தான், இயந்திரங்கள் மூலம் மணல் அள்ளுவது அனுமதிக்கப்பட்டது. 2004-ம் ஆண்டு ஏப்ரல் மாதம் இயந்திரங்கள் மூலமாக மணல் அள்ள அனுமதி வழங்கப்பட்டது. இதன் பின்னர்தான் மணல் கொள்ளை தீவிரமானது. அரசு, அதிகாரிகளின் ஆதரவுடன் அனுமதிக்கப்பட்ட அளவுக்கும் மேலாக, போடப்பட்ட சட்டங்களை மீறி மணல் அள்ளப்பட்டது.\n"}
{"id": "457696", "url": "https://ta.wikipedia.org/wiki?curid=457696", "title": "நெதர்லாந்தின் வரலாறு", "text": "நெதர்லாந்தின் வரலாறு\n\nநெதர்லாந்தின் வரலாறு, வடமேற்கு ஐரோப்பாவில் வட கடலில் தாழ்வான நதி டெல்டாவில் கடலோர மக்கள் செழித்து வளர்ந்த வரலாறு. \nSection::::வரலாறு.\nSection::::ரோமானியர் ஆட்சி.\nரோமானியப் பேரரசின் இராணுவமயமாக்கப்பட்ட எல்லை மண்டலத்தை உருவாக்கிய நான்கு நூற்றாண்டுகளில் பதிவுகள் தொடங்குகின்றன. இது மேற்கு நோக்கி நகரும் ஜேர்மனிய மக்களிடமிருந்து அதிகரித்த அழுத்தத்தின் கீழ் வந்தது.\nSection::::ரோமானியரின் வீழ்ச்சி மற்றும் பிற ஆட்சி.\nரோமானிய சக்தி வீழ்ச்சியடைந்து இடைக்காலம் தொடங்கியபோது, மூன்று ஆதிக்கம் செலுத்திய ஜெர்மனிய மக்கள் இப்பகுதியில் ஒன்றிணைந்தனர், வடக்கு மற்றும் கடலோரப் பகுதிகளில் ஃபிரிஷியர்கள், வடகிழக்கில் லோ சாக்சன்கள் மற்றும் தெற்கில் ஃபிராங்க்ஸ். இடைக்காலத்தில், கரோலிங்கியன் வம்சத்தின் சந்ததியினர் இப்பகுதியில் ஆதிக்கம் செலுத்த வந்தனர், பின்னர் தங்கள் ஆட்சியை மேற்கு ஐரோப்பாவின் பெரும்பகுதி வரை விரிவுபடுத்தினர். எனவே நெதர்லாந்தின் பகுதி பிராங்கிஷ் புனித ரோம சாம்ராஜ்யத்திற்குள் லோயர் லோதரிங்கியாவின் ஒரு பகுதியாக மாறியது. \n\n1433 ல், பர்கண்டி டியூக் லோயர் லோதரிங்கியாவில் உள்ள பெரும்பாலான தாழ்நிலப் பகுதிகளின் கட்டுப்பாட்டைக் கைப்பற்றினார்;அவர் நவீன பெல்ஜியம், லக்சம்பர்க் மற்றும் பிரான்சின் ஒரு பகுதியை உள்ளடக்கிய பர்குண்டியன் நெதர்லாந்தை உருவாக்கினார். ஸ்பெயினின் கத்தோலிக்க மன்னர்கள் புராட்டஸ்டன்டிசத்திற்கு எதிராக வலுவான நடவடிக்கைகளை எடுத்தனர், இது இன்றைய பெல்ஜியம் மற்றும் நெதர்லாந்து மக்களை துருவப்படுத்தியது.அடுத்தடுத்த டச்சு கிளர்ச்சி பர்குண்டியன் நெதர்லாந்தை ஒரு கத்தோலிக்க பிரெஞ்சு மற்றும் டச்சு மொழி பேசும் \"ஸ்பானிஷ் நெதர்லாந்து\" (நவீன பெல்ஜியம் மற்றும் லக்சம்பேர்க்கிற்கு ஒத்ததாக), மற்றும் வடக்கு \"ஐக்கிய மாகாணங்கள்\" என பிரிக்க வழிவகுத்தது.ஐக்கியம் மாகாணங்கள் டச்சு மொழி பேசும் மக்களைக் கொண்டிருந்தது மற்றும் அவர்கள் பெரும்பாலும் புராட்டஸ்டன்ட் இனத்தை சேர்ந்தவர்கள், இங்கு கத்தோலிக்கர்கள் சிறுபான்மையினர். இது நவீன நெதர்லாந்து ஆனது.\nSection::::டச்சு பேரரசு.\nடச்சு பொற்காலம் 1667 ஆம் ஆண்டில் அதன் உச்சநிலையைக் கொண்டிருந்தது, வர்த்தகம், தொழில், கலைகள் மற்றும் அறிவியல்கள் சிறந்த நிலையில் இருந்தன. உலகளாவிய பணக்கார டச்சு பேரரசு உருவாக்கப்பட்டது. டச்சு கிழக்கிந்திய கம்பெனி தொழில் முனைவோர் மற்றும் வர்த்தகத்தின் அடிப்படையில் தேசிய வணிக நிறுவனங்களில் ஆரம்ப மற்றும் மிக முக்கியமான ஒன்றாகும். பதினெட்டாம் நூற்றாண்டின் போது, ​​நெதர்லாந்தின் சக்தி, செல்வம் மற்றும் செல்வாக்கு குறைந்தது. \n\nமிகவும் சக்திவாய்ந்த பிரிட்டிஷ் மற்றும் பிரெஞ்சு அண்டை நாடுகளுடனான தொடர்ச்சியான போர்கள் இப் பேரரசை பலவீனப்படுத்தின. நியூ ஆம்ஸ்டர்டாமின் வட அமெரிக்க காலனியை இங்கிலாந்து கைப்பற்றி, அதற்கு \"நியூ யார்க்\" என்று பெயர் மாற்றியது. ஒராங்கிஸ்டுகளுக்கும் தேசபக்தர்களுக்கும் இடையே அமைதியின்மை மற்றும் மோதல்கள் பெருகின. \nSection::::பிரெஞ்சு புரட்சிக்கு பின்.\n1789 க்குப் பிறகு பிரெஞ்சு புரட்சி பரவியது, 1795-1806 இல் பிரெஞ்சு சார்பு படேவியன் குடியரசு நிறுவப்பட்டது. நெப்போலியன் இதை ஹாலந்து இராச்சியம் (1806-1810) என ஒரு செயற்கைக்கோள் மாநிலமாக மாற்றினார், பின்னர் வெறுமனே ஒரு பிரெஞ்சு ஏகாதிபத்திய மாகாணமாக மாற்றினார். 1813-15ல் நெப்போலியன் வீழ்ச்சியடைந்த பின்னர், விரிவாக்கப்பட்ட \"நெதர்லாந்தின் யுனைடெட் கிங்டம்\" ஆரஞ்சு மாளிகையின் மக்கள் அரசர்களாக இருக்க இந்நாடு உருவாக்கப்பட்டது, பெல்ஜியம் மற்றும் லக்சம்பர்க் ஆகிய நாடுகளையும் இந்த அரசு ஆட்சி செய்தது.\n\nSection::::சுதந்திர நாடு.\nஹவுஸ் ஆஃப் ஆரஞ்சு மன்னர் பெல்ஜியம் மீது செல்வாக்கற்ற புராட்டஸ்டன்ட் சீர்திருத்தங்களை விதித்தார். இது 1830 இல் மக்கள் அவர்களுக்கு எதிராக கிளர்ச்சி செய்ய வலியுறுத்தியது, இதனால் 1839 இல் நாடு சுதந்திரமானது. ஆரம்பத்தில் பழமைவாத காலத்திற்குப் பிறகு, 1848 அரசியலமைப்பு அறிமுகப்படுத்தப்பட்டதைத் தொடர்ந்து; நாடு ஒரு அரசியலமைப்பு மன்னருடன் பாராளுமன்ற ஜனநாயகமாக மாறியது. நவீனகால லக்சம்பர்க் 1839 இல் நெதர்லாந்திலிருந்து தனியாக அதிகாரப்பூர்வமாக சுதந்திரமானது.\n\nமுதல் உலகப் போரின்போது நெதர்லாந்து நடுநிலை வகித்தது, ஆனால் இரண்டாம் உலகப் போரின்போது, ​​அது நாஜி ஜெர்மனியால் படையெடுக்கப்பட்டு ஆக்கிரமிக்கப்பட்டது.பல ஒத்துழைப்பாளர்கள் உட்பட நாஜிக்கள் நாட்டின் யூத மக்கள் அனைவரையும் சுற்றி வளைத்து கொன்றனர். டச்சு எதிர்ப்பு அதிகரித்தபோது, ​​நாஜிக்கள் நாட்டின் பெரும்பகுதிக்கு உணவுப் பொருட்களைத் துண்டித்து, 1944-45ல் கடுமையான பட்டினியை ஏற்படுத்தினர். 1942 ஆம் ஆண்டில், டச்சு ஈஸ்ட் இண்டீஸ் ஜப்பானால் கைப்பற்றப்பட்டது\n, ஆனால் இதற்கு முன்னர்; ஜப்பான் ஆசைப்பட்ட எண்ணெய் கிணறுகளை டச்சுக்காரர்கள் அழித்தனர். இந்தோனேசியா 1945 இல் நெதர்லாந்தில் இருந்து சுதந்திரம் அறிவித்தது, அதைத் தொடர்ந்து 1975 இல் சுரினாம் சுதந்திரம் அடைந்தது.\n\nபோருக்குப் பிந்தைய ஆண்டுகளில் விரைவான பொருளாதார மீட்சி (அமெரிக்க மார்ஷல் திட்டத்தின் உதவியுடன்) காணப்பட்டது, அதைத் தொடர்ந்து அமைதி மற்றும் செழிப்பு சகாப்தத்தில் ஒரு நலன்புரி அரசு அறிமுகப்படுத்தப்பட்டது. பெல்ஜியம் மற்றும் லக்சம்பர்க், பெனலக்ஸ் ஆகியவற்றுடன் நெதர்லாந்து ஒரு புதிய பொருளாதார கூட்டணியை உருவாக்கியது, மேலும் மூவரும் ஐரோப்பிய ஒன்றியம் மற்றும் நேட்டோவின் நிறுவன உறுப்பினர்களாக மாறினர். சமீபத்திய தசாப்தங்களில், டச்சு பொருளாதாரம் ஜெர்மனியுடன் நெருக்கமாக இணைக்கப்பட்டுள்ளது மற்றும் மிகவும் வளமானதாக உள்ளது. இந்த நான்கு நாடுகளும் ஜனவரி 1, 2002 அன்று மற்ற எட்டு ஐரோப்பிய ஒன்றிய உறுப்பு நாடுகளுடன் யூரோவை ஏற்றுக்கொண்டன.\n"}
{"id": "457698", "url": "https://ta.wikipedia.org/wiki?curid=457698", "title": "இட்சுகுசிமா கோயில்", "text": "இட்சுகுசிமா கோயில்\n\nஇட்சுகுசிமா சிற்றாலயம் சப்பானின் மிகவும் புகழ் பெற்ற சுற்றுலாத் தலங்களில் ஒன்றாக விளங்குகின்றது. இதன் மிதக்கும் வாயிலுக்கும், மிசென் மலையின் புனிதமான சிகரங்களுக்கும், விரிந்த காடுகளுக்கும், கடற் காட்சிகளுக்கும் இது பெயர் பெற்றது. சிற்றாலயத் தொகுதி ஒன்சா சிற்றாலயம், செசா மரோடோ-சிஞ்சா ஆகிய முக்கியமான கட்டிடங்களுடன் மேலும் 17 கட்டிடங்களையும் அமைப்புக்களையும் உள்ளடக்கியது. \n\nSection::::வரலாறு.\nஇது 593 ஆம் ஆண்டு சுயிக்கோ காலத்தில் சயேக்கி குராமோட்டா என்பவரால் கட்டப்பட்டது எனக் கூறப்படுகின்றது. ஆனாலும் தற்போதைய சிற்றாலயம் முன்னணிப் போர்த் தலைவனான தைரா நோ கியோமோரி என்பவரால் கட்டப்பட்டது எனபது பரவலான நம்பிக்கை. 1168 இல் இவர் அக்கி மாகாணத்தின் ஆளுனராக இருந்தபோது இச்சிற்றாலயக் கட்டிடங்களைக் கட்டுவதற்குப் பெருமளவு உதவியதாகத் தெரிகின்றது. இதற்கு உதவிய இன்னொருவர் சோசுவின் தலைவனாக இருந்த மோரி மோட்டோனாரி. இவர் 1571 இல் ஒன்டென் (சின்டோ ஆலயங்களின் மிகப்புனிதமான பகுதி) கட்டிடத்தை மீளக் கட்டுவித்தார். 1555 இல் சூவே தக்கஃபூசாவுக்கு எதிராக நடத்திய போரின்போது இத்தீவில் சண்டையில் ஈடுபட்டதால் இத்தீவின் நிலங்களை மோட்டோனாரி தூய்மை இழக்கச் செய்ததாக நம்பப்படுகின்றது. இது சின்டோ ஆலயங்கள் நிலைநாட்ட விழையும் புனிதமான தூய்மை என்னும் இறுக்கமான கருத்தமைவுடன் தொடர்புள்ளது. காமக்குரா காலப்பகுதியிலிருந்து இட்சுகுசிமா சிற்றாலயத்தில் தப்பியிருப்பது கியாகுடென் என்னும் ஒரு அமைப்பு மட்டுமே. \n\nSection::::கியோமோரி.\n16 ஆம் நூற்றாண்டில் போர்த் தலைவர்கள் தமது அதிகார பலத்தையும் சிறப்பையும் எடுத்துக் காட்டுவதற்காகக் கோயில்களைக் கட்டுவதும், பிற கட்டிடத் திட்டங்களை முன்னெடுப்பதும் வழக்கம். தைராக்கள், சுங் வம்சத்துடன் கொண்டிருந்த கடல்வழி வணிகத் தொடர்புகளுக்காகவும், உள்நாட்டுக் கடற் பகுதிகளின் வெளிநாட்டு வணிகத்தில் தனியுடமையை நிலைநாட்ட முயன்றது தொடர்பிலும் பெரிதும் அறியப்படுகின்றனர். தீவின்மீது தைரா மேலாட்சியை நிறுவியபோது கியோமோரியின் அதிகார பலம் மிக உயர்ந்த நிலையில் இருந்தது. கடற்பயணப் பாதுகாப்புக்கான கடவுளை வழிபாட்டுக்காகவும், கடல்சார்ந்த நடவடிக்கைகளுக்குத் தளமாகப் பயன்படுவதற்காகவும் இட்சுகுசிமா கோயிலின் முதன்மை மண்டபத்தைக் கட்டும்படி கியோமோரி உத்தரவிட்டார். இட்சுகுசிமா கோயில் விரைவிலேயே தைராக்களின் குடும்பக் கோயில் ஆகியது. பெருமளவு பணத்தை இட்சுகுசிமாவில் செலவு செய்த கியோமோரி அவ்விடத்தை நண்பர்களுக்கும், சில சமயங்களில் அரச ஆளுமைகளுக்கும் காட்டி மகிழ்ந்தார். \n\nஇட்சுகுசிமாத் தீவில் கோயில் ஒன்றைக் கட்டி அங்கே உறையும் கடவுளை வழிபட்டால் சப்பானின் மீது மேலாட்சி கிடைக்கும் எனக் கனவொன்றில் வந்த வயதான குருவானவர் உருதிமொழி கொடுத்ததனால், கியோமோரி கோயிலை மீளக் கட்டியதாகவும் சொல்லப்படுகின்றது. தைராவினால் நிதி வழங்கப்பட்டு இடம்பெற்ற திருத்த வேலைகளினால், இட்சுகுசிமா ஒரு முக்கிய மத நிலையமாக வளர்ச்சியுற்றது.\nSection::::மத முக்கியத்துவம்.\nஇட்சுகுசிமாக் கோயில் சுசானோ-ஓ நோ மிக்கோட்டோவின் மூன்று மகள்களான இச்சிகிசிமகிமே நோ மிக்கோட்டோ, தகோரிகொமே நோ மிக்கோட்டோ, தசிட்சுகிமே நோ மிக்கோட்டோ ஆகியோருக்கு உரித்தாக்கப்பட்டது. இவர்கள் கடலுக்கும், புயலுக்குமான சின்டோ கடவுள்கள் ஆவர். \n"}
{"id": "457699", "url": "https://ta.wikipedia.org/wiki?curid=457699", "title": "எஸ். தேன்மொழி", "text": "எஸ். தேன்மொழி\n\nஎஸ். தேன்மொழி (S. Thenmozhi) ஓர் தமிழக அரசியல்வாதி ஆவார். இவர் 2006 ஆம் ஆண்டு நடைப்பெற்ற தேர்தலில் திண்டுக்கல் மாவட்டம்,நிலக்கோட்டை சட்டமன்ற தொகுதியில் இருந்து அதிமுக கட்சி சார்பில் போட்டியிட்டு வெற்றி பெற்றார் .2019 ஆம் ஆண்டு இடைத்தேர்தல் மீண்டும் நிலக்கோட்டை சட்டமன்ற தொகுதியில் இருந்து அதிமுக கட்சி சார்பில் போட்டியிட்டு வெற்றி பெற்றார் \n"}
{"id": "457700", "url": "https://ta.wikipedia.org/wiki?curid=457700", "title": "அசர்பைஜானின் வரலாறு", "text": "அசர்பைஜானின் வரலாறு\n\nஅசர்பைஜான் யூரேசியாவின் காகசஸ் பகுதியில் உள்ள ஒரு நாடு. இது கிழக்கில் காஸ்பியன் கடல், வடக்கே ரஷ்யாவின் தாகெஸ்தான் பகுதி, வடமேற்கில் ஜார்ஜியா, தென்மேற்கில் ஆர்மீனியா மற்றும் துருக்கி மற்றும் தெற்கே ஈரான் ஆகிய நாடுகளால் சூழப்பட்டுள்ளது. \nSection::::வரலாறு.\nஅசர்பைஜான் பல்வேறு இனங்களின் தாயகமாகும், அவற்றில் பெரும்பாலானவை அஜர்பைஜானி. இது ஒரு துருக்கிய இனக்குழு ஆகும், இவர்கள் அசர்பைஜான் சுதந்திர குடியரசில் 9 மில்லியனுக்கும் அதிகமான மக்கள்தொகையைக் கொண்ட இனம். மீடியன் மற்றும் பாரசீக ஆட்சியின் போது, பல காகசியன் அல்பேனியர்கள் ஜோராஸ்ட்ரியனிசத்தை ஏற்றுக்கொண்டனர், பின்னர் முஸ்லீம் அரேபியர்கள் மற்றும் மிக முக்கியமாக முஸ்லீம் துருக்கியர்கள் வருவதற்கு முன்பு கிறிஸ்தவத்திற்கு மாறினர்.\n\nதுருக்கிய பழங்குடியினர் காஜிகளின் சிறிய குழுக்களாக வந்திருப்பதாக நம்பப்படுகிறது, அதன் வெற்றிகள் பெரும்பாலும் துருக்கியமயமாக்கலுக்கு வழிவகுத்தன, பெரும்பாலும் பூர்வீக காகசியன் மற்றும் ஈரானிய பழங்குடியினர் ஓகூஸின் துருக்கிய மொழியை ஏற்றுக்கொண்டு பல நூறு ஆண்டுகளில் இஸ்லாத்திற்கு மாறினர்.1813 மற்றும் 1828 ஆம் ஆண்டின் ருஸ்ஸோ-பாரசீகப் போர்களைத் தொடர்ந்து, கஜார் பேரரசு அதன் அனைத்து காகசியன் பிரதேசங்களையும் ரஷ்ய சாம்ராஜ்யத்திற்குக் கொடுக்க வேண்டிய கட்டாயம் ஏற்பட்டது மற்றும் 1813 இல் குலிஸ்தானின் ஒப்பந்தங்களும் 1828 இல் துர்க்மென்ச்சேவும் சாரிஸ்ட் ரஷ்யாவிற்கும் கஜார் ஈரானுக்கும் இடையிலான எல்லைகளை இறுதி செய்தன.\nஅராஸ் நதியின் வடக்கே உள்ள பகுதி, அவற்றில் 19 ஆம் நூற்றாண்டின் போது ரஷ்யாவால் ஆக்கிரமிக்கப்படும் வரை சமகால அஜர்பைஜான் குடியரசின் பகுதி ஈரானிய பிரதேசமாக இருந்தது.துர்க்மென்ச்சே உடன்படிக்கையின் கீழ், கஜார் ஈரான் ஈரிவன் கானேட், நக்விவன் கானேட் மற்றும் லங்கரன் கானேட்டின் மீதமுள்ள ரஷ்ய இறையாண்மையை அங்கீகரித்தது, இது இன்றைய ஈரானிய கைகளில் இருந்த நவீன அஜர்பைஜான் குடியரசின் மண்ணின் கடைசி பகுதிகளை உள்ளடக்கியது.\n80 ஆண்டுகளுக்கும் மேலாக ரஷ்ய சாம்ராஜ்யத்தின் கீழ் இருந்த காக்கஸின் ஓர் பகுதியாக இருந்த அசர்பைஜான் ஜனநாயக குடியரசு 1918 இல் நிறுவப்பட்டது.\n\nஅரசியல் காரணங்களுக்காக, முன்னணி முசாவத் கட்சி ஏற்றுக்கொண்ட \"அஜர்பைஜான்\" என்ற பெயர்<ref name=\"Sochineniya, vol II/1\"></ref>, 1918 இல் அஜர்பைஜான் ஜனநாயகக் குடியரசை ஸ்தாபிப்பதற்கு முன்னர், சமகால வடமேற்கு ஈரானின் அருகிலுள்ள பகுதியை அடையாளம் காண பிரத்தியேகமாக பயன்படுத்தப்பட்டது. அசர்பைஜான் அரசு 1920 இல் சோவியத் படைகளால் படையெடுக்கப்பட்டது மற்றும் 1991 இல் சோவியத் ஒன்றியம் வீழ்ச்சியடையும் வரை சோவியத் ஆட்சியின் கீழ் இருந்தது, அதன் பின்னர் நவீனகால குடியரசு நிறுவப்பட்டது.\nSection::::சுதந்திரம்.\n1990-1991 காலப்பகுதியில் அஜர்பைஜான் சோவியத் குடியரசிலிருந்து சுதந்திரத்திற்கான போராட்டத்தில் வேறு எந்த சோவியத் குடியரசையும் விட அதிக தியாகங்களை செய்தாலும், ஆகஸ்ட் 30, 1991 இல் ஜனாதிபதி அயாஸ் முத்தலிபோவ் அறிமுகப்படுத்திய சுதந்திர அறிவிப்பு 1991 சோவியத் ஆட்சி கவிழ்ப்பு முயற்சியைத் தொடர்ந்து வந்தது. செப்டம்பர் 8, 1991 அன்று, முத்தலிபோவ் மட்டுமே போட்டியிடும் வேட்பாளராக இருந்த முதல் நாடு தழுவிய ஜனாதிபதித் தேர்தல் அஜர்பைஜானில் நடைபெற்றது. அக்டோபர் 18, 1991 அன்று அஜர்பைஜானின் உச்ச சோவியத் சுதந்திர அறிவிப்பை ஏற்றுக்கொண்டது, அதைத் தொடர்ந்து அஜர்பைஜான் கம்யூனிஸ்ட் கட்சி கலைக்கப்பட்டது. இருப்பினும், அதன் முன்னாள் உறுப்பினர்கள், ஜனாதிபதி அயாஸ் முத்தலிபோவ் உட்பட, தங்கள் அரசியல் பதவிகளை தக்க வைத்துக் கொண்டனர். சோவியத் ஒன்றியத்தின் கலைப்புடன், அஜர்பைஜான் முதலில் துருக்கி, இஸ்ரேல், ருமேனியா மற்றும் பாகிஸ்தானால் சுதந்திர நாடாக அங்கீகரிக்கப்பட்டுள்ளது. டிசம்பர் 25 அன்று அமெரிக்கா இதைப் பின்பற்றியது.\n"}
{"id": "457701", "url": "https://ta.wikipedia.org/wiki?curid=457701", "title": "போச்சம்பள்ளி புடவை", "text": "போச்சம்பள்ளி புடவை\n\nபோச்சம்பள்ளி சேலை அல்லது போச்சம்பள்ளி இகாட் என்பது இந்தியாவின் தெலுங்கானா மாநிலத்தில் உள்ள யாதத்ரி புவனகிரி மாவட்டம், பூதன் போச்சம்பள்ளியில் தயாரிக்கப்பட்ட சேலை வகையாகும். இப்புடவைகள் இகாட் பாணியில் சாயமிடுவதில் பாரம்பரிய வடிவியல் வடிவங்கள் பின்பற்றப்படுகின்றன. அழகிய வேலைப்பாடுகள் அமைஆ வடிவியல் வடிவமைப்புகள் புடவைகள் மற்றும் துணி வகைகள் தனித்துவம் பெற்று விளங்குகின்றன. இந்திய அரசாங்கத்தின் அரசு விமான நிறுவனமான ஏர் இந்தியாவின் கேபின் குழுவினர் சிறப்பாக வடிவமைக்கப்பட்ட போச்சம்பள்ளி பட்டுப் புடவைகளை அணிந்துள்ளனர். \n\nSection::::வரலாறு.\nதெலுங்கானா இகாட் வகை சேலைகளை நெய்வதில் பண்டைய காலம் தொட்டே குஜராத் மற்றும் அண்டை ஒடிசா ஆகிய மாநிலங்களோடு இணைந்து சிறந்து விளங்கும் ஒன்றாகும்.. பண்டைய காலங்களில் இந்தியாவில் சிறப்புப் பெற்று விளங்கிய நெசவு மையங்கள் விஜயவாடா மற்றும் சென்னைக்கிடையில் அமைந்துள்ள சிராலா மற்றும் ஜென்ட்ர்பேட்டா ஆகிய நகரங்களில் இருந்தன, ஆனால் பல்வேறு காரணங்களுக்காக அவை செயல்படாமல் நிறுத்தப்பட்டன. தெலுங்கானாவில் உற்பத்தி செய்யப்படும் உள்ளூரில், போச்சம்பள்ளி புடவைகள் பொகுடுபந்து, சிட்கி மற்றும் புத்தபாஷி என்று அழைக்கப்படுகின்றன, இது இந்தியாவின் பிற பகுதிகளில் போச்சம்பள்ளி என்று பிரபலமாக அழைக்கப்படுகிறது, இது இப்புடபை உற்பத்தி செய்யப்படும் சிற்ரூரின் பெயரால் பெயரிடப்பட்டது. இது இந்தியாவில் உள்ள மற்ற இகாட் பாணி உற்பத்தி செய்யும் பகுதிகளிலிருந்து வேறுபட்ட வடிவமைப்புடன் தனித்துவமான தன்மையைக் கொண்டுள்ளது. இன்று, நெசவு பெரும்பாலும் போச்சம்பள்ளி கிராமத்தில் நடைபெறுகின்றன, அங்கு ஐந்தாயிரத்திற்கும் மேற்பட்ட தறிகள் உள்ளன. இது \"இந்தியாவின் புடவை நெய்யும் குழு\"வின் ஒரு பகுதியாக உலக பாரம்பரிய தளங்களின் யுனெஸ்கோ தற்காலிக பட்டியலில் இடம் பெற்றுள்ளது. பட்டு நூலால் செய்யப்பட்ட கைக்குட்டைகள் \"டெலி ரூமல்ஸ்\" என்று அழைக்கப்பட்டு உலகப் புகழ் பெற்றன \n\nSection::::நெசவு.\nபோச்சம்பள்ளி, கோயல்குடம், சவுட்டுப்பாலா, ஸ்ரீபுரம், புவனகிரி, புட்டபகா மற்றும் கட்டப்பாலா போன்ற ஒரு சில கிராமங்களிலும், அவற்றைச் சுற்றியுள்ள சில கிராமங்களிலும் பெரும்பாலும் நல்கொண்டா மாவட்டத்தில் இந்த தனிப்பட்ட சிறப்புவாய்ந்த நெசவு நெய்யப்படுகிறது, போச்சம்பள்ளி இகாட் தனித்துவமானது அழகிய வேலைப்பாடுகளுடன் வடிவங்களுக்காக முதலில் நூலக்ளை மொத்தமாகத் தொகுத்து முறுக்கி வண்ணமேற்றுகின்றனர். ஊடு நூல்களை முதலில் பாவில் ஏற்றி அதன்பின்னர் வண்ணமேற்றிய நூல்களையும் சேர்த்து. பின்னர் அவை இரண்டும் ஒன்றாக நெய்யப்படுகிறது. இவ்வாற்று செய்வதால் இவை ’இரட்டை இகாட்’ துணிகள் என உலக அளவில் அறியப்படுகின்றன. பருத்தி, பட்டு மற்றும் சிக்கோ - பட்டு மற்றும் பருத்தியின் கலவையிலான நூல்கள் ஆகியவற்றிலும் இது நெய்யப்படுகிறது. இயற்கை மூலங்களில் இருந்தும் அதனுடைய கூட்டுக் கலவைகள் மூலமும் இதற்கான சாயங்கள் பெறுவது அதிகரித்துள்ளது.. \n\n80 கிராமங்களைக் கொண்ட போச்சம்பள்ளி, பாரம்பரிய தறிகளைக் கொண்டுள்ளது, அதன் வடிவமும் வடிவமைப்புகளும் பல நூற்றாண்டுகள் பழமையானவை. இன்று இந்த பட்டு நகரமானது இதனையே குடிசைத் தொழிலாகக் கொண்டுள்ள 100 கிராமங்களையும் 10,000 க்கும் மேற்பட்ட நெசவு குடும்பங்களையும் கொண்டுள்ளது. இந்த வகைத் துணியானது கூட்டுறவுச் சங்கம், இதனோடு தொடர்புடைய பல நிறுவனங்கள், திறமையான நெசவாளர்கள் மற்றும் போச்சம்பள்ளியில் உள்ள வணிக நிறுவனங்கள் மூலம் விற்பனை செய்யப்படுகிறது. நூல் விற்பனை, கைத்தறி பொருட்கள் வாங்குதல் மற்றும் விற்பனை ஆகியவற்றின் அடிப்படையில் ரூ .10,00,000,00 க்கும் மேற்பட்ட வணிகத்தை போச்சம்பள்ளி மேற்கொள்கிறது. 2010 ஆம் ஆண்டில் அரசாங்கம் இக்குழுக்களை போச்சம்பள்ளி 1 மற்றும் போச்சம்பள்ளி 2 என இரண்டு குழுக்களாகப் பிரித்த போதிலும் அவை பொதுவான நெசவு மையங்கள் என்பதை நிரூபித்தே வருகிறது. நலிவடைந்து வரும் இந்தக் கலையை அதன் தனித்துவமான வடிவமைப்பு காரணமாக, புதுப்பிக்க முயற்சிகள் நடந்து வருகின்றன. \n\nSection::::புவிக்குறியீடு உரிமைகள்.\nபோச்சம்பள்ளி சேலை 2005 இல் அறிவுசார் சொத்துரிமை பாதுகாப்பு அல்லது புவியியல் அடையாளம் (ஜிஐ) அந்தஸ்தைப் பெற்றது. போச்சம்பள்ளி இகாட் என்பது போச்சம்பள்ளி கைத்தறி நெசவாளர்கள் கூட்டுறவு சங்கம் மற்றும் போச்சம்பள்ளி கைத்தறி அச்சு மற்றும் சாய பட்டுப்புடவை உற்பத்தியாளர்கள் சங்கத்தின் பதிவு செய்யப்பட்ட சொத்தாகும். \n\n"}
{"id": "457702", "url": "https://ta.wikipedia.org/wiki?curid=457702", "title": "ஃபின் பேலர்", "text": "ஃபின் பேலர்\n\nஃபெர்கல் டேவிட் (Fergal Devitt) (பிறப்பு: சூலை 25, 1981)  என்பவர் ஓர் ஐரிய தொழில்முறை மற்போர் வீரர் ஆவார்.  இவர் ஃபின் பேலர் எனும் எனும் மேடைப் பெயராலேயே பரவலாக அறியப்படுகிறார். தற்போது இவர் உலக மற்போர் மகிழ்கலை நிறுவனத்தின் சுமாக்டவுன் நிகழ்ச்சியில் ஒப்பந்தமாகி விளையாடி வருகிறார்.\n\nதனது தொழில் வாழ்க்கையில் \"நியூ சப்பான் புரோ ரெஸ்லிங்\" நிகழ்ச்சியில் கலந்து கொண்டதன் மூலம் பரவலாக அறியப்பட்டார். அங்குவிளையாடிய போது மூன்று முறை இளையோர் மிகு கன வாகையாளர் பட்டத்தினையும் ஆறு முறை கூட்டு வாகையாளர் பட்டத்தினையும் வென்றார். அதில் நான்கு முறை ருசூக் டக்குசியுடனும் இரு முறை மினோருவுடனும் இணைந்து கூட்டு வாகையாளர் பட்டத்தினைப் பெற்றார்.  மேலும் இருமுறை 2010 மற்றும் 203 ஆம் ஆண்டுகளில் நடைபெற்ற \"பெஸ்ட் ஆஃப் சூப்பர் ஜூனியர்ஸ்\" நிகழ்ச்சியில்  இரு முறை வென்றார்.\n\nபின்பு உலக மற்போர் மகிழ்கலை நிறுவனத்தின் மற்றொரு நிகழ்ச்சியான என் எக்ஸ் டி யில் இனைந்த போது ஃபின் பேலர் என்பதனை தனது மேடைப் பெயராகத் தேர்வு செய்தார். அவர் ஒரு முறை என் எக்ஸ் டி வாகையாளராகத் தேர்வாகினார். மேலும் அதிக நாட்கள் வாகையாளர் பட்டத்தினை தக்க வைத்துக் கொண்டவர் எனும் புதிய சாதனையும் படைத்தார். அவர் 292 நாட்கள் அந்த வாகையாளர் பட்டத்தினை தன் வசம் வத்திருந்தார். உலக மற்போர் நிறுவனம் இதனை 293 நாட்களாக அறிவித்தது.  இந்த நிறுவனத்தின் முதல் \"டஸ்டி ரோட்ஸ் கூட்டு வாகையாளர் கிளாசிக்\" எனும் வாகையாளர் பட்டத்திற்கான முதல் போட்டியில் சுமாவோ ஜோவுடன் இணைந்து கூட்டு வாகையாளர் பட்டம் பெற்றார். பின்பு உலக மற்போர் நிறுவனத்துடன் ஏற்பட்ட ஒப்பந்தம் காரணமாக என் எக்ஸ் டி யில் இருந்து விலகி இவர் சுமாக்டவுனில் கலந்து கொண்டார். இவர் கலந்து கொண்ட தனது முதல் \"பே பெர் வியூ\" நிகழ்ச்சியிலேயே வாகையாளர் பட்டம் பெற்றார். 2016 ஆம் ஆண்டில் நடைபெற்ற சம்மர் சிலாம் எனும் நிகழ்ச்சியில் இவர் உலக வாகையாளர் பட்டம் பெற்றார். ஒப்பந்தாமாகி27 நாட்களில் இவர்  இந்தப் பட்டத்தினைக் கைப்பறியதன் மூலம்  மிகக் குறைந்த நாட்களிலேயே சாகையாளர் பட்டம் பெற்றவரானார்.\n\nSection::::உலக மற்போர் மகிழ்கலை நிறுவனம்.\nசூலை 19, 2016 ஆம் ஆண்டில் நடைபெற்ற வீரர்கள் தேர்வில் இவர் உலக  மற்போர் மகிழ்கலை நிறுவனத்தின் ரா எனும் நிகழ்ச்சியில் தேர்வானார். சூலை 25 இல் நடைபெற்ற ராவில் தனது 35 ஆம் பிறந்தநாளின் போது இவர் தனது முதல் போட்டியில் விளையாடினார். புதியதாக உலக வாகையாளர் எனும் வாகையாளர் எனும் பட்டத்தினை அந்த நிறுவனம் அறிவித்தது. அதற்காக நான்கு வீரர்கள் பங்குபெறும் \"ஃபேடல் ஃபோர் வே\"  எனும் போட்டியில் ரூசவ், சிசாரோ மற்றும் கெவின் ஓவன்சுவுடன் இணைந்து இவர் போட்டியிட்டார். 2016 ஆம் ஆண்டில் நடைபெற்ற சம்மர்சிலாம் எனும் நிகழ்ச்சியில் நடைபெற்ற இந்தப் போட்டியில் இவர் உலக வாகையாளர் பட்டம் பெற்றார். ஒப்பந்தாமாகி27 நாட்களில் இவர்  இந்தப் பட்டத்தினைக் கைப்பறியதன் மூலம்  மிகக் குறைந்த நாட்களிலேயே சாகையாளர் பட்டம் பெற்றவரானார். அந்தப் போட்டியில் ஏற்பட்ட காயம் காரணமாக இவர் சிறிது காலம் ஓய்வில் இருந்தார். அந்த சமயத்தில் அவரின் வாகையாளர் பட்டத்தினை திரும்பக் கொடுக்க  இருப்பதாக ரா நிர்வாக மேலாளரான மிக் ஃபோலி தனது டுவிட்டர் பக்கத்தில் தெரிவித்தார்.\n"}
{"id": "457705", "url": "https://ta.wikipedia.org/wiki?curid=457705", "title": "கிராண்ட் தெஃப்ட் ஆட்டோ III", "text": "கிராண்ட் தெஃப்ட் ஆட்டோ III\n\nகிராண்ட் தெப்ட் ஆட்டோ III (Grand Theft Auto III) என்பது அதிரடி-சாகச காணொளி விளையாட்டு ஆகும். இதனை டி எம் ஏ டிசைன் நிறுவனம் உருவாக்கியது. ராக்ஸ் ஸ்டார் கேம்ஸ் நிறுவனம் இதனை வெளியிட்டது. அக்டோபர் 2001 இல் பிளே ஸ்டேசன் 2 இல் வெளியானது. மே 2002 ஆம் ஆண்டில் மைக்ரோசாப்ட் விண்டோசுவிலும், அக்டோபர் 2003 இல் எக்சு பாக்சிலும் வெளியானது. இதன் பத்தாம் ஆண்டில் செல்லிடத் தொலைபேசி இயங்குதளங்களில் பயன்படுத்தப்படும் மேம்பட்ட பதிப்பினை 2011 ஆம் ஆண்டில்  வெளியிட்டது. இந்த விளையாட்டு கிராண்ட் தெப்டின் ஐந்தாவது பதிப்பு ஆகும். இது 1999 ஆம் ஆண்டில் வெளியான கிராண்ட் தெப்ட் ஆட்டோ 2 க்குப் பிறகு முக்கிய பதிப்பாகக் கருதப்படுகிறது\n\nநியூயார்க் நகரத்தினை அடிப்படையாகக் கொண்டு லிபெர்ட்டி எனும் புனைவு நகரத்தில் விளையாடப்படும் விதமாக இந்த விளையாட்டு அமைக்கப்பட்டுள்ளது. இந்த விளையாட்டானது ஒரு மூன்றாம் நபர் பார்வையில் இருந்து விளையாடப்படுகிறது. மேலும் இந்த விளையாட்டில் நடந்து சென்றோ அல்லது வாகனத்தில் பயனித்தோ விளையாடும் வகையில் அமைக்கப்பட்டுள்ளது. லிபர்ட்டி நகரத்தில் மூன்று தீவுகள் அமைக்கப்பட்டிருக்கும். அதில் வீரர்கள் எந்த தீவில்வேண்டுமானாலும் சுதந்திரமாக சுற்றித் திரியலாம். இந்த விளையாட்டின் மேம்படுத்தும் பணிகளை எடின்பர்க்கினை தலைமையிடமாகக் கொண்ட டி எம் ஏ டிசன் நிறுவனம் மற்றும் நியூயார்க்கினை அடிப்படையாகக் கொண்ட ராக்ஸ் ஸ்டார் நிறுவனமும் மேற்கொண்டன. கிராண்ட் தெப்ட் ஆட்டோ சீரிசின் பிரபலமான கூறுகளாகக் கருதப்படுபவைகளை முப்பரிமான காட்சிகளாக மாற்றுவதினை இந்த பதிப்பில் முக்கிய மேம்பாடாக கருதப்பட்டது. முப்பரிமான தொழில் நுட்பத்தில் இந்த விளையாட்டு விளையாடப்படுவது இதுவே முதல் முறையாகும். செப்டம்பர் 2011 தாக்குதலால் இந்த விளையாட்டு வெளிவாதில் தாமதம் ஆனது.\n\nSection::::விளையாடும் முறை.\nகிராண்ட் தெஃப்ட் ஆட்டோ III என்பது மூன்றாம் நபரின் பார்வையில் விளையாடும் ஒரு அதிரடி-சாகச விளையாட்டு. இந்த விளையாட்டில் வீரர்கள் அவர்களுக்கான மேற்பணிகளை செய்கையில் வரும் தடைகளைத் தாண்டி அதனை நிறைவு செய்தல் வேண்டும். இதில் வீரர்கள் ஒரே சமயத்தில் ஒன்றுக்கும் மேற்பட்ட மேற்பணிகளைச் செய்ய வேண்டி இருக்கும் சில சமயங்களில் ஒரு மேற்பணிகளைச் செய்து முடித்த பிறகு அடுத்த பணிக்கான அறிவுறுத்தலுக்காகவோ அல்லது நிகழ்வுகள் வருவதற்கு காத்திருக்க வேண்டியிருக்கலாம். மேற் பணிகளுக்கு அப்பால், வீரர்கள் விளையாட்டின் திறந்த உலகில் சுதந்திரமாக சுற்றலாம், மேலும் விருப்பமான மேற்பணிகளைச் செய்து முடிக்கலாம். லிபர்ட்டி சிட்டி மூன்று பெருநகரங்களைக் கொண்டது. அவையாவன: போர்ட்லேண்ட், ஸ்டாண்டன் தீவு மற்றும் ஷோர்சைட் வேல். இதில் போர்ட்லேண்ட் மேற்பணிகளைச் செய்து முடித்த பிறகு மற்ற இரு பெரு நகரங்களில் விளையாட அனுமதி கிடைக்கும்.\n\nSection::::விண்டோசு பதிப்புகள்.\nமே 2002 இல் விண்டோசு பதிப்பிற்கான வைஸ் சிட்டி வெளியானபோது நேர்மறையான விமர்சனங்களைப் பெற்றது. விமர்சகர்கள் இந்த விளையாட்டிற்கு 100 க்கு 93 புள்ளிகள் கொடுத்தனர். 2002 ஆம் ஆண்டில் விண்டோசு பதிப்பில் வெளியான ஒரு விளையாட்டிற்கு கொடுக்கப்படும் அதிக பட்ச புள்ளி இதுவாகும். . விமர்சகர்கள் முந்த விளையாட்டில் இருந்ததனை விட  காட்சி அமைப்புகளும் கட்டுப்பாட்டு முறைகளும் சிறப்பாக இருந்ததாக விமர்சகர்கள் பாராட்டினர். ஆனால் இந்த விளையாட்டினை நிறுவுவதற்கு தேவையான நிபந்தனைகள் எதிர்மறையான விமர்சனங்களைப் பெற்றது. \n"}
{"id": "457707", "url": "https://ta.wikipedia.org/wiki?curid=457707", "title": "கிராண்ட் தெஃப்ட் ஆட்டோ V", "text": "கிராண்ட் தெஃப்ட் ஆட்டோ V\n\nகிராண்ட் தெப்ட் ஆட்டோ V (Grand Theft Auto V) என்பது அதிரடி-சாகச காணொளி விளையாட்டு ஆகும். இதனை ராக்ஸ் ஸ்டார் நார்த் நிறுவனம் உருவாக்கியது. ராக்ஸ் ஸ்டார் கேம்ஸ் நிறுவனம் இதனை வெளியிட்டது. செப்டமபர் 2013 இல் பிளே ஸ்டேசன்  3, எக்ஸ் பாக்சு 360 இல் வெளியானது. நவம்பர் 2014 இல் பிளே ஸ்டேசன் 4 மற்றும் எக்சு பாக்சு ஒன் போன்ற கருவிகளில் வெளியானது.ஏப்ரல் 2015 ஆம் ஆண்டில் மைக்ரோசாப்ட் விண்டோசுவிலும் வெளியானது. இதில் லாஸ் ஏnjசல்ஸ் நகரத்தினை அடிப்படையாகக் கொண்ட லாஸ் சாந்தோஸ் எனும் நகரத்தில் விளையாடுவது போன்று அமைக்கப்பட்டிருக்கும். வீரர்கள் இந்த நகரத்தின் எந்த பகுதிகளிலும் சுற்றித் திரியலாம்.\n\nஇந்த விளையாட்டானது ஒரு மூன்றாம் நபர் பார்வையில் இருந்து விளையாடப்படுகிறது. மேலும் இந்த விளையாட்டில் நடந்து சென்றோ அல்லது வாகனத்தில் பயனித்தோ விளையாடும் வகையில் அமைக்கப்பட்டுள்ளது. இதில் மூன்று கதை மாந்தர்கள் உளனர். அதில் யாரையேனும் ஒருவரைத் தேர்வு செய்து விளையாடலாம். இதில் பெருமாலான மேற்பணிகள் சுடுதல் அல்லது வாகனம் ஓட்டுதல் ஆகியவற்றின் மூலமே செய்யப்படுகிறது. இணைய இணைப்பில் விளையாடும் போது 30 பேர் பல வகையான விளையாட்டு நிலைகளில் விளையாட இயலும்.\n\nSection::::விளையாடும் முறை.\nகிராண்ட் தெஃப்ட் ஆட்டோ V என்பது மூன்றாம் நபரின் பார்வையில் விளையாடும் ஒரு அதிரடி-சாகச விளையாட்டு ஆகும். முதலாம் நபரின் பார்வையில் விளையாடும் வகையிலும் இந்த பதிப்பு அமைந்துள்ளது குறிப்பிடத்தக்கதாகும்.  இந்த விளையாட்டில் வீரர்கள் தங்களுக்கான மேற்பணிகளை வரும் தடைகளைத் தாண்டி நிறைவு செய்தல் வேண்டும். இதில் வீரர்கள் ஒரே சமயத்தில் ஒன்றுக்கும் மேற்பட்ட மேற்பணிகளைச் செய்ய வேண்டி இருக்கும் சில சம்யங்களில் ஒரு மேற்பணிகளைச் செய்து முடித்த பிறகு அடுத்த பணிக்கான அறிவுறுத்தலுக்காகவோ அல்லது நிகழ்வுகள் வருவதற்கு காத்திருக்க வேண்டியிருக்கலாம். மேற் பணிகளுக்கு அப்பால், வீரர்கள் விளையாட்டின் திறந்த உலகில் சுதந்திரமாக சுற்றலாம், மேலும் விருப்பமான மேற்பணிகளைச் செய்து முடிக்கலாம். இந்த பதிப்பில் லாஸ் ஏஞசல்ஸ் நகரத்தினை அடிப்படையாகக் கொண்ட லாஸ் சாந்தோஸ் எனும் நகரத்தில் விளையாடுவது போன்று அமைக்கப்பட்டிருக்கும். இந்தற்கு முந்தைய பதிப்புகளில் இருந்த இடங்களை விட இந்த நகரத்தின் பரப்பளவு சற்று அதிகமாகும்.\n\nSection::::விருதுகள்.\nகாணொளி விளையாட்டுக்களை வெளியிடும் நிறுவனங்களிடம் இருந்து பல விருதுகளையும் பல விருதிற்கானப் பரிந்துரைகளையும் பெற்றது. இந்த விளையாட்டு வெளியிடப்படுவதற்கு முன்னதாக 2012 ஆம் ஆண்டில் அதிகம் எதிர்பார்க்கப்பட்ட விளையாட்டிற்கான 2012 \"ஸ்பைக்\" காணொளி விளையாட்டி விருதினை இது வென்றது. 2013 ஆம் ஆண்டில் வெளியான விளையாட்டில் விமர்சகர்களின் தரவரிசையில் அதிக புள்ளிகள்: பெற்றது. மேலும் தற்சார்பு விமர்சகர்களான \"டாம் சிக், சி என் இ டி , எட்ஜ், முப்பதி ஒன்றாவது கோல்டன் ஜாஸ் ஸ்டிக் அவார்ட்ஸ், ஐந்தாவது இன்சைட் கேமிங் அவார்ட்ஸ், ஸ்பைக் வி இ எக்சு, (2013), சிலாண்ட் இதழ்\", மற்றும் டைம் ஆகிய விமர்சகர்களிடையே பாராட்டினைப் பெற்றது. சிறந்த எக்சு பாக்சிற்கான விளையாட்டு விருதினை கனடா .காம் வழங்கியது.  எட்ஜ் வழங்கிய சிறந்த விளையாட்டு மேம்பாட்டாளர் விருதினை ராக்ஸ் ஸ்டார் நார்த் நிறுவனம் மற்றும் ராக்ஸ் ஸ்டார் கேம்ஸ் நிறுவனம் பெற்றது.  சிறந்த காணொளி விளையாட்டிற்கான பத்தாவது பிரிட்டிசு அகாதமி விருதினைப் பெற்றது.\n"}
{"id": "457712", "url": "https://ta.wikipedia.org/wiki?curid=457712", "title": "புரட்சித் தலைவர் டாக்டர் எம். ஜி. ஆர். பேருந்து நிலையம், ஆரணி", "text": "புரட்சித் தலைவர் டாக்டர் எம். ஜி. ஆர். பேருந்து நிலையம், ஆரணி\n\nபுரட்சி தலைவர் டாக்டர் எம்.ஜி.ஆர்.பேருந்து நிலையம் (Puratchi Thalaivar Dr.MGR Bus Terminus) (அல்லது) ஆரணி பழையப் பேருந்து நிலையம் (Arani Old Bus stand Terminus) தமிழ் நாட்டின் ஒரு முதன்மையான பேருந்து நிலையம் ஆகும். ஆரணி நகரின் முதன்மையான பேருந்து நிலையம் மற்றும் திருவண்ணாமலை மாவட்டத்தில் இந்த பேருந்து நிலையமானது மூன்றாவது பெரிய பேருந்து நிலையமாகும். இது ஆரணி, திருவண்ணாமலை நகரின் மையப்பகுதியில் சத்திய மூர்த்தி சாலையில் அமைந்துள்ளது. இந்த பேருந்து நிலையத்தை ஆரணி நகராட்சி நிர்வாகம் தூய்மைப்படுத்தி வருகிறது.\n\n\n\n\n\n\n"}
{"id": "457713", "url": "https://ta.wikipedia.org/wiki?curid=457713", "title": "லூ வின்சென்ட்", "text": "லூ வின்சென்ட்\n\nலூ வின்சென்ட் (பிறப்பு: நவம்பர் 11, 1978) நியூசிலாந்தின் முன்னாள் துடுப்பாட்ட வீரர் ஆவார். இவர் பொதுவாக துவக்க வீரராக களம் இறங்கினார். இவர் தேர்வுத் துடுப்பாட்டப் போட்டி, ஒருநாள் பன்னாட்டுத் துடுப்பாட்டம் மற்றும் இருபது -20 சர்வதேச துடுப்பாட்டத்தில் நியூசிலாந்தைப் பிரதிநிதித்துவப்படுத்தியுள்ளார், அத்துடன் நியூசிலாந்து உள்நாட்டு துடுப்பாட்டத்தில் ஆக்லாந்து துடுப்பாட்ட அணி வொர்செஸ்டர்ஷைர் மற்றும் லங்காஷயர் ஆகிய அணிகளிலும் இவர் உள்ளூர்ப் போட்டிகளில் விளையாடியுள்ளார். ஈசிபி 40, பங்களாதேஷ் பிரீமியர் லீக் மற்றும் சாம்பியன்ஸ் லீக் இருபது 20 . இந்திய துடுப்பாட்ட லீக்கில் போட்டிகள் உட்பட பல தொழில்முறை துடுப்பாட்ட போட்டிகளில் இவர் சூதாட்டப்புகாரில் ஈடுபட்டதாக எழுந்த குற்றச்சாட்டுகள் தொடர்பாக வின்சென்ட்டை சர்வதேச துடுப்பாட்ட கவுன்சிலின் ஊழல் தடுப்பு பிரிவு (ஏ.சி.எஸ்.யூ) விசாரித்து வருவதாக 2013 டிசம்பரில் தகவல் வெளியானது. 2014 ஜூன் மாதம், வங்காளதேச துடுப்பாட்ட வாரியம் இவர் குற்றவாளி எனக் கண்டறிந்து மூன்று ஆண்டுகள் தடைசெய்தது. 1 ஜூலை 2014 அன்று, சூதாட்டப் புகாரில் ஈடுபட்டதை ஒப்புக்கொண்டார். இங்கிலாந்து மற்றும் வேல்ஸ் துடுப்பாட்ட வாரியம் வின்சென்ட் அனைத்து வகையான துடுப்பாட்டடிலும் விளையாடுவதற்கு வாழ்நாள் தடை விதித்தது.\n\nSection::::சர்வதேச போட்டிகள்.\nஒரு வலது கை மட்டையாளரான இவர் , 2001-02 ஆம் ஆண்டில் பெர்த்தில் ஆஸ்திரேலியாவுக்கு எதிரான தேர்வுத் துடுப்பாட்டப் போட்டியில் அறிமுகமானார். நியூசிலாந்து அணி முதல் ஆட்டப் பகுதியில் 534/9 ஓட்டங்கள் எடுத்து டிக்ளேர் செய்தது , இதில் நான்கு வீரர்கள் நூறு ஓட்டங்கள் அடித்தனர், ஆனால் வேறு யாரும் இரண்டுஇலக்க ஓட்டங்களை எட்டவில்லை, வின்சென்ட் முதல் ஆட்டப்பகுதியில் 104 ரன்கள் எடுத்தார். இதைத் தொடர்ந்து இரண்டாவது ஆட்டபபகுதியில் 54 ஓட்டங்களைப் பெற்றார். 2005-06 ஆம் ஆண்டில், ஹராரேவில் ஜிம்பாப்வேக்கு எதிரான ஒருநாள் போட்டியில் வின்சென்ட் 172 ரன்கள் எடுத்தார், ஒருநாள் போட்டிகளில் நியூசிலாந்திற்கான அதிகபட்ச தனிநபர் ஓட்டங்கள் எடுத்து புதிய சாதனை படைத்தார், 1975 உலகக் கோப்பையில் கிழக்கு ஆபிரிக்காவுக்கு எதிரான போட்டியில் 120 பந்துகளில் 172 ஓட்டங்கள் எடுத்து இறுதிவரை ஆட்டமிழக்காமல் இருந்தார். இதன்மூலம் க்ளென் டர்னரின் சாதனையினை முறியடித்தார்.இதில் 16 நான்குகளும் ஒன்பது ஆறுகளும் அடங்கும் காமன்வெல்த் வங்கி முத்தரப்புத் தொடரில் விளையாடுவதற்காக இவர் மீண்டும் அணியில் சேர்க்கப்படார். ஏனெனில் நாதன் அஸ்டல் இந்தத் தொடர் நடந்து கொண்டிருக்கும் வேளையில் திடீரென ஓய்வு பெற்றார். அதனால் அவருக்கு மாற்று வீரராக இவர் தேர்வானார். அந்தத் தொடரில் சிறப்பான ஆட்டத் திறனை வெளிப்படுத்திய இவர் தொடர்ச்சியாக ,மூன்று ஐம்பது ஓட்டங்களை எடுத்தார். சுழற்சி கொள்கையை அமல்படுத்தியதன் காரணமாக தேசிய அணியில் இருந்து நீக்கப்பட்ட பின்னர், வின்சென்ட் மனச்சோர்வுக் கோளாறால் அவதிப்பட்டார் இந்தியன் துடுப்பாட்ட லீக்கில் சண்டிகர் லயன்ஸ் அணியுடன் கையெழுத்திட்டதன் மூலம் இவர் அணியில் இருந்து நீக்கப்பட்டார். சில வர்ணனையாளர்கள் வின்சென்ட்டை நியாயமற்ற முறையில் நடத்தியது அவர் தேசிய அணியில் இருந்து நீக்குவதற்கு காரணமாக அமைந்தது என அப்போதைய நியூசிலாந்து பயிற்சியாளர் ஜான் பிரேஸ்வெல் குறிப்பிட்டுள்ளார்.\n"}
{"id": "457716", "url": "https://ta.wikipedia.org/wiki?curid=457716", "title": "ஜெர்மனியின் வரலாறு", "text": "ஜெர்மனியின் வரலாறு\n\nஜெர்மனியை மத்திய ஐரோப்பாவில் ஒரு தனித்துவமான பிராந்தியமாகக் கருதியது ரோமானிய தளபதி ஜூலியஸ் சீசரின் காலம் முதல் தான். அவர் ரைனுக்கு கிழக்கே தான் கைப்பற்றாத ஓர் பகுதியை ஜெர்மானியா என்று குறிப்பிட்டார், இதனால் அவர் கைப்பற்றிய கவுல் (பிரான்ஸ்) எனும் பகுதியிலிருந்து ஜெர்மனியை வேறுபடுத்தினார். \nSection::::வரலாறு.\nடூடோபர்க் வனப் போரில் (கி.பி. 9) ஜெர்மானிய பழங்குடியினரின் வெற்றி,ரோமானியப் பேரரசுடன் ஜெர்மனி இணைக்கப்படுவதைத் தடுத்தது, இருப்பினும் ரோமானிய மாகாணங்கள் உயர்ந்த ஜெர்மானியா மற்றும் தாழ்வான ஜெர்மானியா ஆகியவை ரைனுடன் நிறுவப்பட்டன. மேற்கு ரோமானியப் பேரரசின் வீழ்ச்சியைத் தொடர்ந்து ஃபிராங்க்ஸ் இனம், மற்ற மேற்கு ஜெர்மானிய பழங்குடியினரைக் கைப்பற்றினார். 843 இல் பிராங்கிஷ் பேரரசு சார்லஸ் தி கிரேட் வாரிசுகளிடையே பிரிக்கப்பட்டபோது, ஜெர்மானியாவின் கிழக்கு பகுதி, கிழக்கு பிரான்சியா ஆனது. 962 ஆம் ஆண்டில், ஓட்டோ I இடைக்கால ஜெர்மன் அரசான புனித ரோமானியப் பேரரசின் முதல் புனித ரோமானிய பேரரசர் ஆனார். இடைக்காலத்தின் பிற்பகுதியில், பிராந்திய பிரபுக்கள், இளவரசர்கள் மற்றும் கிருத்தவ பாதிரியர்கள், பேரரசர்கள் இல்லாததால், அதிகாரத்தைப் பெற்றனர்.\n\nமார்ட்டின் லூதர் 1517 க்குப் பிறகு கத்தோலிக்க திருச்சபைக்கு எதிரான புராட்டஸ்டன்ட் சீர்திருத்தத்திற்கு தலைமை தாங்கினார், பின்னர் வட மாநிலங்கள் புராட்டஸ்டன்ட்களாக ஆனது, அதே நேரத்தில் தென் மாநிலங்கள் கத்தோலிக்கர்களாக இருந்தன. புனித ரோமானியப் பேரரசின் இரண்டு பகுதிகளும் முப்பது வருடப் போரில் (1618-1648) மோதின, இது இரு பகுதிகளிலும் வாழும் இருபது மில்லியன் பொதுமக்களுக்கு அழிவுகரமானதாக இருந்தது. முப்பது ஆண்டுகால போர் ஜெர்மனிக்கு மிகப்பெரிய அழிவைக் கொடுத்தது; ஜேர்மன் மாநிலங்களில் மக்கள்தொகையில் கால் பகுதிக்கும் அதிகமானோர் மற்றும் ஆண் மக்கள்தொகையில் பாதிக்கும் மேற்பட்டவர்கள் பேரழிவுகரமான போரினால் கொல்லப்பட்டனர். 1648 புனித ரோமானியப் பேரரசின் பயனுள்ள முடிவைக் குறித்தது.\nஇது நவீன தேசிய-அரசு அமைப்பின் தொடக்கத்தைக் குறித்தது, ஜெர்மனி பிரஸ்ஸியா, பவேரியா, சாக்சனி, ஆஸ்திரியா மற்றும் பிற மாநிலங்கள் போன்ற பல சுதந்திர நாடுகளாகப் பிரிக்கப்பட்டது, அவை \"ஜெர்மனி\" என்று கருதப்படும் பகுதிக்கு வெளியே உள்ள நிலத்தையும் கட்டுப்படுத்தின.\n\n1803-1815 முதல் பிரெஞ்சு புரட்சி மற்றும் நெப்போலியன் போர்களுக்குப் பிறகு, நிலப்பிரபுத்துவம் விலகியது மற்றும் தாராளமயம் மற்றும் தேசியவாதம் எதிர்வினையுடன் மோதியது. 1848-49ல் ஜெர்மன் புரட்சிகள் தோல்வியடைந்தன. தொழில்துறை புரட்சி ஜேர்மன் பொருளாதாரத்தை நவீனமயமாக்கியது, நகரங்களின் விரைவான வளர்ச்சிக்கும் ஜெர்மனியில் சோசலிச இயக்கம் தோன்றுவதற்கும் வழிவகுத்தது.\n\nபிரஷியா, அதன் தலைநகர் பெர்லினுடன், அதிகாரத்தில் வளர்ந்தது. ஜேர்மன் பல்கலைக்கழகங்கள் அறிவியல் மற்றும் மனிதநேயங்களுக்கான உலகத் தரம் வாய்ந்த மையங்களாக மாறியது, அதே நேரத்தில் இசையும் கலையும் செழித்து வளர்ந்தன. ஜெர்மனியின் ஒருங்கிணைப்பு (ஆஸ்திரியா மற்றும் சுவிட்சர்லாந்தின் ஜெர்மன் பேசும் பகுதிகளைத் தவிர) 1871 இல் ஜெர்மன் பேரரசு உருவானதன் மூலம் அதிபர் ஓட்டோ வான் பிஸ்மார்க்கின் தலைமையில் அடையப்பட்டது. 1900 வாக்கில், ஐரோப்பிய கண்டத்தில் ஜெர்மனி ஆதிக்கம் செலுத்தியது மற்றும் அதன் வேகமாக விரிவடைந்துவரும் தொழில் பிரிட்டனை கடற்படை ஆயுதப் போட்டியில் தூண்டிவிடுகிறது.\nSection::::முதலாம் உலகப் போர் மற்றும் பிறகு.\nமுதலாம் உலகப் போரில் (1914-1918) பிரான்ஸ், கிரேட் பிரிட்டன், ரஷ்யா மற்றும் (1917 வாக்கில்) அமெரிக்காவிற்கு எதிராக ஜெர்மனி மத்திய அதிகாரங்களை வழிநடத்தியது. தோற்கடிக்கப்பட்டு ஓரளவு ஆக்கிரமிக்கப்பட்ட ஜெர்மனி, வெர்சாய்ஸ் ஒப்பந்தத்தால் போர் இழப்பீடு செலுத்த வேண்டிய கட்டாயம் ஏற்பட்டது. 1930 களின் முற்பகுதியில், உலகளாவிய பெரும் மந்தநிலை ஜெர்மனியை கடுமையாக தாக்கியது, ஏனெனில் வேலையின்மை அதிகரித்தது மற்றும் மக்கள் அரசாங்கத்தின் மீதான நம்பிக்கையை இழந்தனர். ஜனவரி 1933 இல், அடோல்ஃப் ஹிட்லர் ஜெர்மனியின் அதிபராக நியமிக்கப்பட்டார். அவரது நாஜி கட்சி விரைவாக ஒரு சர்வாதிகார ஆட்சியை நிறுவியது, மேலும் நாஜி ஜெர்மனி பெருகிய முறையில் ஆக்கிரோஷமான பிராந்திய கோரிக்கைகளை முன்வைத்தது, அவை நிறைவேற்றப்படாவிட்டால் போரை அச்சுறுத்தியது. செப்டம்பர் 1, 1939 இல், ஜெர்மனி போலந்தின் படையெடுப்புடன் ஐரோப்பாவில் இரண்டாம் உலகப் போரைத் தொடங்கியது. 1939 இல் சோவியத் யூனியனுடன் ஒரு ஒப்பந்தத்தை உருவாக்கிய பின்னர், ஹிட்லரும் ஸ்டாலினும் கிழக்கு ஐரோப்பாவைப் பிரித்தனர். 1940 வசந்த காலத்தில் ஒரு \"ஃபோனி போருக்கு\" பின்னர், ஜெர்மானியர்கள் டென்மார்க் மற்றும் நோர்வே, குறைந்த நாடுகள் மற்றும் பிரான்ஸை வீழ்த்தி, கிட்டத்தட்ட அனைத்து மேற்கு ஐரோப்பாவையும் ஜெர்மனிக்கு கட்டுப்படுத்தினர். ஜூன் 1941 இல் ஹிட்லர் சோவியத் யூனியனை தாக்க முற்பட்டார்.\n"}
{"id": "457719", "url": "https://ta.wikipedia.org/wiki?curid=457719", "title": "துருவா", "text": "துருவா\n\nதுருவா என்பது 2016 ஆம் ஆண்டு தெலுங்கு மொழியில் வெளிவந்த பரபரப்பூட்டும் அதிரடி திரைப்படம் ஆகும். சுரேந்தர் ரெட்டியின் இயக்கத்தில், கீதா ஆர்ட்ஸின் அல்லு அரவிந்தின் தயாரிப்பில் வெளிவந்தது. ராம் சரண் கதாநாயகனாக நடித்துள்ளதுடன் அரவிந்த் சாமி, ரகுல் ப்ரீத் சிங், நவ்தீப் ஆகியோர் முக்கிய வேடங்களை ஏற்றுள்ளனர். 2015 ஆம் ஆண்டு தமிழ் மொழியில் வெளிவந்த தனி ஒருவன் திரைப்படத்தின் அதிகாரப்பூர்வ மறுவெளியீடு ஆகும். (2017 ஆம் ஆண்டு இந்தியில் டபுள் அட்டாக் 2 என்ற பெயரில் டப்பிங் செய்யப்பட்டது). இந்த திரைப்படம் 2016 ஆம் ஆண்டு திசம்பர் 9 இல் உலகளவில் வெளியிடப்பட்டது.\n\nSection::::கதைச்சுருக்கம்.\nஐ. பி. எஸ். அதிகாரியான துருவா (ராம் சரண்) குற்றங்களை வெறுப்பவர். சிறு வயதிலேயே குற்றங்களை பற்றிய செய்திகளை தேடி அவற்றிற்கான காரணங்களை அறிந்து கொள்கிறார். அவர் குற்றங்களை தடுப்பதற்காகவே ஐ. பி. எஸ் இல் சேருகிறார். சிறிய குற்றங்களுக்கு எல்லாம் காரணமான ஒரு பெரிய குற்றவாளியை பிடிப்பதுதான் அவரது இலட்சியம் ஆகும். சிறிய சந்தர்ப்பங்களையும் தனக்கு சாதகமாக்கி கொள்ளும் சித்தார்த் அபிமன்யூ (அரவிந்த்சாமி) விடா முயற்சியில் படித்து விஞ்ஞானியாக ஆகிறார். இந்த இரண்டு பேருக்கும் இடையிலான மோதலே படத்தின் கதையாகும்.\n\n\nSection::::தயாரிப்பு.\nஇந்த திரைப்படம் 2015 ஆம் ஆண்டு தமிழில் வெளிவந்த தனி ஒருவன் திரைப்படத்தின் அதிகாரப்பூர்வ மறுபதிப்பு ஆகும். நவ்தீப் ராம் சரணின் நண்பனாகவும், காவல்துறை அதிகாரியாகவும் முக்கிய கதாபாத்திரத்தில் நடிக்கின்றார். இந்த திரைப்படத்திற்காக ராம் சரண் சுல்தான் மற்றும் தங்கல் திரைப்படங்களின் மூலம் புகழ் பெற்ற உடலமைப்பாளர் ராகேஷ் உடியாரின் கீழ் பயிற்சி பெற்றதாக கூறப்படுகிறது. துருவா திரைப்படத்தின் கதாநாயகியாக முதலில் சுருதி ஹாசன் தெரிவு செய்யப்பட்டாலும் கால அட்டவணை முரண்பாட்டினால் அவரது நிராகரிப்பின் பின்னர் ரகுல் ப்ரீத் சிங் இரண்டாவது முறையாக ராம் சரணுடன் நாயகியாக நடிக்க தேர்வு செய்யப்பட்டார். 2016 ஆம் ஆண்டு பிப்ரவரி 18 அன்று படப் பிடிப்பு ஆரம்பமானது. \n\nSection::::இசை.\nஇத்திரைப்படத்திற்கு இசையமைத்ததன் மூலம் கிப்கொப் தமிழா (இசைக்கலைஞர்கள் ஆதி மற்றும் ஜீவா) தெலுங்கு சினிமாவில் தடம் பதித்தார்கள். பாடல்கள் புதிதாக இயற்றப்பட்டாலும் தமிழ் பதிப்பில் இருந்து ஒரு பாடல் எடுக்கப்பட்டது. ஐந்து பாடல்களில் நான்கு பாடல்கள் இந்து மொழியிலும் பதிவு செய்யப்பட்டன.\n\nSection::::வெளியீடு.\nதுருவா திரைப்படம் ஆரம்பத்தில் அக்டோபர் 7 ஆம் தேதி வெளியிடப்பட இருந்தது. பின்னர் 2016 ஆம் ஆண்டு திசம்பர் 9 இல் உலகளவில் வெளியிடப்பட்டது. திரைப்படத்தில் ராம் சரண் மற்றும் அரவிந்த் சுவாமியின் நடிப்பு பார்வையாளர்களாலும், திரைப்பட விமர்சகர்களாலும் பாராட்டப்பட்டது. மேலும் இத்திரைப்படம் நேர்மறையான விமர்சனங்களை பெற்றது. 2017 ஆம் ஆண்டு சூலை மாதத்தில் இந்தி பதிப்பு எம் / எஸ் மந்திரா இந்தியா டிஜிட்டல் கிரியேஷன்ஸ் எல்எல்பி இனால் வெளியிடப்பட்டது. இந்தி பதிப்பில் ராம் சரணுக்கு அஜய் தேவ்கனும், அரவிந்த் சுவாமிக்கு அர்பாஸ் கானும் குரல் பதிவு செய்திருந்தனர். \n\nSection::::மறு உருவாக்கம்.\nஇந்த திரைப்படம் தமிழ் மொழியில் வெளிவந்த தனி ஒருவன் திரைப்படத்தின் மறு உருவாக்கம் ஆகும். வங்காள மொழியில் வன் (one) என்ற தலைப்பில் மறு உருவாக்கம் செய்யப்பட்டது.\n"}
{"id": "457720", "url": "https://ta.wikipedia.org/wiki?curid=457720", "title": "பம்பாய் ரவா", "text": "பம்பாய் ரவா\n\nபம்பாய் ரவா \"(Bombay rava)\" அல்லது ரவ்வா என்பது ஒரு கோதுமை தயாரிப்பு உணவு ஆகும். உமி நீக்கிய கோதுமையை அரைப்பதன் மூலம் ரவை தயாரிக்கப்படுகிறது. இந்திய உணவு வகைகளான ரவா தோசை, ரவா இட்லி, உப்புமா, கிச்சடி போன்றவையும் ரவா லட்டு மற்றும் ரவா அல்வா அல்லது ரவா கேசரி போன்ற இனிப்புகளையும் தயாரிக்கிறார்கள்.\nகோதுமை மாவிலிருந்து சம்பா ரவை என்று அழைக்கப்படும் மற்றொரு வகையும் தயாரிக்கப்படுகிறது. இது கோதுமை மாவின் சுத்திகரிக்கப்பட்ட வடிவம் ஆகும் . \n\nSection::::செயல்முறை.\nகோதுமையை மாவு ஆலையில் இட்டு அரைத்த பின்னர் அரைக்கப்பட்ட பொருட்களின் எச்சங்களை ரவை எனலாம். மாவும் ரவையும் பிரிக்கப்படும் வரை இது ஒரு சல்லடை வழியாக அனுப்பப்படுகிறது.\n\nSection::::பயன்பாடு.\nபம்பாய் ரவா இந்தியாவில் உப்மா செய்ய பயன்படுத்தப்படுகிறது. இது சில வகையான தோசைகளில், குறிப்பாக ரவா தோசையில் ஒரு மூலப்பொருளாகவும் பயன்படுத்தப்படுகிறது .\n"}
{"id": "457721", "url": "https://ta.wikipedia.org/wiki?curid=457721", "title": "பையனூர் புனித மோதிரம்", "text": "பையனூர் புனித மோதிரம்\n\nபையனூர் புனித மோதிராம் அல்லது பையனூர் பவித்திர மோதிரம்என்பது இந்தியர்கள் சில சடங்குகளின் பொழுது அணியும் ஒரு வகையான தங்க மோதிரம் ஆகும் . இந்த புனித மோதிரம் மூதாதையர்களுக்காகச் செய்யப்படும் பித்ரு பலி என்ற சடங்கின் போது அல்லது அந்த நபரின் இறந்த மூதாதையர்களுக்கான பிரார்த்தனையின் போது அணியப்படுகிறது. இந்த மோதிரம் பாரம்பரியமாக தருப்பைப் புல்லால் செய்யப்படுவதாகும். இருப்பினும், நவீன பவித்திர மோதிரம் தங்கத்தால் ஆனது. மோதிரத்தின் வடிவம் தனித்துவமான ஒரு முடிச்சு போல் தோற்றம் தருவதாகும். தற்காலத்தில் செம்பு, ஐம்பொன், வெள்ளி ஆகியவையும் மோதிரம் செய்யப் பயன்படுத்தப்படுகிறது. இறந்த மூதாதையர்களுக்கு சடங்குகள் செய்யும் போது இது வலது மோதிர விரலில் அணியப்படுகிறது. \n\nSection::::வரலாறு.\nபுனித மோதிரத்தின் தோற்றம் பையனூர் சுப்பிரமண்யர் கோயிலின் வரலாற்றுடன் தொடர்புடையது. இக்கோயிலில் புனித சடங்குகளைச் செய்யும்போது முன்பு தர்பைப்புல்லால் ஆன பவித்ர மோதிரங்கள் பயன்படுத்தப்படன. பின்னர் நீண்ட நாட்கள் நீடித்து இருக்கவேண்டுமென்ற நோக்கத்திற்காக பூசாரிகள் தங்க மோதிரங்களுக்கு மாறினர். ஒரு பாரம்பரிய கைவினைஞருக்கு ஒரு தங்க மோதிரம் செய்ய ஒருநாள் முழுவதும் ஒரு ஆகும். . இந்தப் புனித மோதிரத்தைச் செய்யும் கைவினைஞர் தனது வாழ்நாள் முழுதும் இறைச்சி சாப்பிடவோ, மது அருந்தவோ கூடாது. \n\nSection::::சொற்பிறப்பு.\n'பவித்ரம்' என்ற சொல்லுக்கு 'தூய்மை' அல்லது ‘புனிதம்’ என்ற பொருள். இந்த இரண்டு சொற்களும் இந்தியாவின் கேரள மாநிலத்தின் உள்ளூர் மொழியான மலையாள மொழியிலிருந்து வந்தவை. \n\nSection::::வடிவம்.\nவளையத்தின் வெளிப்புற மேற்பரப்பில் மூன்று கோடுகள் உள்ளன, அவை மனித உடலின் ஐடா, பிங்கலா மற்றும் சுஷும்னா என்றமூன்று நதிகளைக் (நாடிகள்) குறிக்கின்றன: இந்த மூன்று நதிகளின் கலவையானது மனிதர்களில் உள்ள உயிர் சக்தியை அல்லது 'குண்டலினி சக்தியை' எழுப்பக்கூடும். \n\nSection::::திரிமூர்த்தி சைதன்யம்.\nபையனூர் இந்துக்களின் நம்பிக்கையின்படி, புனித மோதிரத்தை அணிவது பிரம்மா, சிவன் மற்றும் விஷ்ணு என்ற இந்து மதத்தின் மூன்று கடவுள்களின் சக்தியை எழுப்ப முடியும். மோதிரத்தை உருவாக்கியவர் மற்றும் அவற்றை அணிந்த நபர் பின்பற்ற வேண்டிய கடுமையான சடங்குகள் உள்ளன. அவர்கள் எந்த இறைச்சியையும் சாப்பிட முடியாது, மது போன்ற போதைப் பொருட்கள் முற்றிலும் தடைசெய்யப்பட்டுள்ளது. பெண்கள் மாதவிடாய் காலத்தில் மோதிரத்தை அகற்ற வேண்டும்.பையன்னூரில் உள்ள சுப்பிரமண்யர் கோவிலில் புனிதப்படுத்தப்பட்ட பின்னரே வாடிக்கையாளருக்கு இந்த மோதிரம் வழங்கப்படுகிறது. \n\nSection::::புகழ்.\nஉலகம் முழுவதும் உள்ள பல அருங்காட்சியகங்களில் பையனூர் புனித மோதிராம் காட்சிக்கு வைக்கப்பட்டுள்ளது. இந்தியாவின் புகழ்பெற்ற சுதந்திர போராட்ட வீரர் ஸ்ரீ சி.வி. குன்னம்பு இந்த புனித வளையத்தை தயாரிப்பதில் நிபுநத்துவம் பெற்றவராவார். \n\nSection::::யோகா தொடர்பு.\nயோகாவின் பண்டைய இந்திய ஞானத்தின்படி, மனித உடலில் மூன்று ஆற்றல்கள் உள்ளன, மேலும் இந்த நதிகளின் சீரான ஓட்டம் நபரின் ஆரோக்கியத்தையும் செழிப்பையும் உறுதி செய்கிறது. \n\n\nஇந்த மூன்று நதிகளின் அடிப்பகுதியில் குண்டலினி சக்தி அமைந்துள்ளது, மேலும் இது மனித உடலில் சக்திவாய்ந்த உணர்ச்சிகளைத் தூண்டும். \n\nபுனித மோதிரம் அதன் தனித்துவமான வடிவமைப்பால் தெய்வீக சக்திகளைத் தூண்டக்கூடும் என்று இந்தியர்கள் நம்புகிறார்கள். இதை வலது கையின் மோதிர விரலில் மட்டுமே அணிய முடியும். இந்த மோதிரத்தை அணிந்த ஒரு நபருக்கு அதிக அளவு புத்திசாலித்தனம், மகிழ்ச்சி மற்றும் ஞானம் இருக்கக்கூடும். \n\nSection::::வணிக அம்சங்கள்.\nபையனூர் புனித மோதிரம் வணிக ரீதியாக பயன்படுத்தப்படுகிறது. பல நகைக்கடைக்காரர்கள் அசல் பையனூர் பவித்ர மோதிரங்களைத் தயாரிப்பதாகக் கூறுகின்றனர். விற்பனையாளர்கள் மோதிரம் அதைப் பயன்படுத்தும் நபருக்கு அதிக அளவிலான அறிவொளியையும் உத்வேகத்தையும் கொண்டு வர முடியும் என்று கூறுகின்றனர். ஒரு புனித மோதிரம் தரம் மற்றும் வரம்பிற்கு ஏற்ப $ 400 முதல், $ 500, $ 1,500 வரை மதிப்பிடப்படுகிறது. இன்றைய காலத்தில் மோதிரம் 22 காரட் தங்கத்தால் செய்யப்படுகிறது. \n\nSection::::எப்படி அணிய வேண்டும்.\nபுனித மோதிரத்தை வலது கையில் மட்டுமே அணிய முடியும், அதுவும் மோதிர விரலில் மட்டுமே. இந்து சாஸ்திரங்களின்படி, மனித உடலின் ஒவ்வொரு விரலுக்கும் வெவ்வேறு அர்த்தங்களும் செயல்பாடுகளும் உள்ளன: \n\n\n"}
{"id": "457722", "url": "https://ta.wikipedia.org/wiki?curid=457722", "title": "தமிழ்நாடு அரசு ஊழியர்கள் மற்றும் ஆசிரியர்கள் வேலை நிறுத்தப் போராட்டம் 2003", "text": "தமிழ்நாடு அரசு ஊழியர்கள் மற்றும் ஆசிரியர்கள் வேலை நிறுத்தப் போராட்டம் 2003\n\nதமிழ்நாடு அரசு ஊழியர்கள் மற்றும் ஆசிரியர்கள் வேலை நிறுத்தப் போராட்டம் 2003, அரசு ஊழியர்கள் மற்றும் ஆசிரியர்களின் ஓய்வூதிற்திற்கான அகவிலைப்படியை நிறுத்துதல் மற்றும் பணிக்கொடை தொடர்பான நிதிப்பலன்களை குறைப்பது குறித்து தமிழ்நாடு அரசு ஆணையிட்டதை எதிர்த்து 2 சூலை 2003 முதல் 12 இலட்சம் அரசு ஊழியர்கள் மற்றும் ஆசிரியர்கள் கால வரையற்ற வேலை நிறுத்தப் போராட்டத்தைத் துவங்கினர். போராட்டத்த்தை வலுவிழக்கம் வகையில் மாநில, மாவட்ட, வட்ட மற்றும் ஒன்றிய அளவிலான போராட்டக் குழுத்தலைவர்களை 30 சூன் மற்றும் 1 சூலை 2003 ஆகிய நாட்களில் முன்னெச்செரிக்கை நடவடிக்கை எடுத்து காவல்துறையினர் கைது செய்தனர். இருப்பினும் திட்டமிட்டப்படி 2 சூன் 2003 முதல் அரசு ஊழியர்கள் மற்றும் ஆசிரியர்களின் காலவரையற்ற வேலை நிறுத்தப் போராட்டம் துவங்கியது. முதல் நாளான 2 சூலை அன்று 90% அரசு ஊழியர்கள் ஆசிரியர்கள் போராடடத்தில் கலந்து கொண்டனர். \n\n2 சூலை 2003 மாலையில், வேலை நிறுத்தப் போராட்டத்தில் கலந்து கொண்டவர்களை உடனடியாக பணிக்கு திரும்ப தமிழ்நாடு அரசு அறிவிக்கை வெளியிட்டது. இதனால் போராட்டத்தில் ஈடுபட்டவர்களில் பலர் 3 சூலை 2003 அன்று பணிக்குத் திரும்பினர். \n\nதமிழ்நாடு அரசு 4 சூலை 2003 அன்று தமிழ்நாடு அத்தியாவசியப் பணிகள் பராமரிப்புச் சட்டம், 2002 (டெஸ்மா) (Tamil Nadu Essential Services Maintenance Act, 2002) மற்றும் இந்திய அரசின் அத்தியாவசியப் பணிகள் பராமரிப்புச் சட்டம் (எஸ்மா) ஆகியவைகளின்படி வேலை நிறுத்தப் போராட்டம் சட்டவிரோதமானது என அறிவித்து, வேலை நிறுத்தப் போராட்டத்தில் தொடர்ந்து கலந்து கொண்ட 1,76,000 அரசு ஊழியர்கள் மற்றும் ஆசிரியர்களை பணி நீக்கம் செய்து ஆணையிட்டது. மேலும் வேலை நிறுத்தப் போராட்டத்தை தூண்டியதாக காவல்துறையினர் 2,200 அரசு ஊழியர்கள் மற்றும் ஆசிரியர்கள் மீது முதல் தகவல் அறிக்கை பதிவு செய்து சிறையில் அடைத்தனர்.\n\nஅரசின் பணி நீக்க உத்தரவை எதிர்த்து சென்னை உயர் நீதிமன்றத்தில் அரசு ஊழியர்கள் மற்றும் ஆசிரியர்கள் சங்கக் கூட்டு நடவடிக்கை குழு அவசர வழக்கு தொடர்ந்தது. ஆனால் உயர்நீதிமன்றம், தமிழ்நாடு அரசின் பணி நீக்க உத்தரவு அத்தியாவசியப் பணிகள் பராமரிப்புச் சட்டங்களின் சரியானது என 11 சூலை 2003-இல் தீர்ப்பு வழங்கியது. \n\nஇதனால் போராட்டக் குழுவினர் 12 சூலை 2003 அன்று வேலை நிறுத்தப் போராட்டத்தை திரும்பப் பெறுவதாக அறிவித்தனர். ஆனால் தமிழ்நாடு அரசு பணி நீக்கம் செய்யப்பட்டவர்களுக்கு பதிலாக தற்காலிகப் பணியாளர்களையும், ஆசிரியர்களையும் வேலைவாய்ப்பு அலுவலகம் மூலம் பணிக்கு அமர்த்தியது.\n\nஇந்நிலையில் போராட்டக் குழுவினர் சென்னை உயர்நீதிமன்ற தீர்ப்பை எதிர்த்து உச்ச நீதிமன்றத்தில் மேல்முறையீடு செய்தனர். உச்ச நீதிமன்றமும் தமிழ்நாடு அரசு ஊழியர்கள் மற்றும் ஆசிரியர்கள் வேலைநிறுத்தத்தில் ஈடுபடுவதற்கு சட்டத்தில் இடமில்லை எனத்தீர்ப்பளித்தனர். \n\nஇருப்பினும் வேலைநிறுத்தத்தில் ஈடுபட்டவர்களிடமிருந்து, வேலை நிறுத்தப் போராட்டத்தில் ஈடுபட்டதற்கு நிபந்தனையற்ற மன்னிப்புக் கடிதமும், இனி வருங்காலங்களில் இதுபோன்ற வேலைநிறுத்தப் போராட்டங்களில் ஈடுபடமாட்டோம் என உறுதிமொழியையும் பெற்றுக்கொண்டு, கருணை அடிப்படையில் மீண்டும் 23 சூலை 2003 முதல் பணியில் சேர்த்துக் கொள்ள தமிழ்நாடு அரசுக்கு உச்ச நீதிமன்ற நீதிபதிகள் அறிவுரை வழங்கினர். \n\nஉச்ச நீதிமன்ற நீதியரசர்களின் அறிவுரையை தமிழ்நாடு அரசு ஏற்றுக்கொண்டு, பணி நீக்கம் செய்யப்பட்டவர்களை மீண்டும் பணிக்கு அமர்த்தியது. மேலும் சிறையில் அடைத்தவர்களையும் விடுதலை செய்தது. இருப்பினும் வேலை நிறுத்தக் காலத்திற்கான ஊதியம் வழங்கப்படவில்லை.\n\n"}
{"id": "457726", "url": "https://ta.wikipedia.org/wiki?curid=457726", "title": "சென்னப்பட்ணா பொம்மைகள்", "text": "சென்னப்பட்ணா பொம்மைகள்\n\nசென்னபட்ணா பொம்மைகள் இந்தியாவின் கர்நாடக மாநிலத்தின் ராமநகரா மாவட்டத்தில் உள்ள சென்னப்பட்ணா என்ற நகரில் தயாரிக்கப்படும் மர பொம்மைகள் ஆகும். இப்பொம்மைகளின் தனித்துவமிக்க குறிப்பிட்ட வடிவங்களுக்காக மிகவும் புகழ்பெற்றவை. இந்த பாரம்பரிய மிக்க கைவினைக் கலையானது கர்நாடக அரசால் நிர்வகிக்கப்படும் உலக வர்த்தக அமைப்பின் கீழ் புவியியல் அடையாளமாகப் (ஜிஐ) பாதுகாக்கப்படுகிறது. இந்த பொம்மைகளின் புகழ் காரணமாக இந்த சென்னப்பட்ணா நகரம் 'பொம்பேகல ஊுரு அதாவது ‘\"பொம்மைகளின் நகரம் என்று அழைக்கப்படுகிறது. பாரம்பரியமாக, \"ரைட்டியா டின்க்டோரியா\" எனப்படும் வெப்பாலை மரத்தினைக் கொண்டு பொம்மைகள் செய்து அதற்கு அரக்குப்பூச்சு பூசுவது இப்பொம்மைகளின் தனிப்பட்ட சிறப்பாகும். இம்மரம் பேச்சுவழக்கில் \"ஆலே மரா\" (தந்தம்-மரம்) என்று அழைக்கப்படுகிறது. \n\nதிப்பு சுல்தான் தனது ஆட்சி காலத்தில் மர பொம்மைகளை தயாரிப்பதில் உள்ளூர் கைவினைஞர்களுக்கு பயிற்சி அளிக்க பெர்சியாவிலிருந்து கைவினைஞர்களை வரவழைத்தார். இவரது ஆட்சியில்தான் இந்த பொம்மைகள் உருப்பெற்றதாகக் கருதப்படுகிறது. பாவாஸ் மியான் என்பவர் இந்த சென்னபட்ணா பொம்மைகளின் தந்தை எனப்படுகிறார். சன்னப்பட்ண பொம்மைகளுக்காகத் தனது வாழ்க்கையை தியாகம் செய்தவர் அவர். பொம்மைகளைத் தயாரிப்பதற்காக ஜப்பானிய தொழில்நுட்பத்தை அவர் ஏற்றுக்கொண்டார். மேலும் உள்ளூர் கைவினைஞர்களுக்கு அவர்களின் கலையை மேம்படுத்த உதவினார். ஏறக்குறைய இரண்டு நூற்றாண்டுகளாக, இந்த பொம்மைகளைத் தயாரிப்பதில் வெப்பாலை மரமே முதன்மை மரமாக இருந்தது, இருப்பினும் ரோஸ்வுட் மற்றும் சந்தனம் மரங்களும் அவ்வப்போது பயன்படுத்தப்படுகின்றன\nSection::::தயாரிப்பு.\nஇக்கைவினைக் கலை காலப்போக்கில் பன்முகப்படுத்தப்பட்டே வந்துள்ளது; பாரம்பரிய வெப்பாலை மரத்தோடு கூடுதலாக, இரப்பர், சைக்காமோர், சிடார், பைன் மற்றும் தேக்கு உள்ளிட்ட பிற மரங்களும் இப்போது பயன்படுத்தப்படுகின்றன. உற்பத்தி நிலைகளில் முதலாவது, பொம்மைகளுக்கான மரக்கட்டைகள் கொள்முதல் செய்தல், பின்னர் மரத்தைக் காயப்போடுதல், விரும்பிய வடிவங்களில் வெட்டுதல், பொம்மைகளைக் கத்தரித்துச் செதுக்குதல், வண்ணங்களைப் பயன்படுத்துதல் மற்றும் இறுதியாக முடிக்கப்பட்ட பொருளை மெருகூட்டுதல் ஆகியவை அடங்கும். சென்னப்பட்டணா பொம்மைகளைக் குழந்தைகள் பயன்படுத்துவர் என்பதால் பொம்மைகள் மற்றும் மரப்பொருள்கள் பாதுகாப்பானவை என்பதை உறுதிப்படுத்த வண்ணமயமாக்கல் செயல்பாட்டில் காய்கறிச் சாயங்கள் பயன்படுத்தப்படுகின்றன. அக்டோபர் 2006 நிலவரப்படி, சென்னபட்ணாவில் 254 வீடுகளிலும் 50 சிறு தொழிற்சாலைகளிலும் 6,000 க்கும் மேற்பட்டோர் இந்த பொம்மைகளை தயாரிப்பதில் ஈடுபட்டனர். கர்நாடக கைவினைப்பொருட்கள் மேம்பாட்டுக் கழகம் (கே.எச்.டி.சி) இப்பொம்மைகளைச் சந்தைப்படுத்தல் முயற்சிகளுக்கு உதவிகளை வழங்குகிறது. மிகவும் பழமையான மற்றும் புகழ்பெற்ற உற்பத்தி பிரிவு பாரத் கலை மற்றும் கைவினைப்பொருட்கள் அமைப்பு இதில் புதுமையான தயாரிப்புகளை உருவாக்க உதவுகின்றன. \n\nSection::::வளர்ச்சி.\nசரியான காப்புப்பிரதி அல்லது சந்தைப்படுத்தல் இல்லாத நிலையில், சென்னபட்ணா பொம்மைத் தொழில் பத்தாண்டுகளுக்கும் மேலாக நிதி நெருக்கடியை எதிர்கொண்டது. மேலும் இது கிட்டத்தட்ட அழிந்துபோகும் விளிம்பில் இருந்தது. எனினும், KHDC உதவியுடன், இக்கைவினைக் கலை மீண்டும் தலை தூக்கியுள்ளது. இத்துறையில் தற்போதைய சூழ்நிலைப் போக்குகளைக் கருத்தில் வைத்து உதவிகள் வழங்கப்பட்டு வருகின்றன. காலத்திற்கேற்ப மாற பயிற்சி அளிக்கப்பட்டு வருகிறது. இக்கலையில் நிபுணத்துவம் பெற்ற கைவினைஞர்களால் வடிவமைக்கப்பட்ட முன்மாதிரிகள் உள்ளூர் கைவினைஞர்களுக்கு அறிமுகப்படுத்தப்படுகின்றன, அவை நன்கு வடிவமைக்கப்பட்ட பொம்மைகள் உருவாகப் பயன்படுகின்றன. 32 திருப்பு கடைசல் இயந்திரங்களுடன் உற்பத்தி மையத்தைக் கொண்ட அரக்குப்பூச்சுக் கைவினை வளாகத்தை நிர்மாணிப்பதன் மூலமும் கர்நாடக அரசு உதவி வழங்கியுள்ளது. கைவினைஞர்களுக்கு நிதி உதவி, டச்சு அரசு மற்றும் கர்நாடக அரசாங்கத்தின் விஸ்வா திட்டத்தின் உதவியுடன் வழங்கப்பட்டுள்ளது. \n\nபல புதிய நிறுவனங்களும் சமூக நிறுவனங்களும் நவீன விருப்பங்களுக்கு ஏற்ப சென்னபட்ணா கைவினைக்குப் புத்துயிர் அளித்து வருகின்றன. \"iFolk Channapatna பொம்மைகள் மற்றும் கைவினைப் பொருள்கள்,\" பாரத் கலை மற்றும் கைவினை அமைப்பின் மூலம் ’ஐபோல்க் சென்னப்பட்ணா’என்ற ஒரு குழு அமைக்கப்பட்டு கலைஞர்கள் ஊக்குவிக்கப்படுத்தப்படுகிறார்கள். மேலும் மர ஆபரணத்தயாரிப்பு கைவினைஞர்கள் புதுமையான கண்டுபிடிப்பு மற்றும் நவீனமயமாக்கல் தயாரிப்புகளைச் செய்ய இவ்வமைப்பு ஆதரவளிக்கிறது. \n"}
{"id": "457727", "url": "https://ta.wikipedia.org/wiki?curid=457727", "title": "கோயமுத்தூர் ஈரமாவு அரவைப்பொறி", "text": "கோயமுத்தூர் ஈரமாவு அரவைப்பொறி\n\nகோயமுத்தூர் ஈரமாவு அரவைப்பொறி (Coimbatore Wet Grinder) அல்லது கோயமுத்தூர் ஈரமாவு அரைப்பான் தமிழ்நாட்டின் கோயம்புத்தூரில் தயாரிக்கப்படும் ஈரமாவு அரவைப்பொறியைக் குறிக்கிறது. இது 2005-06 ஆம் ஆண்டில் இந்திய அரசாங்கத்தால் புவியியல் அடையாளமாக அங்கீகரிக்கப்பட்டுள்ளது. ஆண்டுக் கணக்கெடுப்புப்படி , கோயம்புத்தூரில் 700 க்கும் மேற்பட்டஅலகுகளைக் ஈரமாவு அரவைப்பொறி உற்பத்தியாளர்கள் இந்தியாவில் உற்பத்தி செய்யப்படும் ஒவ்வொரு 100,000 அரவைப்பொறிக்கும் 75,000 பொறிகளை ஒரு மாதத்திற்குத் கோயமுத்தூரிலிருந்து தயாரித்து வெளிவிடுகின்றனர். .\n\nஒரு ஈரமாவு அரவைப்பொறியானது உணவு தாணியங்களை ஈரமாக அரைத்து மாவு ஈர தயாரிப்பதற்குப் பயன்படும் வீட்டு பயன்பாட்டிற்கான இயந்திரமாகும் . தென்னிந்திய உணவு வகைகளில் தோசை, இட்லி, வடை, ஆப்பம் மற்றும் பனியாரம் போன்ற பிரபலமான உணவுகளை தயாரிப்பதற்கு ஈரமாவு பரவலாகப் பயன்படுத்தப்படுகிறது. இப்பொறியில் கிரானைட் கற்கள அடிப்பாகக் கொண்டிருட்டிருக்கும், ஓர் உள்ளீடற்ற உருளையும் மின்சார மோட்டரின் உதவியுடன் சுழலும் கைப்பிடிகொண்ட கல்லும் பொருத்தப்பட்டிருக்கும். மின் மோட்டார் இயங்கும்பொழுது உருளையும் அதனோடு பொருத்தப்பட்ட கல்லும் எதிரெதிராகச் சுழன்று உணவு தானியங்கள் அவற்றுக்கிடையே நசுக்கப்படுகின்றன.\n\nSection::::வரலாறு.\nபி. சபாபதி என்பவர் 1955 இல் கோவையில் ஈரமாவு அரவைப்பொறியினை உருவாக்கினார். சபாபதி இத்தயாரிப்பினை சென்னை, மதுரை போன்ற பிற நகரங்களுக்கு அறிமுகப்படுத்தினார். 1963 ஆம் ஆண்டில், பி.பி. கிருஷ்ணமூர்த்தி என்பவர் லட்சுமி கிரைண்டர் என்ற வணிகப்பெயர் கொண்ட முன்னனி ஈரமாவு அரவைப்பொறி இயந்திரங்களை உற்பத்தி செய்யத்தொடங்கினார். இது ஈரமான அரைப்பான்களின் வணிக பிரபலத்திற்கு வழிவகுத்தது. 1975 ஆம் ஆண்டில், ஆர். துரைசாமி என்பவர் சாய்க்கத் தக்க ஈரமாவு அரைப்பான்களைக் கண்டுபிடித்தார். எல்ஜி வரதராஜ் என்பவர் மேசைமேல் வைக்கக்கூடிய ஈரமாவு அரைப்பனை அறிமுகப்படுத்தினார், இது தரையில் வைக்க வேண்டிய பொறிகளுக்கு மாற்றாய் அமைந்தது.\n\nSection::::தொழில்.\nஇந்த தயாரிப்பு நகரத்தில் கண்டுபிடிக்கப்பட்டதால், கோயம்புத்தூர் இயற்கையாகவே ஈரமான அரைப்பான்கள் தயாரிப்பதற்கான மையமாக உருவெடுத்தது. மேலும் இங்கு கிடைக்கும் கிரானைட் கற்கள், மின்சார மோட்டார் உற்பத்தி செய்யும் ஆலைகள் மற்றும் தேவையான கனரக உபகரணங்களான கடைசல் இயந்திரம், துளையிடுதல் மற்றும் அரைக்கும் இயந்திரங்கள் போன்ற மூலப்பொருட்களின் கிடைக்கும் தன்மை ஆகியவை எல்லாம் இணைந்து கோயமுத்தூரில் தொழில்துறையின் வளர்ச்சிக்குப் பெரிதும் உதவியது.\n\nஇந்தியாவில் ஈரமான அரைப்பான்களின் மொத்த மாத உற்பத்தியில் 75% பங்களிப்புக்கு இந்த நகரம் பங்களிக்கிறது. இந்தத் தொழில் 20,000 பேருக்கு நேரடியாக வேலைவாய்ப்பைக் வழங்கக்கிறது. மேலும் 50,000 பேருக்கு மறைமுக வேலைவாய்ப்பை வழங்குகிறது. 2011 இல், கூட்டாக இத்தொழில் மூலம் ரூ,225 கோடி ($33 மில்லியன்) வருடாந்திர உற்பத்தியை எட்டியது. இது மேலும் வளர்ச்சியடைந்து 2015 இல் ரூ.2800 கோடியாக ($410 மில்லியன்) உயர்ந்தது\n\nSection::::சமீபத்திய முன்னேற்றங்கள்.\n2007 ஆம் ஆண்டில், தமிழ்நாடு அரசு மூலம் ஈரமாவு அரவைப்பொறிக்கான மூலப்பொருட்கள் உற்பத்திக்காக ரூ. 28.8 மில்லியன் (US$420.000) செலவில் ஆராய்ச்சி மையம் திறக்கப்பட்டது. பசுமை குடும்ப அட்டை வைத்திருப்பவர்களுக்கு இலவசமாக விநியோகிப்பதற்காக தமிழக அரசு கிட்டத்தட்ட 22.5 மில்லியன் ஈரமாவு அரைப்பான்களை கொள்முதல் செய்ததன் காரணமாக கடந்த சில ஆண்டுகளில் இந்தத் தொழில் பத்து மடங்கு வளர்ந்தது. 2015 ஆம் ஆண்டில், புதுச்சேரி அரசு 3.37 லட்சம் குடும்பங்களுக்கு இலவச ஈரமாவு அரைப்பான்களை விநியோகம் செய்ய ரூ. 120 கோடி செலவில் ஈரமாவு அரைப்பான்களைக் கொள்முதல் திட்டமிட்டுள்ளதாக அறிவித்தது .\n\nஈரமான அரைப்பான்கள் உற்பத்தியாளர்களிடமிருந்து அதை இடைத்தரகர்கள் மூலம் விநியோகிக்கப்பட்டு சில்லறை வியாபாரிகள் மூலம் விற்கப்படுகின்றன, 2014 முதல், ஈ-காமர்ஸ் வ்ணிகம் மூலம் சில்லறை விற்பனை மொத்த விற்பனை ஆகியவை இதன் தரமான வணிகக் கட்டமைப்புக்குக் கணிசமாக உதவுகிறது.\n\nSection::::புவியியல் அறிகுறி.\n2005 ஆம் ஆண்டில், கோயம்புத்தூர் ஈரமாவு அரைப்பான்களின் புவிக்குறியீட்டு எண் பெற தமிழக அரசு விண்ணப்பித்தது. இந்திய அரசு 2005-06 ஆம் ஆண்டு முதல் அதிகாரப்பூர்வமாக புவியியல் அடையாளமாக இதை அங்கீகரித்தது.\n"}
{"id": "457728", "url": "https://ta.wikipedia.org/wiki?curid=457728", "title": "காங்ரா தேயிலை", "text": "காங்ரா தேயிலை\n\nகாங்ரா தேயிலை: இந்தியாவின் இமாச்சல பிரதேசத்தில் உள்ள காங்ரா மாவட்டத்தைச் சேர்ந்த ஒரு தேயிலை ஆகும். 19 ஆம் நூற்றாண்டின் நடுப்பகுதியில் இருந்து காங்ரா பள்ளத்தாக்கில் கருப்பு தேயிலை மற்றும் பச்சைத் தேயிலை இரண்டும் தயாரிக்கப்படுகின்றன. காங்க்ரா தேயிலை 2005 இல் புவியியல் அடையாள அந்தஸ்து வழங்கப்பட்டது.\n\nSection::::வரலாறு.\n19 ஆம் நூற்றாண்டின் நடுப்பகுதியில் காங்ரா பகுதியில் தேயிலை முதன்முதலில் வளர்க்கப்பட்டது. 1848 ஆம் ஆண்டில் சாத்தியக்கூறுகளுக்கான கணக்கெடுப்பு ஒன்று நடத்தப்பட்டது. அதன் பின்னர் இப்பகுதி முழுவதும் தேயிலைத் தோட்டத்திற்கு ஏற்ற பகுதியாக அறிவிக்கப்பட்டது. சீன வகைத் தேயிலையான \"காமெலியா சினென்சிஸ்\" இப்பகுதி முழுவதும் நடப்பட்டது. பிற இடங்களில் இதன் நடவு தோல்வியுற்ற போதிலும், பாலம்பூர் மற்றும் தர்மசாலாவில் இது வெற்றிகரமாக மாறியது. 1880 களில், காங்ரா தேயிலை மற்ற இடங்களிலிருந்த தேயிலையை விட உயர்ந்ததாகக் கருதப்பட்டது, மேலும் காபூல் மற்றும் மத்திய ஆசியாவில் இத்தேயிலை விற்பனை செய்யப்பட்டது. 1882 இல், காங்ரா மாவட்டத்தின் அரசிதழில் இந்தியாவின் காங்க்ரா தேயிலையானது \"இந்தியாவின் வேறு எந்த பகுதியில் உற்பத்தி செய்யப்படும் தேயிலையைக் காட்டிலும் மேன்மையானது.\" எனப் பதிவு செய்யப்பட்டது. 1886 மற்றும் 1895 ஆம் ஆண்டுகளில், லண்டன் மற்றும் ஆம்ஸ்டர்டாமில் நடைபெற்ற சர்வதேச மாநாடுகளில் காங்ரா தேயிலை தங்கம் மற்றும் வெள்ளிப் பதக்கங்களைப் பெற்றது. \n\nஇருப்பினும், 1905 காங்க்ரா பூகம்பத்தால் ஆயிரக்கணக்கான இறப்புகள் ஏற்பட்டது. மேலும் பல தொழிற்சாலைகள் அழிந்துபோயின, ஆங்கிலேயர்கள் அங்குள்ளவர்களைத் தோட்டங்களை விற்று அப்பகுதியை விட்டு வெளியேறுமாறு கட்டாயப்படுத்தினர். தொடர்ந்து வந்த பத்தாண்டுகளில் புதிய உரிமையாளர்களால் சிறிய அளவிலான காங்ரா தேயிலை மட்டுமே உற்பத்தி செய்யப்பட்டது.\n\n21 ஆம் நூற்றாண்டில் மீண்டும் உற்பத்தியில் ஏற்பட்ட பெரும் சரிவுக்குப் பிறகு, உற்பத்தியை அதிகரிப்பதன் மூலம் வணிகத்தை அதிகரிக்கும் நோக்கத்துடன் இங்கு ஆராய்ச்சி மற்றும் நுட்பங்கள் ஊக்குவிக்கப்படுகின்றன, 2012 ல், வணிக மற்றும் கைத்தொழில் துறையின் மத்திய அமைச்சரான ஆனந்த் சர்மா இந்தியத் தேயிலை வாரியத்தின் பாலம்பூர் பிராந்திய அலுவலகம் அமைக்க அடிக்கல் நாட்டினார். இது காங்ரா தேயிலைத் தொழிலின் ஒரு படிக்கல்லாகவும் அதன் மீள் ஒருங்கிணைப்பு முயற்சியில் கணிசமான முன்னேற்றத்திற்கான முக்கிய நடவடிக்கையாகவும் ஆனது \n\nSection::::விளக்கம்.\nகாங்ரா கருப்புத் தேயிலை மற்றும் பச்சை தேயிலை இரண்டும் இங்கு பயிரிடப்பட்டாலும், கருப்பு தேயிலை உற்பத்தியி 90 விழுக்காடாக உள்ளது. மே 2015 நிலவரப்படி, தர்மசாலா, ஷாப்பூர், பாலம்பூர், பைஜ்நாத் மற்றும் ஜோகிந்தர்நகர் இடையே சுமார் 2,312 ஹெக்டேர் நிலப்பரப்பை உள்ளடக்கிய 5,900 தேயிலைத் தோட்டங்கள் உள்ளன; இவற்றின் ஆண்டு உற்பத்தி 8.99 லட்சம் கிலோ. \n\nகாங்க்ரா தேநீர் அதன் தனித்துவமான நிறம் மற்றும் சுவைக்கு பெயர் பெற்றது. இப்பகுதியின் புவியியல் பண்புகளே தேயிலையின் தனித்துவமான பண்புகளுக்குக் காரணமாகும். 2005 இல் வடிவமைப்புகளுக்கான காப்புரிமைப் கட்டுப்பாட்டு ஜெனரல் அலுவலகம், வடிவம் மற்றும் வர்த்தக முத்திரைகள் நிறுவனம் சென்னை, ஆகியவற்றால், (பதிவு மற்றும் பாதுகாப்பு) புவியியல் அறிகுறிகள் சட்டம் 1999 இன் படி பொருட்களுக்கான புவியியல் அடையாளம் வழங்கப்பட்டது.\n\nஉண்மையில் காங்க்ரா தேயிலைகள் அதன்சுவை தனித்துவமான சுவைக்காக விற்பனையாகின்றன. . இங்கு வளர்க்கப்படும் சீன கலப்பின வகைத் தேயிலையானது மிகவும் வெளிர் நிறம்கொண்டா தேநீரை உற்பத்தி செய்கிறது, காங்ராவில் எந்தவொரு இடத்திலும் சி.டி.சி எனப்படும் (நொறுக்கப்பட்ட, திரும்பிய, சுருண்ட) தேயிலைகள் உற்பத்தி செய்யப்படுவதில்லை. எனவே காங்ரா தேயிலை இந்தியாவின் தரமான தேநீர் என அழைக்கப்படுகிறது.\n\nSection::::தேயிலை சுற்றுலா.\nதேயிலை சுற்றுலா மெதுவாக காங்க்ராவிலும் அதைச் சுற்றியும் களமிறங்கத் தொடங்குகிறது. பாலம்பூர் மற்றும் தர்மசாலாவில் உள்ள பல தேயிலைத் தோட்டங்கள் மற்றும் தேயிலை தொழிற்சாலைகள் தொழிற்சாலை சுற்றுப்பயணங்களையும், தேயிலை பற்றி மேலும் அறிய ஆர்வமுள்ளவர்களுக்கு வீட்டு தங்குமிடங்களையும் வழங்குகின்றன. தர்மசாலா தேயிலை நிறுவனம் தனது தொழிற்சாலை மற்றும் தேயிலைத் தோட்டங்களின் வழிகாட்டுதல் சுற்றுப்பயணங்களை வழங்குகிறது, இது மான் தேயிலைத் தோட்டத்திலுள்ள தனது தொழிற்சாலையிலிருந்து தொடங்குகிறது. இதேபோல், பாலம்பூர் கூட்டுறவு தேயிலை தொழிற்சாலை தொழிற்சாலை சுற்றுப்பயணங்கள் மற்றும் தங்குமிடங்களை வழங்குகிறது.\n\n"}
{"id": "457729", "url": "https://ta.wikipedia.org/wiki?curid=457729", "title": "கார்த்திக் ராஜ்", "text": "கார்த்திக் ராஜ்\n\nகார்த்திக் ராஜ் என்பவர் தமிழ் நாட்டை சேர்ந்த தமிழ் தொலைக்காட்சி மற்றும் திரைப்பட நடிகர் ஆவார். இவர் 2011ஆம் ஆண்டு முதல் தொலைக்காட்சி தொடர்களில் நடித்து வருகின்றார். இவர் விஜய் தொலைக்காட்சியில் ஒளிபரப்பான ஆபீஸ் (2013-2015) என்ற தொடரிலும் மற்றும் ஜீ தமிழ் தொலைக்காட்சியில் 2017 ஆம் ஆண்டு முதல் ஒளிபரப்பாகும் செம்பருத்தி என்ற தொடரில் நடித்ததன் மூலம் மிகவும் பிரபலமான நடிகர் ஆனார்.\n\n2017 ஆம் ஆண்டில் சென்னை டைம்ஸ் செய்தித்தாளில் மிகவும் விரும்பத்தக்க 15 தொலைக்காட்சி ஆண்களில் கார்த்திக் ராஜ் 14 வது இடத்தைப் பிடித்துள்ளார் என்பது குறிப்பிடத்தக்கது. இவரின் நடிப்புத்திறனுக்காக 2014ஆம் ஆண்டு விஜய் தொலைக்காட்சி விருதுககளில் சிறந்த ஜோடிக்கான விருதை ஆபீஸ் தொடரில் நடித்த நடிகை ஸ்ருதி ராஜ் உடன் இணைத்தும், 2018ஆம் ஆண்டு 1வது ஜீ தமிழ் குடும்பம் விருதுகள் நிகழ்ச்சியில் சிறந்த நடிகர் போன்ற விருதுகளை வென்றுள்ளார்.\n\nSection::::ஆரம்பகால வாழ்க்கை.\nகார்த்திகேயன் ஜனவரி 21, 1988 தமிழ் நாட்டில் இல் பிறந்தார். இவர் விஷுவல் கம்யூனிகேஷனில் பட்டம் முடித்துள்ளார். அவரது தந்தை 30 ஆண்டுகளாக தயாரிப்பு துறையில் இருந்தமையால் இவர் திரைப்படத்துறைக்கு வர காரணமாக இருந்தது. இவர் தனது கல்லூரி தோழியான யாஷினி என்பவரை காதலித்து திருமணம் செய்தார். இவர் ஒரு இந்து மற்றும் இவரின் மனைவி ஒரு முஸ்லிம் ஆவார்.\n\nSection::::நடிப்புத் துறை.\nஇவர் 2011ஆம் ஆண்டு கனா காணும் காலங்கள் கல்லூரியின் கதை என்ற தொடருக்கான நடிகர்களின் தேர்வு மூலம் தெரிவாகி அந்த தொடரில் கார்த்திக் என்ற முன்னணி காதாபாத்திரத்தில் நடித்தார் இந்த தொடர் விஜய் தொலைக்காட்சியில் 2011ஆம் ஆண்டு முதல் 2012 ஆம் ஆண்டு வரை ஒளிபரப்பானது. இவருக்கு ஜோடியாக புதுமுக நடிகை \"சாய் பிரமோதித்தா\" நடித்துள்ளார். இதை அடுத்து அதே தொலைக்காட்சியில் 2013ஆம் ஆண்டு பணி சார்ந்த நகைச்சுவை தொடரான ஆபீஸ் (2013-2015) தொடரில் \"கார்த்திகேயன்\" என்ற முன்னணி கதாபாத்திரத்தில் நடிக்க இவருக்கு ஜோடியாக நடிகை ஸ்ருதி ராஜ் நடித்துள்ளார். இந்த தொடரில் இவருடன் விஷ்ணு, மதுமிலா. உதய் மகேஷ் போன்ற பல நடிகர்கள் நடித்துள்ளார்கள். இந்த தொடரில் இவர்களின் காதல் காட்சிகள் இளைஞர்கள் மத்தியில் மிகவும் பிரபலமானது மற்றும் தொடரும் மக்கள் மத்தியில் வெற்றி பெற்றது.\n\n2014ஆம் ஆண்டில் விஜய் தொலைக்காட்சியில் ஒளிப்பரப்பான ஜோடி நம்பர் ஒன் பகுதி 8 என்ற நடைபோட்டி நிகழ்ச்சியில் நடிகை \"ஜெனிபருடன்\" ஜோடியாக பங்குபெற்றார். 2017ஆம் ஆண்டு ஜீ தமிழ் தொலைக்காட்சியில் ஒளிபரப்பாகும் செம்பருத்தி என்ற தொடரில் \"ஆதித்யா\" என்ற காதாபாத்திரத்தில் நடிகை பிரியா ராமன் மற்றும் ஷபானா ஷாஜஹான் இணைத்து நடித்து வருகின்றார்கள். இந்த தொடர் இவருக்கு மிகப்பெரிய வெற்றியை கொடுத்தது. இந்த தொடரில் நடித்ததற்காக 1வது ஜீ தமிழ் குடும்பம் விருதுகள், மைலாப்பூர் அகாடமி விருதுகள், 2வது ஜீ தமிழ் குடும்பம் விருதுகள் போன்ற பல பிரிவுகளின் கீழ் விருதுகளை வென்றுள்ளார். இதே ஆண்டில் 465 என்ற திரைப்படத்தின் மூலம் திரைப்படத்துறைக்கு அறிமுகமானார். இதை அடுத்து நாலு பேருக்கு நல்லதுன்னா எதுவும் தப்பில்ல என்ற திரைப்படத்தில் அனில் என்ற கதாபாத்திரத்தில் நடித்துள்ளார். இந்த திரைப்படங்கள் இவருக்கு வெற்றியை கொடுக்கவில்லை என்பது குறிப்பிடத்தக்கது.\n"}
{"id": "457735", "url": "https://ta.wikipedia.org/wiki?curid=457735", "title": "நஞ்சுபுரம்", "text": "நஞ்சுபுரம்\n\nநஞ்சுபுரம் (Nanjupuram) ஒரு இந்தியத் தமிழ்த் திரைப்படம் ஆகும். இப்படம் 2011 ஆம் ஆண்டில் திரைக்கு வந்தது. இத்திரைப்படம் புனைவு கதாபாத்திரங்கள் மற்றும் பரபரப்பூட்டும் கதையைக் கொண்டது ஆகும். இத்திரைப்படத்தை சார்லசு இயக்கியுள்ளார். இத்திரைப்படத்தில் சார்லஸ் என்பவரால் இயக்கப்பட்டுள்ளது. இத்திரைப்படத்தில் ராகவ் மற்றும் மோனிகா ஆகியோர் முதன்மைக் கதாபாத்திரங்களில் நடித்துள்ளனர். தம்பி ராமையா மற்றும் ஆடுகளம் நரேன் ஆகியோர் துணைக் கதாபாத்திரங்களில் நடித்துள்ளனர். இத்திரைப்படத்திற்கு ராகவ் இசையமைத்துள்ளார். அவரது மனைவி பிரீதா இத்திரைப்படத்தை தயாரித்துள்ளார். இத்திரைப்படமானது மூன்று ஆண்டுகளுக்கும் மேலாக தயாரிப்பில் இருந்துள்ளது. இத்திரைப்படம் 2011 ஆம் ஆண்டில் ஏப்ரல் 1 ஆம் நாள் திரைக்கு வந்தது.\n\nSection::::கதைக்களம்.\nநஞ்சுபுரம் ஒரு நச்சுத்தன்மையுள்ள பாம்புகள் நிறைந்த குன்றுகளால் சூழப்பட்ட ஒரு சிறிய கிராமம் ஆகும். அந்த கிராமத்தில் இரண்டு பெரிய மனிதர்கள் உள்ளனர். அதில் ஒருவர் கிராமத்தின் தலைவர்(தம்பி ராமையா), மற்றொருவர் வேலு என்ற நல்ல மகனைப் பெற்றெடுத்த நபர் ஆவார். கிராமத் தலைவர் மலரின் (மோனிகா) தாயாருடன் உறவு கொண்டுள்ளார். இதன் காரணமாக மலரின் வீட்டிற்கு அவர் அடிக்கடி வந்து செல்வார்.\n\nஒரு நாள், கிராமத்தில் பாம்பு கடித்த சிறுமிக்கு சிகிச்சை அளிப்பதற்காக வேலு மலையின் மற்றொருபுறத்திற்கு பாம்புகளின் குறுக்காகக் கடந்து எடுத்துச் செல்கிறார். மலர் அவருடன் செல்கிறாள். சிகிச்சை நல்லபடியாக முடிகிறது. மலரும் வேலுவும் காதலிக்கத் தொடங்குகி்றனர். ஒரு நாள், மலர் தனது தோழிகளுடன் குளித்துக் கொண்டிருக்கும் போது ஒரு பாம்பு அவளைத் தீண்ட வருகிறது. அந்த நேரத்தில் வேலு அந்த இடத்திற்கு வந்து பாம்பினை அடிக்கிறார். அந்தப் பாம்பிற்கு கழுத்துப் பகுதியில் பலமாக அடிபட்டு அங்கிருந்து ஊர்ந்து சென்று விடுகிறது. வேலுவின் பெற்றோர்களுக்கும் மற்றோரையும் இது பயத்தில் ஆழ்த்தி விடுகிறது. அடிபட்ட பாம்பானது தன்னைத் தாக்கியவரை 40 நாட்களுக்குள் பழி தீர்க்கும் என்பதால் அவர்கள் அச்சமுறத் தொடங்குகின்றனர். வேலுவிற்கு 30 அடி உயரத்தில் ஒரு குடிசையைக் கட்டிக் கொடுத்து அதில் தங்கச் சொல்கின்றனர். அந்தப் பகுதியில் கீழேயும் பள்ளம் தோண்டி விடுகின்றனர். ஆனால், காவலுக்கு இருப்பவர்கள் தூங்கிய பின்னர், வேலு அந்தக்குடிசையில் இருந்து இறங்கி ஆற்றுப்பகுதிக்கு இரவு நேரத்தில் சென்று மலரைச் சந்திக்கிறான்.\n\nஒரு நாள், வேலுவின் தந்தையார் இதைப் பார்த்து ஊர்த்தலைவரிடம் மலரை எச்சரிக்குமாறு சொல்கிறார். ஊர்த்தலைவர் மலரின் வீட்டிற்குச் சென்று மலரை அச்சுறுத்துகிறார். மேலும், மலரின் அம்மாவிடம் மலருக்கு மாப்பிள்ளை பார்க்குமாறும் கூறுகிறார். அவர்கள் மலருக்குத் திருமணம் ஏற்பாடு செய்கிறார்கள். மலர் வருத்தமடைகிறாள். இதற்கிடையில், வேலு ஏற்கெனவே அடிபட்ட பாம்பின் அச்சுறுத்தலால் மலரைச் சந்திக்கச் செல்வதைத் தவிர்த்து வருகிறான். ஒரு நாள், மலரின் நிச்சயதார்த்தம் எல்லாம் முடிந்த பிறகு வேலுவின் நண்பனிடம்(திருடன்) வேலுவை தன்னை வந்து சந்திக்குமாறு மலர் கூறி அனுப்புகிறாள். வேலுவின் நண்பன் வேலுவிடம் இந்தத் தகவலைத் தெரிவிப்பதோடு வேலுவின் காவலுக்கு இருப்பவர்களின் கவனத்தை திசைதிருப்ப அவர்கள் அவனைப் பின்தொடருமாறு செய்கிறான். வேலு மனதைத் திடப்படுத்திக் கொண்டு மலரை சந்திக்கச் செல்கிறான். வேலுவும், மலரும் கிராமத்தை விட்டு வெளியேறி திருமணம் செய்து கொள்ள முடிவெடுக்கிறார்கள்.\n\nஅப்பொழுது தான், பழிவாங்கத் துடிக்கும் பாம்பு, அவர்களைத் துரத்துகிறது. கிராமத்தார்கள் வேலுவும், மலரும் தப்பிவிட்டதை அறிந்து அவர்களை கிராமத்தைச் சுற்றியும் தேடுகிறார்கள். பாம்பு வேலுவைக் கொல்ல வரும் போது 40 ஆவது நாள் முடிவுக்கு வந்து அடுத்த நாளின் சூரிய உதயம் தொடங்கி விடுகிறது. பாம்பு வந்த வழியே திரும்பி விடுகிறது. துரதிருஷ்ட வசமாக, கிராமத் தலைவரும் அவரது அடியாட்களும் மலரைக் கண்டுபிடித்துக் கொல்ல வருகின்றனர். வேலு மலரைக் காப்பாற்றி தான் உயிர் விடுகிறான். மலர் வேலுவின் மகனைச் சுமந்து பெற்றெடுக்கிறாள். திரைப்படம் வேலுவின் மகன் தன் தந்தையைப் போல பாம்புகளிடம் பயமின்றி விளையாடுவதான காட்சியுடன் முடிகிறது.\n\n"}
{"id": "457739", "url": "https://ta.wikipedia.org/wiki?curid=457739", "title": "மனிதத்தோல்", "text": "மனிதத்தோல்\n\nமனிதத்தோல் (\"Human skin\") என்பது உடலை மூடிக்கொண்டிருக்கும் ஒரு புலனுறுப்பு (Sense organ) ஆகும். வயது வந்த ஒரு மானுடத் தோலின் மொத்தப் பரப்பு இரண்டு சதுர மீட்டர்கள் ஆகும். இத்தோலின் அமைப்பு, மானுட உடலின் எல்லாப் பாகங்களிலும், வேறுபட்டு இருக்கிறது. எடுத்துக்காட்டாக, நமது உள்ளங்கை, உள்ளங்கால், உள் மூக்கு, தலை ஆகிய பகுதிகளில் உள்ள மானுடத்தோல், சில மாற்றங்களுடன் காணப்படுகின்றன. பொதுவாகப் பாலுட்டிகளின் தோலானது, பன்றியின் தோலினைப் போன்று வடிவம் ஒத்துக் காணப்படுகிறது.\n\nSection::::கருவில் தோன்றும் தோல்.\nமானுடப் பெண், கருவுற்ற ஆறாவது வாரத்தில் தோல் வளர்ச்சி பெறத்தொடங்கும். அப்பொழுதுள்ள கருவின் நீளம் 14 மி.மீ. ஆகும். அப்பருவத்திலேயே ஒற்றை அணுக்களால் அமைந்திருக்கும். அங்ஙனம் உருவாகியத் தோலானாது, அக் கருவைப் போர்த்திக் கொண்டிருக்கும். மெல்ல மெல்ல கருவளர்ச்சி அடைந்து, ஒன்பதாவது வாரத்தினை அடையும் போது, மெல்லியத் தோலானது, தடிப்புறத் தொடங்கும். ஏனெனில், உற்பத்தித் துவக்க அணு அடுக்கு (Geminative Layer), வெளித்தோல் அணு அடுக்கு (Periderm), இவற்றிற்கிடையே இடை அடுக்கு (Stratum intermedium) என மூன்று அடுக்குகள் தோன்றியிருக்கும். பத்தாவது வாரத்தில், தோலின் நிறமிகள் (Melanocytes) இயல்பாகவே தோன்றும் என்பது குறிப்பிடத் தகுந்த உடற்செயலியல் ஆகும். தொடர்ந்து வளர்ச்சி அடைந்த அக்கருவானது, பன்னிரண்டு வாரத்தில், பதினெந்து செ.மீ. நீளம் வளர்ந்து இருக்கும். அப்பொழுது தோன்றிய மூன்று அடுக்குகளும், வளர்ந்து தடிமனாக மாறியிருக்கும். கருவின் பதினான்காவது வாரம் முதல் பதினாறாவது வாரம் வரை தொடர்ந்து வளர்ச்சி அடைந்து, எட்டு முதல் பன்னிரண்டு செ.மீ. ஆக மாறியிருக்கும். அதன் வெளித்தோல் அணு அடுக்கில், நிறமித் திசுக்கள் தோன்றி இருக்கும். பதினேழாவது வாரத்தில், 'கெரட்டின்' அணுக்கள் உருவாகி, வெளித்தோலானது முழு வளர்ச்சி யுற்றுத் திகழும்.\n\n\nSection::::மனிதத் தோலின் அமைப்பு.\nSection::::மேற்புறத் தோல்.\nமேற்தோலும், அடித் தோலும் இணையும் பகுதியானது, ஒழுங்கற்ற விளிம்பாக இருக்கும். அத்தோலின், சில அணு அடுக்குகளின் ஒழுங்கற்ற உருவம், மேற்தோலைத் தள்ளிக் கொண்டு இருப்பதால், இந்த ஒழுங்கற்ற வடிவம் தோன்றுகிறது. மேற்தோல் இரண்டு வகையான அணுக்களை உடையன. \n\nகாழ்ப்புத் திசு அணுக்கள் பின்னிப் பிணைந்து காணப்படுகின்றன. இதனால் மற்ற அணுக்களை விட, மாறுபட்டுத் தோன்றுகின்றன. காழ்ப்புத் திசு அணுக்கள் இயல்பாகக் கொம்பு அணுக்கள் (Horny Cells) ஆகும். எனவே, மற்ற அணு அடுக்குகளை விட, இவை மாறுபட்டு காணப்படுகின்றன. மேலும், கீழிருந்து மேலாக, நான்கு அணு அடுக்குகளைக் கொண்டவையாக உள்ளன. \n\nSection::::அடித்தோல்.\nஅடித்தோலின் இருபத்தைந்துக்கும் மேற்பட்ட உட்கூறுகளை கொண்டவையாக திகழ்கிறது. அவை யாதெனில், - கார்னியல் அணு அடுக்கு , ஸ்பைனோச அணு அடுக்கு, தோலின் நுண்காம்பு, தோலின் வலைப்பின்னல் திசு, தோல்முடிவேரின் நீள்வெட்டுத் தோற்றம், தோல்முடி வேரின் குறுக்குவெட்டுத் தோற்றம், கொழுப்பு - எண்ணெய்ச் சுரப்பி, மயிர் நிமிர்த்தத்தசை, வியர்வைச் சுரப்பி நாளங்கள், தோல்முடியின் மொட்டு / தோல்முடியின் அடிவேர், தோல்முடியின் சிம்பு, வியர்வைச் சுரக்கும் பகுதியின் வெட்டுத் தோற்றம், உடல் தசை, மேல் தோலில் அமைந்துள்ள வியர்வை நாளம், எண்ணெய்ச் சுரப்பி, வியர்வை நாளத்தின் நீள்வெட்டுத் தோற்றம், முடியின் புறணி, முடிவேரின் உள் உறை, முடி வேரின் நார்த்திசு உறை, முடிவேரின் வெளி உறை, முடியின் அகணி, திசுக்கூழ், கொழுப்புத் திசு, சிரைகள், நுண்தமனிகள் ஆகியன ஆகும்.\n"}
{"id": "457740", "url": "https://ta.wikipedia.org/wiki?curid=457740", "title": "கஞ்சி", "text": "கஞ்சி\n\nகஞ்சி (Congee) என்பது ஒரு வகை அரிசியில் தயாரிக்கப்படும் அடர்த்தியான உணவாகும்.கஞ்சி முதலில் இந்தியாவில் இருந்து பல ஆசிய நாடுகளில் பிரபலமானது. வெற்று அரிசி கஞ்சியாக சாப்பிடும்போது, இது பெரும்பாலும் பக்க உணவுகளுடன் வழங்கப்படுகிறது. கஞ்சி தயாரிக்கும் போது இறைச்சி, மீன் மற்றும் சுவைகள் போன்ற கூடுதல் பொருட்கள் சேர்க்கப்படும்போது, இது பெரும்பாலும் குறிப்பாக நோய்வாய்ப்பட்ட நபர்களுக்கு ஒரு உணவாக வழங்கப்படுகிறது. கஞ்சிக்கான பெயர்கள் அதன் தயாரிப்பின் பாணியைப் போலவே வேறுபடுகின்றன. பல வேறுபாடுகள் இருந்தபோதிலும், இது வழக்கமாக அரிசியில் தயாரிக்கப்படும் அடர்த்தியான கஞ்சியாகும். இது நீரில் நீண்ட நேரம் சமைத்தபின் பெரும்பாலும் கஞ்சியாக சிதைந்துவிடும். \n\nSection::::தோற்றுவாய்கள்.\nகஞ்சி என்ற சொல் தமிழ் மொழியான என்பதிலிலிருந்து வருகிறது. இது பண்டைய இந்தியாவின் பண்டைய தமிழ் மக்களின் முக்கிய உணவாக இருந்தது. இதன் ஆங்கில வடிவம் போர்த்துகீசிய வர்த்தகர்கள் வழியாக போர்த்துக்கேய மொழியில் வந்திருக்கலாம். கூழ் போன்ற அதன் தோற்றம் காரணமாக வந்திருக்கலாம். தினை மூலம் செய்யப்பட்ட கஞ்சி என்பதை பண்டைய தமிழ் மக்கள் ஒரு மூலப் பொருளாக பயன்படுத்தி வந்துள்ளனர். கஞ்சி சீரணிக்க எளிதானது மற்றும் சமைக்க மிகவும் எளிது. \n\nSection::::தயாரிப்பு.\nகஞ்சி தயாரிக்க, அரிசி கணிசமாக மென்மையாகும் வரை அதிக அளவு தண்ணீரில் வேகவைக்கப்படுகிறது. கஞ்சியை ஒரு பானையில் அல்லது அரிசி குக்கரில் தயாரிக்கலாம் . சில அரிசி குக்கர்கள் \"கஞ்சி\" தயாரிப்பதற்காண அமைப்பைக் கொண்டுள்ளன. இது உடனடியாக சமைக்கும் அமைப்பைக் கொண்டுள்ளது. கஞ்சி தயாரிக்கப் பயன்படுத்தப்படும் அரிசி குறுகிய அல்லது நீண்ட அரிசியாக இருக்கலாம். இது கிடைக்கக்கூடிய மற்றும் பிராந்திய கலாச்சார தாக்கங்களைப் பொறுத்து இருக்கும். பெரும்பாலும் கஞ்சி சமைத்து உண்ணும் கலாச்சார முறையையே கொண்டுள்ளது. \n\nசில இடங்களில், கஞ்சி முதன்மையாக காலை உணவு அல்லது தாமதமாக இரவு உணவாக உண்ணப்படுகிறது; மற்ற இடங்களில், இது அரிசிக்கு மாற்றாக உண்ணப்படுகிறது. இது பெரும்பாலும் நோயாளிகளுக்கு ஒரு லேசான, எளிதில் ஜீரணிக்கக்கூடிய உணவாக கருதப்படுகிறது. \n\nSection::::நாடு வாரியாக.\nSection::::பர்மா.\nபர்மாவில் (இப்போது மியான்மர் என்று அழைக்கப்படுகிறது), அரிசி கஞ்சி என்று அழைக்கப்படுகிறது. அதாவது \"வேகவைத்த அரிசி\" என்பது பொருள்படும். இது மிகவும் மெல்லிய மற்றும் வெற்று கஞ்சியாகும். இது பெரும்பாலும் அரிசி மற்றும் தண்ணீரில் தயாரிக்கப்படுகிறது, ஆனால் சில நேரங்களில் கோழி அல்லது பன்றி இறைச்சி , நறுக்கப்பட்ட வெங்காயம் அல்லது மிருதுவான வறுத்த வெங்காயத்தை கொண்டு எளிமையாக தயாரிக்கப்படுகிறது. மற்ற ஆசிய நாடுகளைப் போலவே, அரிசி கஞ்சி உடல்நிலை சரியில்லாதவர்களுக்கு உணவாகக் வழங்கப்படுகிறது. \nSection::::சீனா.\nகஞ்சி சீனாவின் குவாங்டாங் பகுதியில் ஒரு பிரதான காலை உணவாகும் . மற்றும் மத்திய மற்றும் வடக்கு சீனாவில் \"பைசூ\" என்று அழைக்கப்படுகிறது. சீன கஞ்சி பிராந்தியத்தின் அடிப்படையில் கணிசமாக வேறுபடுகிறது. உதாரணமாக, கான்டோனீஸ் என்ற கஞ்சி தயாரிக்க, உடைந்த வெள்ளை அரிசி மிகவும் அடர்த்தியான, வெள்ளை கஞ்சியாக மாறும் வரை அதன் எடையைப் போல பல மடங்கு தண்ணீரில் வேகவைக்கப்படுகிறது. பிற பிராந்தியங்களில் தயாரிக்கப்படும் கஞ்சிகள் வெவ்வேறு வகையான அரிசியை வெவ்வேறு அளவு தண்ணீருடன் பயன்படுத்தி வெவ்வேறு நிலைத்தன்மையான கஞ்சிகள் தயாரிக்கப்படுகிறது.\n\nSection::::இந்தியா.\nதமிழ்நாட்டில், ஒரு வெற்று அரிசி கஞ்சி, அல்லது அதிகமாக சமைத்த அரிசியில் இருந்து அடர்த்தியான வடிக்கப்பட்ட நீர் கஞ்சி என்று அழைக்கப்படுகிறது. கஞ்சி தமிழ்நாட்டின் வெவ்வேறு பகுதிகளில் கிடைக்கும் வெவ்வேறு தானியங்களைக் கொண்டு எடுத்துக்காட்டாக சிறு தினை அல்லது முத்து தினை, விரல் தினை, உடைந்த கோதுமை, மக்காச்சோளம் போன்றவைகள் கொண்டு தயாரிக்கப்படுகிறது. கேரள மக்கள் அரிசியில் தயாரிக்கும் நீர் நிறைந்த க\"ஞ்சியை\" பச்சை பயறு அல்லது சட்னியுடன் உண்கிறார்கள். \"கஞ்சி\" அரிசி அல்லது \"கேழ்வரகைக் (ராகி) கொண்டு\" தயாரிக்கப்படுகிறது. பொருளாதார நிலை அல்லது சுகாதாரத் தேவைகளைப் பொறுத்து \"கஞ்சியில்\" கொட்டைகள் மற்றும் மசாலாப் பொருட்கள் சேர்க்கப்படுகின்றன. அரிசி அதிக அளவு தண்ணீரில் கொதிக்க வைத்து அரிசி \"கஞ்சி\" தயாரிக்கப்படுகிறது. இந்த தயாரிப்பில், பால் மற்றும் சர்க்கரை (பொதுவாக \"வெல்லம்\" ) அல்லது தயிர் மற்றும் உப்பு சேர்க்கப்படுகின்றன. \"கேழ்வரகு கஞ்சி\" என்பது \"உலர்ந்த கேழ்வரகினை\" நீரில் நனைத்து நிழலில் வைத்து முளைகள் கட்டிய பின்னர், அதை மென்மையான தூளாக்கி அந்தத் தூளினை தண்ணீரில் சேர்த்து சமைக்கப்படுகிறது. இந்த தயாரிப்பில் பால் மற்றும் பழுப்பு சர்க்கரை சேர்க்கப்படுகின்றன. \"ராகி கஞ்சியை\" ஆறு மாத குழந்தைகளுக்கு கொடுக்கலாம். மற்றொரு கஞ்சி தயாரிப்பில் (ஆங்கிலத்தில் - SAGO, இந்தி \"sabudana\") சவ்வரிசி பயன்படுத்தப் படுகிறது சாகோ கஞ்சி உலர்ந்த வறுத்த மற்றும் சர்க்கரையுடனோ அல்லது சர்க்கரை இல்லாமல் தயாரிக்கப்படுகிறது. சாகோ சமைக்கும் வரை தண்ணீரில் வேகவைக்கப்படுகிறது. மூன்று வயது குழந்தைகள் பெரியவர்கள் வரை எல்லா வயதினரும் இதை சாப்பிடுகிறார்கள். \n\n"}
{"id": "457743", "url": "https://ta.wikipedia.org/wiki?curid=457743", "title": "தொப்காப்பி மாளிகை", "text": "தொப்காப்பி மாளிகை\n\nதொப்காப்பி மாளிகை ( அல்லது , \"Ṭopḳapu Sarāyı\"), அல்லது செராக்லியோ, என்பது துருக்கியின் இசுத்தான்புல்லில் உள்ள மிகப் பெரிய அருங்காட்சியகம் ஆகும். 15 ஆம் நூற்றாண்டில் இது ஓட்டோமான் சுல்தான்களின் முதன்மை வதிவிடமாகவும், நிர்வாகத் தலைமையிடமாகவும் இருந்தது.\n\nகொன்சுதன்தினோப்பிளை வெற்றிகொண்ட பின் ஆறு ஆண்டுகள் கழித்து வெற்றியாளன் மெகமெத்தின் ஆணைப்படி 1459 இல் கட்டுமான வேலைகள் தொடங்கின. பெயாசிட் சதுக்கத்தில் உள்ள பழைய மாளிகையில் இருந்து வேறுபடுத்துவதற்காக தொப்காப்பி மாளிகையை முன்னர் \"புதிய மாளிகை\" என அழைத்தனர். 19 ஆம் நூற்றாண்டில் \"பீரங்கி வாயில்\" எனப் பொருள்படும் \"தொப்காப்பி\" என்னும் இன்றைய பெயர் வழக்குக்கு வந்தது. பல நூற்றாண்டுகளாக விரிவடைந்து வந்த இந்த மாளிகைத் தொகுதி 1509 ஆம் ஆண்டின் நிலநடுக்கத்துக்குப் பின்னரும், 1665 இல் இடம்பெற்ற தீ விபத்துக்குப் பின்னரும் பெரிய அளவில் திருத்தி அமைக்கப்பட்டன. மாளிகைத் தொகுதி நான்கு பெரிய முற்றங்களையும் பல சிறிய கட்டிடங்களையும் உள்ளடக்கியிருந்தது. சுல்தான் குடும்பத்தின் பெண் உறுப்பினர்கள் \"ஹாரெம்\" எனப்படும் அந்தப்புரத்தில் வசித்தனர். முன்னணி அரச அதிகாரிகள் அரசவைக் கட்டிடத்தில் கூட்டங்களை நடத்தினர்.\n\n17 ஆம் நூற்றாண்டுக்குப் பின்னர் தொப்காப்பி படிப்படியாகத் தனது முக்கியத்துவத்தை இழந்தது. அக்காலத்தைச் சேர்ந்த சுல்தான்கள் பொசுபோரசுக் கரையோரமாக இருந்த தமது புதிய மாளிகைகளிலேயே கூடிய நேரத்தைச் செலவிட விரும்பினர். 1856 ஆம் ஆண்டில் சுல்தான் முதலாம் அப்துல்மெசித் தனது அரசவையை புதிதாகக் கட்டப்பட்ட தொல்மாபாச்சே மாளிகைக்கு மாற்ற முடிவு செய்தார். அரசாங்கத்தின் நிதிப் பகுதி, நூலகம், நாணய உற்பத்திப் பிரிவு உள்ளிட்ட சில தொடர்ந்தும் தொப்காப்பி மாளிகையிலேயே செயற்பட்டன.\n\n1923 இல் ஓட்டோமான் பேரரசு முடிவுற்றதைத் தொடர்ந்து, 1924 ஏப்ரல் 3 ஆம் திகதி வெளியிடப்பட்ட அரசாங்க ஆணை ஒன்றின் மூலம் ஒரு அருங்காட்சியகமாக மாற்றப்பட்டது. தொப்காப்பி மாளிகை அருங்காட்சியகம் பண்பாடு, சுற்றுலாத்துறை என்பவற்றுக்கான அமைச்சினால் நிர்வாகம் செய்யப்படுகின்றது. இந்த மாளிகைத் தொகுதியில் நூற்றுக் கணக்கான அறைகளும் மண்டபங்களும் உள்ளன. ஆனால் இவற்றில் சில முக்கியமானவற்றை மட்டுமே பொது மக்கள் பார்க்க முடியும். ஓட்டோமான் பேரரசின் அந்தப்புரம், நிதிக் கருவூலம் என்பன இவற்றுள் அடங்குகின்றன. கரண்டி செய்வோர் வைரம் எனப்படும் வைரமும், தொப்காப்பிக் குத்துவாளும் இங்கே காட்சிக்கு வைக்கப்பட்டுள்ளன. அருங்காட்சியகச் சேகரிப்பில் ஓட்டோமான் உடைகள், ஆயுதங்கள், பாதுகாப்புக் கவசங்கள், சிற்றோவியங்கள், மதம் சார்ந்த எச்சங்கள், தொப்காப்பி கையெழுத்துப்படி போன்ற கையெழுத்துப்படிகள் போன்றவை உள்ளன. இந்த அருங்காட்சியகத் தொகுதிக்கு அமைச்சு அதிகாரிகளும், துருக்கியின் படைத்துறையைச் சேர்ந்த ஆயுதம் தாங்கிய காவலர்களும் பாதுகாப்பு வழங்குகின்றனர். தொப்காப்பி மாளிகைத் தொகுதி இசுத்தான்புல் வரலாற்றுப் பகுதிகளின் ஒரு பகுதியாகும். இசுத்தான்புல்லின் பல களங்களை உள்ளடக்கிய இந்த வரலாற்றுப் பகுதி 1985 ஆம் ஆண்டில் உலக பாரம்பரியக் களமாக அறிவிக்கப்பட்டது.\n\nSection::::வரலாறு.\nபொசுபோரசு நீரிணை மர்மாராக் கடலைச் சந்திக்கும் இடமாகிய பொற்கொம்புப் (Golden Horn) பகுதியை நோக்கியிருக்கும் முன்னீட்சியான செராக்கிளியோ முனையில் இந்த மாளிகைத் தொகுதி அமைந்துள்ளது. இந்த நிலப்பகுதி மலைப்பாங்கானது. அத்துடன் இம்மாளிகையும் கடலை அண்மித்து இருக்கக்கூடிய உயரமான இடத்திலேயே அமைந்துள்ளது. கிரேக்க, பைசண்டியக் காலத்தில், கிரேக்க நகரமான பைசண்டியனின் அக்குரோப்போலிசு இவ்விடத்திலேயே இருந்தது. 1453 இல் சுல்தான் இரண்டாம் மெகமெத் இசுத்தான்புல்லை வெற்றிகொண்ட பின்னர் பெரிய கொன்சுதந்தினோப்பிள் மாளிகை பெருமளவு அழிவடைந்திருந்தது. தொடக்கத்தில் ஓட்டோமான் அரசவை, இன்று இசுத்தான்புல் பல்கலைக்கழகமாக இருக்கும் பெயாசித் சதுக்கத்தில் உள்ள பழைய மாளிகையில் அமைக்கப்பட்டது.\n"}
{"id": "457750", "url": "https://ta.wikipedia.org/wiki?curid=457750", "title": "ஆர். தங்கதுரை", "text": "ஆர். தங்கதுரை\n\nஆர். தங்கதுரை (\"R. Thangathurai\") ஓர் இந்திய அரசியல்வாதியும், தமிழகத்தின் முன்னாள் சட்டமன்ற உறுப்பினரும் ஆவார். இவர் 2016 ஆம் ஆண்டு நடந்த சட்டமன்றத் தேர்தல்களில், நிலக்கோட்டைத் தொகுதியிலிருந்து, அதிமுக சார்பில் போட்டியிட்டு, தமிழ்நாடு சட்டமன்றத்திற்குத் தேர்ந்தெடுக்கப்பட்டார்.சபாநாயகரால்   தகுதி நீக்கம் செய்யப்பட்ட 18 எம்எல்ஏ., களில் இவரும் ஒருவர் . தற்போது டி.டி.வி. தினகரன் தொடங்கிய அம்மா மக்கள் முன்னேற்றக் கழகத்தில் இணைத்து உள்ளார் \n"}
{"id": "457754", "url": "https://ta.wikipedia.org/wiki?curid=457754", "title": "சாக்குலைனா", "text": "சாக்குலைனா\n\nசாக்குலைனா (Sacculina) என்னும் ஒட்டுமீன், கடல் நண்டின் உடலில் ஒட்டிக் கொண்டு இருக்கும். கடலிலே நண்டுகளைப்பற்றிக் கொண்டு, அவற்றின் உடலிலே, முக்கியமாக இரத்தத்திலிருந்து, தனக்குத் தேவையான உணவுப்பொருளை உறிஞ்சி வாழும் இயல்புடைய ஒட்டுண்ணி ஆகும். கடல்நண்டுகளில் பாதிக்கும் மேற்பட்ட உயிரினங்களில், இந்த ஒட்டுண்ணிகள் காணப்படுகின்றன. சாக்குலைனா ஓட்டுமீன் ஆயினும், ஒட்டுண்ணியாக இருப்பதால், ஒட்டுமீனுக்குரிய உருவே தெரியாதபடி, மிகவும் மாறுதல் அடைந்த உருவத்தினைப் பெற்றிருக்கிறது. இந்த மீனினத்தில் உணவுப்பாதையோ, இதயமோ, கண்போன்ற உறுப்புக்களோ இல்லை. உருவம் இல்லாத, ஒரு பை போன்ற கழலையாக மாறி, அமைந்து இருக்கும்.\n\nSection::::உடமைப்பு.\nஇவ்வுயிரியின் உடலானது இரண்டு பகுதியாகக் காணப்படுகின்றன. ஒன்று இனப்பெருக்க உறுப்புகளைக் கொண்ட, நண்டுடன் ஒட்டிக் கொண்டு இருக்கும் பகுதி (\"externa\") ஆகும். மற்றொன்று நண்டு உடலில் இருந்து உணவை உறிஞ்சுப் பகுதி(\"interna\") ஆகும். நண்டின் உடலில் இருந்து, அதன் உணவை உறிஞ்சுவதற்கு ஏற்றவாறு, இதன் உடலில் வேர் போன்ற உறுப்புக்கள், இனம் பெருக்குவதற்கு வேண்டிய பாலணுச் சுரப்பிக்கள் ஆகியன மட்டுமே இருக்கின்றன. அதில் ஒரு நரம்பணு முடிச்சும், இரண்டு அண்டவணுச் சுரப்பிகளும், இரண்டு விந்தணுச் சுரப்பிகளும் இருக்கும். அதைச் சுற்றிலும் தோற்போர்வையானது ஒரு பை போல் அமையும். அந்தப் பைக்கு ஒரு வாயில் உண்டு. அந்தப் பைக்குள் அண்டவணுக்கள் முதிர்ந்துவரும். அவற்றை, இந்த உயிரிலேயே இருந்து உண்டாகும் விந்தணுக்கள் கருவுறச் செய்யும். கரு வளர்த்து மேலே சொன்ன, நாப்பிளியஸ் லார்வாவாக மாறும். இதுவே இந்தப் பிராணியின் வாழ்க்கை வட்டம் ஆகும். இதன் வாழ்க்கை வட்டத்தை அறிந்த பிறகே இது என்ன வகையான பிராணி என்று தீர்மானிக்க முடிந்தது. இது கணுக்காலித் தொகுதியிலே கிரஸ்ட்டேஷியா என்னும் ஒட்டுமீன் வகுப்பிலே சிர்சிப்பீடியா என்னும் வரிசையைச் சேர்ந்தது என வகைப்படுத்தப் பட்டது. இந்த சாக்குலைனா தொற்று உள்ள நண்டில் சில மாறுதல்கள் உண்டாகி, அந்நண்டுகள் சற்று மாறுபட்டுக் காணப்படுகின்றன. சில வகை உயிரிகள்(\"Briarosaccus\"), உணவு உறிஞ்சும் வேர்களை, நண்டின் மூளையுள்ள நரம்பு மண்டலம் வரை நீட்டித்து, நண்டின் இயல்புகளை மாற்றுவதாகக் கண்டறிந்துள்ளனர்.\n\nSection::::இனப்பெருக்கம்.\nநண்டுக்குள் வந்த சாக்குகலனா உயிரணுக்கள், நண்டின் இரைப்பையின் மேல் பொருந்தி, உருண்டையாக இருக்கும் பகுதியிலிருந்து வேர்கள் வளர்வதைக் காணலாம். சிலகாலம் பொறுத்து, அது கீழ்நோக்கி நகர்ந்து, வளைவான இடத்திற்கு முன் வந்து நிலைக்கும். இது முதிர்நிலையிலே, நண்டின் அடிவயிற்றிலே, ஒரு பை வடிவான கட்டிபோல, வெளியே புடைத்துக் கொண்டு இருக்கும். இந்தப் பையானது, ஒரு காம்பு போன்ற பாகத்தால், நண்டின் உடம்பில் பொருந்தி இருக்கும். அந்தக் காம்பில் இருந்து, பல கிளைகள், வேர்கள் போல, நண்டின் உடம்பிலே, பல இடங்களில் பரவி இருக்கும். இவ்வேர்கள் வழியாகத் தான், இப்பிராணியின் உணவை உறிஞ்சும். அப்பையிலே முட்டைகள் நிறைந்து காணப்படும். ஒவ்வொரு முட்டையும், 'நாப்பிளியஸ்' என்னும் 'லார்வா'வாகவும், அதன் பிறகு, 'சைப்பிரிஸ்' என்னும் 'லார்வா'வாகவும் முதிரும் வளரியல்பு கொண்டு விளங்குகிறது.\n\nஇந்த சைப்பிரிஸ் நிலையில் தான், ஓர் இளம் நண்டைப் பற்றி வாழத் தொடங்கும். சைப்பிரிஸின் உடலிலிருந்து, ஒரு சிறு உயிரணுக்களின் தொகுதி, நண்டின் உடலில் புகுந்து, இரத்தத்தில் மிதந்து சென்று, நண்டின் உணவுப்பாதையை அடையும். அதன் பிறகு, அங்குள்ள இரைப்பையானது, சிறுகுடலோடு சேரும் இடத்தில், நிலைத்து வளரும் வாழ்க்கை முறையைப் பெற்றுள்ளது. இந்த இடத்தினை அடைந்த பிறகு, கிளைகள் கொண்ட வேர்களைப் போல உண்டாகி, மேற்சொன்னதுபோல, நண்டின் உடலின் பல பாகங்களுக்குச் செல்லும். உயிரணுத் தொகுதி, மேலும் வளர்ந்து, ஓர் உள்ளுறுப்புப் பிண்டமாக | (Visceral mass) வளரும். இதன் வாழ்நாள், நண்டின் வாழ்நாளை ஒத்துக் காணப்படுகிறது. நண்டுகளின் வாழ்நாளானது 1-2 வருடங்கள் இருக்கும். பச்சை நண்டுகளின்(Carcinus maenas) இனப்பெருக்க விகிதத்தை இந்த மீனினத்தைக்கொண்டு கட்டுபடுத்த பயனாகிறது. எனினும், இக்கட்டுப்படுத்துதல் உயிரின அறிஞர்களிடையே கருத்து வேறுபாடுகளைக் கொண்டுள்ளது.\n\nSection::::இனங்கள்.\n100 நூற்றுக்கும் மேற்பட்ட, சாக்குலைனா( \"Sacculina\") இனங்கள் கண்டறியப்பட்டு, ஏற்றுக் கொள்ளப் பட்டுள்ளன. அவற்றின் விலங்கியல் வகைப்பாட்டுப் பெயர்கள் கீழே கொடுக்கப்பட்டு உள்ளன.\n\n"}
{"id": "457797", "url": "https://ta.wikipedia.org/wiki?curid=457797", "title": "மிங் கல்லறைகள்", "text": "மிங் கல்லறைகள்\n\nமிங் கல்லறைகள் என்பன சீனாவின் மிங் வம்சப் பேரரசர்களால் கட்டப்பட்ட அரச கல்லறைகளின் தொகுதி ஆகும். முதல் மிங் பேரரசரின் கல்லறை, தலைநகரமான நான்சிங்குக்கு அண்மையில் அமைக்கப்பட்டது. இருந்தும், பெரும்பாலான மிங் கல்லறைகள் ஒரு தொகுதியாக பெய்சிங்குக்கு அருகே அமைக்கப்பட்டுள்ளன. இவை கூட்டாக மிங் வம்சத்தின் பதின்மூன்று கல்லறைகள் என அறியப்படுகின்றன. இவை பெய்சிங் நகர மையத்துக்கு வட-வடமேற்காக தொலைவில் பெய்சிங் மாநகரசபையின் புறநகரப் பகுதியான சாங்பிங் மாவட்டத்தில் உள்ளன. தியான்சூ மலையின் தெற்குப் பக்கச் சரிவில் உள்ள இந்த இடம், மூன்றாவது மிங் பேரரசர் யொங்லு என்பவரால் ஃபெங் சுயிக் கொள்கைகளுக்கு அமைவாகத் தெரிவு செய்யப்பட்டது. 1420 ஆம் ஆண்டில் பேரரசு மாளிகை (தடுக்கப்பட்ட நகர்) கட்டப்பட்ட பின்னர் பேரரசர் யொங்லு தன்னைப் புதைப்பதற்கான இடத்தைத் தெரிவு செய்து தன்னுடைய சொந்தக் கல்லறையையும் உருவாக்கினார். பின் வந்த பேரரசர்களும் தமது கல்லறைகளை அவ்விடத்திலேயே அமைத்தனர்.\n\nபேரரசர் யொங்லு தொடக்கம் 13 பேரரசர்களை இப்பகுதியிலேயே புதைத்தனர். முதல் மிங் பேரரசர் ஒங்வூ பேரரசரின் சியாவோலிங் கல்லறை தலைநகரமான நான்சிங்குக்கு அண்மையில் அமைந்தது. இரண்டாவது பேரரசர் சியான்வென், பேரரசர் யொங்லுவால் பதவி நீக்கப்பட்டுத் தலைமறைவானார். இதனால் அவரது கல்லறை குறித்து எதுவும் தெரியவில்லை. \"தற்காலிக\"ப் பேரரசர் சிங்தாயையும் இங்கே புதைக்கவில்லை. பேரரசர் தியான்சுன் இவருக்குப் பேரரசுப் புதைப்பை ஏற்றுக்கொள்ளாததால் இவரை பெய்சிங்குக்கு மேற்கில் புதைத்தனர். இங்கே புதைக்கப்பட்ட கடைசிப் பேரரசர் தூக்குப் போட்டுத் தற்கொலை செய்துகொண்ட பேரரசர் சொங்சென் ஆவார். இவர் இவரது வைப்பாட்டியான தியானின் கல்லறையில் புதைக்கப்பட்டார். பின்னர் குறுகிய காலமே நிலைத்திருந்த சுன் வம்சத்துப் பேரரசர் லி சிசெங் இதை \"சி லிங்\" என்னும் பேரரசுக் கல்லறையாக அறிவித்தார். மிங் பேரரசர்களால் கட்டப்பட்ட பிற கல்லறைகளோடு ஒப்பிடுகையில் \"சி லிங்\" மிகவும் சிறியது.\n\nமிங் வம்சக் காலத்தில் இக்கல்லறைகளுக்குச் செல்வதற்குப் பொதுமக்களுக்கு அனுமதி இருக்கவில்லை. 1644 இல் லி சிசெங்கின் படைகள் பெய்சிங்குக்கு முன்னேறிச் செல்வதற்கு முன்னர் அந்த ஆண்டு ஏப்ரலில் இக்கல்லறைகளைச் சூறையாடியதோடு பலவற்றுக்குத் தீயும் வைத்தனர்.\n\nதற்போது, இந்த மிங் கல்லறைகள், உலக பாரம்பரியக் களம் என அறிவிக்கப்பட்ட \"மிங், சிங் வம்சங்களின் பேரரசுக் கல்லறைகளின்\" ஒரு கூறாக உள்ளன. மேற்குறித்த உலக பாரம்பரியக் களம் பெய்சிங்குக்கு அருகிலும், நான்சிங், ஏபெய், ஊபெய், லியாவோனிங் ஆகிய மாகாணங்களிலும் பரந்துள்ள கல்லறைகளை உள்ளடக்கியது.\n\nSection::::அமைப்பு.\nமிங் வம்சத்துக் கல்லறைகளின் அமைவிடம் ஃபெங் சுயிக் கோட்பாடுகளின் அடிப்படையில் கவனமாகத் தெரிவு செய்யப்பட்டது. குறித்த கோட்பாடுகளின்படி வடக்கிலிருந்து வரக்கூடிய தீய ஆவிகளும், கேடு விளைவிக்கும் காற்றுக்களும் தவிர்க்கப்படல் வேண்டும். இதற்கு உகந்ததாக, பெய்சிங்குக்கு வடக்கில் இருந்த சுண்டு மலைகளின் அடிவாரத்தில் அமைந்த வளைவான பள்ளத்தாக்குப் பகுதியை இதற்காகத் தெரிவுசெய்தனர். ஃபெங் சுயிக்கு அமைவாக தூய்மையையும், அமைதியையும், கடும் நிறத்தோடுகூடிய மண், தெளிந்த நீர் என்பவற்றோடு பிற தேவைகளையும் தன்னகத்தே கொண்டு மலைகளால் சூழப்பட்ட 40 சதுர கிலோமீட்டர்கள் பரப்பளவுடைய இப்பகுதி, மிங் வம்சத்தின் இடுகாடு ஆனது. மூன்று வளைவுகளைக் கொண்ட செந்நிறம் பூசப்பட்ட நுழைவாயிலில் தொடங்கும் ஏழு கிலோமீட்டர் நீளமான வீதியே இத்தொகுதிக்கான அணுகுவழி ஆகும். இவ்வீதியின் இருமருங்கும் காவல் விலங்குகளினதும், அதிகாரிகளினதும் சிலைகள் உள்ளன.\n"}
{"id": "457800", "url": "https://ta.wikipedia.org/wiki?curid=457800", "title": "அமெரிக்க இயற்கை வரலாற்று அருங்காட்சியகம்", "text": "அமெரிக்க இயற்கை வரலாற்று அருங்காட்சியகம்\n\nஅமெரிக்க இயற்கை வரலாற்று அருங்காட்சியகம் (\"American Museum of Natural History\") என்பது உலகிலுள்ள அனைத்து இயற்கை அறிவியல் காட்சிச் சாலைகளுள் மிகப்பெரியதாகக் கருதப் படுகிறது. மனித சமுதாயத்திற்குப் பெருமளவு பயன்பட்டுவரும் இந்த அருங்காட்சியகத்தில் பல தலைசிறந்த அறிவியல் அறிஞர்களும், திறமை மிகுந்த ஆய்வாளர்களும்.. பணி செய்கின்றனர். நியூயார்க் நகரத்திலுள்ள மையப் பூங்காவின் மேற்குப் பகுதியில், இதன் தலைமையகம் அமைந்திருக்கிறது. நியூயார்க்கிலுள்ள ஹண்டிங்டன் (Huntington), புளோரிடாவிலுள்ள பிளாசிட் ஏரிப்பகுதி (Lake Placid), அரிசோனாவின் போர்ட்டல் (Portal), பகாமாத் (Bahamas) தீவுகளைச் சேர்ந்த பிமினித்தீவு (Bimini island) போன்ற இடங்களில் இதன் துணை நிலையங்கள் உள்ளன. ஹேடன் வான் காட்சியகம் (Hayden planetarium), நியூயார்க் தலைமையகத்தில் சிறப்பான பகுதியாகச் செயல்பட்டு வருகிறது.\nஅமெரிக்க இயற்கை வரலாற்று அருங்காட்சியகம், ஓர் அறக்கட்டளையின் கீழ் இயங்கி வருகிறது. இதன் இயக்குநர் இந்த அறக்கட்டளையினரால் நியமிக்கப்படுகிறார். இங்கு நுாற்றுக்கு மேற்பட்ட ஆசிரியர்கள், ஆய்வாளர்கள் உள்ளிட்ட அறுநூறுக்கு மேற்பட்ட அலுவலர்கள் பணியாற்றுகின்றனர். இதனை நல்ல முறையில் நடத்துவதற்குத் தேவையான நிதி, நியூயார்க் பெருநகர மன்றம் அளிக்கும் நல்கை, தனியார் அறக்கட்டளைகள், உறுப்பினர் கட்டணம் போன்றவற்றிலிருந்து கிடைக்கிறது. அருங்காட்சியகத்திற்குள் செல்ல நுழைவுக்கட்டணம் ஏதுமில்லை. ஆனால் வான்காட்சியகத்தினுள் செல்லக் கட்டணம் உண்டு. ஒவ்வோர் ஆண்டும் மூன்று மில்லியன் மக்கள் அருங்காட்சியகத்தையும், வான்காட்சியகத்தையும் கண்டு களிக்கின்றனர்.\nஇந்த அருங்காட்சியத்தைத் தொடங்கவேண்டுமென, முதன்முதலில் ஹார்வார்டு பல்கலைக் கழகத்தில் (Harvard University) பேராசிரியராகப் பணியாற்றிய லுாயிஸ் அகாசிஸின் (Louis Agassiz) மாணவர், ஆல்பர்ட் எஸ். பிக்மோர் (Albert S. Bickmore) கூறினார்.\n\nSection::::அமைவு வரலாறு.\nநியூயார்க் நகரில் மையப் பூங்காவின் ஆணையர்கள் 1869 ஆம் ஆண்டு சனவரித்திங்கள் முதல்நாள் இக்காட்சியகம் தொடங்குவதற்கான ஒப்புதலும், இடமும் அளித்தனர். அருங்காட்சியகத்தின் அமைப்பு முறையும் விதிமுறைகளும் 1869, மே, ஐந்தாம் நாள் நிறைவேற்றப்பட்டன. பின்னர் ஏற்பட்ட இடப்பற்றாக்குறை காரணமாக 1877, டிசம்பர், 22-ஆம் நாள் தற்போதுள்ள இடத்திற்கு அருங்காட்சியகம் மாற்றப்பட்டது. புதிய வளாகத்திலுள்ள கட்டிடங்களின் அடிப்பரப்பு 23 ஏக்கர்களாகும்.\nடி.ஜி. எலியட் (D. G. Elliot) அவர்கள் திரட்டிய . 2,500 பதப்படுத்தப்பட்ட பறவைகளும், ஜெர்மானிய இளவரசரான மாக்சிமிலியனுக்குச் (Prince Maximilian) சொந்தமான பதப்படுத்தப்பட்ட 4,000 பறவைகள், 600 பாலூட்டிகள், 2,000 மீன்கள், ஊர்வன ஆகியவையும், முதன் முதலில் வாங்கப்பட்ட சில உயிரியல் காட்சிப் பொருள்களாகும். பேராசிரியர் ஜேம்ஸ் ஹாலுக்குச் (Professor Jaines Hall) சொந்தமான, நியூயார்க் மாநிலத்தில் எடுக்கப்பட்ட, புகழ் பெற்ற புதைபடிவங்களும் ஆரம்ப காலத்திலேயே வாங்கிக் காட்சிக்கு வைக்கப்பட்ட காட்சிப் பொருள்களாகும். மார்கன் நினைவு மண்டபத்தினின்று (Morgan Memorial Hall) பெற்று இங்கு காட்சிக்கு வைக்கப்பட்டுள்ள கனிம மாதிரிகளும் இரத்தினக்கற்களும் மிகச்சிறந்தவை; விலை மதிப்பு மிகுந்தவை. இங்குள்ள மாணிக்கம் உலகிலுள்ள சிறந்த சிவப்பு இரத்தினக்கற்களுள் ஒன்றாகும். உலகிலேயே மிகப்பெரியதாகக் கருதப்படும் இந்திய நீலக்கல்லும் இங்குதான் உள்ளது. இங்குள்ள 66 அடி உயரமுள்ள. ஜூராசிக் காலத்தைச் சேர்ந்த பெரும்பல்லியின் சட்டகம் இங்கு வருவோர் கவனத்தை எளிதாக ஈர்க்கிறது. அருங்காட்சியகத்தில் தொடக்ககாலப் பாலூட்டிகள் கூடம், மானிடவியல் கூடம், மனித வாழ்வியல் கூடம், முதுகெலும்பற்றவற்றின் கூடம், நீர்வாழ் உயிரிகள் கூடம் போன்ற பல பகுதிகள் உள்ளன. ஒவ்வொரு வகை காட்சிப் பொருளும், தனித் தனிப் பிரிவாகத் தனிக் கூடங்களில் காட்சிக்கு வைக்கப்பட்டுள்ளது.\n\nசார்லஸ் ஹேடன் (Charles Hayden) என்னும் அமெரிக்க வங்கி அதிபரின் பொருளுதவியுடன் 1935, அக்டோபர் 3ஆம் நாள், ஹேடன் வான் காட்சியகம் தொடங்கப்பட்டது. இவ்வான் காட்சியகத்தில் உள்ள மையக்கூடத்தின் குவிந்த கூரையில் வானத்தில் உள்ள விண்மீன்கள், கோள்கள், சூரியன், சந்திரன் ஆகியவற்றைத் தெளிவாகவும் எளிதாகவும் இயல்பாகவும் காணுமாறு காட்சிக்கு வைத்துள்ளனர். அங்கு வைக்கப்பட்டுள்ள காட்சிப் பொருள்களிலிருந்து பேரண்டத்தின் அமைப்பு, கோள்களின் மேற்பரப்பு அமைப்பு ஆகியவற்றை எளிதாகத் தெரிந்து கொள்ளலாம். பல கோள்களைத் தெளிவாக ஒளிப்படம் எடுத்துத் தேவையான குறிப்புகளுடன் காட்சிக்கு வைத்துள்ளனர்.\n\nSection::::பயன்பாடு.\nகல்லூரி, பள்ளி மாணவர்கள், அறிவியல் ஆர்வமுள்ளவர்கள் போன்ற பலரும் இங்கு நடைபெறும் ஆய்வுப் பணிகளையும் கல்விப் பணிகளையும் பயன்படுத்திக் கொள்கின்றனர். அமெரிக்காவின் பல பகுதிகளிலிருந்தும், உலகின் பல பகுதிகளிலிருந்தும் அறிஞர்கள் இக்காட்சியகத்துடன் தொடர்பு கொண்டு இங்கு செயல்படும் ஆய்வுகளின் பயனைப் பெறுகின்றனர். மானிடவியல் (Anthropology), முதுகெலும்பிகளின் தொல்விலங்கியல், ஊர்வனவியல் (Herpetology), பாலூட்டியியல் (Mammology), பறவையியல் (Ornithology), விலங்கு நடத்தையியல் போன்ற பல துறைகளுடன் தொடர்புடைய ஆய்வுகள் இங்கு நடைபெற்று வருகின்றன.\n\n"}
{"id": "457830", "url": "https://ta.wikipedia.org/wiki?curid=457830", "title": "டெய்ஸி", "text": "டெய்ஸி\n\nடெய்ஸி 1988 ஆம் ஆண்டு மலையாள மொழியில் வெளிவந்த திரைப்படமாகும். பிரதாப் போத்தன் இயக்கத்தில் வெளிவந்த இத்திரைப்படத்தில் \"ஹரிஷ் குமார்\", \"சோனியா\", மற்றும் பலர் நடித்திருந்தனர். கமல்ஹாசன் சிறப்பு தோற்றமளிக்கும் வேடத்தில் நடித்துள்ளார்.\n\n"}
{"id": "457831", "url": "https://ta.wikipedia.org/wiki?curid=457831", "title": "மேப்பிள் சிரப்", "text": "மேப்பிள் சிரப்\n\nமேப்பிள் சிரப் (ஆங்கிலம்: Maple syrup) என்பது பொதுவாக சர்க்கரை மேப்பிள், சிவப்பு மேப்பிள் அல்லது கருப்பு மேப்பிள் மரங்களின் மாவுச்சத்திலிலிருந்து தயாரிக்கப்படும் ஒரு திரவ வடிவமாகும் ஆகும், இருப்பினும் இது மற்ற மேப்பிள் இனங்களிலிருந்தும் தயாரிக்கப்படலாம். குளிர்ந்த காலநிலையில், இந்த மரங்கள் குளிர்காலத்திற்கு முன்பு அவற்றின் கிளைகளிலும் வேர்களிலும் மாவுச்சத்தை சேமித்து வைக்கின்றன. பின்னர் இது சர்க்கரையாக மாற்றப்படுகிறது, இது குளிர்காலத்தின் பிற்பகுதியிலும் வசந்த காலத்தின் துவக்கத்திலும் அதிகரிக்கும். மேப்பிள் மரங்களின் கிளைகளில் துளையிட்டு, வெளியேற்றப்பட்ட சத்தினை சேகரிப்பதன் மூலம் உருவாக்கப்படுகின்றது. இதிலுள்ள தண்ணீரின் பெரும்பகுதியை வெப்பப்படுத்தி ஆவியாக்கிவதன் மூலம் செயலாக்கப்படுகிறது. கடைசியில் செறிவூட்டப்பட்ட சிரப் வெளியேற்றப்படுகிறது. பெரும்பாலான மரங்கள் ஒரு பருவத்திற்கும் 5 முதல் 15 கேலன் சத்தினை உற்பத்தி செய்கின்றன. \n\nமேப்பிள் முதன்முதலில் அமெரிக்க முதற்குடிமக்களால் தயாரிக்கப்பட்டு பயன்படுத்தப்பட்டது. மேலும் இந்த நடைமுறையை ஐரோப்பிய குடியேற்றவாசிகள் ஏற்றுக்கொண்டனர். அவர்கள் படிப்படியாக உற்பத்தி முறைகளை செம்மைப்படுத்தினர். 1970 களில் தொழில்நுட்ப மேம்பாடுகள் சிரப் பதப்படுத்தலை மேலும் சுத்திகரித்தன. கனடாவின் மாகாணம் கியூபெக் இதுவரை மிகப்பெரிய உற்பத்தி கேந்திரமாக உள்ளது, இது உலகின் உற்பத்தியில் 70 சதவீதம் இங்கிருந்தே உற்பத்தியாகிறது. 2016 ஆம் ஆண்டில் கனடா மேப்பிள் சிரப் ஏற்றுமதி C$ 487 மில்லியன் (சுமார் US$ 360 மில்லியன்) ஆகும். கியூபெக் இதில் 90 சதவிகிதம் தயாரிக்கிறது.\nமேப்பிள் அதன் அடர்த்தி மற்றும் ஒளி ஊடுருவலின் அடிப்படையில் கனடா, அமெரிக்க நாடுகள் அல்லது வெர்மான்ட் அளவுகளின்படி தரப்படுத்தப்பட்டுள்ளது. சுக்குரோசு மேப்பிள் சிரப்பில் அதிகம் காணப்படும் சர்க்கரை ஆகும். கனடாவில், மேப்பிள் சிரப் தயாரிக்க பிரத்தியேகமாக மேப்பிள் சத்திலிருந்து பெறப்பட வேண்டும், மேலும் குறைந்தது 66 சதவீத சர்க்கரையாகவும் இருக்க வேண்டும்.\n\nமேப்பிள் சிரப் பெரும்பாலும் பான்கேக்குகள், வாப்பிள், பிரஞ்சு சிற்றுண்டி, ஓட்மீல் அல்லது கஞ்சி ஆகியவற்றில் ஒரு சுவையாக பயன்படுத்தப்படுகிறது. இது பேக்கிங்கில் ஒரு மூலப்பொருளாகவும், இனிப்பு அல்லது சுவையூட்டும் பொருளாகவும் பயன்படுத்தப்படுகிறது. வேதியியல் துறை இதை முழுமையாக புரிந்து கொள்ளப்படவில்லை என்றாலும், சமையல் வல்லுநர்கள் அதன் தனித்துவமான சுவையை பாராட்டியுள்ளனர்.\n\nSection::::வரலாறு.\nSection::::பழங்குடி மக்கள்.\nவட அமெரிக்காவின் வடகிழக்கில் வசித்த பழங்குடியின மக்கள் மேப்பிள் சிரப் மற்றும் மேப்பிள் சர்க்கரையை தயாரித்த முதல் குழுக்கள் ஆகும். பூர்வீக வாய்வழி மரபுகள் மற்றும் தொல்பொருள் சான்றுகளின்படி, ஐரோப்பியர்கள் இப்பகுதிக்கு வருவதற்கு நீண்ட காலத்திற்கு முன்பே மேப்பிள் மரத்தின் சத்திலிலிருந்து சிரப் பதப்படுத்தப்பட்டிருந்தது. மேப்பிள் சிரப் உற்பத்தி மற்றும் நுகர்வு எவ்வாறு தொடங்கியது என்பதற்கான அங்கீகரிக்கப்பட்ட தரவுகள் எதுவும் இல்லை. ஆனால் பல்வேறு புனைவுகள் உள்ளன; மிகவும் பிரபலமான ஒன்று, ஒரு தலைவருக்கு பரிமாறப்படும் வெனிசன் சமைக்க தண்ணீருக்கு பதிலாக மேப்பிள் சாப் பயன்படுத்தப்படுகிறது. மற்ற கதைகள் மேப்பிள் சிரப் உற்பத்தியின் வளர்ச்சியை நானாபோஜோ, குளோஸ்காப் அல்லது அணில் போன்றவை மூலம் அறியப்படுகின்றன. பழங்குடியினர் சர்க்கரை தயாரிப்பைச் சுற்றி சடங்குகளை உருவாக்கி இள்வேனிற்காலத்தின் முழுநிலவு அன்று ஒரு மேப்பிள் நடனத்துடன் கொண்டாடியுள்ளனர். பல பழங்குடி உணவுகளின் உப்பு பாரம்பரியத்தை ஐரோப்பிய மேப்பிள் சர்க்கரை அல்லது சிரப் கொண்டு மாற்றப்பட்டது.\n\n\n\n"}
{"id": "457838", "url": "https://ta.wikipedia.org/wiki?curid=457838", "title": "நீலகிரி தேயிலை", "text": "நீலகிரி தேயிலை\n\nநீலகிரி தேயிலை என்பது, கருமை நிறமும் தீவிர நறுமணமும் சுவையையும் உடைய ஒரு பயிராகும். இந்த வகை தேயிலை, இந்தியத் துணைக்கண்டம், மேற்கு தொடர்ச்சி மலைகளின் தெற்குப் பகுதியில் காணப்படுகிறது. இருப்பினும், இது தமிழ்நாட்டின் நீலகிரி மாவட்டத்தின் மலைப்பகுதிகளில் வளர்க்கப்படுகிறது, தென்னிந்தியாவில் தேயிலை வளர்க்கும் பல மாவட்டங்கள் உள்ளன. அவற்றில், கேரள மாநிலத்தில் மத்திய திருவிதாங்கூர், தெற்கே மூணார் குறிப்பிடத்தக்கவை ஆகும்.\n\nSection::::வரலாறு.\nகுன்னூரைத் தலைமையிடமாகக் கொண்ட தென்னிந்திய ஐக்கிய தோட்டக்காரர்கள் சங்கத்தின் (UPASI) நிறுவன உறுப்பினரான நீலகிரி தோட்டக்காரர்கள் சங்கத்தால் நீலகிரி தேயிலைத் தோட்டங்கள் குறிப்பிடப்படுகின்றன. தென்னிந்தியாவில் தோட்ட உரிமையாளர்களைக் குறிக்கும் உச்ச அமைப்பு இந்த சங்கமாகும். இருப்பினும், நீலகிரி மாவட்டத்தில் தேயிலை உற்பத்தி 30% மட்டுமே. உற்பத்தியின் பெரும்பகுதி சிறு விவசாயிகளால் மேற்கொள்ளப்படுகிறது, அவர்கள் பொதுவாக ஒவ்வொருவரும் ஒரு ஹெக்டேருக்கு குறைவாகவே நில உரிமையாளராக உள்ளனர். நீலகிரி தேயிலை சிறு விவசாயிகளில் பெரும்பான்மையானவர்கள் விவசாயிகளின் உள்ளூர் சமூகமான படகர் இனத்தவர் ஆவர்.\n\nநீலகிரி மாவட்டத்தில் உள்ள தேயிலைத் தோட்டங்கள் (இந்தியாவின் பிற வளர்ந்து வரும் மாவட்டங்களைப் போலவே) பொதுவாக அவற்றின் சொந்த செயலாக்க தொழிற்சாலைகளில் இயங்குகின்றன. சிறு விவசாயிகள் தங்கள் தேயிலையை பச்சை இலைகளாக \"தொழிற்சாலைகளுக்கு\" விற்கிறார்கள், பெரும்பாலும் இந்த தொழிற்சாலைகள் தனியாருக்குச் சொந்தமானவையாக உள்ளன. (சமீபத்திய ஆண்டுகளில், சில தோட்ட தொழிற்சாலைகள் சிறிய விவசாயிகளிடமிருந்தே பச்சை இலையை பெறத் தொடங்கினர்.) பிறகு, இந்த இலைகள் ஏலம் மூலம் விற்பனை செய்யப்பட்டன. குன்னூர், கோயம்புத்தூர், கொச்சி ஆகிய மாவட்டங்களில் இவ்வாறு விற்பனை செய்யப்படுகிறது. நீலகிரி தேயிலை 50 சதவீதத்துக்கும் அதிகமாக ஏற்றுமதி செய்யப்படுகின்றன, மேலும் வழக்கமாக தேநீர் பைகளுக்குப் பயன்படுத்தப்படும் கலப்புகளில் நீலகிரித் தேயிலையைக் காணலாம். உண்மையில் ஏற்றுமதி செய்யப்படும் நீலகிரி தேயிலையின் துல்லியமான விகிதத்தில் தரவு நம்பமுடியாதது. இருப்பினும், நீல்சன், பிரிட்சார்ட் ( \"ஒப் சிட்\" ) தென்னிந்திய தேயிலைகளில் குறைந்தது 70% ஏற்றுமதி செய்யப்படுவதாகக் கூறுகின்றன, மேலும் நீலகிரித் தேயிலைகள் தென்னிந்திய உற்பத்தியில் பாதிக்கும் மேலானவையாக உள்ளன.\nSection::::தேயிலை வகைகள்.\nஆரஞ்சு பெக்கோ (OP) போன்ற தேயிலை வகை விலையுயர்ந்ததாக வரிசைப்படுத்தப்பட்டுள்ளது. இவை சர்வதேச ஏலங்களில் மிகவும் விரும்பப்படுகின்றன, இது பெரும்பாலான உள்ளூர் மக்களுக்கு கட்டுப்படுத்த முடியாத விலையில் விற்கப்படுகிறது. நவம்பர் 2006 இல் நீலகிரி தேயிலை \"சிறந்த அடையாளத்தை\" அடைந்தது. ஒரு கிலோவிற்கு 600 டாலர் என்ற உலக சாதனை விலையைப் பெற்றது. லாஸ் வேகாஸில் நடைபெற்ற முதல் தேயிலை ஏலத்தில் இது இருந்தது. இயந்திர-வரிசைப்படுத்தப்பட்ட, குறைந்த விலை உயர் தரமான தேயிலை என்பது உடைந்த ஆரஞ்சு பெக்கோ (BOP) எனப்படும் அரை முழு இலை வகையாகும். இருப்பினும், பெரும்பாலான உற்பத்தி க்ரஷ், கண்ணீர், சுருட்டை அல்லது சி.டி.சி உற்பத்தி செயல்முறை மூலம் நிகழ்கிறது, இது ஒரு நடவடிக்கைக்கு அதிக எண்ணிக்கையிலான கோப்பைகளை வழங்குகிறது (தொழில்நுட்ப ரீதியாக \"கப்பேஜ்\" என \"அழைக்கப்படுகிறது\" ). நீலகிரி தேயிலையின் வலுவான சுவைகள் கலத்தல் நோக்கங்களுக்கு பயனுள்ளதாக இருக்கின்றன.\n"}
{"id": "457841", "url": "https://ta.wikipedia.org/wiki?curid=457841", "title": "அலெக்சாந்திரியா நூலகம் (2002)", "text": "அலெக்சாந்திரியா நூலகம் (2002)\n\n2002 ஆம் ஆண்டில் நிறுவப்பட்ட அலெக்சாந்திரியா நூலகம் (English: Library of Alexandria; \"\", ) எகிப்து நாட்டின் அலெக்சாந்திரியா நகரில் நடுநிலக்கடலின் கரையில் அமைந்த ஒரு முக்கியமான நூலகமும், பண்பாட்டு மையமும் ஆகும். இது அழிந்துபோன பழங்கால அலெக்சாந்திரியா நூலகத்தின் நினைவாகவும், பழைய கல்விக்கான மையம் வெளிப்படுத்திய விளக்கத்தையும், கல்வித் திறனையும் புதுப்பிப்பதற்கான முயற்சியாகவும் உருவாக்கப்பட்டது. பழைய நூலகத்தை மீள்விக்கும் எண்ணம் 1974 ஆம் ஆண்டில், அலெக்சாந்திரியாப் பல்கலைக்கழகத்தால் நியமிக்கப்பட்ட ஒரு குழு புதிய நூலகக் கட்டிடம் ஒன்றைக் கட்டுவதற்கு நிலம் வாங்கியபோது உருவானது. கட்டுமான வேலைகள் 1995 ஆம் ஆண்டில் தொடங்கின. 220 மில்லியன் ஐக்கிய அமெரிக்க டாலர்கள் செலவிட்ட பின்னர் 2002 ஆம் ஆண்டு ஒக்டோபர் 16 இல் நூலகம் முறைப்படி திறக்கப்பட்டது. 2010 ஆம் ஆண்டில் பிரான்சின் தேசிய நூலகம் 500,000 நூல்களைக் கொடையாக வழங்கியது. இந்த நன்கொடை அலெக்சாந்திரியா நூலகத்தை உலகின் ஐந்தாவது பெரிய பிரெஞ்சு மொழி நூலகம் ஆக்கியது.\n\nஇந்த நூலகத்தில் 8 மில்லியன் நூல்களை வைப்பதற்கான தட்டு அடுக்கு வசதிகள் உள்ளன. இதன் முதன்மை வாசிப்பு மண்டபம் 20,000 சதுரமீட்டர் பரப்பளவு கொண்டது. இங்கே ஒரு மாநாட்டு மையம்; நிலப்படங்கள், பல்லூடகங்கள், பார்வைக் குறைபாடு கொண்டோருக்கான வசதிகள், இளைஞருக்கும் சிறுவருக்குமான வசதிகள் ஆகியவற்றை உள்ளடக்கிய சிறப்பு நூலகங்கள்; நான்கு அருங்காட்சியகங்கள்; தற்காலிகக் கண்காட்சிகளுக்கான நான்கு கலைக்கூடங்கள்; 15 நிரந்தரக் கண்காட்சிகள்; ஒரு கோளரங்கம்; கையெழுத்துப் படிகளைப் பாதுகாக்கும் ஒரு ஆய்வுகூடம் என்பன உள்ளன. இந்த நூலகத்தின்மீது இரண்டு கோணங்களில் இருந்து விமர்சனங்கள் வருகின்றன. தற்கால எகிப்து இதன் செலவுகளைத் தாங்கிக்கொள்ள முடியாது என்பது பலருடைய கருத்து. தணிக்கைகள் நூலகத்தின் சேகரிப்புக்களைப் பாதிக்கக்கூடும் என்பதும் சிலரது கருத்தாக உள்ளது. சேகரிப்புக்களுக்குப் பணம் செலவு செய்வதற்குப் பதிலாக இதன் கட்டிடங்களில் தேவைக்கும் மேலாகப் பணம் செலவிடப்பட்டிருக்கிறது என்பதும் ஒரு விமர்சனம் ஆகும்.\n\nSection::::வரலாறு.\nஅலெக்சாந்திரியா பல்கலைக்கழகத்தின் நூலகக் கட்டிடத்துக்காக 1974 இல் ஒரு இடம் தெரிவுசெய்யப்பட்டது. இதன்போது பழங்கால நூலகத்தை மீள்விக்கும் எண்ணமும் உருவானது. கடற்கரைக்கும், பல்கலைக்கழக வளாகத்துக்கும் இடையில், முற்கால அலெக்சாந்திரியா நூலகம் இருந்த இடத்துக்கு அண்மையில் இந்த நிலம் இருந்தது. பழைய நூலகத்தை மீள்விக்கும் எண்ணத்துக்கு எகிப்தின் அரசியல் வாதிகளிடம் இருந்தும் ஆதரவு கிடைத்தது. எகிப்தின் அதிபராக இருந்த ஒசுனி முபாரக்கும் இதற்கு ஆதரவாக இருந்தார். நடுநிலக்கடற் பகுதியில் பண்பாடு மற்றும் அறிவியல் கல்வித்திறனுக்கான மையம் ஒன்றை அமைக்கும் எண்ணத்துக்கு யுனெசுக்கோவும் ஆதரவு அளிக்க முன்வந்தது. குறித்த இடத்துக்கும் அதன் மரபுரிமைக்கும் பெறுமதியாக இருக்கும் வகையில் ஒரு வடிவமைப்பைத் தெரிவு செய்வதற்காகக் கட்டிடக்கலை வடிவமைப்புக்கான போட்டி ஒன்றை 1988 இல் யுனெசுக்கோ அறிவித்தது. கிடைத்த 1,400 வடிவமைப்புக்களில் நோர்வே நாட்டைச் சேர்ந்த நிறுவனம் ஒன்றின் வடிவமைப்பைச் சிறந்ததாகத் தெரிவு செய்தனர். 1990 இல் அசுவானில் இடம்பெற்ற மாநாடொன்றில் முதன் முறையாகப் பெரும்பாலும் மத்திய கிழக்கு மற்றும் வடக்கு ஆப்பிரிக்க நாடுகள் குழுவிடம் 65 மில்லியன் அமெரிக்க டாலர்கள் நிதிக்கான வேண்டுகோள் விடுக்கப்பட்டது. எனினும் இதற்கான செலவு 220 அமெரிக்க டாலர் அளவுக்கு அதிகரித்தது. 2002 ஆம் ஆண்டில் இந்நூலகம் மக்கள் பயன்பாட்டுக்காகத் திறந்துவைக்கப்பட்டது.\n\nஇது செந்நெறி அரபு, ஆங்கிலம், பிரெஞ்சு ஆகிய மொழிகளில் சேகரங்களைக் கொண்ட மும்மொழி நூலகமாகச் செயற்படுகின்றது. இது, துனீசியா, அல்சீரியா, மொரோக்கோ ஆகிய நாடுகளின் நூலகங்களைப் பின் தள்ளி, மத்திய கிழக்கு, வட ஆப்பிரிக்கப் பகுதிகளில் மிகக் கூடிய பிரெஞ்சு நூல் சேகரங்களைக் கொண்ட நூலகமாக விளங்குவதுடன் ஆப்பிரிக்காவின் முக்கியமான பிரெஞ்சு நூலகமாகவும் இது உள்ளது.\n"}
{"id": "457845", "url": "https://ta.wikipedia.org/wiki?curid=457845", "title": "மாலூசின் சோதனை", "text": "மாலூசின் சோதனை\n\nமாலூசின் சோதனை , (Malus' experiment ) ஒளி முனைவாக்கதினை விளக்க உதவும் ஓர் எளிய சோதனையாகும்.\n\nசாதாரண ஒளி முனைவாக்கம் பெறாத ஒளியாகும். இச்சோதனைக்கு இரு சாதாரண கண்ணாடிகள் ஒன்றிற்கொன்று இணையா அமைக்கப்பட்டுள்ளன.\n\nமுதல் கண்ணாடியில் 45 பாகையில் விழும் ஓர் ஒளிக்கற்றை 45 பாகையில் ஒளி திருப்பம் பெற்று இரண்டாவது கண்ணாடியில் விழுகிறது. இக்கண்ணாடியில் விழும் கற்றை 45 பாகையில் விழும். 45 பாகை திருப்பப்பட்டு ஒரே தளத்தில் அமையும்.இந்நிலையில் இரண்டாவது கண்ணாடியினை மெதுவாகச் சுழற்றி, இக்கண்ணாடியிலிருந்து திருப்பட்டக் கதிர் செங்குத்தானத் தளத்தில் பெறப்பட்டால் அக்கதிரின் செறிவு படிப்படியாக க்குறைந்து சுழியாக மாறி இருக்கக் காணலாம்.இரண்டாவது கண்ணாடியில் முழு முனைவாக்கம் நிகழ்வதால் இது நிகழ்கிறது.இச்சோதனை ஒளியானது குறுக்கதிர்வுகளைக் கொண்டது என்பதனையும் காட்டுகிறது.\n\nமுனைவாக்கம்.(Polarization ) ;ஒரு கட்டி அட்டையினை எடுத்துக் கொண்டு அதில் நீளவாக்கில் ஒரு திறப்பை உண்டாக்கவும் இதன் வழியாக ஒரு மெல்லிய அதேநேரம் வலுவாக கயிற்றினை செலுத்தி ,அக்கயிற்றினை ஒரு கொக்கியில் கட்டவும்.இப்போது திறப்பு வழியாக உள்ள கயிற்றின் மறு முனையினைக் ஒர் கையில் பற்றி மேலும் கீழும் பக்கவாட்டிலும் பல கோணங்களிலும் அசைத்து அலையினை அக்கயிற்றில் உருவாக்கவும்.அட்டையிலுள்ள திறப்பிற்கு இணையான அலைகள் அட்டையினைக் கடந்து செல்வதும் மற்றயவை அட்டையால் தடுக்கப்படுவதும் தெரியவரும்.இது முனைவாக்கத்திற்கான ஓர் எளிய சோதனையாகும்."}
{"id": "457846", "url": "https://ta.wikipedia.org/wiki?curid=457846", "title": "பணம் செலுத்துச் சீட்டு", "text": "பணம் செலுத்துச் சீட்டு\n\nபணம் செலுத்துச் சீட்டு அல்லது சலான் (Challan) எனப்படுவது வங்கிகள், கரூவூலங்கள் மற்றும் பல்வேறு அரசுத்துறைகள் தங்களது கணக்கில் பணம் செலுத்த பயன்படுத்தபடும் காகித படிவங்களின் பொதுச்சொல் ஆகும். பெரும்பாலும் இந்தியா,பாகிஸ்தான், இலங்கை மற்றும் பங்களாதேஷ் போன்ற ஆசிய நாடுகளில் உள்ள வங்கிகள் தங்களிடம் வங்கிக்கணக்கு வைத்துள்ளோர்களின் கணக்கில் பணம் செலுத்துவதற்காகவும், செலுத்தியவர்கள் அதை உறுதிப்படுத்தவும் இத்தகைய படிவத்தை பயன்படுத்துகின்றனர்.\n\nதற்போதைய மின்ணணு காலத்தில் இந்த படிவங்கள் காகிதத்தில் மட்டுமல்லாது போக்குவரத்து, வேலைவாய்ப்பு மற்றும் காவல்துறை போன்ற பல்வேறு அரசுத்துறைகளால் மின்ணணு முறைகளில் பயன்படுத்தப்பட்டு வருகிறது. இதை பயன்படுத்தி வங்கிகளிலோ அல்லது இணையதளங்கள் வழியாகவோ பணம் செலுத்திக்கொள்ள வழிவகை செய்யப்பட்டுள்ளது.\n\nSection::::விளக்கம்.\nபொதுவாக வங்கிகள் தங்களிடம் உள்ள வங்கிகணக்குகளில் பணம் செலுத்தவும், அரசு கருவூலங்களில் பல்வேறு வகைகளில் (வரி வருவாய், கட்டணங்கள்) போன்றவைகளை செலுத்தவும், பள்ளி, கல்லூரி கட்டணங்களை அதற்குரிய கணக்குகளில் செலுத்தவும், காவல் மற்றும் போக்குவரத்து போன்ற அரசுத்துறைகளால் போடப்படும் அபராதங்களை செலுத்தவும் அதிகாரப்பூர்வமாக அந்த நிறுவனங்கள் மற்றும் அரசுத்துறையினரால் காகிதங்களிலோ அல்லது மின்ண்ணு முறையிலோ வழங்கப்படும் படிவமே செலுத்துச் சீட்டு அல்லது சலான் என அழைக்கப்படும்.\nSection::::பயன்படுத்தும் முறை.\nசெலுத்துச் சீட்டானது இரண்டு பிரிவாக காணப்படும். பணம் செலுத்துபவர் எந்த கணக்கிற்கு, எத்தகைய பயன்பாட்டிற்கு, யாரால், எவ்வளவு பணம்(எண்ணிலும்,எழுத்திலும்) செலுத்தப்படுகிறது என்பதை அததற்கு குறிப்பிடப்பட்டுள்ள இடங்களில் தெளிவாக குறிப்பிட வேண்டும். பணம் பெற்றுக்கொள்ளும் அதிகாரி எழுதப்பட்டுள்ள எல்லா விவரங்களையும் சரிபார்த்து ஏற்பு சீட்டில் கையொப்பம் மற்றும் அலுவலக முத்திரை இட்டு பணம் செலுத்தியவரிடம் அளிப்பார். இதன்மூலம் இரு தரப்பினருக்கும் பணம் பரிமாறியதற்கு சட்டப்பூர்வமான ஆவணமாக விளங்குகிறது.\nSection::::பயன்பாடுகள்.\nசெலுத்துச்சீட்டுகள் பயன்படுத்துவதால் அனைத்து தரப்பினருக்கும் பல்வேறு பயன்பாடுகள் உள்ளன.\nSection::::மின்ணணு செலுத்துச் சீட்டு.\nதற்போது அனைத்து துறைகளிலும், சுற்றுசூழல் பயன்பாட்டை முன்னேற்றுவதற்காக காகித சீட்டுகள் பயன்பாட்டை குறைக்கும் வகையில் மின்ணணு முறையில் அனைத்து கணக்கு விவரங்களும் முன்னதாகவே அச்சடிக்கப்பட்ட நிலையில் தயாரிக்கப்பட்டு போக்குவரத்து குற்றங்களுக்கான அபராதங்கள், அரசுத்தேர்வு விண்ணப்ப கட்டணங்கள் மற்றும் பள்ளி, கல்லூரி விண்ணப்ப, தேர்வு கட்டணங்கள் வசூல் செய்ய பயன்படுத்தப்படுகிறது.\n\nதமிழ்நாடு,ஆந்திரா மற்றும் மகாராஷ்டிரா மாநில அரசுகள் இத்தகைய போக்குவரத்து குற்றங்களுக்கான மின்னணு செலுத்துச் சீட்டினை வேறு வேறு பெயர்களில் அறிமுகப்படுத்தியுள்ளது. தமிழ்நாட்டின் கோயம்புத்தூர் மாவட்டத்தில் \"வயலட்\" (VIOLET- Violation Prevention and Regulation Enforcement) என்ற பெயரில் 2013ம் ஆண்டு அக்டோபர் மாதத்தில் அறிமுகப்படுத்தப்பட்டு செயல்பட்டு வருகிறது.\nஇத்தகைய மின்னணு அபராதச் செலுத்துச் சீட்டு தயாரிக்கும் கருவிகள் அனைத்தும் ஆண்ட்ராய்டு இயங்குதளத்தில் இயங்குபவையாகும். இதன்மூலம் அபராதத் தொகையை இணையதள வங்கி பரிமாற்றம் மூலமோ அல்லது பண அட்டைகள் மூலமாகவோ உடனடியாக செலுத்த முடியும்.\nசெலுத்தப்பட்ட பணத்திற்கு உடனடியாக ரசீதுகளும் வழங்கப்படும்.\n\nஇத்தகைய மின்னணு சீட்டு முறையானது அகமதாபாத் நகரத்திலும், சென்னை, ஹைதராபாத், பெங்களூரு, லக்னோ, டெல்லி மற்றும் விஜயவாடா நகரங்களிலும் படிப்படியாக செயல்படுத்தப்பட்டுள்ளது. மும்பை, புனே நகரங்களிலும் செயல்படுத்தப்பட்டுள்ளது.\n\n\nSection::::மின்னணு செலுத்துச் சீட்டின் பயன்கள்.\nஇந்த முறையில் எழுபதுக்கும் மேற்பட்ட் போக்குவரத்து விதிமீறல் குற்றங்களுக்கு அபராதம் விதித்தாலும் குடித்து விட்டு வாகனம் ஓட்டுவோருக்கு அபராதம் அளிக்க இயலாது. ஏனெனில் அத்தகைய குற்றச் செயல்களுக்கு மருத்துவ பரிசோதனை அறிக்கையை நீதிமன்றத்தில் சமர்ப்பித்த பின்பே அபராதம் விதிக்க இயலும்.\n"}
{"id": "457849", "url": "https://ta.wikipedia.org/wiki?curid=457849", "title": "தவம் (திரைப்படம்)", "text": "தவம் (திரைப்படம்)\n\nதவம் (ஆங்கிலம் : Thavam) 2007 இல் வெளிவந்த தமிழ்த் திரைப்படமாகும். இதனை இயக்கியவர் சக்தி பரமேசு, பூரி ஜெகன்நாத் கதை எழுதினார்.. மேலும் இப்படத்தை அர்ஜுன் தயாரித்திருந்தார். அவரும் இந்தப் படத்தில் ஒரு சிறிய தோற்றத்தில் நடித்தார். இந்தத் திரைப்படம் \"இட்லு ஸ்ரவாணி சுப்பிரமணியம்\" என்றத் தெலுங்குப் படத்தின் மறு ஆக்கமாகும். இப்படத்தில் நடிகர் அருண் விஜய் மற்றும் வந்தன குப்தா ஆகிய இருவரும் முக்கிய வேடத்தில் நடித்திருந்தனர். இவர்களுடன் வடிவேலு (நடிகர்), சனகராஜ்,மற்றும் கலைராணி (நடிகை) ஆகியோரும் உடன் நடித்திருந்தனர். இசையமைப்பாளர் டி. இமான் இப்படத்திற்கு இசையமைத்திருந்தார். 2007 அக்டோபர் 5 அன்று வெளியானது. ஆனாலும் இப்படம் ஒருத் தோல்விப் படமாகவே முடிந்தது.\n\nSection::::கதை.\nசுமதி (வந்தனா குப்தா) மற்றும் சுப்பிரமணியம் (அருண் விஜய்) ஆகிய இருவரும் சென்னையில் ஒரு இடத்தில் தற்கொலை முயற்சியில் ஈடுபடும் இடத்தில் இத்திரப்படம் தொடங்குகிறது. இருவரும் அங்கே சந்திக்கிறார்கள். தங்கள் குறிக்கோள் ஒன்றுதான் என்பதை அவர்கள் உணர்கிறார்கள். தற்கொமுடிவு செய்கின்றனர். சுமதி தற்கொலை முயற்சி செய்ய தீவிரமாக இருப்பதற்கு அவளது மோசமான உறவினர்கள் காரணம்.ஆவர் அவளுடைய பாதுகாவலர்களும் அவளுடைய இறப்பிற்குப் பிறகு அவளது பணத்தை அடைய எண்ணுகின்றனர். துபாயில் வேலை வாங்கித் தருவதாக சுப்ரமணியத்திடமிருந்து க்குச் சென்று தங்கள் வாழ்க்கையை முடிக்கும் முயற்சியில் தூக்க மாத்திரைகளை உட்கொள்கின்றனர். இருப்பினும், அவர்கள் வீட்டு உரிமையாளர் மணியால் (சனகராஜ்) மீட்கப்படுகிறார்கள். வாழ்க்கை ஒரு திருப்பத்தை தருகிகிறது, சுப்பிரமணியம் ஒரு நல்ல வேலையில் சேருகிறார். அதே நேரத்தில் சுமதியின் உறவினர்கள் அவளை வீட்டிற்கு அழைத்துச் செல்கிறார்கள். சுப்பிரமணியத்தின் திருமணம் அவரது தாயின் விருப்பப்படி ஒரு பெண்ணுடன் நடத்த ஏற்பாடு செய்யப்படுகிறது. சுமதியின் திருமணம் அவளது மாமாவுடன் ஏற்பாடு செய்யப்படுகிறது. ஆனால் திருமண நாளில் இருவரும் அந்தந்த திருமண மண்டபங்களை விட்டு வெளியேறுகிறார்கள். அவர்கள் எவ்வாறு மீண்டும் ஒன்றிணைகின்றனர் என்பது இத்திரைப்படத்தின் மீதிக் கதையாகும்.\n\nSection::::நடிகர்கள்.\nசுப்ரமணியமாக அருண் விஜய் \nசுமதியாக வந்தணா குப்தா\nஅர்பிதா\nகீரிபுள்ளையாக வடிவேலு (நடிகர்) \nமணியாக சனகராஜ் \nகலைராணி (நடிகை)\nவெண்ணிற ஆடை மூர்த்தி\nமதன் பாப்\nஅர்ஜுன் சிறப்புத் தோற்றத்தில்\n\nSection::::ஒலிப்பதிவு.\nஇப்படத்திற்கு டி. இமான் இசையமைத்திருந்தார்.\n\nSection::::விமர்சனங்கள்.\n\"இந்தியகில்ட்ஸ்\" இது \"இளைஞர்களுக்கான தென்றலான காதல் கதை.\" என்று எழுதியது \"பிஹைன்ட்உட்ஸ் \"எதிர்பார்த்த பாதையில் தொடக்கத்திலிருந்தே ஒரே காட்சிகள் இருப்பதால், படத்துடன் ஈடுபடுவது கடினம். கதையில் ஆழம் இல்லை, திரைக்கதை மற்றும் கதை பலவீனமானது மற்றும் பரிதாபகரமானது.\" என்று எழுதியது. \"ரீடிப்\" என்ற இணையம் \"அறிமுக இயக்குநர் சக்தி பரமேஷ் ஒரு கெடுதலும் கொடுக்காதது போல் இயக்குகிறார். பார்வையாளர்கள் குறைவான மகிழ்ச்சியை வீட்டிற்கு எடுத்துச் செல்கிறார்கள். நடிகர்கள் மற்றும் தொழில்நுட்ப வல்லுநர்கள் பொறுப்பற்ற முறையில் நடந்து கொண்டுள்ளனர். அதனால் கதை மற்றும் உரையாடல் ஆகியவை மனதில் ஒட்டாமல் போய்விட்டது\" என்று எழுதியது \nSection::::மரபுரிமை.\n2015 ஆம் ஆண்டின் முற்பகுதியில், படத்திலிருந்து \"ஆஹா\" என்ற சொல் பேஸ்புக்கில் மூலம் பல தமிழ் மக்களிடையே அடிக்கடிப் பயன்படுத்தப்பட்டது. இந்த வார்த்தையை வடிவேலு ஒரு பேருந்து நிறுத்தத்தில் அவரும் அருண் விஜயும் சம்பந்தப்பட்ட ஒரு நகைச்சுவை காட்சியில் பேசினார். இந்த வரியை அவர் சொல்லும்போதிருந்த தொனியின் காரணமாகவும், இந்த வரியை அவர் தனது தொழில் வாழ்க்கையில் அடிக்கடி வெவ்வேறு தொனிகளுடன் கூறியிருப்பதாகவும் நம்பப்படுகிறது, இது ஒரு ரசிகர்களுக்கு பிடித்த மேற்கோள் சொல்லாகிவிட்டது.\n"}
{"id": "457851", "url": "https://ta.wikipedia.org/wiki?curid=457851", "title": "அமுக்கக் காற்று", "text": "அமுக்கக் காற்று\n\nஅமுக்கக் காற்று (Compressed air) என்பது செயற்கையாக உருவாக்கப்படும் காற்றின் நிலை மாற்றம் ஆகும். வளிமண்டலத்தைவிட அதிகமான அழுத்தத்தில் அமுக்கி அடைக்கப்பட்ட காற்று பலவகைகளில் பயன்படுகிறது. அமுக்கக் காற்றைக் கொண்டு ஆற்றலைப் பெறும் முறை மிக எளியது; பல வேலைகளுக்கு ஏற்றது. அமுக்கக் காற்றை இரு முறைகளில் பயன்படுத்தலாம். அது நேரடியாக விரியும்போது வேலை செய்யுமாறு அமைக்கலாம். காற்றுத் தூவி (air brush),காற்று உயர்த்தி (air lift) முதலியவை இத்தகைய சாதனங்களாகும். அமுக்கக் காற்றை. ஒரு குழலின் வழியே மெல்லிய தாரையாக (jet) வெளி யேற்றி, எந்திரங்கள், தானியங்கிகள் முதலியவற்றைத் தூய்மை செய்யப் பயன்படுத்துகிறார்கள். தொடர் வண்டிகளிலும், டிராம் வண்டிகளிலும் பயன்படும் காற்று நிறுத்தியிலும் (air brake) அமுக்கக் காற்று இவ்வாறு பயன்படுகிறது.\n\nSection::::தோற்றம்.\nஅமுக்கக் காற்று, முதன்முதலில் 1861-இல் ஐரோப்பாவிலுள்ள மான்செனிக்குடைலை அமைக்கும்போது பயன்படுத்தப்பட்டது. இதிலுள்ள நன்மைகளை, ஜார்ஜ் வெஸ்டிங்ஹவுஸ் (George westing house) என்னும் பொறியியல் அறிஞர் அறிந்தார். ஆகையால், அவர் இம்முறையைக் கொண்டு, தொடர் வண்டி நிறுத்திகளை (brakes), முதன்முதலில் வடிவமைத்தார். இதன் பின்னர் இதே நெறிமுறையைக் கொண்ட வேறு பல கருவிகளும் வடிவமைக்கப் பட்டன.\n\nஇரண்டாம் முறையில் அமுக்கக் காற்று தனது ஆற்றலைத் தந்து, கருவியையோ, எந்திரத்தையோ இயக்குகிறது. இது நூற்றுக்கணக்கான வகைகளில் பயன்படுகிறது. இவற்றுள் முக்கியமானது, அமுக்கக் காற்றோடி (air motor). இதில் அமுக்கக் காற்று, காற்றோடியின் சிறகுகளினிடையே விசையுடன் பாய்ந்து, அவற்றைச் சுழற்றுகிறது. இவ்வாறு சுழலும் உறுப்புடன் பல்சக்கரங்களாலோ, பட்டைகளாலோ, வேறு எந்திரங்களை இணைத்து அவற்றை இயக்கலாம். இது சுரங்க வேலையில் எந்திரங்களை இயக்கப் பெரிதும் பயன்படுகிறது. நிலக்கரியை வெட்டி எடுக்கவும், பாறைகளில் குடையும் துரப்பணங்களை இயக்கவும், நிலத்தடியில் குடைவுப் பாதைகள் அமைக்கவும் இந்தக் காற்றோடி பயன்படுகிறது.\n\nSection::::இயக்க முறை.\nகாற்றோடியை இயக்கும் காற்றை எஃகு உருளைகளில் அடைத்து, வலிவும் நெகிழ்வுமுள்ள குழல்களின் வழியே காற்றோடிக்குள் அனுப்பி இதை இயக்கலாம். ஆகையால் காற்றோடியை மிகவும் எடை குறைந்ததாக அமைக்க முடிகிறது. இதனால் எந்திரத்தைக் கையில் பிடித்துக்கொண்டு வேலை செய்ய முடிகிறது. மேலும் இந்தக் காற்றோடியின் எப்பகுதியும் அதிகமாகச் சூடேறித் தீங்கு ஏதும் விளைவிப்பது இல்லை. தீயினால் நேரும் விபத்தும், இதில் இல்லை. இதனாலேயே இது சுரங்க வேலைக்கு இன்றியமையாத சாதனமாக விளங்குகிறது. வெடி மருந்துக் கிடங்குகளில், வேறுவகைப் பொறிகளை ஓட்டுவது தீங்குமிக்கது. ஆகையால், அமுக்கக் காற்றோடியைக் கொண்டு இயங்கும் வண்டிகளைத்தான், இங்குப் பயன்படுத்த வேண்டும். வெடிமருந்தைக் கொண்ட டார்ப்பிடோக்களை, ஓட்டிச் செல்ல இக்காற்றோடியைப் பயன்படுத்துகிறார்கள். டிராம் வண்டிகளையும் தானியங்கிகளையும் இதைக் கொண்டு ஓட்ட முயன்றிருக்கிறார்கள்.\n\nSection::::பயன்பாடுகள்.\nதூரப்பணங்களையும், அரைக்கும் எந்திரங்களையும், நீர் இறைக்கும் எக்கிகளையும் (pumps) இயக்க, அமுக்கக்காற்று பயன்படுகிறது. சாலைகள் அமைப்பதில் காற்றினால் இயங்கும் துரப்பணங்கள் பல மனிதர்கள் செய்யும் வேலையை மிகவும் விரைவாகச் செய்கின்றன. உலோகத் தகடுகளைத் தரையாணிகளால் இணைக்கவும், இம்முறை மிக அதிகமாகப் பயன்படுகிறது. வானளாவும் உயர்ந்த கட்டட வேலைகளுக்கு, இது மிகவும் ஏற்றது. ஏந்திகளும் (cranes), தூக்குகளும் (jacks), உலைக்களச் சம்மட்டிகளும் அழுத்தமான காற்றினால் இயங்குகின்றன. இருப்புப் பாதைகளில் பயன்படும் கைகாட்டிகளையும், வேறு எச்சரிக்கை அமைப்புகளையும் இயக்குவதற்கு, அழுத்தக் காற்று பயன்படுகிறது. அழுத்தக் காற்று எந்திரங்கள் எடை குறைந்தவை; எளிய அமைப்பைக் கொண்டவை; தீங்கு தரும் வளிமங்களை வெளியிடாமலும், தீயையோ, தீப்பொறியையோ தோற்றுவிக்காமலும் இருப்பதால் இவை பரவலாகப் பயன்படுகின்றன.\n\n"}
{"id": "457860", "url": "https://ta.wikipedia.org/wiki?curid=457860", "title": "சுங்கச்சீட்டு", "text": "சுங்கச்சீட்டு\n\nசுங்கச்சீட்டு (அ) வேகச்சீட்டு (ஆங்:Fastag) என்பது வாகனங்களுக்காக இந்தியாவில் அறிமுகப்படுத்தப்படும் ஒரு மின்னணு கட்டண வசூல் முறையாகும், இது இந்திய தேசிய நெடுஞ்சாலை ஆணையத்தால் (NHAI) இயக்கப்படுகிறது. இது இந்திய தேசிய சாலைகளிலுள்ள சுங்கச்சாவடிகளின் கட்டணங்களை, வாகனஒட்டுனரிடமிருந்து முன்கட்டண அல்லது சேமிப்புக் கணக்கிலிருந்து நேரடியாக கட்டணங்களை செலுத்துவதற்கு ரேடியோ அதிர்வெண் அடையாள (RFID) தொழில்நுட்பத்தைப் பயன்படுத்துகிறது. இந்த சீட்டு வாகனத்தின் முன்புறமுள்ள வளித்திரையின் மீது ஒட்டப்படுகின்றது, வாகனங்களை பரிவர்த்தனைகளுக்காக சுங்கச்சாவடிகளில் நிறுத்தாமல் ஓட்ட உதவுகிறது. இந்த வேகச்சீட்டுகளை அதிகாரப்பூர்வ வழங்குநர்களிடமிருந்தோ அல்லது வங்கிகளிடமிருந்தோ மற்றும் ஆயில் நிறுவனங்களின் விற்பனைமையங்களிலிருந்தும் வாங்கலாம். மேலும் இது ஒரு முன்பண கணக்கில் இணைக்கப்பட்டிருந்தால், மீண்டும் பணம் நிரப்புவது தேவைக்கேற்ப இருக்கலாம். NHAI இன் படி, வேகச்சீட்டு காலவரையின்றி செல்லுபடியாகும். FASTag இன் பயன்பாட்டை ஊக்குவிக்க 7.5% கேஷ்பேக் சலுகைகளும் வழங்கப்பட்டன. சில சுங்கச்சாவடிகளில் அர்ப்பணிக்கப்பட்ட பாதைகள் FASTag க்காக கட்டப்பட்டுள்ளன. \n\nஜனவரி 2019 இல், அரசு நடத்தும் எண்ணெய் சந்தைப்படுத்தல் நிறுவனங்களான ஐ.ஓ.சி, பிபிசிஎல் மற்றும் ஹெச்பிசிஎல் ஆகியவை தனது விற்பனை மையங்களிலிருந்து இந்த வேகச்சீட்டினை கொள்முதல் செய்ய புரிந்துணர்வு ஒப்பந்தங்களில் கையெழுத்திட்டன. \n\nசெப்டம்பர் 2019 நிலவரப்படி, 500 க்கும் மேற்பட்ட தேசிய மற்றும் மாநில நெடுஞ்சாலைகளில் வேகச்சீட்டு பாதைகள் உள்ளன, மேலும் 54.6 இலட்சத்துக்கும் அதிகமான வாகனங்கள் வேகச்சீட்டுகள் மூலம் இயக்கப்பட்டன. \n\n\n\n"}
{"id": "457865", "url": "https://ta.wikipedia.org/wiki?curid=457865", "title": "கே. எஸ். என். வேணுகோபால்", "text": "கே. எஸ். என். வேணுகோபால்\n\nகே.எஸ்.என் .வேணுகோபால்(\"K. S. N. Venugopalu\") ஓர் இந்திய அரசியல்வாதியும், தமிழ்நாட்டின் முன்னாள் சட்டமன்ற உறுப்பினரும் ஆவார். இவர் 2011 ஆம் ஆண்டு நடந்த சட்டமன்றத் தேர்தலில், பழனி தொகுதியில் இருந்து, அதிமுக வேட்பாளராக போட்டியிட்டு, தமிழ்நாடு சட்டமன்றத்திற்குத் தேர்ந்தெடுக்கப்பட்டார் \n"}
{"id": "457868", "url": "https://ta.wikipedia.org/wiki?curid=457868", "title": "சொல்லாமலே", "text": "சொல்லாமலே\n\nசொல்லாமலே \"(Sollamale)\" சசியின் இயக்கத்தில் 1998 ஆம் ஆண்டு வெளிவந்த காதல் தமிழ்த் திரைப்படம் ஆகும். இயக்குநர் சசிக்கு இது முதல் திரைப்படமாகும் நடிகர் லிவிங்சுடனும் நடிகை கௌசல்யாவும் இத்திரைப்படத்தில் முன்னணி கதாபாத்திரங்களில் நடித்துள்ளனர். கரண், விவேக், ஆனந்த், பிரகாசு ராஜ் ஆகியோர் துணை கதாப்பாத்திரங்களில் நடித்துள்ளனர். 1998 ஆம் ஆண்டில் தொடங்கப்பட்ட இந்தத் திரைப்படம் நேர்மறையான விமர்சனங்களைப் பெற்று ஒரு வெற்றிப்படமாக அமைந்தது . \nபின்னர் இத்திரைப்படம் தெலுங்கில் சீனு (1998), நடிகர் வெங்கடேசு மற்றும் நடிகை ட்விங்கிள் கன்னா ஆகியோரின் நடிப்பிலும், இந்தியில் பியார் திவானா ஒட்டா ஐ (2002) என்ற பெயரில் நடிகர் கோவிந்தா மற்றும் நடிகை ராணி முகர்ஜி ஆகியோர் முக்கிய கதாபாத்திரங்களில் நடிக்க திரைப்படம் மறு ஆக்கம் செய்யப்பட்டது. \nSection::::கதை.\nநடராஜ் (லிவிங்சுடன்) ஒரு நேர்மையான அழகில்லாத ஒரு கிராமத்துக் கலைஞர் பாத்திரம் ஆவார். இவர் வேலை தேடுவதற்காக நகரத்திற்கு வருகிறார். அவர் ஒரு சிறிய நடிப்பு கலைஞராகிறார். இந்தியாவையும் அதன் கலாச்சாரத்தையும் நேசிக்கும் சுவேதா (கௌசல்யா) ஓர் அமெரிக்க குடிமகள் பாத்திரப் படைப்பு. இவர் பரதநாட்டியம் கற்க தனது உறவினர்களுடன் தங்கியிருக்கிறார். மென்மையான இயல்புடைய அன்பான இப்பெண், துன்பத்தில் உள்ளவர்களுக்கு உதவ விரும்புகிறார். யாராவது பொய் சொன்னால் அல்லது ஏமாற்றினால் மட்டும் அவரால் தாங்க முடியாது. ஆரம்பத்தில் இந்த இருவரும் சந்திக்க நேரிடும்போது நடராஜ் ஓர் ஊமை என்று அவள் தவறாக நினைத்து அவனிடம் பரிதாபப்படுகிறாள். நடராசுடன் சுவேதா அவ்வப்போது நட்புறவு கொள்வது, உதவி செய்வது என படிப்படியாக அவர்கள் காதல் மெல்ல மலர்கிறது. இந்த நேரத்தில் குற்ற உணர்ச்சியடைய நடராஜ் அவளை இழக்க நேரிடும் என்று அஞ்சியதால் தான் ஊமையில்லை என்ற உண்மையை வெளிப்படுத்த மிகவும் தயங்கி சொல்லாமல் இருந்து விடுகிறார். உண்மையை வெளிப்படுத்த அவர் எவ்வளவு முயன்றாலும் முடியாமல் இறுதியாக சுவேதா இவரை ஒரு மோசடி பேர்வழியாக்க் கருதி விடுகிறார். இருப்பினும் இறுதியில், நடராஜ் ஊமையாக நடிப்பதற்கான உண்மையான நோக்கங்களை உணர்ந்து கதாநாயகி அவனை மன்னிக்கிறாள். இருப்பினும் படத்தின் இறுதிக் காட்சியில் சுவேதா நடராஜிடம் தன்னிடம் பேசும்படி கேட்கும்போது நடராஜ் அவ்வளவு நாளாக தான் நடித்ததை உண்மையாக்க மருத்துவரிடம் சென்று நாக்கை வெட்டிக் கொண்டதால் பேசமுடியாமல் அவர் அமைதியாக இருக்கிறார். படம் முடிகிறது\n\nSection::::வெளியீடு.\nபல ஆண்டுகளாக துணை வேடங்களில் மட்டுமே நடித்துவந்த லிவிங்சுடன்னுக்கு பாராட்டைப் பெற்றுத் தந்தது. இந்த திரைப்படம் இயக்குனர் சசிக்கு வெற்றிப்படமாக அமைந்து தமிழ் மொழித் திரைப்படங்களில் சசியின் வாழ்க்கையைத் தொடங்கி வைத்தது. பின்னர் அவர் ரோஜாக்கூட்டம் (2002) மற்றும் டிஷ்யூம் (2006) உள்ளிட்ட வெற்றிகரமான காதல் கதைகளை பின்னாளில் இயக்கினார். இசையமைப்பாளர் பாபி இசைக்காக சிறந்த இசை இயக்குனருக்கான தமிழ்நாடு மாநில திரைப்பட விருதை இப்படத்திற்காக வென்றார் .\n\nபின்னர் இது தெலுங்கு மொழியில் வெங்கடேஷ் மற்றும் ட்விங்கிள் கன்னா நடித்த சீனு(1998) என்ற திரைப்படமாக வெளிவந்தது. இந்தி மொழியில் கோவிந்தா மற்றும் ராணி முகர்ஜி ஆகியோருடன் முக்கிய கதாபாத்திரஙகலாக கொண்ட பியார் திவானா ஹோடா ஹை (2002) என்ற திரைப்படமாய் மறு ஆக்கம். செய்யப்பட்டது.\n"}
{"id": "457871", "url": "https://ta.wikipedia.org/wiki?curid=457871", "title": "நிகல்லா லாசன்", "text": "நிகல்லா லாசன்\n\nநிகல்லா லூசி லாசன்  (பிறப்பு 6 ஜனவரி 1960) என்பவர் ஆங்கில உணவு எழுத்தாளரும், சமையல் நிகழ்ச்சி தொகுப்பாளரும் ஆவார். இவர் முன்னாள் ஐக்கிய இராச்சிய அரசு கருவூல பொறுப்பாளரான நிகல் லாசன் மற்றும் வனேசா லாசன் ஆகியோரின் மகள் ஆவார். ஜே. லியோன்ஸ் அண்ட் கோ உணவகம் இவரது குடும்பத்திற்கு சொந்தமானது.\n\nSection::::ஆரம்பகால வாழ்க்கை.\nநிகல்லா லோசன் இலண்டனில் வாண்ட்ஸ்வொர்த்தில் பிறந்தார். இவரது தந்தை நிகல் லாசனின் மகள்களில் ஒருவராவார். இவரது தாய் வனேசா சல்மொன் ஆவார். இவரது  பெற்றோர் இருவரும் யூத குடும்பங்களிலிருந்து வந்தவர்கள். 1980 ஆம் ஆண்டில் நிகல்லாவுக்கு 20வது வயதாக இருக்கும் போது இவரது பெற்றோர் விவாகரத்து செய்தனர். பின்னர் அவர்கள் மறுமணம் செய்து கொண்டனர். லாசனின் தாயார் 48வது அகவையில் கல்லீரல் புற்று நோயால் பாதிக்கப்பட்டு இறந்தார்.   டொமினிக்,  ஹோராட்டியா மற்றும் தாமசினா ஆகியோர் இவரது முழு உடன் பிறப்புக்களும், டாம் மற்றும் எமிலி இவரது தந்தையின் இரண்டாவது மனைவியின் பிள்ளைகள் ஆவார்கள் .\n\nSection::::கல்வி.\nநிகல்லா குழந்தை பருவத்தில் சில காலத்தை ஹையர் கின்னெர்டன் கிராமத்தில் கழித்தார். அவர் 9 முதல் 18 வயதிற்குள் ஒன்பது முறை பள்ளிகளை நகர்த்த வேண்டியிருந்தது. இப்ஸ்டாக் பள்ளி, குயின்ஸ் பள்ளி, மற்றும் கோடோல்பின் அன்ட லேடிமர் பள்ளிகளில் படித்தார். ஆக்ஸ்போர்ட் பல்கலைக்கழகத்தில் நவீன மற்றும் இடைக்கால மொழிகளில் பட்டம் பெற்றார். லேடி மார்கட் ஹாலில் உறுப்பினராக இருந்தார். குறிப்பிட்ட காலம் இத்தாலியின் புளோரன்ஸ் நகரில் வாழ்ந்தார்.\n\nSection::::பணி.\nலாசன் பட்டம் பெற்ற பிறகு புத்தக மற்றும் உணவக விமர்சகராக பணி புரிந்தார். 1986 ஆம் ஆண்டு \"தி சண்டே டைம்ஸ்\" இதழின் துணை இலக்கிய ஆசிரியரானார். பின்னர் பல செய்தித்தாள்கள் மற்றும் பத்திரிகைகளுக்கு எழுதினார். 1998 ஆம் ஆண்டு அவரது முதல் சமையல் புத்தகமான \"ஹவ் டூ ஈட்\" என்ற புத்தகம் வெளியிடப்பட்டது. 300,000 பிரதிகள் விற்று சிறந்த விற்பனை புத்தகமானது. 2000 ஆம் ஆண்டு  \"ஹவ் டு பி டொமஸ்டிக் கொடஸ்\" என்ற அவரது இரண்டாவது புத்தகத்தை வெளியிட்டார். இந்த புத்தகம் ஆண்டின் எழுத்தாளருக்கான பிரித்தானிய புத்தக விருதை வென்றது.\n\n1999 ஆம் ஆண்டில் தனது சொந்த சமையல் நிகழ்ச்சித் தொடரான \"நிகல்லா பைட்ஸ்\" என்ற நிகழ்ச்சியை தொகுத்து வழங்கினார். \"நிகல்லா பைட்ஸ்\" என்ற புத்தகம் ஒன்றையும் எழுதினார். இது சிறந்த விற்பனையை புத்தகமாக திகழ்ந்தது. இந்த புத்தகத்திற்காக கில்ட் ஆஃப் உணவு எழுத்தாளர்கள் விருதை வென்றார். 2005 ஆம் ஆண்டு ஐடிவி  பகல்நேர அரட்டை நிகழ்ச்சியை தொகுப்பாளராக பணிபுரிந்தார். இந்த நிகழ்ச்சி எதிர்மறையான விமர்சனங்களைப் பெற்றதால் நிறுத்தப்பட்டது. 2006 ஆம் ஆண்டில் அமெரிக்க புட் நெட்வொர்கில் நிகழ்ச்சியொன்றை தொகுத்தார். அதன்பின்னர் இங்கிலாந்தில்  இவர் தொகுத்து வழங்கிய நிகல்லா கிறிஸ்மஸ் கிச்சன் என்ற நிகழ்ச்சி 2007 ஆம் ஆண்டில் நிகல்லா எக்ஸ்பிரஸ் என்ற நிகழ்ச்சியை பிபிசி டூ வில் நடத்த வழிவகுத்தது. இவர் இதுவரை 3 மில்லியனுக்கும் அதிகமான சமையல் குறிப்பு புத்தகங்களை வெளியிட்டுள்ளார்.\n\nSection::::விருதுகள்.\n2000 - பிரிட்டிஷ் புத்தக விருது\n\n2001 - டபிள்யூ.எச். ஸ்மித் புத்தக விருது\n\n2001 - உணவு எழுத்தாளர்களின் கில்ட் விருது\n\n2001 - உலக உணவு ஊடக விருது\n\n2002 - டபிள்யூ.எச். ஸ்மித் புத்தக விருதுகள்\n\n2007 - உலக உணவு ஊடக விருது\n"}
{"id": "457872", "url": "https://ta.wikipedia.org/wiki?curid=457872", "title": "தமிழின் அகரமுதலிகள் வரலாறு", "text": "தமிழின் அகரமுதலிகள் வரலாறு\n\nஒரு மொழியிலுள்ள சொற்கள் அனைத்தையும் அகர முதலிய எழுத்து வரிசையில் அமையும்படி ஒரு சேரத் தொகுத்து, அவற்றின் பொருள்களை, அம்மொழியாலேனும், பிறமொழியாலேனும் விளக்கும் நூல் அகராதி எனப்படும். அகராதி என்னும் சொல்லின் 'ஆதி' என்னும் சொல் வடமொழி என்பதால், மொழிஞாயிறு பாவாணர் அகரமுதலி என்று அழைத்தார். சொல்லின் பெருளைத் தவிர, அதன் தோற்றம், ஆட்சி, அது வந்துள்ள நூல், இடம் முதலியவற்றையும் பெரிய அகராதிகளில் காணலாம். இவ்வாறு பொதுப்பட அமைந்துள்ள சொல்லகராதியேயன்றி, ஏதேனும் ஒரு பொருட்கு அல்லது, ஒரு தொழிற்குரிய சொற்கள், சொற்களின் தோற்றம், ஒரு நாட்டின் பல பகுதிகளிலும் வழங்கும் மொழிபேதங்கள் (Dialects) இவற்றைப் பற்றித் தனித்தனி அகராதிகள் தோன்றுதலும் உண்டு. இவ்வாறு தோன்றும் அகரமுதலிகள் தமிழில் அமைந்த வரலாற்றினைக் காண்போம்.\n\nதமிழர், அகரமுதலியை யொத்துப் பயன்படும் நூல்களை உரிச்சொற் பனுவல் என முற்காலத்தில் வழங்கினர். இப்பெயர், இச்சொல் இவ்வொரு பொருட்கு உரித்து; இச்சொல் பல பொருட்கு, உரித்து என்று உணர்த்துதலால் தோன்றியது. தொல்காப்பியரும் சில சொற்களுக்குப் பொருள் விளக்கஞ் செய்துள்ள பகுதியை உரியியல் என்று பெயரிட்டனர். ஆனால், இப்பெயர் காலப் போக்கில் மறைந்துவிட்டது. வடமொழிப் பெயராகிய நிகண்டு என்பதே தமிழிலும் நிலைத்துவிட்டது.\n\n\nSection::::நிகண்டும், உரியியலும்.\nSection::::நிகண்டுகள்.\nஇந்நிகண்டுகள் கடின பதங்களுக்கு மாத்திரம் பொருள் கூறின. வெளிப்படு சொல்லே கிளத்தல் வேண்டா என்பது தொல்காப்பியம். அன்றியும் ஆன்றோராட்சியில் வந்த செஞ்சொற்களை நிரலேகொடுத்து, அவற்றை விளக்குதலும் நிகண்டுகளின் நோக்கமாய் அமைந்தது. வழக்கெனப்படுவது உயர்ந்தோர் மேற்றே என்று தொல்காப்பியம் கூறுவது இதனை வலியுறுத்தும். சொற்களை ஆராய்ந்து தேர்ந்தெடுத்து, அவை வழங்கு முறை இவ்வாறு என்பதைத் துணிதலும் இந்நிகண்டுகளின் பிறிதொரு நோக்கம். நிகண்டுகளின் வழிவழியே வந்ததுதான் அகரமுதலி. இப்பெயர் முதன்முதலிற் காணப்படுவது, கி. பி. 1594-ல் இயற்றி முடித்த அகராதி நிகண்டு என்ற நூலின் பெயரிலேயாகும். இதன் ஆசிரியர் சிதம்பர ரேவண சித்தர் என்னும் வீரசைவப் புலவர். இவர் இட்ட பெயரே, இப்பொழுது 'டிக்ஷனரி' (Dictionary) என்று ஆங்கிலத்திற் கூறும் நூலுக்குரிய தமிழ்ப் பெயராய் அமைந்துவிட்டது.\n\nSection::::ஐரோப்பியப் பாதிரிகள்.\nமுதன் முதலில் சொற்களின் எழுத்துக்கள் அனைத்தையும் நோக்கி அகராதி முறையைக் கையாண்டவர்கள் 17 ஆம் நூற்றாண்டின் இறுதியில் வந்த ஐரோப்பியப் பாதிரிகளேயாவர்.இவர்கள் கையாண்ட முறையில் நமக்கு விளைந்த நன்மைகள் பல. முதலாவது, பிற மொழிகளில் செப்பமாக அமைந்துள்ள அகராதி முறையைத் தமிழ் அகராதியிலும் கையாள முடிந்தது. இரண்டாவது, பாதிரிமார்களுக்குத் தமிழ் புதிய வேற்று மொழியாகையினாலே, இம்மொழியிலுள்ள எல்லாச் சொற்களுக்கும் இவர்கள் பொருளுணர வேண்டியவர்களாயிருந்தனர். ஆகவே, அருஞ்சொல், எளியசொல் என்ற வேற்றுமையின்றி, எளிய சொற்களுக்கும் பொருள் விளக்கம் செய்யவேண்டியது அவசியமாயிற்று. மூன்றாவது, நூல் வழக்கிலன்றிப் பொதுமக்கள் பல்வேறிடங்களிலும் சிதைத்து வழங்கிவந்த சொற்களும் அகராதியில் இடம் பெற்றன. அவர்கள் கல்விபெறாத கீழ்த்தர மக்களோடும் பழகிவந்தார்கள். அம்மக்கள் பேசுவதை உணர்வதும் அவர்கள் வழங்கும் சொற்களை உணர்வதும் அவசியம். எனவே, அவ்வழக்குச் சொற்களும் அகராதியிற் காணுதல் வேண்டும். இவ்வாறாகத் தமிழ் மக்களுள் பல இனத்தவர்களும் வழங்கும் சொற்கள் எல்லாம் அகராதிகளில் அமைவதற்கு இப்பாதிரிகளே வழிகாட்டியாயிருந்தார்கள்.\n\nSection::::யாழ்ப்பாண அகரமுதலி.\nசுமார் 1833-ல் யாழ்ப்பாணத்து அமெரிக்கன் மிஷன் அதிகாரிகள் தமிழ் அகராதியொன்றும், தமிழ்-ஆங்கில அகராதியொன்றும், ஆங்கிலத்-தமிழ் அகராதியொன்றும் இயற்றவேண்டும் என்று ஏற்பாடு செய்தனர். திஸ்ஸெரா, பெர்ஸிவல் பாதிரியார் முதலியவர்களின் துணைகொண்டு நைட் பாதிரியார் இவ்வகராதிகளுக்குரிய சொற்களைத் திரட்டி வந்தனர். இங்ஙனம் தொகுத்ததை ஆதாரமாகக் கொண்டு யாழ்ப்பாணத்தில் சந்திரசேகர பண்டிதர், ஒரு தமிழ் அகராதி இயற்றி முடித்தனர். இதற்குச் சென்னைகளத்தூர் வேதகிரி முதலியார் ஓர் அனுபந்தமும் சேர்த்தனர். இது ஸ்பால்டிங் பாதிரியாரால் 1842-ல் வெளியிடப்பட்டது. யாழ்ப்பாண அகராதி என்றும், மானிப்பாய் அகராதி என்றும் வழங்கியது இதுவே. தமிழ் மொழியிலுள்ள எல்லாச் சொற்களையும் அடக்க முயன்ற அகராதிகளில் இதுவே முதலாவது.\n\nஅமெரிக்கன் மிஷன் அதிகாரிகள் தொடங்கியமற்றை அகராதிகளும் வெளிவரலாயின. ஆங்கில-தமிழ் அகராதி வேலை ஹச்சிங்க்ஸ் பாதிரியாரால் மீண்டும் நடைபெற்றது. இவ்வகராதியை 1842-ல் வின்ஸ்லோ பதிப்பித்தனர். இதற்குச் சில ஆண்டுகட்கு முன்னர் சுமார் 1830-ல் தமிழ் ஆங்கில அகராதி யொன்று டாக்டர் ரொட்லர் என்பவரால் இயற்றப்பட்டது. இதனைத் திருத்தஞ் செய்வதற்கு இரண்டு தமிழ்ப் பண்டிதர்களையும் ஹக்நெஸ், ராபர்ட்ஸன் என்பவர்களையும் நியமனஞ் செய்தனர். முதற்பகுதி கவர்னர் ஜெனரல் பென்டிங் பிரபுவிற்கு உரிமையாக்கப்பட்டு 1834-ல் வெளிவந்தது. ராபர்ட்ஸன் இறந்து போகவே, டெய்லர் பாதிரியாரும் வேங்கடாசல முதலியாரும் இவ்வகராதி வேலையை மேற்கொண்டனர்.\n\nSection::::யாழ்ப்பாணமும், தமிழகமும்.\nரொட்லர் அகராதி வெளிவந்த சில காலத்திற்குப் பின்னர்த் தமிழ்-ஆங்கில அகராதிக்காக, யாழ்ப்பாணத்து அமெரிக்கன் மிஷன் சார்பில் தொகுக்கப்பட்ட சொற்களை வின்ஸ்லோ சென்னையில் 1862-ல் பதிப்பித்தனர். இப்பதிப்பு வேலையில் பல சிறந்த வித்துவான்கள் பலவாறு உதவி செய்துவந்தனர். இவர்களில் இராமாநுஜகவிராயர், விசாகப் பெருமாளையர், வீராசாமிச் செட்டியார் முதலிய அறிஞர்களை இங்கே குறிப்பிடல் தகும். இவ்வகராதியில் 67,452 சொற்கள் உள்ளன. இருவகை வழக்கிலுமுள்ள சொற்கள் மிகக் கூட்டப்பட்டன; பலவகையான சாஸ்திரச் சொற்கள் விளக்கப்பட்டன; ஆசிரியர்கள், புலவர்கள், வீரமக்கள், தெய்வங்கள் முதலியோர்களின் பெயர்களும் இதிற் சேர்க்கப்பட்டன.\n\nஆனால், ஒருமொழி அகரமுதலி விருத்தியடையாது, ஒரு நிலையிலேயே வெகுகாலம் நின்றுவிட்டது. யாழ்ப்பாண அகரமுதலி யொன்றுதான் பயன்பட்டு வந்தது. யாழ்ப்பாணத்தில் நீதிபதியாயிருந்த கதிர்வேற் பிள்ளை ஒரு சிறந்த பேரகராதி வெளியிட வேண்டிய முயற்சிகளைச் செய்தனர். இவ்வகராதியில் ஒரு பகுதியை இவர் எழுதி முடித்தனர். இவ்வகரமுதலி முழுவதையும், மதுரைத் தமிழ்ச் சங்கத்தார் முற்றுவித்து வெளியிட்டனர். இக்காரணத்தால் தமிழ்ச்சங்க அகராதி என இதனை வழங்குவர்.\n\nSection::::சிறிய வடிவ தமிழ் அகரமுதலிகள்.\nவின்ஸ்லோவின் தமிழ்-ஆங்கில அகரமுதலி மிகவும் பெரிய நூல்; எல்லோருக்கும் எளிதில் கிடைக்கக்கூடிய தன்று. பொதுமக்களது தேவைக்கு வேறோர் அகரமுதலி வேண்டப்படுவதாயிற்று. இத்தேவையைநிரப்ப,1897-ல் தரங்கம்பாடி (Tranquebar) அகரமுதலி தோன்றியது. இது, பெப்ரீஷியஸ் அகரமுதலியை, ஆதாரமாகக் கொண்டது. இந்த அகரமுதலியில், ஒரு முக்கியமான முறையையும் இது கையாண்டது. டாக்டர் க்ரால் என்பவர் தமிழில், முக்காலத்தும் வரும் வினைவிகற்பங்களை யெல்லாம், நன்கு ஆராய்ந்து வினையடிகளை, 13 வகையாகக் கணக்கிட்டிருந்தனர். இவ்வகையை இவ்வகரமுதலி மேற்கொண்டு, ஒவ்வொரு வினையடியையும், அது எவ்வகையைச் சார்ந்தது எனக் குறிப்பிட்டுச் சென்றது. இதனால் வினைவிகற்பங்களையெல்லாம் அகரமுதலியில் கொடுக்கவேண்டிய அவசியமில்லாமற் போயிற்று. இங்ஙனமாக இருமொழி அகராதிகள் பல படியாய்த் திருத்தமடைந்து வரலாயின.\n\nSection::::தமிழ்-ஆங்கில அகராதி செப்பமிடல்.\nதமிழ்-ஆங்கில அகராதி பலவகையில் செப்பமடைய இடமிருந்தது. \n\nமேற்குறித்த அம்சங்களிற் பெரும்பாலுங்கொண்டு திருத்த மெய்தியது சென்னைப் பல்கலைக் கழகம் வெளியிட்டுள்ள தமிழ்-லெக்ஸிகன் ஆகும். இதுவும் அரசினர் ஆதரவில் சாண்ட்லர் என்ற அமெரிக்கன் மிஷன் பாதிரியாரால் தொடங்கப்பெற்று, தமிழ் வித்துவான்களின் உதவி கொண்டு, ஆங்கிலமும் தமிழுங்கற்ற ஆசிரியர்களால் முற்றுப்பெற்றது. இதிலும் பல குறைகள் உள்ளன. அகரமுதலி வேலை, மேலும் மேலும் நடைபெற்றுக்கொண்டே செல்லவேண்டியது என்பதே அறிவியல் அடிப்படையிலான உண்மையாகும்.\n\nSection::::மொழி வளர்ச்சிக் காரணி.\nமொழியின் வளர்ச்சி, நமது வாழ்க்கையின் வளர்ச்சியைப் பொறுத்தது. இம்மொழி வளர்ச்சிக்குச் சொல்லின் வளர்ச்சி, ஒரு சிறந்த அறிகுறியாயுள்ளது. நமது வாழ்க்கை வளமுறுவதானால், சொற்கள் பெருகிக் கொண்டுதான் செல்லும். அகரமுதலி வேலைக்கு எல்லையே இல்லை. குறைபாடுகளைத் திருத்துவதும் சொற்களின் பிறப்பு வரலாற்றை மொழிநூல் முறையில் உணர்த்தி ஜாதகம் கணிப்பதுபோல் விவரங்கள் தருவதும், சொல்லின் வடிவங்களையும் பொருள்களையும் காலக்கிரமத்தில், வரலாற்று முறையில் நிறுவி, இன்ன சொல் இன்ன காலத்தில் இன்ன வடிவம் பெற்றது, இன்ன சொல் இன்ன காலத்தில் இன்ன பொருள் பெற்றது என்பன முதலிய விவரங்களை நூல்களின் ஆதாரங்கொண்டு தெளித்து உணர்த்துவதும், புதுச்சொற்களைச் சேர்ப்பதும் கலைக் குறியீட்டு மொழி அகராதிகளையும், கொடுந்தமிழ், திசைச் சொல் பற்றிய அகராதிகளையும் சொற்பிறப்பு அகராதிகளையும் இயற்றுவதும் தமிழ் மொழி வளர்ச்சிக்கு இன்றியமையாத பெருஞ்செயல்களாகும். சுருங்கச் சொல்லின், ஆங்கிலத்திலுள்ள நூதன ஆங்கிலப் பேரகராதி (New English Dictionary) யின் முறைகளை முற்றும் தழுவி, ஒரு தமிழ்ப் பேரகராதி இயற்றுதல் தமிழ் அறிஞர்களது கடமையாகும்.\n"}
{"id": "457873", "url": "https://ta.wikipedia.org/wiki?curid=457873", "title": "தவலேஸ்வரம் தடுப்பணை", "text": "தவலேஸ்வரம் தடுப்பணை\n\nதவலேஸ்வரம் தடுப்பணை () என்பது வங்காள விரிகுடாவில் கலப்பதற்கு முன் கோதாவரி நதியின் கடைமடைப் பகுதியில் கட்டப்பட்டுள்ள தடுப்பணை ஆகும். தொடக்கத்தில் பாசனத்திற்காக 1850 இல் கட்டப்பட்டிருந்தாலும் 1970 இல் மீண்டும் புதுப்பிக்கப்பட்டு சர் ஆர்தர் காட்டன் தடுப்பணை அல்லது கோதாவரி தடுப்பணை என்று பெயரிடப்பட்டது.\n\nSection::::அமைவிடம்.\nகோதாவரி ஆறு வங்காள விரிகுடா கடலில் கலப்பதற்கு ஐம்பது மைல் தொலைவில் இந்தத் தடுப்பணை உள்ளது. கோதாவரியின் இடதுபுரக் கரையில் ராஜமன்றி நகரம் உள்ளது.\n\nSection::::வரலாறு.\n1933 காலகட்டத்தில் கடும் வறட்சியும் பஞ்சமும் கோதாவரி மாவட்டங்களில் நிலவியது. அப்போதைய மாவட்ட அதிகாரி சர் ஹென்றி மவுண்ட் பிரிட்டிஷ் அரசுக்கு நிலைமையை விளக்கிக் கடிதம் எழுதினார். அதனைத் தொடர்ந்து பொறியாளர் ஆர்தர் காட்டன் கோதாவரி ஆற்றின் பகுதிகளைக் கள ஆய்வு செய்து மெட்ராஸ் ஆளுநருக்கு அனுப்பினார். பின்னர் 1846 டிசம்பர் 23 அன்று அணை கட்ட ஒப்புதல் கிடைத்தது. தாமதமின்றி, காட்டன் 1847 இல் அணை கட்டத் தொடங்கி 1850 ஆம் ஆண்டு நிறைவு செய்தார். பத்தாயிரம் தொழிலாளர்களும், ஐநூறு தச்சர்களும், ஐநூறு கொல்லர்களும் இவ்வணை கட்டுமானத்தில் ஈடுபட்டனர். தடுப்பணையானது வெள்ள நேரத்தில் கட்டியதால் நான்கு பகுதிகளாகக் கட்டப்பட்டது.\n\nபிற்கால 1862-67 வாக்கில், நீர்ப்பாசனம் மற்றும் படகு பயணங்களுக்காகக் கூடுதல் அணையின் உயரம் இரண்டு அடி அதிகரிக்கப்பட்டது. மீண்டும் 1897-99 இல் சிமென்ட் கான்கிரீட்டால் கட்டப்பட்டு ஒன்பது அங்குலங்கள் உயர்த்தப்பட்டது. 1936 ஆம் ஆண்டில், பத்தாயிரம் ஏக்கர் பாசன நீரை வழங்கும் மூன்று அடி கதவுகள் நிறுவப்பட்டன.\n\nSection::::அமைப்பு.\nகிழக்கு மற்றும் மேற்கு கோதாவரி மாவட்டங்களை இணைக்கும் வகையில் அணை நான்கு பகுதிகளாக பிரிக்கப்பட்டுள்ளது. தவலேஸ்வரம்-பிச்சுகலங்கா இடையேயான அணையின் தவலேஸ்வரம் பிரிவு 1440.5 மீ நீளமும் 70 மதகுகளும் கொண்டுள்ளன. குருவி-பாபர்லேண்டின் பேரணி பிரிவு 884.45 மீ. நீளம் கொண்டது. போபர்பாங்கோ-மதுர்லாண்டா இடையேயான மதுரூர் பிரிவு 469.6 மீ நீளமும் 23 மதகுகளும் கொண்டுள்ளது. அணையின் மொத்த நீளம் 5837 மீட்டருடன் மொத்தம் 175 மதகுகளைக் கொண்டுள்ளது. ஒவ்வொரு மதகும் 19.29X3.35 மீட்டர் அளவில் 27 டன் எடை கொண்டாகும்.\n\nஇந்த அணையின் கிழக்கு டெல்டாவின் கீழ் 2.76 லட்சம் ஏக்கரும், மத்திய டெல்டாவின் கீழ் 2.04 லட்சம் ஏக்கரும் மேற்கு டெல்டாவின் கீழ் 5.20 லட்சம் ஏக்கரும் பாசன நிலங்கள் உள்ளன. 1980 ஆம் ஆண்டில் அணை 15 அடி உயரமும், 3.5 கிலோ மீட்டர் நீளமும் கொண்டதாகப் புதுப்பிக்கப்பட்டது.\n\nSection::::நீர் அளவு.\n1970 ஆம் ஆண்டு தடுப்பணையின் உயரம் 10.6 மீட்டராக உயர்த்தப்பட்டது. மேலும் இதன் முழுக் கொள்ளளவு என்பது 312 கோடி கன அடியும்(3.12 டிஎம்சி), பயன்படாத கொள்ளளவு 202 கோடி கன அடியும் ஆகும். கடல் மட்டத்திலிருந்து உயரத்தில் அமைந்துள்ளது. 2019 தென்மேற்குப் பருவ மழையின் போது இந்த அணை நிறைந்து கரையோர கிராமங்களுக்கு வெள்ள எச்சரிக்கை விடப்பட்டது.\n\nSection::::காட்டன் அருங்காட்சியகம்.\nபஞ்ச ஒழிப்பிற்கும் பொருளாதார மேம்பாட்டிற்கும் பல அணைகளைக் கட்டியவர் காட்டன் ஆவார். அவர் நினைவாக தவலேஸ்வரம் அணைக்கு அருகே காட்டனின் அருங்காட்சியகம் அமைக்கப்பட்டுள்ளது. அதில் இவ்வணை கட்டுமானத்தில் பயன்படுத்தப்பட்ட இயந்திரங்கள் காட்சிக்கு வைக்கப்பட்டுள்ளன.\n"}
{"id": "457885", "url": "https://ta.wikipedia.org/wiki?curid=457885", "title": "சமகால ஓவியம்", "text": "சமகால ஓவியம்\n\nசமகால ஓவியம் (Contemporary art) என்பது, இருபதாம் நூற்றாண்டின் பின்னரைப் பகுதியிலும், இருபத்தோராம் நூற்றாண்டிலும் உருவாக்கப்பட்ட தற்கால ஓவியத்தைக் குறிக்கிறது. சமகால ஓவியர்கள், உலக மட்டத்துச் செல்வாக்குக்கு உட்பட்டதும், பண்பாட்டுப் பல்வகைமை கொண்டதும், தொழிநுட்ப அடிப்படையில் முன்னேறியதுமான ஒரு உலகில் வேலை செய்கின்றனர். இவர்களுடைய ஓவியங்கள், பொருட்கள், வழிமுறைகள், கருத்துருக்கள், எண்ணப் பொருள்கள் போன்றவற்றின் இயங்குநிலையில் உள்ள சேர்க்கையாக உள்ளது. இவற்றிடையேயான எல்லைகள் தொடர்ந்தும் மாறிக்கொண்டிருக்கும் நிலை காணப்படுகின்றது. பல்வகைப்பட்டனவும், வேறுபட்ட கோட்பாட்டுக் கூறுகளை உள்ளடக்கியனவுமான சமகால ஓவியங்களை முழுமையாக நோக்கும்போது அவற்றில் சீர்மைத்தன்மை, ஒழுங்குபடுத்தும் கொள்கை, கருத்தியல் என்பன குறைவாகக் காணப்படுகின்றன. சமகால ஓவியம், தனிப்பட்ட மற்றும் பண்பாட்டு அடையளம், குடும்பம், சமுதாயம், தேசம் போன்ற பெரிய சூழல்சார்ந்த விடயங்களைக் கவனத்தில் எடுக்கும் பண்பாட்டு கருத்தாடல்களின் ஒரு பகுதியாக இருக்கின்றது.\n\nஆங்கிலம், தமிழ் மற்றும் வேறு பல மொழிகளில் \"சமகாலம்\" என்பதையும், \"நவீனம்\" என்பதையும் ஒத்த பொருள் கொண்டனவாகவே பொதுவாகப் புரிந்துகொள்கின்றனர். இதனால் சிறப்புத் துறையறிவு இல்லாதவர்கள் \"நவீன ஓவியம்\", \"சமகால ஓவியம்\" என்னும் இரண்டையும் ஒன்றுடன் ஒன்று குழப்பிக்கொள்ளும் நிலை ஏற்படலாம்.\n\nSection::::செயற்பரப்பு.\nசிலர், சமகால ஓவியம் என்பது நம்முடைய காலத்தில் உருவாக்கப்பட்ட ஓவியம் என வரைவிலக்கணம் தருகின்றனர். இங்கே \"நம்முடைய காலம்\" என்பது, \"நமது ஆயுட் காலம்\" என்பதிலிருந்து வேறுபட்டது என்பது கவனத்தில் கொள்ளவேண்டியது. எனினும், இந்தப் பொதுமைப்படுத்திய வரைவிலக்கணம் சிறப்பு வரையறைகளுக்கு உட்பட்டது.\n\nஒரு பொதுவான அடைமொழியாக அல்லாமல் \"சமகால ஓவியம்\" என்பதை ஒரு சிறப்பு ஓவிய வகையாகக் கொள்ளும் போக்கு, ஆங்கிலம் பேசும் நாடுகளில் நவீனவியத்தின் தொடக்ககாலம் முதலே இருந்துவந்துள்ளது. திறனாய்வாளர் ரோஜர் ஃபிரையும், வேறு சிலரும் சேர்ந்து, பொது அருங்காட்சியகங்களில் வைப்பதற்காக ஓவியங்களை வாங்குவதற்காக 1910 ஆம் ஆண்டில் சமகால ஓவியக் கழகம் என்னும் தனிப்பட்ட அமைப்பு ஒன்றைத் தொடங்கினர். இச்சொல்லைப் பயன்படுத்திய மேலும் பல அமைப்புக்கள் 1930களில் உருவாகின. எடுத்துக்காட்டாக, 1938 இல் ஒரு சமகால ஓவியக் கழகம் ஆசுத்திரேலியாவின் அடெலெயிடில் நிறுவப்பட்டது. and an increasing number after 1945. 1945க்குப் பின்னர் இவ்வாறான அமைப்புக்கள் அதிக அளவில் உருவாகின. அக்காலத்தில் \"சமகால ஓவிய நிறுவனம், பொசுட்டன்\" போன்ற பல அமைப்புக்கள் \"நவீன ஓவியம்\" என்னும் பயன்பாட்டுடன் இருந்த தமது பெயர்களைச் \"சமகால ஓவியம்\" என்னும் தொடர் வரும்படி மாற்றின. நவீனவியம் என்பது ஒரு வரலாற்றுக் கலை இயக்கம் என வரைவிலக்களம் கொடுபட்டதாலும், பெரும்பாலான நவீன ஓவியங்கள் சமகாலத்தவையாக இல்லாதிருந்ததாலும் குறித்த மாற்றங்கள் ஏற்பட்டன. எது சமகாலம் என்பதற்கான வரைவிலக்கணம் இயல்பாகவே நிகழ்காலத்தைத் தளமாகக்கொண்டு நகர்ந்தபடி உள்ளது. \"சமகாலம்\" என்பதன் தொடக்க நாள் தொடர்ச்சியாக முன்னோக்கி நகர்கிறது. அத்துடன் சமகால ஓவியக் கழகம் 1910 இல் வாங்கிய ஓவியங்கள் இன்று சமகால ஓவியங்கள் எனக் கொள்ளப்படமாட்டா.\n\nஓவியப் பாணிகளில் மாற்றத்தைக் காட்டும் குறிப்பான காலப் பகுதிகளில் இரண்டாம் உலகப் போரின் முடிவு, 1960கள் ஆகியனவும் அடங்குகின்றன. 1960களில் இருந்து இயல்பான மாறும் கட்டம் காணப்படவில்லை. 2010 இல் சமகால ஓவியம் என்பதற்கான வரைவிலக்கணங்கள் வேறுபட்டு இருப்பதுடன், அவை பெரும்பாலும் துல்லியம் அற்றவையாகவும் உள்ளன.\n"}
{"id": "457888", "url": "https://ta.wikipedia.org/wiki?curid=457888", "title": "பிர் பரா பான் வனவிலங்கு சரணாலயம்", "text": "பிர் பரா பான் வனவிலங்கு சரணாலயம்\n\nபிர் பரா பான் வனவிலங்கு சரணாலயம் \"(Bir Bara Ban Wildlife Sanctuary)\" இந்தியாவின் அரியானா மாநிலத்தில் சிந்த்-கன்சி சாலையில் அமைந்துள்ளது. இச்சரணாலயம் சிந்திலிருந்து 5 கி.மீ தூரத்தில் 419.26 எக்டேர் பரப்பளவில் பரவியுள்ளது\n\nSection::::இருப்பிடம்.\nபிர் பரா பான் வனவிலங்கு சரணாலயம் சிந்திலிருந்து 5 கி.மீ தூரத்திலும், கன்சியிலிருந்து 40 கி.மீ தொலைவிலும், கிசாரிலிருந்து 70 கி.மீ தொலைவிலும், பானிபட்டிலிருந்து 73 கி.மீ தொலைவிலும், பிவானியிலிருந்து 80 கி.மீ தொலைவிலும், குருசேத்ராவிலிருந்து 110 கி.மீ தொலைவிலும், டெல்லியில் இருந்து 144 கி.மீ தொலைவிலும், சண்டிகரில் இருந்து 190 கி.மீ தொலைவிலும் உள்ளது.\n\nSection::::வரலாறு.\n11 அக்டோபர் 2007 ஆம் தேதி அன்று அரியானா அரசு இந்த பகுதியை சரணாலயம் என்று அறிவித்தது.\n\n"}
{"id": "457891", "url": "https://ta.wikipedia.org/wiki?curid=457891", "title": "2019-இல் இந்தியா", "text": "2019-இல் இந்தியா\n\n2019-இல் இந்தியாவில் நடைபெற்ற முக்கிய நிகழ்வுகளின் தொகுப்பு. \n\n\n\nSection::::நிகழ்வுகள்.\nSection::::பிப்ரவரி.\nஇத்தாக்குதலில் பாலகோட் நகரத்தில் செயல்பட்டுக் கொண்டிருந்த ஜெய்ஸ் இ முகமது இயக்கத்தின் தீவிரவாதிகள் 200 முதல் 300 பேர் வரை பலியாகியுள்ளனர். \n\n\n\n\n\n\n\n"}
{"id": "457892", "url": "https://ta.wikipedia.org/wiki?curid=457892", "title": "ஜாக் ஸ்பாரோ", "text": "ஜாக் ஸ்பாரோ\n\nஜாக் ஸ்பாரோ (Jack Sparrow) என்பது ஒரு கற்பனையான கதாபாத்திரம் ஆகும். 'பைரேட்ஸ் ஆஃப் கரீபியன்' திரைப்படத் தொடரின் முக்கிய கதாநாயகன் ஆவார். திரைக்கதை எழுத்தாளர்களான டெட் எலியட் மற்றும் டெர்ரி ரோசியோ ஆகியோர் இந்த கதாபாத்திரத்தை உருவாக்கியுள்ளனர், இது ஜானி டெப் என்ற நடிகனால் நடிக்கப்பட்டது. ஸ்பாரோவின் அடிப்ப்படைத் தன்மை \"தி ரோலிங் ஸ்டோன்\" என்ற கிதார் இசைக் கலைஞர் \"கீத் ரிச்சர்ட்ஸ்\" மற்றும் \"லூனி ட்யூன்ஸ்\" என்பவரது கார்ட்டூன் கதாபாத்திரம் \"பெப் ​​லி பியூ\" ஆகியவற்றை அடிப்படையாகக் கொண்டது. ஜானி டெப் முதலில் 2003 ஆம் ஆண்டில் வெளியான \"பைரேட்ஸ் ஆஃப் தி கரீபியன்: தி கர்ஸ் ஆஃப் தி பிளாக் பேர்லி\"ல் தோன்றினார். பின்னர் அவர் \"டெட் மேன்ஸ் செஸ்ட்\" (2006), \"அட் வேர்ல்ட்ஸ் எண்ட்\" (2007), \"ஆன் ஸ்ட்ரேஞ்சர் டைடு\" (2011), மற்றும் \"டெட் மென் டெல் நோ டேல்ஸ்\" (2017) ஆகிய தொடர் படங்களில் தோன்றினார்.\n\nSection::::திரைப்படங்கள்.\nSection::::தி கர்ஸ் ஆஃப் தி பிளாக் பேர்ல்.\nகேப்டன் ஜாக் ஸ்பாரோ முதன்முதலில் தி கர்ஸ் ஆஃப் தி பிளாக் பேர்ல் (2003) என்றப் படத்தில் தோன்றினார்.\n\nஇத்தொடர் படங்களில், பிரத்தெர்ன் நீதிமன்றத்தில் உள்ள ஒன்பது கொள்ளையர்களில் ஸ்பாரோவும் ஒருவர். ஏழு கடற்கொள்ளையர்களில் முக்கியமானவராக இருக்கிறார். அவர் துரோகியாகவும் மற்றும் பெரும்பாலும் உடல் உழைப்பல் அல்லாமல் புத்தி மற்றும் பேச்சுவார்த்தைகளைப் பயன்படுத்துவதன் மூலம் உயிர்வாழ்கிறார். மிகவும் ஆபத்தான சூழ்நிலைகளை விட்டு வெளியேறவும், தேவைப்படும்போது மட்டுமே போராடவும் தயங்குவதில்லை. ஸ்பாரோ தனது நண்பனான \"ஹெக்டர் பார்போசா\"விடமிருந்து தனது கப்பலான பிளாக் பேர்லை மீண்டும் பெற முயல்கிறார். பின்னர், கிழக்கிந்திய வர்த்தக நிறுவனத்துடன் சண்டையிடும் போது புகழ்பெற்ற \"டேவி ஜோன்ஸி\"டம் தனது கடனில் இருந்து தப்பிக்க முயற்சிக்கிறார்.\n\n\"பைரேட்ஸ் ஆஃப் தி கரீபியன்\" தொடரால் ஈர்க்கப்பட்டு அதே பெயரில் \"டிஸ்னி தீம் பார்க்\" சவாரி ஒன்றை ஏற்படுத்தியது. மேலும் 2006 ஆம் ஆண்டில் அச்சவாரி புதுப்பிக்கப்பட்டபோது, ​​\"கேப்டன் ஜாக் ஸ்பாரோ\"வின் பாத்திரம் அதில் சேர்க்கப்பட்டது. \"டிஸ்னியின் ஹாலிவுட் ஸ்டுடியோ\"வில் \"லெஜண்ட் ஆஃப் கேப்டன் ஜாக் ஸ்பாரோ\" என்ற தலைப்புச் செய்தியாக இருந்தார். மேலும் \"பைரேட்ஸ் ஆஃப் தி கரீபியன்: ஜாக் ஸ்பாரோ\" என்ற சிறுவர் புத்தகத் தொடரை உள்ளடக்கிய நாவல்களும் வெளியிடப்பட்டது. \"ஜாக் ஸ்பாரோ\" ஜமைக்காவின் ராயல் துறைமுகத்திற்கு ஒரு கப்பல் தளபதியாக வருகிறார். ஆளுநர் 'வெதர்பி ஸ்வானி'ன் மகள் எலிசபெத் ஸ்வானை நீரில் மூழ்கும்போது அவளை மீட்ட போதிலும், அவர் செய்த திருட்டு வேலைக்காக சிறையில் அடைக்கப்படுகிறார். அன்று இரவு, 'பிளாக் பேர்ல்' என்ற சபிக்கப்பட்ட கொள்ளையர் கப்பல் ராயல் துறைமுகத்தை தாக்கி எலிசபெத் கடத்தப்படுகிறாள்.\n\nபிளாக் பேர்லின் கேப்டன், ஹெக்டர் பார்போசா, மற்றும் அவரது குழுவினரின் மேல் இருக்கும் ஒரு பண்டைய ஆஸ்டெக் சாபத்தை உடைக்க ஒரு கடைசி தங்க நாணயத்தை தீவிரமாக தேடுகிறார். வில் டர்னர் என்ற கறுப்பன் எலிசபெத்தை மீட்பதற்கு ஸ்பாரோவை விடுவிக்கிறான். அவர்கள் எச்.எம்.எஸ் இன்டர்செப்டரைக் கட்டளையிட்டு, ஹைட்டியின் டோர்டுகாவில் ஒரு மோட்லி குழுவினரை நியமிக்கிறார்கள், இஸ்லா டி மியூர்டாவுக்குச் செல்வதற்கு முன்பு, எலிசபெத் சிறைபிடிக்கப்படுகிறார். பத்து வருடங்களுக்கு முன்னர் பார்போசா ஒரு கலகத்தை வழிநடத்தி கப்பலைக் கைப்பற்றும் வரை, ஸ்பாரோ பிளாக் பேர்லின் கேப்டனாக இருந்தார் என்பதை வில் அறிந்துகொள்கிறார். மீட்பு முயற்சி விறுவிறுப்பாக செல்கிறது. கடற்படைக்கு உதவி செய்த போதிலும், குருவிக்கு தூக்கு தண்டனை விதிக்கப்படுகிறது.\n\nSection::::டெட்மேன் செஸ்ட்.\nராயல் துறைமுகத்தில் ஸ்பாரோவின் மரண தண்டனையிலிருந்து, வில் ஸ்பாரோவைக் காப்பாற்றுகிறார். ஆனால் அவர்கள் விரைவாகப் பிடிக்கப்படுகின்றனர். எலிசபெத் தலையிட்டு, அவர்களை காப்பாற்றுகிறாள். மேலும்வில் மீதான தனது அன்பை அறிவிக்கிறார். அதே நேரத்தில் ஸ்பாரோ கடல் சுவரை இடிந்து தப்பிக்கிறார். பிளாக் பேர்ல் மற்றும் அவரது புதிய குழுவினர் அவரை மீட்டெடுப்பதற்கு சரியான நேரத்திற்கு வருகிறார்கள். அவர் மீண்டும் ஒரு முறை கேப்டனாகிறார். \n"}
{"id": "457903", "url": "https://ta.wikipedia.org/wiki?curid=457903", "title": "ஆபீஸ் (தொலைக்காட்சித் தொடர்)", "text": "ஆபீஸ் (தொலைக்காட்சித் தொடர்)\n\nஆபீஸ் என்பது விஜய் தொலைக்காட்சியில் மார்ச்சு 11, 2013 முதல் சூன் 5, 2015 வரை திங்கள் முதல் வெள்ளி வரை இந்திய நேரப்படி இரவு 10 மணிக்கு இரண்டு பகுதிகளாக ஒளிபரப்பாகி 562 அத்தியாயங்களுடன் நிறைவு பெற்ற பணி சார்ந்த காதல் நகைச்சுவைத் தொடர் ஆகும். இந்த தொடரில் கார்த்திகேயன் என்ற கதாபாத்திரத்தில் கார்த்திக் ராஜ் நடிக்க இவருக்கு ஜோடியாக ராஜலட்சுமி என்ற கதாபாத்திரத்தில் தென்றல் தொடர் புகழ் ஸ்ருதி ராஜ், விஷ்ணுவர்தன் என்ற காதாபாத்திரத்தில் விஷ்ணுவும், லட்சுமி என்ற காதாபாத்திரத்தில் மக்கள் தொலைக்காட்சி தொடர் தொகுப்பாளினி மதுமிலா போன்றோர் முதன்மை கதாபாத்திரத்தில் நடித்து உள்ளார்கள். இவர்களுடன் சேர்ந்து உதய் மகேஷ், சுசேன் ஜார்ஜ், ஆர்.ரவீந்திரன், சித்தார்த், அழகப்பன் போன்ற பலர் முக்கியாகதாபாத்திரத்தில் நடித்துள்ளார்கள்.\n\nஇந்த தொடரில் கிராமப்புறத்திலிருந்து சென்னைக்கு வேலைக்கு வரும் ராஜலட்சுமி என்ற ஒரு பெண் எதிர்கொள்ளக்கூடிய விஷயங்கள், வேலை, நட்பு, காதல், திருமணம் எனப் பல கதைகளை உள்ளடக்கி இருக்கின்றது. இந்த தொடரில் நடித்த கார்த்திக் ராஜ், ஸ்ருதி ராஜ், விஷ்ணு மற்றும் மதுமிலா போன்ற நடிகர்களின் நடிப்பு மக்கள் மனதில் அதிகம் பிரபலமானவர்கள் ஆவார். இந்த தொடரின் வெற்றிக்கு இவர்களின் காதல் காட்சிகளும் முக்கிய பங்கு வகித்தது என்பது குறிப்பிடத்தக்கது.\n\n2014ஆம் ஆண்டு மற்றும் 2015ஆம் ஆண்டு விஜய் தொலைக்காட்சிவிருதுகளின் சிறந்த ஜோடி, சிறந்த நடிகர், விருப்பமான புதுமுக நடிகை, விருப்பமான துணைக்கதாபாத்திரம் போன்ற 15 பிரிவுகளின் கீழ் விருதுகள் பரிந்துரை செய்து 5 விருதுகளை வென்றுள்ளது.\n\nSection::::கதை சுருக்கம்.\nகிராமத்திலிருந்து சென்னைக்கு வேலைக்கு வரும் ராஜலட்சுமி (ஸ்ருதி ராஜ்). புதிய ஊர் புதிய நண்பர்கள் என பலரை சந்திக்கின்றார். இவர் வேலை செய்யும் பிரிவில் வேலை செய்யும் கார்த்திகேயன் (கார்த்திக் ராஜ்), விஷ்ணுவர்தன் (விஷ்ணு) மற்றும் லட்சுமி (மதுமிலா). இவர்களுடன் நண்பர்களாகும் ராஜி ஒரு கட்டத்தில் ராஜி மற்றும் கார்த்திக் ஒருவரை ஒருவர் காதலிக்கின்றனர். ஆனால் ராஜி கார்த்திக்கை விட 3மாதம் வயது மூத்தவர் இதனால் இவர் கொஞ்சம் தயங்கினார், பிறகு தனது காதலை கார்த்திக்கிடம் சொல்கின்றார். அதே தருணம் விஷ்ணு மற்றும் லட்சுமியும் ஒருவரை ஒருவர் காதலித்து வருகின்றனர். ராஜி மற்றும் கார்த்திக் காதல் விடயம் ராஜி குடும்பத்திற்கு தெரியவர இந்த காதலை எதிர்த்தனர். குடும்பத்தை எதிர்த்து இருவரும் திருமணம் செய்கின்றனர். சகபணியாளரும் தோழியமான சூசன் (சுசேன் ஜார்ஜ்) கார்த்திக்கை காதலித்து வந்தார் இவர்களின் திருமணம் தெரிந்ததும் அவர் தற்கொலை செய்துகொள்ள இதனால் மன உளைசலுக்கு ஆளாகும் கார்த்திக் இதனால் இருவருக்கும் பல கருது வேறுபாடு இதனால் இருவரும் கொஞ்ச காலம் பிரித்து வாழ்கின்றனர். மீண்டும் இருவரும் எப்படி ஒன்று சேர்க்கிறார்கள் என்பதை பணி சார்ந்த காதல் நகைச்சுவை காட்ச்சிகளுடன் கதை சொல்லப்படுகின்றது.\n\n\n\n\n\nSection::::நடிகர்களின் தேர்வு.\nஇந்த தொடர் முழுக்க முழுக்க பணி சார்ந்த கதை. இந்த தொடரின் முதல் பகுதியில் கனா காணும் காலங்கள் கல்லூரியின் கதை தொடரில் நடித்த கார்த்திக் ராஜ் மற்றும் விஷ்ணு கார்த்திகேயன், விஷ்ணுவர்தன் என்ற காதாபாத்திரங்களில் நடித்துள்ளனர். இது இவர்களின் இரண்டாவது தொடர் மற்றும் முதல் முதன்மை கதாபாத்திரத் தொடர் ஆகும். கார்த்திக்குக்கு ஜோடியாக தென்றல் தொடர் புகழ் ஸ்ருதி ராஜ் ராஜலட்சுமி என்ற கதாபாத்திரத்தில் நடித்துள்ளார். இவர் சின்னத்திரையில் மிகவும் பிரபலமான நடிகை ஆவார். இந்த தொடர் வெற்றிக்கு இவரின் பிரபலமும் ஒரு காரணம் ஆகும். விஷ்ணுவுக்கு ஜோடியாக மக்கள் தொலைக்காட்சி தொகுப்பாளினியும் இலங்கையை பூர்விகமாக கொண்ட தொகுப்பாளினி மதுமிலா நடித்துள்ளார். இதுவே இவரின் முதல் தொடர் ஆகும். அன்பழகன், ராகவேந்திரன், அஸ்வின் குமார், மஹாலட்சுமி ஆகியோர் பணியாளர்களாக நடித்துள்ளார்கள். இந்த தொடரில் ஒரு முக்கியமான கதாபாத்திரத்தில் சின்னத்திரை நடிகையும் மற்றும் மைனா திரைப்பட நடிகையுமான சுசேன் ஜார்ஜ் நடித்துள்ளார். ஆபீஸ் இன் தலைவராக சின்னத்திரை நடிகர் உதய் மகேஷ் நடித்துள்ளார். இவர்களுடன் ஆர்.ரவீந்திரன், ஈஸ்வர், டேவிட் சால்மன் போன்ற பலர் நடித்துள்ளார்கள்.\n\nஇரண்டாம் பகுதியில் என் பெயர் மீனாட்சி தொடர் புகழ் சித்தார் கமல் என்ற முதன்மை கதாபாத்திரத்தில் நடித்துள்ளார. இவர்களுடன் பவித்ரா, அணு, ஹேமா ராஜ்குமார், பிரீத்தி போன்ற பல புதிய நடிகர் நடிகைகளும் நடித்துள்ளார்கள்.\n\n"}

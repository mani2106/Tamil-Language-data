{"id": "456287", "url": "https://ta.wikipedia.org/wiki?curid=456287", "title": "கே. பி. ஆர். பொறியியல் மற்றும் தொழில்நுட்பக் கல்வி நிறுவனம்", "text": "கே. பி. ஆர். பொறியியல் மற்றும் தொழில்நுட்பக் கல்வி நிறுவனம்\n\nகே. பி. ஆர். பொறியியல் மற்றும் தொழில்நுட்பக் கல்வி நிறுவனம் (KPR Institute of Engineering and Technology) என்பது 2009 ஆம் ஆண்டு தமிழ்நாட்டின், கோயம்புத்தூர், அரசூரில் கேபிஆர் அறக்கட்டளையால் நிறுவப்பட்ட ஒரு பொறியியல் கல்லூரி ஆகும். இக்கல்லூரி புது தில்லியின் அகில இந்திய தொழில்நுட்பக் கல்விக் குழுவால் அங்கீகரிக்கப்பட்டுள்ளது மற்றும் சென்னை அண்ணா பல்கலைக்கழகத்துடன் இணைக்கப்பட்டுள்ளது. இந்நிறுவனம் \"ஏ\" தரத்துடன் NAAC ஆல் அங்கீகரிக்கப்பட்டுள்ளது. மேலும் இங்கு வழங்கப்படும் படிப்புகள் தேசிய அங்கீகார வாரியத்தால் (NBA) அங்கீகரிக்கப்படுகின்றன. இங்கு இளநிலை மற்றும் முதுநிலை பட்டப் படிப்புகள் வழங்கப்படுகின்றன. \n\n\n\n"}
{"id": "456288", "url": "https://ta.wikipedia.org/wiki?curid=456288", "title": "மட்பாண்டத்திற்கு முந்தைய புதிய கற்காலம்", "text": "மட்பாண்டத்திற்கு முந்தைய புதிய கற்காலம்\n\nமட்பாண்டத்திற்கு முந்தைய புதிய கற்காலம் (Pre-Pottery Neolithic (PPN) மேற்கு ஆசியாவின் பண்டைய அண்மை கிழக்கில் அமைந்த வளமான பிறை பிரதேசத்தில் உள்ள லெவண்ட் மற்றும் மேல் மெசொப்பொத்தேமியாவில் கிமு 10,000 - கிமு 6,500 வரை நிலவியது.\n\nஇதன் பின்னர் இப்பகுதியில் இடைக்கற்காலத்தில் மலர்ந்த நாத்தூபியன் பண்பாட்டு காலத்தில் மக்கள் கால்நடை வளர்த்தல் மற்றும் பயிரிடுதல் முறை அறிந்திருந்தினர். மட்பாண்டாத்திற்கு முந்தைய புதியகற்காலப் பகுதி கிமு 6200 வரை விளங்கியது. பின்னர் மட்பாண்ட புதிய கற்காலம் துவங்கியது.\n\nSection::::மட்பாண்டத்திற்கு முந்தைய புதிய கற்காலப் பிரிவுகள்.\nமட்பாண்டத்திற்கு முந்தைய புதிய கற்காலம் (அ) (PPNA கிமு 10,000 – 8,800) மற்றும் மட்பாண்டத்திற்கு முந்தைய புதிய கற்காலம் (ஆ) (PPNB கிமு 8,800 – 6500) என இரண்டாகப் பிரிக்கப்படுகிறது. \nSection::::மட்பாண்டத்திற்கு முந்தைய புதிய கற்காலம் (ஆ).\nமட்பாண்டத்திற்கு முந்தைய புதிய கற்காலம் (அ) காலத்தில் கிமு 9,000-களில் உலகின் முதல் நகரங்களான எரிக்கோ மற்றும் லெவண்ட் பகுதிகளின் தொல்லியல் களங்களில் கண்டெடுக்கப்பட்டது. \n\nSection::::மட்பாண்டத்திற்கு முந்தைய புதிய கற்காலம் (ஆ).\nமட்பாண்டத்திற்கு முந்தைய புதிய கற்காலம் (ஆ) காலத்தில் மக்கள் காட்டு விலங்குகளில் ஆடு, மாடு, ஒட்டகம், கழுதை போன்றவைகளை வீட்டு விலங்குகளாக வளர்த்தனர். தானியங்களை பயிரிடுதல் முறையை முதலில் கற்றனர். செய்தொழிலுக்கான கருவிகள் மற்றும் புதிய கட்டிட அமைப்புகளை கற்றிருந்தனர். கருங்கல், அரகோனைட்டு, கால்சைட்டு, படிகம் போன்ற கற்களிலிருந்து மட்பாண்டங்கள் செய்தனர். களிமண்னைக் கொண்டு பானைகள் செய்யும் முறை இக்காலத்தவர்கள் அறிந்திருக்கவில்லை.\n\nSection::::மட்பாண்டத்திற்கு முந்தைய புதிய கற்காலம் (இ).\nதற்கால ஜோர்தான் நாட்டின் அயின் கஜால் தொல்லியல் களத்தில், மட்பாண்டத்திற்கு முந்தைய புதிய கற்காலம் (இ) விளங்கியதை தொல்லியலாளர்கள் அகழ்வாய்வுவில் கண்டனர்.\nகிமு 6,200 முதல் நாடோடி அரேபியர்கள் கால்நடைகளை மேய்ச்சலுக்கு கொண்டு சென்றனர். இப்பண்பாடு பண்டைய எகிப்து மற்றும் லெவண்ட் முதல் மெசொப்பொத்தேமியா வரை பரவியிருந்தது.\n\nSection::::தெற்கு ஆசியா.\nதெற்காசியாவில் கிமு 7,500 முதல் கிமு 6,200 முடிய விளங்கிய மட்பாண்டத்திற்கு முந்தைய துவக்க புதிய கற்காலத்திய தொல்லியல் களங்கள், இந்தியாவின் அரியானா மாநிலத்தில் பீர்த்தனா எனுமிடத்தில் கண்டறியப்பட்டது. பாகிஸ்தானின் பலூசிஸ்தான் மாநிலத்தின் கச்சி மாவட்டத்தில் மெஹெர்கர் (கிமு 6,500 முதல் கிமு 5,500 வரை ) தொல்லியல் களத்தில் கோதுமை, பார்லி வேளாண்மை செய்ததையும், ஆடு, மாடுகள் போன்ற கால்நடைகளை வளர்ப்புத் தொழிலில் மேற்கொண்டதை அறியமுடிகிறது. \n\nமட்பாண்டத்திற்க்கு முந்தைய புதிய கற்காலத்தில் மெசொப்பொத்தேமியா பகுதிகளுக்கும், அதன் கிழக்கே அமைந்த சிந்துவெளி நாகரீகப் பகுதிகளுக்கும் நெருங்கிய தொடர்புகள் இருந்தற்கான உறுதியான ஆதாரங்கள் கிடைத்துள்ளது. இரு நாகரிகப் பகுதிகளிலும் பார்லி வேளாண்மை, கால்நடைகளை வளர்த்தல் பொதுவான தொழிலாக இருந்ததிருந்தது.படிகக் கல்லால் செய்த மட்பாண்டங்கள் இவ்விரு பகுதிகளில் காணப்படுகிறது. \n\nதென்னிந்தியாவில் புதிய கற்காலம் கிமு 6,500-இல் தொடங்கி, பெருங்கற்காலம் தொடக்கமான கிமு 1,400 வரை விளங்கியது. \n\n\n\n\nSection::::வெளி இணைப்புகள்.\n "}
{"id": "456289", "url": "https://ta.wikipedia.org/wiki?curid=456289", "title": "சான் கூடினஃபு", "text": "சான் கூடினஃபு\n\nசான் பானிசிட்டர் கூடினஃபு (\"John Bannister Goodenough\", பிறப்பு: 25 சூலை 1922) ஓர் அமெரிக்கப் பேராசிரியர். இவர் திண்மநிலை இயற்பியலாளரும், நோபல் விருதாளரும் ஆவார். இவர் டெக்சசு ஆசுட்டினில் உள்ள தெக்சாசு பல்கலைக்கழகத்தில் இயந்திரப் பொறியியல் துறையிலும் பொருளறிவியல் துறையிலும் பேராசிரியராக உள்ளார். இவர் இலித்தியம் மின்மவணு மின்கலங்கள் பற்றிய ஆய்விற்கும் கூடினஃபு-கானமோரி விதிகளுக்கும் புகழ் பெற்றவர். இவர் இசுட்டான்லி விக்கிங்காம், அக்கிரா யோசினோ ஆகிய இருவரோடு சேர்ந்து, இலித்தியம்-மின்மவணு மின்கல வளர்ச்சிகளுக்காக செய்த ஆய்வுகளுக்காக 2019 ஆம் ஆண்டுக்கான வேதியியல் நோபல் பரிசை தனது 97-வது அகவையில் வென்றார். இவரே வரலாற்றில் மிகவும் வயதான காலத்தில் நோபல் பரிசு பெற்றவர் ஆவார்.\n\n2014 இல் இவர் இலித்தியம்-மின்மவணு மின்கல வளர்ச்சிகளுக்காக செய்த ஆய்வுகளுக்காக திரேப்பர் பரிசு பெற்றார். \n\nSection::::இளமை வாழ்க்கையும் கல்வியும்.\nகூடினஃபு இடாய்ச்சுலாந்தில் இயேனா (Jena) என்னும் ஊரில் தந்தையார் எர்வின் இராம்சிடல் கூடினஃபு ((1893-1965) அவர்களுக்கும் தாய் எலென் மெரியம் கூடினஃபு அவர்களுக்கும் பிறந்தார். இவர் பிறக்கும் காலத்தில் இவரின் தந்தையார் ஆர்வேடு பல்கலைக்கழகத்தில் கடவுட்தன்மையியல் கல்லூரியில் முனைவர்ப்பட்டத்துக்குப் படித்துக்கொண்டிருந்தார். இவரின் தந்தையார் பின்னர் யேல் பல்கலைக்கழகத்தில் சமய வரலாற்றுத் துறாய்யில் பேராசிரியராக இருந்தார். இவரின் அண்ணன் மறைந்த வார்டு கூடினஃபு பென்சில்வேனியா பல்கலைக்கழகத்தில் மாந்தவியலாய்வாளராக இருந்தார். இவரும் இவரின் அண்ணனும் மாசாச்சுசெட்சில் உள்ள குரோட்டன் என்னும் இடத்தில் உள்ள தங்கிப்படிக்கும் தனியார் பள்ளியான குரோட்டன் பள்ளியில் படித்தனர். சான் கூடினஃபு 1944 இல் யேல் பல்கலைக்கழகத்தில் கணிதத்தில் இளங்கலை பட்டத்தைப் பெற்றார் அதன் பின்னர் இரண்டாவது உலகப்போரின் பொழுது அமெரிக்கப் படைத்துறையில் விண்கல் ஆய்வாளராக இருந்தார். அதன் பின் சிகாகோ பல்கலைக்கழகத்தில் கிளரன்சு சீனர் ஆய்வு நெறியாள்கையில் 1952 ஆண்டு இயற்பியல் துறையில் முனைவர்ப்பட்டம் பெற்றார்\n\n"}
{"id": "456294", "url": "https://ta.wikipedia.org/wiki?curid=456294", "title": "பன்னாட்டுத் துடுப்பாட்டப் போட்டிகளில் ரோகித் சர்மா அடித்த நூறுகள்", "text": "பன்னாட்டுத் துடுப்பாட்டப் போட்டிகளில் ரோகித் சர்மா அடித்த நூறுகள்\n\nரோகித் சர்மா ஒரு இந்தியத் துடுப்பாட்ட வீரர் ஆவார். இவர் இந்தியத் துடுப்பாட்ட அணிக்காக 2007 முதல் விளையாடி வருகிறார். இவர் அக்டோபர் 2019 நிலவரப்படி, 27 ஒருநாள் போட்டிகளில் 27, தேர்வுப் போட்டிகளில் 5 மற்றும் 4 இ20ப போட்டிகளில் 4 என்று பன்னாட்டுத் துடுப்பாட்டப் போட்டிகளில் மொத்தம் 36 நூறுகள் அடித்துள்ளார். \n\nசர்மா, ஜூன் 2007இல் அயர்லாந்திற்கு எதிராக ஒருநாள் போட்டியில் அறிமுகமானார். 2010 ஆம் ஆண்டு ஜிம்பாப்வேயில் நடந்த முத்தரப்புப் போட்டியின் போது அவர் தனது முதல் நூறை (114 ஓட்டங்கள்) எடுத்தார். அக்டோபர் 2013 இல், ஆஸ்திரேலியாவுக்கு எதிராக 209 ஓட்டங்கள் எடுத்தபோது ஒருநாள் போட்டிகளில் இருநூறு அடித்த மூன்றாவது வீரர் என்ற பெருமையை பெற்றார். இவர் எடுத்த அதிகபட்ச ஓட்டங்கள் 264. இது அக்டோபர் 2019 நிலவரப்படி ஒருநாள் போட்டிகளில் ஒரு மட்டையாளர் எடுத்த அதிகபட்ச ஓட்டங்களாக உள்ளது. இச்சாதனையை இலங்கைக்கு எதிராக 2014 நவம்பரில் கொல்கத்தாவின் ஈடன் கார்டனில் நடந்த போட்டியில் நிகழ்த்தினார். ஜனவரி 2016 இல், ஆஸ்திரேலியாவுக்கு எதிராக 171 ஓட்டங்கள் எடுத்தார்; 2018 ஆம் ஆண்டில் இங்கிலாந்தின் ஜேசன் ராய் 180 ரன்கள் எடுக்கும் வரை ஆஸ்திரேலியாவுக்கு எதிராக அந்நாட்டிற்கு வருகை தரும் ஒரு மட்டையாளரின் அதிகபட்ச ஓட்டங்களாக இது இருந்தது. உலகக்கோப்பையின் ஒரு பதிப்பில் ஐந்து நூறுகள் அடித்த முதல் வீரர் என்ற பெருமையை இவர் பெற்றார். 2019 உலகக்கோப்பையில் இலங்கைக்கு எதிராக 103 ரன்கள் எடுத்தார். சர்மாவின் மூன்று இருநூறுகள் மற்றும் 150க்கும் மேற்பட்ட ஓட்டங்களை ஏழு முறை எடுத்தது ஆகியவை ஒருநாள் துடுப்பாட்டத்தில் ஒரு சாதனையாகும். \n\nமேற்கிந்தியத் தீவுகளுக்கு எதிரான 2013–14 உள்நாட்டுத் தொடரின் போது தேர்வுப் போட்டிகளில் ரோகித் சர்மா அறிமுகமானார். இதில் அவர் தொடர்ச்சியான இரு போட்டிகளில் இரண்டு நூறுகளை அடித்தார். அதில் அவர் அறிமுகப் போட்டியில் எடுத்த 177 ஓட்டங்களும் அடங்கும். இவர் அக்டோபர் 2015 இல், தென்னாப்பிரிக்காவுக்கு எதிராக 106 ரன்கள் எடுத்தபோது, இ20ப வடிவில் நூறு அடித்த இரண்டாவது இந்தியரானார். இ20ப போட்டிகளில் அதிவிரைவாக நூறு அடித்தவர் என்ற சாதனையை டேவிட் மில்லருடன் சர்மா பகிர்ந்து கொண்டுள்ளார். மேலும் நான்கு முறை இவர் எடுத்த நூறுகள் இ20ப போட்டிகளில் ஒரு மட்டையாளர் அதிகமுறை எடுத்த நூறுகளாகும். அக்டோபர் 2019 நிலவரப்படி, பன்னாட்டுத் துடுப்பாட்டப் போட்டிகளில் நூறு அடித்த வீரர்களில் சர்மா 25 வது இடத்தைப் பகிர்ந்து கொண்டுள்ளார். \n"}
{"id": "456301", "url": "https://ta.wikipedia.org/wiki?curid=456301", "title": "அக்கிரா யோசினோ", "text": "அக்கிரா யோசினோ\n\nஅக்கிரா யோசினோ (\"Akira Yoshino\", , பிறப்பு: சனவரி 30, 1948) சப்பானிய வேதியியலாளர். அசாகி காசேயி நிறுவனத்தில் சிறப்புப்பேராளரும் மெய்ச்சோ பல்கலைக்கழகத்தில் பேராசிரியரும் ஆவார். இன்றைய செல்லிடத் தொலைபேசிகளிலும், மடிக்கணினிகளிலும் பரவலாகப் பயன்படுத்தப்படும் பாதுகாப்பான இலித்தியம்-மின்மவணு மின்கலத்தைக் கண்டுபிடித்தவர். இவர் 2019 ஆம் ஆண்டுக்கான வேதியியலுக்கான நோபல் பரிசை சான் கூடினஃபு, இசுட்டான்லி விட்டிங்காம் ஆகியோருடன் வென்றார்.\n\nSection::::இளமை வாழ்க்கையும் கல்வியும்.\nஅக்கிரா யோசினோ சப்பானில் சூயிட்டாவில் 1948, சனவரி 30 இல் பிறந்தார். இவர் கியோட்டோ பல்க்லைக்கழகத்தில் இளங்கலை அறிவியல் (1970) படிப்பும் பொறியியலில் முதுகலைப் படிப்பும் (1972) படித்த பின்னர் ஒசாக்கா பல்கலைக்கழகத்தில் முனைவர் பட்டமும் பெற்றார் .\n\n\nSection::::இலித்தியம்-மின்மவணு மின்கலம் கண்டுபிடிப்பு.\n1981 இல் அக்கிரா யோசினோ பாலியசிட்டிலீனைப் பயன்படுத்தி மீள்மின்மமூட்டவல்ல மின்கலங்கள் பற்றிய ஆய்வைத் தொடங்கினார். பாலியசிட்டிலீன் மின்மம் கடத்தவல்ல பல்லுரு ஆகும். இதனை இடேக்கி சிராக்காவா கண்டுபிடித்தார். இதற்காக சிராக்காவா 2000 ஆண்டுக்கான வேதிபியல் நோபல் பரிசை வென்றார்.\n\n1983 இல் யோசினோ இலித்தியம் கோபாற்று ஆக்சைடு என்பதை காத்தோடாக (எதிர்மின்மக் கொள்வாயாகப்) பயன்படுத்தி, பாலியசிட்டிலீனை ஆனோடாக (நேர்மின்மக் கொள்வாயாகப்) பயன்படுத்தி மீள்மின்மமூட்டவல்ல மின்கலம் ஒன்றின் முதலுருவைப் படைத்தார். இலித்தியம் கோபாற்று ஆக்சைடை ((LiCoO2) 1979 இல் இசுட்டான்போர்டு பல்கலைக்கழகத்தில் காடுசல் என்பாரும் அவருடனான ஆய்வாளர்களும் ஆக்சுபோர்டு பல்கலைக்கழகத்தில் சான் கூடினஃபு, கோயிச்சி மிசுசிமா ஆகியோர் கண்டுபிடித்தனர். இந்த முதலுரு மின்கலத்தில் நேர்மின்மக் கொள்வாயில் (ஆனோடில்) இலித்தியம் ஏதும் இல்லை. ஆனால் எதிர்மின்மக் கொள்வாயான இலித்தியக் கோபாற்று ஆக்சைடில் (LiCoO இருந்து இலித்திடிய மின்மவணு ஆனோடுக்கு (நேர்மின்மக் கொள்வாய்க்கு) நகர்ந்து மின்கலத்துக்கு மின்மமூட்டுக்கின்றது. இதுவே தற்கால இலித்திய மின்மவணு மின்கலத்துக்கு முன்னோடி ஆகும்.\n\nபாலியசிட்டிலீனின் அடர்த்தி குறைவு. எனவே அதிக கொள்ளளவு தேவைப்பட்டது. மேலும் பிரியா நிலைப்புத்தன்மை குறைவாக இருந்தது. எனவே 1985 இல் கரிமமடங்கிய பொருளை ஆனோடாகக் கொண்டு முதலுரு ஆக்கினார் இதற்கான புத்தியற்று காப்புரிமமும் பெற்றார்.\n\nஇதுவே தற்கால இலித்திய மின்மவணு மின்கலத்தின் பிறப்பு.\n\nஇலித்திய மின்மவணு மின்கலங்களை வணிக நோக்கில் சோனி 1991 இலும் அசாஃகி கசேயியும் தோசிபாவும் இணைந்து 1992 இலும் படைத்தனர். அக்கிரா யோசினோ, இந்த மின்கலங்களைப் படைத்ததில் எதிர்கொண்ட சிக்கல்களையும் படைப்பின் வாலாற்றையும் 2014 ஆம் ஆண்டில் வெளியான நூலின் ஒரு படலத்தில் விரித்துள்ளார்.. \n\n\n"}
{"id": "456307", "url": "https://ta.wikipedia.org/wiki?curid=456307", "title": "கே. டி. வி. ஆர். பொறியியல் மற்றும் தொழில்நுட்ப அறிவுப் பூங்கா", "text": "கே. டி. வி. ஆர். பொறியியல் மற்றும் தொழில்நுட்ப அறிவுப் பூங்கா\n\nகே. டி. வி. ஆர்.  பொறியியல் மற்றும் தொழில்நுட்ப அறிவுப் பூங்கா (KTVR Knowledge Park for Engineering and Technology) என்பது இந்தியாவின், தமிழ்நாட்டின், கோயம்புத்தூரில் அமைந்துள்ள தனியார் சுயநிதி பொறியியல் கல்லூரி ஆகும். இந்த கல்லூரி அகில இந்திய தொழில்நுட்பக் கல்விக் குழுவால் அங்கீகரிக்கப்பட்டு, அண்ணா பல்கலைக்கழகத்துடன் இணைக்கப்பட்டுள்ளது. \n\nSection::::கல்வி.\nஇக்கல்லூரியானது ஐந்து இளநிலை பொறியியல் படிப்புகள் (பி.இ) மற்றும் ஒரு இளநிலை தொழில்நுட்பப் (பி.டெக்.) படிப்பை அளிக்கிறது வழங்குகிறது. \n\nபி.இ. \n\n\nபி.டெக் \n\n\nSection::::சேர்க்கை நடைமுறை.\nஇக்கல்லூரியியல் இரண்டு பிரிவுகளில் மாணவர்கள் சேர்க்கப்படுகிறார்கள் \n\nவழக்கமான சேர்க்கை : மாணவர்களின் 12 ஆம் வகுப்பு (உயர்நிலை சான்றிதழ்) மதிப்பெண்களின் அடிப்படையில் அனுமதிக்கப்படுகிறார்கள். அரசு ஒதுக்கீட்டு இடங்களானது மாநில அரசின் ஒற்றைச்சாரள கலந்தாய்வு மூலமாகவும், நிர்வாக ஒதுக்கீட்டு இடங்கள் ஒழுங்குபடுத்தப்பட்ட கூட்டமைப்பு நடைமுறைகள் மூலமாகவும் தமிழக அரசு விதிமுறைகளின்படியும் சேர்க்கை செய்யப்படுகிறது. இளநிலை படிப்பு காலம் நான்கு ஆண்டுகள் ஆகும். \n\nபக்கவாட்டு சேர்க்கை : பட்டையப் படிப்பு முடித்த மாணவர்கள் அவர்களின் பட்டையப்படிப்பின் மதிப்பெண்களின் அடிப்படையில் சேர்க்கப்படுகின்றனர். இவர்களுக்கான அரசு ஒதுக்கீட்டு இடங்களானது மாநில அரசின் கலந்தாய்வு மூலமாகவும், நிர்வாக ஒதுக்கீட்டு இடங்களானது ஒழுங்குபடுத்தப்பட்ட கூட்டமைப்பு நடைமுறைகள் மூலமாகவும் தமிழக அரசு விதிமுறைகளின்படியும் சேர்க்கை செய்யப்படுகிறது. இச்சேர்கையில் படிப்புகாலமானது மூன்று ஆண்டுகளாகும். அதாவது வழங்கமான சேர்கையில் சேர்க்கப்படும் மாணவர்கள் இரண்டாம் ஆண்டில் இருக்கும்போது இவர்கள் சேர்க்கப்படுகின்றனர். \n\n"}
{"id": "456309", "url": "https://ta.wikipedia.org/wiki?curid=456309", "title": "பார்க் பொறியியல் மற்றும் தொழில்நுட்பக் கல்லூரி", "text": "பார்க் பொறியியல் மற்றும் தொழில்நுட்பக் கல்லூரி\n\nபார்க் பொறியியல் மற்றும் தொழில்நுட்பக் கல்லூரி (\"Park College of Engineering and Technology\") என்பது இந்தியாவின், தமிழ்நாட்டில் உள்ள கோயம்புத்தூர் பன்னாட்டு வானூர்தி நிலையத்திலிருந்து . தொலைவில் உள்ள கணியூரில் அமைந்துள்ள பொறியியல் கல்லூரி ஆகும். இது இந்தியாவின் ஐந்தாவது சிறந்த பல்கலைக்கழகமாக அகில இந்திய தொழில்நுட்பக் கல்விக் குழுவால் அங்கீகரிக்கப்பட்டுள்ள சென்னை அண்ணா பல்கலைக்கழகத்துடன் இணைக்கப்பட்டுள்ளது. இக்கல்லூரிக்கு ஐஎஸ்ஓ 9002 சான்றிதழ் வழங்கப்பட்டுள்ளது. \nSection::::வரலாறு.\nஇக்கல்லூரியானது 1997 இல் தொடங்கப்பட்டது. இது தொழில் நகரான கோயமுத்தூரில் இருந்து 28 கிலோமீட்டர் தொலைவில் உள்ள, கனியூரில், தேசிய நெடுஞ்சாலை எண் 47 இல் அமைந்துள்ளது. இது 30 ஏக்கர் நிலப்பரப்பில், மூன்று பக்கங்களிலும் பசுமையான வயல்கள், தென்னத் தோப்புகள் போன்றவற்றால் சூழப்பட்டுள்ளது. \n\nஇந்த கல்லூரி சென்னை அண்ணா பல்கலைக்கழகத்துடன் இணைக்கப்பட்டுள்ளது, மேலும் இது தில்லி ஏஐசிடிஇ, மற்றும் என்பிஏ (தேசிய அங்கீகார வாரியம்) ஆகியவற்றால் அங்கீகரிக்கப்பட்டுள்ளது. இது ஒரு ஐஎஸ்ஓ சான்றளிக்கப்பட்ட நிறுவனம். தமிழக அரசின் தொழில்நுட்பக் கல்வி இயக்குநர் கல்லூரியின் மேற்பார்வை அதிகாரியாக உள்ளார். இக்கல்லூரி இருபாலர் பயிலும் சுயநிதி தனியார் கல்வி நிறுவனமாகும். \n\nஇந்த கல்லூரி தொழில்துறை நகரமான கோவைக்கு அருகில் உள்ளது. \n\nSection::::கல்வி.\nஇளநிலை படிப்புகள் \n\n\nமுதுநிலை படிப்புகள் \n\n\n"}
{"id": "456312", "url": "https://ta.wikipedia.org/wiki?curid=456312", "title": "பி. பி. ஜி. தொழில்நுட்பக் கல்வி நிறுவனம்", "text": "பி. பி. ஜி. தொழில்நுட்பக் கல்வி நிறுவனம்\n\nபி. பி. ஜி. தொழில்நுட்பக் கல்வி நிறுவனம் (\"PPG Institute of Technology\") என்பது இந்தியாவின், தமிழ்நாட்டின், கோயம்புத்தூரில் அமைந்துள்ள ஒரு தனியார் சுயநிதி பொறியியல் கல்லூரி ஆகும். இந்த கல்லூரி அகில இந்திய தொழில்நுட்பக் கல்விக் குழுவால் அங்கீகரிக்கப்பட்டுள்ளது, மேலும் கோயம்புத்தூர் அண்ணா பல்கலைக்கழகத்துடன் இணைக்கப்பட்டுள்ளது. இக்கல்லூரியானது 2008-2009 கல்வியாண்டில் நிறுவப்பட்டுள்ளது. \n\nSection::::இருப்பிடம்.\nஇந்த கல்லூரி விளாங்குறிச்சி, சரவணம்பட்டி (அஞ்சல்), ரத்தினகிரி சாலை, சத்தி சாலை (தே.நெ -209)யில் இருந்து 300 மீட்டர் தொலைவு, கோயம்புத்தூர் என்ற இடத்தில் அமைந்துள்ளது. \n\nSection::::கல்வி.\nஇக்கல்லூரியானது இளங்கலை பொறியியல் (பி.இ) படிப்பில் ஆறு படிப்புகளையும், இளநிலை தொழில்நுட்ப (பி.டெக்.) பிடிப்பில் ஒரு படிப்பையும் வழங்குகிறது. \n\nபி.இ. \n\nSection::::சேர்க்கை நடைமுறை.\nஇளநிலை படிப்புக்கான மாணவர்கள் அவர்களின் 12 ஆம் வகுப்பு (உயர்நிலை பள்ளி) மதிப்பெண்களின் அடிப்படையில் சேர்க்கப்படுகின்றனர். சேர்க்கையானது தமிழக அரசின் விதிமுறைகளின்படி மாநில அரசின் கலந்தாய்வு (டி.என்.இ.ஏ) மற்றும் நிர்வாக இடங்களானது ஒழுங்குபடுத்தப்பட்ட நடைமுறைகள் மூலம் சேர்க்கப்படுகின்றனர். \n\n"}
{"id": "456318", "url": "https://ta.wikipedia.org/wiki?curid=456318", "title": "செயிண்ட் மேரித் தீவுகள்", "text": "செயிண்ட் மேரித் தீவுகள்\n\nதேங்காய் தீவுகள் அல்லது தொன்செப்பர் என்று அழைக்கப்பட்டும் செயின்ட் மேரி தீவுகள், இந்தியாவின் கர்நாடகா மாநிலத்தின் உடுப்பியில் உள்ள மால்பே கடற்கரையில் அரேபிய கடலில் உள்ள நான்கு சிறிய தீவுகளின் தொகுப்பாகும். தனித்துவமான பாசால்ட் எரிமலைக் குழம்பினால் உருவான ஒரு புவியியல் உருவாக்கத்தால் (படம்)அவை அறியப்படுகின்றன. \n\nசெயின்ட் மேரி தீவுகள் பாசால்ட் எரிமலையின் வெடிப்பினாலும் காற்றின் கீழ்நோக்கிய அழுத்தத்தாலும் நிலப்பரப்பில் பொங்கி, பரவி வரும் நடவடிக்கைகளால் உருவாக்கப்பட்டது என்பதைக் குறிக்கிறது, ஏனெனில் அந்த நேரத்தில் மடகாஸ்கர் இந்தியாவுடன் இணைக்கப்பட்டிருந்தது. மடகாஸ்கரின் பிளவு சுமார் 88 மில்லியன் ஆண்டுகளுக்கு முன்பு நடந்தது. \n\nகருங்கல் எரிமலைக்குழம்பு நிரல் படிவானது கர்நாடக மாநிலத்திலுள்ள நான்கு புவியியல் நினைவுச்சின்னங்களுள் ஒன்றாகும். மேலும் இந்தியப் புவியியல் நினைவுச்சின்னங்களைப் பாதுகாக்கவும் அவற்றைப் பராமரிக்கவும் மேலும் புவிசார் சுற்றுலாவினை மேம்படுத்தவும் அவற்றை உயர்த்தவும், இந்தியப் புவியியல் ஆய்வுக் கழகத்தால் 2016 ஆம் ஆண்டுஅறிவிக்கப்பட்ட முப்பத்து இரண்டு தேசிய நினைவுச்சின்னங்களுள் இதுவும் ஒன்றாகும். புவியியல் நினைவுச்சின்னமான \"செயிண்ட் மேரித் தீவுகள்\" ஒரு முக்கியமான புவிசார் சுற்றுலாவுக்கான தளமாக கருதப்படுகிறது. \n\nSection::::வரலாறு.\nகுந்தாபூரைச் சேர்ந்த ரஞ்சன் பலேகராவின் கூற்றுப்படி, 1498 ஆம் ஆண்டில், வாஸ்கோடகாமா போர்ச்சுகலில் இருந்து கேரளாவில் கோழிக்கோடு, செல்லுமுன்.தனது பயணத்தில் செயின்ட் மேரி தீவுகளை வந்தடைந்து, தீவில் ஒரு சிலுவையை நிறுவினார். இந்த தீவுகளில் ஒன்றான \"ஓ பத்ராவ் டி சாண்டா மரியா என்ற\" ஒரு தீவினை மரியன்னைக்கு அர்ப்பணிக்கும் விதமாக அப்பெயரினை இட்டார். இந்த பெயரிலிருந்தே தீவுகளுக்கு அவற்றின் தற்போதைய பெயர் கிடைத்தது. \n\nSection::::புவியியல் மற்றும் இடவியல்.\nநான்கு தீவுகளில், வடக்கு திசையில் ஒரு அறுகோண வடிவத்தில் ஒரு பாசால்டிக் பாறை உருவாக்கம் உள்ளது, இதே போன்ற தொரு உருவாக்கம் மால்பேயின் பிற இடங்களிலும் இந்தியாவில் வேறெங்கும் காணப்படவில்லை. இந்த தீவு சுமார் 500 மீ (1640 .4 சதுர அடி) நீளமும், 100 மீ.(328.1 சதுர அடி)பரப்பளவையும் கொண்டுள்ளது . இத்தீவுகளில் தனித்துவமான தென்னை மரங்கள் நிறைந்துள்ளன. தென்கடலின் நீலநிறம் இம்மரங்களில் பிரதிபலிப்பதால் நீல நிறத்தால் அம்மரங்கள் மூடப்பட்டது போன்ற தோற்றத்தைத் தருகின்றன. எனவே இத்தீவுகள் ”தேங்காய்த் தீவுகள் என்றும் அழைக்கப்படுகிறது. இந்தத் தீவுகளில் வசிப்பிடம் எதுவும் இல்லை. \n\nவடக்கு-தெற்காக அமைந்துள்ள தீவுகள் தொடர்ச்சியற்ற ஒரு சங்கிலிப்பிணைப்பை உருவாக்குகின்றன. இதன் நான்கு பெரிய தீவுகள் தேங்காய் தீவு, வடக்கு தீவு, தர்யபஹதர்கர் தீவு மற்றும் தெற்கு தீவு என்பனவாகும். \n\nதீவுகள் பொதுவாக கடற்கரைக் கோட்டிற்கு இணையாக அமைந்துள்ளன. இது இந்தியாவின் மேற்கு கடற்கரையானது பல்லாயிரம் ஆண்டுகளாக உயர்ந்து வருவதற்கான சான்றாகத் தடயங்களை வழங்குகிறது. மேலும் இத்தீவுகளின் நிலவோடானது இதன் தெற்கேயுள்ள சிப்பிக் கடற்கரை மற்றும் சூரத்கல் ஆகியவிடங்களில் படிந்துள்ள கடற்கரைப்படிவுகள், நிலமட்ட உயர்வுகள் மற்றும் அலை அளவீட்டுத் தரவுகள் ஆகியவை கடல் மட்டமானது ஆண்டுக்கு 1 மிமீ. அளவு குறைந்துகொண்டே வந்துள்ளதற்கான சான்றாக விளங்குகிறது. \n\nபுவியியலாளர்கள் மற்றும் சுற்றுலாப் பயணிகளிடையே ஆர்வத்தை உருவாக்கிய தேங்காய் தீவின் மிக அதிக உயரம் சுமார் 10 மீ (32.8 ச. அ) + 6 மீ (19.7 ச.அடி) \n"}
{"id": "456320", "url": "https://ta.wikipedia.org/wiki?curid=456320", "title": "சேர் கான்", "text": "சேர் கான்\n\nசேர் கான் நிறுவனம் இந்தியாவின் மூன்றாவது மிகப்பெரிய சில்லறை தரகு நிறுவனம் ஆகும். முதல் இரண்டு இடங்களை முறையே ஐசிஐசிஐ டைரக்ட் மற்றும் எச்டிஎஃப்சி செக்யுரிட்டிஸ் ஆகிய நிறுவனங்கள் பிடித்துள்ளன. சேர் கான் நிறுவனம் இந்தியாவின் மெய்நிகர் வர்த்தக தளத்தில் முன்னணியில் உள்ள ஒரு நிறுவனம் ஆகும். கடன் பாத்திரங்கள், ஊடுறவு நிதி விநியோகம், பங்குகளுக்கு எதிரான கடன், பொது பங்கு வெளியீட்டிற்கான நிதி அளித்தல் மற்றும் வள மேலாண்மை என பல்வேறு சேவைகளை அளித்து வருகிறது.\n\nSection::::பின்னணி.\nசேர் கான் நிறுவனம் மும்பையை சேர்ந்த ஸ்ரீபல் மோராகியா என்பவரால் 2000-ம் ஆண்டு துவங்கப்பட்டது.\n"}
{"id": "456321", "url": "https://ta.wikipedia.org/wiki?curid=456321", "title": "உமராபாத்", "text": "உமராபாத்\n\nஉமராபாத் (\"Oomerabad\"), இந்தியாவின் தமிழ்நாடு மாநிலத்தில் அமைந்துள்ள திருப்பத்தூர் மாவட்டத்தில் இருக்கும் ஒரு ஊராகும். இது ஆம்பூரிலிருந்து பேரணாம்பட்டு செல்லும் வழியில் 8.8 கிலோமீட்டர் தொலைவில் அமைந்துள்ளது. \n\nSection::::உமராபாத் பெயர் காரணம்.\nகாக்கா முஹம்மது உமர் என்பவர் இப்பகுதியில் ஒரு ஜாமியா தாருஸ்ஸலாம் அரபுக்கல்லூரியை தோற்றுவித்ததையடுத்து அவர் நினைவாக உமாராபாத் என அழைக்கப்படலாயிற்று. \n"}
{"id": "456329", "url": "https://ta.wikipedia.org/wiki?curid=456329", "title": "வேலு பிரபாகரன்", "text": "வேலு பிரபாகரன்\n\nவேலு பிரபாகரன் (\"Velu Prabakaran\") என்பவர் ஓர் இந்திய திரைப்படத் தயாரிப்பாளர், ஒளிப்பதிவாளர் மற்றும் நடிகர் என்ற பல பரிமானங்களைக் கொண்டவராவார். சர்ச்சைக்குரிய கருப்பொருள்களுக்காக இவர் அறியப்படுகிறார், பெரும்பாலும் நாத்திகம் மற்றும் புரட்சிகர செய்திகளை இவரது படங்களில் எடுத்துக்காட்டுகிறார்.\n\nSection::::வாழ்க்கை.\n1989 ஆம் ஆண்டு திகில் படமான நாளைய மனிதன் படத்தில் இயக்குநராக அறிமுகமாகி, அதன் தொடர்ச்சியாக 1990 ஆம் ஆண்டு அதிசய மனிதன் திரைப்படத்தை இயக்குவதற்கு முன்பு வேலு பிரபாகரன் ஓர் ஒளிப்பதிவாளராக தன் வாழ்க்கையைத் தொடங்கினார். பின்னர் ஆர். கே. செல்வமணியின் தயாரிப்பில் அசுரன் மற்றும் ராஜாளி ஆகிய இரண்டு அதிரடி படங்களை இயக்கினார். இரண்டுமே தோல்விப் படங்களாக அமைந்தன. பின்னர் அதிரடி படங்களில் இவர் முன்னணி கதாபாத்திரங்களில் நடிக்கத் தொடங்கினார். பெரும்பாலும் புரட்சியாளராக நடித்தார். கடவுள் (1997), சிவன் (1999) மற்றும் புரட்சிக்காரன் (2000) ஆகிய திரைப்படங்களை உருவாக்கினார். 2000 ஆம் ஆண்டில் தீபாவளி என்ற திரைப்படத்திற்கான முன் தயாரிப்பைத் தொடங்கிய இவர், நடிகர் கமலகாசனை முக்கிய கதாபாத்திரத்தில் நடிக்க அணுகினார். இருப்பினும், நடிகரின் நிராகரிப்பால் அந்த திட்டம் பின்னர் தயாரிக்கலாம் என்ற நோக்கில் நிறுத்தப்பட்டது. \n2004 ஆம் ஆண்டில் வேலு பிரபாகரன் காதல் அரங்கம் என்ற திரைப்படத்தைத் தயாரிக்கும் பணியைத் தொடங்கினார். இந்தத் திரைப்படத்திற்கான கதை, திரைக்கதை மற்றும் வசனத்தை இவர் எழுதினார். புதுமுகங்கள் பிரீத்தி ரங்காயணி மற்றும் செர்லி தாசு ஆகியோர் முக்கிய கதாபாத்திரங்களில் நடித்துள்ள இத்திரைப்படம் சமூகத்தில் காமத்தின் மீதான தவறான எண்ணங்களை அம்பலப்படுத்தும் என்பதை முன்னிறுத்தினார். ஆனால் பின்னர் அவர் படத்தின் இயக்குனர் என்ற தகுதியை தனது சகோதரர் வேலு ராசாவுக்கு வழங்கினார். மேலும், இப்படம் நடைமுறையில் உள்ள சாதி முறையையும் எடுத்துக்காட்டி பாலுணர்வு தொடர்பான கருத்துகளையும் ஆராய்கிறது. எனவே தணிக்கை செய்யும் காட்சிகள் காரணமாக திரைப்படத்திற்கு ஒரு சான்றிதழை வழங்க தணிக்கையாளர்கள் தயாராக இல்லை. இதனால் டிசம்பர் 2004 இல் தணிக்கை வாரியத்துடன் போர் நடக்கத் தொடங்கியது. \n\nஇந்த படம் சமூக அக்கறை தொடர்பான பிரச்சினைகளைத் தொட்டது என்றும் இளைஞர்களிடையே பாலியல் கல்வியின் முக்கியத்துவத்தை வலியுறுத்தியது என்றும் டிசம்பர் 2006 இல் வேலு பிரபாகரன் ஒரு செய்தியாளர் கூட்டத்தில் ஓர் உணர்ச்சிபூர்வமான வேண்டுகோளை விடுத்தார். படக்குழு இறுதியாக 2009 ஆம் ஆண்டில் சில காட்சிகளைக் குறைக்கவும், சில உரையாடல்களை முடக்கவும் ஒப்புக்கொண்டு தணிக்கைகளுடன் திரைப்படத்தை வெளிட சமரசம் செய்து கொண்டது. காதல் அரங்கம் என்று வைக்கப்பட்டிருந்த படத்தின் தலைப்பு காதல் கதை என்று மாற்றப்பட்டது. திரைப்படம் வெளியிடுவது தொடர்பான கருத்துகளையும் சிரமங்களையும் இத்திரைப்படத்தின் நீட்டிப்பு காட்சிகளாக வேலு பிரபாகரன் இப்படத்தில் சேர்த்தார். துணிச்சலான இயக்குனர் என்ற கதாபாத்திரத்தில் நடித்திருக்கும் இவர் அவர் நடித்துள்ள கதைப் பாத்திரம் தன்னுடைய சுயசரிதை என்று குறிப்பிடுகிறார், இந்தப் படம் விமர்சகர்களிடமிருந்து மிகவும் எதிர்மறையான விமர்சனங்களைப் பெற்றது. திரைப்படத்திற்கென்று தனியாக திரைக்கதை ஏதும் இல்லை என்று ஒரு விமர்சகர் விமர்சித்தார். பாலியல் காட்சிகளுடன் ஒன்றிணைந்த நிகழ்வுகளின் ஒரு தொகுப்பு என்றும் அவர் மேலும் குறிப்பிட்டுள்ளார்\". இத்திரைப்படம் பாலியல் திரைப்படம் என்ற ஒரு தகுதியைப் பெற்றாலும்கூட பார்ப்பதற்கு மிகவும் சலிப்பைத் தருகிறது. படத்தை பார்க்கவே முடியவில்லை என்று மற்றொரு விமர்சகர் குறிப்பிட்டார். \n\n2009 ஆம் ஆண்டில் சே.எசு.கே திரைப்பட தயாரிப்பு நிறுவனத்திற்காக தேவதாசி என்ற திரைப்படத்தை இயக்க சம்மதித்து கையெழுத்திட்டார். இப்படம் 16 16 ஆம் நூற்றாண்டின் காதல் கதையைச் சொல்வதாக திட்டமிடப்பட்டிருந்தது. திட்டமிட்டபடி படத்தை தொடங்குவதில் தாமதம் ஏற்பட்டதால் இவர் முகமூடிக் கூத்து என்ற பெயரில் மற்றொரு திரைப்பட திட்டத்தையும் பின்னர் முக்கிய வேடமேற்று நடிக்கும் கலைஞனின் காதல் என்ற மற்றொரு திரைப்படத் திட்டத்தையும் தொடங்கினார். படத்திட்டங்கள் தொடங்குவதில் தோல்வியைச் சந்திக்க நேர்ந்ததால் 2017 ஆம் ஆண்டு ஒரு இயக்குனரின் காதல் டைரி என்ற திரைப்படத்தின் முன்னோடிக் காட்சி விளம்பரம் வெளியிடப்படும்வரை இவர் பல ஆண்டுகளாக திரைத்துறையிலிருந்து விலகி இருந்தார். \n\nSection::::சொந்த வாழ்க்கை.\nஅறுபது வயதில் தன்னுடைய திரைப்படத்தில் முக்கிய வேடமேற்று நடித்த செர்லி தாசை திருமணம் செய்து கொள்ளப்போவதாக 2017 ஆம் ஆண்டு சூன் மாதம் 3 ஆம் நாள் வேலுப்பிரபாகரன் அறிவித்தார். \n\n"}
{"id": "456330", "url": "https://ta.wikipedia.org/wiki?curid=456330", "title": "செனான் நைட்ரேட்டு", "text": "செனான் நைட்ரேட்டு\n\nசெனான் நைட்ரேட்டு (\"Xenon nitrate\") என்பது (Xe(NO3)2) என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். செனான் டைபுளோரைடுடன் நீரற்ற நைட்ரிக் அமிலத்தைச் சேர்த்து வினைபுரியச் செய்தால் நிலைத்தன்மையற்ற இச்சேர்மம் உருவாகி மறைகிறது. செனான் புளோரைடு நைட்ரேட்டு என்ற ஒற்றை நைட்ரேட்டைத் தயாரிக்கவும் ஆராயவும் முடிகின்ற அதேவேளையில் செனான் டைநைட்ரேட்டை தனித்துப் பிரிக்கவும் விவரிக்கவும் இயல்வதில்லை.\n\nSection::::தயாரிப்பு.\nசெனான் நைட்ரேட்டு பல உற்பத்தி முயற்சிகள் கீழ்கண்ட முறையில் அமைகின்றன:\n\nXeF + 2HNO → Xe(NO) + 2HF\n\nஇவ்வேதி வினையில் செம்பழுப்பு நிறத்தில் உருவாகும் திண்மம் 23 பாகை செல்சியசு வெப்பநிலையில் சிதைவடையும்போது தற்காலிகமாக நீல நிறமாக மாறுகிறது.\n\nஇருந்தபோதிலும் இது விரைவாக சிதைவடைகிறது.: Xe(NO) → Xe + ONOONO (நிலைத்தன்மையற்ற ஒரு நைட்ரசன் பெராக்சைடு) என்றாலும் ஒரு கலப்பு நைட்ரேட்டு கண்டிப்பாக இங்கு உள்ளது, FXeONO.. புளோரோசெனோனியம் நைட்ரேட்டு என்ற பெயராலும் செனான் புளோரைடு நைட்ரேட்டு. என்ற பெயராலும் இவை அழைக்கப்படுகின்றன.\n\nகீழ்கண்ட வினை வழியாக இவை உருவாகின்றன :\n[FXeOXeFXeF][AsF] + 2NOF → FXeONO +NOAsF.\nFXeONO சேர்மத்தை தூய்மையாக்க இதை SOClF இல் கரைக்க வேண்டும். நைட்ரோனியம் ஆர்சனிக் எக்சாபுளோரைடு திண்மமாக வீழ்படிவாகிறது.\nசெனான் டைபுளோரைடு சேர்மத்தை நீர்ம டைநைட்ரசன் டெட்ராக்சைடு கரைசலில் கரைத்து FXeONO சேர்மத்தை மாற்று தயாரிப்பு முறையில் தயாரிக்கலாம். இம்முறையில் குறைவான அளவிலேயே விளைபொருள் உருவாகிறது \nXeF + NO + NO → FXeONO + NOF at 0 °C\nஇத்தயாரிப்பு முறை ஒரு திறனற்ற தயாரிப்பு முறையாகக் கருதப்படுகிறது. ஏனெனில் நீர்மத்தில் போதுமான அளவுக்கு நைட்ரேட்டு அயனி இருப்பதில்லை. மேலும் செனான் நைட்ரேட்டு சிதைவடைந்து மறைகிறது.\nXeF + HNO → FXeNO + HF\nமேற்கண்ட தயாரிப்பு முறையிலும் இச்சேர்மம் தயாரிக்கப் படுகிறது:.\n\nSection::::பண்புகள்.\nபுளோரோசெனோனியம் நைட்ரேட்டு வெண்மை நிறங்கொண்ட ஒரு படிகப்பொருளாகும். ஒற்றை சரிவச்சு கட்டமைப்பில் உள்ள இச்சேர்மத்தின் படிகங்கள் P21/c என்ற இடக்குழுவை ஏற்றுள்ளன. அலகுக்கூட்டில் நான்கு மூலக்கூறுகள் 386.6 Å3 என்ற ஒட்டுமொத்த கன அளவில் காணப்படுகின்றன. a=4.6663, b=8.799 Å c=9.415 Å மற்றும் செங்குத்துக் கோடல்லாத கோண அளவுகள் β=90.325° , α மற்றும் γ = 90° என்பவை இதன் கள அளவுகளாகும். படிகத்தின் அடர்த்தி அளவு 3.648 என்றும் மூலக்கூற்று எடை அளவு 212.3 எனவும் -173 பாகை செல்சியசு வெப்பநிலையில் மேற்கொள்ளப்பட்ட கணக்கீடுகள் தெரிவிக்கின்றன. \nசெனான் மற்றும் புளோரின் அணுக்களுக்கிடையில் 1.992 Å பிணைப்பு இடைவெளியும், செனான் மற்றும் ஆக்சிசன் அணுக்களுக்கிடையில் 2.126 Å பிணைப்பு இடைவெளியும், ஆக்சிசன் மற்றும் நைட்ரசன் அணுக்களுக்கிடையில் 1.36 Å பிணைப்பு இடைவெளியும், மற்ற நைட்ரேட்டு ஆக்சிசன் பிணைப்புகள் 1.199 (ஒருபக்கம்) மற்றும் 1.224 Å (மறுபக்கம்) அளவுகளையும் கொண்ட மூலக்கூறுகளாக உள்ளன. FXeO 177.6°, XeON 114.7°, (Xe)ONO 114.5° (ஒருபக்கம்), மற்றவை (Xe)ONO 118.4° (மறுபக்கம்) மற்றும் (Xe-அல்லாத)ONO அளவு 127.1° என்பவை பிணைப்புக் கோண அளவுகளாகும். செனான் அணுவின் மீதுள்ள பிணைப்பு நீளங்களும் கோணங்களும் FXeOSO2F மற்றும் FXeOTeF5 சேர்மங்களில் காணப்படுவதைப் போலவே உள்ளன. முனைவு ஆக்சிசன் பிணைப்பின் இருப்பை இந்த அளவுகள் உணர்த்துகின்றன. செனான்-ஆக்சிசன்–நைட்ரசன் பிணைப்பு கோணம் ஆலசன் நைட்ரேட்டுகளின் கோணங்களைக் காட்டிலும் அதிகமாக உள்ளன. இவ்வேறுபாடு செனான் ஆக்சிசன் பிணைப்பின் குறைந்த பிணைப்பு அடர்த்தியை வெளிப்படுத்துகின்றன. N-O ஒருபக்க பிணைப்பு நீளம் மற்ற ஆலசன் நைட்ரேட்டுக்கு எதிரான N-O மறுபக்க பிணைப்பு நீளத்தைக் காட்டிலும் அதிக நீளம் கொண்டதாக உள்ளது. \nFXeONO2 சேர்மம் நிலைப்புத்தன்மை அற்றதல்ல. -78 பாகை செல்சியசு வெப்பநிலையில் மெதுவாக இது XeF2.N2O4 ஆக உடைகிறது. இச்சிதைவு பல நாட்கள் அளவில் நிகழ்கிறது. 0 °பாகை செல்சியசு வெப்பநிலையில் FXeONO2 ஏழுமணி நேரம் என்ற அரை ஆயுட்கால அளவில் சிதைந்து XeF2 என்று மாறுகிறது.\n"}
{"id": "456331", "url": "https://ta.wikipedia.org/wiki?curid=456331", "title": "திருநெல்வேலி~பிலாசுபூர் விரைவு இரயில்", "text": "திருநெல்வேலி~பிலாசுபூர் விரைவு இரயில்\n\nதிருநெல்வேலி~பிலாசுபூர் விரைவு இரயில்\n(\"Tirunelveli Bilaspur Express\") என்பது இந்திய இரயில்வேயில் இடம்பெற்றுள்ள தெற்கு இரயில்வே மண்டலத்தைச் சார்ந்த ஒரு விரைவு இரயில் ஆகும். 22620/22619 என்ற எண்களால் இந்த அதிவிரைவுத் தொடர்வண்டி அடையாளப்படுத்தப்படுகிறது. ஒன்பது ஆண்டுகளுக்கு முன்னர் 2010 ஆம் ஆண்டு சனவரி மாதம் 4 ஆம் தேதி அன்று முதல் இந்த இரயில் சேவை தொடங்கப்பட்டு தொடர்ந்து செயல்பட்டு வருகிறது. அதிவிரைவு வண்டி என்று வகைப்படுத்தப்படும் இது இந்தியாவிலுள்ள தமிழ்நாடு மாநிலத்தின் திருநெல்வேலி சந்திப்புக்கும் சத்தீசுகர் மாநிலத்தின் பிலாசுபூர் சந்திப்புக்கும் இடையில் வாராந்திர இரயில் சேவையாக இயக்கப்பட்டு ஓடுகிறது. \n\nதிருநெல்வேல்யிலிருந்து பிலாசுபூர் செல்லும் இரயில் வண்டியின் எண் 22620 ஆகும். \nஇதே இரயில் பிலாசுபூரிலிருந்து திருநெல்வேலிக்கு திரும்புகையில் அந்த வண்டியின் எண் 22619 ஆகும். திரும்பி வருகையில் இது கேரளா, தமிழ்நாடு, ஆந்திரா, தெலுங்கானா,மகாராட்டிரா மற்றும் சத்தீசுகர் மாநிலங்கள் வழியாக பயணம் செய்து திருநெல்வேலியை வந்து அடைகிறது.\nSection::::இரயில் பெட்டிகள்.\nதிருநெல்வேலி - பிலாசுபூர் 22620/19 என்ற அடையாளத்துடன் இயங்குகின்ற இந்த விரைவு இரயில் வண்டியில் முதல் வகுப்பு 2-அடுக்கு குளிரூட்டும் பெட்டி ஒன்றும், 3-அடுக்கு குளிரூட்டும் பெட்டிகள் இரண்டு, 12 படுக்கை வசதி கொண்ட இரண்டாம் வகுப்பு பெட்டிகள், நான்கு பொதுப் பெட்டிகள் முன்பதிவு செய்யப்படாத பெட்டிகள் இரண்டு மற்றும் இரண்டு பொருட்கள் கொண்டுசெல்லும் பெட்டி, இரண்டு உயர்தர சரக்கு கொண்டு செல்லும் பெட்டிகள் ஆகியவை இணைக்கப்பட்டு பயணிகளின் பயணத்திற்கு உதவுகிறது. மேலும் இவ்விரு இரயில்களிலும் உணவுக்காக சமையல் தயாரிப்பு பெட்டிகள் ஏதும் இணைக்கப்படவில்லை..\n2018 ஆம் ஆண்டு சூன் மாதம் 3 ஆம் தேதிமுதல் எல்.எச்.பி ரேக் சேவை எனப்பட்டும் நவீன வகை பெட்டிகள் இந்த இரயிலில் இணைக்கப்பட்டன. \nஇந்தியாவில் பெரும்பாலான இரயில் சேவைகள் வழக்கம்போலவே இந்திய இரயில்வேயின் விருப்பப்படி வாடிக்கையாளர்களின் தேவைக்கேற்ப பெட்டிகளில் உரிய வசதிகள் அமைக்கப்படுகிறது.\n\nSection::::சேவைகள்.\nதிருநெல்வேலி சந்திப்பு முதல் பிலாசுபூர் சந்திப்பு வரை விரைவு இரயில் எண்:22620 , 2,151 கிமீ அல்லது 1,337 மைல் தூரத்தை 37 மணி 10 நிமிடங்களில் ஒரு மணி நேரத்திற்கு 58 கிலோமீட்டர் என்ற வேகத்தில் கடந்து செல்கிறது. பிலாசுபூர் சந்திப்பு முதல் - திருநெல்வேலி சந்திப்பு வரையிலான விரைவு இரயில் எண்: 22619 ஒரு மணி நேரத்திற்கு 57 கிலோமீட்டர் என்ற வேகத்தில் 37 மணி 25 நிமிடங்களில் கடந்து செல்கிறது.\nஇரயிலின் சராசரி வேகம் மணிக்கு 55 கிமீ அல்லது 34 மைல் ஆகும். இரயில்வே விதி முறைகளின்படி இந்த இரயிலில் பயணம் மேற்கொள்ள அதிவிரைவு இரயில் என்று குறிப்பிடப்பட்டு அதற்காக நிர்ணயிக்கப்பட்ட கூடுதல் கட்டணம் வசூலிக்கப்படுகிறது. .\n\nSection::::வழிப்பாதை.\nதிருநெல்வேலி சந்திப்பு முதல் பிலாசுபூர் சந்திப்பு வரை செல்லும் 22620 விரைவு இரயில் எர்ணாகுளம் சந்திப்பு, பாலக்காடு சந்திப்பு, கோயம்புத்தூர் சந்திப்பு, ரேணிகுண்டா சந்திப்பு, விசயவாடா சந்திப்பு, பலார்சா சந்திப்பு, நாக்பூர் சந்திப்பு, கோண்டியா சந்திப்பு, ராய்ப்பூர் சந்திப்பு மற்றும் இறுதியாக பிலாசுபூர் சந்திப்பு என்ற முறையில் பயணிக்கிறது. இவ்விரண்டு சந்திப்புகளுக்கும் இடையில் 27 சந்திப்புகள் இடம்பெற்றுள்ளன. \nSection::::இழுவை.\nபாதை முழுமையாக மின்மயமாக்கப்பட்டதால், ஈரோடு சந்திப்பு அல்லது ராயபுரம் சார்ந்த வேப்-4 என்ற இரயில் இயந்திரம் இரயிலின் முழு பயணத்திற்கும் தேவையான சக்தியை அளிக்கிறது.\n\n\n"}
{"id": "456334", "url": "https://ta.wikipedia.org/wiki?curid=456334", "title": "எஸ். என். எஸ். பொறியியல் கல்லூரி", "text": "எஸ். என். எஸ். பொறியியல் கல்லூரி\n\nஎஸ். என். எஸ். பொறியியல் கல்லூரி (தன்னாட்சி) ( \"SNS College of Engineering\" ) என்பது இந்தியாவின், தமிழ்நாட்டின், கோயம்புத்தூரில் உள்ள ஒரு தனியார் சுயநிதி பொறியியல் கல்லூரி ஆகும். இந்த கல்லூரி அகில இந்திய தொழில்நுட்பக் கல்விக் குழுவால் அங்கீகரிக்கப்பட்டுள்ளது, மற்றும் அண்ணா பல்கலைக்கழகத்துடன் இணைக்கப்பட்டுள்ளது. இது 2007 ஆம் ஆண்டில் நிறுவப்பட்டது. இதன் இரண்டாவது தொகுதி மாணவர்களை சேர்த்துக்கொண்டபோது மொத்தம் 852 மாணவர்களை கொண்டதாக இருந்தது. \n\nSection::::கல்வி.\nஇக்கல்லூரி இளநிலை பொறியியல் (பி.இ) படிப்பில் நான்கு படிப்புகளையும், தொழில்நுட்ப படிப்பில் (பி.டெக்) ஒரு படிப்பையும் வழங்குகிறது. முதுநிலை படிப்புகளில் முதுநிலை கணினி செயலிகள் (எம்.சி.ஏ), முதுநிலை வணிக மேலாண்மை (எம்.பி.ஏ) ஆகிய படிப்புகளை வழங்குகிறது. \n\nSection::::இளநிலை படிப்புகள்.\nபி.இ. \n\n\nபி.டெக் \n\n\n\nSection::::சேர்க்கை நடைமுறை.\nஇளநிலை மாணவர்கள் அவர்களின் 12 ஆம் வகுப்பு (உயர்நிலை பள்ளி) மதிப்பெண்களின் அடிப்படையில் சேர்க்கப்படுகின்றனர். சேர்க்கையானது தமிழக அரசின் விதிமுறைகளின்படி மாநில அரசு கலந்தாய்வு (டி.என்.இ.ஏ) மற்றும் ஒழுங்குபடுத்தப்பட்ட நடைமுறைகள் மூலம் செய்யப்படுகிறது. \n\nSection::::கணினி மற்றும் இணைய வசதிகள்.\nஇக்கல்லூரியில் 680 பென்டியம் டூயல் கோர் வசதியைக் கொண்ட கணினி மையம் உள்ளது. இந்த சேவையகத்தில் ஜியோன் டூயல் பென்டியம் டி செயலிகள், 2 ஜிபி ரேம் மற்றும் எஸ்சிஎஸ்ஐ ஹார்ட் டிஸ்க் செயலிகள் பொருத்தப்பட்டுள்ளன. மேலே குறிப்பிடப்பட்ட உள்ளமைப்புகளுடன் 25 கணினிகளைக் கொண்டும், 24x7 இணைய இணைப்பும் உள்ளது. முழு வளாகத்திலும் இணைய வலைப்பின்னல் உள்ளது. \n\nSection::::நூலகம்.\nகல்லூரியில் 22,228 க்கும் மேற்பட்ட புத்தகங்கள் மற்றும் 121 பத்திரிகைகள் கொண்ட நூலகம் உள்ளது. பெரும்பாலான புத்தகங்கள் தொழில்நுட்பம் சார்ந்தவை என்றாலும், தன்முன்னேற்றம் குறித்த புத்தகங்களும் கிடைக்கிறன. இந்த நூலகத்தில் 1345 க்கும் மேற்பட்ட கல்வி சார்ந்த குறுந்தகடுகள் உள்ளன. நூலகத்தில் புத்தகத் தேடலை எளிதாக்க நூல் தலைப்புகளின் பட்டியல் கணினிமயமாக்கப்பட்டுள்ளது. மேலும் எண்ணியல் நூலகமானது 12 டெர்மினல்கள் மற்றும் அகண்ட அலைவரிசை இணைய இணைப்பு கொண்டுள்ளது. \n\nSection::::விளையாட்டு.\nஇக்கல்லூரி வளாகத்தில் பல்நோக்கு மைதானம், உடற்பயிற்சி கூடம் போன்றவற்றைக் கொண்டுள்ளது. இங்கு பின்வரும் விளையாட்டு வசதிகள் உள்ளன: \n\n\n"}
{"id": "456337", "url": "https://ta.wikipedia.org/wiki?curid=456337", "title": "இராமேஸ்வரம் தொடருந்து நிலையம்", "text": "இராமேஸ்வரம் தொடருந்து நிலையம்\n\nராமேஸ்வரம் ரயில் நிலையம் என்பது தமிழ்நாட்டின் இராமநாதபுரம் மாவட்டத்தில் ராமேஸ்வரம் தீவில் அமைந்துள்ள ராமேஸ்வரம் நகரத்திற்கு சேவை செய்யும் ரயில் நிலையமாகும். இது தென்னக இரயில்வேயின் மதுரை இரயில்வே கோட்டத்தின் முக்கியமான முனையமாகும். இந்த நிலையம் மிகவும் புகழ்பெற்ற பம்பன் ரயில் பாலம் வழியாக யாத்ரீக நகரத்தையும் தீவின் மற்ற பகுதிகளையும் பிரதான நிலத்துடன் இணைக்கிறது. \n\nஇந்த நிலையம் நாட்டின் மிகப் பழமையான தொடருந்து நிலையங்களில் ஒன்றாகும்,சேது எக்ஸ்பிரஸ் மற்றும் போட்மெயில் எக்ஸ்பிரஸ் ரயில்கள் நூற்றாண்டு காலமாக இங்கிருந்தே சேவையை தொடர்ந்து வருகின்றன.   நிலையத்திற்குள் நான்கு தளங்கள், ஏழு ரயில் தடங்கள் மற்றும் இரண்டு பிட்லைன்கள் உள்ளன.இங்கிருந்து நாட்டின் பல நகரங்களுக்கு 10ற்கும் மேற்பட்ட ரயில் சேவை மக்களின் பயன்பாட்டிற்காக விடப்பட்டுள்ளன.\n\nஇராமேஸ்வரம் தொடருந்து நிலையத்திலிருந்து மானாமதுரை, மதுரை, திருச்சி, தஞ்சாவூர், சிதம்பரம், சென்னை, கோயம்புத்தூர், கன்னியாகுமரி, எர்ணாகுளம், ஐதராபாத் மற்றும் வட இந்தியாவின் வாரணாசி, அயோத்தி, துவாரகை, அஜ்மீர், ஐதராபாத், புவனேஸ்வர் முதலிய நகரங்களுக்கு 15 பயணியர் மற்றும் விரைவு தொடருந்துகள் இயக்கப்படுகிறது. \n"}
{"id": "456353", "url": "https://ta.wikipedia.org/wiki?curid=456353", "title": "த கெட் இன் த ஹாட் (சிறுவர் கதைப் புத்தகம்)", "text": "த கெட் இன் த ஹாட் (சிறுவர் கதைப் புத்தகம்)\n\nத கெட் இன் த ஹாட்  என்பது சிறுவர் கதைப் புத்தகம் ஆகும்.  1957 ஆம் ஆண்டு டாக்டர் சியூஸ் என்ற புனைப்பெயரில்  தியோடர் கீசல் எழுத்தில் வெளியிடப்பட்டது. மனித நடத்தையுடைய, சிவப்பும், வெள்ளையும் கலந்த தொப்பியும், சிவப்பு நிற கழுத்துப்பட்டி அணி முடிச்சும் அணிந்துள்ள பூனையை மையமாக வைத்து இந்தக் கதை எழுதப்பட்டுள்ளது. மழை நாள் ஒன்றில் வீட்டில் தனிமைபட்டிருக்கும் இரு சிறுவர்களின் வீட்டில் நுழையும் பூனையானது தனது தந்திரங்களால் அச் சிறுவர்களை மகிழ்விக்கின்றது. பொருள் 1, பொருள் 2 எனும் பூனையின் சகாக்களுடன் இணைந்து வீட்டை அலங்கோலப்படுத்துகிறது. சிறுவர்களின் தாய் வீட்டிற்கு வரும் முன் வீட்டை சுத்தப்படுத்திவிட்டு மறைந்து போகிறது. குழந்தை பருவத்தில் கல்வியறிவு மற்றும் பாரம்பரிய தொடக்கக் கல்வி புத்தகங்களின் பயனற்ற தன்மை குறித்து அமெரிக்காவில் நடந்த விவாதத்திற்கு பதிலளிக்கும் விதமாக கீசல் இந்த புத்தகத்தை எழுதினார்.\n\nஇரண்டாம் உலகப் போரின் போது கீசலை சந்தித்த ஹவ்க்டன் மிஃப்ளினில் கல்விப் பிரிவின் இயக்குநராக இருந்த வில்லியம் ஸ்பால்டிங் என்பவர் கீசலிடம் சுவாரஸ்யமான ஒரு தொடக்கக் கல்வி புத்தகமொன்றை  எழுதும்படி கேட்டார். கீசெல் ஏற்கனவே ரேண்டம் ஹவுஸுடன் ஒப்பந்தத்தில் இருந்ததால், இரு வெளியீட்டாளர்களிடமும் ஒப்பந்தத்தை மேற்கொண்டார். ஹவ்க்டன் மிஃப்ளினினால் கல்வி பதிப்பு வெளியிடப்பட்டு பள்ளிகளுக்கு விற்கப்பட்டது.  ரேண்டம் ஹவுஸினால் வர்த்தக பதிப்பு வெளியிடப்பட்டு புத்தகக் கடைகளில் விற்கப்பட்டது. \n\nகீசல் கதையை எழுதுவதற்கான இயைபொலியாய் அமைகின்ற இரு சொற்களான கெட் மற்றும் ஹெட் ஆகிய இரு சொற்களை தெரிவு செய்தார். புத்தகம் உடனடியாக விமர்சன ரீதியாகவும்,  வணிக ரீதியாகவும் வெற்றியை சந்தித்தது. புத்தகம் வெளியிடப்பட்டு மூன்று ஆண்டுகளில்  ஒரு மில்லியனுக்கும் அதிகமான பிரதிகள் விற்கப்பட்டன. \n\n2001 ஆம் ஆண்டில் \"பப்ளிஷர்ஸ் வீக்லி சஞ்சிகை\" இந்த புத்தகத்தை எல்லா நேரத்திலும் அதிகம் விற்பனையாகும் குழந்தைகள் புத்தகங்களின் பட்டியலில் ஒன்பதாவது இடத்தில் பட்டியலிட்டுள்ளது.  1971 ஆம் ஆண்டு உயிரூட்டப்பட்ட கதாபாத்திரங்களுடன் தொலைக்காட்சியில் ஒளிப் பரப்பபட்டது. மேலும் 2003 ஆம் ஆண்டில் திரைப்படமாகவும் வெளிவந்தது. \n\nSection::::கதைச்சுருக்கம்.\nசாலி என்ற சிறுமியும், அவளது சகோதரனும் குளிர்ந்த, மழை நாளில் தங்கள் வீட்டில் தனியாக உட்கார்ந்து சன்னலுக்கு வெளியே பார்த்துக் கொண்டு இருக்கிறார்கள். திடீரென்று அவர்கள் குதிக்கும் சத்தத்தை  கேட்கிறார்கள். அதைத் தொடர்ந்து சிவப்பும் வெள்ளையிம் கோடுகளை கொண்ட தொப்பியும், சிவப்பு நிற கழுத்துப்பட்டி அணி முடிச்சும் அணிந்த உயரமான மானுட பூனையொன்று வருகிறது. தனக்குத் தெரிந்த சில தந்திரங்களைக் கொண்டு குழந்தைகளை மகிழ்விக்க பூனை போவதாக கூறுகிறது. குழந்தைகளின் செல்லப் பிராணியான மீன், பூனையை  வெளியேறுமாறு வலியுறுத்துகிறது.\n\nபூனை தனது குடையின் நுனியில் மீனை சமநிலைப்படுத்துகிறது. அத்தோடு நிறுத்தாமல் பந்தொன்றில் ஏறி தன்னை சமன் வீட்டில் உள்ள பல பொருட்களை தனது உறுப்புக்களினால் சமனிலைப்படுத்த முயற்சி செய்து தரையில் சிதறவிடுகிறது. மீன் மீண்டும் பூனையை வெளியேறுமாறு அறிவுறுத்துகின்றது. பூனை புதிய விளையாட்டொன்றை முன்மொழிகின்றது. \n\nபூனை வெளியில் இருந்து சிவப்பு நிற பெரிய பெட்டியை எடுத்து வருகின்றது. அந்த பெட்டியில் இருந்து ஒரே மாதிரியான இரு கதாபாத்திரங்கள் வெளிவருகின்றனர். நீல நிற தலை முடியுடன், சிவப்பு நிற ஆடை அணிந்திருக்கின்றனர். அவர்கள் பொருள் ஒன்று, பொருள் இரண்டு என்று பெயரிடப்பட்டுள்ளனர். பொருட்கள் இருவரும் வீட்டினுள் பட்டம் பறக்க விடுதல், சுவரில் உள்ள படங்களை தட்டிவிடுதல், சிறுவர்களின் தாயின் புள்ளியிடப்பட்ட ஆடையை எடுத்தல் போன்ற குழப்பங்களை உண்டு பண்ணுகின்றனர். மீன் சிறுவர்களின் தாய் வீட்டிற்கு வருவதை சன்னல் வழியாக காண்கின்றது. இவை அனைத்தையும் முடிவுக்கு கொண்டு வருவதற்காக சாலியின் சகோதரன் பொருள் ஒன்றையும், பொருள் இரண்டையும் வலையில் பிடிக்கின்றார்.  பூனை பொருட்கள் இரண்டையும் மீண்டும் சிவப்பு நிற பெட்டியில் பத்திரப்படுத்தி எடுத்துச் செல்கின்றது. பூனையின் செயல்களால் சிறுவர்களும், மீனும் குழப்பமடைந்து காணப்படுகின்றனர். பூனை மீண்டும் வீட்டிற்குள் இயந்திரமொன்றை எடுத்து வருகின்றது. இயந்திரத்தால் விரைவாக வீட்டை சுத்தப்படுத்தி விட்டு சிறுவர்களின் தாய் வருவதற்குள் சென்று விடுகிறது. சிறுவர்களும், மீனும் கதை தொடங்கும் போது இருந்த இடத்திற்கு திரும்புகின்றனர். வீட்டினுள் காலடி எடுத்து வைக்கும் தாய்  வெளியே இருக்கும் போது என்ன செய்தீர்கள் என்று சிறுவர்களிடம் வினவுகிறாள். அவர்கள் பதில் சொல்ல தயங்குகிறார்கள். \"உங்கள் அம்மா உங்களிடம் கேட்டால் நீங்கள் என்ன செய்வீர்கள் ?\" என்ற கேள்வியுடன் கதை முடிகிறது.\n\nSection::::வெளியீடு.\nஹவ்க்டன் மிஃப்ளினின் வில்லியம் ஸ்பால்டிங்கின் வேண்டுகோளின் பேரில் \"த கேட் இன் த ஹாட்\" கதைப் புத்தகத்தை எழுத கீசல் ஒப்புக்கொண்டார். இருப்பினும், கீசெல் ரேண்டம் ஹவுஸுடன் ஏற்கனவே ஒப்பந்தம் செய்து  இருந்ததால், ரேண்டம் ஹவுஸின் தலைவர் பென்னடர் செர்ப், ஹவ்க்டன் மிஃப்ளினுடன் மற்றுமொரு ஒப்பந்தத்தை மேற்கொண்டு ரேண்டம் ஹவுஸ் வர்த்தக விற்பனையின் உரிமைகளை தக்க வைத்துக் கொண்டார். ஹவ்க்டன் மிஃப்ளின் கல்வி உரிமைகளை தக்க வைத்து கொண்டார். \n\nஹவ்க்டன் மிஃப்ளின் கல்வி பதிப்பு 1957 ஆம் ஆண்டு சனவரி அல்லது பிப்ரவரி இல் வெளியிடப்பட்டது. ரேண்டம் ஹவுஸின் வர்த்தக பதிப்பு அதே ஆண்டில் மார்ச் 1 இல் வெளியிடப்பட்டது. இரண்டு பதிப்புகளும் புத்தகத்தின் அட்டையினால் மட்டுமே வேறுபட்டிருந்தன.\n\nஜூடித் மற்றும் நீல் மோர்கன் ஆகியோரின் கூற்றுக்களின் படி, புத்தகம் உடனடியாக அமோகமாக  விற்பனையானது. ஆரம்பத்தில் வர்த்தக பதிப்பு ஒரு மாதத்தில் சராசரியாக 12,000 பிரதிகள் விற்பனையானது. வேகமாக விற்பனையின் அளவு உயர்ந்தது.\n\nகலிபோர்னியா, லாஸ் ஏஞ்சல்ஸில் உள்ள புல்லக்கின் டிபார்ட்மென்ட் ஸ்டோர்சில் புத்தகத்தின் முதல் நூறு பிரதிகள் ஒரே நாளில் விற்கப்பட்டு, அதே நாளில் 250 பிரதிகள் விரைவாக மறுவரிசைப்படுத்தப்பட்டது.\n\n\"த கேட் இன் த ஹாட்\" புத்தகம் வெளியிடப்பட்டு மூன்று வருடத்தில், கிட்டத்தட்ட ஒரு மில்லியன் பிரதிகள் விற்பனையானது. இந்த புத்தகம் பிரெஞ்சு, சீன, ஸ்வீடிஷ் மற்றும் பிரெய்லி மொழிகளில் மொழிபெயர்க்கப்பட்டுள்ளது. 2001 ஆம் ஆண்டில், \"பப்ளிசர்ஷ் வீக்லி சஞ்சிகை\"யின் எல்லா காலத்திலும் அதிகம் விற்பனையாகும் சிறுவர் புத்தகங்களின் பட்டியலில் ஒன்பதாவது இடத்தைப் பிடித்தது.\n\n2007 ஆம் ஆண்டின் கணிப்பின்படி, த \"கேட் இன் த ஹாட்\" புத்தகத்தின் பிரதிகள் 10 மில்லியனுக்கும் அதிகமான அச்சிடப்பட்டுள்ளன. மேலும் இப் புத்தகம் “\"கட்டஸ் பெட்டாசடஸ்\"” என்ற தலைப்பில் இலத்தீன் மொழியிலும், 12 இற்கும் மேற்பட்ட வெவ்வேறு மொழிகளிளும் மொழிபெயர்க்கப்பட்டுள்ளது.\n\n2007 ஆம் ஆண்டில், \"த கேட் இன் த ஹாட்\" புத்தகத்தின் ஐம்பதாம் ஆண்டு நிறைவை முன்னிட்டு, ரேண்டம் ஹவுஸ் தி \"அனோடேட்டட் கேட்: அண்டர் தி ஹேட்ஸ் ஆஃப் சியூஸ் அன்ட  ஹிஸ் கேட்ஸ்\" ஆகிய புத்தகத்தை வெளியிட்டது. இந்த புத்தகம் தி கேட் இன் த ஹாட் மற்றும் அதன் தொடர்ச்சியை உள்ளடக்கியது. \n\n2007 ஆம் ஆண்டின் கருத்துக் கணிப்பின் அடிப்படையில், தேசிய கல்விச் சங்கம் அதன் \"சிறுவர்களுக்கான ஆசிரியர்களின் சிறந்த 100 புத்தகங்களில்\" ஒன்றாக இந்த புத்தகத்தை பெயரிட்டது. 2012 ஆம் ஆண்டில் பள்ளி நூலக இதழ் வெளியிட்ட ஒரு கணக்கெடுப்பில் \"சிறந்த 100 பட புத்தகங்களில்\" 36 வது இடத்தைப் பிடித்தது - பட்டியலில் உள்ள ஐந்து டாக்டர் சியூஸின் புத்தகங்களில் மூன்றாவது இடத்தை பெற்றுக் கொண்டது. 2004 மற்றும் 2012 ஆம் ஆண்டுகளில் இந்த புத்தகத்திற்கு பில்பி விருது வழங்கப்பட்டது.\n\nSection::::தழுவல்கள்.\nத கேட் இன் த ஹாட் புத்தகத்தின் கதையை தழுவி தொலைக்காட்சி கார்டூன்கள் மற்றும் திரைப்படங்கள் வெளியிடப்பட்டன.\n\n1971 ஆம் ஆண்டு அனிமேஷன் மியூசிக் டிவி ஸ்பெஷல் இந்த கதை உயிரூட்டப்பட்ட கதாபாத்திரங்களுடன் திரையிடப்பட்டது. இதில் ஆலன் ஷெர்மன் பூனையாக நடித்தார்.\n\n2003 ஆம் ஆண்டில் லைவ்-ஆக்சன் திரைப்படமாக வெளியிடப்பட்டது, இதில் மைக் மியர்ஸ் பூனையாக நடித்தார். 109 மில்லியன் டாலர் செலவில் தயாரிக்கப்பட்டது. படம் உலகளவில் 3 133,960,541  டாலர்கள் வசூலித்ததாக பாக்ஸ் ஆபிஸ்.காம் தெரிவித்துள்ளது. \n\n1984 ஆம் ஆண்டில் இந்த புத்தகம் ரஷ்ய மொழியில் தி கேட் இன் த கேப் என்ற பெயரில் கதையில் மாற்றங்கள் செய்யப்பட்டு ஒன்பது நிமிட கார்ட்டூனாக வெளியிடப்பட்டது.\n\n2009 ஆம் ஆண்டில் ராயல் நேஷனல் தியேட்டர் இந்த புத்தகத்தை தழுவி  கேட்டி மிட்செல் இயக்கத்தில் மேடை பதிப்பை உருவாக்கியது.\n"}
{"id": "456357", "url": "https://ta.wikipedia.org/wiki?curid=456357", "title": "பொட்டு (திரைப்படம்)", "text": "பொட்டு (திரைப்படம்)\n\nபொட்டு (Pottu) [2019] தமிழில் வெளிவந்த திகில் நகைச்சுவைத் திரைப்படத்தை இயக்குநர் வடிவுடையான் எழுதி இயக்கியுள்ளார். இத்திரைப்படத்தில் பரத் முக்கிய பாத்திரத்திலும், இவருடன் இனியா (நடிகை), நமிதா கபூர் (நடிகை), மற்றும் சிருஷ்டி டங்கே போன்றோர் உடன் நடித்துள்ளனர். இப்படத்திற்கு அம்ரேஷ் கணேஷ் இசையமைத்துள்ளார். சாலோம் ஸ்டுடியோவிற்காக ஜான் மாக்ஸ் தாயாரித்துள்ளார். இப்படத்தின் தயாரிப்பாளர் மற்றும் இயக்குனர் ஆகிய இருவரும் இணைந்து எடுக்கப்பட்ட சௌகார்பேட்டை என்ற திரைப்படத்தை பின்பற்றி பொட்டு படமாக்கப்பட்டுள்ளது (2016). இப்படம் 2016 ஜனவரியில் தொடங்கப்பட்டு 8 மார்ச் 2019 அன்று வெளியிடப்பட்டது. இது தெலுங்கில் மொழிமாற்றம் செய்யப்பட்டு 8 மார்ச் 2019 அன்று வெளியிடப்பட்டது இந்தியில் \"பிந்தி\" என்ற பெயரில் டைமன்ஷன் பிக்சர்ஸ் நிறுவனம் வெளியிட்டது..இப்படம் பல எதிர்மறையான விமர்சனங்களை எதிகொண்டது.\n\nSection::::கதைச்சுருக்கம்.\nஇத்திரைப்படம் இரண்டு மருத்துவக்கல்லூரி மாணவர்களான அர்ஜுன் (பரத்) மற்றும் நித்யாவைச்(சிருஷ்டி டங்கே) சுற்றி வருகிறது. பள்ளியில் அர்ஜுன் முதலிடத்தை மோசடியாகப் பெறுகிறார். ஆனால் நித்யா, ஒரு சிறந்த மாணவியாக இருந்தபோதிலும், இரண்டாவது இடத்ததையே பெறுகிறார். இருவரும் ஒரே கல்லூரியில் சேருகிறார்கள், அர்ஜுன் கல்லூரியில் சிறப்பாக செயல்படத் தவறியபோது, தனது கையை வெட்டி தற்கொலைக்கு முயற்சிக்கிறான். பொட்டுவின் கல்லறையில் அவனது இரத்தம் சிந்தும்போது ஏற்படும் விஷயங்கள் ஒரு திருப்பத்தை ஏற்படுத்துகின்றன. மேலும் ஒரு மர்மமான சக்தி அவனது உடலில் நுழைகிறது, அது ஒரு பெண்ணைப் போல நடந்து கொள்ளும்படி அவனைத் தூண்டுகிறது. பின்வருபவை பொட்டுவின் இனியா (நடிகை) பின்னால் உள்ள மர்மத்தை அவிழ்த்து விடுவதும், பொட்டு விரும்பியது நடந்ததும் ஆகும்.\n\nSection::::நடிகர்கள்.\nபரத் அர்ஜுனாக</br>\nஇனியா (நடிகை) பொட்டுவாக</br>\nநமிதா கபூர் (நடிகை) பிரமேஸ்வரியாக</br>\nசிருஷ்டி டங்கே நித்தியாவாக</br>\nஊர்வசி அர்ஜுனின் தாயாராக</br>\nதம்பி ராமையா அர்ஜுனின் தந்தையாக</br>\nசகீலா - பேராசியர்</br>\nநிரோஷா பேராசியர்</br>\nஇராசேந்திரன் (நடிகர்) </br>\nமன்சூர் அலி கான்</br>\nபரணி </br>\nசாயாஜி சிண்டே </br>\nசுவாமிநாதன்</br>\nநிகேஷ் ராம்</br>\nஆர்யான்</br>\nகாளிதாசன்</br>\nரவிராஜ்</br>\nபாவா லக்‌ஷ்மணன்</br>\nபயிவான் ரங்கநாதன்</br>\nவி. எம். சுப்புராஜ்</br>\nபாபி</br>\nசிஸர் மனோகர்</br>\nவெங்கல் ராவ்\nSection::::தயாரிப்பு.\nதயாரிப்பாளர்கள் ஜோன்ஸ் மற்றும் ஜான் மேக்ஸ் ஆகியோர் இந்த திட்டத்தை நவம்பர் 2015 இல் அறிவித்தனர், மேலும் அவர்கள் இயக்குனர் வடிவுடையானுடன் ஒரு திகில் படத்தில் பணியாற்றுவதாக வெளிப்படுத்தினர்.இப்படத்தின் தயாரிப்பாளர் மற்றும் இயக்குனர் ஆகிய இருவரும் இணைந்து எடுக்கப்பட்டசௌகார்பேட்டை என்ற திரைப்படத்தை பின்பற்றி பொட்டு படமாக்கப்படுள்ளது(2016). இத்திரைப்படம் ஜனவரி 2016 இனியா (நடிகை), நமிதா கபூர் (நடிகை), மற்றும் மனிஷா யாதவ் ஆகியோரை முக்கிய பாத்திரத்தில் நடிக்க சென்னையில் படமாக்கப்பட்டது. பின்னர் மணிஷா யாதவ் நீக்கப்பட்டு நடிகை சிருஷ்டி டங்கே நடித்தார், மற்றும் ஒரு மருத்துவ மாணவி பாத்திரத்தில் நடிப்பது தெரியவந்தது. இனியா என்பது படத்தின் தலைப்பு பெயரிடப்பட்ட கதாபாத்திரத்தில் நடிக்க தெரியவந்தது, மற்றும் நமிதா கபூர் (நடிகை) அவர் எதிர்மறை வேடத்தில் நடிப்பார் என்று கூறப்பட்டது.. நடிகர் தம்பி ராமையாவும் உடன் நடித்தார்.\n\nஜூலை 2016ல் கொல்லிமலையில் 2,000 அடி உயரத்தில் பெரிய மரத்தால் பெட்டிகள் அமைக்கப்படு படமாக்கப்பட்டது. திரையரங்குகள் கிடைக்காததால் படத்தின் வெளியீடு பல முறை தாமதமாகி, 2017 ஆம் ஆண்டின் நடுப்பகுதியில் வெளிவந்தது.\nSection::::இசையமைப்பு.\nபடத்தின் இசையமைப்பை அம்ரேஷ் கணேஷ் மேற்கொண்டார்.\n\nSection::::வெளியீடு.\nதமிழில் பொட்டு என்ற பெயரில் 2019 மார்ச் 8 அன்று வெளிவந்தது, தெலுங்கில் பொட்டு என்ற பெயரிலும் மற்றும் \"பிந்தி\" என்ற பெயரிலும் வெளியானது..\n\nSection::::விமர்சனம்.\nஇத்திரைப்படம் பரவலாகஎதிர்மறையான விமர்சங்களையே எதிர்கொண்டது.\n"}
{"id": "456365", "url": "https://ta.wikipedia.org/wiki?curid=456365", "title": "சூப்பர் டீலக்ஸ்", "text": "சூப்பர் டீலக்ஸ்\n\nசூப்பர் டீலக்ஸ் (super deluxe) என்பது 2019 ஆம் ஆண்டில் வெளியான தமிழ்த் திரைப்படம். தியாகராஜன் குமாரராஜா என்பவர் இதனை இயக்கினார். மேலும் உதவித் தயாரிப்பாளராகவும், எழுத்தாளராகவும் பணியாற்றினார்.  விஜய் சேதுபதி, பகத் பாசில், சமந்தா, ரம்யா கிருஷ்ணன், விஜய் ராம் , அப்துல் ஜபார் மற்றும் நவீன் ஆகியோர் முக்கியக் கதாப்பாத்திரத்தில் நடித்தனர்.  மிஷ்கின் , காயத்ரி மற்றும் பகவதி பெருமாள் ஆகியோர் துணைக் கதாப்பத்திரத்தில்  நடித்தனர். பி. எஸ். வினோத் மற்றும் நீரவ் ஷா ஆகியோர் ஒளிப்பதிவு செய்துள்ள இத் திரைப்படத்திற்கு யுவன்சங்கர் ராஜா இசையமைத்தார். நலன் குமாரசாமி, நீலன். கே. சேகர் மற்றும் மிஷ்கின்மற்றும் தியாகராஜன் குமாரராஜா ஆகியோர் திரைக்கதை எழுதினர்.  மார்ச் 29, 2019 இல் வெளியான இத் திரைப்படம் நேர்மறையான விமர்சங்களைப் பெற்றது. 2019 ஆம் ஆண்டில் மெல்பர்னில் நடைபெற்ற இந்தியத் திரைப்பட விழாவில் சினிமாவிற்கான சமத்துவ விருதினை இந்தத் திரைப்படம் பெற்றது. \n\nSection::::கதைச் சுருக்கம்.\nஇது நான்கு கிளைக் கதைகளைக் கொண்ட கருவாகும். முதலில் வேம்பு மற்றும் அவரின் கணவர் முகில் மற்றும் பெர்லின் எனும் காவல் அதிகாரி பற்றியது. இரண்டாவதாக ஷில்பாவாக மாறிய மாணிக்கம் அவரது மனைவி ஜோதி மற்றும்   பெர்லின் எனும் காவல் அதிகாரி பற்றியது. மூன்றாவது லீலா மற்றும் அவரது கணவர் தனசேகரன் எனும் அற்புதம் மற்றும் மகன் சூரி பற்றியது.  நான்காவதாக பாலாஜி (காஜி), சூரி, மோகன், வசந்த் (முட்ட பப்ஸ்) மற்றும் தூயவன் ஆகிய ஐந்து நண்பர்கள் பற்றியது.\n\nSection::::தயாரிப்பு.\nஐந்து வருட கால இடைவெளிக்குப் பிறகு தான் படம் இயக்கவிருப்பதாக அக்டோபர் 2016 இல் தியாகராஜா குமார ராஜா தெரிவித்தார். மேலும் துவக்கத்தில் அநீதிக் கதைகள் எனப் பெயரிடப்பட்ட இந்தத் திரைப்படத்தில் விஜய் சேதுபதி மற்றும் பகத் பாசில் ஆகியோர் முதன்மைக் கதாப்பத்திரத்தில் நடிக்க உள்ளதாகத் தெரிவித்தார். பின்பு சமந்தா முக்கிய பெண் கதாப்பத்திரத்தில் நடிக்க ஒப்பந்தமானார்.  குமாராராஜா , ஈஸ்ட் வெஸ்ட் ட்ரீம் ஒர்க்  எண்டெர்டெயின்மெண்ட் மற்றும் அல்கெமி விசன் ஒர்க்ஸ் ஆகியோருடன் இணைந்து தயாரித்தார்.  ஜுங்கா திரைப்படத்தின் முதல் பாதி படப்பிடிப்பு முடிவடைந்த பிறகு இந்தத் திரைப்படத்தின் படப்பிடிப்பில் கலந்துகொண்டார். இதில் இவர் திருநங்கை கதாப்பத்திரத்தில் நடித்தார். லீலா எனும் கதாப்பாத்திரத்தில் முதலில் ரம்யாகிருஷ்ணன் நடிக்க ஒப்பந்தமானார். ஆனால் சில காரணங்களினால் அவர் நடிக்க இயலாமல் போகவே நதியா நடித்தார். ஆனால் அவரும் சில காரணங்களினால் நடிக்க இயலாமல் போகவே மீண்டும் ரம்யா கிருஷ்ணன் நடித்தார்.\n\nSection::::வெளியீடு.\nஇந்தத் திரைப்படம் மார்ச் 29, 2019 இல் வெளியானது. ஆனால் மலேசியாவில் தடை செய்யப்பட்டது.\n\nSection::::வியாபாரம்.\nஇந்தத் திரைப்படத்தின் அதிகாரப்பூர்வ முன்னோட்டம் பெப்ரவ்ரி 22, 2019 இல் வெளியானது.\n\nSection::::விமர்சனம்.\nபரத்வாஜ் ரங்கன் அவர்களின் விமர்சனத்தில் கதையின் சில நுனுக்கமான விளக்கங்களுக்காகவும் கதையின் தன்மைக்காகவும் இயக்குநரைப் பாராட்டியுள்ளார். ஒரு தைரியமான மற்றும் தனித்துவமான தமிழ்த் திரைப்படம் எனப் பாராட்டினார். இதனைப் போன்று ஒரு தமிழ்ப் படத்தினைப் பார்ததில்லை எனவும் கூறினார். \n"}
{"id": "456366", "url": "https://ta.wikipedia.org/wiki?curid=456366", "title": "லட்சுமி (2018 திரைப்படம்)", "text": "லட்சுமி (2018 திரைப்படம்)\n\nலட்சுமி (Lakshmi) 2018 ல் வெளிவந்த இசை மற்றும் நடனத்தை அடிப்படையாகக் கொண்ட இந்தியத் தமிழ்த் திரைப்படமாகும். ஏ. எல். விஜய் இதை எழுதி இயக்கியுள்ளார். தித்யா பாண்டே படத்தின் தலைப்புப் பாத்திரத்தில் பிரபுதேவா மற்றும் ஐஸ்வர்யா ராஜேஷ் ஆகியோருடன் இணைந்து நடித்திருந்தார். மேலும் சல்மான் யூசூப் கான் மற்றும் கருணாகரன் ஆகியோரும் துணைக் கதாப்பாத்திரங்களில் இப்படத்தில் நடித்திருந்தனர். பிரமோத் பிலிம்ஸ் மற்றும் ட்ரைடென்ட் ஆர்ட்ஸ் பதாகையின் கீழ் பிரதீக் சக்ரவர்த்தி, ஸ்ருதி நல்லப்பா மற்றும் ஆர்.ரவீந்திரன் ஆகியோர் தயாரித்திந்தனர். இப்படத்தின் இசையமைப்பை சாம் சி. எஸ் மேற்கொள்ள ஒளிப்பதிவை நீரவ் ஷா மேற்கொண்டார். 2018 ஆகஸ்ட் 24 அன்று லட்சுமியைக் கொண்டாடும் வரலட்சுமி நோன்பு அன்று வெளியிடப்பட்டது.\n\nSection::::கதைச்சுருக்கம்.\n10 வயதான லட்சுமி என்ற பெண் நடனத்தையே தனது மூச்சும் வாழ்வுமாகக் கொண்டுள்ளாள். மேலும் தேசிய அளவில் நடனத்தில் முதலிடத்தை அடைய வேண்டுமென கனவுடன் வாழ்கிறாள். இருப்பினும், அவளது தாய் நந்தினி இவளது இசை மற்றும் நடனத்தை வெறுக்கிறார். விரைவில், லட்சுமி தனது பள்ளிக்கு அருகிலுள்ள ஒரு விடுதியில் உள்ள மக்களுடன் ஒரு பிணைப்பை ஏற்படுத்திக் கொள்கிறாள். கடையில் வாசிக்கும் இசைக்காக லட்சுமி அங்கே அடிக்கடி சென்றாலும், விரைவில் அவள் அங்கே வழக்கமானவளாக மாறிவிடுகிறாள். விஜய் கிருஷ்ணா என்கிற வி. கே அவளது நடன அசைவுகளைக் கண்டு ஈர்க்கப்பட்டு அவளை வரவேற்கிறார். லட்சுமி வி.கே.யின் அனுதாபத்தைப் பெறுகிறார். மேலும் வி.கேவை தனது தந்தையாகக் காட்டிக் கொண்டு தனது கனவுகளை அடைய உதவ வேண்டும் என்ற அவளது கோரிக்கையை அவர் ஏற்றுக்கொள்கிறார். தாய் நந்தினிக்குத் தெரியாமல் போட்டியில் பங்கேற்கும் பொருட்டு சென்னை நடன அகாடமியில் சேருகிறார். லட்சுமி தனது நடனத்தின் மூலம் அகாடமியில் உள்ள அனைவரையும் கவர்ந்திழுக்கிறார், மேலும் நடனக் கலைஞர்களான அர்ஜுன் மற்றும் அர்னால்டு ஆகியோரைக் கவர்ந்திழுக்கிறார். அங்கே லட்சுமி நடனப்போட்டியில் கலந்து கொண்டு பட்டத்தை வென்றாரா? என்பது மீதிக்க்கதையாகும்.\n\nSection::::நடிகர்கள்.\nபிரபுதேவா - விஜய் கிருஷ்ணா \"வி.கே\", லட்சுமிக்கு உதவும் நடன பயிற்றுவிப்பாளராக</br>\nதித்யா பாண்டே - லட்சுமியாக </br>\nஐஸ்வர்யா ராஜேஷ் - லட்சுமியின் தாயார் நந்தினியாக </br>\nசல்மான் யூசூப் கான்</br>\nகருணாகரன் - அழகுவாக</br>\nகோவை சரளா - ஏ. சரஸ்வதியாக </br>\nசாம்ஸ்</br>\nஆகாஷ் சிங்</br>\nஷோபியா</br>\nஜீத் தாஸ்\nSection::::தயாரிப்பு.\n2017 செப்டம்பர் ஏ. எல். விஜய் மற்றும் பிரபுதேவா ஆகிய இருவரும் ஒரு புதிய படத்திற்கான தயாரிப்பு பணிகளைத் தொடங்கினார். இது \"தேவியின்\" (2016) தொடர்ச்சியாக இருக்கும் என்ற அறிக்கைகளை மறுத்தனர். 2017 செப்டம்பர் 22 அன்று ஐஸ்வர்யா ராஜேஷ் நடிக்க இத்திரப்படம் தொடங்கப்பட்டது. நீரவ் ஷா ஒளிப்பதிவாளாக ஒப்பந்தமானார். சாம் சி எஸ் இசையமைப்பை மேற்கொள்ள மற்றும் ஆண்டோனி படத்தொகுப்பை மேற்கொண்டார் பிரமோத் பிலிம்ஸ் மற்றும் ட்ரைடென்ட் ஆர்ட்ஸ் பதாகையின் கீழ் பிரதீக் சக்ரவர்த்தி, ஸ்ருதி நல்லப்பா மற்றும் ஆர். ரவீந்திரன் ஆகியோர் தயாரித்திருந்தனர். குழந்தைகளுக்கான நடன ஆதர்சனமான வர்ணிக்கப்படும் பிரபு தேவாவுடன், இந்தி ரியாலிட்டி டான்ஸ் ஷோவின் சூப்பர் டான்சர் வெற்றியாளரான குழந்தை நடனக் கலைஞரான தித்யா பாண்டே முக்கிய கதாபாத்திரத்தில் பணியாற்றினார். அக்‌ஷத் சிங் மற்றும் ஜீத் தாஸ் உள்ளிட்ட பிற இளம் நடனக் கலைஞர்களும் இப்படத்தில் பணியாற்றினர். 2018 பிப்ரவரி 6 அன்று படத்தின் படபிடிப்பு முடிந்தது. தயாரிப்பாளர்கள் பிரபு தேவாவுக்கு அவருடைய ஒரு பெரிய ஓவியத்தை பரிசளித்தனர்.\n\nSection::::வெளியீடு.\nபடத்தின் தயாரிப்பு பட்ஜெட் மதிப்பு இந்திய ரூபாயில் 12 கோடியாகும். 2018 ஆகஸ்ட் 24 அன்று இப்படம் வெளியானது. படத்தின் செயற்கைக்கோள் உரிமைகள் ஜீ தமிழ் தொலைக்காட்சி நிறுவனத்திற்கு விற்கப்பட்டன.\n\nSection::::ஒலிப்பதிவு.\nஇதன் ஒலிப்பதிவை சாம் சி. எஸ் மேற்கொண்டு ஏழு பாடல்களையும் எழுதியுள்ளார்\n"}
{"id": "456377", "url": "https://ta.wikipedia.org/wiki?curid=456377", "title": "உறியடி (திரைப்படம்)", "text": "உறியடி (திரைப்படம்)\n\nஉறியடி \"(Uriyadi\" (English: Breaking pot) என்பது 2006 ஆம் ஆண்டில் வெளியான தமிழ் அரசியல் ,பரபரப்பூட்டும் திரைப்படம் ஆகும். இதனை விஜய் குமார் என்பவர் எழுதி, இயக்கி, தயாரித்து நடித்திருந்தார். மேலும் மைம் கோபி மற்றும் சிட்டிசன் சிவக்குமார் ஆகியோர் துணைக் கதாப்பத்திரத்தில் நடித்திருந்தனர்.மே 27, 2016 இல் இந்தத் திரைபப்டம் வெளியானது. நேர்மறையான வரவேற்பினைப் பெற்றது. குறிப்பாக இதன் திரைக்கதை, இயக்கம், காட்சி அமைப்பு போன்றவை பெரிதும் பாராட்டினைப் பெற்றது . தமிழ்த் திரைப்படத்தில்்வெளிவந்த் அரசியல் ,பரபரப்பூட்டும் திரைப்பட வகைகளில் ஒரு முக்கியமான படைப்பாக இது கருந்தப்படட்து. இதன் தொடர்ச்சியானது உறியடி 2 எனும் பெயரில் ஏப்ரல் 5, 2019 இல் வெளியானது.\n\nSection::::தயாரிப்பு.\n2011 ஆம் ஆண்டில் விஜய் குமார் இந்தத் திரைப்படத்திற்கான கதையினை எழுதினார். பின் அவர் அமெரிக்கா சென்றார். முதலில் விடியும் வரை விம்ம்மீன்களாவோம் எனத் தலைப்பிடப்பட்டது. ஒரு வருடத்தில் இதற்கான கதையினை எழுதி முடித்து விட்டார். பின் 2500 காட்சிகளை கட்சிப் பலகையில் தயாரித்து வைத்துக் கொண்டார். தனது முதல் படம் என்பதாலனைத்தும் திட்டமிட்டபடி செல்ல வேண்டும் எனத் தீர்மானித்து அதன் படி துவக்கப் பணிகளைச் செய்தார். அனைத்துத் துவக்கப் பணிகளும் முடிவடைந்த நிலையில் இவர் 2013 ஆம் ஆண்டில் மீண்டும் இந்தியா திரும்பி \"சாவனிர் புரடக்சன்ஸ்\" எனும் சொந்த பட நிறுவனத்தைத் துவக்கினார். மேலும் கதாப்பாத்திரங்களில் திரைத் துறைக்கு வருவதற்கு நீண்ட நாட்களாகப் போராடிக் கொண்டிருக்கும் நபர்களுக்கு கொடுக்க வேண்டும் எனத் தீர்மானித்தார். பின் படப்பிடிப்பிற்கு முன்பாக மூன்று மாதம் நடிப்புப் பட்டறையினை நடத்தினார். சில தொழில்நுட்பக் கலைஞர்கள் மற்றும் நடிகர்களைத் தவிர அனைவருமே புது முகங்களாக இருந்தனர். சூலை 2013 ஆம் ஆண்டில் படப்பிடிப்பு துவங்கப்பட்டு அதே ஆண்டு அக்டோபரில் படப்பிடிப்பு முடிந்தது. படப்பை மற்றும் ஒரகடம் ஆகிய பகுதிகளில் பெரும்பான்மையான படப்பிடிப்புகள் முடிந்தது. இந்தக் கதை 90 களில் நடப்பதனைப் போல வடிவமைக்கப்பட்டதனால் தற்போது இருக்கும் தேவையற்ற பின்புற காட்சிகளை நீக்குவதே பெரும் சிக்கலாக இருந்ததாக இவர் தெரிவிதார். பெரும்பானமையான காட்சிகள் நெடுஞ்சாலைகளில் நடப்பதனைப் போலவே அமைக்கப்பட்டிருக்கும்.\n\nSection::::வெளியீடு.\nபடப்பிடிப்பிற்கு பிந்தைய பணிகள் ஆகஸ்ட் 2014 ஆம் ஆண்டில் நிறைவடைந்தது. பின் சான்று பெறுவதற்காக சென்சார் குழுவிற்கு அனுப்பி வைக்கப்படட்து. பின் சில காட்சிகளை நீக்க சென்சார் குழு பரிந்துரை செய்தது. அதனை நீக்க படக் குழு ஒப்புக்கொண்ட பின் படத்திற்கு ஏ சான்று கொடுக்கப்பட்டது. அதன்பிறகு படத்தினை வெளியிட முயற்சி மேற்கொண்டார். இந்தத் திரைப்படத்தினை தனது படத் தயாரிப்பு நிறுவனத்தின் மூலமாக வெளியிட தீர்மானித்த இயக்குநர் நலன் குமாரசாமி பின் துணைத் தயாரிப்பாளராக ஆனார். மே 27, 2016 ஆம் ஆண்டில் இந்தத் திரைப்படம் திரைக்கு வந்தது. காட்சிகள் நீக்கப்படாத முழுப்படத்தினையும் வெளியிடுமாறு பல ரசிகர்கள் தன்னைக் கேட்டுக் கொண்டதாகவும் ஆனால் அவை சென்னைப் பெரு வெள்ளத்தில் அவை அழிந்து போனதாகவும் இவர் இதழ் ஒன்றுக்கு அளித்த பேட்டியில் தெரிவித்தார்\"\".\"\"\n"}
{"id": "456380", "url": "https://ta.wikipedia.org/wiki?curid=456380", "title": "உறியடி 2", "text": "உறியடி 2\n\nஉறியடி 2 \"(Uriyadi\" 2 (English: Breaking pot) என்பது 2019 ஆம் ஆண்டில் வெளியான தமிழ் அரசியல் ,பரபரப்பூட்டும் திரைப்படம் ஆகும். இதனை விஜய் குமார் என்பவர் எழுதி, இயக்கி, நடித்திருந்தார். நடிகர் சூர்யாவின் 2டி எண்டெர்டெயிண்ட்மென்ட் நிறுவனம் தயாரித்த இந்தத் திரைப்படத்தில் விஜய் குமார் மற்றும் அறிமுக நாயகி விம்சயா ஆகியோர் முக்கியக் கதாப்பாத்திரத்தில் நடித்தனர். கோவிந்த் வசந்தா இசையமைத்திருந்தார். ஏப்ரல் 5, 2019 இல் வெளியாகி நேர்மறையான விமர்சனத்தினைப் பெற்றது. இது 2016 ஆம் ஆண்டில் வெளியான உறியடி திரைப்படத்தின் தொடர்ச்சியாக எடுக்கப்பட்டது ஆகும்.\n\nSection::::தயாரிப்பு.\nவிஜய் குமார் இயக்கி, நடித்த இந்தத் திரைப்படத்தினை நடிகர் சூர்யாவின் 2டி எண்டெர்டெயிண்ட்மென்ட் நிறுவனம் தயாரித்தது.படப்பிடிப்பு செப்டம்பர் 20, 2018 இல் தென்காசியில் துவங்கியது. அதே நாளில் படத்தின் முதல் படத்தினை சூர்யா வெளியிட்டார். இதனை தனது சாவனிர் புரடக்சன் நிறுவனத்தின் மூலம் இணைந்து விஜய் குமார் தயாரித்திருந்தார். தென்காசி மற்றும் குற்றாலம் பகுதிகளைச் சுற்றி பெரும்பான்மையான படப்பிடிப்புகள் நடந்தன. இந்தத் திரைப்படத்தில் பிரவீன் குமார் எனும் ஒளிப்பதிவாளரும் லினு எனும் எடிட்டர் ஆகிய இருவருக்கும் இது முதல் படம் ஆகும்.முதல் பாகத்தின் சண்டைக் காட்சி இயக்குநரான விக்கி இதிலும் சண்டைக் காட்சிகளை இயக்கினார். அசுரவதம் மற்றும் 96 ஆகிய படங்களுக்கு இசயமைத்த கோவிந்த் வசந்தா இதற்கு இசையமைத்தார்.\n\nமுதன்மையான படப்பிடிப்புக் காட்சிகள் 36 நாட்களில் நிறைவடைந்தன. மார்ச் 23, 2019 இல் படத்தின் இசை வெளியானது. படத்தின் முன்னோட்டத்தினை அதே நாளன்று சூர்யா வெளியிட்டார்.\n\nSection::::வெளியீடு.\nஏப்ரல் 5, 2019 இல் இது வெளியானது. துவக்கத்தில் குறைவான திரையரங்குகளில் வெளியானது. ஆனால் இதன் வரவேற்பிற்குப் பின் மேலும் சில திரையரங்குகளில் வெளியானது. தமிழ்நாட்டில் இது வசூல் ரீதியாக வெற்றி பெற்றது.\n\nSection::::விமர்சனம்.\nபல விமர்சகர்கள் இந்தத் திரைப்படம் கடந்தகால மற்றும் நிகழ்கால அரசியல் நிலவரங்களைப் பிரதிபலிப்பதாக உள்ளது எனத் தெரிவித்தனர். கார்ட்டூனிஸ்ட் பாலா, இப்போதுள்ள ஆளும் கட்சிமற்றும் எதிர்க் கட்சி ஆகியவை மற்றும் பல வியாபார நிறுவனங்கள் ஆகியவை எப்படிப்பட்டவை மேலும் அவர்கள் எவ்வாறு சாதி ரீதியாக அரசியல் செய்கின்றனர் என்பதனையும் இந்தப் படத்தினைப் பார்த்து தெரிந்துகொள்ளுமாறு இளைஞர்களுக்குத் தெரிவித்தார். நக்கீரன் இதழ் போபால் விஷ வாயுத் தாக்குதலின் தீவிரத்தினை இது வெளிப்படுத்துகிறது மேலும் ஸ்டெர்லைட் மற்றும் தூத்துக்குடி துப்பாக்கிச் சூடு போன்றவையும் எவ்வாரு நடைபெற்றது என்பதனையும் இது விளக்குவதாகத் தெரிவித்தார். தற்காலத்தில் தவறாக அரசியல் செய்யும் அரசியல்வாதிகளுக்கு எதிராக எடுக்கப்பட்ட தைரியமான படம் எனவும் நிச்சயம் தமிழக அரசியலில் அதிர்வலைகளை ஏற்படுத்தும் எனவும் நியூஸ் 18 தமிழ்நாடு தெரிவித்தது.\n\nபரத்வாஜ் ரங்கராஜன் எனும் விமர்சகர், அரசியல் மற்றும் சினிமாத் தனம் ஆகிய இரண்டும் கலந்து உள்ளது எனத் தெரிவித்து 2.5 புள்ளிகள் வழங்கினார். ஸ்ரீதர் பிள்ளை என்பவர் பார்வையாளர்களைக் கவ்ரும் விதத்தில் காட்சிகள் விறுவிறுப்பாக உள்ளது எனவும் 3.5 புள்ளிகள் வழங்கினார். மாலை மலர் விஜய் குமார் ஓர் இயக்குநராகவும் நடிகராகவும் தடம் பதித்துள்ளார் எனத் தெரிவித்தது. \n"}
{"id": "456382", "url": "https://ta.wikipedia.org/wiki?curid=456382", "title": "இசுட்டான்லி விட்டிங்காம்", "text": "இசுட்டான்லி விட்டிங்காம்\n\nஎம். இசுட்டான்லி விட்டிங்காம் (\"M. Stanley Whittingham\", பிறப்பு: 1941) பிரித்தானிய-அமெரிக்க வேதியியலாளர் ஆவார். இவர் வேதியியல் பேராசிரியரும், பொருளறிவியல் ஆய்வுக்கான கல்விக்கழகம், நியூயார்க் அரசுப் பல்கலைக்கழகத்தின் கிளையான பிங்காம்டன் பல்கலைக்கழகத்தின் பொருளறிவியல் பேராசிரியரும், இயக்குநரும் ஆவார். இவர் 2019 ஆம் ஆண்டுக்கான வேதியியலுக்கான நோபல் பரிசை சான் கூடினஃபு, அக்கிரா யோசினோ ஆகியோருடன் வென்றார். இலித்தியம் மின்கலனை உருவாக்கியதில் விட்டிங்காம் பெரும் பங்காற்றினார்.\n\n"}
{"id": "456387", "url": "https://ta.wikipedia.org/wiki?curid=456387", "title": "ஜாமியா தாருஸ்ஸலாம் அரபுக்கல்லூரி", "text": "ஜாமியா தாருஸ்ஸலாம் அரபுக்கல்லூரி\n\nஜாமியா தாருஸ்ஸலாம் அரபுக்கல்லூரி (\"Jamia Darussalam Arabic college\") தமிழ்நாட்டின்,திருப்பத்தூர் மாவட்டத்தில் - உமராபாத்தில் செயல்படும் ஒரு அரபுக்கல்லூரியாகும். 1924 ஆம் ஆண்டு காகா முஹம்மது உமர் என்பவரால் துவங்கப்பட்ட இக்கல்லூரி திருவள்ளுவர் பல்கலைகழகத்தின் கீழ் இயங்குகின்றது.\nSection::::வரலாறு.\nஜாமியா தாருஸ்ஸலாம் அரபுக்கல்லூரி காகா முகமது உமர் என்பவரால் நிறுவப்பட்டது. டிசம்பர் 7 ஆம் தேதி 1924 ஆம் ஆண்டு நிறுவப்பட்டது. காகா முகமது உமர் அவர்களின் நினைவாக இந்த ஊருக்கும் உமராபாத் என்று பெயரிடப்பட்டது. இந்நாட்டின் சமயம், கல்வி, சுகாதரங்களில் சீர்திருத்தவும் நலம்புரியும் சேவைகளை வழங்கும் திட்டத்துடன் இக்குழுமம் துவங்கப்பட்டது. \nSection::::கல்வி.\nஜாமியா தாருஸ்ஸலாம் பல்வேறு துறைகளில் இஸ்லாமிய கல்வியை வழங்குகிறது. இது இளங்கலை, முதுகலை, டிப்ளோமா மற்றும் சான்றிதழ் படிப்புகளை வழங்குகிறது. பாரசீகம், அரபு, ஆங்கிலம் மற்றும் உருது ஆகிய நான்கு மொழிகளில் பயிற்சி அளிக்கிறது மேலும் \nகுர்ஆனை முழுவதும் மனப்பாடம் செய்வதற்கான பயிற்சியையும் வழங்குகிறது.\nSection::::மருத்துவம்.\nஜாமியா தாருஸ்ஸலாம் கல்லூரி நிர்வாகத்தின் சார்பாக உமராபாத்தில் ஜாமியா தாருஸ்ஸலாம் மருத்துவமனை அனைத்து வசதிகளுடன் சுற்று வட்டார பகுதி மக்களுக்காக செயல்பட்டுவருகின்றது.\n"}
{"id": "456389", "url": "https://ta.wikipedia.org/wiki?curid=456389", "title": "நொறுங்கு விண்மீன்", "text": "நொறுங்கு விண்மீன்\n\nநொறுங்கு விண்மீன் அல்லது பாம்புடலி முட்தோலிகள்  (ஒஃபியூராய்ட்) என்பது முட்தோலிகளின் தொகுதியை சார்ந்த  கடல் வாழ் உயிரினமாகும். இவை ஒஃபியூராய்டியா வகுப்பை சேர்ந்தவை. நொறுங்கு விண்மீன்கள் அசுட்டெரொய்டியா வகுப்பைச் சேர்ந்த கடல் விண்மீன்களுடன் நெருக்கமாக தொடர்புடையன. இவை பொதுவாக ஐந்து நீளமான, மெல்லிய, சவுக்கு போன்ற புயங்களை கொண்டிருக்கும். நெகிழ்வான புயங்களை பயன்படுத்தி நகருவதன் மூலம் கடல் அடிப்பரப்பில் வலம் வருகின்றன. மிகப்பெரிய நொறுங்கு விண்மீன்களில் புயங்கள் 60 செ.மீ (24 அங்குலம்)  நீளத்தை எட்டக்கூடும். \n\nஉலகில் 2,000 க்கும் மேற்பட்ட நொறுங்கு விண்மீன் இனங்கள் வாழ்கின்றன. இவற்றில் 1200 க்கும் மேற்பட்ட இனங்கள் 200 மீட்டருக்கும் அதிகமான ஆழத்தில் காணப்படுகின்றன.\n\nசுமார் 500 மில்லியன் ஆண்டுகளுக்கு முன்பு, ஆரம்பகால ஆர்டோவிசியனில் இருந்து ஓபியூராய்டுகள் வேறுபட்டன.\n\nதுருவ மற்றும் வெப்ப மண்டல கடற்பகுதிகள் உட்பட கடலின் பெரும் பரப்பில் இவை வசிக்கின்றன. கூடை விண்மீன்கள் பொதுவாக ஆழமான பகுதிகளில் வாழுக் கூடியவை. நொறுங்கு விண்மீன்களில் சில இனங்கள் ஆழமான பரப்புக்களிலும் வாழ்வதாக அறியப்படுகின்றன. நொறுங்கு விண்மீன்கள் கடலடிப்பாறைகளில் வாழும் உயிரினங்களில் ஒன்றாகும்.  ஏனைய முட்தோலிகளிலும் பார்க்க அதிக உவர் தன்மை வாய்ந்த நீரிலும் வாழக்கூடியவை. சிற்றென்புகளால் ஆன அகவன்கூடு காணப்படும்.\n\nSection::::அக உடற்கூற்றியல்.\nஏனைய முட்தொலிகள் போன்று நிறையுடலிகள் ஆரைச் சமச்சீர் உடையவை. தட்டுருவான உடல் மையத்தட்டு எனப்படும். மையத்தட்டில் இருந்து நீட்டப்பட்ட நீண்ட ஐந்து புயங்கள் காணப்படுகின்றன. இவற்றின் உருவ அமைப்பு கடல் விண்மீனிற்கு ஒத்தவை இருப்பினும் மையத்தட்டையும், புயங்களையும் தெளிவாக வேறுபடுத்தி அறிய முடியும். \n\nமையத்தட்டு அனைத்து உள் உறுப்புக்களையும் உள்ளடக்கியது. சமிபாடு, இனப்பெருக்கத்திற்கான உறுப்புக்கள் ஒரு போதும் புயங்களில் நுழையாது. மையத்தட்டின் அடிப்பகுதியில் வாய்ப்பகுதி காணப்படும். வாய் பகுதியை சூழ ஐந்து தாடைகள் அமையப் பெற்றிருக்கும். தாய்கற்றகடு கடல் விண்மீனில் போல் வாயெதிர் பகுதியில் அல்லாமல் தாடையொன்றுக்கு அருகில் அமைந்திருக்கும். மற்ற முட்தோலிகளுடன் ஒப்பிடுகையில் உடற்குழி குறைக்கப்பட்டிருக்கும். \nSection::::நீர்கலன் தொகுதி.\nநீர் கலன் தொகுதியில் இருந்து வருவிக்கப்பட்ட குழாய் பாதங்கள் (tube feet) காணப்படுகின்றன. பொதுவாக நீர் கலன் தொகுதி ஒரு தாய்கற்றகட்டை கொண்டிருக்கும். குழாய் பாதங்கள் உறிஞ்சிகளை கொண்டிருப்பதில்லை. \n\nSection::::நரம்புத் தொகுதி.\nமையத்தட்டை சூழ பிரதான நரம்பு வளையம் காணப்படும். எல்லா வகையான முட்தோலிகளும் ஒன்றுடன் ஒன்று பின்னிப் பிணைந்த நரம்புப் பின்னல்களை கொண்டுள்ளன. \n\nஅனேகமான ஒபிரோய்ட்கள் கண்கள் அல்லது வேறு சிறப்பான புலன் உறுப்புக்களை கொண்டிருப்பதில்லை. இருப்பினும் அவற்றின் மேற்றோலில் பலவகையான உணர்திறன் கொண்ட நரம்பு முடிவுகள் காணப்படுகின்றன. தொடுதல், வெப்பம், ஒளி, நீரின் தன்மை போன்றவற்றை உணரும் திறன் கொண்டவை. புயங்களின் நுனியில் காணப்படும் குழாய் பாதங்கள் ஒளியை நன்கு உணரக்கூடியவை. \n\nSection::::சமிபாட்டுத்தொகுதி.\nநொறுங்கு விண்மீனின் மையத்தட்டின் அடிப்புறத்தில் வாய் அமைந்திருக்கும். இவற்றில் குதம் காணப்படுவதில்லை. தாடைகளுக்கு பின்னால் குறுகிய உணவுக் குழாயும், வயிற்றுக் குழியும் உள்ளது. சமிபாடு வயிற்றின் 10 பைகள் அல்லது மடிப்புகளுக்குள் நிகழும். நீர் தளத்தில் காணப்படும் சிறிய கரிமத் துகள்கள் குழாய் பாதங்கள் வழியாக வாய்க்குள் நகர்த்தப்படுகின்றன.இவை இறந்த அல்லது சிறிய உயிரினங்களை உணவாக உட்கொள்ளும்.\n\nSection::::சுவாசமும், கழித்தல் செயல்முறையும்.\nவாயுப்பரிமாற்றமும் கழித்தல் செயல் முறையும் பர்சா (bursae) எனப்படும் அமைப்பினூடாக நடைப் பெறுகின்றன. பர்சாக்கள் ஒவ்வொன்றும் மையத்தட்டின் அடிப்பகுதியில் உள்ள புயங்களுக்கு இடையில் திறக்கும். பொதுவாக நொறுங்கு விண்மீனில் பத்து பர்சாக்கள் காணப்படுவதாக கண்டறியப்பட்டுள்ளது. உடல் நீர்மத்தில் காணப்படும் தின்குழியங்கள் உடற்குழியணுக்கள் (coelomocytes) கழிவுப் பொருட்களை விழுங்கி உடலில் இருந்து வெளியேற்ற பர்சாக்களுக்குள் நகருகின்றன. அங்கிருந்து சுற்றி வர உள்ள நீருக்குள் தள்ளப்படுகின்றது. கழித்தலின் முக்கிய அமைப்புகளாக பர்சாக்கள் விளங்குகின்றன. \n\nSection::::இனப்பெருக்கம்.\nபெரும்பான்மையான் இனங்கள் ஆண், பெண் என்று தனித்தனியாக காணப்படுகின்றது. சில இனங்கள் அழிதூக்கள் ஆகும். \n\nஆண், பெண் இனங்கள் இனவிருத்தி அணுக்களை புறச்சூழலுக்கு வெளியேற்றுவதன் மூலம் புறக் கருக்கட்டல் நிகழ்கின்றது. சில இனங்கள் அடைகாப்பதன் மூலம் குடம்பிகளை (லார்வா) ஈனுவதும் உண்டு.\n\nSection::::பிளவுபடல்.\nசில நொறுங்கு விண்மீன்களின் இனங்கள் பிளவின் மூலம் இலிங்கமில் முறை இனப்பெருக்கத்தை மேற்கொள்கின்றன. ஒபியாகடிடே குடும்பத்தைச் சேர்ந்த ஆறு புயங்களை கொண்ட சில நொறுங்கு விண்மீன்களின் மையத்தட்டு பாதியாக பிளவுப்பட்டு, இழந்த பகுதிகள் மீள் வளர்ச்சி அடைவதனால் இரு அங்கிகளாக பிரிகின்றது.\n\nSection::::மீளுருவாக்கம்.\nநொறுங்கு விண்மீன்களின் புயங்கள் இழக்கப்பட்டால் அவை மீள உருவாகும். இவை பல்லிகளைப் போல எதிரிகளிடம் இருந்து தற்காத்துக் கொள்ள புயங்களை துண்டித்துக் கொள்கின்றன. இழக்கப்பட்ட புயங்கள் மீள் வளர்ச்சி அடையும். \nSection::::அசைவு.\nநொறுங்கு விண்மீன்கள் நெகிழ்வான புயங்களை அசைப்பதன் மூலம் வேகமாக நகருகின்றன. \nSection::::ஒளிரும் நொறுங்கு விண்மீன்கள்.\n60 இற்கும் மேற்பட்ட இனங்கள் ஒளிரும் தன்மை கொண்டவை. இவற்றில் பெரும்பாலானவை பச்சை நிற அலைநீளங்களில் ஒளியை வெளியிடுகின்றன. நீல நிறத்தை உமிழும் உயிரிகளும் கண்டுப் பிடிக்கப்பட்டுள்ளன. ஒளிரக் கூடிய நொறுங்கு விண்மீன்கள் ஆழமான, ஆழமற்ற ஆகிய இரு கடற்பகுதிகளிலும் வசிக்கின்றன.\n"}
{"id": "456390", "url": "https://ta.wikipedia.org/wiki?curid=456390", "title": "திருக்குறள் அரபு மொழிபெயர்ப்பு", "text": "திருக்குறள் அரபு மொழிபெயர்ப்பு\n\nதிருக்குறள் அரபு மொழிபெயர்ப்பு (Arabic translation of Thirukkural ) முனைவர் அ. ஜாஹிர் ஹூசைன் பாகவி என்பவரால் அரபு மொழியில் மொழியாக்கம் செய்து வெளியிடப்பட்டுள்ளது. \n\nதமிழ் கூறும் நல்லுலகில் பிரபலமான நூலான திருக்குறளை முனைவர் அ. ஜாஹிர் ஹூசைன் பாகவி அவர்கள் அரபு மொழியில் மொழியாக்கம் செய்து வெளியிட்டுள்ளார். அதற்காக தமிழக அரசின் உயரிய விருதையும் பெற்றுள்ளார். \n\nமுனைவர், ஆலிம் அ. ஜாஹிர் ஹூசைன் பாகவி அவர்கள் சென்னை பல்கலைக்கழகத்தின் அரபு மொழி த்துறையின் தலைவராகவும், சிறந்த இலக்கியவாதியும் ஆவார்.\n"}
{"id": "456392", "url": "https://ta.wikipedia.org/wiki?curid=456392", "title": "தெய்வ வாக்கு", "text": "தெய்வ வாக்கு\n\nதெய்வ வாக்கு (Deiva Vaakku) 1992 இல் வெளிவந்த இந்திய தமிழ்த்திரைப்படம் ஆகும். இப்படத்தை எம். எஸ். மாது இயக்கியுள்ளார். இத்திரைப்படத்தில் கார்த்திக் மற்றும் ரேவதி (நடிகை) ஆகியோர் முக்கிய கதாபாத்திரத்தில் நடித்திருந்தனர். இத்திரைப்படத்தை டி. சிவா தயாரித்துள்ளார். இசையமைப்பாளர் இளையராஜா இசையமைத்திருந்த இத்திரைப்படம் 1992 செப்டம்பர் மாதம் 11 அன்று வெளியானது. இப்படம் சராசரி லாபத்தையே ஈட்டியது. தெலுங்கு மொழியில் \"சங்கீர்த்தனா\" என்ற பெயரில் மறு ஆக்கம் செய்யப்பட்டு 1997 ல் வெளிவந்தது.\n\nSection::::கதைச் சுருக்கம்.\nஅம்சவேணி (ரேவதி (நடிகை)) குழந்தைப்பருவம் முதலே தேவியின் அருள் வாக்கினை சொல்லி வருபவராக இருக்கிறார். அதனால் அந்த கிராமமே அவரை மிகவும் மரியாதையாகவும் நன்றியுடனும் பார்க்கிறது. ஒரு சமயம் கிராமத்தில் ஏற்பட்ட கடும் வறட்சிக்குப் அம்சவேணியின் அருள் வாக்கு அருள்கிறார். பின்னர் தேவியின் அருளால் மழை பொழிகிறது. அவருடைய சகோதரன் என்று சொல்லிக் கொண்டு அக்கிரமத்தில் வசித்து வரும் வல்லத்தார் (விஜயகுமார்) தனது தங்கையின் சக்திகளைப் பயன்படுத்தி தன்னைப் பணக்காரக்கிக் கொள்கிறார். அக்கிராமத்தில் தம்பித்துரை (கார்த்திக்) என்பவன் வசித்து வருகிறான். அவன் குடிகாரனாக இருந்தாலும் அவனது எண்ணம் மிகவும் மேன்மையானதாக இருக்கிறது. இவன் மீது அம்சவேணிக்கு காதல் உண்டாகின்றது. அம்சவேணி சாதாரன வாழ்க்கை வாழ ஆசைப்பட்டு தன்னைத் திருமணம் செய்து கொள்ள தம்பித்துரையை வற்புறுத்துகிறாள்.\n\nஇதனை அறிந்த வல்லத்தார் அம்சவேணியின் முடிவில் அதிருப்தி அடைகிறார். அவர்கள் இருவருக்கும் இடையேயான வசதி வாய்ப்புகளைக் கொண்டும் இத்திருமணத்தை மறுக்கிறார். மேலும், அம்சவேணியின் அருள் வாக்கினால் தனக்கு வரும் பணம் வராமல் நின்று போய் விடும் என்பதாலும் அவர்கள் இருவரும் இணைவதை எதிர்க்கிறார். எனவே தம்பித்துரை தனது சகோதரியை திருமணம் செய்வதிலிருந்து பல்வேறு வழிகளில் தடுக்க முயற்சிக்கிறார். கடைசியில் வல்லத்தார் அவரது முயற்சியில் வென்றாரா? அல்லது தம்பித்துரை மற்றும் அம்சவேணி வாழ்வில் இணைந்தனரா? என்பது மீதிக்கதையாகும்.\n\nSection::::நடிகர்கள்.\n(கார்த்திக்) - தம்பித்துரையாக</br>\nரேவதி (நடிகை) - அம்சவேணியாக / ஆத்தா</br>\nவிஜயகுமார் - வல்லத்தார்</br>\nஸ்ரீவித்யா - வல்லத்தாரின் மனைவியாக</br>\nராதாரவி - வீரையன்</br>\nசெந்தில்</br>\nயுவஸ்ரீ- தம்பித்துரையின் தாயாராக</br>\nபிருந்தா</br>\nபேபி சாதனா</br>\nபேபி சாஜனா</br>\nபாண்டு</br>\nவடிவேலு (நடிகர்) - கருவாடு</br>\nஏ. கே. வீராசாமி - சாமியாடியாக</br>\nகிருஷ்ணமூர்த்தி</br>\nசிங்கமுத்து\n\nSection::::ஒலிப்பதிவு.\nஇப்படத்திற்கு இசையமைப்பாளர் இளையராஜா இசையமைத்திருந்தார். இதன் இசை 1992 ல் வெளியானது. ஐந்து பாடல்கள் கொண்ட இதன் பாடல்களை வாலி மற்றும்கங்கை அமரன் ஆகியோர் இருவரும் எழுதியிருந்தனர். இப்படத்தில் இடம் பெற்ற \"வள்ளி வள்ளி என வந்தாள்\" என்றப் பாடல் சிவரஞ்சனி ராகத்தை அடிப்படையாகக் கொண்டு இசைக்கப்பட்டிருந்தது.\n\nSection::::விமர்சனம்.\n\"தி இந்தியன் எக்ஸ்பிரஸ் \" இவ்வாறு எழுதியது \"இங்கே கதைக்களம் மிகவும் சுமாராக இருக்கிறது, திரைக்கதை அவ்வளவு ஈர்க்கக்கூடியதாக இல்லை. ஆனால் திறமையாக ஒளிப்பதிவு செய்யப்பட்டுள்ளது. ரேவதியின் அருமையான நடிப்புத்திறன் ஒட்டு மொத்தப் படம் நகர்வதற்கு மிகவும் துணை போகிறது.\"\n\n"}
{"id": "456394", "url": "https://ta.wikipedia.org/wiki?curid=456394", "title": "ஓல்கா தோக்கர்சுக்கு", "text": "ஓல்கா தோக்கர்சுக்கு\n\nஓல்கா தோக்கர்சுக்கு (\"Olga Nawoja Tokarczuk\", , பிறப்பு: 29 சனவரி 1962) ஒரு போலந்திய எழுத்தாளர். பொது அறிவாளி என்றும் ஆர்வலர் என்றும் அறியப்படுகின்றார். இவர் எழுதிய யாக்கோபின் நூல்கள் என்னும் புதினத்துக்கு 2015 இல் நைக்கி விருது வழங்கப்பெற்றது. 2018 ஆம் ஆண்டுக்கான அனைத்துலக புக்கர் பரிசை \"ஓடுதளங்கள்\" என்ற படைப்புக்காக வென்றார். 2019 ஆம் ஆண்டு அக்டோபரில் அறிவிக்கப்பட்ட 2018 ஆம் ஆண்டுக்கான இலக்கிய நோபல் பரிசை வென்றார்.\n\nஓல்கா தோக்கர்சுக்கு, 1993 இல் முதன்முதலாக \"நூல் மக்களின் செலவு (பயணம்)\" என்ற கதையை எழுதினார். இக்கதை பிரான்சிலும் எழுப்பானியாவிலும் 17 ஆவது நூற்றாண்டில் நடப்பதாக அமைப்பட்டுள்ளது. பைரீனில் உள்ள ஒரு மருமமான நூலைத் தேடிப் போகின்றார்கள் கதை மாந்தர்கள். இது போலந்திய பதிப்பாளர்களின் சிறந்த முதனூல் பரிசை வென்றது (1993-4). இவருடைய கிளர்ந்தெழுந்த நூலாகக் கருதுவது, இவரின் மூன்றாம் கதை 1996 இல் எழுதிய \"தொடக்கவூழியும் பிற காலங்களும்\" என்பதாகும். இது 2010-இல் ஆங்கிலத்தில் Primeval and Other Times என்று வெளியிடப்பட்டது. \n\nSection::::வாழ்க்கைப் பின்புலம்.\nதோக்கர்சுக்கு போலந்தில் சிலோன கோரா அருகே உள்ள சுலேச்சோவ் என்னும் ஊரில் 1962 இல் பிறந்தார். தன் இலக்கிய வாழ்க்கையைத் தொடங்கும் முன் வார்சா பல்கலைக்கழகத்தில் உளத்தியலாளராகப் பயிற்சி பெற்றார். தான் படிக்கும் காலத்தில் சரியான பழக்க வழக்கங்களைக் கற்றிராத பதின்ம அகவையாளர்களுக்கான புகலிடத்தில் இலவச உதவியாளராக இருந்து உதவியுள்ளார். தான் 1985 இல் பட்டம் பெற்ற பின்னர் முதலில் உவுரோக்கிளாவ் என்னும் ஊருக்கும் பின்னர் வல்பிருசிச்சு என்னும் ஊருக்கும் சென்று உளவியல் நோய் தீர்ப்பவராகப் பணியாற்றினார். இவர் தன்னை காரல் யுங்கு என்னும் புகழ்பெற்ற உளத்தியலாளரின் கருத்துவழி மாணவராகக் கருதினார். தன் இலக்கிய படைப்புகளில் காரல் யுங்கை உள்ளுக்கம் தருபவராகக் கூறுகின்றார். 1998 முதல் கிராயனோவ் என்னும் ஊருக்கு இடம்பெயர்ந்து அங்கே \"உரூத்தா\" என்னும் பெயரில் ஒரு தனியார் பதிப்பகம் வைத்து நடத்தினார். இவர் \"இடதுசாரி\" அரசியல் கருத்துகளும் கொள்கைகளும் உடையவர்.\n\nSection::::நூல்கள்.\nஇவர் எழுதிய நூல்கள்:\n\n"}
{"id": "456396", "url": "https://ta.wikipedia.org/wiki?curid=456396", "title": "அ. ஜாஹிர் ஹூசைன் பாகவி", "text": "அ. ஜாஹிர் ஹூசைன் பாகவி\n\nஅ. ஜாஹிர் ஹூசைன் பாகவி அல்லது அ. ஜாகிர் உசைன் பாகவி திருக்குறள் அரபு மொழிபெயர்ப்பின் ஆசிரியராவார் .(Arabic translation of Thirukkural ) முனைவர் மற்றும் பாகவி பட்டம் பெற்றுள்ள இவர் சென்னை பல்கலைக்கழகத்தின் அரபு மொழித்துறையின் தலைவரும், சிறந்த இலக்கியவாதியும் ஆவார். \n\nSection::::பிறப்பு.\nகுமரி மாவட்டம் தக்கலையில் பிறந்தவர். \n"}
{"id": "456403", "url": "https://ta.wikipedia.org/wiki?curid=456403", "title": "முருகன் அசுவின்", "text": "முருகன் அசுவின்\n\nமுருகன் அசுவின் (Murugan Ashwin) பிறப்பு: செப்டம்பர் 8, 1990) ஓர் இந்தியத் துடுப்பாட்ட வீரர் இவர் ரஞ்சிக் கோப்பைத் தொடர்களில் தமிழ்நாடு மாநில அணிக்காக விளையாடி வருகிறார். வலது கை மட்டையாளரும் இடதுகை கூக்ளி பந்துவீச்சாளருமான இவர் சேப்பாக் சூப்பர் கில்லீஸ் ,டெல்லி டேர்டெவில்ஸ், திண்டுக்கல் டிராகன்ச், கிங்சு லெவன் பஞ்சாப், ரைசிங் புனே சூப்பர் ஜெயண்ட்சு, ராயல் சேலஞ்சர்ஸ் பெங்களூரு ஆகிய அணிகளுக்காக விளையாடி வருகிறார்.\n\nடிசம்பர் 11, 2015 ஆம் ஆண்டில் தனது முதல் பட்டியல் அ போட்டிகளில் விளையாடினார். 2015- 16 ஆம் ஆண்டிற்கான விஜய் அசாரே வாகையாளர் தொடரில் இவர் அறிமுகமானார். 2015-16 ஆம் ஆண்டிற்கான சையது முஸ்டாக் அலி கோப்பைக்கான தொடரில் சனவரி 2, 2016 அன்று தனது முதல் இருபது 20 போட்டியில் விளையாடினார். \n\n2016 ஆம் ஆண்டிற்கான இந்தியன் பிரீமியர் லீக் ஏலத்தில் இவரை ரைசிங் புனே சூப்பர் ஜெயண்ட்சு 4.5 கோடிகளுக்கு ஏலத்தில் எடுத்தது. அவரின் அடிப்படைத் தொகை 10 இலட்சமாக நிர்ணயம் செய்யப்பட்டிருந்த நிலையில் சுமார் 45 மடங்கு அதிக விலைக்கு இவர் ஏலம் எடுக்கப்பட்டார். 2017 இல் நடைபெற்ற இந்தியன் பிரீமியர் லீக்கில் டெல்லி டேர்டெவில்ஸ் அணி இவரை 1 கோடி ரூபாய்க்கு விளையாட ஏலத்தில் எடுத்தது. \n\n2018 ஆம் ஆண்டிற்கான இந்தியன் பிரீமியர் லீக் தொடரில் ராயல் சேலன்சர்ஸ் பெங்களூரு அணிக்காக இவர் விளையாடினார். 2019 ஆம் ஆண்டிற்கான இந்தியன் பிரீமியர் லீக் வீரர்கள் ஏலத்தின்போது இவர் கிங்சு பெவன் பஞ்சாப் அணி இவரை ஏலத்தில் எடுத்தது. \n\nSection::::உள்ளூர்ப் போட்டிகள்.\n2012 ஆம் ஆண்டில் நடைபெற்ற ரஞ்சிக் கோப்பைத் தொடரில் இவர் அறிமுகமானார். நவம்பர் 2 இல் பி பிரிவில் நடைபெற்ற போட்டியில் ஒடிசா மாநிலத் துடுப்பாட்ட அணிக்கு எதிரான போட்டியில் இவர் தமிழ்நாடு அணி சார்பாக விளையாடினார்.\n\nSection::::பட்டியல் அ துடுப்பாட்டம்.\n2015 ஆம் ஆண்டில் நடைபெற்ற விஜய் அசாரே துடுப்பாட்டத் தொடரில் இவர் பட்டியல் அ போட்டிகளில் அறிமுகமானார். டிசம்பர் 11, 2015 கட்டாக்கில்  அ பிரிவில் மும்பை அணிக்கு எதிரான போட்டியில் இவர் தமிழ்நாடு மாநில அணி சார்பில் தனது முதல் போட்டியில் விளையாடினார். அந்தப் போட்டியில் 2 பந்துகளைச் சந்தித்த இவர் ஓட்டங்கள் எடுதுவ்ம் எடுக்காமல் இறுதிவரை ஆட்டமிழக்காமல் இருந்தார். பின் பந்துவீச்சில் 7.2 ஓவர்களை வீசி 38 ஓட்டங்களை விட்டுக்கொடுத்து 3 இலக்குகளைக் கைப்பற்றினார். இந்தப் போட்டியில் தமிழ்நாடு மாநில அணி 26 ஓட்டங்களில் வெற்றி பெற்றது.\n\nSection::::இருபது20.\n2016 ஆம் ஆண்டில் நடைபெற்ற சையது முஸ்டாக் அலி தொடரில் இவர் இருபது20  போட்டிகளில் அறிமுகமானார். சனவரி 2, 2016 நாக்பூரில்   அ பிரிவில் அரியானா மாநிலத் துடுப்பாட்ட  அணிக்கு எதிரான போட்டியில் இவர் தமிழ்நாடு மாநில அணி சார்பில் தனது முதல் போட்டியில் விளையாடினார். அந்தப் போட்டியில் 4 ஓவர்களை வீசி 28 ஓட்டங்களை விட்டுக்கொடுத்து 3 இலக்குகளைக் கைப்பற்றினார். இந்தப் போட்டியில் தமிழ்நாடு மாநில அணி 9 இலக்குகளால் வெற்றி பெற்றது.\n\nSection::::இந்தியன் பிரீமியர் லீக்.\n2019 இந்தியன் பிரீமியர் லீக்கில் மொகாலியில் நடைபெற்ற 55 வது போட்டியில் இவர் சென்னை சூப்பர் கிங்ச் அணிக்கு எதிரான போட்டியில் பஞ்சாப் அணி சார்பாக விளாஇயாடினார். அதில் 3 ஓவர்கள் வீசி 33 ஓட்டங்களை விட்டுக்கொடுத்தார். ஆனால் இலக்கினைக் கைப்பற்ற வில்லை. இந்தப் போட்டியில் கிங்சு பெவன் பஞ்சாப் அணி 6 இலக்குகளால் வெற்றி பெற்றது.\n"}
{"id": "456406", "url": "https://ta.wikipedia.org/wiki?curid=456406", "title": "பீட்டர் அண்டுக்கே", "text": "பீட்டர் அண்டுக்கே\n\nபீட்டர் அண்டுக்கே (\"Peter Handke\" பீட்டர் ஆண்ட்கே; பிறப்பு: 6 திசம்பர் 1942) ஓர் ஆத்திரிய புதின எழுத்தாளர், மொழிபெயர்ப்பாளர், நாடக எழுத்தாளர். இவர் 2019 ஆம் ஆண்டுக்கான நோபல் இலக்கியப் பரிசை வென்றார்.\n\nSection::::வாழ்க்கைக் குறிப்பு.\nSection::::இளமை.\nஅண்டுக்கேயும் அவரின் தாய் காரிந்தியன் சுலோவீனும் சோவியத் ஒன்றியம் பிடித்தாண்ட பெர்லினின் பாங்கோவ் என்னும் பகுதியில், அண்டுக்கேவுக்கு 2 முதல் 6 அகவை வரை, 1944-1948 வரை வாழ்ந்தார்கள். இவருடைய தாய் காரிந்தியன் சுலோவீன் 1971 இல் தற்கொலையுண்டார். இதனை அடிப்படையாகக் கொண்டு அண்டுக்கே \"கனவுகளையும் தாண்டிய துயரம்\" என்ற புகழ்பெற்ற கதையை எழுதினார். பின்னர் ஆத்திரியாவில் உள்ள கிரிஃபன் என்னும் ஊருக்குப் பெயர்ந்தார்கள்.\n\n1954 இல் அண்டுக்கே ஆண் சிறுவர்களுக்கான, தங்கிப்படிக்கும், தனியார் பள்ளியாகிய \"மரியானம்\" கத்தோலிக்கப் பள்ளியில் சேர்ந்தார். இப்பள்ளி ஆத்திரியாவின் தென்கோடியில் உள்ள கார்த்தன் மாவட்டத்தில் சங்கிது வைத்து அன்தெர் கிளான் என்னும் இடத்தில் தான்சென்பெர்கு கோட்டையில் உள்ளது. இப்பள்ளியின் செய்தியிதழான இஃபேக்கல் என்பதில்தான் முதன்முதலாக எழுதினார். 1959 இல் இவர் கிளாங்கன்பூர்ட்டுக்கு இடம்பெயர்ந்து அங்குள்ள உயர்நிலைப் பள்ளிக்குச் சென்றார். பின்னர் 1961 இல் சட்டவியல் படிப்பை கிராசு பல்கலைக்கழகத்தில் தொடங்கினார்..\n\n\nSection::::படைப்புகளின் பட்டியல்.\nSection::::திரைப்படங்கள்.\nஅண்டுக்கே திரைப்பட இயக்குநர் விம் வெண்டெர்சு என்பாருடன் ஒத்துழைத்து The Goalie's Anxiety at the Penalty Kick என்னும் திரைப்படத்துக்கு எழுதினார். வெண்டர்சுக்காக \"The Wrong Move\" என்பதற்கு திரைவசனம் எழுதினார். வெண்டர்சின் \"Wings of Desire\" என்பதற்கும் \"The Beautiful Days of Aranjuez\" என்பதற்கும் திரைக்கதை எழுதினார். இவரே \"The Left-Handed Woman\", \"The Absence\" ஆகிய திரைப்படங்களை இயக்கியும் உள்ளார்.\n\n"}
{"id": "456415", "url": "https://ta.wikipedia.org/wiki?curid=456415", "title": "திருக்குறளின் மொழிபெயர்ப்புகள்", "text": "திருக்குறளின் மொழிபெயர்ப்புகள்\n\nதிருக்குறள் நூல் இந்திய, ஆசிய மற்றும் ஐரோப்பிய மொழிகளில் மொழிபெயர்க்கப்பட்டுள்ளது. இருப்பினும் தற்போது செம்மொழித் தமிழாய்வு மத்திய நிறுவனம் 22 இந்திய மொழிகளில் திருக்குறளை மொழிபெயர்த்து வருகிறது. \n\n\n\n"}
{"id": "456417", "url": "https://ta.wikipedia.org/wiki?curid=456417", "title": "பொரியல்", "text": "பொரியல்\n\nபொரியல் (Poriyal)( ) என்பது வறுத்த, அல்லது சில நேரங்களில் வேகவைத்த காய்கறி உணவின் தமிழ் சொல் ஆகும். இந்த உணவு கன்னட மொழியில் \"பல்யா\" எனவும், தெலுங்கு மொழியில் \"வேபுடு\" எனவும் அழைக்கப்படுகிறது.\n\nSection::::செய்முறை.\nஇது வழக்கமாக மசாலாப் பொருட்களுடன் துண்டாக்கப்பட்ட அல்லது சிறிய துண்டுகளாக்கப்பட்ட காய்கறிகளால் தயாரிக்கப்படுகிறது. தயாரிப்பில் பொதுவாக கடுகு, உளுத்தம் பருப்பு, வெங்காயம் மற்றும் பொரியல் செய்ய வேண்டிய முக்கிய காய்கறி இடம் பெறுகிறது. மேலும், மஞ்சள் தூள், பல்வேறு மசாலாப் பொருட்கள், உலர்ந்த சிவப்பு மிளகாய் மற்றும் தேவையான அளவு உப்பு சேர்க்கப்படுகிறது. இறுதியாக கொத்தமல்லி, கருவேப்பிலை போன்ற இலைகள் பயன்படுத்தப்படுகின்றன. தமிழ்நாட்டில், துருவிய தேங்காய் சுவையைக் கூட்டவும், அலங்காரத்திற்காகவும் இதில் சேர்க்கப்படுகிறது. \n\nபொரியல் தயாரிப்பில் பல பிராந்திய வேறுபாடுகள் உள்ளன. தென்னிந்திய மாநிலமான கர்நாடகாவில் மிகவும் பொதுவான உணவான \"பால்யா\", பொரியலுக்கு மிகவும் ஒத்திருக்கிறது. \"பால்யா\" செய்முறையில் உளுத்தம் பருப்பிற்கு பதிலாக கொண்டைக் கடலை பருப்பு உபயோகிக்கப்படுகிறது. ஆந்திர பிராந்தியத்தில் பிரபலமாக உள்ள போருட்டு என்னும் உணவு வகை கிட்டத்தட்ட இதே முறையில் தயாரிக்கப்படுகிறது. ஆனால் இந்த பெயர் குடு போருட்டு என்பது முட்டை பொரியல் என மாற்றம் அடைந்துள்ளது. \n\nSection::::பரிமாறும் முறை.\n\"பொரியல்\" ஒரு பக்க உணவாக, அரிசி சாதத்துடன் சேர்த்து சாப்பிடக்கூடிய சாம்பார், ரசம் மற்றும் தயிருடன் பரிமாறப்படுகிறது. \nஎல்லா பொரியல்களும் முன்னிருப்பாக சில காய்கறிகள் மற்றும் பயறு வகைகளைக் கொண்டு செய்யப்படுகின்றன. ஆனால் சில முக்கிய காய்கறியின் பொரியல் செய்முறைகளில் வேறுபாடுகள் உள்ளன.\n\nSection::::பொரியலின் வகைகள்.\nஉருளைக்கிழங்கு: பொரியல்: உருளைக்கிழங்கால் ஆனது. தமிழகத்தில் இது குழந்தைகள் மிகவும் விரும்பி உண்ணும் உணவாக உள்ளது</br> \nபீன்ஸ பொரியல்: பச்சை அல்லது சரம் பீன்ஸ் கொண்டு தயாரிக்கப்படுகிறது. \nகேரட் பொரியல்: பச்சையாகவும், வேகவைத்தும் தயாரிக்கப்படுகிறது. இதில் ஊரவைத்த பாசிப்பருப்பு, தேவையான அளவு பச்சை மிளகாய் மற்றும் துருவிய தேங்காய் சேர்க்கப்படுகிறது. புரதச் சத்து நிறைந்தது என்பதால் இது காலை நேர உணவாக தயாரிக்கப்படுகிறது..\n\nSection::::சொற்பிறப்பு.\nபொரியல் என்ற சொல் உணவு தயாரிப்பதில் ஈடுபட்டுள்ள சமையல் அல்லது தயாரிப்பு செயல்முறையை குறிக்கிறது. பொரி என்ற வினைச்சொல் வறுக்கவும், அதாவது ஒரு சிறிய அளவு சூடான எண்ணெயுடன் சூடான பதத்தில் சமைப்பதைக் குறிக்கிறது. ஒரு பெயர்ச்சொல்லாக பொரி என்ற சொல் பஃப் செய்யப்பட்ட அரிசி அல்லது பாப்கார்னைக் குறிக்கிறது. இது இதேபோன்ற முறையில் தயாரிக்கப்படுகிறது. \n\nஒரு உணவு அதன் சமையல் செயல்முறையை அடிப்படையாகக் கொண்ட பிற தமிழ் சொற்கள்: \n\nஅவியல் - ஆவியில் வேகவைக்கும் முறை</br> \nகடையல் - வேகவைத்த பயறு வகைகளை அரைத்து / பிசைந்து செய்யும் முறை </br>\nமசியல் - வேகவைத்த காய்கள் மற்றும் இலை கீரைகளின் கூழ் கலவை </br>\nதுவையல் - அரைக்கப்பட்ட காய்கறிகளின் கரடுமுரடான கலவை </br>\nவறுவல் - சிவந்த நிறம் வரும்வரை எண்ணெய் பயன்படுத்தி வறுக்கும் காய்கறி கலவை </br>\nவதக்கல் - சிறிது எண்ணெய் பயன்படுத்தி காய்கறி கலவையை வேக வைக்கும் முறை </br>\nவற்றல் - வெயிலில் காய வைக்கும் முறை \n"}
{"id": "456418", "url": "https://ta.wikipedia.org/wiki?curid=456418", "title": "எஸ். என். எஸ். தொழில்நுட்பக் கல்லூரி", "text": "எஸ். என். எஸ். தொழில்நுட்பக் கல்லூரி\n\nஎஸ். என். எஸ். தொழில்நுட்பக் கல்லூரி (SNS College of Technology) என்பது இந்தியாவின், தமிழ்நாட்டின், கோயம்புத்தூரில் உள்ள கல்லூரி ஆகும். இது எஸ்.என்.எஸ் குழும நிறுவனமாக 2002 இல் நிறுவப்பட்டது. இந்த கல்லூரிக்கு அகில இந்திய தொழில்நுட்பக் குழுவானது ஒப்புதல் அளித்து, கோவை அண்ணா பல்கலைக்கழகத்துடன் இணைக்கப்பட்டுள்ளது. சென்னை அண்ணா பல்கலைக்கழகம், இக்கல்லூரிக்கு 2013-14 முதல் 2017-18 வரை 5 ஆண்டு காலத்திற்கு தன்னாட்சி அந்தஸ்தை வழங்கியுள்ளது. எஸ்.என்.எஸ் தொழில்நுட்பக் கல்லூரி 'என்ஏஏசி'-இடம் ஏ + தகுதிச் சான்றுடன் அங்கீகாரம் பெற்றது. \n\n2002 இல் நிறுவப்பட்ட இக்கல்லூரியானது, ஸ்ரீ எஸ்.என்.எஸ் அறக்கட்டளையால் நடத்தப்படுகிறது. இந்த கல்லூரி தமிழக அரசின் அனுமதியுடன் நிறுவப்பட்டு, யுஜிசியால் அங்கீகரிக்கப்பட்டது. இது ஒரு சுய நிதி, இருபாலர் கல்வி நிலையமாகும். இது கோயம்புத்தூரின் ஊரகப் பகுதியியான சத்தியில் (தே. நெ .209) சாலையில் அமைந்துள்ளது. \n\nஇங்கு பதினான்கு இளநிலைலை படிப்புகள், ஆறு முதுநிலை படிப்புகள் மற்றும் ஏழு ஆராய்ச்சி படிப்புகள் வழங்கப்படுகிகிறது. இக்கல்லூரியில் உள்ள இயந், சிஎஸ்இ, இசிஇ, ஐடி ஆகிய நான்கு துறைகள் தேசிய அங்கீகார வாரியத்தால் (என்.பி.ஏ) அங்கீகாரம் பெற்றவை. \n\nஇளநிலை பட்டப்படிப்புகள் (பி.இ. / பி.டெக்) : \n\n\nமுதுநிலை படிப்புகள் : \n\n\nஆய்வுப் படிப்புகள் (பி.எச்.டி) \n\n\n"}
{"id": "456419", "url": "https://ta.wikipedia.org/wiki?curid=456419", "title": "ஸ்ரீ இராமகிருஷ்ணா பொறியியல் கல்லூரி", "text": "ஸ்ரீ இராமகிருஷ்ணா பொறியியல் கல்லூரி\n\nஸ்ரீ ராமகிருஷ்ணா பொறியியல் கல்லூரி ( \"Sri Ramakrishna Engineering College\" ) என்பது இந்தியாவின், தமிழ்நாட்டின், கோயமுத்தூரில் உள்ள ஒரு தன்னாட்சி பொறியியல் கல்லூரி ஆகும். இதை சேவாரத்னா டாக்டர் ஆர். வெங்கடேசலு நிறுவினார். இது சென்னை அண்ணா பல்கலைக்கழகத்துடன் இணைக்கப்பட்டுள்ளது, மேலும் இது புது தில்லி அகில இந்திய தொழில்நுட்பக் கல்விக் குழுவின் ஒப்புதலைப் பெற்றுள்ளது. இது தேசிய அங்கீகார வாரியத்திடம் அதன் பெரும்பாலான படிப்புகளுக்கு அங்கீகாரம் பெற்றுள்ளதுடன், தமிழக அரசாலும் அங்கீகரிக்கப்பட்டுள்ளது. \n\nSection::::வரலாறு.\nஇந்த கல்லூரி 1994 ஆம் ஆண்டில் தொழிலதிபர் சேவாரத்னா டாக்டர் ஆர். வெங்கடசாலு அவர்களால் நிறுவப்பட்டது. இது பொறியியல் மற்றும் பிற தொழில்நுட்ப படிப்புகளில் பல்வேறு இளங்நிலை மற்றும் முதுநிலை படிப்புகளை வழங்குகிறது. 2007-2008 ஆம் ஆண்டில் அண்ணா பல்கலைக்கழகம் ஆறு வெவ்வேறு பல்கலைக்கழகங்களாகப் பிரிக்கப்பட்டபோது இக்கல்லூரி தன்னாட்சி கல்லூரியாக ஆனது. இக்கல்லூரியானது எஸ்.என்.ஆர் சன்ஸ் அறக்கட்டளையால் நிர்வகிக்கப்படும் பல கல்வி நிறுவனங்களில் ஒன்றாகும். இந்த கல்லூரி மொத்தம் 42 ஏக்கர் பரப்பளவில் உள்ளது. \n\n\n\n\n\n\n\n\nSection::::இருப்பிடம்.\nஇது இந்தியாவின், தமிழ்நாட்டின், கோயம்புத்தூர் வட்டமலைபாளையத்தில் அமைந்துள்ளது. \n\nSection::::நூலகம்.\nகல்லூரி நூலகத்தின் மொத்த பரப்பளவு 35172 சதுரடி. பொது இருக்கைகள் 100, பத்திரிக்கை படிக்க 40 இருக்கைகள். \n\nமொத்த தலைப்புகள்: 17273 \n\nமொத்த தொகுதி நூல்கள்: 52221 \n\nSection::::போக்குவரத்து மற்றும் உணவகம்.\nகல்லூரியில் 32 பேருந்துகள் உள்ளன. கோயம்புத்தூர் நகரம் மற்றும் புறநகரின் பல இடங்களுக்கு பேருந்துகள் செல்கின்றன. \n\nSection::::மருத்துவ வசதிகள்.\nவளாகத்தில் மருத்துவ சேவை வழங்க ஒரு சுகாதார மையம் செயல்பட்டு வருகிறது. அவசர காலங்களில், மாணவரை சிகிச்சைக்காக ஸ்ரீ ராமகிருஷ்ணா மருத்துவமனைக்கு கொண்டு செல்ல ஏதுவாக 24 மணிநேர ஆம்புலன்ஸ் வசதி உள்ளது. \n\nSection::::விடுதிகள்.\nதற்சமயம் வளாகத்தில் மூன்று விடுதி தொகுதிகள் உள்ளன; இரண்டு விடுதிகள் மாணவர்களுக்கு உள்ளது. மேலும் ஒரு விடுதி கட்டுமானத்தில் உள்ளது. ஒரு விடுதி மாணவிகளுக்கு உள்ளது. இவற்றில் மொத்தம் 1,900 மாணவர்கள் தங்க இயலும். \n\nSection::::வேலைவாய்ப்பு.\nஇங்குள்ள வேலை வாய்ப்பு மற்றும் பயிற்சி பிரிவானது கல்லூரியியன் இளநிலை மற்றும் முதுநிலை மாணவர்களுக்கான வளாக ஆட்சேர்ப்பு நிகழ்வை மாணவர்களின் இறுதி கல்வி ஆண்டின் தொடக்கத்தில் நடத்துகிறது. இதற்கு பன்னாட்டு மற்றும் தேசிய அளவிலான நிறுவனங்கள் போன்றவை இங்குள்ள வேலை வாய்ப்பு அலுவலர் (பிஓ) மற்றும் துறைசார் வேலை வாய்ப்பு பிரதிநிதிகள் (பிஆர்) ஆகியோரால் அழைத்துவரப்படுகின்றனர். \n\nSection::::விளையாட்டு.\nஇக்கல்லூரியியல் கால்பந்து, ஹாக்கி, துடுப்பாட்டம், கைபந்து, தடகள விளையாட்டு, பூப்பந்து மைதானங்கள், கைப்பந்து மைதானங்கள், கூடைப்பந்து மைதானங்கள் ஆகியவை உள்ளன. \n"}
{"id": "456422", "url": "https://ta.wikipedia.org/wiki?curid=456422", "title": "சார்லி சாப்ளின் 2", "text": "சார்லி சாப்ளின் 2\n\nசார்லி சாப்ளின் 2 (Charlie Chaplin 2) 2019 இல் தமிழில் வெளிவந்த நகைச்சுவைத் திரைப்படம். இதை சக்தி சிதம்பரம் இயக்கியுள்ளார். இப்படத்தில் பிரபுதேவா, நிக்கி கல்ரானி மற்றும் பிரபு ஆகியோர் முக்கிய பாத்திரங்களில் நடித்திருந்தனர். 2002இல் வெளிவந்த \"சார்லி சாப்ளின்\" என்றப் படத்தின் தொடர்ச்சியாகும். படத்திற்கான இசையை அம்ரேஷ் கணேஷ் மேற்கொண்டார். இப்படத்தை டி. சிவா தனது அம்மா கிரியேஷனுக்காக தாயரித்திருந்தார். இப்படம் 2019 ஜனவரி 25 அன்று வெளியிடப்பட்டது.\n\nSection::::கதைச் சுருக்கம்.\nதிரு (பிரபு தேவா) ஒரு திருமண உறவை உருவாக்கும் மேட்ரிமோனி நிறுவனத்தை நடத்துகிறார். அதன் மூலம் 99 ஜோடிகளுக்கு தன் நண்பர்களான அரவிந்த் ஆகாஷ் மற்றும் சந்தனா ராஜுடன் இணைந்து திருமணம் செய்விக்கிறார். பிறகு, திருவின் பெற்றோர் அவருக்கு திருமணம் செய்துவைக்க முயற்சிக்கின்றனர். அதே சமயத்தில் மருத்துவர் ராமகிருஷ்ணனின் (பிரபு) மகளான சாரா (நிக்கி கல்ரானி)-யை கண்டவுடன் காதலில் விழ, இது சாராவுக்கும் தெரிய வர அவரும் ஒப்புக்கொள்கிறார். இவர்களின் திருமணத்திற்கு ஏற்பாடும் நடக்கிறது. இப்போது கதை பின்னோக்கி நகர்கிறது. மருத்துவர் ராமகிருஷ்ணனின்(பிரபு) மகள் சாரா (நிக்கி கல்ராணி) மீது திருவுக்கு காதல் உண்டாகிறது. இவர்களின் பெற்றோர்கள் இருவரும் திருமணத்திற்கு ஒப்புக்கொள்கிறார்கள். அப்போது திருவின் நண்பன் துபாய் ராஜாவின் மூலம் அவள் மீது திருவிற்கு ஒரு சந்தேகம் வந்து விடுகிறது. அவளை திட்டி ஒரு வீடியோ எடுத்து அவளுக்கு அனுப்புகிறான். திருவும் அவரது நண்பர்களும் செய்யும் ஒரு பெரிய தவறு திருமணம் நின்று விடும் கட்டத்தை அடைகிறது. பின்னர் உண்மை தெரிந்த திரு அந்த வீடியோவை சாரா பார்ப்பதற்குள் தடுத்து நிறுத்த முயல்கிறான். அவ்வாறு செல்லும் வழியில், அவர்கள் ஒரு வன கடத்தல் கும்பலுடன் தொடர்பு கொண்டு தங்கள் காரை இழக்கிறார்கள், ஆனால் தடையைத் தாண்டி முன்னேறுகிறார்கள். ஆனால் அதனால்தான் அவர்கள் திருப்பதி என்பவரை நோக்கி விரைகிறார்கள். அது நடந்த்தா?, கடைசியாக அவர் தடைகளைத் தாண்டி, தனது காதலியை மணந்தாரா? என்பது மீதமுள்ள கதையாகும்.\n\nSection::::நடிகர்கள்.\nபிரபுதேவா - திரு</br>\nபிரபு - ராமகிருஷ்ணன்</br>\nநிக்கி கல்ரானி - சாரா</br>\nஅதா சர்மா - \"உளவியல்\" சாரா</br>\nவிவேக் பிரசன்னா - துபாய் ராஜா</br>\nஅரவிந்து ஆகாசு - ஆகாஷ்</br>\nசந்தனா ராஜ் - மஹி</br>\nடி. சிவா - சிதம்பரம் </br>\nசெந்தில்குமார் - தங்கலட்சுமி</br>\nரவி மரியா - புல்லட் புஷ்பராஜ்</br>\nலுத்புதீன் - \"பலகுரல்\" மணீஷ்</br>\nதேவ் கில் - கடத்தல்காரன்</br>\nசமீர் கோச்சார் - கைபேசிக் கடைக்காரர்</br>\nகிரேன் மனோகர் - எம்.எல்.ஏ. பக்கோடா நாயுடு</br>\nசாம்ஸ் - Chaams]] - ஓரினச்சேர்க்கையாளர்</br>\nசிசர் மனோகர் - புல்லட் புஷ்பராஜின் உதவியாளர்</br>\nவேல்முருகன் - புல்லட் புஷ்பராஜின் உதவியாளர்</br>\nகோமல் சர்மா</br>\nஅமித் பார்கவ் சாராவின் சகோதரியின் கணவர்</br>\nஅஸ்வின் ராஜா- விடுதிப் பணியாளர்</br>\nகோலிசோடா சீதா - சுமங்கலி</br>\nசெந்தில் - சிறப்புத் தோற்றம்\nSection::::ஒலிப்பதிவு.\nஇப்படத்தின் ஒலிப்பதிவை அம்ரேஷ் கணேஷ் மேற்கொண்டுள்ளார். விஜய் டிவியின் 'சூப்பர் சிங்கர்' இறுதிப் போட்டியில் வென்ற செந்தில் மற்றும் ராஜலட்சுமி ஆகியோர் இப்படத்திற்காக தங்கள் சொந்தப் பாடலான \"சின்ன மச்சன்\" எனறப் பாடலைப் பாடினர். பாடல் மிகப்பெரிய வரவேற்பைப் பெற்றது இந்த படத்தின் \"இவள ரொம்ப\" பாடலுக்காக பிரபு தேவா பாடலாசிரியராக அறிமுகமானார். \"சரிகம\" என்ற நிறுவனம் ஒலிப்பதிவை வெளியிட்டது.\n\nசின்ன மச்சான் - செந்தில், ராஜலட்சுமி</br>\nஇவள் ரொம்ப - அம்ரேஷ் கணேஷ்</br>\nமாமு மாமு - அம்ரேஷ் கணேஷ்</br>\nஐ வான்ட் மேரி யு - கேபி. மகாதேவன், கே. தாஸ்குப்தா\n\nSection::::வெளியீடு.\n\"சார்லி சாப்ளின் 2\" படம் 2019 ஜனவரி 25 அன்று வெளியிடப்பட்டது.\n\nSection::::சந்தைப்படுத்தல்.\nபடத்தின் அதிகாரப்பூர்வ முன்னோட்டத்தை பிரபல இயக்குனர் கார்த்திக் சுப்புராஜ் 2019 ஜன்வரி 15 தைப்பொங்கல் அன்று வெளியிட்டார்.\n\nSection::::விமர்சனங்கள்.\n\"பிலிம்பீட்.காம்\" என்ற இணையதளத்தில் இவ்வாறு எழுதுகிறது \"பழைய காலத்து கதையில், வாட்ஸ்அப், பேஸ்புக், இண்டர்நெட் போன்ற விஷயங்களை இணைத்து, அப்டேட்டட் வெர்ஷனாக தரமுயன்றிருக்கிறார் இயக்குனர் ஷக்தி சிதம்பரம். ஆனால் பெரும்பாலான காட்சிகள் பழைய பொட்டி கம்ப்யூட்டராக அலுப்பையே தருகின்றன. சார்லி சாப்ளின் முதல் பாகத்தை போலவே இதையும் முழுக்க முழுக்க காமெடி கலாட்டாவாக எடுக்க நினைத்திருக்கிறார் ஷக்தி சிதம்பரம். ஆனால் அந்த அளவுக்கு ரசிக்கக்கூடிய காமெடிக் காட்சிகள் படத்தில் இல்லை என்பதுதான் மிகப்பெரிய குறை. உடலமைப்பும், துறுதுறுப்பும் 17 வருடங்களுக்கு முந்தைய அதே பிரபுதேவாவை ஞாபகப்படுத்துகிறது. முகத்தில் மட்டுமே வயது தெரிகிறது. தன்னால் முயன்றவரை படத்தை தாங்கிப் பிடித்திருக்கிறார் மனிதர்\" \n\n\"சினிமா.தினமலர். காம்\" என்ற இணையதளத்தில் இவ்வாறு எழுதுகிறது17 ஆண்டுகளுக்கு முன்பு வெளிவந்த ஒரு படத்தை அதே பாணியில் எடுத்திருப்பதை போன்ற உணர்வே இரண்டம் பகத்திலும் ஏற்படுகிறது. முதல் பாகத்தில் கதை என்பது இருந்தது. இரண்டாம் பாகத்தில் ஒரு வரிக் கதையைக் கொண்டு இயக்குநர் முழுப்படத்தையும் நகர்த்தியிருக்கிறார்.\n"}
{"id": "456443", "url": "https://ta.wikipedia.org/wiki?curid=456443", "title": "பிசுமத் பெர்ரைட்டு", "text": "பிசுமத் பெர்ரைட்டு\n\nபிசுமத் பெர்ரைட்டு (\"Bismuth ferrite\") என்பது BiFeO என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். பொருளறிவியல் துறையில் இதைப் பொதுவாக BFO என்ற குறியீட்டால் குறிப்பிடுவார்கள். பெரோவ்சிகைட்டு கட்டமைப்பு எனப்படும் கால்சியம் தைட்டானியம் ஆக்சைடின் கட்டமைப்பை பெற்றுள்ள இது பெர்ரோகாந்தப் பண்புப் பொருள்களில் முக்கியமான ஒரு பொருளாகும். BiFeO3 சேர்மம் அறைவெப்ப நிலை கட்டத்தில் R3c என்ற இடக்குழுவுடன் செஞ்சாய்சதுர கட்டமைப்பில் உள்ளதாக வகைப்படுத்தப்படுகிறது. பெருமளவிலும் மெல்லிய படலங்களாகவும் பிசுமத் பெர்ரைட்டு தயாரிக்கப்படுகிறது. பெர்ரோகாந்தவெதிர் நீல் வெப்பநிலை (தோராயமாக 653 கெல்வின்) மற்றும் பெர்ரோமின் கியூரி வெப்பநிலை (தோராயமாக 1100 கெல்வின்) இரண்டும் அறைவெப்பநிலையைக் காட்டிலும் அதிகமாகவே உள்ளன .. போலி கனசதுரத்தின் திசையில் 90–95 μC/செ.மீ2 பெருமத்தில் பெர்ரோமின் முனைவாக்கம் தோன்றுகிறது.\n\nSection::::தயாரிப்பு.\nபிசுமத் பெர்ரைட்டு இயற்கையாகத் தோன்றும் ஒரு கனிமம் அல்ல. இச்சேர்மத்தை தயாரித்துப் பெறுவதற்கான பல தொகுப்புமுறை வழிகள் உருவாக்கப்பட்டுள்ளன.\n\nSection::::திண்மநிலை தொகுப்பு முறை.\nபிசுமத் ஆக்சைடு (Bi2O3), இரும்பு ஆக்சைடு (Fe2O3) சேர்மங்கள் 1:1 என்ற மோல் விகிதத்தில் குழவிக்கல்லில் இட்டு அல்லது உருளை கொண்டு இடித்து கலக்கப்பட்டு பின்னர் உயர்ந்த வெப்பநிலையில் சுடப்படுகின்றன. இவ்வாறு உயர் வெப்பநிலையில் சுடப்படும்போது பிசுமத்தின் நிலையற்ற தன்மை காரணமாக தூய விகிதவியல் அளவு BiFeO3 தயாரிப்பது சவாலானது ஆகும். ஏனெனில் நிலையான இரண்டாம் நிலை Bi25FeO39 (செலனைட்) மற்றும் Bi2Fe4O9 (முல்லைட்) நிலைகள் உருவாகிவிடுகின்றன. பொதுவாக 800 முதல் 880 செல்சியசு வரையிலான உயர் வெப்பநிலை 5 முதல் 60 நிமிடங்கள் வரை பயன்படுத்தப்பட்டு அடுத்த்தாக விரைவாக குளிரூட்டல் செயல்முறை நிகழ்கிறது. பிசுமத்தின் நிலையற்ற தன்மையை ஈடுசெய்யவும் Bi2Fe4O9 நிலை உருவாதலை தவிர்க்கவும் கூடுதல் Bi2O3 சேர்ப்பதை ஒரு நடவடிக்கையாகப் பின்பற்றப்படுகிறது. \n\nSection::::ஒற்றைப்படிக வளர்ச்சி.\nபிசுமத் பெரைட் பொருத்தமற்ற முறையில் உருகும். ஆனால் இது பிசுமத் ஆக்சைடு நிறைந்த 4: 1: 1 என்ற விகித்த்திலுள்ள Bi2O3, Fe2O3 மற்றும் B2O3 ஆகியவற்றின் கலவை பாய்மத்திலிருந்து சுமார் 750-800 செல்சியசு வெப்பநிலையில் ஓற்றைப் படிகத்தை வளர்க்கலாம். பிசுமத் பெரைட்டின் மின்காந்தவியல் பண்புகளை ஆய்வு செய்வதற்கு உயர் தரமான ஒற்றை படிகங்கள் முக்கியமானவையாகும்.\n\nSection::::வேதி வழிமுறைகள்.\nகுழைமக்கரைசல் வேதியியலை அடிப்படையாகக் கொண்ட ஈர இரசாயன தொகுப்பு வழிகள், மாற்றியமைக்கப்பட்ட பெச்சினி வழிகள், நீர் வெப்ப தொகுப்புமுறை மற்றும் வீழ்படிவாக்கம் ஆகியவை தூய நிலை BiFeO3 சேர்மத்தை தயாரிக்க பயன்படுத்தப்படுகின்றன. முன்னோடிச் சேர்மங்களின் தொகுப்பியல் ஒருமைப்பாடு மற்றும் தேவைப்படும் மிகக் குறைந்த வெப்பநிலை காரணமாக ஏற்படும் பிசுமத்தின் இழப்பு போன்றவை வேதியியல் பாதைகளின் நன்மைகளாகும். குழைமக்கரைசல் பாதையில் கரிமக் கசடுகளை நீக்கும் பொருட்டும் பிசுமத் பெரைட்டு பெரொவ்சிகைட்டு நிலையில் படிகமாவதை ஊக்குவிக்கவும் படிக உருவமற்ற முன்னோடிச் சேர்மங்கள் 300 முதல் 600 பாகை செல்சியசு வெப்பநிலை வரை நெருப்பிலிடப்படுகின்றன. விளையும் தூளை அடர்த்தியான பல்படிகமாக்க கண்டிப்பாக உயர் வெப்பநிலையில் வெப்பப்படுத்தப்படவேண்டும் என்பதே இம்முறையின் குறைபாடாகும். \n\nநீர்ம எரிப்பு வினை என்பது நுண்ணிய BiFeO3 சேர்மத்தை தொகுக்கப் பயன்படுத்தப்படும் குறைந்த செலவு தயாரிப்பு முறையாகும். இந்த முறையில் ஆக்சிசனேற்ற ஒடுக்க வினையை உருவாக்க கிளைசின், சிட்ரிக் அமிலம், யூரியா போன்ற ஓர் ஒடுக்கும் முகவர், நைட்ரேட்டு, நைட்ரிக் அமிலம் போன்ற ஓர் ஆக்சிசனேற்ற முகவர் போன்றவை பயன்படுத்தப்படுகின்றன. தீச்சுடரின் தோற்றம் மற்றும் அதன் விளைவாகத் தோன்றும் கலவையின் வெப்பநிலை முதலியன பயன்படுத்தப்படும் ஆக்சிசனேற்ற / ஒடுக்க முகவர்களின் விகிதத்தைப் பொறுத்து அமைகிறது. 600 ° செல்சியசு வெப்பநிலை வரை காய்ச்சிக் குளிரவைத்தல் சில நேரங்களில் வேதியியல் இடைநிலைகளாக உருவாக்கப்படும் பிசுமத் ஆக்சோ-நைட்ரேட்டுகளைச் சிதைக்க தேவைப்படுகிறது. இக்குறைக் கடத்தி சேர்மத்திலுள்ள இரும்பு நேர்மின் அயனிகள் இந்நிலையிலுள்ள பாரா காந்தப்பண்பின் இருப்பை உணரப் பயன்படும் பொருத்தமான மாசுபவர் நிறமாலையியல் நுட்பமாகும். \n\nSection::::மெல்லிய படச்சுருள்கள்.\nபிசுமத் பெரைட்டின் உயர் தரமான ஆடைப்படல மென் படச்சுருள்களின் மின்னியல் மற்றும் காந்தப் பண்புகள் 2003 ஆம் ஆண்டில் அறியப்பட்டன. எனவே இச்சேர்மத்தின் அறிவியல் ஆர்வங்கள் புதுப்பிக்கப்பட்டன. எபிடாக்சியல் மெல்லிய படலங்கள் எனப்படும் இப்படச்சுருள்கள் மின்னணு சுற்றுகளில் ஒருங்கிணைக்கக்கூடிய பெரிய நன்மையைக் கொண்டுள்ளன. பிசுமத் பெரைட்டை விட வெவ்வேறு அளவுருக்கள் கொண்ட ஒற்றை படிக அடி மூலக்கூறுகளால் தூண்டப்பட்ட மென்படல திரிபு படிக அமைப்பை ஒற்றைச்சரிவு அல்லது நாற்கோன சமச்சீராக மாற்றவும், பெரோ மின்னாற்றல், பைசோ எனப்படும் அழுத்த மின்னாற்றல் அல்லது காந்த பண்புகளை மாற்றவும் பயன்படுத்தலாம். ஆடைப்படல BiFeO3 படச்சுருள்களுக்கு துடிப்புள்ள சீரொளி படிவு என்பது மிகவும் பொதுவான ஒரு பாதையாகும். மேலும் SrTiO3 அடித்தளப் பொருட்களுடன் SrRuO3 மின்முனைகள் பொதுவாகப் பயன்படுத்தப்படுகின்றன. ஒலி உமிழ்வு, கரிம உலோக வேதி நீராவி படிவு, அணு அடுக்கு படிவு, மற்றும் இரசாயனக் கரைசல் படிவு ஆகியவை ஆடைப்படல பிசுமத் பெரைட் மெல்லிய படலங்களைத் தயாரிக்க உதவும் பிற முறைகளாகும். காந்த மற்றும் மின்சார பண்புகளைத் தவிர பிசுமத் பெரைட்டு ஒளிமின்னழுத்த பண்புகளையும் கொண்டுள்ளது, இது பெரோமின் ஒளிமின்னழுத்த விளைவு என அழைக்கப்படுகிறது.\n\nSection::::பயன்கள்.\nஅறை வெப்பநிலையில் பிசுமத் பெரைட்டு ஒரு பல்நிலைமாற்ற பொருளாக இருப்பதாலும் அதன் பெரோமின் ஒளிமின்னழுத்த விளைவு காரணமாகவும், காந்தவியல், சுழல் மின்னணுவியல், ஒளிமின்னழுத்தியம் இத்யாதி போன்றவற்றில் பல பயன்பாடுகளைக் கொண்டுள்ளது.\n\nSection::::ஒளிமின்னழுத்தவியல்.\nபெர்ரோமின் ஒளிமின்னழுத்த விளைவில் , ஒளியூட்டப்பட்ட ஒரு பெர்ரோமின் பொருளில் ஒளிமின்னாற்றல் உருவாக்கப்படுகிறது. இதன் திசை அந்த பொருளின் பெர்ரோமின் துருவமுனைப்பைப் பொறுத்து அமைகிறது. வழக்கமான ஒளிமின்னழுத்த சாதனங்களுக்கு மாற்றாக பெர்ரோமின் ஒளிமின்னழுத்த விளைவு ஒரு நம்பிக்கைக்குரிய திறனைக் கொண்டுள்ளது. ஆனால் முக்கியத் தடை என்னவென்றால் LiNbO போன்ற பெர்ரோமின் பொருட்களில் மிகக் குறைந்த அளவு ஒளிமின்னாற்றல் உருவாக்கப்படுகிறது. பெரிய ஆற்றல் இடைவெளியும் குறைந்த கடத்துத்திறனும் இதற்கான காரணங்களாகும். இந்த போக்கில் பிசுமத் பெர்ரைட் ஒரு மிகப்பெரிய திறனை வெளிப்படுத்துகிறது. ஏனெனில் ஒளியூட்டத்தின் கீழ் இதில் ஒளிமின்னாற்றல் விளைவும் ஆற்றல் இடைவெளிக்கு மிகையான மின்னழுத்தமும் காணப்படுகின்றன. பிசுமத் பெர்ரைட்டை ஒளிமின்னழுத்த பொருளாகப் பயன்படுத்தும் பெரும்பாலான படைப்புகள் அதன் மெல்லிய படல வடிவத்தில் தெரிவிக்கப்பட்டுள்ளன</sup>. ஆனால் ஒரு சில அறிக்கைகளில் பலபடிகள், கிராபீன், பிற குறைக்கடத்திகள் போன்ற பிற பொருட்களுடன் ஆராய்ச்சியாளர்கள் ஈரடுக்கு கட்டமைப்பை உருவாக்கியுள்ளனர். பிசுமத் பெர்ரைட்டு நுண் துகள்களுடன் இரண்டு ஆக்சைடு அடிப்படை கடத்தி போக்குவரத்து அடுக்குகள் கொண்ட p-i-n பல்லின இடைமுகம் உருவாக்கப்பட்டது என ஓர் அறிக்கை குறிப்பிடுகிறது.. இத்தகைய முயற்சிகள் இருந்தபோதிலும், பிசுமத் பெர்ரைட்டிலிருந்து பெறப்பட்ட சக்தி மாற்றும் திறன் இன்னும் மிகக் குறைவாகவே உள்ளது. \n"}
{"id": "456456", "url": "https://ta.wikipedia.org/wiki?curid=456456", "title": "சில்லிங்", "text": "சில்லிங்\n\nசில்லிங் (shilling) எனப்படுவது ஆசுத்திரியா, ஐக்கிய பிரித்தானிய ராச்சியம், ஆசுத்திரேலியா, நியூசிலாந்து, அமெரிக்க ஐக்கிய நாடுகள் மற்றும் பிரித்தானிய பொதுநலவாய நாடுகள் ஆகியவற்றில் முன்னதாகப் பயன்படுத்தப்பட்ட பணத்தாளின் ஒரு அலகு ஆகும். தற்போது சில்லிங் என்ற பணத்தாள் அலகானது கிழக்கு ஆப்பிரிக்க நாடுகளான கென்யா, தான்சானியா, உகாண்டா மற்றும் சோமாலியா ஆகிய நாடுகளில் பயன்படுத்தப்படுகிறது, இது கிழக்கு ஆப்பிரிக்க சமுதாய நாடுகளால் அறிமுகப்படுத்த முன்மொழியப்பட்டுள்ள நாணய மதிப்பாகவும் உள்ளது, சில்லிங் என்ற வார்த்தை பழைய ஆங்கில வார்த்தையான \"Scilling\" என்பதிலிருந்து உருவானதாகும். இதன் மதிப்பானது ஒரு பவுண்டில் இருபதில் ஒரு பங்கு என்பதாகும். இதன் மூல வார்த்தையான புரோடோசெருமானிய வார்த்தை பிரிப்பதற்கு, பகுப்பதற்கு என்ற பொருளைத் தருகிறது. சில்லிங் (Scilling) என்ற வார்த்தை மிகத் தொன்மையான காலத்தில் பயன்படுத்தப்பட்ட செருமானிய சட்டக் குறியீடுகளில் பதிவு செய்யப்பட்டுள்ளது. \n\nபழைய சில்லிங் நாணயங்களுக்கான வழக்குச் சொற்கள் \"பாப்\" மற்றும் \"ஹாக்\" போன்றவற்றை உள்ளடக்கியுள்ளன. While the derivation of \"பாப்\" என்ற சொல் எதிலிருந்து பெறப்பட்டது என்பது நிச்சயமற்றதாகத் தெரிகிறது. சான் கேம்டென் ஆட்டன் 1864 ஆம் ஆண்டில் தனது வழக்குச்சொல் அகராதியில் பின்வருமாறு குறிப்பிடுகிறார், இந்தச்சொல்லின் மூல வடிவம் சர் இராபர்ட் வால்போல் என்பவருடன் தொடர்புடைய \"பாப்ஸ்டிக்\" என்தாக இருக்கலாம் என்று யூகிக்கிறார்.\n\n1816 ஆம் ஆண்டில் நடந்த பெரிய புது நாணயமாக்க காலத்தின் போது நாணய உற்பத்திக் கூடங்கள் திராய் வகை பவுண்டினை (5760 தானிய எடை அல்லது373 கி) உடைய இசுடெர்லிங் வெள்ளி கொண்டு 66 சில்லிங்குகள் அல்லது அதற்குச் சமானமான வகை நாணயங்கள் தயாரிக்க அறிவுறுத்தப்பட்ட இதுவே சில்லிங்கின் எடையை தீர்மானிக்கப்பட்ட விதமாகும். \n\nSection::::பிரிட்டன் தீவுகள்.\nSection::::இங்கிலாந்துப் பேரரசு.\nஇங்கிலாந்தின் ஏழாம் என்றியின் ஆட்சிக்காலத்தில் புழக்கத்தில் இருந்த நாணயம் ஆகும். (அல்லது இங்கிலாந்தின் ஆறாம் எட்வர்டின் ஆட்சிக்காலத்தில் சற்றேறக்குறைய 1550 ஆம் ஆண்டு), 1707 ஆம் ஆண்டில் ஒருங்கிணைத்தலுக்கான அரசாணை வந்த பிறகு, ஒருங்கிணைப்பு தொடர்பான சட்டப்பிரிவு 16 இன் கீழ் இங்கிலாந்து மற்றும் இசுகாட்லாந்து ஆகிய பேரரசுகள் ஒரு ஒருங்கிணைந்த பேரரசினை உபயோகிக்கத் தொடங்கிய காலத்தில் சில்லிங் தொடர்ந்து புழக்கத்தில் இருந்து வந்தது.\n\nSection::::இசுகாட்லாந்து இராச்சியம்.\nசில்லிங் என்ற வார்த்தையானது இசுகாட்லாந்தில் தொடக்க வரலாற்று இடைக்காலத்தின் தொடக்கத்தில் இருந்து உபயோகத்தில் இருந்து வந்துள்ளது,\n\nSection::::பிரிட்டன் மற்றும் ஒன்றியப் பேரரசு.\n1707 ஆம் ஆண்டில் ஒருங்கிணைப்பிற்கான உடன்படிக்கை சட்டப்பிரிவு 16 இன்படி பொதுவான நாணயமானது உருவாக்கப்பட்டு 1971 ஆம் ஆண்டு தசமமாக்குதல் வரை இதன் பயன்பாடு தொடர்ந்தது.\n\nமரபு சார்ந்த முறையில், ஒரு பவுண்டு என்பது 20 சில்லிங்குகளாகவும், சில்லிங் என்பது 12 பென்னிகளாகவும் கொள்ளப்பட்டது, ஒரு பவுண்டு என்பது 240 பென்சுகள் அல்லது பென்னிகளாக இருந்தது,\n\nமூன்று நாணயங்கள் சில்லி்ங்களின் மடங்குகளைக் குறிப்பதாக இருந்தன. மேலும், அவை சமகாலகட்டத்தில் புழக்கத்திலும் இருந்தன, அவை:\n\n1971 ஆம் ஆண்டில் புதிய நாணயமாக்கல் மற்றும் தசமமாக்கலின் போது, சில்லிங் நாணயமானது புதிய ஐந்து பென்சு நாணயத்தால் மாற்றாக்கப்பட்டது, தொடக்கத்தில் இது அளவு, எடை மற்றும் மதிப்பில் சில்லிங்குடன் ஒத்ததாக இருந்தது, மேலும் சில்லிங்கின் வழக்குப்பெயரான \"பாப்\" என்பதையும் கொண்டிருந்தது.1991 ஆம் ஆண்டில் ஐந்து பென்சு நாணயத்தின் அளவு குறைக்கப்படும் வரையிலும் சில்லிங் புழக்கத்தில் இருந்தது.\n"}
{"id": "456458", "url": "https://ta.wikipedia.org/wiki?curid=456458", "title": "எக்ஸ் பாக்ஸ் ஒன்", "text": "எக்ஸ் பாக்ஸ் ஒன்\n\nஎக்ஸ் பாக்ஸ் ஒன் என்பது மைக்ரோசாப்ட் நிறுவனத்தின் தயாரிப்பான எட்டாவது தலைமுறை எக்ஸ் பாக்ஸ் நிகழ்பட விளையாட்டு இயந்திரம்.\n2013ஆம் ஆண்டு மே மாதம் அறிவிக்கப்பட்ட இது எக்ஸ் பாக்ஸ் 360இன் அடுத்த தலைமுறையும் எக்ஸ் பாக்ஸ் பெயரில் மூன்றாம் தலைமுறை முனையமும் ஆகும். 2013 ஆம் ஆண்டு வட அமெரிக்கா, தென் அமெரிக்கா, ஆஸ்திரேலியா மற்றும் ஐரோப்பாவின் சில பகுதிகளில் வெளியிடப்பட்டது. ஜப்பான், சீனா மற்றும் ஐரோப்பாவின் எஞ்சிய பகுதிகளில் 2014 ஆம் ஆண்டு செப்டம்பர் மாதம் வெளியிடப்பட்டது. சீனாவில் வெளியிடப்பட்ட முதல் எக்ஸ் பாக்ஸ் இதுவாகும். இது வெளிவந்த போது சோனி நிறுவனத்தின் பிளே ஸ்டேஷன் 4 மற்றும் நிண்டெண்டோ நிறுவனத்தின் வை-யூ ஆகிய முனையங்களுக்கு நேரடி போட்டியாக இருந்தது.\n\nமுந்தைய தலைமுறை எக்ஸ் பாக்ஸ் 360 பயன்படுத்திய பவர்-பிசி தொழில் நுட்பத்தை விடுத்து இந்த முனையங்கள் எக்ஸ்86 எனப்படும் தொழில் நுட்பத்துக்கு மாறின. இந்த எக்ஸ்86 தொழில் நுட்பம் முதலாம் எக்ஸ் பாக்ஸ் முனையங்களில் முன்னர் பயன்படுத்தப்பட்டது குறிப்பிடத்தக்கது. மேகக் கணிமையை முதன்மையாகக் கொண்டு வடிவமைக்கப்பட்டதால் சமூக வலைதளங்களில் நேரடியாகப் பகிரும் வசதியும், மிக்சர் மற்றும் டிவிட்ச் போன்ற நேரலை விளையாட்டு வலைதளங்களில் நேரலையாக ஒளிபரப்பும் வசதியும் கொண்டிருந்தன. ஒரே இணைய இணைப்பில் உள்ள விண்டோஸ் 10 கணினி மூலமாகவும் ஆட்டங்களை ஆட முடியும். மேலும் புளூ-ரே தட்டுக்களையும், ஒருங்கிணைந்த தொலைக்காட்சி அணுக்கப் பெட்டி மூலம் நேரலையாக தொலைக்காட்சி நிகழ்ச்சிகளைக் காணவும் வசதிகள் இருக்கின்றன.\n\nSection::::வரலாறு.\nஇதன் முன்னோடியான ஏழாம் தலைமுறை எக்ஸ் பாக்ஸ் 360 மைக்ரோசாப்ட் நிறுவனத்தால் 2005ஆம் ஆண்டு அறிமுகப்படுத்தப்பட்டது. அறிமுகப்படுத்தப்பட்ட அடுத்தடுத்த ஆண்டுகளில் பல்வேறு வன்பொருள் மேம்பாடுகள் மூலம் முனையத்தின் அளவு குறைக்கப்பட்டதோடு நம்பகத்தன்மை உயர்த்தப்பட்டது. 2010 ஆம் ஆண்டு இந்த முனையத்துடன் இணைந்து செயல்படும் வகையில் கைனெக்ட் எனப் பெயரிடப்பட்ட இயக்க உணரி அறிமுகப்படுத்தப்பட்டது. அப்போது பேசிய மைக்ரோசாப்ட் நிறுவனத்தின் கிறிஸ் லூயிஸ், இந்த கைனெக்ட் கருவி, எக்ஸ் பாக்ஸ் 360 முனையத்தின் வாழ்நாளை மேலும் ஐந்து ஆண்டுகளுக்கு அதிகரிக்கும் என்று கூறினார். \n\nSection::::அறிமுகம்.\n2013 ஆம் ஆண்டு மே 21 அன்று நடந்த ஊடக நிகழ்வில் எக்ஸ் பாக்ஸ் ஒன் அதிகாரப்பூர்வமாக வெளியிடப்பட்டது. அதனைத் தொடர்ந்து அதே ஆண்டு நடைபெற்ற நிகழ்பட விளையாட்டு உலகின் மிகப்பெரிய நிகழ்வான ஈ3 விழாவில் முனையத்தின் முழுத் திறன்களுன் காட்சிப் படுத்தப்பட்டன. தொடர்ந்து அதே ஆண்டு நவம்பர் 22ஆம் நாள் வட அமெரிக்கா உட்பட 13 சந்தைகளில் விற்பனைக்கு வந்தது. ஜப்பான், சீனா உள்ளிட்ட மேலும் 26 சந்தைகளில் 10 மாதங்கள் கழித்து 2014ஆம் ஆண்டு செப்டம்பர் மாதம் விற்பனைக்கு வந்தது. \n\nSection::::புதுப்பிப்புகள்.\nவெளியிட்டு மூன்று ஆண்டுகள் கழித்து 2016ஆம் ஆண்டின் ஈ3 நிகழ்வில் மைக்ரோசாப்ட் நிறுவனம் எக்ஸ் பாக்ஸ் ஒன் எஸ் என்ற முனையத்தை அறிமுகப்படுத்தியது. முந்தையதை விட குறைவான அளவும் எடையும் கொண்டிருந்தது. அதே நிகழ்வில் இதை விட சக்திவாய்ந்த தொழில் நுட்பம் கொண்ட ஒரு முனையத்தை விரைவில் அறிமுகப்படுத்துவதாகக் கூறிய மைக்ரோசாப்ட் நிறுவனம், அதற்கு அடுத்த ஆண்டு எக்ஸ் பாக்ஸ் ஒன் எக்ஸ் என்ற பெயரில் அதனை அறிமுகப்படுத்தியது. \n\n2019ஆம் ஆண்டு ஏப்ரல் மாதம் வன்-தகடு இல்லாமல் முழுமையாக மேகக் கணிமையில் இயங்கும் முனையத்தையும் இதே பெயரில் வெளியிட்டது. இது வன்-தகடு உள்ள முனையத்தை விட 50 அமெரிக்க டாலர் விலை குறைவாகும்.\n\nSection::::வரவேற்பு.\nபெரும்பாலும் நல்ல வரவேற்புகளை பெற்று இருந்தாலும், எக்ஸ் பாக்ஸ் ஒன் முனையத்தில் சில முக்கிய குறைபாடுகளும் இருந்தன. முக்கியாமாக இந்த முனையத்திற்கு என்று தனிச்சிறப்பாக எந்த ஆட்டமும் முதலில் வெளியாக இல்லை என்பது பயனர்களின் பெரிய குற்றச்சாட்டாய் இருந்தது. \n"}
{"id": "456470", "url": "https://ta.wikipedia.org/wiki?curid=456470", "title": "வந்தா ராஜாவாதான் வருவேன்", "text": "வந்தா ராஜாவாதான் வருவேன்\n\nவந்தா ராஜாவாதான் வருவேன் (Vantha Rajavathaan Varuven) 2019 ஆம் ஆண்டு வெளியான இந்தியத் தமிழ் அதிரடித் திரைப்படம் ஆகும். இத்திரைப்படத்தை சுந்தர் சி. இயக்கியுள்ளார். லைக்கா தயாரிப்பகம் இத்திரைப்படத்தை தயாரித்துள்ளது. இத்திரைப்படத்தில் சிலம்பரசன், காத்ரீன் திரீசா, மற்றும் மகேஷ் ஆகாஷ் ஆகியோர் முன்னணி கதாபாத்திரங்களில் நடித்துள்ளனர். இவர்களுடன் ரம்யா கிருஷ்ணன், பிரபு, நாசர், மஹத் ராகவேந்திரா, மற்றும் யோகி பாபு ஆகியோரும் துணை கதாபாத்திரங்களில் நடித்துள்ளனர். கிப்கொப் தமிழா இத்திரைப்படத்திற்கு இசையமைத்துள்ளார். இத்திரைப்படம் 2013 ஆம் ஆண்டில் வெளியான பவன் கல்யாண் மற்றும் சமந்தா ருத் பிரபு ஆகியோர் நடித்த \"அத்தாரிண்டிகி தாரேதி\" திரைப்படத்தின் மறு உருவாக்கம் ஆகும். இத்திரைப்படத்தின் தலைப்பானது 2018 ஆம் ஆண்டில் வெளிவந்த \"செக்கச்சிவந்த வானம்\" திரைப்படத்தில் சிலம்பரசன் பேசும் வசனத்திலிருந்து எடுக்கப்பட்டது. \n\nSection::::கதைக்களம்.\nஇரகுநந்தன் இசுபெயின் நாட்டின் தலைநகர் மாட்ரிட்டைஅடிப்படையாகக் கொண்ட பணக்காரத் தொழிலதிபர் ஆவார். ஆனால், அவரின் மனம் மகிழ்ச்சியற்ற நிலையில் இருந்தது. பிரகாசை அவரது விருப்பத்திற்கு மாறாக திருமணம் செய்ததால் அவரை விட்டுப் பிரிந்த மகள் நந்தினியுடன் சமரசம் செய்ய விரும்புகிறார். அவரது பேரன் ஆதி இரகுநந்தனின் 80 ஆவது பிறந்தநாளில் அவளை மீண்டும் தங்கள் வீட்டிற்கு அழைத்து வருவதாக உறுதியளிக்கிறார். நந்தினிக்கு மாயா மற்றும் பிரியா என்ற இரண்டு மகள்கள் உள்ளனர். பிரகாசை [[மாரடைப்பிலிருந்து] காப்பாற்றிய பின்னர் ஆதி ராஜா என்ற ஓட்டுநராக வீட்டிற்குள் நுழைகிறார். ராஜா பிரியாவை கவர்ந்திழுக்க முயற்சிக்கிறார். ஆனால், அவள் வேறொருவரைக் காதலிக்கிறாள் என்பதை அறிந்ததும் கைவிடுகிறார். மாயா ராஜாவை வெறுப்பதோடு, அவனை சந்தேகிக்கவும் செய்கிறாள். இந்த சம்பவங்களுக்கு முன்பே ராஜாவின் உண்மையான அடையாளத்தை அறிந்திருப்பதாக நந்தினி பின்னர் வெளிப்படுத்துகிறார், மேலும் தன்னை மீண்டும் இரகுநந்தனிடம் அழைத்துச் செல்லும் நோக்கத்துடன் எதையும் செய்வதைத் தவிர்க்குமாறு எச்சரிக்கிறார்.\n\nபிரியாவின் காதலைக் காப்பாற்ற, ராஜா மற்றும் பக்கெட் ஒரு கிராமத்திற்குச் செல்கிறார்கள். தற்செயலாக, மாயா ஜீப்பில் இருந்து விழுந்து தலையில் ஏற்பட்ட காயம் காரணமாக, மறதி நோயால் பாதிக்கப்படுகிறார். ராஜா தன்னை அவளது காதலனாக தற்போதைக்கு அறிமுகப்படுத்திக் கொள்கிறான். மாயா அதை நம்புகிறார். மூவரும் தாங்கள் தேடி வந்த இடத்திற்குச் செல்கிறார்கள். ராஜா மற்றும் பக்கெட் வீட்டிற்குள் நுழைகிறார்கள். அவர்களும் மணமகனும் மணமகனின் குடும்ப உறுப்பினர்களுடன் வன்முறை மோதலுக்குப் பின்னர் அங்கிருந்து தப்புகிறார்கள். இத்தருணத்தில் மாயாவின் நினைவு திரும்புகிறது. மணமகனின் குடும்ப உறுப்பினர்களுடன் வன்முறை மோதலுக்குப் பிறகு நந்தினியின் வீட்டிற்கு வருகிறார்கள். மணமகனின் தந்தை பண்டித்துரை, ராஜாவால் ஏற்பட்ட சேதத்திற்கு இழப்பீடு கேட்கிறார், இதற்கு நந்தினி மாயாவை பாண்டித்துரையின் இரண்டாவது மகன் சரவணனுக்கு திருமணம் செய்து வைப்பதாக வாக்குறுதி அளிக்கிறார். சிக்கல்களைத் தவிர்க்க, பிரகாஷ் ராஜாவைச் சுடுகிறார். மாயா ஆரம்பத்தில் இருந்தே ராஜாவை நேசித்ததையும், ஆனால், அவளுடைய உணர்வுகளை வெளிப்படுத்த தயங்கியிருக்கிறாள் என்பதையும் ராஜா பின்னர் அறிகிறான்.\nபாண்டித்துரையின் மூத்த மகன் அழகு, மாயாவைத் திருமணம் செய்து கொள்ள முயற்சிக்கிறார். ஆனால், அவரது முயற்சிகள் ராஜாவால் பலமுறை முறியடிக்கப்படுகின்றன. திருமணமான நாளில், மாயா ராஜாவுடன் ஓடிப்போகிறார். கோயம்புத்தூருக்கான ரயிலுக்காக ராஜாவுடன் காத்திருந்தபோது, பாண்டித்துரையின் ஆட்கள் அவர்களைத் தடுக்க நிலையத்தை அடைகிறார்கள், ரோசன் தலைமையிலான ராஜாவின் உதவியாளர்களால் அவர்கள் அடித்து வீழ்த்தப்படுகிறார்கள். ரோசனின் மூலம், ராஜாவின் உண்மையான நோக்கம் மாயாவுக்குத் தெரிய வருகிறது. கோபமடைந்த பிரகாஷ், நந்தினியுடன், ராஜாவைச் சுட வருகிறார், ஆனால் பிரகாஷ் ஆதி என்ற ராஜாவின் உண்மையான அடையாளத்தை அறிந்ததும் அதிர்ச்சியடைகிறார். நந்தினி வீட்டை விட்டு வெளியேறிய நாளில், இரகுநந்தன் தற்கொலைக்கு முயன்ற போது, தற்செயலாக ஆதியின் தாயைக் கொன்றதாக ஆதி வெளிப்படுத்துகிறார். இரகுநந்தன் தனது தாயைக் கொன்ற போதிலும், தாத்தாவை நேசிக்கத் தேர்ந்தெடுத்ததாக அவர் கூறுகிறார். பிரகாஷை காயப்படுத்தி அவர்களை வெளியேற்றியதால் நந்தினி அவரை வெறுக்க முடிவு செய்து அதன்படி வாழ்ந்து வந்தார். \nநந்தினியும் பிரகாசும் தங்கள் முட்டாள்தனத்தை உணர்ந்து ஆதியுடன் சமரசமாகிறார்கள். அழகு மூலமாக நியமிக்கப்பட்ட நான்கு அடியாட்களால் மாயா கடத்தப்படுகிறார், அங்கு அவர் கதையை அடியாட்களுக்கு விவரிக்கிறார். ஆதியும் பக்கெட்டும் அந்த இடத்தை அடைகிறார்கள். மாயா ராஜாவுடன் சமரசம் செய்து கொள்கிறாள். பாண்டித்துரை கைது செய்யப்பட்டார். இரகுநந்தன் நந்தினியுடன் சமரசமாகிறார். மேலும், இரகுநந்தனின் நிறுவனத்தின் தலைமை நிர்வாக அதிகாரியாக ஆதி ஏகமனதாக நியமிக்கப்படுகிறார். இ ரகுநந்தன் மற்றும் நந்தினியின் ஆதரவுக்கு நன்றி தெரிவித்து ஆதி ரகுநந்தனின் கையை பாசத்துடன் பிடித்துக் கொள்வதுடன் படம் முடிகிறது.\n\nSection::::தயாரிப்பு.\nஇத்திரைப்படத்தின் படப்பிடிப்பு செப்டம்பர் 2018 இல் ஜியார்ஜியாவில் தொடங்கியது.\n\nSection::::மேற்கோள்கள்.\n[[பகுப்பு:2019 தமிழ்த் திரைப்படங்கள்]]"}
{"id": "456492", "url": "https://ta.wikipedia.org/wiki?curid=456492", "title": "மூலக்கூற்று படியாக்கம்", "text": "மூலக்கூற்று படியாக்கம்\n\nமூலக்கூற்று படியாக்கம் (Molecular cloning) என்பது மீளச்சேர்க்கை டி.என்.ஏ (recombinant DNA) மூலக்கூறுகளை விருந்துவழங்கி கலங்களினுள் புகுத்தி அம் மூலக்கூறுகளை பெருக்கம் அடையச் செய்யும் மூலக்கூற்று உயிரியலின் நுட்பமாகும். மூலக்கூற்று படியாக்கத்தில் இரு வெவ்வேறு வகையான இனங்களின் டிஎன்ஏ மூலக்கூறுகள் பயன்படுத்தப்படுகின்றன. நவீன உயிரியல், மருத்துவத்தில் மூலக்கூற்று படியாக்கத்தின் பங்கு அளப்பரியது.\n\nமூலக்கூற்று படியாக்கத்தின் போது படியாக்கம் செய்யப்பட வேண்டிய டிஎன்ஏ வழங்கி உயிரினத்தில் இருந்து பெறப்பட்டு பரம்பரையலகு வேறுபடுத்தி எடுக்கப்படுகின்றது. பொதுவாக பற்றீரியாக்களின் மரபெடுப்பிகள் (பிளாஸ்மிட்கள்) காவியாக பயன்படுத்தப்படுகின்றன. காவியாக செயற்படும் மரபெடுப்பி திறக்கப்பட்டு விருப்பத்திற்கு உரிய பரம்பரையலகு டிஎன்ஏ லிகேஸ் நொதியத்தினை பயன்படுத்தி இணைக்கப்படுகின்றது. இவ்வாறு அந்நிய பரம்பரை அலகு இணைக்கப்பட்ட மரபெடுப்பி மீளச்சேர்க்கை டிஎன்ஏ எனப்படும். மீளச்சேர்க்கை டிஎன்ஏ எசரிக்கியா கோலை போன்ற விருந்து வழங்கி கலத்தில்  புகுத்தப்படுகின்றது. (எசுரிச்சியா கோலை எளிதில் வளரக் கூடிய, தீங்கற்ற உயிரி). விருந்துவழங்கிகளில் புகுத்தப்பட்ட  மீளச்சேர்க்கை டிஎன்ஏ இன் பல பிரதிகள் அவற்றின் பெருக்கம் மூலம் பெற்றுக் கொள்ளப்படும். இவை அந்நிய பரம்பரையலகுகளை கொண்டிருப்பதால் மரபணு திருத்திய (transgenic) அல்லது மரபணு மாற்றியமைக்கப்பட்ட அங்கிகள் (GMO) எனப்படும்.\n\nSection::::வரலாறும் கண்டுபிடிப்பும்.\n1970 ஆண்டுகளுக்கு முன்னர், சிக்கலான உயிரினங்களிலிருந்து மரபணுக்களை தனிமைப்படுத்தி ஆய்வு செய்ய இயலாமையால் மரபியல் மற்றும் மூலக்கூற்று உயிரியலின் புரிதல் தடைபட்டது.\n\nநுண்ணுயிரியலாளர்கள் சில பற்றீரியாக்களில் இயற்கையாகவே காணப்படும் நுண்ணுயிர்தின்னிகளில் இருந்து அவற்றை பாதுகாக்கும் அக நியூக்கிளியேஸ் நொதியங்களை பற்றி அறிந்து கொண்டார்கள். இந் நொதியங்கள் டிஎன்ஏ மூலக்கூறின் தனித்துவமான மூலத்தொடர் ஒழுங்கு உடைய சில வரையறுக்கப்பட்ட பகுதிகளில் உடைவை ஏற்படுத்துவதன் மூலம் டிஎன்ஏ மூலக்கூறை சிறிய துண்டுகளாக ஆக்குகின்றது. டிஎன்ஏ மூலக்கூறில் இருந்து தெரிவு செய்யப்பட்ட பரம்பரை அலகை வேறுபடுத்தி எடுப்பதற்கும், மரபெடுப்பிகளின் டிஎன்ஏ இனை திறப்பதற்கும் அக நியூக்கிளியேஸ் (restriction endonucleases) நொதியங்கள் பயன்படுத்தப்படுகின்றது. டிஎன்ஏ இன் துண்டுகளை ஒட்டுவதற்கும் திறக்கப்பட்ட பற்றீரியாக்களின் மரபெடுப்பிகளுடன் பரம்பரை அலகுடைய டிஎன்ஏ யின் சிறிய துண்டுப்பகுதியை இணைத்து மீளச்சேர்க்கை டிஎன்ஏயை உருவாக்க டிஎன்ஏ லிகேஸ் நொதியங்கள் பயன்படுத்தப்படுகின்றது. முதன் முதலில் மீளச்சேர்க்கை டிஎன்ஏ 1972 ஆம் ஆண்டு உருவாக்கப்பட்டு ஆய்வு செய்யப்பட்டன.\n\nSection::::கண்ணோட்டம்.\nஅனைத்து உயிரினங்களினதும் மரபணுக்களின் வேதியல் அமைப்பு ஒரே மாதிரியானவை என்ற உண்மை மூலக்கூற்று படியாக்க நுட்பத்தில் பயன்படுத்தப்படுகின்றது. எந்தவொரு உயிரினத்திலும் பாரம்பரிய மாற்றங்களை மீளச்சேர்க்கை டிஎன்ஏ தொழினுட்பத்தின் மூலம் நிகழ்த்த முடியும். பாலிமரேசு தொடர் வினை தொழினுட்பமானது மூலக்கூற்று படியாக்கத்தை ஒத்த நுட்பமாகும். பாலிமரேசு தொடர் வினை(PCR) என்பது விட்ரோ கரைசலை பயன்படுத்தி மரபணுக்களை பெருக்கமடைய செய்யும் தொழினுட்பமாகும்.\n\nSection::::பயன்பாடுகள்.\nமரபணு மாற்றியமைக்கப்பட்ட அங்கிகள் விவசாயம், மருத்துவம், கைத்தொழில்கள் ஆகியவற்றில் அதிக அளவில் பயன்படுத்தப்படுகின்றன. \n\nSection::::மருத்துவம்.\nமரபணு மாற்றியமைக்கப்பட்ட அங்கிகளை பயன்படுத்தி சிகிச்சைகளில் பயன்படுத்தப்படும் பல புரதங்கள் உருவாக்கப்படுகின்றன. \n\n\n\n\n\nSection::::மரபணு திருத்தியமைக்கப்பட்ட உயிரினங்கள் (GMO).\nஉயிரியல் ஆராய்ச்சிகளுக்காகவும், வணிக நோக்கங்களுக்காகவும் மரபணு திருத்தியமைக்கப்பட்ட உயிரினங்கள் உருவாக்கப்படுகின்றன. \n\n\n\nSection::::மரபணு சிகிச்சை.\nமரபணு சிகிச்சை (Gene therapy) 1990 ஆண்டுகளின் பிற்பகுதியில் மரபணு சிகிச்சையின் மருத்துவ பரிசோதனைகள் தொடங்கியது. பெரும்பாலும் புற்றுநோய்கள் மற்றும் இரத்தம், கல்லீரல் மற்றும் நுரையீரல் கோளாறுகளுக்கு சிகிச்சையளிக்க இந் நுட்பம் பயன்படுத்தப்படுகின்றது. \n\nமனித மரபணு சிகிச்சையின் வரலாறு ஒப்பீட்டளவில் வரையறுக்கப்பட்ட வெற்றிகளால் கொண்டதாயினும் சில மரபணு சிகிச்சை சோதனைகளின் போது நோயாளிகள் இறப்பு உட்பட மோசமான விளைவுகளை சந்தித்துள்ளனர். ஆயினும் மரபணு சிகிச்சையானது எதிர்கால மருத்துவத்தின் ஒரு நம்பிக்கைக்குரிய பகுதியாக கருதப்படுகிறது.\n"}
{"id": "456499", "url": "https://ta.wikipedia.org/wiki?curid=456499", "title": "மல்லிகா பத்ரிநாத்", "text": "மல்லிகா பத்ரிநாத்\n\nமல்லிகா பத்ரிநாத் (Mallika Badrinath) ஒரு விருது பெற்ற இந்திய உணவு எழுத்தாளர், சமையல் கலைஞர், சமையல் புத்தக எழுத்தாளர் மற்றும் தொலைக்காட்சி சமையல் நிகழ்ச்சிகளின் தொகுப்பாளர் ஆவார். \n\nஇவர் ஆங்கில மொழியில் 29 சமையற்கலை நூல்களும் மற்றும் தமிழ் மொழியில் 30 நூல்களையும் எழுதியுள்ளார். இவற்றில் 4000 க்கும் மேற்பட்ட சமையல் குறிப்புகள் உள்ளன. இவரது சில நூல்கள் தெலுங்கு, கன்னடம் மற்றும் இந்தி மொழிகளில் மொழிபெயர்க்கப்பட்டுள்ளன. இவரது நூல்களில், தமிழ் மொழியில் வெளிவந்த “சிறு தானிய சமையல்” தொடர் குறிப்பிடத்தக்கதாகும். இதில் பாரம்பரிய சத்தான பொருட்கள் மற்றும் சிறுதானியங்களான ராகி, கம்பு, சாமை, தினை, வரகு, சோளம் மற்றும் குதிரைவாலி போன்றவற்றை பயன்படுத்தி உணவு தயாரிக்கும் முறை விரிவாக கூறப்பட்டுள்ளது.\n\nSection::::ஆரம்ப கால வாழ்க்கை.\nஇந்தியாவின் தமிழ்நாட்டில் உள்ள சேலம் என்ற நகரத்தில் பிறந்து வளர்ந்த மல்லிகா, சேலத்திலிருந்த கல்லூரியில் வீட்டு அறிவியலில் இளங்கலை பட்டப்படிப்பை முடித்தார். 1980 களின் பிற்பகுதியில், 21 வயதில், அவர் சென்னையில் வசிக்கும் பத்ரிநாத் என்கிற பட்டய கணக்காளரை திருமணம் செய்து கொண்டார். தி இந்து நாளிதழுக்கு அளித்த பேட்டியில், அவர்கள் 25 பேர் கொண்ட ஒரு பெரிய கூட்டுக் குடும்பத்தில் வாழ்ந்ததால் திருமணத்திற்கு முன்பு அரிதாகவே சமைத்ததாக ஒப்புக்கொண்டார். மேலும் சமையல் செய்ய ஒரு சமையல்காரரும் உதவியாளரும் இருந்தனர். இருப்பினும், அவர் சமையல் குறிப்புகளில் ஆர்வம் காட்டினார். அதனால் சமையல் சம்பந்தப்பட்ட படங்கள், குறிப்புகள் மற்றும் கையெழுத்து பிரதிகள் ஆகியவற்றை ஒரு ஸ்கிராப் புத்தகத்தில் சேகரித்தார். \n\nSection::::இலக்கிய வாழ்க்கை.\nசென்னையில், மல்லிகா பத்ரிநாத் தொடர்ந்து சமையல் மற்றும் சமையல் தொடர்பான குறிப்புகளைச் சேகரித்தார். இவருடைய தாய் மற்றும் அத்தை ஆகியோரிடமிருந்து இவர் பெற்ற சமையல் குறிப்புகள் இதில் அடங்கும். அக் குறிப்புகளின் அடிப்படையில் தன் வீட்டில் சமைத்துப் பார்த்து அந்த அனுபவத்தின் அடிப்படையில் மாறுபாடுகளுடன் குறிப்பேடுகளில் மீண்டும் எழுதி வைத்துக் கொள்வார். விரைவில், பக்க உணவுகளுக்கான 80 சமையல் குறிப்புகள் உட்பட இதுபோன்ற 10 கையால் எழுதப்பட்ட புத்தகங்கள் இவரிடம் இருந்தன. இவரது கணவர் இந்த சமையல் குறிப்புகளை வெளியிட ஊக்குவித்தார். இதன் விளைவாக இவரது முதல் புத்தகம் \"100 சைவ சமையல்\" என்னும் தலைப்பில் 1988 இல் வெளியிடப்பட்டது. இவரது புத்தகங்கள் பிரபலமடைந்ததால், இவர் சமையற்கலை குறித்து எழுதும் முழுநேர எழுத்தாளரானார். பின்னர் தனது சொந்த வெளியீட்டு நிறுவனமான \"பிரதீப் நிறுவனங்கள்\" மூலம் புத்தகங்களை வெளியிட்டார். இவரது கணவரும் புத்தகங்களை சந்தைப்படுத்த உதவுவதற்காக தனது வேலையை குறைத்துக் கொண்டார். ஆண்டுக்கு ஒரு புத்தகம் எழுத முயற்சிப்பதாக மல்லிகா பத்ரிநாத் கூறுகிறார். இன்றுவரை, இவர் 32 சமையல் புத்தகங்கள் மற்றும் பல சமையல் கட்டுரைகளை எழுதியுள்ளார். \n\nSection::::தொலைக்காட்சி பங்களிப்பு.\n1990களில் இந்தியாவில் கேபிள் தொலைக்காட்சிக்கான அணுகல் அதிகரித்தது. இருப்பினும் தமிழ்நாட்டில் தொலைக்காட்சி நிகழ்ச்சிகளில் சில சமையல் நிகழ்ச்சிகளும் இடம் பெற்றன. இதன் விளைவாக, மல்லிகா பத்ரிநாத் ஆரம்பத்தில் தூர்தர்ஷனுடனும் பின்னர் சன் தொலைக்காட்சியுடனும் . சமையற்கலை நிகழ்ச்சிகளில் பங்கேற்கத் தொடங்கினார். \n\nஇவர் சன் தொலைக்காட்சியில் (\"உங்கள் மனசுக்கு பிடிச்சது மட்டும்\"), ஜெயா தொலைக்காட்சியில் (“அறுசுவை நேரம்”) சமையல் நிகழ்ச்சிகளை தொகுத்து வழங்கியுள்ளார். அங்கு இவரது நிகழ்ச்சிகள் 15 ஆண்டுகளுக்கும் மேலாக இயங்கி வருகின்றன. பாலிமர் தொலைக்காட்சி மற்றும் சக்தி தொலைக்காட்சி-இலங்கையில் சமையல் நிகழ்ச்சிகளிலும் இவர் இடம்பெற்றுள்ளார். மேலும் இவர் \"மல்லிகாவின் சமையல்\" என்கிற பெயரில் தனது சொந்த யூடியூப் சேனலை நடத்தி வருகிறார். . \n\nSection::::பிற முயற்சிகள்.\n1999 ஆம் ஆண்டில், பத்ரிநாத் \"மல்லிகா ஹோம் ப்ராடக்ட்ஸ்\" நிறுவனத்தின் கீழ் \"மசாலா\" பொடிகளைச் (இந்திய சமையல் பொடிகள்) சந்தைப்படுத்தத் தொடங்கினார், இது பெரும்பாலும் எம்.எச்.பி என அழைக்கப்படுகிறது. குங்குமம், குமுதம், மங்கையர் மலர், சினேகிதி, பொற்பாதம் மற்றும் கோகுலம் கதிர் உள்ளிட்ட பத்திரிகைகளில் சமையல் தொடர்பான கட்டுரைகளை இவர் தொடர்ந்து எழுதுகிறார். \n\nSection::::தனிப்பட்ட வாழ்க்கை.\nமல்லிகா பத்ரிநாத் திருமணமாகி கணவருடன் சென்னையில் வசித்து வருகிறார். அவர்களுக்கு இரண்டு குழந்தைகள் மற்றும் மூன்று பேரக்குழந்தைகள் உள்ளனர். \n\nSection::::விருதுகள்.\nஇந்தியாவில் பெண் தொழில்முனைவோருக்கு வழங்கப்படும் 1998 ஆம் ஆண்டில் “பிரியதர்ஷினி விருது” உட்பட பல விருதுகளை மல்லிகா பத்ரிநாத் பெற்றுள்ளார். அவரது பிற விருதுகள் பின்வருமாறு: \n\n"}
{"id": "456500", "url": "https://ta.wikipedia.org/wiki?curid=456500", "title": "டுவைன் சுமித்", "text": "டுவைன் சுமித்\n\nடுவைன் ரோமல் சுமித் (Dwayne Romel Smith (பிறப்பு: 12 ஏப்ரல், 1983) முன்னாள் மேற்கிந்தியத் தீவுகள் துடுப்பாட்ட வீரர் ஆவார். இவர் மேற்கிந்தியத் தீவுகள் அணிக்காக 10 தேர்வுத் துடுப்பாட்டப் , 105 ஒருநாள் பன்னாட்டுத் துடுப்பாட்டம், 33 பன்னாட்டு இருபது20 மற்றும் 183 பட்டியல் அ போட்டிகளிலும் விளையாடியுள்ளார். வலது கைமட்டையாளரான இவர் சகலத் துறையர் ஆவார். அடித்து விளையாடும் வீரராக அறியப்படும் இவர் சிறந்த களத் தடுப்பு வீரரும் ஆவார்.\n\nSection::::இந்தியன் பிரீமியர் லீக்.\n2008 ஆம் ஆண்டில் நடைபெற்ற முதல் பருவ இந்தியன் பிரீமியர் லீக் தொடரில் இவரை மும்பை இந்தியன்ஸ் அணி ஏலத்தில் எடுத்தது. டுவைன் பிராவா என்பவரை இந்த நிர்வாகம் ஏலத்தில் எடுத்தது. பின் அவருக்குப் பதிலாக இவரைத் தேர்வு செய்தது. அந்தத் தொடரில் இவர் நான்கு போட்டிகளில் விளையாடினார். அதில் ஐந்து இலக்கௌகளைக் கைப்பற்றினார். அதன் பந்து வீச்சு சராசரி 16.60 ஆகும். \n\n2009 ஆம் ஆண்டில் நடைபெற்ற இரண்டாம் பருவ இந்தியன் பிரீமியர் லீக் தொடரில் இவரை டெக்கான் சார்ஜர்ஸ் அணி US$100,000 அமெரிக்க டாலர்கள் மதிப்பில் ஏலத்தில் எடுத்தது. இந்தத் தொடரில் பந்துவீச்சினை விட மட்டையாட்டத்தில் சிறப்பாகச் செயல்பட்டார்.அந்தத் தொடரில் 215 ஓட்டங்களை 26.87 எனும்சராசரியோடு பெற்றார்.மேலும் ஓர் இலக்கினை மட்டுமே கைப்பற்றினார். அந்தத் தொடரினை டெக்கான் சார்ஜர்ஸ் அணி வென்றது. ஆனால் இவர் நாக் அவுட் சுற்ரோடு வெளியேறினார். அடுத்த ஆண்டின் தொடரிலும் இவரை அணி நிர்வாகம் தக்க வைத்துக் கொண்டது. ஆனால் மூன்ரு போடிகளில் மட்டுமே இவர் விளையாடினார். 2012 ஆம் ஆண்டில் நடைபெற்ற பருவ இந்தியன் பிரீமியர் லீக் தொடரில் இவரை மும்பை இந்தியன்ஸ் அணி ஏலத்தில் எடுத்தது.மிட்சல் ஜான்சன் எனும் வீரருக்குப் பதிலாக இவர் தேர்வானார். சென்னை சூப்பர் கிங்ஸ் அணிக்கு எதிரான போட்டியில் இறுதி ஓவரில் 14 ஓட்டங்கள் தேவைப்பட்ட போது இவர் ஆறு , இரு நான்குஓட்டங்களை எடுத்து அனியினை வெற்றி பெறச் செய்தார். 2014 ஆம் ஆண்டில் நடைபெற்ற இந்தியன் பிரீமியர் லீக் தொடரில் இவரை சென்னை சூப்பர்கிங்ஸ் அணி நிர்வாகம் ரூபாய் 42,500,000 மதிப்பில் ஏலத்தில் எடுத்தது. \n\nSection::::சர்வதேச போட்டிகள்.\n2002 ஆம் ஆண்டில் தனது முதல் சர்வதேச போட்டியில் விளையாடினார். மேற்கிந்தியத் தீவுகள் அணி தென்னாப்பிரிக்காவில் சுற்றுப் பயணம் செய்து மூன்று தேர்வுப் போட்டிகள் கொண்ட தொடரில் விளையாடியது. அந்தத் தொடரின் முதல் தேர்வுப் போட்டியில் முதல் ஆட்டப் பகுதியில் இருபது ஓட்டங்களை மட்டும் எடுத்தார். இரண்டாவது ஆட்டப் பகுதியில் 105 ஓட்டங்கள் எடுத்து இறுதி வரை ஆட்டமிழக்காமல் இருந்தார். இதன்மூலம் அறிமுகப்போட்டியில் நூறு ஓட்டங்கள் எடுத்த பதினொராவது வீரர் எனும் சாதனை படைத்தார். அதற்கு அடுடத்து விளையாடிய ஒன்பது போட்டிகளில் இவர் ஐம்பதுக்கும் குறைவான ஓட்டங்களையே எடுத்தார். அதே அணிக்கு எதிராக இவர் ஒருநாள் பன்னட்டுத் துடுப்பாட்டப் போட்டிகளிலும் விளையாடினார். ஆனால் அவரின் மட்டையாட்ட சராசரி 12.33 ஆக இருந்தது.\n"}
{"id": "456504", "url": "https://ta.wikipedia.org/wiki?curid=456504", "title": "கேரட் சூப்", "text": "கேரட் சூப்\n\nகேரட் சூப் (Carrot soup) (referred to in French as Potage de Crécy, Potage Crécy, Potage à la Crécy, Purée à la Crécy and Crème à la Crécy) என்பது கேரட்டை முதன்மை மூலப்பொருளாகக் கொண்டுத் தயாரிக்கும் சூப் வகையைச் சார்ந்தாகும். இதை ஒரு கிரீம்- அல்லது குழம்பு பாணி சூப்பாகவும் தயாரிக்கலாம். மேலும் அதன் தயாரிப்பில் கூடுதலாக காய்கறிகள், வேர் காய்கறிகள் மற்றும் பல்வேறு பொருட்கள் பயன்படுத்தப்பட்டுத் தயாரிக்கப்படுகிறது. இது சூடாகவோ அல்லது குளிராகவோ வழங்கப்படும். மேலும் பல சமையல் வகைகளும் இதில் உள்ளன. கேரட் சூப் பிரஞ்சு உணவு வகைகளில் \"கிளாசிக்\" உணவாக விவரிக்கப்பட்டுள்ளது. 1346 க்ரெசி போரின் நினைவாக ஒவ்வொரு ஆண்டும் ஆகஸ்ட் 26 அன்று எட்வர்ட் VII என்ற அரசர் இந்த கேரட் சூப்பினை அருந்தினார் என அறிய வருகிறது..\nSection::::தயாரிப்பு முறை.\nகேரட் சூப்பை கிரீம் பாணி சூப்பாக தயாரிக்கலாம் மற்றும் ஒரு குழம்பு பாணி சூப்பாகவும் தயாரிக்கலாம். காய்கறிகள் அல்லது கோழியினைக் கொண்டும் சூப்பின் இரு பாணிகளிலும் பொருட்களாகப் பயன்படுத்தலாம். வேர் காய்கறிகள் உட்பட பிற காய்கறிகளையும் இதன் தயாரிப்பில் பயன்படுத்தப்படுகிறது. அவற்றில் பின்னர் பூண்டு வெங்காயம், சாலட், உருளைக்கிழங்கு, டர்னிப் கேரட் சாறு மற்றும் ஆரஞ்சு சாறு போன்றவற்றைக் கொண்டும் தயாரிக்கப்படுகின்றது. ஒரு சில வகை சூப்கள் \"ப்யூரிட்\" கேரட் கொண்டும் தயாரிக்கப்படுகின்றன. சூப்பினை சமைத்தபின், அதை ஒரு சல்லடை மூலம் வடிகட்டப்படும். பயன்படுத்தப்படும் கேரட்டின் மேல்தோலினை உரித்தும் அல்லது உரிக்காமலும் பயன்படுத்தலாம். தோல் உரிக்கப்படுகிற கேரட்டுகளின் பயன்பாடு தயாரிப்பின் சுத்திகரிப்பும் அதிக மென்மையையும் வழங்கும். \"ப்யூரிட்\" கேரட்டுடன் தயாரிக்கப்படும் சூப்பானது தடிமனான நிலைத்தன்மையைக் கொண்டிருக்கும். ஆனால் அதே நேரத்தில் அமைப்பில் மென்மையாக இருக்கும். பயன்படுத்தப்படும் கேரட்டின் நிறத்தின் அடிப்படையில் சூப்பின் நிறம் மாறுபடும். இளம் கேரட் பயன்படுத்தி தயாரிக்கப்படும் சூப்பானது தித்திப்பாகவும், பிரகாசமான ஆரஞ்சு நிறத்துடன் காணப்படும், அதே நேரத்தில் பழைய, பெரிய கேரட் குறைந்த இனிப்பையே கொண்டிருக்கும், மற்றும் மஞ்சள் நிறத்துடன் காணப்படும். உட்புறத்தில் உடைந்த அமைப்பைக் கொண்ட பழைய கேரட்டுகளின் பயன்பாடு தரம் குறைந்த ஒரு சூப்பை உருவாக்க முடியும்.\n\nகேரட் சூப் தயாரிப்புகளின் மூலப்பொருள்களில் பல வேறுபாடுகள் உள்ளன. சில கேரட் சூப்கள் தேங்காய்ப்பால், இளநீர், தேங்காய் வெண்ணெய் அல்லது தேங்காய் துண்டுகள் போன்றவற்றைப் பயன்படுத்தி தயாரிக்கப்படுகின்றன. சில தயாரிப்புகள் இஞ்சியை ஒரு மூலப்பொருளாகக் கொண்டுள்ளது மற்றும் ஒரு சில கறியைக் கொண்டு தயாரிக்கபடுகின்றன. பச்சை கேரட் இலைகள் (பச்சை) கேரட்டின் மேல் ஒரு மூலப்பொருளாக பயன்படுத்தலாம் வெட்டப்பட்ட புதினா இலைகளைக் கொண்டும் சில வகை சூப் தயாரிக்கப்படுகிறது. இது குளிரூட்டப்பட்டோ அல்லது சூடாகவோ பறிமாறப்படும். உப்பு மற்றும் மிளகு ஆகியவைகளும் இதில் பயன் படுத்தப்படும், மற்றும் ஜாதிக்காய் சில நேரங்களில் ஒரு சுவையூட்டலாக பயன்படுத்தப்படுகிறது. இதில் சில நேரங்களில் தயிர், தயிர் சாஸ், புளிப்பு கிரீம் மற்றும் பிற பொருட்கள். ஆகியவற்றைக் கொண்டும் பறிமாறப்படும்,\n\nயுனைட்டெட் கிங்டமில், வெற்று கேரட் சூப்பை விட மிகவும் பிரபலமான ஒரு தனித்துவமான சூப் வகை கேரட் மற்றும் கொத்தமல்லி சூப் வகையாகும். கரடுமுரடான நறுக்கப்பட்ட அல்லது அரைத்த கேரட், வெள்ளைப்பூண்டு மற்றும் கொத்தமல்லி விதைகளைக் கொண்டு தயாரிக்கப்படுகிறது.\n\nஆரஞ்சின் மூலப்பொருள் உணவை அழகுப் படுத்தவும், உனவின் சுவைக் கூட்டவும் போன்ற இருவழிகளில் பயன்படுகிறது.\n\nSection::::பிரஞ்சு உணவுகளில்.\nபொட்டேஜ் எனப்படும் கேரட் சூப் பிரஞ்சு உணவுகளில் ஒரு உணவாக பறிமாறப்படுகிறது மேலும் அந்நாட்டின் உணவு வகைகளில் \"கிளாசிக்\" மற்றும் \"பிரபலமான\" உணவாக வகைப்படுத்தப்பட்டுள்ளது. பொட்டேஜ் என்பது பலவகையான சூப்கள், அவை அடர்த்தியான நிலைத்தன்மையைக் கொண்டுள்ளன. வடக்கு பிரான்ஸ் நாட்டில் சிறந்த சுவையுடன் கேரட் உற்பத்தி செய்யப்படுவதாக கூறப்படுகிறது.\n\nபிரஞ்சு உணவுகளில், க்ரெசி சூப் பொதுவாக அரிசியுடன் தயாரிக்கப்படுகிறது, இது ஒரு பக்க உணவாகவும் வழங்கப்படுகிறது. அரிசி கெட்டியாக சேர்த்து ஒரு மூலப்பொருளாக பயன்படுத்தப்படுகிறது. மேலும், வாற்கோதுமையும் பயன்படுத்தப்படுகிறது.\n\nSection::::வரலாறு.\nநவீன இனிப்பு ஆரஞ்சு கேரட் 16 ஆம் நூற்றாண்டு வரை உற்பத்தி செய்யப்படவில்லை என்றாலும், குறைந்த நாடுகளில், இது ஒரு பாரம்பரியமாக பயிரடப் பட்டுள்ள்தாக குறிப்பிடப்பட்டுள்ளது. கிரெசி போரின் ஆண்டுவிழாவை முன்னிட்டு ஆகஸ்ட் 26 அன்று ஆண்டுதோறும் ஆங்கிலேயர் கிரெசி சூப் சாப்பிடுவது வழக்கமாக கொண்டிருந்தனர். இது 1346 இல் பிரான்சிலுள்ள கிரெசியில் நிகழ்ந்தது.\n1901 மற்றும் 1910 க்கு இடையில், போரின் ஆண்டுவிழா நாளில், எட்வர்ட் VII கிரெசி சூப் சாப்பிட்டுள்ளார். அவரது மூதாதையரின் நினைவாக , போர் முடிந்ததும் வெற்றிகரமான ஆங்கில வீரர்களுக்கு இந்த சூப் வழங்கப்பட்டது என்றும் கூறப்படுகிறது. எர்ன்ஸ்ட் மோரோ என்ற ஆஸ்திரிய குழந்தைகள் மருத்துவர் \"பேராசிரியர் மோரோ\" என்ற கேரட் சூப்பைக் கண்டுபிடித்தார் , இது பாக்டீரியாவால் ஏற்படும் வயிற்றுப்போக்குக்கு எதிராக பயனுள்ளதாக இருக்கும் என்று காட்டப்பட்டுள்ளது.\n\n\n"}
{"id": "456508", "url": "https://ta.wikipedia.org/wiki?curid=456508", "title": "தேவி 2", "text": "தேவி 2\n\nதேவி 2 (Devi 2) என்பது 2019 ஆம் ஆண்டு வெளிவந்த தமிழ் திகில் நகைச்சுவை திரைப்படம் ஆகும். ஏ. எல். விஜய் எழுத்து மற்றும் இயக்கத்தில் 2016 ஆம் ஆண்டு வெளிவந்த தேவி திரைப்படத்தின் தொடர்ச்சியாகும். இந்தப் படத்தில் பிரபுதேவா, தமன்னா முன்னணி கதாபாத்திரங்களிலும், நந்திதா ஸ்வேதா, டிம்பிள் ஹயாதி ஆகியோர் முக்கிய கதாபாத்திரங்களில் நடித்துள்ளனர். கோவை சரளா, அஜ்மல் அமீர், ஆர். ஜே. பாலாஜி மற்றும் சப்தகிரி ஆகியோர் துணை வேடங்களில் நடித்துள்ளனர். இத் திரைப்படம் ஒரே நேரத்தில் தெலுங்கில் அபிநேத்ரி 2 என்ற பெயரில் படமாக்கப்பட்டு 31 மே 2019 அன்று வெளியிடப்பட்டது.\n\nSection::::கதைச்சுருக்கம்.\nதேவி திரைப்படத்தின் தொடர்ச்சியாக கதை ஆரம்பிக்கின்றது. தேவியிற்கு (தமன்னா) ரூபி என்ற பேய் பிடித்ததை மறைக்கவும், மீண்டும் ரூபியினால் தொல்லை ஏற்படாமல் இருக்கவும் கிருஷ்ணா (பிரபு தேவா) சோதிடரின் கூற்றுக்கு இணங்கி தங்கள் மகளை தேவியின் பெற்றோருடன் இந்தியாவில் விட்டு தேவியுடன் மொரிசியஸ் தீவிற்கு பணி மாற்றலாகி செல்கிறார். தேவி மொரிசியஸில் வழக்கறிஞர் லலிதாவுடன் (கோவை சரளா) நட்பு கொள்கிறார். \n\nஒரு நாள் ஏதேச்சையாக சாரா (நந்திதா சுவேதா) என்ற பெண்ணுடன் கிருஷ்ணாவை பார்த்து சந்தேகம் கொண்டு கிருஷ்ணாவிடம் கேட்கிறார். ஆனால் அவர் நாள் முழுதும் வேலை செய்தேன் என்றும் தேவி வேறோருவரை பார்த்து தவறாக புரிந்து கொண்டாள் என்றும் பதிலளிக்கிறார். லலிதா தேவியை சமாதானப் படுத்துகிறார். மீண்டும் ஒரு நாள் தேவியும், லலிதாவும் கிருஷ்ணாவை ஈஷா (டிம்பிள் ஹயாதி) உடன் காண்கிறார்கள். கிருஷ்ணாவிடம் வினவும் போது தேவியை மட்டுமே நேசிப்பதாக உறுதியளிக்கிறார். அடுத்த சில நாட்களில் இதேபோன்ற பல சம்பவங்கள் நிகழ்கின்றன. கிருஷ்ணா நிச்சயமாக சாரா மற்றும் ஈஷாவுடன் தொடர்பு கொண்டுள்ளார் என்ற முடிவுக்கு வந்த தேவி விசாரிக்க முடிவு செய்கிறார்.\n\nருத்ரா (அஜ்மல் அமீர் ) தலைமையிலான இசைக்குழுவைச் சேர்ந்த சாராவை தேவி பின்தொடர்கிறார். சாராவை நேசித்த விபத்தில் இறந்த அலெக்ஸ் என்பவரை தேவி அறிந்துகொள்கிறார். ஈஷாவை திருமணம் செய்ய விரும்பிய ரங்கா ரெட்டி என்ற நபரும் விபத்தில் இறந்தார் என்ற தெரிந்து கொள்கிறார். இரு பெண்களும் தங்களை நேசித்த ஒருவரை இழந்துவிட்டதால் ஏதோ தவறாக இருப்பதாக தேவி உணர்கிறார், கிருஷ்ணா அவர்களைச் சுற்றி வருவதற்கு ஒரு காரணம் இருக்க வேண்டும் என்றும் நம்புகிறாள். அன்று இரவு அவள் கிருஷ்ணா தனியாக நடந்து செல்வதை பார்க்கிறாள். அவள் சந்தேகத்தை உறுதிப்படுத்த முடிவு செய்து கிருஷ்ணாவை அலெக்ஸ் மற்றும் ரங்கா ரெட்டி என்று அழைக்கிறாள். இந்த இரண்டு பெயர்களுக்கும் கிருஷ்ணா பதிலளிப்பதைக் கண்டு அவள் பயப்படுகிறாள். கிருஷ்ணா இரண்டு ஆண் பேய்கள் பிடித்திருப்பதை அறிந்து கொள்கிறாள். \n\nகிருஷ்ணாவிற்கு பிடித்திருக்கும் பேய்களை கிருஷ்ணா உட்பட யாருக்கும் தெரியாமல் தேவியும், லலிதாவும் பேய்களின் கோரிக்கைகளை நிறைவேற்றி எவ்வாறு கிருஷ்ணாவை மீட்கிறார்கள் என்பதும் அதன்போது அவர்கள் எதிர் கொள்ளும் சிக்கல்களை எவ்வாறு சமாளிக்கிறார்கள் என்பதுமே படத்தின் மீதிக்கதை ஆகும்.\n\n\nSection::::தயாரிப்பு.\nஇயக்குனர் ஏ. எல். விஜய் தேவி திரைப்படத்தின் தொடர்ச்சியை வெளியிடுவதாக அறிவித்தார். பிரபுதேவா, தமன்னா, சோனு சூத், ஆர். ஜே. பாலாஜி மற்றும் சப்தகிரி இத் திரைப்படத்தில் நடிக்க ஒப்பந்தம் செய்யப்பட்டனர்.\n\nSection::::ஒலிப்பதிவு.\nஇத் திரைப்படத்திற்கு சாம் சி. எஸ் இசையமைத்தார். தமிழில் பாடல் வரிகளை நா. முத்துக்குமார், மதன் கார்க்கி, அருண்ராஜா காமராஜ் மற்றும் பிரபு தேவா ஆகியோர் எழுதினார்கள். தெலுங்கில் ராமஜோகயா சாஸ்திரியும், வனமாலியும் பாடல் வரிகளை எழுதினர். \n"}
{"id": "456510", "url": "https://ta.wikipedia.org/wiki?curid=456510", "title": "அபிய் அகமது", "text": "அபிய் அகமது\n\nஅபிய் அகமது அலி (\"Abiy Ahmed Ali\"; பிறப்பு: 15 ஆகத்து 1976) எத்தியோப்பிய அரசியலாளர். இவர் எத்தியோபியாவின் 15-வது தலைமை அமைச்சராக 2018 ஏப்ரல் 2 முதல் பதவியில் உள்ளார். 20-ஆண்டுகால எரித்திரிய-எத்தியோப்பியப் பிணக்கை முடிவுக்குக் கொண்டு வந்தமைக்காக 2019 அக்டோபர் 11 இல் இவருக்கு அமைதிக்கான நோபல் பரிசு வழங்கப்பெற்றது.\n\nஆளும் மக்கள் புரட்சிகர சனநாயக முன்னணி கட்சி, ஒரோமோ சனநாயகக் கட்சி ஆகியவற்றின் தலைவராக அபிய் அகமது இருந்து வருகிறார். முன்னாள் இராணுவப் புலனாய்வு அதிகாரியான அபிய் அகமது, எத்தியோப்பியத் தலைமையமைச்சர் ஆனது முதல், அரசியல், பொருளாதார சீர்திருத்தங்களுக்கான ஒரு பரந்த திட்டத்தை நாட்டில் அறிமுகப்படுத்தினார்.\n\nSection::::வாழ்க்கை வரலாறு.\nSection::::இளமை.\nஅபிய் அகமது எத்தியோப்பியாவில், காப்பியின் தோற்றத்துக்குப் புகழ்பெற்ற, தென்மேற்கேயுள்ள காஃபா மாநிலத்தில் உள்ள பேசாசா என்னும் ஊரில் 1976 ஆகத்து 15 ஆம் நாளன்று பிறந்தார். இவருடைய தந்தையார் அகமது அலி ஓர் ஓரோமோ இனத்தைச் சார்ந்த இசுலாமியர். அம்ஃகாரா இனத்தைச் சேர்ந்த எத்தியோப்பிய மரபு கிறித்துவரான இவருடைய மறைந்த தாய் தெசெட்டா வோல்டே, இவரது தந்தையின் நான்காவது மனைவி ஆவார்.)\n\nஅபிய் அகமது அவருடைய தாய்க்கு ஆறாவதும் கடைசியுமான மகன். இவரின் தந்தையாருக்கு இவர் 13 ஆவது மகவு. இவருடைய இளமைக்கால பெயர் அபியோத்து தமிழில்: \"புரட்சி\"). 1974 இல் நடந்த எத்தியோப்பியப் புரட்சிக்குப் பிறகு இப்படியான பெயர்கள் கொள்வது வழக்கமாக இருந்தது. அப்பொழுது அபியோத்து என்றறியப்பட்ட அபிய் அகமது உள்ளூர் தொடக்கப்பள்ளியில் படித்தார். பின்னர் உயர்நிலை பள்ளிப்படிப்பை அகரோ நகரத்தில் தொடர்ந்தார். பல ஆவணங்களின் படி இவர் கல்வியில் மிகுந்த ஆரவம் கொண்டிருந்தார். பிறருக்கும் கல்வியில் அக்கறை கொள்ளச்செய்தார்.\n\nSection::::அகவாழ்க்கை.\nஅபிய் அகமது தன் வருங்கால மனைவி இசீனாசு தயாச்சேவ் என்னும் அம்ஃகாரா இனத்துப் பெண்மணியை எத்தியோப்பிய பாதுகாப்புத் துறையில் இருந்தபொழுது சந்தித்தார். இசீனாசு தயாச்சேவ் கோந்தார் என்னும் மாவட்டத்தில் இருந்து வருபவர். இவர்களுக்கு மூன்று மகள்களும், தத்து எடுத்துக்கொண்ட ஒரு மகனும் உள்ளனர். அபிய் அகமது பன்மொழி பேசுபவர். இவருக்கு அஃபான் ஒரோமோ, அம்ஃகாரி, திகிரினியா, ஆங்கிலம் ஆகிய மொழிகள் பேசத்தெரியும். இவர் உடலைத் தக்கநிலையில் வைத்திருக்கும் நற்பழக்கமும் ஆர்வமும் கொண்டவர். உடல்நலத்தோடு உளநலமும் முக்கியம் என எடுத்துரைப்பவர். இவர் பெந்தகோசுட்டு கிறித்துவ ஆர்வலர்.\n"}
{"id": "456521", "url": "https://ta.wikipedia.org/wiki?curid=456521", "title": "உவா மரம்", "text": "உவா மரம்\n\nஉவா மரம், பாங்கர், ஓமை (\"Dillenia indica\") என்பது சீனா மற்றும் வெப்பமண்டல ஆசியாவை \"பூர்வீகமாகக்\" கொண்ட \"டில்லினியா\" இனத் தாவரமாகும். \nSection::::விளக்கம்.\nஇது ஒரு பசுமை மாறா பெரிய புதர் அல்லது சிறிய முதல் நடுத்தர அளவிலான மரம் ஆகும். இது 15 மீ உயரம் வரை வளரும். இதன் இலைகள் 15–36   செ.மீ. நீளமானது, இலைகள் நரம்புகள் கொண்டதுபோல நெளிவான பரப்புடையவை. இதன் கிளைகள் விறகு சுள்ளிகளாக பயன்படுகின்றன. இதன் பூக்கள் பெரியவையாக, 15-20   செ.மீ விட்டத்துடன், ஐந்து வெள்ளை இதழ்களுடன், ஏராளமான மஞ்சள் மகரந்தங்களுடன் இருக்கும். இதன் பழங்கள் உருண்டு பெரியவையாகவும, பச்சை கலந்த மஞ்சள் நிறத்துடன் இருக்கும். இது பல விதைகளைக் கொண்டதாக இருக்கும். இப்பழங்கள் உண்ணத்தக்வை. பழங்கள் 5–12   செ.மீ விட்டம் கொண்டவையாக இருக்கும். மொத்தம் 15 சூல்வித்திலை கொண்டதாகவும் ஒவ்வொரு சூல்வித்திலையும் ஐந்து விதைகளைக் கொண்டவையாக இருக்கும், இவை உண்ணக்கூடிய என்றாலும் நார்ச்சத்துள்ள கூழாக இருக்கும்.\n\nSection::::பாகுபாட்டியல்.\n1759 இல் \"சிஸ்டமா நேச்சுராவின்\" 10 வது பதிப்பில் லின்னேயஸால் முதலில் விவரிக்கப்பட்ட பல இனங்களில் \"டில்லினியா இண்டிகாவும்\" \"ஒன்றாகும்\" .\n\nSection::::சூழலியல்.\nஇத்தாவரத்தின் பழங்கள் பெரியதாகவும் கடினமான ஓட்டைக் கொண்டதாக உள்ளது. இதனால் இதை மிகப்பெரிய தாவரவுண்ணியான யானை போன்றவற்றால் மட்டுமே உண்ணக்கூடியதாக உள்ளது. சுற்றுச்சூழல் வல்லுநர்களான சேகர் மற்றும் சுகுமாரின் பக்சா புலிகள் காப்பக ஆய்வில், ஆசிய யானைகளுக்கு இந்தப் பழங்களை உண்ணுவதில் மிகவும் விருப்பம் இருப்பதாகத் தெரிகிறது. எனவே இந்த மரத்தின் விதைகளை பரப்புவதில் யானைகள் முதன்மையான இடத்தை வகிக்கின்றன. என்வே இப்பழத்திற்கு யானை ஆப்பிள் என்ற பெயரும் உண்டு. யானைகள் அற்றுவிடும் வாய்ப்புள்ள பகுதிகளில், இந்த மரம் பரவ வேறு ஒரு முறையையும் கொண்டுள்ளது இதன் மூலம் மிகப்பெரிய தாவரவுண்ணிகள் மட்டுமே உண்ணக்கூடியதாக கடினமான ஓட்டையுடைய இதன் பழங்கள், வறண்ட காலங்களில் காடுகளில் தரையில் உதிர்ந்த நிலையில் சிலகாலம் கழித்து மென்மையாகின்றன. இதனால் அடுத்தடுத்து சிறிய விலங்குகளான குரங்கு, கொறிணிகள், அணில் போன்றவை உண்ணத்தக்கதாக இந்த பழைய பழங்கள் ஆகிறன்றன. இதனாலும் இந்தப் பழங்களிலிலுள்ள விதைகள் பரவி முளைக்கின்றன. இவ்வாறு இந்த மரமானது பரவி வளர்கிறது.\n\nSection::::பயன்கள்.\nஇப்பழமானது புளிப்புச் சுவை உடையது. இதை சமைத்தும், பழக் கூழ், சட்னி ( ஊரு கட்டா ), ஜெல்லியாகவும் இந்திய உணவுகளில் பயன்படுத்தப்படுகிறது.\n\nஇப்பழங்களானது யானைகள், குரங்குகள், மான்களுக்கான முக்கிய உணவு ஆதாரமாக இருப்பதால், முக்கிய வனப் பகுதிகளில் பழங்களை சேகரிப்பது தடைசெய்யப்பட்டுள்ளது. வனத்தின் உணவு-சங்கிலி முறை அறுபடாமலிருக்க உதவும் முயற்சியின் ஒரு பகுதியாக இப் பழங்களை வணிக ரீதியாக விற்பனை செய்வதும் தடைசெய்யப்பட்டுள்ளது. \n\nSection::::தமிழிலக்கியங்களில்.\nஉவா மரமானது சங்க இலக்கியங்களில் பாங்கர், ஓமை என்ற பெயர்களால் குறிக்கப்பட்டுள்ளது. கலைக்களஞ்சியம் இதனை 'உகா' என்று கூறுகிறது.\n\nஎன்ற குறிஞ்சிப் பாட்டில் இடம் பெற்றுள்ள 'பாங்கர்’ என்பதற்கு 'ஓமை\" என்று உரை கூறிய நச்சினார்க்கினியர், கலித்தொகையில் வரும் பாங்கர் (111) என்பதற்குப் ’பாங்கர்க்கொடி’ என்று உரை வகுத்தார். பாங்கர் என்ற பாலை நிலத்து மரத்திற்கு 'ஓமை' என்றும், பாங்கர் என்ற பெயரில் ஒரு கொடியும் (முல்லைக் கொடியுடன் இணைத்துப் பேசப்படுதலின்) உண்டு போலும் என்றும் எண்ண இடமுள்ளது.\n\nஓமை மரத்தைப் பற்றிய பல குறிப்புகள் சங்க இலக்கியங்களில் காணப்படுகின்றன. உவர்நிலப்பாங்கான வறண்ட பாலை நிலச் சுரத்திலே ஓமை மரங்கள் காடாக வளரும் எனவும், இதன் அடி மாத்தைப் 'புன்தாள்', 'பொரிதாள்', 'முடத்தாள்' எனவும் குறிப்பிடுகின்றன. இம்மரம் புல்லிய இலைகளை உடைய தென்றும், இது மிக ஓங்கி வளரும் என்றும், கவடுகளை உடையதென்றும், இதில் பருந்துகள் ஏறியமர்ந்து கூவும் என்றும், இதில் 'சிள் வீடு' என்ற வண்டொன்று தங்கி வெப்பம் மிக்க நடுப் பகலில் கறங்கும் என்றும், உடன்போக்கில் பாலை வழிப் பேவாரும் பிறரும் இம்மரத்தின் நிழலில் தங்கி இளைப்பாறுவர் என்றும். இதன் பட்டையை உரித்து யானை உண்ணும் என்றும் கூறப்படுகின்றன.\n"}
{"id": "456530", "url": "https://ta.wikipedia.org/wiki?curid=456530", "title": "மாண்டேக் டிரூட்", "text": "மாண்டேக் டிரூட்\n\nமாண்டேக் டிரூட் (\"Montague Druitt\", 15 ஆகஸ்ட், 1857 – டிசம்பர் 1888) முன்னாள் இங்கிலாந்துத் துடுப்பாட்ட வீரர் ஆவார். இவர் லண்டனில் நடைபெற்ற \"ஜேக் தெ ரைப்பர்\" கொலையில் ஒரு குற்றவாளியாகக் கருதப்படுகிறார்.\n\nஇவர் ஒரு உயர் நடுத்தர வர்க்க இங்கிலாந்துக் குடும்பத்தில் பிறந்தவர். வின்செஸ்டர் கல்லூரி மற்றும் ஆக்ஸ்போர்டு பல்கலைக்கழகத்தில் கல்வி பயின்றார். பட்டம் பெற்ற பிறகு, இவர் ஒரு உறைவிடப் பள்ளியில் உதவிப்பள்ளி ஆசிரியராகப் பணிபுரிந்தார், அதே சமயத்தில் சட்டம் பயின்று 1885 ஆம் ஆண்டில் ஒரு பேரறிஞராக தகுதி பெற்றார். ஆசிரியர் வேலை தவிர்த்து அவருக்கு மிகவும் பிடித்தது துடுப்பாட்டம் ஆகும். இவர் லார்ட் ஹாரிஸ் மற்றும் பிரான்சிஸ் லேசி போன்ற பிரபலமான வீரர்களுடன் விளையாடியுள்ளார்.\n\nநவம்பர் 1888 இல், அறியப்படாத காரணங்களுக்காக பள்ளியில் தனது பதவியை இழந்தார். ஒரு மாதத்திற்குப் பிறகு இவரது உடல் தேம்ஸ் நதியில் மூழ்கி இருப்பது கண்டுபிடிக்கப்பட்டது. அவரது மரணம், தற்கொலை எனக் கண்டறியப்பட்டது, ஜாக் தி ரிப்பர் கொலைகளின் முடிவோடு இவரது மரணமும் ஒத்துப்போனது. இவர் 1890களில் சில குற்றச்செயல்களைச் செய்ததாகவும் அவை 1960களில் வெளிவந்ததாகவும் சில தகவல்கள் வெளிவந்தன. அதன் அடிப்படையில் அந்தக் கொலைகளை இவர் செய்திருக்கலாம் என சில பதிப்பகங்கள் தகவல்கள் வெளியிட்டன. . இருப்பினும், அவருக்கு எதிரான சான்றுகள் முற்றிலும் சூழ்நிலை சார்ந்தவைகளாக இருந்தன. ஆனால் 1970 களில் இருந்து பல எழுத்தாளர்கள் அவரை சந்தேக நபர் இல்லை என இதனை நிராகரித்தனர்.\n\nSection::::தொழில் வாழ்க்கை.\nஆகஸ்ட் 3 இல் போர்ன்மவுத்தில் நடைபெற்ற பர்சீஸ் தீன் பார்க் துடுப்பாட்ட அணிக்கு எதிரான தேர்வுத் துடுப்பாட்டப் போட்டியில் இவர் ஜெண்டில்மேன் போர்ன்மவுத் அணி சார்பாக விளைடாடினார். அதன் முதல் ஆட்டப் பகுதியில் 12 ஓட்டங்கள் எடுத்து பாவ்ரி பந்துவீச்சில் ஆட்டமிழந்தார். பின் பந்துவீச்சில் துவக்க ஓவர்கள் வீசி இரண்டு இலக்கினைக் இலக்கினைக் கைப்பற்றினார். அதில் ஆறு ஓவர்களை மெய்டனாக வீசினார். பின் இரண்டாவது ஆட்டப் பகுதியில் ஓட்டங்கள் எதுவும் எடுக்காமல் பந்தோல் பந்துவீச்சில் ஆடமிழந்தார். இந்தப் போட்டியில் பர்சேஸ் அணி ஆறு இலக்குகளால் வெற்றி பெற்றது.\n\n1888 இல் செப்டம்பர் 3 இல் பிரதர்ஸ் கிறிஸ்டோபெர்சன் துடுப்பாட்ட அணிக்கு எதிரான ஒருநாள் துடுப்பாட்டப் போட்டியில் இவர் பிளாக்ஹீத் அணி சார்பாக விளைடாடினார். அந்தப் போட்டியில் 2 ஓட்டங்கள் எடுத்து கிறிஸ்டோபெர்சன் பந்துவீச்சில் ஆட்டமிழந்தார். பின் பந்துவீச்சில் துவக்க ஓவர்கள் வீசி மூன்று இலக்கினைக் இலக்கினைக் கைப்பற்றினார். இந்தப் போட்டியில் பிளாக்ஹீத் அணி 22 ஓட்டங்களால் வெற்றி பெற்றது.\n\nதோர்செட்டில் இவர் கிங்ஸ்டன் துடுப்பாட்ட சங்கத்திற்காகவும், தோர்செட் மாகாணத் துடுப்பாட்ட சங்க அணிக்காகவும் இவர் விளையாடினார். இவர் குறிப்பாக பந்துவீச்சினால் கவனம் பெற்றார். 1882 ஆம் ஆண்டில் இவர் சார்ந்த ஜென்டில்மேன்ஸ் அணி மேற்கு நாடுகளில் சுற்றுப் பயணம் செய்து துடுப்பாட்டப் போட்டிகளில் விளையாடியது. அவர்களின் அணி \"இன்காக்னிட்டி\" என அழைக்கப்பட்டது. சூன் 14, 1883 இல் பட்டர்பிளயர்ஸ் எனும் அணி சார்பாகவும் விளையாடினார். அந்த அண்யில் முதல் தரத் துடுப்பாட்ட வீரர்களான ஏ. ஜே. வெப், ஜே. ஜி. கிரவுடி, ஜான் பிரடரிக் மற்றும் சார்லஸ் சைமர் ஆகியோர் விளையாடினர்.\n"}
{"id": "456536", "url": "https://ta.wikipedia.org/wiki?curid=456536", "title": "வீரமுனைச் செப்பேடு", "text": "வீரமுனைச் செப்பேடு\n\nபாலசிங்கனால் வீரர்முனையில் சிந்தாயாத்திரைப்பிள்ளையார் ஆலயம் அமைக்கப்பட்டு அங்கு அரச குலத்தவர்கள் குடியேற்றப்பட்டதும் பாலசிங்க மன்னனால் அவ்வாலயம் தொடர்பான விடயங்களும் அதற்கு வழங்கப்பட்ட சொத்துக்களையும் மன்னன் செப்பேட்டில் பொறித்து அவ்வாலயத்தில் சேமிக்குமாறு பணித்தான். அவ்வாறு வீரர்முனையில் சேமிக்கப்பட்ட செப்பேடு வீரர்முனைச் செப்பேடு என வழங்கப்படுகின்றது. அது பின்வருமாறு\n\nகலிங்க தேசத்தின் கண்ணின் மணியாய் இலங்கப் பிறந்திடும் இராசாதி இராசனாம் உக்கிர சிங்கனின் உறைவிடம் கண்டி மிக்க புகழ் நின்ற விற்பனை கன்னிகை மருதப்புர வீக வல்லி என்பாளை பேருற மணந்து பெற்றிடும் மகனாம்\n\nவால சிங்கனென வலிவுறு சிங்கம் வேல்விழி மாடவர் விரும்பிடு சிங்கம் குலைகள் அறுபத்து நான்கிலும் வலியன் தோலைவில் விண்ணில் துரிதமாய் செல்லும் முந்திர வித்தையும் மாண்புற கற்ற சுந்தர ரூபன் சோழநா டேகி\nஆரவா பாணன் அடியினை மறவா குமராங்குசனென கூறு பெயரினன் சுறறந்திடு சோழன் அருந்தவப்புதல்வி\n\nசீர்பாத தேவியை திருமணம் செய்து\n\nஈழநாடேகி என்னும் கால் சோழ மாமன்னன் துணையாட்; களாய் முன்னர் குலத்து மக்களை அனுப்ப ஏண்ணம் கொண்டு இன்புடனாய்ந்து\n\nதிரு வெற்றியூர் சேர்ந்திடும் அயலிலும் பெருந்துறையூர் பின்னர் தன் மருங்கிலும் கட்டுமாவடி கரையிரு புறத்திலும் மட்டுக்கூங்கிய மறுபுறங்களிலும்\n\nசிந்தன் பழையன் சீர்காங்கேயன் சந்திரசேகர சதாசிவச் செட்டி காலதேவன் கண்ணப்ப முதலி ஞாலம் புகழ் முத்து நாயக்கன் ஆச்சுத ஐயர் அவர்களது இச்சை மனைவியரும் இன்னும் பலரையும் சேர்த்துக் கப்பலில் சிவனை நினைத்து வுhழ்த்துக் கூறி வழியனுப்பியே செல்ல\n\nகுப்பலும் கடல்மிசை அப்பனருளால் சேப்பம் தாகவே தீங்கெதுவும் இன்றி ஓடிவருங்கால் உயர்ந்தோர் நிதமும் புhடிப் பரவும் பரமனங் குசனாம் கோணேசர் வாழும் கோயில் முன்பாக நூனாதிக் கொன்றினும் நகராது நிற்க\n\nஓலம் ஓலமென் றுமையாள் கொஞ்சும் புhலனவனை பணிவுடன் வேண்டி நேர்ததை அறிய நேரிழை நல்லாள் தேர்ந்தவர் தமக்கும் செப்பவே அன்னார்\n\nஆழ்கடலில் இறங்கி இலசிப்பார்க்க நீள்புவி போற்றும் நிமலனைங்கரனின் திருவின் உருவச் சிலைதனை எடுத்து உருவிலேற்ற அரசனும் அரசியும்\n\nஎங்குதானோடினும் எம்மவரின் கப்பல் தங்குதடையின்றி தட்டினால் கரையில் அவ்விடம் ஆலயம் ஐயனே உனக்கு செவ்விதாய் அமைத்து சிறப்பொடு பூசனை நாடொறும் செய்வோம் நலம் புரிவாயென பாடிப்பரவி மன்றாடி யேநீர்\n\nசிலையைத் தாங்குமத் தெய்வீகக்கப்பல் அலைகடல் மீதே அல்லலுறாமல் மட்டுக்களப்பு வாவியை அண்டி முட்டுப்படாமல் மோதி நில்லாமல் ஒரே திசையாயோடி உறைவிடம் இதுவென வீரர்முனைக்கரை விருப்புடன் நின்றதே\n\nஅரசனும் அரசியும் ஆனைமாமுகற்கு பரிவுடன் ஆலயம் பாங்குடன் அமைத்து சிந்தர் குலத்திர் தெய்வீகச் சிலையதை சிந்துயாத்திரைச் சின்னமென்றிருத்தி\n\nமண்டலாபிசேகம் மாண்புறச் செய்து அண்டர்கள் போற்றும் ஐயனைப் பணிந்து சித்தி விநாயகர் சிந்து யாத்திரை பிள்ளையாரென பெயரும் சூட்டி\n\nதக்கபுகழாவ தகுவிழா வமைத்து எக்காலத்துமிவ்விழா நிலைத்திட பக்குவம் செய்து பல்வகை வாத்தியம் தொக்கு முழங்கிட தொன்னன் மரபாம் தம்மோடு வந்த தமதுறவினரை செம்மனதுடனே திருக்கோயிற்பணி\n\nபுரியச் சொல்லி பூமி பகிர்ந்து துனித்தனியளித்து தான் வணங்கி வந்த துங்க வேலினையும் சாமிக்களித்து\n\nமுங்கள கீதம் பா மகிழ்வாய்ப் பாடி\n\nஓர் பெயரினால் ஓர் குலத்தவரென சீர்பாததேவி யென் திருப்பெயர் சூட்டி சீர்பாத குலம் சிறந்து விளங்கிட பேராக வென்னாளும் பெருகி வாழ்ந்திட\n\nஆரவிந்த மலரும் அழகுசெங் கோல்கொடி துரமாய்ப் பொறித்த தனிவிரு தேந்தி அரசகுலமென அன்பாய் வாழ்த்திட வாழ்த்தி நல்லாசி வழங்கவே பாலசிங்கன் தாழ்த்திச் சிரமது தான் பணிந்தனரே\n\nசாசணம் கிண்ணறையன் வெளி கீற்றுத்துண்டு மல்வத்தை வெளி மல்வத்தை குளம் தரவை முன்மாரி சரிசம மாகிவிடும் கரந்தை முன்மாரி கனசிறு நிலங்கள் நரசிங்க னென நற்பெயர் பெறும் வால சிங்கனுமே மானியமாக சாசன மெழுதி சகலருக்குமீந்தான்\n"}
{"id": "456537", "url": "https://ta.wikipedia.org/wiki?curid=456537", "title": "திருகோணமலைச் செப்பேடு", "text": "திருகோணமலைச் செப்பேடு\n\nதிருகோணமலையில் சேமிக்கப்பட்ட செப்பேட்டில் வீரர்முனை சிந்தாயாத்திரைப் பிள்ளையார் ஆலயமும் சீர்பாதகுலம் தொடர்பான விடயங்கள் பற்றியும் தெளிவாக விளக்கப்பட்டுள்ளது. இவ்வாறு சீர்பாதகுலம் தொடர்பான பல சிறப்புக்களை திருகோணமலைச் செப்பேடு பின்வருமாறு விளக்குகின்றது.\n\nதிருமருவு காட்டுமாவடி பெருந்துறை சிந்த உத்தர தேசமும் செப்ப முடனேயுறைந் தொப்பித மிலாமலே செகமீது வரு தீரனாம் தருமருவு தெரியலவர் கொடி பெருமை தவள நிறத் தகமிவை தனிவிளக்கு தகமை பெறு பூனுலுடன் கவச குண்டலஞ் சரசமலர் முரசாசனம் அருமைசெறி ஆலாத்தி குடைதோரணமோடரிய மதில் பாவாடையோன அரசியின் குலமென அவள் நாமமே பெற்று அன்று சீர்பாதமானோன் உருமருவு தரையினில் அரிய புகழ்செறி உலகுமகிழ் மகிமையுடையோன் உரை விருது தனையுடைய ஆரியநாடு திரு வெற்றியூரரசு புவிவீரனே.\n"}
{"id": "456538", "url": "https://ta.wikipedia.org/wiki?curid=456538", "title": "திருக்கோவில் செப்பேடு", "text": "திருக்கோவில் செப்பேடு\n\nதிருக்கோயிலில் சேமிக்கப்பட்ட செப்பேட்டில் வீரர்முனை சிந்தாயாத்திரைப் பிள்ளையார் ஆலயமும் சீர்பாதகுலம் தொடர்பான செய்திகளும் தெளிவுபடுத்தப்பட்டுள்ளது. இவ்வாறு சீர்பாதகுலம் தொடர்பாக விளக்கும் திருக்கோயில் செப்பேடு பின்வருமாறு அமைகின்றது.\n\nதிருவருள் கயிலைச் சிவனரள் புரிய மருவளர் ரிலங்கை மன்னனாம் வால சிங்கனென்னும் சிறந்த பேருடையான் சித்து வித்தையில் செகமெச்சிய தீரன்\n\nகயிலை ஞானம் அறுபத்து நாலும் கற்றுத்தேறினோன் இருக்கு யசுர் சாமம் அதர்வமெனும் வேதம் நான்கும் விரும்பி யுணர்ந்தோன் குமண குளிகையின் கார சக்தியால் நூன தேசவள விகற்பங்களை நன்றாய் அறிந்தோன் ஈழதேசமெனும்\n\nஇலங்கா புரிக்கு இராச தானியென கண்டிமா நகரை கனம் பெற வகுத்து செங்கொல் செலுத்தி தேசத்தை யாளுகையில் மன்னனு மப்பொ மணஞ்செய்யக் கருதி\n\nதுன்னு திரைகடல் துரிதமாய் தாண்டி மன்னு சோழன் மாதவப் புதல்வியை மணமாலை சூட்டி மகிழ்ந் திருக்கையில் இராசனும் தன் பவனாகிய ராணியாம் அம்மா ளுடன் சனங்களையும் சேர்த்து சந்தோச மாக தென்னிலங்கா புரி\n\nசேர விரும்பி ஆரியநா ட்டு ஆந்தணர் தம்மில் அச்சுதனையங்கார் ஆவர் மனைவி செந்திரு மாது தேவியா ருடன் திருவெற்றி யூரின் சுpவனடி மாறவ சந்திர சேகர சுமய தீட்சதர் தையலாள் பார்வதி குட்ட மாவடி கண்ணப்ப முதலி முத்து நாயக்கன் முதலியோருடன்\n\nகுடி மக்களை கூட்டிச் சேர்த்து கப்பலோட்டக் கைதேர்ந் தவரில் சங்கரச் செட்டி சதாசிவச் செட்டி இவர்களை யேற்றி இராசனும் மிராணியுமேறி தென்னிலங்காபுரி திசை நோக்கி வருகையில் திருகோணமலை திரைகடல் நடுவில்\n\nகட்டிய தன்மையாய் கப்பலும் நின்றது நின்றிடும் கப்பலை கண்டது மரசன் காரண மேதென கண்டறி வீரென ஏவ லாளர் இறங்கிப் பார்க்கையில்\n\nஐந்து கரமும் யானை முகமும் அங்குச பாசமும் தாங்கிய கையுடன் எங்கள் பிரான் எழுந்தரளி யிருக்கின்றாரென அவ்வரை கேட்டு அரசனும் திகைத்து அந்தணர் தங்களை அன்படன் பார்த்து ஐயனே நீங்கள் ஆழியில் இருக்கும் மேய்யனை கப்பலில் விரைவுடன் சேரென ஆவ்வார்த்தை கேட்டு அந்தண ரானொர்\n\nகண்ணீர் சொரிய கசிந்த மனதுடன் வெள்ள மதம்பொழி வினாயக பிரானை உள்ளன்புடன் ஊக்கமாய் நின்று கணேசனை வாவென கைகூப்பித் தொழ\n\nஅவ்வுரு வாகும் ஐங்கரத் தண்ணல் திருவடி தன்னை சீக்கிரம் காட்ட கடலில் இருந்த கருணாகரனின் பாதார விந்தம் பற்றிச் சேர்த்தனர்\n\nபற்றிய பொழுது பாராளு மன்னன் சித்தம் மகிழ்ந்து திருவடி வணங்கி ஐந்து கரனே இச்சிந்து யாத்திரையில் ஊன்திருவடி காண என்தவம் புரிந்தோம் எத்தினோம் என்று இறைஞ்சிப் பணிந்து கருணா கரனே இக்கப்பலானது\n\nகண்டிமாநகர் கரையை அடைந்தால் ஆலயம் அமைத்து அவ்விடத்தி லிருத்தி பூசை செய்விப்பேனென பூபதி போற்றினான் இவ்வாறு வாய்திறந்து இராசனும் துதிக்க செவ்வாய் மடலாள் சிரசில் கைகூப்ப\n\nகணேச னருளால் கப்பலுமோடி சம்மாந்துறை சார்ந்திடு நகரம் வீரர்முனையென விளம்மிய திக்கரை கப்பல் செர கண்டு எல்லோரும் கப்பலை விட்டு கரையில் இறங்கி\n\nதச்சர் சித்தர் தட்டார் முதலிய குடி மக்களை கோவு மழைத்து ஐங்கரன் கடவுளுக்கு ஆலய மொன்று சீக்கிரம் அமையென செலவு கொடுக்க\n\nஅரச னுரைப்படி அலயம் அமைத்தார் அந்தண ராதியோர் அபிசே கித்து விநாயகர் பெருமானை வீழ்ந்தடி பணிந்து கோமா னுரைப்படி கோயிலுள் வைத்தார்\n\nகண்டி யரசன் கணேசப் பெருமானை சிந்த யாத்திரையுள் திருவடி கண்டதால் சிந்த யாத்திரைப் பிள்ளையார் நாமத்துடன் நித்திய பூசை நியமமாக செய்து விநாயகர் ஆலயம் விளங்கிடும் பொருட்டு செந்நெல் விளைவு சிறந்த நிலங்களும்\n\nதேவால யத்தின் திருப்பணி சாமான் எல்லா வற்றையும் எழுத்தில் வரைந்து அந்தணர் தங்களை அரசனழைத்து பாசாங்கு சங்கரன் பாதார விந்தம் பாற்கடல் மீது பற்றிச் சேர்ந்ததனால் சீர்பாத தேவியின் திருப் பெயராற் சீர்பாத குலமென சிறந்த பெயர்சூட்டி\n\nஅரசர்க்கும் தேவர்க்கும் அரும் விருந்தான வெற்றிக் கொடியை விரும்பிக் கொடுத்து வணிகர் தம்மையும் வரும்படி செய்து இரு சாதியாரும் இசைந்தெக் காலமும் ஆட்சி புரியுமென்று ஆசீர் வதித்து\n\nஎழுந்தைப் பரராசன் இவர்களுக் கீந்து குடி மக்களால் கோயில் சிறக்க சாதிக் காணிகள் சகலருக்கும் கொடுத்து செங்கோல் வேந்தனும் தேவியுமாக கண்டிமா நகரை கனம்பெற வடைந்தார்\n"}
{"id": "456539", "url": "https://ta.wikipedia.org/wiki?curid=456539", "title": "கொக்கட்டிச்சோலைச் செப்பேடு", "text": "கொக்கட்டிச்சோலைச் செப்பேடு\n\nகொக்கட்டிச்சோலையில் சேமிக்கப்பட்ட செப்பேட்டில் வீரர்முனை சிந்தாயாத்திரைப் பிள்ளையார் ஆலயமும் சீர்பாதகுலம் தொடர்பான செய்திகளும் சீர்பாதக் குடிகள் தொடர்பாகவும் தெளிவுபடுத்தப்பட்டுள்ளது. இவ்வாறான கொக்கட்டிச்சோலை செப்பேடு பின்வருமாறு அமைகின்றது.\n\nதுறைபோர் வீரகண்டன் சிந்தாத்திரன் காலதேவன் காங்கேயன் நரையாகி வெள்ளாகி முடவனெனும் பெண்பழச்சி குடியேழ்காண் வரையாக இவர்களையும் வகத்து வைத்து மானிலத்தில் ஒற்றுமையாய் வாழுமென்று திரையகழ் சூழ்புவியரசன் சேர்த்து வதை;து சீர்பாதமென்று செப்பினானே\n"}
{"id": "456540", "url": "https://ta.wikipedia.org/wiki?curid=456540", "title": "துறைநீலாவணைச் செப்பேடு", "text": "துறைநீலாவணைச் செப்பேடு\n\nதுறைநீலாவணையில் சேமிக்கப்பட்ட செப்பேட்டில் வீரர்முனை சிந்தாயாத்திரைப் பிள்ளையார் ஆலயமும் சீர்பாதகுலம் தொடர்பான செய்திகளும் சீர்பாதக் குடிகள் தொடர்பாகவும் தெளிவுபடுத்தப்பட்டுள்ளது. (இலங்கை நூதனசாலையில் பணியாற்றிய திரு எம். டி. இராகவன் என்பவர் இச்செப்பேட்டினை நூதனசாலையில் சேமித்ததுடன் 24.10.1953ம் ஆண்டு Spolia Zeylancia Vol.27 Part-I எனும் நூதனசாலை வெளியீட்டில் ஆங்கில மொழிபெயர்ப்புடன் குறிப்பிட்டுள்ளார்)\n\nபரத கண்டத்தில் பண்புடைய அரசராய் தரமுட னாண்ட சற்சன சோழன் தவப்பு தல்வியாக தரையினில் செனித்த நவமணி நேரும் மாருதப் புரவீக வல்லிதன் குதிரை வதனம் மாற\n\nஎல்லையிற் தீர்த்தம் இந்திய முழுவதும் படிந்து திரிந்து பயனில தாக வடிவேற் பெருமான் வைகிய கதிரை சென்றுதன் குறையை தீர்ப்பது முறையென மனறலங் குழலி வந்தனழ் லிலங்கை கந்தன் கழலடி காரிகை வணங்க விந்தை யாக விரும்பும் நாகநன் நாடதை கண்ணி நகுலநன் மனைவியின்\n\nமாடே தெற்காய் மல்கும் நதியில் முழுகிட வுந்தன் முற்பக வினையால் தழுவிய குதிரை சாயல் தீர்ந்து விளங்குவா யென்று மெல்லிய கனவில் உளமதுருக உவப்புடன் கண்;டு\n\nகீரி மலையை கிட்டியே செல்வி தீரினில் படிய நீத்தது மாமுகம் அச்செயல் தன்னை அறிந்திடு மாது மெச்சிட ஒற்றரை விரைவினிற் றான் உச்சிதமாக உவப்புட னனுப்பினள்\n\nஅச்சம தில்லையென அரசன் விருப்புடன் கந்த னுருவக் கனகச் சிலைதனை விந்தைய தாக விரைவுட னனுப்ப கச்சாத் துறையின் கரையதிற் கொண்டு மெச்சிட ஒற்றர் விட்டனர் படகை அவ்விடந் தனில் ஆயிழை வந்து செவ்வை சேர் காங்கேயன் திருவு வந்தனை நகுல மலைக்கு நடந்தனள் கொண்டு\n\nதகைமைசேர் கோயில் தையலாள் இயற்றி கொடித்தம்பம் நட்டு குற்மில் விழாவை துடியிடை மங்கை சோர்வுறச் செய்து காரண நாமம் களறின ளப்போ\n\nபாரதி லென்னை பற்றி தீய மாமுக வடிவம் மாறின தாலே மாமுக னுறைவத மாவிட்ட புரம் காங்கேய னுருவது கரைசேர் இடம் காங்கேயன் துறையென கழறியே மீண்டு தாய் நாடேக தையலாள் இருந்தாள்\nஅழகர் படவு அடங்கலும் அம்மை ஐங்கரக் கடவுட் ஆலயம் அமைத்து துங்க முடனே சொல்லருள் நிதியும் கிண்ணற யம்வெளி தரவை முன்மாரி தண்ணிய மல்வத்தை குளமும் வெளியெனும் செந்நெல் காணியும் சேயிழை யுதவி விழாக் கொண்டாடி விருப்புட னங்கு\n\nநாளும் திருப்பணி நலமுடன் புரிய ஆளும் செங்கோல் அரவிந் தம்கொடி விருதென வீந்து விருப்படன் தேவியின் திருபெய ரென்றும் மறவாது வழங்க சீர்பாதத் தோரென சீரிய நாமம் போபெற வுவகைப் பிளம்போ டீந்தன்றி கோயி லூழியம் குறைவிலா தியற்ற ஆயநான்னு மரபோர் ஆணையிற் படிந்து\n\nதூன்துதி வேலை தரணியிற் துதிக்க புhன்மொழி யீந்து பத்தா வுடன் கண்டியினை அடைந்து கருணை ததும்ப அண்டிய பொருட்கள் அன்பாய் அனுப்பினாள் தாய்நாடு சென்று தவமணி யனையாள் ஆயதன் மாளிகை அமர்ந்தன ளாக அரசியின் கட்டளைக் கமைந்து நடக்க\n\nவரமுறு நால்வரும் வாதிட்டு வெருவ தங்க வேலதை தண்ணளி யுடனே மங்காச் சிந்தன் வலுவுடன் எடுத்து வடக்கை நோக்கி வந்தோர் இடத்தில் திடமுடன் தில்லை மரத்தில் வைத்து அங்குள பதியின் அமர்ந்தேர்க் குரைத்து\nதுங்கமுட னவர்களை துணைவராய் கொண்டு கனகவேற் பணியை களிப்புட னெடுத்து மனமுடன் கொத்து மண்டப மமைத்து தில்லைக் கந்தனென திருநம மிட்டு வல்லை மற்றிடம் வந்தோர் தமையழைத்து உரிமை உங்கட்கு உளதென் றேதினான்\n\nவரிபடர் வழியாய் வந்தநாள் முதலாய் கந்தனுக் கினிய கடிமலர் தூவலும் வந்தவர் பூசையை வழிகொடு நடத்தலும் திருவார் சிந்தனின் செம்மை வங்கிசமே\n\nசீர்பாததேவியின் பேரால் திகழு மரபினர் எல்லிடை யெண்ணி புதுவுயர் மரபோர் வாழும் போதினில் வகுத்தார் மரபோர் கேழும் யாரெனக் கிளத்து மிங்கு சுpந்தாத்திரன் சீரிய காலதேவன் காங்கேயன் நுரையாகி வெள்ளாகி முடவன் பழைச்சி படையன் பரதேசி பாட்டு வாழி உடைய னருளினன் உத்தம ஞானி ஆகுவா ரிவரை அடிப்படை யாக்கி வாகு மருபுடன் வதியச் செய்தனர்\n\nநான்கு வருணமும் நலமுடன் பூனூல் தான் மார்பி லணியும் தன்னை யுடையார் வில்வீர ரன்றி வேறோர் பூனூல் இப்புவி தனில் இடாரென மதித்து பூனூல் அணிந்த பொற்புறு அரசரை அந்நூல் அணிந்த அந்தண ரென்று கூறுவ தன்றி குவலய மதில் அரசியின் குலமென் அழைப்பது சாலும் தரமுறு செங்கோல் தகைமைக் கொடி அரவிந்த மலரும் அமைந்த மையால்\n\nமங்கலப் பொருளாய் வழங்கிடு மிருகையும் துங்கமுடன் பெற்று துலங்கவே அரசர்க் குரிய அறுதொழில் தவழ மரபுட னாற்றி வரவ தென்று மன்னியே வாழும் சீர்பாதத் தோர் மனுகுலமென வகுத்தார்.\n"}
{"id": "456543", "url": "https://ta.wikipedia.org/wiki?curid=456543", "title": "அமெரிசியம் டையாக்சைடு", "text": "அமெரிசியம் டையாக்சைடு\n\nஅமெரிசியம் டையாக்சைடு \"(Americium dioxide)\" என்பது AmO என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும் \n\nஅமெரிசியத்தின் கருப்பு நிற சேர்மமான இது திண்மநிலையில் புளோரைட்டான கால்சியம் புளோரைடு சேர்மத்தின் கட்டமைப்பை ஏற்கிறது. ஆல்ஃபா துகள்களின் தயாரிப்பு மூலமாக அமெரிசியம் டையாக்சைடு பயன்படுத்தப்படுகிறது. \n\nSection::::வரலாற்றுப் பயன்.\nஓக் ரிட்ச் தேசிய ஆய்வகத்தால் விவரிக்கப்பட்டுள்ளபடி ஐதரோகுளோரிக் அமிலக் கரைசலில் அமெரிசியத்தின் கரைசலைச் சேர்த்து வீழ்படிவாக்குதல் மூலம் அமெரிசியம் டையாக்சைடைத் தயாரிக்கலாம் . அமெரிசியம் டையாக்சைடுக்கானத் தேவை ஐதரோகுளோரிக் அமிலக் கரைசலில் அமெரிசியத் தனிமத்தை சேமித்து வைப்பதில் உள்ள சிரமத்திலிருந்து உருவாகிறது, ஏனெனில் ஆல்பா கதிர்வீச்சும் ஐதரோகுளோரிக் அமிலமும் காலப்போக்கில் சேர்மத்தின் சேமிப்புக் கொள்கலன்களை சிதைத்து விடுகின்றன. நீர்மநிலையில் சேமிப்பதில் உள்ள சிக்கலைத் தீர்க்க ஓக் ரிட்ச் தேசிய ஆய்வகம் திரவ அமெரிசியம்- அமிலக் கரைசலை வீழ்படிவு நிலை திண்மமாக மாற்றி சேமிக்கும் ஒரு புதிய திட்டத்தை உருவாக்கி பரிந்துரைத்தது. இதன் மூலம் அமெரிசியம் டையாக்சைடை பாதுகாப்பான முறையில் கையாளவும் , திறமையாக சேமிக்கவும் முடியும் .\n\nSection::::தொகுப்பு முறை.\nஓக் ரிட்ச் தேசிய ஆய்வகம் அமெரிசியம் டையாக்சைடு தொகுத்தல் முறையை இவ்வாறு விவரிக்கிறது. ஐதரோகுளோரிக் அமிலக் கரைசலில் அமெரிசியத்தைச் சேர்த்து அமெரிசியக் கரைசலைத் தயாரித்துக் கொள்ள வேண்டும். பின்னர் அமோனியம் ஐதராக்சைடைப் பயன்படுத்தி நடுநிலையாக்கம் செய்தல் வேண்டும் .\nஇந்நடுநிலையாக்க வினைக்குப் பின்னர் உருவாகும் புதிய கரைசலுடன் நிறைவுற்ற ஆக்சாலிக் அமிலக் கரைசலைச் சேர்க்க வேண்டும். இதன் விளைவாக பெரிய அமெரிசியம் ஆக்சலேட்டு படிகங்கள் வளரத் தொடங்கும். முழுமையான வீழ்படிவாக்கம் நிறைவு பெற்றவுடன் மீண்டும் ஒரு முறை ஆக்சாலிக் அமிலத்தைச் சேர்த்து அவ்வீழ்படிவை குழம்பாக்கிக் கொள்ள வேண்டும். அமெரிசியம் ஆக்சலேட்டு மற்றும் ஆக்சாலிக் அமிலம் கலந்த குழம்பு அடுத்ததாக நன்கு கிளரப்பட்டு அமெரிசியன் ஆக்சலேட் வடிகட்டப்படுகிறது. இதை தண்ணீரில் நன்றாக கழுவி ஊடாக காற்று ஓட அனுமதிப்பதன் மூலம் ஓரளவு உலர்த்தப்படுகிறது. வடிகட்டப்பட்ட அமெரிசியம் ஆக்சலேட்டு தூசி நிறைந்த ரோசா நிறம் கொண்ட தோற்றத்தைக் கொண்டுள்ளது என்று ஓக் ரிட்ச் தேசிய ஆய்வக ஆய்வாளர்கள் குறிப்பிடுகிறார்கள். \n\nஅமெரிசியம் ஆக்சலேட்டு வீழ்படிவு பிளாட்டினத்துடன் சேர்க்கப்பட்டு காற்று அல்லது ஆக்சிசனில் உயர்வெப்பநிலைக்கு சூடுபடுத்தப்படுகிறது, பின்னர் ஓர் உலையில் வைத்து இவ்வீழ்படிவை உலர்த்தும்போது 350 பாகை செல்சியசு வெப்பநிலையில் சிதைவடையத் தொடங்குகிறது. இச்சிதைவு ஏற்படத் தொடங்கும் போது ஆக்சலேட்டு உப்பானது தேவையான கருப்பு நிற அமெரிசிய டை ஆக்சைடாக மாறுகிறது. புதிதாக உருவாகும் அமெரிசியம் டை ஆக்சைடில் ஆக்சலேட் இல்லை என்பதை உறுதிப்படுத்த, உலையின் வெப்பநிலையை 800 ° செல்சியசு அளவிற்கு அதிகரித்து மெதுவாக அறை வெப்பநிலைக்கு குளிர்விக்க அனுமதிக்கப்படுகிறது.\n\nSection::::அமெரிசியம்-அலுமினியம் கலப்புலோகங்கள்.\nகூடுதலாக ஒரு பாய்மமாக்கும் முகவருடன் அமெரிசியம் டையாக்சைடையும் அலுமினியத்தையும் சேர்த்து உருக்குவதன் மூலம் அமெரிசியம்-அலுமினியம் கலப்புலோகங்கள் உருவாக்க முடியும். இவ்வாறு உருவாக்கப்பட்ட கலப்புலோகங்களை யுரேனியம் கடந்த நியூக்ளைடுகளை உருவாக்க நியூட்ரான் கதிர்வீச்சுக்கு உட்படுத்தலாம்.யுரேனியத்தின் அணு எண்ணைக்காட்டிலும் அதிக அணு எண் கொண்ட தனிமங்கள் யுரேனியம் கடந்த தனிமங்கள் எனப்படும் . இவை வேதியல் நச்சு விவரப் பட்டியலில் இடம்பிடிக்கின்றன. நியூக்ளைடுகள் என்பவை கதிர்வீச்சை வெளிப்படுத்தக்கூடிய தனிமங்கள் மற்றும் அவற்றின் ஓரிடத்தான்களைக் குறிக்கின்றன. இவை முழுமையாக மற்றொரு ஓரிடத்தானாகவோ தனிமநிலை ஓரிடத்தானாகவோ கதிரியக்கம் வழியாக மாற்றமடைகின்றன . \n"}
{"id": "456544", "url": "https://ta.wikipedia.org/wiki?curid=456544", "title": "தடம்", "text": "தடம்\n\nதடம் (Thadam)' 2019 இல் வெளிவந்த இந்தியத் தமிழ் அதிரடி குற்றப்புனைவுத் திரைப்படமாகும். இதை எழுதி இயக்கியவர் மகிழ் திருமேனி , மேலும் இந்தர் குமார் இப்படத்தை தயாரித்திருந்தார். இப்படத்தில் அருண் விஜய், தன்யா கோப் மற்றும் வித்யா பிரதீப் ஆகியோர் முக்கிய பாத்திரத்தில் நடித்துள்ளானர். இசையமைப்பளர் அருண் ராஜ் இசையமைப்பை மேற்கொண்டுள்ளார். ஒளிப்பதி கோபிநாத் மற்றும் என். பி. சிரீகாந்த்.\n\nSection::::கதைச் சுருக்கம்.\nஎழில் (அருண் விஜய்) ஒரு சாதாரண உயர் நடுத்தர வர்க்க வாழ்க்கை முறையை வாழும் ஒரு கட்டடப் பொறியியலாளர் ஆப்வார். அவர் ஒரு ஸ்வாங்கி பி.எம்.டபிள்யூ கருடன் ஒரு ஆடம்பரமான பங்களாவில் வசிக்கிறார் மற்றும் அவரது கட்டுமான வணிகம் சிறப்பாக செயல்படுவதால் அவரது வாழ்க்கை சரியான திசையில் செல்கிறது. அவர் திரைப்பட பத்திரிகையாளர் தீபிகாவை தன்யா கோப் காதலிக்கிறார்.\n\nஎழிலின் இரட்டை சகோதரர் கவின் (அருண் விஜய்) ஒரு புத்திசாலி, கடத்தல்காரர்களிடமிருந்து பணத்தை மோசடி செய்கிறார். பல பெண்களை கவர்ந்திழுக்கிறார், சட்ட அமைப்பில் உள்ள அனைத்து ஓட்டைகளையும் அறிந்தவர். அவரது ஒரே பலவீனம், சூதாட்டம் ஆகும். குழந்தைகள் சிறுவயதாக இருந்தபோது கணவனிடமிருந்து விவாகரத்து பெற்ற தனது தாயுடன் (சோனியா அகர்வால்) கவின் வசித்து வருகிறார். எழில் மற்றும் கவின் இருவரும் எந்த நேரத்திலும் ஒருவரை ஒருவர் சந்தித்துக் கொள்ள்வதில்லை.\n\nநகரத்தில் ஒரு குற்றம் நடக்கும் வரை இரட்டை சகோதரர்கள் தங்கள் சொந்த பாதையில் பயணிக்கிறார்கள். அதில் பாதிக்கப்பட்டவரின் பக்கத்து வீட்டுக்காரர் எடுத்த செல்ஃபி மூலம் கண்டுபிடிக்கப்பட்டதன் அடிப்படையில் எழில் காவல் அதிகாரி கோபாலகிருஷ்ணன் (FEFSI விஜயன்) என்பவரால் கைது செய்யப்படுகிறார். தற்செயலாக, குடிபோதையில் வாகனம் ஓட்டிய வழக்கில் காவல்துறையினர் கவின் கைது செய்யப்படுகிறார். மேலும் அவரும் அதே காவல் நிலையத்திற்கு அழைத்து வரப்படுவது காவல் அதிகாரியிடையே குழப்பத்தை ஏற்படுத்துகிறது.\n\nசகோதரர்கள் இருவரும் இந்த கொலையில் தங்களுக்கு தொடர்பு இல்லை என்று மறுக்கிறார்கள். கோபாலகிருஷ்ணன் தனிப்பட்ட காரணங்களுக்காக எழிலை அக்குற்றத்தில் சிக்க வைக்க விரும்புகிறார். சிக்கலான வழக்கை விசாரிக்க அவரது உதவியாளரான புத்திசாலியான மலர்விழியிடம் ஒப்படைக்கிறார். மலர்விழி குற்றம் செய்தது யார் எனக் கண்டுபிடித்தாரா? என்பது மீதிக்கதையாகும்.\n\nSection::::நடிகர்கள்.\nஅருண் விஜய் - இருவேடங்களில் (கவின் மற்றும் எழில்) </br>\nவித்யா பிரதீப் - காவல் ஆய்வாளர் மலர்விழி</br>\nசுருமிதி வெங்கட் - கவிதாவை ஒருதலையாகக் காதலிக்கும் பெண் ஆனந்தி </br>\nதன்யா கோப் - தீபிகா, எழிலில் காதலி</br>\nசோனியா அகர்வால் - எழில் மற்றும் கவின் ஆகியோரின் தாயார்</br>\n(FEFSI விஜயன்) - காவல் அதிகாரி கோபாலகிருட்டிணன்</br>\nஇசக்கியப்பன் - ஆகாசு</br>\nயோகி பாபு - சுருளி</br>\nசியார்சு மர்யான் - காவலர் தனசேகர் </br>\nமீரா கிருஷ்ணன் - சேச்சி \nSection::::தயாரிப்பு.\n2017 மார்ச்சில், அருண் விஜய் அவர் அடுத்ததாக மகிழ் திருமேணி இயக்கும் ஒரு படத்தில் பணியாற்றுவார் என்று தெரியவந்தது. \"தடையறத் தாக்க\" (2012) படத்திற்குப் பின்னர் இருவரும் இணைந்து பணியாற்றிய இரண்டாவதுப் படமாகும்.. இந்தர் குமார் தயாரித்த இப்படம் ஏப்ரல் 2017 இல் சென்னையில் தொடங்கப்பட்டது. அருண் விஜய் இரட்டை வேடத்தில் நடிப்பதாக தெரிவிக்கப்பட்டது, அதே நேரத்தில் இந்த படம் நிச வாழ்க்கை கதையை அடிப்படையாகக் கொண்டது என்பதும் தெரிய வந்ததது. இப்படத்தில் தான்யா கோப், வித்யா பிரதீப் மற்றும் சுமிருதி என்ற மூன்று கதாநாயகிகள் உள்ளனர் Venkat. இந்த படத்திற்கு இசையமைக்க அருண் ராஜ் தேர்வு செய்யப்பட்டார், மகிழ் திருமேனிக்கும் அருண் விஜய்க்கும் முதல்ப்படத்தில் பணியாற்றிய கோபிநாத் மற்றும் என். பி. ஸ்ரீகாந்த் படத்தின் ஒளிப்பதிவாளர் மற்றும் படத்தொகுப்பாளாராக ஒப்பந்தம் செய்யப்பட்டனர். ஃபெப்ஸி விஜயன் மற்றும் மீரா கிருஷ்ணன் ஆகியோரும் இப்படம் ஜூன் 2017 இல் தயாரிக்க ஆரம்பிக்கும்போது முன்பு படத்தில் ஒப்பந்தமாயினர்.\n\nSection::::படத்தின் வெற்றி.\nதடம் ஒரு மிகப்பெரிய வெற்றியைப் பெற்றது. அதன் மூன்றாவது வார இறுதியில் மொத்தம் ரூ .2.3 கோடியை ஈட்டியது. இதன்மூலம் தமிழ்நாட்டில் மதிப்பிடப்பட்ட ஒட்டுமொத்த மொத்த தொகை 20 நாட்களின் முடிவில் ரூ.184 கோடியாக இருந்தது.\n\nSection::::ஒலித்தொகுப்பு.\nஇந்த படத்தின் இசை இயக்குனராக அருண் ராஜ் அறிமுகமாகி பாடல்களையும் எழுதியுள்ளார். மேலும் மதன் கார்க்கி தாமரை (கவிஞர்) மற்றும் மகிழ் திருமேணி ஆகியோரும் பாடல்களை எழுதியுள்ளனர்.\n"}
{"id": "456556", "url": "https://ta.wikipedia.org/wiki?curid=456556", "title": "சூரியன் (திரைப்படம்)", "text": "சூரியன் (திரைப்படம்)\n\nசூரியன் (Suriyan) 1992 ஆம் ஆண்டில் வெளிவந்த தமிழ் அதிரடித் திரைப்படம் ஆகும், இத்திரைப்படத்தை எழுதி இயக்கியவர் பவித்ரன் ஆவார். இத்திரைப்படத்தில் சரத்குமார் மற்றும் ரோஜா செல்வமணி ஆகியோர் முன்னணி கதாபாத்திரங்களாக நடித்துள்ளனர். இத்திரைப்படத்தை கே. டி. குஞ்சுமோன் தயாரித்துள்ளார். இத்திரைப்படத்தில் ஷங்கர் உதவி இயக்குநராக பணிபுரிந்துள்ளார்.\n\nபெரும் பொருட்செலவில் எடுக்கப்பட்டுள்ள இத்திரைப்படம் நேர்மறையான விமர்சனங்களைப் பெற்றதோடு சரத்குமாருக்கு கதாநாயகனாக நடித்து மிகப்பெரும் வெற்றியையும் தந்த திரைப்படமாக அமைந்தது. இத்திரைப்படம் ஒரு மிகப்பெரும் வசூல் சாதனையைப் படைத்த திரைப்படமாகவும் தமிழத்திரையுலகில் ஒரு புதிய பாணி அதிரடித் திரைப்படமாககூம் அமைந்தது. இத்திரைப்படம் தெலுங்கில் \"மண்டே சூர்யுடு\" என்ற பெயரில் மொழி மாற்றம் செய்யப்பட்டது.\n\nSection::::கதைக்களம்.\nஒரு நாள், பொள்ளாச்சிக்கு அருகில் உள்ள டாப் சிலிப்பில் ஒரு மனிதன் அதிகக் குளிரால் பாதிக்கப்பட்டு நடுங்கிக் கொண்டிருப்பதைப் பார்க்கிறார் செட்டியார் அம்மா (மனோரமா) பார்க்கிறார், அவரை மீட்டெடுத்து, சிகிச்சையளித்து தன் சொந்த மகனைக் கவனிப்பது போல் பார்த்துக் கொள்கிறார். அவ்வாறு மீட்டெடுக்கப்பட்டவர் பெயர் சூரியன். அவர் ஒரு இந்திய காவல் பணி அலுவலர். அவர் தனது அடையாளத்தை மறைத்து மொட்டை என்ற பெயருடன் அழைக்கப்படுவதை விரும்புகிறார். சூரியன் மிகப்பெரிய நிலச்சுவான்தாரான கூப்பு கோனாரின் மகள் ரோஜாவிற்கு ஓட்டுநராக வேலையில் அமர்த்தப்படுகிறார். ரோஜா அவரை அவமரியாதை செய்யும் விதமாக நடத்துகிறார். சூரியனின் உண்மையான அடையாளத்தை அறிந்த பின் தன் தவற்றை உணர்கிறார். சூரியன் ஏன் அவ்வாறான ஒரு தலைமறைவு வாழ்க்கை வாழ வேண்டும் என்பதற்கான காரணம் புரியாமல் ரோஜா குழப்பமடைகிறார். சூரியன் தனது பழைய கதையைக் கூறுகிறார்.\n\nபாதுகாப்புப் பணியில் சூரியன் பணியமர்த்தப்பட்டு பணிபுரிந்து கொண்டிருந்த போது பெங்களூருவில் நடைபெற்ற ஒரு சர்வதேச மாநாட்டின் போது இந்தியாவின் உள்துறை அமைச்சர் சூரியனிடம் ஒரு பேரம் பேசுகிறார். அதாவது இந்தியப் பிரதமரை படுகொலை செய்வதற்கான உத்தி ஒன்றை சூரியன் உருவாக்கித் தர வேண்டுமென்றும், அதற்கு ஈடாக சூரியனுக்கு சில ஆயிரம் டாலர்களைத் தருவதாகவும் கூறுகிறார். சூரியன் ஆத்திரமடைந்து உள்துறை அமைச்சரைக் கொன்று விட்டுத் தப்பி விடுகிறார். இதன் காரணமாக சூரியன் காவல் துறையினால் தேடப்பட்டு வருகிறார். சூரியன் தப்பி ஓடிய பின் டாப்சிலிப்பை அடைகிறார். உள்துறை அமைச்சர் தனது கூலிப்படையினரிடம் மேற்கொண்ட உரையாடலின்படி பிரதமரை கொல்வதற்கான முயற்சிக்கும் டாப் சிலிப்பிற்கும் தொடர்பு இருப்பது தெரிந்தே அவர் அந்த இடத்தில் தன் அடையாத்தை மறைத்துக் கொண்டு வாழ்ந்து வருகிறார். உள்துறை அமைச்சரின் கூலிப்படையைச் சேர்ந்த மிக்கியின் நடவடிக்கைகளை காட்டுப்பகுதியில் கண்காணித்து வருகிறார். உண்மை கண்டுபிடிக்கப்பட்டால் தான் தான் நிரபராதி என்பதை நிரூபிக்க முடியும் என்பதற்காகவும், பிரதமரைக் கொல்ல மேற்கொள்ளும் முயற்சி தடுக்கப்பட வேண்டும் என்பதற்காகவும் தன் நிலையைத் தொடர்கிறார்,\n\nசூரியன் கொண்டுள்ள நாட்டுப்பற்று மற்றும் அர்ப்பணிப்பு உணர்வினைக் கண்டு ரோஜா அவரிடம் காதல் கொள்கிறார். தனது தந்தையின் விருப்பத்திற்கெதிராக ரோஜா வீட்டை விட்டு வெளியேறி சூரியனை (மொட்டையை) மணக்கிறார். இதற்கிடையில், சூரிய்ன காட்டிற்குள் நடக்கும் சில நடவடிக்கைகளில் சந்தேகம் கொள்கிறார். அதில் ஈடுபடுவோரைத் தொடர்ந்து கண்காணித்து சில ஆதாரங்களை சேகரிக்கிறார். இறுதியாக மிக்கி கூப்பு கோனாரின் பாதுகாப்பில் இருந்து கொண்டு பொள்ளாச்சிக்கு பிரதமர் வரும் போது அவரைக் கொல்வதற்கான திட்டம் தீட்டப்படுவதை அறிகிறார். காவல்துறை சூரியனைத் தேடிக்கண்டுபிடித்து கைது செய்கின்றனர். மிக்கியும் கூப்புக் கோனாரும் சூரியன் அவர்களது இரகசியங்கை அறிந்துள்ளதால் அவரைக் கொல்லத் திட்டமிடுகின்றனர். சூரியனை சிறையில் சந்திக்கும் போது இரகசியமாக ஒரு வெடிகுண்டை வைக்கிறார்கள். ஆனால், துரதிருஷ்டவசமாக கூப்புக்கோனார் அந்த வெடிகுண்டு தாக்குதலில் இறக்கிறார். அங்கிருந்து தப்பித்த சூரியன் மிக்கியைத் தேடிக்கண்டுபிடித்து பிரதமரைக் காப்பாற்றுகிறார். இறுதியில் தன்னைக் கொல்ல நடைபெற்ற சதியிலிருந்து காப்பாற்றியமைக்கு சூரியனிடம் பிரதமர் நன்றி தெரிவிக்கிறார்.\n"}
{"id": "456558", "url": "https://ta.wikipedia.org/wiki?curid=456558", "title": "ராசுக்குட்டி", "text": "ராசுக்குட்டி\n\nராசுக்குட்டி 1992 ஆம் ஆண்டு வெளி வந்த இந்தியத் தமிழ் அதிரடி நாடகத் திரைப்படம் ஆகும். கே. பாக்யராஜ் எழுதி இயக்கியது மற்றும் மீனா பஞ்சு அருணாசலம் தயாரித்தது. இப்படத்தில் பாக்யராஜ், ஐஸ்வர்யா, மனோரமா, கல்யாண் குமார் ஆகியோர் முக்கிய வேடங்களில் நடிக்கின்றனர். இந்த படம் வசூலில் \"நல்ல வெற்றியைப் பெற்றது\". இந்தப் படம் இந்தி மொழியில் கோவிந்தாவுடன் \"ராஜா பாபு\" என்றும், தெலுங்கில் சுமனுடன் அபாயிகரி பெல்லி என்றும், கன்னடத்தில் ஜக்கேஷுடன் படேலா என்றும் மறு ஆக்கம் செய்யப்பட்டது. \n\nSection::::கதைச்சுருக்கம்.\nராசுக்குட்டி கிராமத்தில் பணக்கார பண்ணையாரின் மகன். செல்லமாக வளர்க்கப்பட்டதால் படிக்காமல் வேலை செய்யாமல் நண்பர்களுடன் ஊர் சுற்றி, சீட்டு ஆடித் திரிகிறார். வித விதமான உத்தியோம் செய்வது போல அதாவது மருத்துவராக, காவல் துறை அதிகாரியாக, இராணுவ வீரராக, இப்படி பல வேடங்களில் புகைப்படம் எடுத்து வீட்டில் மாட்டி வைத்திருப்பார். பின்னர் ஒரு நாள் தான் பண்ணையாருக்கு பிறந்த மகன் அல்ல. தத்தெடுக்கப்பட்ட பிள்ளை என்று தெரிய வந்து சொத்துக்களை துறக்கிறார். பள்ளிக்கூடம் சென்று படிக்காத ராசுக்குட்டி நன்கு படித்த பெண்ணின் மீது காதல் கொள்கிறார். அப்பெண் விவசாயத்தில் பட்டப்படிப்பு முடித்தவர். ராசுக்குட்டியின் வழக்கறிஞர் புகைப்படத்தைப் பார்த்து நன்கு படித்தவர் என்று திருமணத்திற்கு ஒத்துக்கொள்கிறார். பின்னர் அவர் படிக்காதவர் என்று தெரிந்துவிடுகிறது.\n\nSection::::படப்பிடிப்பு.\nஇப்படத்திற்கான படப்படிப்பு மேட்டூரில் நடந்தப்பட்டது. படபிடிப்பின் பொழுது யாரோ அங்கு பாம்பு உள்ளது என்று கூறிய பொழது பயத்தில் ஐஸ்வர்யா உடனே பாக்யராஜின் காலை இடறி ஒரு நாற்காலியில் ஏறு நின்று கொண்டதாகக் கூறினார். மேலும் பாக்யராஜ் படபிடிப்பு தளத்தில் மிகவும் தீவிரமானவர் என்றும், யாருடனும் தேவையில்லாமல் பேச மாட்டார் என்றும் படப்படிப்பு தளத்திற்கு வந்தவுடன் வசனங்களை எழுதி பின்னர் அனைவருக்கும் நடிப்பு சொல்லிக்கொடுப்பார் என்றும் ஐஸ்வர்யா ஒரு பேச்சில் கூறினார். மேட்டூரில் படப்பிடிப்பு நடக்கும் பொழுது இடையில் இரண்டு நாட்கள் படப்படிப்பு ரத்தாகிறது. இந்த திடீர் ஓய்வில் இப்படத்தின் திரைக்கதையை ரோஜா இதழில் தொடராக எழுதுவதற்கு பயன்படுத்திக்கொண்டார்.\n\n\nSection::::ஒலிப்பதிவு.\nபாடல் வரிகளை வாலி மற்றும் பஞ்சு அருணாசலம் எழுதியுள்ளனர். இப்படத்திற்கு இசையமைப்பு செய்தவர் இளையராஜா. இளையராஜா இல்லாமல் படமெடுக்க பஞ்சு அருணாச்சலத்திற்கு விருப்பமில்லை. முன்னர் பாக்யராஜ் மற்றும் இளையராஜாவிற்கு இடையே சில கருத்து வேற்றுமை இருந்ததால் இந்த படத்தைத் தயாரிக்காமல் இருந்தார் பஞ்சு. பின்னர் பாக்யராஜ் மற்றும் இளையராஜா இணைந்த பின்னர் இப்படத்தை தொடங்கினார் பஞ்சு.\n\n\nSection::::வரவேற்பு.\n\"நியூ ஸ்ட்ரெய்ட்ஸ் டைம்ஸ்\" \"ராசுக்குட்டியில் நாம் விரும்பிய பழைய பாக்யராஜைப் பார்க்கிறோம்\" என்று எழுதியது. இப்படத்தில் ஓரு இலட்ச ரூபாய் மதிப்புள்ள ஒரே ஒரு புடவை பயன்படுத்தப்பட்டது. இந்த செய்தி படத்திற்கு நல்ல வரவேற்பைத் தந்தது. இப்படம் 25 அக்டோபர் 1992, தீபாவளி அன்று வெளிவந்தது. கமல்ஹாசன் நடித்த தேவர் மகன் திரைப்படமும் அன்றே வெளியானது. ரஜினிகாந்த் நடித்த பாண்டியன் திரைப்படமும் அன்றே வெளியானது. இருந்தாலும் வசூலில் ராசுக்குட்டி சிறப்பாக வெற்றிப் பெற்றது. \"இந்தியன் எக்ஸ்பிரஸ்\" நாளிதழிலில் வந்த திரைப்பட விமர்சனத்தில் இப்படத்தின் பாடல்கள் குறிப்பிடும்படியாக இல்லை என்று குறிப்பிட்டனர்.\n\n"}
{"id": "456574", "url": "https://ta.wikipedia.org/wiki?curid=456574", "title": "தேவ் (திரைப்படம்)", "text": "தேவ் (திரைப்படம்)\n\nதேவ் \"(Dev)\" 2019 ஆம் ஆண்டில் வெளிவந்த ஓர் இந்தியத் தமிழ் மொழி காதல் - அதிரடி சாகசத் திரைப்படம் ஆகும். சாலை சாகசத்தை அடிப்படையாகக் கொண்ட படத்தை ராசாத் ரவிசங்கர் முதன்முறையாக எழுதி இயக்கியிருந்தார்.\n\nதிரைப்படத்தில் கார்த்தி மற்றும் ரகுல் பிரீத் சிங் ஆகியோர் முக்கிய கதாபாத்திரங்களில் நடித்துள்ளனர், மேலும் பிரகாஷ் ராஜ், ரம்யா கிருஷ்ணன் மற்றும் ஆர்.ஜே. விக்னேஷ்காந்த் ஆகியோர் இப்படத்தில் துணை மற்றும் முக்கிய வேடங்களில் நடித்துள்ளனர் . படத்திற்கான இசையமைப்பாளராக ஆரிசு செயராச்சும், ஒளிப்பதிவாளராக ஆர்.வேல்ராஜ் மற்றும் பட்த்தொகுப்பை அந்தோணி எல். ரூபன் ஆகியோர் வேலை செய்திருக்கிறார்கள். கார்த்திக்கும் இசை இயக்குநர் ஆரிசு ஜெயராசுக்கும் இடையிலான முதல் இணைப்பை இப்படம் குறிக்கிறது. முன்னதாக 21 டிசம்பர் 2018 அன்று கிறித்துமசு தினத்தன்று திரையரங்குகளில் வெளியிடலாம் என்று திட்டமிடப்பட்டது. பின்னர் 10 சனவரி 2019 அன்று பொங்கல் நாளில் திரையிடலாம் எனத்திட்டமிடப்பட்டது, ஆனால் அத்திட்டமும் மாற்றப்பட்டு இறுதியாகத் திரையரங்க வெளியீடு 14 பிப்ரவரி 2019 அன்று காதலர் தினத்தை முன்னிட்டு வெளியிடப்பட்டது. \n\nபல படங்களோடு போட்டியிட்டு திரைப்பட கடும் போட்டிகளுக்கு இடையில் தேவ் திரைப்படம் திரைக்கு வந்தது. . \n\nSection::::கதை.\nநகைச்சுவை நடிகரான தேவின் நண்பர் விக்கி படத்தின் முதல் பாதியை விவரிக்கிறார். தேவ் சாகசங்களின் மீது விருப்பம் கொண்ட ஓர் இளைஞன் ஆவார். எப்போதும் புதிய புதிய சாகசங்களை அவர் மனம் நாடும். இருப்பினும், தேவின் வாழ்க்கையில் குறிக்கோள் ஏதும் இல்லை என்று விக்கி உணர்கிறார். தனது சாகசப் பயணங்களுக்கு தேவ் எப்போதும் தனது நண்பர்களை அழைத்துச் செல்வார். ஆனால் தேவின் வாழ்க்கையை விட வித்தியாசமான ஒரு வாழ்க்கையை விக்கி விரும்புகிறார். தனது ஆர்வத்தை பின் தொடர்வதைக்காட்டிலும் சாதாரண ஓர் அலுவலக வேலையை இவர் விரும்புகிறார். தேவின் கவனத்தை திசைதிருப்ப வேண்டும் என்று விக்கி விரும்புகிறார். திசைதிருப்பப்பட்டால் தேவ் இனி சாகசப் பயணங்களுக்குச் செல்லமாட்டான் என்பதற்காகவும் குறிப்பாக தன்னை அவனுடன் இழுத்துச் செல்லவும் மாட்டான் என்பதற்காக விக்கி அத்தகைய திட்டமொன்றை திட்டமிடுகிறார். தேவ் ஒரு பெண்ணை நேசிக்கும்படி தேவ் ஊக்குவிக்கப்படுகிறார். ஓர் அலுவலக வேலைக்காக செல்லவேண்டிய நேர்காணலுக்குச் செல்ல விடாமல் விக்கியை தேவ் தடுத்துவிடுகிறார். தேவ் விக்கியை ஒரு நகைச்சுவை மேடைப் பேச்சாளராக தனது திறமையை உணரவைத்து அதையே பின்பற்றவும் செய்கிறார். முகநூல் வழியாக சான் பிரான்சிசுச்கோவில் பணிபுரியும் ஒரு தொடக்க நிறுவனத்தின் தலைமை நிர்வாக அதிகாரியான மேக்னாவை தேவ் பார்த்து ஒரு நட்பு வேண்டுதல் அனுப்புகிறார். தனது கோரிக்கைக்கு அவள் பதிலளிக்காத காரணத்தால் அவர் ஏமாற்றமடைகிறார். பின்னர், அவள் ஒரு பெரிய தொழிலதிபர் என்பதை அவர் புரிந்துகொள்கிறார். இந்த நாளிலும், வயதிலும் ஒரு பெண்ணைப் பின்பற்ற தேவ் தயக்கம் காட்டுகிறார். அவனது நண்பர்கள் அவனை எப்படியாவது பின்தொடர ஊக்குவிக்கிறார்கள், ஏனெனில் இது ஒரு துணிச்சலான செயல். விதி மேக்னாவை இறுதியில் இந்தியாவில் கொண்டு வந்து தேவின் முன் சேர்க்கிறது. \n\nஆதலால் தனது நெறிமுறைகளைத் தூக்கி எறிந்து அவளது இதயத்தை வென்றெடுக்க முயற்சிக்கிறார். தனது தந்தை அவளையும் தாயையும் விட்டு வெளியேறியபோது ஏற்பட்ட குழந்தைப் பருவ அதிர்ச்சியின் காரணமாக ஆண்களை நம்புவது மேக்னாவுக்கு கடினமாக உள்ளது. மேக்னா அமெரிக்காவில் வசிக்கிறார். தேவின் குடும்பமும் அவரது குடும்பத்தின் வியாபாரமும் இந்தியாவில் உள்ளது. தேவ் மேக்னாவின் காதலை வெல்வாரா? உறவு நீடிக்குமா இல்லையா? என்பது தான் கதை.\n\n\nSection::::தயாரிப்பு.\nதேவ் என்ற படத்தை முன்னதாக அனுராக் காசுயப்பின் உதவியாளராக பணியாற்றிய அறிமுக இயக்குநரான ராசாத் ரவிசங்கர் 2018 ஆம் ஆண்டு மார்ச் மாதம் தனது முதல் இயக்கும் திட்டமாக அறிவித்தார்.\nமேலும் கார்த்தி மற்றும் ரகுல் ப்ரீத் சிங் ஆகியோர். தேவ் என்ற படத்தை முன்னதாக அனுராக் காசுயப்பின் உதவியாளராக பணியாற்றிய அறிமுக இயக்குநரான ராசாத் ரவிசங்கர் 2018 ஆம் ஆண்டு மார்ச் மாதம் தனது முதல் இயக்கும் திட்டமாக அறிவித்தார்.\nமேலும் கார்த்தி மற்றும் ரகுல் ப்ரீத் சிங் ஆகியோர் இந்த படத்தில் தீரன் அதிகாரம் ஒன்றுவுக்குப் பிறகு இரண்டாவது முறையாகத் ஒன்றாக முக்கிய கதாபாத்திரங்களில் நடிப்பார்கள் என்பதும் தெரியவந்தது. \n\nஇப்படம் 8 மார்ச் 2018 முதல் சென்னையில் படப்பிடிப்பு தொடங்கப்பட்ட நிலையில் படப்பிடிப்புத் தளங்களுக்குச் சென்றது.\n\nபடத்தின் முதல் பார்வை சுவரொட்டி கார்த்தியின் சகோதரர் சூரியா 25 அக்டோபர் 2018 அன்று வெளியிட்டார். 2010 ஆம் ஆண்டில் பையா திரைப்படத்திற்குப் பிறகு 9 ஆண்டுகளுக்குப் பின்னர் முன்னணி நடிகருடன் கார்த்தி ஒரு சாலை சாகசப் படத்தில் நடிக்கத் திரும்பினார் என்பது தெளிவாகத் தெரிவிக்கப்பட்டது. இப்படத்தில் ஒரு முக்கிய பாத்திரமாகவும், ஓர் இந்தியப் பெண் தொழில்முனைவோராகவும் மேக்னா என்ற கதாபாத்திரத்தை முன்னணி நடிகை ராகுல் பிரீத் சிங் நடிக்கவிருந்தார்.\nமுன்னாள் இந்திய மட்டைப்பந்து தலைவரும் அனைத்துத் துறையிலும் திறமையான கபில் தேவின் வாழ்க்கையிலிருந்து கதைக் க்ரு ஈர்க்கப்பட்டதாகத் திரைப்பட இயக்குநர் தெரிவித்தார். படத்தின் பெரும்பாலான பகுதிகளில் இரு சக்கர வாகன சாகச காட்சிகளும் முன்னணி நடிகர் கார்த்தியும் ஒரு இரு சக்கர வாகன காதலன் / ஆர்வலராக நடிக்கிறார். அக்காட்சிகள் இந்தியா மற்றும் நேபாளம் முழுவதும் உள்ள சாலைகளில் குறிப்பாக எவரெசுட் சிகரத்தில் படமாக்கப்பட்டன. படத்தின் காட்சிகள் சென்னை, ஐதராபாத்து (இந்தியா), பெங்களூர், மும்பை, புனே, குலு, மணாலி, இமயமலை, குல்மார்க், உக்ரைன் மற்றும் கார்பேத்திய மலைகள் போன்ற பகுதிகளில் விரிவாகப் படமாக்கப்பட்டன. படப்பிடிப்பு 2018 நவம்பர் தொடக்கத்தில் உக்ரைனில் முடிவடைந்தது. படத்தின் கடைசி காட்சி பகுதிகள் இமயமலை மலைத்தொடரில் சிசு என்ற இடத்தில் படமாக்கப்பட்டுள்ளது.\n\nSection::::வெளியீடு.\nதிரைப்படம் 14 பிப்ரவரி 2019 அன்று வெளியிடப்பட்டது. சில விமர்சகர்கள் ஒரு சோர்வூட்டுகிற விலையுயர்ந்த தவறான சாகசங்களைக் கொண்ட ஒரு காதல் கதை என்று மதிப்பிட்டனர். திரைப்படம் அதே நேரத்தில் தெலுங்கு மொழியிலும் செய்யப்பட்டது.\n\nபடத்தின் அசல் பதிப்பில் 159 நிமிடங்கள் இயங்கும் நேரமாக இருந்தது, ஆனால் பின்னர் மோசமான விமர்சனங்கள் காரணமாகப் படம் 15 நிமிடங்கள் குறைக்கப்பட்டது.\n\nSection::::சந்தைப்படுத்தல்.\nபடத்தின் அதிகாரப்பூர்வ விளம்பரம் 5 நவம்பர் 2018 அன்று தீபாவளிக்குப் பின்னர் வெளியிடப்பட்டது மற்றும் பார்வையாளர்களிடமிருந்து நேர்மறையான ஆதரவான விமர்சனங்களைப் பெற்றது. இந்த படத்திற்கான அதிகாரப்பூர்வ விளம்பரத்தை நடிகர் சூரியா 31 ஜனவரி 2019 அன்று வெளியிட்டார். படத்திற்கான உரிமைகள் முரளி சீனி ஆர்ட்சுக்கு விற்கப்பட்டன.\n\nSection::::ஒலிப்பதிவு.\nஅதிகாரப்பூர்வ ஒலிப்பதிவின் முதல் பாடல் 14 டிசம்பர் 2018 அன்று திரைப்பட தயாரிப்பாளர்களால் வெளியிடப்பட்டது மற்றும் இசை இயக்குநர் ஜெயராஜ் தனது டிவிட்டர் கணக்கில் இது கார்த்தியுடனான தனது முதல் படம் என உறுதிப்படுத்தினார். படத்தின் முதல் தனிப்பாடல் விமர்சகர்களிடமிருந்து மிகவும் நேர்மறையான ஆதரவான விமர்சனங்களைப் பெற்றது மற்றும் அதன் வெளியீடு பிரபலமாக இருந்தது. ஆறு பின்னணி பாடகர்கள் கூடி இப்பாடலைப் பாடியதாக அறிக்கைகள் வெளிப்படுத்தின. பாடல் தொகுப்பின் மீதமுள்ள பாடல்கள் 12 சனவரி 2019 அன்று தொடங்கப்பட்டன. \n"}
{"id": "456576", "url": "https://ta.wikipedia.org/wiki?curid=456576", "title": "காட்மியம் ஆக்சைடு", "text": "காட்மியம் ஆக்சைடு\n\nகாட்மியம் ஆக்சைடு (\"Cadmium oxide\") என்பது CdO என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். மற்ற காட்மியம் சேர்மங்களை தயாரிப்பதற்கு உதவும் மிக முக்கியமான முன்னோடிச் சேர்மமாக இது கருதப்படுகிறது. எண்முக நேர்மின் அயனி மற்றும் எதிர்மின் அயனி மையங்களைக் கொண்ட சோடியம் குளோரைடு போல கனசதுர பாறை உப்புப் பின்னல் வடிவத்தில் காட்மியம் ஆக்சைடு படிகமாகிறது. அரியவகை கனிமம் மோண்டெபொனைட்டு வடிவத்தில் இச்சேர்மம் இயற்கையில் தோன்றுகிறது. மேலும் காட்மியம் ஆக்சைடை நிறமில்லா படிக உருவமற்ற தூளாக அல்லது பழுப்பு அல்லது சிவப்பு நிற படிகங்கங்களாக காணமுடியும். அறைவெப்பநிலையில் (298 கெல்வின்) காட்மியம் ஆக்சைடு 2.18 எலக்ட்ரான் வோல்ட் பட்டை இடைவெளி மதிப்பு கொண்ட ஒரு என்–வகை குறைக்கடத்தியாகும்.\n\nSection::::தயாரிப்பும் கட்டமைப்பும்.\nகாட்மியம் சேர்மங்கள் பெரும்பாலும் துத்தநாக தாதுக்களுடன் சேர்ந்தே காணப்படுவதால் துத்தநாகம் சுத்திகரிப்பு செயல்முறையின் போது காட்மியம் ஆக்சைடு பொதுவான ஒரு உடன் விளைபொருளாகக் கிடைக்கிறது. தனிமநிலை காட்மியத்தை காற்றில் எரிப்பதன் மூலம் இதை தயாரிக்கலாம். நைட்ரேட்டு அல்லது கார்பனேட்டு போன்ற பிற காட்மியம் சேர்மங்களை வெப்பச்சிதைவுக்கு உட்படுத்தியும் இதை தயாரிக்கலாம். தூய்மையான நிலையில் இது சிவப்பு நிறத்தில் காணப்படுகிறது. எதிர்மின் அயனி வெற்றிடங்கள் காரணமாகத் தோன்றும் குறைபாடுடைய கட்டமைப்புகள் காரணமாக காட்மியம் ஆக்சைடு வழக்கத்திற்கு மாறான பல்வேறு நிறங்களில் கிடைக்கிறது. காட்மியம் ஆவியை காற்றுடன் சேர்த்து ஆக்சிசனேற்றம் செய்வதன் மூலம் வர்த்தக முறை காட்மியம் ஆக்சைடு உருவாக்கப்படுகிறது Cadmium oxide is prepared commercially by oxidizing cadmium vapor in air..\n\nSection::::பயன்.\nகாட்மியமுலாம் பூச , தேக்க மின்கலங்களுக்கான மின்முனை, காட்மியம் உப்புகள், வினையூக்கி, பீங்கான் மெருகூட்டி, ஒளிரும் பொருள் மற்றும் உருளைப்புழு கொல்லி எனப் பல்வேறாக காட்மியம் ஆக்சைடு பயன்படுகிறது. மின்முலாம் பூசுதலும், நிறமிகளில் ஒரு மூலப்பொருளாக இருப்பதுவுமே காட்மியம் ஆக்சைடுக்கான முக்கிய பயன்பாடாகும். \n\nSection::::ஒளிபுகும் மின்கடத்தி.\nகாட்மியம் ஆக்சைடு ஓர் ஒளிபுகு மின்கடத்தும் பொருளாகும். ஓர் ஒளிபுகு மின்கடத்தும் படச்சுருளாக 1907 ஆம் ஆண்டு காரல் பேதெக்கெர் என்பவரால் தயாரிக்கப்பட்டது. ஒளி இருமுனையங்கள், ஒளிமின்னழுத்திகள், ஒளிமின்னழுத்த கலன்கள், ஒளிபுகு மின்முனைகள், நீர்மப்படிக காட்சியமைப்புகள், அகச்சிகப்புக் கதிராய்விகள் மற்றும் பிரதிபலிப்பு எதிர்ப்புப் பூச்சுகள் போன்ற பயன்பாடுகளில் மெல்லிய படங்களின் வடிவத்தில் காட்மியம் ஆக்சைடு பயன்படுத்தப்பட்டுள்ளது. புற ஊதாக்கதிர் ஒளியில் வெளிப்படும்போது CdO நுண் துகள்கள் ஆற்றல் இடைவெளி கிளர்ச்சிக்கு உட்படுகின்றன. பீனால் ஒளித்தரங்குறைப்பு வினைகளில் இது முக்கியப்பங்கு வகிக்கிறது CdO microparticles undergo bandgap excitation when exposed to UV-A light and is also selective in phenol photodegradation.. \n\nSection::::காட்மிய முலாம்.\nபெரும்பாலான வணிக காட்மிய முலாம் பூசல் சயனைடு குளியல் முறையில் மின்படிதல் செயல்முறையின் மூலம் மேற் கொள்ளப்படுகிறது. காட்மியம் சயனைடு, சோடியம் ஐதராக்சைடிலிருந்து கிடைக்கும் காட்மியம் ஆக்சைடும் நீரிலுள்ள சோடியம் சயனைடும் இத்தகைய சயனைடு குளியல் செயல்முறைக்கு உதவுகின்றன. 32கிராம்/லிட்டர் காட்மியம் ஆக்சைடுக்கு 75 கிராம்/லிட்டர் சோடியம் ஐதராக்சைடு என்ற விகிதம் இச்செயல்முறைக்கு மிக உகந்த்தாகும். காட்மியத்தின் செரிவு 50% அளவு வரை வேறுபடலாம். பொதுவாக ஒளியூட்டிகள் இக்குளியல் வினையில் சேர்க்கப்பட்டு மீத்தூய காட்மியம் மின்முனைகளை பயன்படுத்தி அறை வெப்பநிலையில் செயல்முறை நிகழ்த்தப்படுகிறது. \n\nSection::::வினைத்திறன்.\nகாட்மியம் ஆக்சைடு ஒரு கார ஆக்சைடு என்பதால் நீரிய அமிலங்களால் தாக்கப்படுகின்றன. [Cd(HO)]. வகை கரைசல்கள் உருவாகின்றன. வலிமையான காரக்கரைசல்களுடன் சேர்த்து சூடுபடுத்தும்போது [Cd(OH)4]2− அயனி உருவாகிறது. அறைவெப்ப நிலையில் சுற்றுப்புற ஈரப்பதத்தில் இருந்து நீரை எடுத்துக் கொள்ளும் காட்மியத்தின் மேற்பரப்பு ஒரு மெல்லிய படலமாகக் காட்மியம் ஆக்சைடை உருவாக்குகிறது. மேலும் அறைவெப்பநிலையில் காட்மியம் ஆக்சிசனேற்றம் அடைந்து காட்மியம் ஆக்சைடாக மாறுகிறது. காட்மியம் ஆவியும் நீராவியும் சேர்ந்தும் கூட காட்மியம் ஆக்சைடு உருவாகிறது. மீள் வினையில் ஐதரசன் வாயு உருவாகிறது. \n\n"}
{"id": "456600", "url": "https://ta.wikipedia.org/wiki?curid=456600", "title": "மட்பாண்டத்திற்கு முந்தைய புதிய கற்காலம் (அ)", "text": "மட்பாண்டத்திற்கு முந்தைய புதிய கற்காலம் (அ)\n\nமட்பாண்டத்திற்கு முந்தைய புதிய கற்காலம் Pre-Pottery Neolithic A (PPNA), மட்பாண்டத்திற்கு முந்தைய புதிய கற்காலத்தின் முதல் நிலைக்காலத்தை குறிப்பதாகும். இக்கற்காலம் பண்டைய அண்மை கிழக்கின் அனதோலியா மற்றும் லெவண்ட் பகுதிகளில் கிமு 10,000 முதல் கிமு 8,800 முடிய விளங்கியது. வளமான பிறை தேசத்தில் அனதோலியா, லெவண்ட் மற்றும் மேல் மெசொப்பொத்தேமியா பகுதிகளில் மட்பாண்டத்திற்கு முந்தைய புதிய கற்காலத்தின் (அ) கால கட்டத்தில் தொல்லியல் மேடுகள் அகழ்வாய்வுவில் கண்டெடுக்கப்பட்டுள்ளது.\n\nமெல்லிய உருண்டை வடிவலான களிமண் செங்கற்களால் கட்டப்பட்ட குடியிருப்புகள், பயிர்த் தொழில், காட்டு விலங்குகளை வேட்டையாடுதல், இறந்தவர்களை சடலங்களை குடியிருப்புகளின் தரையின் அடியில் பள்ளம் தோண்டி புதைத்தல் இக்காலத்தின் சிறப்பம்சமாகும்.\n\nஇப்புதிய கற்காலத்திற்கு எதுக்காட்டாக எரிக்கோ மற்றும் பெருவயிறு மலை தொல்லியல் களங்கள் விளங்குகிறது. இக்கற்காலத்தில் சுட்ட களிமண் மட்பாண்டத்தின் பயன்பாடு மக்கள் அறிந்திருக்கவில்லை. இக் கற்காலத்திற்கு பின்னர் இடைக் கற்காலத்தில் லெவண்ட் பகுதிகளில் \nநாத்தூபியன் பண்பாடு நிலவியது.\n\nSection::::குடியிருப்புகள்.\nஇக்காலத்திய கிமு 9,000 முந்தைய உலகின் முதல் மக்கள் குடியிருப்பு நகரம் எரிக்கோ தொல்லியல் களத்தின் அகழ்வாய்வுவில் கண்டுபிடிக்கப்பட்டுள்ளது. \n\nஎரிக்கோ நகரததின் மக்கள்தொகை 2,000 – 3,000 கொண்டிருந்தது. மக்கள் பாதுகாப்பிற்கு நகரத்தைச் சுற்றி கனமான சுவர்களும், காவல் கோபுரங்களும் கொண்டிருந்தன. \n\nSection::::அடக்க முறைகள்.\nஇக்கற்காலத்தில் இறந்தவர்களை அடக்கும் செய்யும் முறை வித்தியாசமானது. குடியிருப்பின் தரையில் பள்ளம் தோண்டி இறந்தவர்களை புதைக்கும் முறை விசித்திரமான வழக்கம் நிலவியது. கென்யான் தொல்ல்லியல் களத்தில் மக்கள் குடியிருப்பு பகுதிகளின் தரைதளம், அஸ்திரவாரம் மற்றும் சுவர்களுக்கு இடையே 279 கல்லறைகள் கண்டுபிடிக்கப்பட்டுள்ளது. \n\nSection::::கற்கருவிகள்.\nஇக்காலத்தில் கற்களால் ஆன கூர்மையான ஈட்டி, கத்தி, கோடாரி, அரிவாள், வளைந்த கூர்மையான வாசி போன்ற கற்கருவிகள் மக்கள் வேட்டையாடுவதற்கும், பயிர்தொழில் செய்வதற்கும், வீட்டுப் பயன்பாட்டிற்கும் பயன்படுத்தினர். \n\nSection::::பயிர்த்தொழில் மற்றும் தாணியக் களஞ்சியங்கள்.\nமக்கள் கூட்டமாக வாழ்ந்த இக்காலத்தில் உள்ளூர் சிறுதாணியங்களான பார்லி, ஓட்ஸ் பயிரிட்டனர். தாணியங்களை தாணியக் களஞ்சியங்களில் சேமித்து வைத்தனர்.\n\n\n\n\nSection::::வெளி இணைப்புகள்.\n \n"}
{"id": "456601", "url": "https://ta.wikipedia.org/wiki?curid=456601", "title": "இலங்கை உணவு முறைகள்", "text": "இலங்கை உணவு முறைகள்\n\nஇலங்கை உணவு முறைகள் என்பது இலங்கையின் உணவுப் பழக்கவழக்கங்கள், சமையல் முறைகளின் தொகுப்பாகும். இலங்கையின் உணவுகளில் நாட்டின் வரலாற்றுடன் தொடர்புடைய உணவுகள், இலங்கை வாழ் மக்களின் பல்வேறுபட்ட கலாச்சார உணவுகள், அந்நிய படையெடுப்புக்கள் மற்றும் அண்டை நாட்டு கலாச்சார தாக்கத்தினால் அறிமுகப்படுத்தப்பட்ட உணவுகள் என்பன உள்ளடங்கும்.\n\nஇந்திய (குறிப்பாக தென்னிந்தியா), தென் கிழக்காசிய மற்றும் டச்சு உணவு முறைகளின் தாக்கங்கள் இலங்கை உணவு முறைகளில் பிரதிபலிக்கின்றன. இலங்கை உணவுகளில் அரிசி, தேங்காய், வாசனைத் திரவியங்கள் முக்கிய இடத்தை பெறுகின்றன. பல நூற்றாண்டுகளாக இலங்கையில் இருந்து வாசனைத் திரவியங்கள் உற்பத்தி செய்யப்பட்டு ஏற்றுமதி செய்யப்படுகின்றன. \n\nSection::::உணவுகள்.\nSection::::அரிசிச் சோறும், கறி வகைகளும்.\nஇலங்கை வாழ் மக்களின் பிரதான உணவான அரிசிச் சோறு, சமைக்கப்பட்ட மரக்கறிகள், மீன், இறைச்சி, கோழி மற்றும் தானியங்கள் என்பவற்றுடன் பரிமாறப்படுகின்றன. மேலும் பழங்கள், காய்கறிகளினால் தயாரிக்கப்படும் ஊறுகாய் வகைகளும், சம்பல் வகைகளும் முக்கியமான துணை உணவுகள் ஆகும்.\nSection::::பாற்சோறு (கிரிபத்).\nபாற்சோறு என்பது அரிசியுடன் தேங்காய் பால் சேர்த்து சமைக்கப்படும் உணவாகும். பொதுவாக புத்தாண்டுகள், பண்டிகைகள், பிறந்தநாள் வைபவங்கள் என்பவற்றின் போது பெரும்பாலும் காலை உணவாக, மிளகாய் மற்றும் வெங்காயத்தினால் தயாரிக்கப்படும் லுணு மிரிஸ் உடன் பரிமாறப்படுகின்றது. சித்திரை புத்தாண்டின் போது பாற்சோறு, இனிப்புப் வகைகளான பலகாரம் (கெவும்), அலுவா, முங் கெவும், கொக்கிஸ் என்பனவும் பரவலாக செய்யப்படும்.\n\nSection::::அப்பம்.\nஅரிசி மாவினால் தயாரிக்கப்படும். முட்டை அப்பம், வெள்ளப்பம், பாலப்பம் என்று பல வகைகளில் கிடைக்கின்றது. அப்பத்துடன் துணை உணவாக வெங்காய சம்பல் (லுணு மிரிஸ்) பரிமாறப்படும்.\n\nSection::::கொத்து.\nகொத்து என்பது நறுக்கப்பட்ட நறுக்கப்பட்ட ரொட்டி/ பரோட்டாவுடன் காய்கறிகள், முட்டை அல்லது இறைச்சி சேர்த்து சமைக்கப்படும் உணவாகும்.\n\nSection::::இடியாப்பம்.\nஅரிசி மாவு அல்லது கோதுமை மாவினால் ஆக்கப்படும் உணவாகும். இடியப்ப தட்டுக்களில், இடியப்ப உரலினால் பிழியப்பட்டு வேக வைக்கப்படும். \n\nSection::::லம்ப்ரைஸ்.\nடச்சு உணவாகும். சமைத்த அரிசி, கத்திரிக்காய் மோஜூ, இறைச்சி, சீனிசம்பல், வாழைக்காய் கறி என்பன வாழையிலையில் சுற்றப்பட்டு சூட்டடுப்பில் வாட்டப்படும். அதாவது லம்ப்ரைஸின் அனைத்து பதார்த்தங்களும் இரு முறை சமைக்கப்படும். \n\nSection::::பிட்டு.\nபிட்டு வறுத்த அரிசிமாவுடன், துருவிய தேங்காய் சேர்த்து நீராவியில் வேக வைத்து தயாரிக்கப்படுகிறது.\n\nSection::::ரொட்டி.\nகோதுமை மாவினால் செய்யப்படும் எளிய உணவாகும். தேங்காய் துண்டுகள் சேர்த்து தேங்காய் ரொட்டியும் (பொல் ரொட்டி), நறுக்கப்பட்ட வெங்காயம், பச்சை மிளகாய் சேர்த்து உறைப்பு ரொட்டியும் செய்யப்படுகின்றது.\n\nSection::::சம்பல்.\nசம்பல் துணை உணவாக பல உணவுகளோடு பரிமாறப்படுகின்றது. சீனிசம்பல், தேங்காய் சம்பல், வெங்காய சம்பல், வாழைக்காய் சம்பல் என பல வகைச் சம்பல்கள் உட்கொள்ளப்படுகின்றன. \n\nSection::::அச்சாறு.\nமலாய் ஊறுகாய் அல்லது அச்சாறு என்பது மலாய் சமூகத்தினரால் அறிமுகப்படுத்தப்பட்ட உணவு பதார்த்தம் ஆகும்.நாட்டின் அனைத்து இன மக்களும் பரவலாக உண்ணும் உணவாகும். இனிப்பு, புளிப்பு, காரம் ஆகிய சுவைகளில் காய்கறிகள், சுவையூட்டிகள் சேர்த்து செய்யப்படுகின்றது. \n\nSection::::சீன மிளகாய் கூழ்.\nசீன மிளகாய் கூழ் இலங்கை பாணியில் ஆக்கப்படும் சீன உணவாகும்.\n\nSection::::பாபத்.\nபாபத் அசைவ கறி ஆகும். மலாய் சமூகத்தினரால் அறிமுகப்படுத்தப்பட்ட உணவு பதார்த்தம் ஆகும்.\n\nSection::::நாசி கோரேங், மீ கோரேங்.\nஇந்தோனேசிய, மலாய் சமூகத்தினரின் கலாச்சார தாக்கத்தினால் அறிமுகப்படுத்தப்பட்ட நாட்டின் பிரபலமான தெரு உணவுகள் ஆகும்.\n\nSection::::இனிப்பு வகைகள்.\nஇலங்கையில் விழாக் காலங்களில் செய்யப்படும் இனிப்பு வகைகள் பின்வருமாறு:\n\n\n\n\n\n\n\n\n\n\n\n\nSection::::சிற்றுண்டிகள்.\nஇவை உணவகங்களில், கடைகளில் அதிகளவில் விற்கப்படும்  உணவுகளாகும். பயணத்தின் போதும்,  காலை உணவுக்காகவோ அல்லது மாலை நேரத்திலோ சாப்பிடப்படுகின்றன.\n\n\n\n\n\nஇது தவிர மேற்கத்திய துரித உணவுகளும் தயாரிக்கப்பட்டு விற்கப்படுகின்றன. \n\nSection::::பானங்கள்.\nஇலங்கையில் பொதுவாக வழங்கப்படும் பானங்கள் பின்வருமாறு:\n\n"}
{"id": "456605", "url": "https://ta.wikipedia.org/wiki?curid=456605", "title": "எஜின் ஹோரோ பேனர்", "text": "எஜின் ஹோரோ பேனர்\n\nஎஜின் ஹோரோ பேனர் என்பது சீனாவின் உள் மங்கோலியா மாகாணத்தின் தென்மேற்குப் பகுதியில் ஓர்டோஸ் நகரத்தில் அமைந்துள்ள ஒரு பகுதி ஆகும். இது எஜின் ஹோரோ கி அல்லது இஜின்ஹுவோலுவோ கவுண்டி என்றும் அழைக்கப்படுகிறது. 2009 ஆம் ஆண்டு நிலவரப்படி இதன் பரப்பளவு 5,600 சதுர கிலோமீட்டர் ஆகும். இதன் மக்கள் தொகை 1,60,000 ஆகும். அம்மக்களில் பெரும்பாலானவர்கள் ஹான் சீனர்கள் ஆவர்.\n\nசீனாவின் வளர்ந்து வரும் பொருளாதாரம் காரணமாக கடந்த சில வருடங்களில் எஜின் ஹோரோ பேனர் பகுதியில் வளர்ச்சி ஏற்பட்டுள்ளது. சாலைகள், போக்குவரத்து மையங்கள் மற்றும், பயணிகள் மற்றும் சுற்றுலா பயணிகளுக்கான வசதிகள் ஆகியவை ஏற்படுத்தப்பட்டுள்ளன அல்லது தரப்படுத்தப்பட்டுள்ளன. இங்குதான் செங்கிஸ்கானின் கல்லறை அமைந்துள்ளது. அது ஒரு AAAAA-தர சுற்றுலா தலம் ஆகும். ஆனால் இங்கு செங்கிஸ்கானின் உடல் பாதுகாக்கப்படவில்லை. பண்பாட்டுப் புரட்சிக்குப் பிறகு செங்கிஸ்கான் வாழ்க்கையுடன் தொடர்புடைய பொருட்களும் இங்கு இல்லாமல் போய்விட்டன. ஆனால் மங்கோலிய மதத்தில் முக்கியமான வழிபடும் தலமாக இந்த இடம் தொடர்ந்து கொண்டிருக்கிறது.\n"}
{"id": "456608", "url": "https://ta.wikipedia.org/wiki?curid=456608", "title": "தாமிரம்(I) ஆக்சைடு", "text": "தாமிரம்(I) ஆக்சைடு\n\nதாமிரம்(I) ஆக்சைடு (\"Copper(I) oxide\") என்பது CuO என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். குப்ரசு ஆக்சைடு என்ற பெயராலும் இதை அழைக்கலாம். தாமிரத்தினுடைய முதன்மையான ஆக்சைடுகளில் இதுவும் ஒன்றாகும். CuO என்ற மூலக்கூற்று வாய்ப்பாட்டால் குறிக்கப்படும் குப்ரிக் ஆக்சைடு மற்றொரு முதன்மையான தாமிர ஆக்சைடாகும். \n\nஇந்த சிவப்பு நிற திண்மமானது சில சிதிலமெதிர் சாயங்களின் பகுதிக்கூறாக காணப்படுகிறது. துகள்களின் அளவைப் பொறுத்து இச்சேர்மம் மஞ்சள் அல்லது சிவப்பு நிறத்தில் தோன்றும். செப்பு(I) ஆக்சைடு சிவப்பு நிறத்திலுள்ள கனிமம் குப்ரைட்டாக இயற்கையில் காணப்படுகிறது. \n\nSection::::தயாரிப்பு.\nபல்வேறு வகையான வழிமுறைகளில் தாமிர(I) ஆக்சைடைத் தயாரிக்க முடிந்தாலும் தாமிர உலோகத்தை நேரடியாக ஆக்சிசனேற்றம் செய்து தயாரிக்கும் முறையே பரவலாக பயன்பாட்டிலுள்ளது.\n\nநீர் மற்றும் அமிலங்கள் போன்ற சேர்க்கைப் பொருட்கள் இந்தச் செயல்முறையின் வீதத்தையும், செப்பு(II) ஆக்சைடுகளாக மேலும் ஆக்சிசனேற்றம் அடைவதையும் பாதிக்கின்றன. கந்தக டை ஆக்சைடுடன் செப்பு(II) கரைசல்களை சேர்த்து ஒடுக்க வினைக்கு உட்படுத்துவதன் மூலம் இது வணிக ரீதியாக உற்பத்தி செய்யப்படுகிறது. நீரிய குப்ரசு குளோரைடு கரைசல்கள் காரத்துடன் வினைபுரிந்து இதேவகையான விளைபொருள்களைக் கொடுக்கின்றன. எல்லா சந்தர்ப்பங்களிலும், நடைமுறை விவரங்களுக்கு ஏற்ப வண்ணம் மிகவும் உணர்திறன் கொண்டது.\n\nசர்க்கரையை ஒடுக்க பயன்படும் பெனடிக்ட் சோதனை மற்றும் பெய்லிங்கு சோதனை போன்றவற்றுக்கு செப்பு(I) ஆக்சைடு உருவாக்கம் என்பது ஓர் அடிப்படையாகும். இத்தகைய சர்க்கரைகள் தாமிர(II) உப்பின் காரக்கரைசலை Cu2O சேர்மத்தின் அடர் சிவப்பு நிற வீழ்படிவாக குறைக்கின்றன. \n\nவெள்ளி அடுக்கு நுண்துளை விழுந்து அல்லது சேதமடைந்து காணப்படும் வெள்ளி முலாம் பூசப்பட்ட செப்பு பாகங்கள் மீது இது உருவாகிறது. இந்த வகையான அரிப்பு சிவப்பு கொள்ளை நோய் என்று அழைக்கப்படுகிறது.\n\nகுப்ரசு ஐதராக்சைடு இருப்பதற்கு சிறிய சான்றுகள் உள்ளன. விரைவாக இது நீரிழப்புக்கு உட்படும் என்று எதிர்பார்க்கப்படுகிறது. இதேபோன்ற நிலைமை தங்கம்(I) மற்றும் வெள்ளி(I) ஆகியவற்றின் ஐதராக்சைடுகளுக்கும் பொருந்தும்.\n\nSection::::பண்புகள்.\nதாமிர(I) ஆக்சைடு திண்ம நிலையில் டயா காந்தப்பண்புடன் காணப்படுகிறது. \n\nஅவற்றின் ஒருங்கிணைப்புக் கோளங்களைப் பொறுத்தவரை செப்பு மையங்கள் 2-ஒருங்கிணைந்தவையாகவும் ஆக்சைடுகள் நான்முகத்துடனும் காணப்படுகின்றன. இந்த அமைப்பு ஒருவிதத்தில் SiO2 இன் முக்கிய பல்லுருவ தோற்றங்களை ஒத்திருக்கிறது, மேலும் இரு கட்டமைப்புகளும் ஒன்றோடொன்று இணைக்கப்பட்ட பின்னல்களைக் கொண்டுள்ளன.\n\nஅடர்த்தியான அமோனியாவில் தாமிர(I) ஆக்சைடு கரைந்து நிறமற்ற [Cu(NH3)2]+ அணைவுச் சேர்மத்தை உருவாக்குகிறது. இது எளிமையாக காற்றில் ஆக்சிசனேற்றமடைந்து நீலநிறமான [Cu(NH3)4(H2O)2]2+ உருவாக்குகிறது. தாமிர(I) ஆக்சைடு ஐதரோ குளோரிக் அமிலத்தில் கரைந்து CuCl2− கரைசல்களைக் கொடுக்கிறது. நீர்த்த கந்தக அமிலம், நைட்ரிக் அமிலம், ஆகியவை முறையே தாமிர(II) சல்பேட்டு மற்றும் தாமிர(II) நைட்ரேட்டு போன்ற சேர்மங்களை உருவாக்குகின்றன . \nஈரக் காற்றில் Cu2O சேர்மம் தாமிர(II) ஆக்சைடாக தரங்குறைகிறது. \n\nSection::::கட்டமைப்பு.\nபின்னல் மாறிலி al=4.2696 Å என்ற அளவுடன் கனசதுரக் கட்டமைப்பில் Cu2O படிகமாகிறது. தாமிரம் அணுக்கள் fcc என்ற துணைப் பின்னல் ஒழுங்கிலும், ஆக்சிசன் அணுக்கள் bcc என்ற துணைப் பின்னல் ஒழுங்கிலும் அடுக்கப்படுள்ளன. ஒரு துணைப் பின்னலானது கட்டமைப்பின் மூலைவிட்ட காற்பகுதிக்கு இடப்பெயர்ச்சி செய்யப்பட்டுள்ளது. இடக்குழுவில் எண்முக ஒழுங்கில் புள்ளிக்குழுக்கள் இணைந்துள்ளன.\n\nSection::::குறைக்கடத்தும் பண்புகள்.\nகுறைகடத்தி இயற்பியலில் மிக அதிக அளவில் ஆய்வுசெய்யப்பட்ட பொருள்களில் Cu2O சேர்மமும் ஒன்றாகும். குறைக்கடத்திகளின் பரிசோதனை முறை பயன்பாடுகள் முதலில் இச்சேர்மத்தைக் கொண்டே விளக்கப்படுகின்றன. \nCuO இல் தாழ்வான கிளர்வுகள் நீண்ட ஆயுள் கொண்டுள்ளன. ஈர்ப்பு வரிவடிவங்கள் எலக்ட்ரான்வோல்ட் வரி அகலங்களுடன் நிருபிக்கப்பட்டுள்ளன, இது இதுவரை கண்டிராத மிகக் குறுகிய மொத்த பிணைப்பு நிலை அதிர்வு ஆகும் இதனுடன் தொடர்புடைய நான்கு மடங்கு போலரிடன்களின் வேகம் ஒலியின் வேகத்தை நெருங்குகின்றன. எனவே, ஒளி இந்த ஊடகத்தில் ஒலியைப் போலவே மெதுவாக நகர்கிறது, இதன் விளைவாக அதிக துருவமுனைப்பு அடர்த்தி ஏற்படுகிறது. தொடக்கநிலை கிளர்வுகளின் மற்றொரு அசாதாரண அம்சம் என்னவென்றால், அனைத்து முதன்மை சிதறல் வழிமுறைகளும் ஓர் அளவு அடிப்படையில் அறியப்படுகின்றன.\nCu O முழு அளவுரு இல்லாத மாதிரியை நிறுவக்கூடிய முதல் பொருளாகும். இங்கு ஈர்ப்பு மின்காந்த கதிர்வீச்சு வரி அகலம் வெப்பநிலை மூலம் விரிவாக்கப்படுகிறது. தொடர்புடைய உறிஞ்சுதல் குணகம் இங்கு கழிக்கப்பட வேண்டும். போலாரிட்டன்களுக்கு கிராமெர்-கிரோனிக் தொடர்பு இல்லை என்பதை CuO சேர்மத்தைப் பயன்படுத்தி விளக்க முடியும் \n\nSection::::பயன்பாடுகள்.\nகுப்ரசு ஆக்சைடு பொதுவாக ஒரு நிறமி, ஒரு பூஞ்சைக் கொல்லி மற்றும் கடல் வண்ணப்பூச்சுகளுக்கு எதிர்ப்பு முகவராகப் பயன்படுத்தப்படுகிறது. இந்த பொருளை அடிப்படையாகக் கொண்ட சரிசெய்யும் இருமுனையங்கள் தொழில்துறை ரீதியாக சிலிக்கன் தரநிலையாக மாறுவதற்கு முன்பே 1924 ஆம் ஆண்டிலேயே பயன்படுத்தப்பட்டன. \nபெனடிக்ட் சோதனையின் நேர்மறையான் இளஞ்சிவப்பு நிறத்திற்கு தாமிர(I) ஆக்சைடு காரணமாகும்.\n\n"}
{"id": "456614", "url": "https://ta.wikipedia.org/wiki?curid=456614", "title": "கருங்குவளை", "text": "கருங்குவளை\n\nநெய்தல் அல்லது கருங்குவளை (\"Nymphaea violacea\"), நீல லில்லி என்றும் அழைக்கப்படுவது, நிம்பேயா இனத்தைச் சேர்ந்த ஒரு நீர்த்தாவரமாகும். இது 'அல்லி' இனத்தைச் சார்ந்தது.\n\nSection::::பரவல்.\nஇத்தாவரமானது ஆஸ்திரேலியாவில், குறிப்பாக கிம்பர்லீஸிலும், குயின்ஸ்லாந்து மற்றும் வட ஆள்புலம் பிராந்தியத்தின் வடக்கு பகுதிகளிலும் காணப்படுகிறது.\n\nSection::::விளக்கம்.\nஇதன் மலர்கள் ஊதா, நீலம் அல்லது வெள்ளை போன்ற நிறங்களில் இருக்கும். நெய்தல் என்னும் நீர்க்கொடி, தாமரை. ஆம்பல். குவளை, நீலம் கொட்டி, முதலியவற்றுடன் சேர்ந்தும் தனித்தும் நன்னிர் நிலைகளிலும் சிற்றருவிகளிலும் உப்பங்கழியிலும் வளரும் இயல்புள்ளது. வடித்தெடுத்த வேலின் இலை வடிவான பசிய இலைகளை உடையது. இவ்விலைகள் கிழங்கிலிருந்து வளரும். கிழங்கு சேற்றில் புதைந்திருக்கும். இதற்கு அடிமட்டத் தண்டு என்று பெயர். நீண்ட இலைக் காம்புகளினால் மேல் எழும்பி இலைகள் நீரில் மிதக்கும்.\n\nSection::::பயன்கள்.\nஇத்தாவரப் பொருட்கள் வடக்கு ஆஸ்திரேலியாவில் உள்ள பழங்குடியினரின் பாரம்பரிய உணவு ஆகும். இதன் கிழங்கு, தண்டு, பூக்கள், விதைகள் போன்ற அனைத்தும் உண்ணக்கூடியவை\n\nஇந்த இனத்தில் உள்ள மற்ற தாவரங்களைப் போலவே, இந்த தாவரத்திலும் உளத்தூண்டி காரப்போலி அபோர்பைன் (அபோமார்பைனுடன் குழப்பிக்கொள்ளக்கூடாது) உள்ளது, இவற்றை உட்கொள்ளும்போது மயக்கத்தை அளிக்கும். \nSection::::தமிழ் இலக்கியங்களில்.\nஇத்தாவரத்தை சங்க இலக்கியங்களில் கருங்குவளை, கருநெய்தல் என குறிக்கப்படுகின்றது. உலக வழக்கில் நெய்தல், குவளை, நீலம். நீலோற்பலம், பானல், காவி. சிந்திவாரம், நீலப்பூ என்ற பெயர்களால் அழைக்கப்படுகிறது. கடலைச் சார்ந்த கழியிலும், நல்ல நீர் நிலைகளிலும் நெய்தற் கொடி வளரும்.\n\n'காஞ்சி மணிக்குலைக் கட்கமழ் நெய்தல்' (குறிஞ். 84) எனக் கபிலர் கூறும் நெய்தலுக்குக் கருங்குவளை என்று பொருள் கண்டார் நச்சினார்க்கினியர். நெய்தல் நிலத்துச் சுனை மலராகிய நெய்தலைப் புலவர் பெருமக்கள் வியந்து கூறுவர். சங்க இலக்கியத்துள் நெய்தலைப் பற்றிய பாடல்கள் பல உள. அகநானூற்றில் பத்துப் பத்தான எண்களைக் கொண்ட 40 பாடல்களும், கலித்தொகையில் 33 பாடல்களும், நெய்தற் கலிப் பாக்களும், ஐங்குறு நூற்றில் நெய்தல் பற்றிய 100 பாக்களும் திணை மாலை நூற்றைம்பதில் 31 பாக்களும் உள்ளன. இவையன்றிக் குறுந்தொகை, நற்றிணை, திணை மொழி ஐம்பது முதலியவற்றிலும் நெய்தல் திணையைப் பற்றிய பாக்கள் மலிந்துள்ளன.\n\nநெய்தல் மலர் கருநீல நிறமும் நறுமணமும் உள்ளது.அகன்று நீண்ட இதழ்களை உடையது. பூ நீலமணி போன்றதெனவும், கண் போன்றதெனவும் நெடுநேரம் சுனையாடிக் கயம் மூழ்கும் மகளிரின் உள்ளகம் சிவந்த கண்களைப்போன்றதெனவும் கூறுவர்.\n\n\"நீள்நறு நெய்தல்\" \n\"மணிமருள் நெய்தல்\" \n\"கணைத்த நெய்தல் கண்போல் மாமலர்\" \n\"மணிக்கலங் தன்ன மா இதழ் நெய்தல்\" \n\"சிறுகருநெய்தல் கண்போல் மாமலர்\" \n\"பாசடைகிவங்த கணைக்கால் நெய்தல்<br>\nகயம் மூழ்கு மகளிர் கண்ணின் மானும்\" \n\nSection::::பெயர்க் குழப்பம்.\nநெய்தல் என்பது எது என்று தாவரவியலாளர்களுக்கும், தமிழ் புலவர்களும் இடையில் கருத்து வேறுபாடு உள்ளது. உரையாசிரிரயர் நச்சினார்க்கினியர் இதனை தெளிவுபடுத்தியுள்ளார். அவர் 'நீள் நறு நெய்தல்' என்ற குறிஞ்சிப் பாட்டு அடிக்கு (79) நீண்ட நறிய நெய்தற் பூ என்று கூறினாராயினும், 'கட்கமழ் நெய்தல்' என்றவிடத்து (குறிஞ். 84) தேன் நாறுங் கருங்குவளை என்று உரை கூறினார். மேலும் அவரே 'தண்கயக்குவளை' (குறிஞ். 63) என்றவிடத்து 'குளிர்ந்த குளத்திற்பூத்த செங்கழு நீர்ப்பூ' என்று உரைவகுத்தார். ஆகவே நெய்தல் என்பது கருங்குவளை எனவும், குவளை என்பது செங்கழுநீர் எனவும் எளிதில் அறியக்கூடியதாக உள்ளது.\n"}
{"id": "456624", "url": "https://ta.wikipedia.org/wiki?curid=456624", "title": "ஐக்கிய இந்தியா காப்பீட்டு நிறுவனம்", "text": "ஐக்கிய இந்தியா காப்பீட்டு நிறுவனம்\n\nஐக்கிய இந்தியா காப்பீட்டு நிறுவனம் (\"United India Insurance Company\") என்பது ஓர் இந்திய முன்னணி பொது காப்பீட்டு நிறுவனமாகும். இந்நிறுவனம் முழுக்க முழுக்க இந்திய அரசுக்கு சொந்தமானது ஆகும். இந்தியாவின் தமிழ்நாட்டிலுள்ள சென்னையை தலைமையிடமாகக் கொண்டு இந்நிறுவனம் செயல்படுகிறது . இந்நிறுவனம் 1938 ஆம் ஆண்டு பிப்ரவரி 18 ஆம் தேதி இணைக்கப்பட்டு 1972 ஆம் ஆண்டு தேசியமயமாக்கப்பட்டது. ஒட்டு மொத்தமாக இந்நிறுவனத்தில் 17361 பணியாளர்கள் பல்வேறு நிலைகளில் பணிபிரிந்து வருகிறார்கள்.\nஇக்காப்பீட்டு நிறுவனம் முன்னதாக இந்திய பொதுக் காப்பீட்டுக் கழகத்தின் துணை நிறுவனமாக இருந்தது.1999 ஆம் ஆண்டின் இந்தியக் காப்பீடு ஒழுங்காற்று மற்றும் வளர்ச்சி முகமை எனப்படும் ஐ.ஆர்.டி.ஏ சட்டத்தின் படி பொதுக்காப்பீட்டு நிறுவனம் மறு காப்பீட்டு நிறுவனமாக மாறியது. இதன் நான்கு முதன்மை காப்பீட்டு துணை நிறுவனங்களான நியூ இந்தியா உறுதிதிட்டம், ஐக்கிய இந்தியா காப்பீடு, கிழக்கத்திய காப்பீடு மற்றும் தேசிய காப்பீடு போன்ற நிறுவனங்கள் தன்னாட்சி அதிகாரம் பெற்றன .\n\nபன்னிரண்டு இந்திய காப்பீட்டு நிறுவனங்கள், நான்கு கூட்டுறவு காப்பீட்டு சங்கங்கள் மற்றும் ஐந்து வெளிநாட்டு காப்பீட்டாளர்கள் இந்திய இயக்கங்கள் மற்றும் இந்திய ஆயுள் காப்பீட்டு கழகத்தின் தென் மண்டல அமைப்புகளுடன் சேர்த்து ஐக்கிய இந்தியா காப்பீட்டு நிறுவனக் குழுமத்துடன் இணைத்து இந்த நிறுவனத்தை உருவாக்கின.\nதேசிய மயமாக்கப்பட்ட பின்னர் ஐக்கிய இந்தியாவில் 17361 என்ற எண்ணிக்கையில் கிளைகள் இருந்தன. 2248 அலுவலகங்கள் நாடு முழுவதும் பரவிக்கிடந்தன. 10 மில்லியனுக்கும் அதிகமான காப்பீட்டு சந்தாதார்ர்களுக்கு ஆயுள் காப்பீட்டு வசதியை இவ்வலுவலகங்கள் வழங்கி சேவைபுரிந்தன. பல்வேறு வகையான காப்பீட்டு வகைகளும் இதில் உள்ளடங்கும். \n\nஐக்கிய இந்தியா காப்பீட்டு நிறுவனம் பல்வேறு வகையான சிக்கலான காப்பீட்டு திட்டங்களை அதிகமான வாடிக்கையாளர்களுக்காக வடிவமைத்து செயல்படுத்துவதில் முன்னணியில் உள்ளது. எண்ணெய் மற்றும் இயற்கை எரிவாயுக் கழகம், இராச்சீவ் காந்தி பன்னாட்டு வானூர்தி நிலைய நிறுவனம், ஐதராபாத்து, மும்பை பன்னாட்டு வானூர்தி நிலைய நிறுவனம், திருமலை- திருப்பதி தேவசுதானம், கொச்சி மெட்ரோ இரயில் நிறுவனம் போன்ற நிறுவனங்களில் இத்திட்டம் வெற்றிகரமாக செயல்படுத்தப்பட்டு வருகிறது. \nஇந்திய அரசாங்கத்தின் உலக சுகாதார நிறுவனக் காப்பீட்டுத் திட்டத்தை மிகப்பெரிய அளவில் செயல்படுத்தி கிராமப்புற மக்களுக்கு காப்பீட்டை எடுத்துச் செல்வதில் ஐக்கிய இந்தியா நிறுவனம் ஒரு முன்னோடி நிறுவனமாகச் செயல்படுகிறது. \nமேலும், மத்தியப்பிரதேசத்தில் 450000 மில்லியன் பெண்களை சென்று அடைந்த விஜயா ராஜி ஜணனி கல்யான் யோச்சனா திட்டம், நான்கு மாநிலங்களில் 459000 குடும்பங்களை உள்ளடக்கிய சுனாமி சான் பீமா யோச்சனா திட்டம், தேசிய கால்நடை காப்பீட்டுத் திட்டம் போன்றவை வெற்றி பெற்ற திட்டங்களில் சிலவாகும். \n\n2018-2019 ஆம் ஆண்டுக்கான மொத்த உள்நாட்டு காப்பீட்டுத் தொகை அளவு 16385 கோடி ரூபாயாகும். \n2018 ஆம் ஆண்டு பிப்ரவரி மாதம் 2 ஆம் நாள் இந்திய அரசாங்கம் ஐக்கிய இந்தியா காப்பீட்டு நிறுவனத்துடன் பொதுத்துறை காப்பீட்டு நிறுவனமான ஓரியண்டல் காப்பீடு மற்றும் தேசிய காப்பீட்டு நிறுவனத்துடன் ஒருங்கிணைப்பு அறிவிப்பை வெளியிட்டது . \nSection::::நிறுவன அமைப்பு.\n \n\n"}
{"id": "456625", "url": "https://ta.wikipedia.org/wiki?curid=456625", "title": "அலிஸ் இன் வொண்டர்லேண்ட் (2010 திரைப்படம்)", "text": "அலிஸ் இன் வொண்டர்லேண்ட் (2010 திரைப்படம்)\n\nஅலிஸ் இன் வொண்டர்லேண்ட்  (Alice in Wonderland) திரைப்படம் லிண்டா வூல்டர்னின் திரைக்கதையில் டிம் பர்டனின் இயக்கத்தில் 2010 ஆம் ஆண்டு வெளிவந்த இருண்ட கற்பனை சாகச திரைப்படமாகும். இந்த படத்தில் ஜானி டெப், அன்னே ஹாத்வே, ஹெலினா போன்ஹோம் கார்டர், கிறிஸ்பின் குளோவர், மாட் லூகாஸ் மற்றும் மியா வாசிகோவ்ஸ்கா ஆகியோர் நடித்துள்ளனர். லூயிஸ் கரோலின்யின் கற்பனை புதினங்களாகிய அலிஸின் அட்வென்ச்சர்ஸ் இன் வொண்டர்லேண்ட் மற்றும் த்ரூ தி லுக்கிங் கிளாஸ் மற்றும் அதே பெயரில் 1951 ஆம் ஆண்டு வால்ட் டிஸ்னியின் திரைப்படம் தழுவி எடுக்கப்பட்டது.\n\nஇப்படத்தை வால்ட் டிஸ்னி பிக்சர்ஸ் தயாரித்து ஐக்கிய இராச்சியம் மற்றும் அமெரிக்காவில் படமாக்கியது. இத் திரைப்படம் 2010 ஆம் ஆண்டில் பிப்ரவரி 25 இல் இலண்டனில் ஓடியான் லீசெஸ்டர்  சதுக்கத்தில் திரையிடப்பட்டது. ஆஸ்திரேலியாவில் 2010 ஆம் ஆண்டு மார்ச் 4 அன்று வெளியிடப்பட்டது. மறுநாள் ஐக்கிய இராச்சியத்திலும், அமெரிக்காவிலும் டிஸ்னி டிஜிட்டல் 3டி, ரியல் டி 3டி மற்றும் ஐமாக்ஸ் 3டி வடிவங்களில்   வழக்கமான திரையரங்குகளில் திரையிடப்பட்டது. இத் திரைப்படம் 2010 ஆம் ஆண்டு வெளிவந்த அதிக வசூல் செய்த திரைப்படங்களில் இரண்டாவது இடத்தை பிடித்தது.\n\nஅலிஸ் இன் வொண்டர்லேண்ட் வெளியீட்டில் கலவையான விமர்சனங்களைப் பெற்றது. இத் திரைப்படம் 63வது கோல்டன் விருதுகளில் மூன்று பரிந்துரைகளை பெற்றது.  83 வது அகாடமி விருதுகளில் சிறந்த கலை இயக்கம் மற்றும் சிறந்த ஆடை வடிவமைப்பு ஆகியவற்றுக்கான விருதுகளை வென்றது மேலும் சிறந்த காட்சி பாணிக்கான விருதுக்காக பரிந்துரைக்கப்பட்டது. 2016 ஆம் ஆண்டு மே 27 இல் வெளிவந்த அலிஸ் த்ரூ தி லுக்கிங் கிளாஸ் எனும் திரைப்படம்  எதிர்மறையான விமர்சனங்களைப் பெற்றுது மற்றும் வசூலில் குறைவாக இருந்தது.\n\nSection::::கதைச் சுருக்கம்.\n1871 ஆம் ஆண்டில், ஒரு விசித்திரமான தொடர்ச்சியான கனவால் கலங்கும் , 19 வயதான அலிஸ் கிங்ஸ்லீ, லார்ட் அஸ்காட்டின் தோட்டத்தில்  விருந்தொன்றில் கலந்துகொள்கிறார். அங்கு, லார்ட் அஸ்காட்டின்  மகன் ஹமிஷின் திருமண முன்மொழிவை எதிர்கொள்ள தெரியாமல் அங்கு தற்செயலாக தென்படும் நீல நிற இடுப்புச்சட்டை அணிந்து கடிகாரம் ஏந்திய முயலைப் பின்தொடர்ந்து ஒரு மரத்தின் அடியில் ஒரு பெரிய துளைக்குள் விழுகிறாள். விழுந்த இடத்தில் ‘குடிக்கவும்’ என்று பெயரிடப்பட்ட ஒரு போத்தலில் உள்ள திரவத்தை குடித்து விட்டு சிறிய கதவின் வழியாக  மாயாஜால காட்டினுள் நுழைகிறாள். \n\nமாயாஜால காட்டினுள் வெள்ளை முயல், எலி, டோடோ பறவை, பேசும் பூக்கள், ட்வீட்லீடி மற்றும் ட்வீட்லெம் எனும் இரட்டையர்கள் என அவளை அறிந்தவர்களால் வரவேற்கப்படுகின்றாள். கம்பளிப்பூச்சியின் ஆராகுலம் இனால் (வொண்டர்லேண்டின் வரலாற்றையும் எதிர்காலத்தையும் சொல்லும் ஒரு சுருள் போன்ற நாட்காட்டி) முன்னறிவித்த அலிஸ் என்று உறுதிப்படுத்தப்படுகிறாள். சிவப்பு இராணியால் கட்டுப்படுத்தப்பட்ட வெள்ளை இராணியை அரியணைக்கு மீட்டெடுக்கவும்,  அண்டர்லேண்டில் வசிப்பவர்களை பயமுறுத்தும் டிராகன் போன்ற உயிரினமான ஜாபர்வாக்கியை கொல்ல வேண்டுமெனவும் கம்பளி பூச்சியினால் அறிவுறுத்தப்படுகிறாள். \n\nஅலிஸ் விந்தை உலகில் பல விந்தையான உயிரினங்களையும், மேட் ஹேட்டரை சந்திக்கிறாள். மேட் ஹேட்டரின் முழு கிராமமும், குடும்பமும் சிவப்பு இராணியால் அழிக்கப்பட்டதால் மேட் ஹேட்டர் அலிஸிற்கு உதவுகிறார். மேட் ஹேட்டர் மற்றும் விந்தை உலகின் உயிரினங்களின்  உதவியுடன் ஜாபர்வாக்கியை கொன்று, சிவப்பு இராணியை வென்று வெள்ளை இராணிக்கு (சிவப்பு இராணியின் தங்கை) அரியணைக்கு மீட்டு கொடுத்து விட்டு உலகிற்கு எவ்வாறு திரும்புகிறார் என்பதுமே திரைப்படத்தின் மீதிக்கதை.\n\n\n\n\n\n\n\n\n\n\n\n\n\n\n\nSection::::இசை.\nஇத் திரைப்படத்திற்கான டேனி எல்ப்மேனின் ஒலிப்பதிவு 2 மார்ச் 2010 இல் வெளியிடப்பட்டது. இந்த இசை தொகுப்பு பில்போர்ட் டாப் 200 இசைத் தொகுப்புகளில் 89 வது இடத்தை பிடித்தது.\n\nஆல் மோஸ்ட் அலிஸ் எனும் இசைத் தொகுப்பும் 2 மார்ச் 2010 இல் வெளியிடப்பட்டது. இது அலிஸின் இன் வொண்டர்லேண்ட் படத்தால் ஈர்க்கப்பட்ட பல்வேறு கலைஞர்களின் இசைத் தொகுப்பாகும்.\n"}
{"id": "456638", "url": "https://ta.wikipedia.org/wiki?curid=456638", "title": "மட்பாண்டத்திற்கு முந்தைய புதிய கற்காலம் (ஆ)", "text": "மட்பாண்டத்திற்கு முந்தைய புதிய கற்காலம் (ஆ)\n\nமட்பாண்டத்திற்கு முந்தைய புதிய கற்காலம் (ஆ) (Pre-Pottery Neolithic B (PPNB) இது மட்பாண்டத்திற்கு முந்தைய புதிய கற்காலத்தின் ஒரு பகுதியாகும். இக்காலத்திய பண்பாடு வளமான பிறை பிரதேசத்தின் மேல் மெசொப்பொத்தேமியாவில் கிமு 8,800 முதல் கிமு 6,500 வரை விளங்கியது. துருக்கியின் பெருவயிறு மலை மற்றும் எரிக்கோ நகரத்தின் தொல்லியல் களங்களிலிருந்து இக்கற்காலத்திய பண்பாடு அறிய முடிகிறது. \n\nமட்பாண்டத்திற்கு முந்தைய புதிய கற்காலம் (அ) போன்று, மட்பாண்டத்திற்கு முந்தைய புதிய கற்காலம் (ஆ), இடைக் கற்காலத்திய நூத்துபியன் பண்பாட்டிலிருந்து வளர்ச்சியுற்றது. இக்கற்காலம் அனதோலியாவின் வடகிழக்கில் தோன்றியதற்கு ஆதாரங்கள் கிடைத்துள்ளது.\n\nSection::::வாழ்க்கை முறை.\nமட்பாண்டத்திற்கு முந்தைய புதிய கற்காலம் (ஆ) காலத்தில் காட்டு விலங்குகளை வீட்டு வளர்ப்பு விலங்குகளாக பழக்கப்படுத்தினர். மேலும் மக்கள் வேட்டைத் தொழிலுடன், வேளாண்மைத் தொழிலிலும் ஈடுபட்டனர். தீக்கல்லை நெருப்பு மூட்ட பயன்படுத்தினர். \n\nதென் லெவண்ட்டில் மக்கள் வட்டம் மற்றும் எண்கோண வடிவத்தில் குடியிருப்புகள் கட்டினர். குடியிருப்புகளின் தளம் மற்றும் சுவர்கள் வெள்ளை களிமண் மற்றும் சுண்ணாம்புக் கல் பூச்சுகளால் அமைக்கப்பட்டது. \n\nகளிமண் மற்றும் சுண்ணாம்புக் கலவைகளிலிருந்து மட்பாண்டங்கள் தயாரித்தனர்.சுண்ணாம்புக் கற்களாலான துவக்க கால வெள்ளை மட்பாண்டங்கள் கிமு 7,000-முதல் பயன்படுத்தப்பட்டது. லெவண்ட் பகுதியில் மேற்கு கலீலி மற்றும் அயின் காசல், மேல் மெசொபொத்தோமியாவில் உள்ள தொல்லியல் களங்களில் செவ்வக வடிவத் தரைகளில் சுண்ணாம்புக்கல் கலவை பூச்சு பூசப்பட்டிருந்தது. இக்காலம் கிமு 7,000 மற்றும் கிமு 6,000-க்கும் இடைப்பட்டதாகும். \n\nகிமு 9,000 - கிமு 6,000 காலப்பகுதிகளில் லெவண்ட் பகுதியில் இறந்தவர்களின் உடலில் சுண்ணாம்புப் பூச்சு பூசி வீட்டின் தரையில் குழி தோண்டி அடக்கம் செய்யும் பழக்கம் கொண்டிருந்தனர். செய்தனர். \n\nSection::::சமூகம்.\n\"டேனியல் ஸ்டோர்டுயூர்\" எனும் தொல்லியல் அறிஞர் அஸ்வத் தொல்லியல் மேட்டில், கிமு 8,700 ஆண்டு காலத்திய பெரிய அளவிலான வேளாண் குடியிருப்பை சிரியாவின் டமாஸ்கஸ் நகரத்தின் எர்மோன் மலை மலையருகே கண்டுபிடித்தார். \n\nமேலும் அதே போன்ற தொல்லியல் வேளாண் குடியிருப்புகள் அஸ்வத் தொல்லியல்மேடு, இராமாத் தொல்லியல் மேடு மற்றும் கோரைப்பு தொல்லியல் மேடுகளில் கண்டுபிடிக்கப்பட்டது.\n\nSection::::தொல்பொருட்கள்.\nதற்கால மெசொப்பொதோமியாவின் வடகிழக்கு சிரியாவில் களிமண் சுடுமட்பாண்டம் கண்டுபிடிப்பதற்கு முன்னர் கிமு 8,000-இல் கருங்கல், அரகோனைட்டு, சுண்ணாம்புக் கல், போன்றவற்றால் செய்த மெருகூட்டப்பட்ட பாண்டங்கள் மக்கள் பயன்படுத்தினர். \n\n\nSection::::மேற்கோள்கள்.\n "}
{"id": "456653", "url": "https://ta.wikipedia.org/wiki?curid=456653", "title": "தடம் (திரைப்படம்)", "text": "தடம் (திரைப்படம்)\n\nதடம் (Thadam) 2019ஆம் ஆண்டில் வெளியான இந்தியத் தமிழ் அதிரடித் திரைப்படம் மற்றும் குற்றப்புனைவு திரைப்படம் ஆகும். இத்திரைப்படம் மகிழ் திருமேனி என்ற இயக்குநரால் எழுதி இயக்கப்பட்டு இந்தர் குமார் என்பவரால் தயாரிக்கப்பட்டுள்ளது. திரை நட்சத்திரங்கள் அருண் விஜய், தன்யா ஹோப், மற்றும் வித்யா பிரதீப் ஆகியோர் முன்னணி கதாபாத்திரங்களி்ல் நடித்து்ளனர். இத்திரைப்படத்திற்கான பின்னணி இசையை அருண் ராஜ் என்பவர் செய்துள்ளார். ஒளிப்பதிவானது கோபிநாத் என்பவராலும், படத்தொகுப்பு என். பி. சிறீகாந்தாலும் செய்யப்பட்டுள்ளது..\n\nSection::::கதைக் களம்.\nஎழில் (அருண் விஜய்) உயர் நடுத்தர வாழ்க்கையை வாழ்ந்து வரும் ஒரு கட்டுமானப் பொறியாளர் ஆவார். அவர் ஒரு பிஎம்டபிள்யூ மகிழுந்தினையும், வசதியான மாளிகையையும் கொண்டுள்ளார். கட்டுமானத் தொழில் சிறப்பாகச் சென்று கொண்டிருக்க வாழ்க்கை சிறப்பாக, சரியான பாதையில் சென்று கொண்டிருக்கிறது. திரைப்படத்துறை இதழியலாளரான தீபிகாவுடன் காதலில் விழுகிறார்.\n\nஎழிலின் சகோதரன் கவின் (அருண் விஜய்) ஒரு புத்திசாலித்தனமான, தெருவில் சாதாரண வாழ்க்கை வாழக்கூடிய, கடத்தல்காரர்களிடமிருந்து பணத்தை ஏமாற்றி சுருட்டக்கூடிய, பல பெண்களின் காதலைப் பெற விரும்புபவராக, சட்டத்தில் உள்ள ஓட்டைகளைப் பற்றியெல்லாம் நன்கறிந்த இளைஞனாக இருக்கிறார். இவரது ஒரே பலவீனம் சூதாட்டம். இவரது அன்னையிடமிருந்து சீட்டாட்டத்தைக் கற்றுக்கொண்டிருந்தார். இவர்களின் தாயை இவர்கள் குழந்தைகளாக இருக்கும் போதே தந்தையார் பிரிந்திருக்கிறார்.\n\nஎழில் மற்றும் கவின் இருவரும் எந்தவொரு நேரத்திலும் ஒருவரை ஒருவர் பார்த்துக் கொள்வதில்லை. இருவரும் அவரவர் வழியில் தனித்தனியே பயணிக்கின்றனர். நகரில் நடந்த ஒரு குற்றத்திற்காக காவல் ஆய்வாளர் பெப்சி விஜயன் எழிலைக் கைது செய்கிறார். பாதிக்கப்பட்டவரின் பக்கத்து வீட்டுக்காரர் எடுத்த ஒரு சுயமி ஒளிப்படத்தில் உள்ள உருவத்தை வைத்து எழில் காவல் ஆய்வாளரால் கைது செய்யப்படுகிறார். தற்செயல் நிகழ்வாக, காவலர்கள் குடித்து விட்டு வண்டி ஓட்டிய கவினையும் கைது செய்து அதே காவல் நிலையத்திற்கு அழைத்து வருகின்றனர். காவல் அதிகாரிகளுக்கு இவர்களின் உருவ ஒற்றுமை குழப்பத்தை ஏற்படுத்துகிறது. சகோரர்கள் இருவருமே கொலையில் தாங்கள் சம்பந்தப்படவில்லை என்று உறுதியாகக் கூறுகின்றனர். கோபால கிருஷ்ணன் தனது உதவியாளர் மலர்விழியை இந்த குழப்பமான வழக்கை விசாரிக்கச் சொல்கிறார்.\n\nSection::::தயாரிப்பு.\n2017 ஆம் ஆண்டு மார்ச் மாதத்தில், அருண் விஜய் தான் மகிழ் திருமேனியின் இயக்கத்தில் ஒரு திரைப்படம் செய்யப்போவதாக தெரிவித்தார். 2012 ஆம் ஆண்டில் செய்த \"தடையறத் தாக்க\" திரைப்படத்திற்குப் பிறகு இருவரும் இணையும் இரண்டாவது திரைப்படம் ஆகும். இந்தர் குமாரால் தயாரிக்கப்பட்ட இத்திரைப்படம் ஏப்ரல் 2017 இல் சென்னையில் அறிமுகப்படுத்தப்பட்டது. அருண் விஜய் இரு வேடங்களில் நடிப்பதாகவும், இத்திரைப்படம் ஒரு உண்மைக் கதையை அடிப்படையாகக் கொண்டது எனவும் தெரிவிக்கப்பட்டது.இத்திரைப்படத்தில் தன்யா ஹோப், வித்யா பிரதீப் மற்றும் இசுமிருதி வெங்கட் ஆகிய மூன்று கதாநாயகிகள் நடித்துள்ளனர். அருண் ராஜ் இத்திரைப்படத்தின் இசையமைக்க தேர்வு செய்யப்பட்டார். மகிழ் திருமேனி மற்றும் அருண் விஜய் ஆகியோருடன் இணையும் முதல் படமாகும். கோபிநாத் மற்றும் என். பி. சிறீகாந்த் ஆகியோர் முறையே ஒளிப்பதிவாளராகவும், படத்தொகுப்பாளராகவும் இத்திரைப்படத்திற்காக ஒப்பந்தம் செய்யப்பட்டனர். ஃபெப்சி விஜயன் மற்றும் மீரா கிருஷ்ணன் ஆகியோரும் படத்தில் நடிக்கும் நடிகர்கள் பட்டியலில் படப்பிடிப்பு சூன் 2017 இல் தொடங்கும் முன் சேர்க்கப்பட்டனர் \n\nSection::::வசூல் நிலவரம்.\nதடம் மூன்றாவது வார இறுதியில் 2.3 கோடி ரூபாய் வசூல் செய்து வசூல்ரீதியான நிச்சய வெற்றியை உறுதி செய்தது, 20 நாட்களில் தமிழ்நாட்டில் இத்திரைப்படத்தின் வசூல் ரூபாய் 18.4 கோடியாக மதிப்பிடப்பட்டது.\n\nSection::::இசை மற்றும் பாடல்கள்.\nஇத்திரைப்படத்திற்கு அருண் ராஜ் அறிமுக இசை இயக்குநராகப் பணியாற்றியுள்ளார். பாடல் வரிகள் அருண் ராஜ், மதன் கார்க்கி, தாமரை மற்றும் மகிழ் திருமேனி ஆகியோரால் எழுதப்பட்டுள்ளன.\n"}
{"id": "456655", "url": "https://ta.wikipedia.org/wiki?curid=456655", "title": "ஆண்டிமனி(III) ஆக்சைடு", "text": "ஆண்டிமனி(III) ஆக்சைடு\n\nஆண்டிமணி(III) ஆக்சைடு (\"Antimony(III) oxide\") என்பது SbO. என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். இது ஆண்டிமணியின் மிக முக்கியமான வணிகமுறை சேர்மம் ஆகும். இயற்கையில் வாலண்டினைட் மற்றும் செனார்மோன்டைட் என்ற கனிமங்களாகக் காணப்படுகிறது. பெரும்பாலான பல்பகுதி ஆக்சைடுகளைப் போலவே Sb2O3 சேர்மமும் நீராற்பகுப்பின் போது நீரிய கரைசல்களில் கரைகிறது.\n\nSection::::உற்பத்தி.\n2002 ஆம் ஆண்டில் 112,600 டன்களாக இருந்த ஆண்டிமனி(III) ஆக்சைடின் உலகளாவிய உற்பத்தி 2012 ஆம் ஆண்டில் 130,000 டன்களாக அதிகரித்தது. அமெரிக்கா, மெக்சிகோ, சப்பான், ஐரோப்பா, தென்னாப்பிரிக்கா நாடுகளைத் தொடர்ந்து சீனா மிகப்பெரிய உற்பத்தியை செய்கிறது, பிற நாடுகள் அனைத்தின் உற்பத்தியளவு 2% ஆகும். \n\nSection::::தயாரிப்பு.\n2010 ஆம் ஆண்டு நிலவரப்படி ஐரோப்பிய ஒன்றியத்தைச் சேர்ந்த 27 நாடுகளில் நான்கு தளங்களில் ஆண்டிமனி(III) ஆக்சைடு தயாரிக்கப்பட்டது. இதற்காக இரண்டு வழிமுறைகள் பயன்படுத்தப்பட்டன. பண்படாத ஆண்டிமனி(III) ஆக்சைடை மீள் ஆவியாக்கம் செய்தல் அல்லது ஆண்டிமனி உலோகத்தை ஆக்சிசனேற்றம் செய்து தயாரித்தல் என்பன அவ்விரண்டு வழிமுறைகளாகும். ஐரோப்பாவில் இரண்டாவது தயாரிப்பு முறையே ஆதிக்கம் செலுத்தியது. மூலப்பொருட்களிலிருந்து கச்சா ஆண்டிமனி(III) ஆக்சைடு அல்லது உலோக ஆண்டிமனி உற்பத்திக்கான பல செயல்முறைகள் உள்ளன. செயல்முறையின் தேர்வானது தாது மற்றும் பிற பகுதிக்கூறு காரணிகளின் கலவையைப் பொறுத்து அமைகிறது. சுரங்கத்தை தோண்டி எடுத்தல், நொறுக்குதல் மற்றும் தாதுவை அரைத்தல் போன்றவை வழக்கமான படிநிலைகளாகும். சில சமயங்களில் நுரை மிதப்பு முறையைத் தொடர்ந்து வெப்பச் செயல்முறைகளான உருக்குவது அல்லது வறுத்தெடுப்பது போன்ற செயல்களால் தாது பிரித்தெடுக்கப்படுகிறது. ஒரு சில சந்தர்ப்பங்களில் தாதுவுடன் விலைமதிப்பற்ற உலோகங்கள் நிறைந்திருக்கும் போது நீரியல் செயல்முறைகள் மூலம் தாது பிரிக்கப்படுகிறது. இந்த நடவடிக்கைகள் எதுவும் ஐரோப்பிய ஒன்றியத்தில் நடைபெறுவதில்லை. ஆனால் தாதுவானது சுரங்கங்கள் தோண்டப்படும் இடத்திற்கு நெருக்கமாகக் கிடைக்கின்றன.\n\nSection::::கச்சா ஆண்டிமனி(III) ஆக்சைடை மீள்-ஆவியாக்கல்.\nபடி 1)கச்சா சிடிப்னைட் சுமார் 500 முதல் 1,000 பாகை செல்சியசு வெப்பம் வரையில் சூடுபடுத்த இயலும் உலைகளைப் பயன்படுத்தி கச்சா ஆண்டிமனி(III) ஆக்சைடாக ஆக்சிசனேற்றம் செய்யப்படுகிறது. இவ்வினை பின்வருமாறு:\nபடி 2) கச்சா ஆண்டிமனி(III) ஆக்சைடு பதங்கமாதல் முறையில் தூய்மைப்படுத்தப்படுகிறது. \n\nSection::::ஆண்டிமனி உலோகத்தை ஆக்சிசனேற்றம் செய்தல்.\nஉலோக ஆண்டிமனியை உலைகளில் வைத்து ஆக்சிசனேற்றம் செய்து ஆண்டிமனி(III) ஆக்சைடு தயாரிக்கப்படுகிறது. இவ்வினையானது வெப்ப உமிழ் வினையாகும். பதங்கமாதல் வினை வழியாக உருவாகும் ஆண்டிமனி(III) ஆக்சைடு வடிகட்டப்படுகிறது. செலுத்தப்படும் வாயுவின் தன்மை மற்றும் உலையின் நிபந்தனைகளுக்கு ஏற்ப புதிய துகள்களின் அளவு கட்டுபடுத்தப்பட்டு உருவாகிறது. வினை பின்வருமாறு நிகழ்கிறது:\n\nSection::::பண்புகள்.\nஆண்டிமனி(III) ஆக்சைடு ஓர் ஈரியல்பு ஆக்சைடாகும். நீர்த்த சோடியம் ஐதராக்சைடு கரைசலில் கரைந்து மெட்டா ஆண்டிமோனைட்டைக் (NaSbO2) கொடுக்கிறது. இதை முந்நீரேற்றாக தனித்துப் பிரிக்க இயலும். அடர் கனிம அமிலங்களிலும் ஆண்டிமனி(III) ஆக்சைடு கரைந்து தொடர்புடைய உப்புகளைக் கொடுக்கிறது. அவ்வுப்புகள் நீர் சேர்க்கப்பட்டு மேலும் நீர்த்த கரைசலாக மாறும்போது நீராற்பகுக்கப்படுகிறது. நைட்ரிக் அமிலத்துடன் ஆண்டிமனி டிரையாக்சைடு ஆண்டிமனி(V) ஆக்சைடாக ஆக்சிசனேற்றப்படுகிறது.\nகார்பன்\\கார்பனுடன் சேர்த்து ஆண்டிமனி டிரையாக்சைடை சூடுபடுத்தினால் அது ஆண்டிமனி உலோகமாக ஒடுக்கப்படுகிறது. சோடியம் போரோ ஐதரைடு அல்லது இலித்தியம் அலுமினியம் ஐதரைடு போன்ற பிற ஒடுக்கும் முகவர்களுடன் நிலைப்புத் தன்மையற்ற மீநச்சான சிடிபைன் வாயு உற்பத்தியாகிறது. ஆண்டிமனி டிரையாக்சைடை பொட்டாசியம் பைடார்ட்டரேட்டுடன் சேர்த்து சூடுபடுத்தினால் அணைவுச் சேர்மம் பொட்டாசியம் ஆண்டிமனி டார்ட்டரேட்டு )KSb(OH)•CHO) உருவாகிறது.\n\nSection::::கட்டமைப்பு.\nSb2O3 மாதிரியின் வெப்பநிலையை அடிப்படையாகக் கொண்டு இதன் கட்டமைப்பு அமைகிறது. 1560 பாகை செல்சியசுக்கு மேற்பட்ட உயர் வெப்பநிலையில் இருந்தால் அது ஈருருவக் கட்டமைப்பு வாயுவாக (Sb4O6 ) உள்ளது. தொடர்புடைய பாசுபரசு(III) ஆக்சைடு போல இருவளைய கூடு மூலக்கூறுகள் Sb4O6 இல் உள்ளன. திண்மநிலையில் இதன் கூடு கட்டமைப்பு நிலைத்து கனசதுர ஒழுங்கைப்பில் படிகமாகிறது. மேலும், Sb-O பிணைப்பு இடைவெளி 197.7 பைக்கோமீட்டர்களாகவும் O-Sb-O பிணைப்புக் கோணம் 95.6°.ஆகவும் அமைந்துள்ளன. இவ்வடிவம் இயற்கையிலேயே செனார்மோண்டைட்டு கனிமத்தில் காணப்படுகிறது. 606 பாகை செல்சியசு வெப்ப நிலைக்கு மேல் நிலைப்புத்தன்மை மிகுந்த நேர்ச்சாய்சதுர கட்டமைப்பு ஆண்டிமனி மையங்களுக்கிடையில் ஆக்சிசன் பாலங்களால் இணைக்கப்பட்ட -Sb-O-Sb-O- இணைகளால் ஆக்கப்படுகிறது. வேலண்டினைட்டு கனிமத்தில் இயற்கையில் இவ்வடிவம் காணப்படுகிறது. \n\nSection::::பயன்கள்.\nஅமெரிக்காவிலும் ஐரோப்பாவிலும் ஆண்டிமனி(III) ஆக்சைடு கனிமத்தின் ஆண்டு நுகர்வு முறையே 10,000 மற்றும் 25,000 டன்கள் ஆகும். ஆலசனேற்றப்பட்ட பொருட்களுடன் இணைந்து தீச்சுடர் தடுப்பியாக பயன்படுத்தப்படுகிறது. பலபடிகளில் தீச்சுடர்-தடுப்பு நடவடிக்கைக்கு ஆலைடுகள் மற்றும் ஆண்டிமனி ஆகியவற்றின் கலவை முக்கியமானது ஆகும். எளிதில் தீப்பற்றாத நெகிழிப் பொருட்கள் தயாரிப்பில் இது பயன்படுத்தப்படுகிறது. மின் கருவிகள், நெசவுத் தொழில், தோல் மற்றும் மேற்பூச்சுகளில் இதன் பயன்பாடுகள் காணப்படுகின்றன.\n\nபிற பயன்பாடுகள்:\n\nஆண்டிமனி(III) ஆக்சைடு கண்ணாடி, பீங்கான்கள் மற்றும் பளபளப்பான மிளிரிகளின் ஒளிபுகா முகவராகப் பயன்படுகிறது. \n\n\n\nSection::::முன் பாதுகாப்பு.\nஆண்டிமனி(III) ஆக்சைடு மனிதர்களுக்கு புற்றுநோய் உண்டாக்கும் திறனை கொண்டுள்ளதாக சந்தேகிக்கப்படுகிறது. பெரும்பாலான ஆண்டிமனி சேர்மங்களைப் போல இதன் டி.எல்.வி எனப்படும் தாங்கும் திறன் 0.5 மி.கி / மீ 3 ஆகும். ஆண்டிமனி (III) ஆக்சைடின் வேறு எந்த மனித உடல்நலக் கேடுகளும் அடையாளம் காணப்படவில்லை. அன்றாட வாழ்க்கையிலும் ஆண்டிமனி டிரையாக்சைடு உற்பத்தி மற்றும் பயன்பாட்டிலிருந்து மனித ஆரோக்கியத்திற்கும் சுற்றுச்சூழலுக்கும் எந்த ஆபத்தும் கண்டறியப்படவில்லை.\n\n"}
{"id": "456657", "url": "https://ta.wikipedia.org/wiki?curid=456657", "title": "கந்தக டிரையாக்சைடு", "text": "கந்தக டிரையாக்சைடு\n\nகந்தக டிரையாக்சைடு (\"Sulfur trioxide\") என்பது SO என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். கந்தக மூவாக்சைடு, சல்பர் டிரையாக்சைடு என்ற பெயர்களாலும் இதை அழைக்கலாம். ஒப்பீட்டளவில் இது எளிதில் திரவமாகும் வரம்பைக் கொண்டுள்ளது. வாயு வடிவ கந்தக டிரையாக்சைடு ஒரு குறிப்பிடத்தக்க மாசுபடுத்தியாகும். அமில மழையின் முதன்மை முகவராக இது உள்ளது. \n\nகந்தக அமிலம் தயாரிக்க உதவும் முன்னோடிச் சேர்மமாக கருதப்பட்டு தொழில்துறை அளவில் கந்தக டிரையாக்சைடு தயாரிக்கப்படுகிறது.\n\nமுற்றிலும் உலர்ந்த கொள்கலன்களில் கந்தக டிரையாக்சைடு ஆவி கண்களுக்குத் தெரியாது. திரவ நிலையில் இது வெளிப்படையாக ஒளிபுகும் தன்மையையுடன் உள்ளது. இருப்பினும் கந்தக அமில மூடுபனி போல உருவாவதால் ஒப்பீட்டளவில் வறண்ட வளிமண்டலத்தில் கூட அதிகமாக புகைகிறது. எனவே இது ஒரு புகை முகவராகவும் பயன்படுத்தப்படுகிறது. நெடியற்ற சேர்மமாக காணப்படும் கந்தக டிரையாக்சைடு அதிகமான அரிக்கும் பண்பைக் கொண்டுள்ளது\n\nSection::::மூலக்கூற்று கட்டமைப்பும் பிணைப்பும்.\nD3h சீரொழுங்குடன் முக்கோணத் தள மூலக்கூற்று வடிவமும் இடக்குழுவும் கொண்டு வாயு நிலை கந்தக டிரையாக்சைடு காணப்படுகிறது. வலுவளவு ஓட்டு இலத்திரன் சோடிகளின் தள்ளுகைக் கொள்கை இதை முன்கணித்துக் கூறுகிறது\n\nஎலக்ட்ரான்-எண்ணும் சம்பிரதாய முறையைப் பொறுத்தவரை, கந்தக அணு +6 என்ற ஆக்சிசனேற்ற நிலையிலும் முறையான 0 என்ற மின்சுமை மதிப்பும் கொண்டிருக்கிறது. லூயிசு கட்டமைப்பில் டி-ஆர்பிட்டால்களைப் பயன்படுத்தாமல் S=O (இரட்டை பிணைப்பு) S–O (ஈதற்பிணைப்பு) ஆகியன உள்ளன. \n\nவாயுநிலை கந்தக டிரையாக்சைடின் மின் இருமுனை திருப்புத் திறன் சுழியாகும். இது S-O பிணைப்புகளுக்கு இடையிலான 120 ° கோணத்தின் விளைவாகும்.\n\nSection::::திண்ம கந்தக டிரையாக்சைடின் கட்டமைப்பு.\nதிண்ம கந்தக டிரையாக்சைடின் இயற்கை தன்மை சிக்கலானது, ஏனெனில் கட்டமைப்பு மாற்றங்கள் நீரின் தடயங்களால் ஏற்படுகின்றன. \n\nஇவ்வாயுவை ஒடுக்கும்போது முற்றிலும் தூய்மையான SO3 வாயு ஒரு முப்படியாக ஒடுக்கப்படுகிறது. இது பெரும்பாலும் γ-SO3 என அழைக்கப்படுகிறது. இந்த மூலக்கூற்று வடிவம் 16.8. செல்சியசு உருகுநிலையுடன் நிறமற்ற திண்மமாக உள்ளது. இது [S (= O) 2 (μ-O)] என விவரிக்கப்படும் ஒரு வளைய சி கட்டமைப்பை ஏற்றுக்கொள்கிறது.\nSO3 வாயு 27 ° செல்சியசுக்கு மேல் ஒடுக்கப்பட்டால், α-SO3 வடிவம் தோன்றுகிறது. இது 62.3. செல்சியசு உருகுநிலையைக் கொண்டுள்ளது. ஆல்பா-SO3 தோற்றத்தில் இழை போல காணப்படுகிறது. கட்டமைப்பு ரீதியாக, இது பாலிமர் [S (= O) 2 (μ-O)] n ஆகும். பாலிமரின் ஒவ்வொரு முனையும் OH குழுக்களுடன் நிறுத்தப்படுகின்றன.\n\nβ-SO3, ஆல்பா வடிவத்தைப் போலவே, இழை போன்றதாகும். ஆனால் வெவ்வேறு மூலக்கூறு எடையைக் கொண்டு ஐதராக்சில் குழு மூடிய பலபடியைக் கொண்டுள்ளது, 32.5 பாகை செல்சியசு வெப்பநிலையில் இது உருகும். காமா மற்றும் பீட்டா கந்தக டிரையாக்சைடு வடிவங்கள் இரண்டும் சிற்றுருதி கொண்டவை ஆகும். போதுமான நேரம் நின்றால் இவை நிலையான ஆல்பா வடிவமாக மாறுகின்றன. இந்த மாற்றம் நீரின் தடயங்களால் ஏற்படுகிறது. \nதிண்ம SO3 இன் ஒப்பீட்டு நீராவி அழுத்தங்கள் ஒரே மாதிரியான வெப்பநிலையில் ஆல்பா <பீட்டா <காமா என அமைகிறது. அவை அவற்றின் தொடர்புடைய மூலக்கூறு எடைகளைக் குறிக்கின்றன. நீர்ம கந்தக டிரையாக்சைடு காமா வடிவத்துடன் ஒத்த நீராவி அழுத்தத்தைக் கொண்டுள்ளது. இதனால் ஆல்பா-SO3 வடிவப் படிகத்தை அதன் உருகுநிலைக்கு வெப்பமாக்கும்போது நீராவி அழுத்தம் திடீரென அதிகரிக்கிறது. இந்த அதிகரிப்பு சூபடுத்தப் பயன்படுத்தும் கண்ணாடி பாத்திரத்தை சிதறடிக்கும் அளவுக்கு வலிமையாக இருக்கும். இந்த விளைவை ஆல்பா வெடிப்பு என்று அழைக்கின்றனர். \n\nSO3 ஒரு தீவிரமான நீருறிஞ்சியாகும். கந்தக டிரையாக்சைடு உடன் மரம் அல்லது பருத்தியின் கலவையை பற்றவைக்கக்கூடிய அளவு நீரேற்ற வெப்பம் போதுமானதாகும். . இதுபோன்ற சந்தர்ப்பங்களில், SO3 இந்த கார்போவைதரேட்டுகளை நீரிழக்கச் செய்கிறது. \n\nSection::::வேதி வினைகள்.\nSO வாயு கந்தக அமிலத்தினுடைய (HSO) நீரிலியாகும். எனவே பின்வரும் வினைகள் நிகழ்கின்றன. \nகந்தக டைகுளோரைடை பயனுள்ள ஒரு வினையூக்கியான தயோனைல் குளோரைடாக கந்தக டிரையாக்சைடு ஆக்சிசனேற்றுகிறது\n\nSO வாயு ஒரு வலிமையான லூயிசு அமிலமாகும். பிரிடின், டையாக்சேன், டிரைமெத்திலமீன் ஆகியவற்றுடன் சேர்ந்து படிக அணைவுச் சேர்மங்களை இது உருவாக்குகிறது. இவை சல்போனேற்றும் முகவர்களாகச் செயல்படுகின்றன.\n\nSection::::தயாரிப்பு.\nஆய்வகத்தில் கந்தக டிரையாக்சைடை சோடியம் பைசல்பேட்டை வெப்பச் சிதைவு வினைக்கு உட்படுத்தி இரண்டு படிநிலைகளில் தயாரிக்கலாம். சோடியம் பைரோசல்பேட்டு ஓர் இடைநிலை விளைபொருளாக உருவாகிறது:\n\n\nமாறாக, KHSO இதுபோன்ற வினைக்கு உட்படுவதில்லை.\n\nதொழில்துறை ரீதியாக SO3 தொடுகைச் செயல்முறையில் உருவாக்கப்படுகிறது. கந்தகம் அல்லது இரும்பினுடைய சல்பைடு தாதுவான இரும்பு பைரைட்டை எரிப்பதன் மூலமும் கந்தக டிரையாக்சைடு உற்பத்தி செய்யப்படுகிறது. மின்காந்த வீழ்படிவாக்கல் முறையில் சுத்திகரிக்கப்பட்ட பின்னர் கந்தக டையாக்சைடு வளிமண்டல ஆக்சினால் 400 முதல் 600 ° செல்சியசு வெப்பநிலையில் ஒரு வினையூக்கியின் உதவியால் ஆக்சிசனேற்றப்படுகிறது. குறிப்பாக சிலிக்கா அல்லது கிய்செல்கர் வகை படிவுப்பாறை மீது செயலூக்கப்பட்ட பொட்டாசியம் ஆக்சைடும் வனேடியம் பெண்டாக்சைடும் இக்குறிப்பிட்ட வினையூக்கியில் உள்ளன. பிளாட்டினமும் ஒரு நல்ல வினையூக்கியாகும் என்றாலும் அது மிகவும் விலை உயர்ந்தது மற்றும் அசுத்தங்களால் மிகவும் எளிதில் பாதிக்கப்படக்கூடியது ஆகும். \n\nஒரு காலத்தில் கால்சியம் சல்பேட்டுடன் சிலிக்காவைச் சேர்த்து சூடுபடுத்தி தொழில்முறையில் இதைத் தயாரித்தார்கள்.\n\nSection::::பயன்பாடுகள்.\nகந்தக டிரையாக்சைடு சல்போனேற்ற வினைக்கு உதவும் ஒரு முக்கியமான வினைக்காரணியாகும். இந்த செயல்முறைகள் சவர்க்காரம், சாயங்கள் மற்றும் மருந்துகள் தயாரிப்பில் உதவுகின்றன. கந்தக அமிலத்திலிருந்து தளத்திலேயே கந்தக டிரையாக்சைடு உருவாக்கப்படுகிறது அல்லது அமிலத்தில் ஒரு கரைசலாகப் பயன்படுத்தப்படுகிறது.\n\nSection::::முன்பாதுகாப்பு.\nஒரு வலுவான ஆக்சிசனேற்ற முகவராக இருப்பதோடு கந்தக டிரையாக்சைடு உட்செலுத்துதல் மற்றும் உட்கொள்ளல் ஆகிய இரண்டு செயல்களிலும் கடுமையான புண்களை ஏற்படுத்தும், ஏனெனில் இது இயற்கையில் மிகவும் அரிக்கும் மற்றும் நீருறிஞ்சும் பண்புகளைப் பெற்றுள்ளது. தண்ணீருடன் கந்தக டிரையாக்சைடு தீவிரமாக வினைபுரிந்து கந்தக அமிலம் உருவாகும் என்பதால் தீவிர கவனத்துடன் இது கையாளப்பட வேண்டும். வலுவான நீர்நீக்கும் தன்மை காரணமாகவும் அத்தகைய பொருட்களுடன் தீவிரமாக வினைபுரியும் என்பதாலும் இதை கரிம பொருட்களுடன் கலக்காமல் விலக்கி வைத்திருத்தல் அவசியமாகும். \n\n"}
{"id": "456660", "url": "https://ta.wikipedia.org/wiki?curid=456660", "title": "சீரியம்(III) ஆக்சைடு", "text": "சீரியம்(III) ஆக்சைடு\n\nசீரியம்(III) ஆக்சைடு (\"Cerium(III) oxide\") என்பது CeO என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். சீரியம் ஆக்சைடு, சீரியம் டிரையாக்சைடு, சீரியம் செசுகியுவாக்சைடு, சீரசு ஆக்சைடு, டைசீரியம் டிரையாக்சைடு என்ற பெயர்களாலும் இச்சேர்மம் அழைக்கப்படுகிறது. அரிய மண் உலோகமான சீரியத்தின் ஆக்சைடு என வகைப்படுத்தப்படுத்தப்படும் இச்சேர்மம் தங்க மஞ்சள் நிறத்தில் காணப்படுகிறது. அறுகோணப் படிகத்திட்டத்தில் சீரியம்(III) ஆக்சைடு படிகமாகிறது. நீர் மற்றும் ஐதரோகுளோரிக் அமிலத்தில் இச்சேர்மம் கரையாது. ஆனால் கந்தக அமிலத்தில் கரையும். 2177 பாகை செல்சியசு வெப்பநிலையில் சீரியம்(III) ஆக்சைடு உருகுகிறது. இதன் கொதிநிலை 3730 பாகை செல்சியசு வெப்பநிலையாகும். \n\nSection::::பயன்பாடுகள்.\nSection::::இயந்திர உமிழ்வு வினையூக்கியாக.\nவாகன உமிழ்வு கட்டுப்பாட்டு கருவியில் சீரியம் ஆக்சைடு ஒரு வினையூக்க மாற்றியாகப் பயன்படுகிறது. மோட்டார் வாகன இயந்திரங்களிலிருந்து வெளியேறும் வாயுக்களில் கலந்திருக்கும் கார்பன் மோனாக்சைடின் அளவைக் குறைக்கும் செயல்பாட்டில் சீரியம்(III) ஆக்சைடு பயன்படுகிறது. \nவாகன இயந்திரங்களில் ஆக்சிசன் பற்றாக்குறை ஏற்படும்போது சீரியம்(IV) ஆக்சைடு கார்பன் மோனாக்சைடால் ஒடுக்கப்பட்டு சீரியம்(III) ஆக்சைடாக மாற்றப்படுகிறது.\n\nஆக்சிசன் அளவு அதிகரிக்கும்போது இச்செயல்பாடு தலைகீழ் வேதிவினையாக நிகழ்கிறது. சீரியம்(III) ஆக்சைடு ஆக்சிசனேற்றம் செய்யப்பட்டு சீரியம்(IV) ஆக்சைடாக மாற்றப்படுகிறது.\n\nவாகன உமிழ்வு கட்டுப்பாட்டு கருவியில் சீரியம் ஆக்சைடு ஒரு வினையூக்க மாற்றியாகச் செயல்பட்டு, இயந்திரங்களிலிருந்து வெளியேறும் வாயுக்களிலுள்ள கார்பன் மோனாக்சைடு மற்றும் காற்று மாசுபடுத்தியான NOx வாயு உமிழ்வுகளை ஆக்சிசனேற்றம் செய்வதே சீரியம்(III) ஆக்சைடின் பிரதானமான பயன்பாடாகும் . டீசல் வகை எரிபொருள்களுக்கு எரிபொருள் கூட்டுசேர் பொருளாக சீரியம்(III) ஆக்சைடைப் பயன்படுத்துவது இதன் இரண்டாவது பயனாகும் . இக்கூட்டுசேர் பொருள் சேர்க்கையினால் எரிபொருள் திறன் அதிகரிப்பும் ஐதரோகார்பன் வழிப்பொருள் உமிழ்வுகள் குறைதலும் நிகழ்கின்றன. இருப்பினும் இயந்திர உமிழ்வுகளில் கலந்துள்ள சீரியம்(III) ஆக்சைடு சேர்மம் உருவாக்கும் உடல்நலத் தீங்குகள் தொடர்பான விவாதங்களும் ஆய்வுகளும் தொடர்ச்சியாக மேற்கொள்ளப்பட்டு வருகின்றன . \n\nSection::::நீர்ப் பிரிகை.\nஐதரசன் வாயு உற்பத்தியில் சீரியம்(IV) ஆக்சைடு மற்றும் சீரியம்(III) ஆக்சைடு சேர்மங்களின் அடிப்படையில் நீர்ப் பிரிகைச் செயல்முறை செயல்படுகிறது. இவ்வெப்பவேதியியல் நீர்ப் பிரிகைச் செயல்முறை சீரியம்(IV) ஆக்சைடு- சீரியம்(III) ஆக்சைடு சுழற்சி அல்லது CeO2/Ce2O3 சுழற்சி என்ற பெயரால் அழைக்கப்படுகிறது. மேலும் இச்செயல்முறை இரண்டு படிநிலைகளில் நிகழ்கிறது. சீரியம் சார்ந்த இச்சுழற்சி இரண்டு படிகளில் ஐதரசன் மற்றும் ஆக்சிசன் ஆகியவற்றை பிரித்தெடுக்கிறது . இதனால் உயர் வெப்பநிலை வாயு பிரிப்பு தேவைக்கதிகமாக கிடைக்கிறது. \n\nSection::::ஒளியூட்டல்.\nவெள்ளீயம்(II) ஆக்சைடு (SnO) உடன் சீரியம்(III) ஆக்சைடு சேர்மத்தை இணைத்து பீங்கான் வடிவத்தில் புற ஊதா ஒளியில் ஒளியூட்ட பயன்படுத்தப்படுகிறது. 320 நானோ மீட்டர் என்ற அலைநீளத்துடன் கூடிய ஒளியை இச்சேர்மம் உறிஞ்சுகிறது. மேலும், 412 நானோ மீட்டர் என்ற அலைநீளத்துடன் கூடிய ஒளியை இது வெளியிடுகிறது . சீரியம்(III) ஆக்சைடு மற்றும் வெள்ளீய(II) ஆக்சைடு ஆகியவற்றின் கலவை ஓர் அரிதான கலவையாகும். மேலும் இக்கலவை ஆய்வக அளவில் சற்று சிரமத்துடன் மட்டுமே தயாரிக்கப்படுகிறது. \n\nSection::::உற்பத்தி.\nசீரியம்(IV) ஆக்சைடுடன் ஐதரசன் வாயுவைச் சேர்த்து தோராயமாக 1400 பாகை செல்சியசு வெப்பநிலையில் ஒடுக்க வினைக்கு உட்படுத்தினால் சீரியம்(III) ஆக்சைடு உற்பத்தி செய்யப்படுகிறது. சீரியம்(III) ஆக்சைடை காற்றில் நிலைப்புத் தன்மையுடன் இருக்கச் செய்ய இவ்வெப்பநிலை அவசியமாகும். \n\n"}
{"id": "456682", "url": "https://ta.wikipedia.org/wiki?curid=456682", "title": "இந்திய மா", "text": "இந்திய மா\n\nஇந்திய மா (\"Mangifera indica\") என்பது பொதுவாக மாம்பழம் என அழைக்கப்படும் சுமாக் மற்றும் நஞ்சுப் படர்க்கொடி குடும்பமான அனகார்டியாசியாவிலைச் சேர்ந்த ஒரு பூக்கும் தாவரம் ஆகும். இது இந்தியத் துணைக்கண்டத்தை பூர்வீகமாக கொண்டது. உலகின் பிற வெப்பதான பகுதிகளுக்கு நூற்றுக்கணக்கான சாகுபடி வகைகளாக அறிமுகப்படுத்தப்பட்டுள்ளன. இது ஒரு பெரிய பழமரமாகும். இது சுமார் 30 மீட்டர் (100 அடி) உயரம் மற்றும் கிளைகளோடு சுமார் 30 மீட்டர் (100 அடி) அகலத்துக்கு விரியக்கூடியது, மேலும் இதன் அடிமரத்தின் சுற்றலவானது 3.7 மீட்டர் (12 அடி) க்கும் அதிகமாக வளரும் திறன் கொண்டது.\n\nஇது இந்தி துணைக்கண்டத்தில் சுமார் கி.மு 2000 ஆம் ஆண்டுக்கு முன்பிருந்து பயிரிடப்படுகிறது. மாம்பழமானது கிமு 400-500 காலக்கட்டத்தில் கிழக்காசியாவிற்கு கொண்டு செல்லப்பட்டது. 15 ஆம் நூற்றாண்டில் பிலிப்பைன்சுக்கும், 16 ஆம் நூற்றாண்டில் ஆப்பிரிக்கா மற்றும் பிரேசிலுக்குமு போர்த்துகீசிய ஆய்வாளர்களால் கொண்டு வரப்பட்டது. இந்த இனங்களானது 1753 ஆம் ஆண்டில் கரோலஸ் லின்னேயசால் தாவரவியலில் ஆய்வு செய்யப்பட்டு முதலில் பெயரிடப்பட்டது. மாம்பழமானது இந்தியாவின் தேசிய பழம் மேலும் பாக்கித்தான், பிலிப்பீன்சின் தேசிய மரமாகும்.\n\nஇம்மரம் தமிழ் நாட்டில் பலவிடங்களில் பயிரிடப்படுகிறது. பல்வேறு வகைகள் ஒட்டு முறையால் வளர்க்கப்படுகின்றன. ஏறக்குறைய 4000 அடி உயரமுள்ள மலைப்பாங்கிலும் இம்மரம் வளரும். தேமா மரம் அனகார்டியேசி என்ற தாவரக் குடும்பத்தின் பாற்படும். இதில் 73 பேரினங்களும், ஏறக்குறைய 600 இனங்களும் உள்ளன. தேமா மரத்தை உள்ளிட்ட மாஞ்சிபேரா (Mangiferச) பேரினங்களில் 30 சிற்றினங்கள் இந்தியாவிலும் மலேசியாவிலும் வளர்கின்றன.\nSection::::வேதியியல் கூறுகள்.\nமங்கிஃபெரின் (மருந்தியல் ரீதியாக செயலில் உள்ள ஹைட்ராக்சிலேட்டட் சாந்தோன் சி-கிளைகோசைடு) என்னும் வேதிப்பொருள் மாமரத்தின் கொழுந்து இலைகள் (172 கிராம் / கிலோ), மரப்பட்டை (107 கிராம் / கிலோ) மற்றும் முதிர்ந்த இலைகளிலிருந்து (94 கிராம் / கிலோ) அதிக செறிவுகளில் பிரித்தெடுக்கப்படுகிறது. இதன் பழத் தோலில் ஒவ்வாமை உள்ள யூருஷியோல்கள் உள்ளன. இது ஒவ்வாமை உள்ள சிலருக்கு தோல் அழற்சிக்கு தூண்டுதலாக இருக்கும். இந்த ஒவ்வாமையானது பொதுவாக அமெரிக்காவில் நஞ்சுப் படர்க்கொடி மற்றும் நச்சு ஐவி போன்ற அனகார்டியாசி குடும்பத்தைச் சேர்ந்த பிற தாவரங்களின் மூலமாகவும் ஏற்பட வாய்ப்புள்ளது.\nSection::::பாரம்பரிய மருத்துவம்.\nஇது ஆயுர்வேதத்தில், ஒரு ராசயன சூத்திரத்தில் சில நேரங்களில் சாத்தாவாரி (அஸ்பாரகஸ் ரேஸ்மோசஸ்) மற்றும் சீந்தில் (டினோஸ்போரா கார்டிபோலியா) ஆகியவற்றுடன் பயன்படுத்தப்படுகிறது.   பாரம்பரிய மருத்துவத்தில், மா மரத்தின் பல்வேறு பகுதிகளுக்கு மாறுபட்ட மருத்துவ பண்புகள் கூறப்படுகின்றன.\nSection::::மரம்.\nஇந்த மரத்தின் மரக்கட்டைகளைவிட இவற்றின் பழங்களே பிரபலமானது. இருப்பினும், மா மரங்களானது அவற்றின் ஆயுட்காலம் முடிந்தவற்றையோ, சரியான பழக்காய்ப்பு இல்லாதவற்றையோ மரக்கட்டைகளாக ஆக்கப்படுகின்றன. இந்த மரங்களானது பூஞ்சை மற்றும் பூச்சியிலிருந்து சேதமடைய வாய்ப்புள்ளது. இதன் மரங்களானது உக்குலேல்ஸ் போன்ற இசைக்கருவிகள், ஒட்டுபலகை குறைந்த விலை மரச்சாமான்கள் செய்ய பயன்படுத்தப்படுகிறது. தொடர்பு தோல் அழற்சியை ஏற்படுத்தக்கூடிய பினோலிக் பொருட்களை உற்பத்தி செய்வதற்கும் இந்த மரம் அறியப்படுகிறது.\n\nSection::::தமிழிலக்கியத்தில்.\nசங்கத் தமிழிலக்கியத்தில் தலை சிறந்ததெனக் கருதப்படும் குறிஞ்சிப் பாட்டில் கபிலர் தேமா, கலிமா என்று இரு மா மலர்களைக் கூறுகின்றார்.\n\n\"செங்கொடுவேரி தேமா மணிச்சிகை\" -குறிஞ். 64\n\n\"கரந்தை குளவி கடிகமழ் கலிமா\" -குறிஞ் 76\n\nஇவ்வடிகளிலுள்ள 'மா' விற்கு நச்சினார்க்கினியர் முறையே 'தேமாம்பூ' என்றும், விரைகமழத் தழைத்த மாம்பூ என்றும் உரைகண்டார். இவையிரண்டும் தேமாம்பூவினையே குறிக்கும் எனல் பொருந்தாது. என்னை? கபிலர் கூறியது கூறார் ஆகலின் என்க. ஆகவே, தேமா' என்பது இனிய மாவினையும், கலிமா என்பது புளிமாவினையும் குறித்தல் கூடும். எனினும் இது சிந்திக்கற்பாலது. சங்கத் தமிழில் தேமாவைப்போல, புளிமாவைப் பற்றிய குறிப்புகள் காணுதற்கில்லை.\n\nதேமாவும் புளிமாவும் வெவ்வேறு தாவரக் குடும்பங்களைச் சார்ந்த மரங்களாகும். தேமாவை மாஞ்சியெரா இன்டிகா (Mangifera indica, Linn.) என்றும், புளிமாவை அவெர்கோயா பிலிம்பி (Averrhoa bilimbia, Linn.) என்றும் கூறுப. தேமா மரம் அனகார்டியேசீ (Amacardiaceae) என்ற தாவரக் குடும்பத்தையும், புளிமா மரம் ஆக்சாலிடேசீ' (Oxalidaceae) என்ற தாவரக் குடும்பத்தையும் சார்ந்தவை.\n\nமாம்பூ கொத்துக் கொத்தாகக் கணுக்குருத்தாகவும் நுனிக் குருத்தாகவும் அரும்பிப் பூக்கும். மிகச்சிறிய இப்பூவில் நான்கு அல்லது ஐந்து புறவிதழ்களும். நான்கு அல்லது ஐந்து அகவிதழ்களும் உள்ளன. ஒன்று முதல் ஐந்து தாதிழைகள் உண்டெனினும் ஒன்று அல்லது இரண்டில் மட்டும் தாது விளைந்து நிற்கும். தாதுப்பையை ஒட்டி நான்கு அல்லது ஐந்து தேன் சுரப்பிகள் இருத்தலின் மலர்களில் வண்டினம் சூழ்ந்து முரலும். இதனை,\n\n'காமர் மாஅத்துத் தாதலர் பூவின்\nவண்டு வீழ்பு அயருங் கானல் ' -குறுந் 306 : 4-5\n\nஎன்று கூறுவர். பூவின் கரு ஒர் குலறையினது. பெரிதும் பிற மகரந்தச் சேர்க்கையினால்தான் கருமுதிர்ந்து காயாகும். மரத்தில் ஒருவகையான பால் (Latex) உண்டாகும். மாவடுவில் இப்பால் மிகுதியாகப் பிலிற்றும். இரும்பினாலாய அரிவாள் கொண்டு மாவடுவை நேராகப் பிளந்து சிறிது நேரங்கழித்துப் பார்த்தால், மாவடுவின் விதைப் பகுதி முழுவதும் கறுத்தும், சதைப்பகுதி வெண்ணிறமாகவும். கண் விழியை ஒத்து மிக அழகாகவும் காணப்படும். இகனை வண்ணமும் வடிவுங்கருதி மகளிர் கண்ணுக்கு உவமிப்பர்.\n\nஇளமாங்காய்ப் போழ்ந்தன்ன கண்ணினால் என்னெஞ்சம்<br> \nகளமாக் கொண்டு ஆண்டாய் ஓர் கள்வியை அல்லையோ \n\nஎன வருவன காண்க. இரும்புக் கருவிகளைக் கொண்டு மாவடுவை அரியும்போது வடுவில் உள்ள பாலில் காணப்படும் காலிக் அமிலம் ( Gallic acid). ஸ்டீரிக் அமிலம் (Stearic acid) என்ற அமிலங்கள் இரும்பில் பட்டவுடன் ஒருவகை \"மைப் பொருளாகிவிடும். இதனைப் பிரான்சு நாட்டு வேதி நூலறிஞர் கண்டு, பல சோதனைகளைச் செய்துள்ளார். மாவடுவின் தோலிலும் இதே பால் இருத்தலின் அப்பகுதியும் கறுப்பாகி. கண்ணுக்கு எழுதிய அஞ்சனம் போலத் தோன்றும்.\n"}
{"id": "456686", "url": "https://ta.wikipedia.org/wiki?curid=456686", "title": "நெப்டியூனியம்(IV) ஆக்சைடு", "text": "நெப்டியூனியம்(IV) ஆக்சைடு\n\nநெப்டியூனியம்(IV) ஆக்சைடு (\"Neptunium(IV) oxide\") என்பது NpO என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். நெப்டியூனியம் டையாக்சைடு என்றும் இதை அழைக்கலாம். ஆலிவ் பச்சை நிறத்தில். கதிரியக்கப் பண்புடன் கனசதுரப் படிகத் திண்மமாக இச்சேர்மம் காணப்படுகிறது . புளூட்டோனியம் பிளப்பின் போது ஒரு பொதுவான விளைபொருளாக இது உருவாகிறது. α- மற்றும் γ- துகள்களை நெப்டியூனியம்(IV) ஆக்சைடு வெளியிடுகிறது .\n\nSection::::உற்பத்தி.\nஆக்சாலிக் அமிலத்துடன் சேர்க்கப்பட்ட நெப்டியூனியம் கரைசலில் இருந்து வீழ்படிவாக்கப்பட்ட நெப்டியூனியம்(IV) ஆக்சலேட்டிலிருந்து தொழிற்சாலை அளவில் நெப்டியூனியம் டை ஆக்சைடு தயாரிக்கப்பட்டு தொடர்ந்து உயர்வெப்பநிலையில் காற்றில் எரிக்கப்படுகிறது. நெப்டியூனியத்தின் மாறுபட்ட ஆக்சிசனேற்ற நிலைகள் அடங்கிய நெப்டியூனியக் கரைசல் ஆக்சாலிக் அமிலம் சேர்ப்பதற்கு முன்பு அசுகார்பிக் அமிலம் வழியாக பிரதானமாக நெப்டியூனியம்(IV) கரைசலாகக் குறைக்கப்படுகிறது. நெப்டியூனியம் மற்றும் அசுகார்பிக் அமிலம் போன்றவற்றை சிதைவிலிருந்து பாதுகாக்க நெப்டியூனியக் கரைசலுடன் ஆரம்பத்தில் ஒரு ஐதரசீன் தடுப்பி சேர்க்கப்படுகிறது. \nஜே. ஏ. போர்ட்டர் எழுதிய \"தி நெப்டியூனியம் டை ஆக்சைடு உற்பத்தி\" என்பதிலிருந்து பிரித்தெடுக்கப்பட்ட சமச்சீர் வினை\n\nNp + Np + Np + HNO + CHO → 3 Np + CHO + H + HNO\nNp + COH → Np(CO) • 6HO + 2H\nNp(CO) • 6HO + Δ → Np(CO)\nNp(CO) + Δ → NpO + 2CO\nநெப்டியூனியம்(IV) பெராக்சைடிலிருந்து வீழ்படிவாக்கல் முறையிலும் நெப்டியூனியம் டை ஆக்சைடை திறம்பட தயாரிக்க இயலும் என்றாலும் ஆக்சலேட்டு ஒடுக்க முறையில் தயாரித்தல் தொழிற்சாலை அளவில் இலாபகரமான தயாரிப்பு முறையாகக் கருதப்படுகிறது\n\nSection::::தூய்மையாக்கல்.\nஅணுக்கழிவுகளின் ஓர் உடன்விளைபொருளாக்க் கிடைக்கும் நெப்டியூனியம் டை ஆக்சைடை புளோரினேற்றம் செய்து தூய்மைப்படுத்த இயலும். அதன்பிறகு இக்கலவை அயோடின் முன்னிலையில் அதிகப்படியான கால்சியம் சேர்த்து ஒடுக்க வினைக்கு உட்படுத்தப்படுகிறது. இருப்பினும் மேற்கூறிய தொகுப்பு வினை மிகவும் தூய்மையான திண்மத்தை அளிக்கிறது, இதில் 0.3% அளவுக்கும் குறைவான எடையுள்ள அசுத்தங்கள் மட்டுமே உள்ளன. எனவே பொதுவாக மேலும் சுத்திகரிப்பு செய்ய வேண்டியது தேவையற்றது. \n\nSection::::பிற பண்புகள்.\n241Am ஐசோடோப்பின் கதிரியக்கச் சிதைவுக்கு நெப்டியூனியம் டை ஆக்சைடு பங்களிக்கிறது. வழக்கமான இதன் அரை ஆயுளை சோதிக்கப்படாத ஆனால் ஏற்கத்தக்க அளவில் குறைக்கிறது.. 1400 கெல்வின் என்ற யுரேனியத்தின் நீர் ஒப்படர்த்தியுடன் ஒப்பிடுகையில் நெப்டியூனியம் டை ஆக்சைடின் ஒப்படர்த்தி 900 கெல்வின் என்ற குறைந்த அளவாகும். இது 5f எலக்ட்ரான் எண்ணிக்கையிலிருந்து உருவாகும் ஓர் அசாதாரண கோட்பாடு ஆகும் நெப்டியூனியம் டை ஆக்சைட்டின் மற்றொரு தனித்துவமான பண்பு அதன் \"மர்மமான குறைந்த வெப்பநிலை கோட்பாட்டு நிலை ஆகும். மேலே குறிப்பிடப்பட்ட குறைந்த வெப்பநிலையில் ஒரு ஆக்டினிடை டை ஆக்சைடு அணைவு வரிசையின் அசாதாரண அளவைக் குறிக்கிறது. இத்தகைய தலைப்புகளைப் பற்றி மேலும் விவாதிப்பது ஆக்டினைடுகளின் பயனுள்ள இயற்பியல் பண்பின் போக்குகளைத் தெரிவிக்கிறது. \n\nSection::::பயன்கள்.\nஓர் அணுக்கரு பிளவில் உடன் விளைபொருளாகத் தோன்றும் நெப்டியூனியத்தின் நீண்ட கால சுற்றுச்சூழல் சுமையை நிலைநிறுத்தவும் குறைக்கவும் உதவும் வழிமுறையாக நெப்டியூனியம் டை ஆக்சைடு அணைவு பயன்படுத்தப்படுகிறது . ஆக்டினைடு கொண்ட அணுக்கழிவுகள் பொதுவாக பல்வேறு AnO2 அணைவுகளாக கருதப்படுகின்றன, இங்கு An = U, Np, Pu, Am, முதலிய தனிமங்களைக் குறிக்கிறது. நெப்டியூனியம் டை ஆக்சைடிலுள்ள நெப்டியூனியம், தூய நெப்டியூனியம் உலோகத்துடன் ஒப்பிடும்போது குறைக்கப்பட்ட கதிரியக்க நச்சுத்தன்மையைக் கொண்டுள்ளது. இதனால் சேமிப்பதற்கும் வெளியேற்றுவதற்கும் ஏற்ப விரும்பத்தக்கதாக உள்ளது. நெப்டியூனியம் டை ஆக்சைடு கதிரியக்க உலோகங்களின் அதிகரிக்கப்பட்ட சிதைவு விகிதங்களுக்கு பங்களிப்பு செய்வதாகக் காட்டப்பட்டுள்ளது. இது தற்போது ஆராயப்பட்டு வருகிறது . \n\nநெப்டியூனியம் டை ஆக்சைடு அணு வேதியியல் மற்றும் இயற்பியல் பற்றிய ஆராய்ச்சிக்காகவும் சோதனை முறையில் பயன்படுத்தப்படுகிறது, மேலும் திறனுள்ள அணு ஆயுதங்களைத் தயாரிக்க நெப்டியூனியம் டை ஆக்சைடு பயன்படுத்தப்படலாம் என்று ஊகிக்கப்படுகிறது. அணு உலைகளில் நெப்டியூனியம் டை ஆக்சைடு புளூட்டோனியம் குண்டுவீச்சுக்கு இலக்கு உலோகமாகவும் பயன்படுத்தப்படலாம் . \n\nமேலும் நெப்டியூனியம் டை ஆக்சைடு மூலம் இயக்கப்படும் ராக்கெட்டுக்கான காப்புரிமையை சிரகாவா தோசிகிசா நிறுவனம் 2007 ஆம் ஆண்டு முதல் வைத்திருக்கிறது . ஆனால் அத்தகைய தயாரிப்புடன் தொடர்புடைய ஆராய்ச்சி மற்றும் உற்பத்தி தொடர்பான தகவல்கள் சிறிய அளவு மட்டுமே கிடைத்துள்ளது. \n"}
{"id": "456696", "url": "https://ta.wikipedia.org/wiki?curid=456696", "title": "திருமதி செல்வம்", "text": "திருமதி செல்வம்\n\nதிருமதி செல்வம் (Thirumathi Selvam) என்பது 2007 முதல் 2013 முடிய ஒரு தமிழ் தொலைக்காட்சி நாடகத் தொடர் ஆகும். இத்தொடரை எஸ். குமரன் இயக்கியுள்ளார். விகடன் டெலிவிஸ்டாஸ் நிறுவனம் தயாரித்தது. இத்தொடர் 2007 ஆம் ஆண்டு நவம்பர் 5 ஆம் நாள் தொடங்கப்பட்டது. சன் தொலைக்காட்சியில் இத்தொடர் திங்கள் முதல் வெள்ளி வரை பிற்பகல் 1.30 மணிக்கு ஒளிபரப்பாகியது. பின்னர் இத்தொடர் 2008 நவம்பர் 17 முதல் முதன்மை நேரமான பிற்பகல் 8.00 மணிக்கு ஒளிபரப்பாகத் தொடங்கியது. 2018 நவம்பர் 5 முதல் விகடனின் யூடியூப் அலைவரிசைசயிலும் பிற்பகல் 8.00 மணிக்கு ஒளிபரப்பப்பட்டது.\n\nஇத்தொடரில் சஞ்சீவ் மற்றும் அபிதா முன்னணி கதாபாத்திரங்களில் நடிக்க வடிவுக்கரசி, ரிந்தியா மற்றும் சூரி மற்றும் பலர் துணை கதாபாத்திரங்களின் உடன் நடித்தனர். தமிழ் தொலைக்காட்சித் தொடர்களில் மிக அதிகமான தொலைக்காட்சி தரப்புள்ளிகளைப் பெற்றது. இதன் கதை முன்னணி கதாபாத்திரமான செல்வத்தைச் சுற்றிச் சுழல்வதாகவும், அப்பாத்திரத்தின் நல்ல பண்புகள், கடின உழைப்பு மற்றும் தன் மனைவி அர்ச்சனா மீதான காதல் அவரை எவ்வாறு புதிய உயரங்களுக்கெல்லாம் இ்ட்டுச் சென்றது என்பதையும், பணம், புகழ் மற்றும் அதிகாரம் ஆகியவை அவரை எவ்வாறு கெட்டவராக மாற்றியது என்பதைக் காண்பிப்பதாகவும் அமைந்தது. \n\nSection::::கதைக்களம்.\nசெல்வம் ஒரு இயந்திரம் பழுதுபார்ப்பவராக வேலை செய்கிறார். அவர் தனது குடும்பத்தில் வருமானம் ஈட்டக்கூட்டிய ஒரே நபராக இருப்பதாலும், கடினமாக உழைக்க வேண்டியிருப்பதாலும் திருமணம் செய்து கொள்ள வேண்டாம் என்று முடிவு செய்கிறார், அவர் தனது தம்பி மற்றும் சகோதரி ஆகியோரின் கல்விககாக தனது படிப்பைக் கைவிட்டவர் ஆவார். இருப்பினும், அர்ச்சனாவை ஒரு கோவிலில் பார்த்தபின் அவர் காதலிக்கும்போது விதி ஒரு திருப்பத்தை ஏற்படுத்துகிறது. அவரது திருமண திட்டத்திற்காக, அவர் ஒரு இயந்திரப் பொறியாளர் என்று ஒரு பொய்யைக் கூற நிர்பந்திக்கப்படுகிறார். திருமணத்திற்குப் பிறகு, உண்மை வெளிச்சத்திற்கு வருகிறது, அர்ச்சனா செல்வத்தை வெறுக்கத் தொடங்குகிறார், அவர் கல்வி கற்றவர் அல்ல, உண்மையில் ஒரு இயந்திரம் பழுதுபார்ப்பவர் என்பதால் அவள் ஆரம்பத்தில் அவனுடன் வாழ மறுக்கிறாள். ஆனால், இறுதியில் செல்வம் அவளிடம் வைத்திருக்கும் அன்பையும் அவனது குணத்தில் உள்ள நன்மையையும் புரிந்துகொண்டு அவனுடனான உறவை சரிசெய்ய முடிவு செய்கிறாள். காலப்போக்கில், செல்வம் தனது யாருக்காகத் தனது வீட்டையும், இயந்திரம் பழுதுபார்ப்பதற்கான கொட்டகை போன்றவற்றை இழந்தாரோ அந்த வளர்ப்பு தாய் பாக்கியம் என்பவரால் ஏமாற்றப்படுகிறார், செல்ல இடமில்லாததால், செல்வம் மற்றும் அர்ச்சனா நடைபாதையில் தூங்க வேண்டிய நிலை ஏற்படுகிறது. அங்கிருந்து செல்வத்தின் நண்பர் சிவா அவர்களை அழைத்துச் செல்கிறார்.\n\nஅதைத் தொடர்ந்து, தம்பதியினர் சந்தோஷமாக வாழ்வதற்காக சவால்களை எவ்வாறு எதிர்கொள்கிறார்கள் என்பதையும், மகிழ்ச்சியான மற்றும் துன்பமான காலங்களிலும் ஒரே மாதிரி ஒருவருக்கொருவர் உண்மையாக இருந்தார்கள் என்பதையும் கதையோட்டம் கொண்டு செல்கிறது. செல்வத்தின் நண்பர்களில் ஒருவரான நந்தினி அவருக்கும் அர்ச்சனாவுக்கும் அவர்களின் துன்பங்களில் இருந்து விடுபட உதவுவதோடு அவர்களின் வாழ்க்கைத் தரத்தை உயர்த்தவும் உதவுகிறார். செல்வம் தனது கடின உழைப்பு, அர்ச்சனா மற்றும் நந்தினியின் ஆதரவு மற்றும் வழிகாட்டுதலுடன் கார் விநியோகஸ்தர் சங்கத் தலைவர் அந்தஸ்துக்கு வளர்கிறார். ஆனால், இறுதியில் நந்தினி செல்வத்துடன் தனது உறவை சந்தேகித்ததற்காகவும், அண்டை வீட்டாரின் முன்னால் தன்னை அவமதித்ததற்காகவும். அர்ச்சனாவின் தாயார் சிவகாமியைப் பழிவாங்குவதற்காக செல்வம் மற்றும் அர்ச்சனாவைப் பிரிக்க முடிவு செய்கிறார். செல்வத்தை அர்ச்சனாவிலிருந்து பிரிப்பதில் அவள் வெற்றி பெறுகிறாள், செல்வம் அர்ச்சனாவுக்கு எதிராக செல்லும்படி செய்வதன் மூலம் அவன் சிறுவயதிலிருந்தே வளர்த்துக் கொண்ட நல்ல ஒழுக்கங்களையும், அர்ச்சனா மீதான அவனது அன்பையும் இழக்கிறான். ஒரு கட்டத்தில், செல்வம் நந்தினியின் உண்மையான குணத்தையும், அவரிடமிருந்து அர்ச்சனாவைப் பிரிப்பதன் பின்னணியில் உள்ள அவளது நோக்கத்தையும் அறிந்துகொள்கிறான். அதற்காக, அவன் நந்தினியுடன் சண்டையிடுகிறான், இதற்கிடையில் நந்தினி மொட்டை மாடியில் இருந்து விழுந்து இறந்துவிடுகிறான். செல்வம் நந்தினியின் மரணம் தொடர்பாக குற்றம் சாட்டப்பட்டு அவருக்கு நீதிமன்றம் ஒரு வருடம் சிறைத்தண்டனை அளிக்கிறது. செல்வம் மற்றும் அர்ச்சனா மீண்டும் ஒன்றிணைவாரா இல்லையா என்பதைக் கதை மேலும் கையாண்டது. சிறையில் இருந்து திரும்பிய பிறகு, செல்வம் அர்ச்சனாவிடம் மன்னிப்பு கேட்கிறார், ஆனால் செல்வத்தால் துரோகம் செய்யப்பட்டதன் மூலம் நொந்த இதயத்துடன் அர்ச்சனா அவரை மன்னிக்கவோ அல்லது அவர் திருந்தியதையோ ஏற்றுக்கொள்ள ​​முடியவில்லை. கதை ஒரு எதிர் நிலை உச்சகட்டக் காட்சியைக் கொண்டு முடிகிறது. செல்வமும் அர்ச்சனாவும் தங்கள் வாழ்நாள் முழுவதும் பிரித்து இருக்க நேரிடுகிறது. செல்வம் அனைத்து செல்வம் மற்றும் வாழ்க்கையை இழந்து நடைமேடைக்கே தனது வாழக்கை வந்து விட்ட தலைவிதியை நினைத்து வருந்துகிறார். \"வழிநடத்துங்கள், மற்றவர்கள் வழிநடத்தட்டும். ஆனால், கவனமாக வழிநடத்துங்கள்\" என்று ஒரு குறிப்புடன் கதை முடிகிறது.\n"}
{"id": "456706", "url": "https://ta.wikipedia.org/wiki?curid=456706", "title": "ரஷித் அல்-தின் ஹமாதனி", "text": "ரஷித் அல்-தின் ஹமாதனி\n\nரஷித் அல்-தின் தபிப் () என்பவர் ஈரானை ஆண்ட இல் கானேடு அரச மரபில் வரலாற்றாசிரியர் மற்றும் மருத்துவராகப் பணிபுரிந்தவர் ஆவார். இவர் ரஷித் அல்-தின் ஃபத்லுல்லாஹ் ஹமாதனி (, 1247–1318) என்றும் அழைக்கப்படுகிறார். இவர் ஹமாதனி என்ற இடத்தை பூர்வீகமாக உடைய பாரசீக யூத குடும்பத்தில் பிறந்தார்.\n\nஇவர் தனது முப்பதாம் வயதின் போது இஸ்லாம் மதத்திற்கு மாறினார். இவர் இல்கான் கசனிடம் விசியராக (சக்தி வாய்ந்த ஆலோசகர்) பணியாற்றினார். பின்னர் \"ஜமி அல்-தவரிக்\" நூலை எழுதுமாறு கசன் இவரை பணித்தார். இந்நூல் இல்கானேட்டின் காலம் மற்றும் மங்கோலியப் பேரரசின் வரலாற்றைப் பற்றி அறிந்து கொள்ளக் கூடிய மிக முக்கியமான ஒற்றை நூல் வளமாக கருதப்படுகிறது. இவர் 1316 ஆம் ஆண்டு வரை தனது விசியர் பதவியில் தொடர்ந்தார்.\n\nஇல்கானேட்டின் அரசனான ஒல்ஜைடுவுக்கு விஷம் வைத்ததாகக் குற்றம் சாட்டப்பட்ட இவர் 1318 இல் கொல்லப்பட்டார்.\n\nவரலாற்றாளர் மோரிஸ் ரொசபி ரஷித் அல்-தினை \"விவாதத்திற்குரிய வகையிலே மங்கோலிய ஆட்சியின்போது பாரசீகர்கத்தில் இருந்த மிகப் புகழ் பெற்ற நபர்\" என்று குறிப்பிடுகிறார். இவர் தொடர்ந்து பல நூல்களை எழுதினார். தப்ரிசு நகரத்தில் ரப்-இ ரஷிதி என்ற கல்வி நிறுவனத்தை நிறுவினார்.\n\nSection::::வாழ்க்கை.\nரஷித் அல்-தின், ஹமாதன் நகரத்திலுள்ள பாரசீக யூத குடும்பத்தில் பிறந்தார். இது தற்போதைய ஹமாதன் மாகாணத்தில் உள்ளது. இவரது தாத்தா இல்கானேட்டை நிறுவிய ஆட்சியாளரான ஹுலாகு கானின் காலத்தில் அவையில் ஒரு உறுப்பினராக பணியாற்றினார். ரஷித் அல்-தினின் தந்தை அவையில் ஒரு மருந்து தயாரிப்பாளராக பணியாற்றினார். இவர் தனது 30 ஆவது வயதின் போது இஸ்லாம் மதத்திற்கு மாறினார்.\n\nரஷித் ஒரு மருத்துவராக பயிற்சி செய்தார். ஹுலாகுவின் மகனான அபகா கானின் ஆட்சியின் போது இவர் சேவை செய்ய ஆரம்பித்தார். கஸ்வினுக்கு அருகிலுள்ள சுல்தானியேவில், இல்கானேடு அவையில் பெரிய விசியராக இவர் பதவிக்கு உயர்ந்தார். இவர் விசியர் மற்றும் மருத்துவராக இல்கானேடு பேரரசர்கள் கசன் மற்றும் ஒல்ஜைடு ஆகியோரின் கீழ் சேவை செய்தார். அபு சயத் பகதூர் கானின் ஆட்சியின் போது இவர் அரசவை சூழ்ச்சிகளில் மாட்டிக் கொண்டார். அங்கிருந்த அமைச்சர்கள் இவரது 70 வயதின் போது இவருக்கு மரண தண்டனை வாங்கிக் கொடுத்தனர். இவரது மகன், கியாஸ் அல்-தின் இபின் ரஷித் அல்-தின் இவருக்குப் பிறகு சிறிது காலத்திற்கு விசியராக பணியாற்றினார்.\n"}
{"id": "456707", "url": "https://ta.wikipedia.org/wiki?curid=456707", "title": "கோபால்ட் ஆக்சைடு நானோதுகள்கள்", "text": "கோபால்ட் ஆக்சைடு நானோதுகள்கள்\n\nகோபால்ட் ஆக்சைடு நுண்துகள்கள் (\"cobalt oxide nanoparticles\") என்பவை நுண்துகள்களாக காணப்படும் கோபால்ட்(II,III) ஆக்சைடை (Co3O4) குறிக்கும். இத்துகள்கள் வெவ்வேறு அளவுகளில் வெவ்வேறு வடிவ படிகக் கட்டமைப்புகளில் இருக்கின்றன. பொருளறிவியல் மற்றும் மின் கல ஆய்வுகளில் இது பெரிதும் பயன்படுத்தப்படுகிறது. இலித்தியம்-அயனி மின்கலன்களிலும் மின்னணுவியல் வாயு உணரிகளிலும் கோபால்ட் ஆக்சைடு நுண்துகள்கள் சிறப்பான பயன்பாடுகளைக் கொண்டுள்ளது and electronic gas sensors.. \n\nSection::::இலித்தியம்-அயனி மின்கலன்கள்.\nஇலித்தியம் அயனி மின்கலன்களின் எதிர்மின் முனைகள் பெரும்பாலும் கோபால்ட்டு, நிக்கல் அல்லது இரும்பு ஆக்சைடுகளால் ஆனவையாகும். இவை அவற்றின் மூலக்கூறு கட்டமைப்பில் நுண் குழாய்கள் போல இலித்தியம் அயனிகளை உடனடியாகவும் தலைகீழாகவும் இணைத்துக்கொள்ள முடியும்.\n\nநேர்மின் முனையின் பரிமாண நிலைத்தன்மையை மேம்படுத்துவதற்கும், இலித்தியம் மின்சுமை ஏற்ற இறக்க செயல்முறையின்போது துகள்கள் திரட்டப்படுவதை தடுக்கவும் கோபால்ட் ஆக்சைடு துகள்கள் கிராபீன் போன்ற அடி மூலக்கூறுகளின் மேல் நிலைநிறுத்தப்படலாம். \n\nSection::::வாயு உணரி.\nதொலுயீன், அசிட்டோன் மற்றும் பிற கரிம நீராவிகளைக் கண்டறிவதற்கான வாயு உணரி மின்முனைகளுக்கான பொருட்களாகப் பயன்படுத்த கோபால்ட் ஆக்சைட்டின் வெற்று நுண் கோளங்கள் ஆராயப்பட்டுள்ளன . \nஐதரசன், நைட்ரசன் ஆக்சைடுகளை உணரவும் ஒற்றை சுவர் கார்பன் நுண்குழாய்களில் நிலைநிறுத்தப்பட்ட கோபால்ட் ஆக்சைடு நுண் துகள்கள் ஆராயப்பட்டுள்ளன. வாயு மற்றும் ஆக்சைடு இடையேயான வினைத்திறனையும், அடிமூலக்கூறுடன் கொண்டுள்ள மின் இணைப்பையும் இந்த பயன்பாடு சாதகமாக்கிக் கொள்கிறது. (இரண்டும் பி-வகை குறைக்கடத்திகள்). நைட்ரசன் ஆக்சைடு எலக்ட்ரான் ஏற்பிகளாக ஆக்சைடுடன் வினைபுரிந்து மின்முனையின் மின் தடையை குறைக்கின்றன. அதேபோல ஐதரசன் எலக்ட்ரான் வழங்கியாக ஆக்சைடுடன் வினைபுரிந்து மின்முனையின் மின் தடையை அதிகரிக்கிறது. \n\nSection::::மருந்து.\nகோபால்ட் ஆக்சைடு நானோ துகள்கள் எளிதாக உயிரணுக்களுக்குள் நுழைவதைக் கண்டறிந்துள்ளனர். அதிவெப்பச் சிகிச்சை, மரபணு சிகிச்சை மற்றும் மருந்து விநியோகப் பயன்பாடுகளுக்கு இப்பண்பு சிறப்பாக செயல்பட வழிவகுக்கும். இருப்பினும், அவற்றின் நச்சுத்தன்மை ஒரு தடையாக இருப்பதை கடக்க வேண்டியுள்ளது.\n\nSection::::தயாரிப்பு.\nSection::::நீர்வெப்பச் செயல்முறை.\nகோபால்ட் ஆக்சைடு பெரும்பாலும் ஒரு உயர் அழுத்தக் கொப்பரையில் நீர் வெப்ப தொகுப்பு முறையின் மூலம் பெறப்படுகிறது. \nஉலோக ஆக்சைடு வெற்றுக் கோளங்களின் ஒரு-குடுவை நீர் வெப்ப தொகுப்புவினை 100-200. செல்சியசு வெப்பநிலையில் கார்போவைதரேட்டுகள் மற்றும் உலோக உப்புகள் நீரில் கரையத் தொடங்குகின்றன. இவ்வினையில் உலோக அயனிகள் நீர்மறுப்புக் கூடுடன் ஒருங்கிணைக்கப்பட்டு கார்பன் கோளங்கள் உருவாகின்றன. கார்பன் உள்ளகங்கள் வெப்ப்ப்படுத்துதல் மூலம் அகற்றப்பட்டு, வெற்று உலோக ஆக்சைடு கோளங்களை விட்டு விடுகின்றன.\n\nகார்போவைதரேட்டுடன் உலோக உப்பு செறிவு, வினை ஊடகத்தின் வெப்பநிலை, அழுத்தம் மற்றும் pH அளவு மற்றும் தொடக்க உப்புகளின் நேர்மின் அயனிகள் ஆகியவற்றை மாற்றுதல் மூலம் கூட்டின் மேற்பரப்பு மற்றும் தடிமனை திறமையாகப் பயன்படுத்தலாம். செயல்முறைக்கான நிறைவு நேரம் மணிநேரத்திலிருந்து நாட்கள் வரை கூட மாறுபடும்.\nமற்ற தயாரிப்பு முறைகளுடன் ஒப்பிடும்போது சிறிய அளவில் விளைபொருள் கிடைக்கிரது என்பதே இந்த அணுகுமுறையின் குறைபாடு ஆகும்.\n\nSection::::வெப்பச் சிதைவு முறை.\nகரிம உலோகச் சேர்மங்களை வெப்பச்சிதைவுக்கு உட்படுத்தி கோபால்ட் ஆக்சைடு நானோ துகள்களை தொகுப்பது மற்றொரு வகையான தயாரிப்பு வழிமுறையாகும். உதாரணமாக பிசு(சாலிசிலால்டிகைடு)யெத்திலீன்டையிமின்கோபால்ட்டு என்ற உலோக சேலன் அணைவுச் சேர்மத்தை காற்றில் 500 பாகை செல்சியசு வெப்பநிலைக்கு சூடுபடுத்தி தயாரிக்கலாம் . முன்னோடி அணைவுச் சேர்மமான கோபால்ட்டு சேலனை நைட்ரசன் வாயுச் சூழலில் சேலன் ஈந்தணைவியான பிசு(சாலிசிலால்டிகைடு)யெத்திலீன்டையிமின் சேர்த்து , 50 பாகை செல்சியசு வெப்பநிலையில் புரோப்பனாலுடன் கோபால்ட்டு(II) டெட்ரா ஐதரேட்டை வினைபுரியச் செய்து தயாரித்துக் கொள்ளப்படுகிறது. \n\nSection::::முன்னோடிச் சேர்மங்களிலிருந்து தயாரிப்பு.\nகோபால்ட் ஆக்சைடு/கிராபீன் கல்வையை முதலில் கோபால்ட்(II) உப்பு மற்றும் அமோனியம் ஐதராக்சைடு (NH4OH,) லிருந்து கிடைத்த கிராபீன் அடுக்கின் மீது கோபால்ட்(II) ஐதராக்சைடு (Co(OH)2) உருவாக்கப்படுகிறது. பின்னர் இது இரண்டு மணி நேரம் 450 ° செல்சியசு வெப்பநிலைக்கு வெப்பப்படுத்தப்பட்டு கோபால்ட்டு ஆக்சைடு உருவாக்கப்படுகிறது. \n\nSection::::முன் பாதுகாப்பு.\nஅதிக வினைத்திறனுள்ள கோபால்ட்டு சேர்மங்களைப் போல கோபால்ட்டு ஆக்சைடு நுண்துகள்களும் மனித உடல்நலத்திற்கும், நீர்வாழ் விலங்குகளுக்கும் தீங்கு விளைவிப்பவையாக உள்ளன. எனவே இவற்றை எச்சரிக்கையுடன் கையாள வேண்டும். \n"}
{"id": "456710", "url": "https://ta.wikipedia.org/wiki?curid=456710", "title": "ஆலன் கிப்பக்சு", "text": "ஆலன் கிப்பக்சு\n\nஆலன் பால்கனர் கிப்பக்சு (Alan Falconer Kippax (25 மே, 1897 – 5 செப்டம்பர், 1972) ஆத்திரேலிய அணியின் முன்னாள் துடுப்பாட்டக்காரர். இவர் 22 தேர்வுத் துடுப்பாட்டம் 175 முதல்தரத் துடுப்பாட்டப் போட்டிகளிலும் இவர் விளையாடியுள்ளார். வலதுகை மட்டையாளரான இவர் வலது கை சுழற் பதுவீச்சாளரான இவர் ஆத்திரேலியா மற்றும் நியூ சவுத் வேல்சு அணிக்காக விளையாடினார். 1928 முதல் 1929 மற்றும் 1932-1933 ஆண்டுகளில் இவர் ஆத்திரேலிய அணிக்காக தேர்வுத் துடுப்பாட்டப் போட்டிகளில் விளையாடினார். தனது துடுப்பாட்ட பாங்கு மூலமாக பரவலாக அறியப்பட்டார். மத்திய கள துடுப்பாட்ட வீரரான இவர் இங்கிலாந்து துடுப்பாட்ட அணிக்கு எதிரான இரு தேர்வுத் துடுப்பாட்டத் தொடர்களில் இவர் விளையாடியுள்ளார். மேலும் நியூ சவுத் வேல்சு அணியின் தலைவராக எட்டு ஆண்டுகள் இருந்துள்ளார்.முதல்தரத் துடுப்பாட்டப் போட்டிகளில் சீரான ஓட்டங்களை எடுத்துள்ளார்.\n\nSection::::ஆரம்பகால வாழ்க்கை.\nஆலன் பால்கனர் கிப்பக்சு 25 மே, 1897 இல் ஆர்தர் பெர்சிவல் ஹோவல் கிப்பக்சு மற்றும் சோபி எஸ்டெல்லாவிர்கு மூன்றாவது மகனாக சிட்னியில் உள்ள படிங்டன் நெனும் புறநகர்ப் பகுதியில் பிறந்தார். இவர் போண்டி மற்றும் கிளீவ்லேண்ட் பொதுப் பள்ளிகளில் பயின்றார். இவருக்கு பதினான்கு வயதாக இருந்த போது வேவர்லி துடுப்பாட்ட சங்கத்தில் சேர்ந்தார். மூன்று ஆண்டுகளில் முதன்மையான அணியில் வீரரானார்.\n\nSection::::தேர்வுத் துடுப்பாட்டம்.\n1925 ஆம் ஆண்டில் இங்கிலாந்துத் துடுப்பாட்ட அணி ஆத்திரேலியாவில் சுற்றுப்பயணம் செய்து விளையாடியது. மார்ச் 4 இல் சிட்னி விளையாட்டு சங்கத்தில் நடைபெற்ற இங்கிலாந்துத் துடுப்பாட்ட அணிக்கு எதிரான ஐந்தாவது தேர்வுத் துடுப்பாட்டப் போட்டியில் இவர் அறிமுகமானார். முதல் ஆட்டப் பகுதியில் 111 பந்துகளைச் சந்தித்து 42 ஓட்டங்களை எடுத்து கில்னர் பந்துவீச்சில் ஆட்டமிழந்தார். அதில் பில் போன்ஸ்போர்டுடன் இணைந்து 105 ஓட்டங்களை எடுத்தார். விசுடன் நாட்குறிப்பானது இந்த இணையின் ஆட்டம் ஆத்திரேலியாவிற்கு நல்ல வாய்ப்பாக அமைந்தது எனக் கூறியது. இரண்டாவது ஆட்டப் பகுதியில் எட்டு ஓட்டங்கள் எடுத்து ஊலியின் பந்துவீச்சில் ஆட்டமிழந்தார். அந்தப் போட்டியில் ஆத்திரேலிய அணி 307 ஓட்டங்களில் வெற்றி பெற்றது. \n\n1934 ஆம் ஆண்டில் ஆத்திரேலியத் துடுப்பாட்ட அணி இங்கிலாந்தில் சுற்றுப்பயணம் செய்து விளையாடியது. ஆகஸ்ட் 18 இல் ஓவல் துடுப்பாட்ட மைதானத்தில் நடைபெற்ற இங்கிலாந்துத் துடுப்பாட்ட அணிக்கு எதிரான ஐந்தாவது தேர்வுத் துடுப்பாட்டப் போட்டியில் இவர் இறுதியாக விளையாடினார். முதல் ஆட்டப் பகுதியில் 49 பந்துகளைச் சந்தித்து 28 ஓட்டங்களை எடுத்து பவசு பந்துவீச்சில் ஆட்டமிழந்தார். இரண்டாவது ஆட்டப் பகுதியில் 16 பந்துகளில் எட்டு ஓட்டங்கள் எடுத்து கிளார்க்கின் பந்துவீச்சில் ஆட்டமிழந்தார். அந்தப் போட்டியில் ஆத்திரேலிய அணி 562 ஓட்டங்களில் வெற்றி பெற்றது.\n\n1924 -25 ஆம் ஆண்டிற்கான கோடைகால தொடரில் இவர் நியூசவுத் வேல்சு அணி சார்பாக சிட்னி துடுப்பாட்ட அரங்கத்தில் ஆத்திரேலிய லெவன் அணிக்கு எதிரான இரு முதல்தரத் துடுப்பாட்டப் போட்டிகளில் இவர் முதல் போட்டியின் இரு ஆட்டப் பகுதிகளிலும் நூறு ஓட்டங்கள் அடித்தார். முதல் ஆட்டப் பகுதியில் 127 ஓட்டங்களும் இரண்டாவது ஆட்டப் பகுதியில் 122 ஓட்டங்களையும் எடுத்தார். மேலும் இரண்டாவது போட்டியில் தனது முதல் இருநூறு ஓட்டங்களைப் பதிவு செய்தார். முதல் ஆட்டப் பகுதியில் இறுதிவரை ஆட்டமிழக்காமல் 212 ஓட்டங்களும் இரண்டாவது ஆட்டப் பகுதியில் 40 ஓட்டங்களையும் எடுத்தார். \n"}
{"id": "456711", "url": "https://ta.wikipedia.org/wiki?curid=456711", "title": "அனிச்சை செயலியல்", "text": "அனிச்சை செயலியல்\n\nஅனிச்சைச் செயலியல் (reflexology)(மண்டல சிகிச்சை என்றும் அழைக்கப்படும்) என்பது கால்கள், கைகளின் பகுதிகளில் அல்லது குறிப்பிடப்பட்ட புள்ளிகளில் எண்ணெய்கள், குழைமங்களை பயன்படுத்தாமல் விரல்களினாலும், கை நுட்பங்களினாலும் அழுத்தத்தை பிரயோகித்து வழங்கப்படும் மாற்று சிகிச்சை முறையாகும். அனிச்சைச் செயலியலானது உடலின் ஒவ்வொரு பகுதியும் கைகளிலும் கால்களிலும் குறிக்கப்படுவதாகவும், கைகள் அல்லது கால்களில் குறிப்பிட்ட பகுதிகளை அழுத்தினால் உடலின் மற்ற பகுதிகளிலும் சிகிச்சை விளைவுகள் ஏற்படக்கூடும் என்ற போலி அறிவியலை அடிப்படையாக கொண்டது.\n\nஎந்தவொரு மருத்துவ நிலைமைகளுக்கும்  அனிச்சைச் செயலியல் சிகிச்சை முறை பயனுள்ளதாக இருக்கும் என்பதற்கு உறுதியான ஆதாரங்கள் எதுவும் இல்லை.\n\nSection::::வரையறை.\nகோக்ரேன் ஒத்துழைப்பு மதிப்பாய்வில் \"ரிஃப்ளெக்சாலஜி என்பது உடலில் வேறு பகுதிகளில் விளைவை ஏற்படுத்த பாதத்தின் சில பகுதிகளை அழுத்துவது.\" என்பதாக வரையறுக்கப்படுகின்றது.\n\nSection::::மதிப்பீடு.\n2015 ஆம் ஆண்டில் ஆத்திரேலிய அரசாங்கத்தின் சுகாதாரத் துறை மாற்று சிகிச்சைகள் பற்றிய மதிப்பீட்டின் முடிவுகளை வெளியிட்டது. மதிப்பிடப்பட்ட 17 சிகிச்சைகளில்  அனிச்சைச் செயலியலும் ஒன்றாகும். 2017 ஆம் ஆண்டில், ஆத்திரேலிய அரசாங்கத்தினால் காப்பீட்டு மானியத்திற்கு தகுதி பெறாத நடைமுறையாக ரிஃப்ளெக்சாலஜி மதிப்பிடப்பட்டது. \n\n2009 மற்றும் 2011 ஆம் ஆண்டுகளின் மதிப்புரைகள் எந்தவொரு மருத்துவ நிலைக்கும்  அனிச்சைச் செயலியலை பயன்படுத்துவதை ஆதரிக்க போதுமான ஆதாரங்களைக் கண்டறியவில்லை.\n\nSection::::உரிமை கோரப்பட்ட வழிமுறை.\nஅனிச்சைச் செயலியல் சிகிச்சையை எவ்வாறு  செயற்படுத்த வேண்டும் என்பதில் இச் சிகிச்சை நிபுணர்கள் மத்தியில் கருத்து  வேறுபாடு நிலவுகின்றது. ஆனால் இவர்கள் காலில் உள்ள பகுதிகள் உடலின் பகுதிகளுக்கு ஒத்திருக்கின்றன எனவும் இவற்றைக் கையாளுவதன் மூலம் ஒருவரின்  ஆரோக்கியத்தை மேம்படுத்த முடியும் என்று கருதுகின்றனர்.  அனிச்சைச் செயலியல் சிகிச்சை நிபுணர்கள் உடலை பத்து சம செங்குத்து மண்டலங்களாக, வலதுபுறத்தில் ஐந்து மண்டலங்களும் மற்றும் இடதுபுறத்தில் ஐந்து மண்டலங்களுமாக பிரிக்கிறார்கள்.தீவிரமான நோய் நிலைமைகளுக்கு  மறிவினையியல் மூலம் சிகிச்சையளிப்பது, பொருத்தமான மருத்துவ சிகிச்சையை நாடுவதை தாமதப்படுத்தும் என்று மருத்துவ நிபுணர்கள் கருதுகின்றனர்.\n\nஉடலில் கண்ணுக்குத் தெரியாத சக்திகள் அல்லது ஆற்றல் புலங்கள் தடுக்கப்படும்போது, ​​நோய் ஏற்படலாம் என்றும்  அனிச்சைச் செயலியல் மூலம் பாதத்தை தூண்டுவதால் காலில் பெறப்பட்ட அழுத்தம் நரம்பு மண்டலத்தை சமநிலைப்படுத்தும் சமிக்ஞைகளை அனுப்பலாம் அல்லது உடலில் இயற்கையான வலி நிவாரணிகளான எண்டோர்பின்களை வெளியிடப்பட்டு அவை குணப்படுத்துவதை ஊக்குவிக்கலாம்  என்று  அனிச்சைச் செயலியல் சிகிச்சை நிபுணர்கள் கருதுகின்றனர்.  இந்த கருதுகோள்கள் எதுவும் அறிவியல் பூர்வமாக நிரூபிக்கப்படவில்லை என்பதால் மருத்துவ சமூகம் இக் கோட்பாடுகளை நிராகரிக்கிறது. அனிச்சைச் செயலியலில் கூறப்படும் ‘குய்’ எனும் உடலில் உயிர் ஆற்றலுக்கான அறிவியல் சான்றுகள் எதுவும் இல்லை.\nSection::::ஒழுங்குமுறை.\nடென்மார்க்கில் அதிகம் பயன்படுத்தப்படும் மாற்று சிகிச்சைகளில்  அனிச்சைச் செயலியலும் ஒன்றாகும். 2005 ஆம் ஆண்டின் ஒரு தேசிய கணக்கெடுப்பில் டேனிஷ் மக்களில் 21.4% பேர் வாழ்க்கையின் ஒரு கட்டத்தில்  அனிச்சைச் செயலியலை மேற்கொண்டதாகவும் , 6.1% பேர் முந்தைய வருடத்திற்குள் மேற்கொண்டதாகவும் தெரியவந்தது. 2007 ஆம் ஆண்டில் நோர்வே மக்கள்தொகையில் 5.6% பேர் கடந்த 12 மாதங்களுக்குள்  அனிச்சைச் செயலியலை பயன்படுத்தியதாக நோர்வேயில் இருந்து மேற்கொள்ளப்பட்ட ஒரு ஆய்வில் தெரியவந்துள்ளது. \n\nSection::::வரலாறு.\nசீனா மற்றும் எகிப்தின் வரலாறுகளிலும் அனிச்சைச் செயலியலுக்கு ஒத்த நுட்பங்கள் நடைமுறைபடுத்தப்  பட்டதாக ஆவணப்படுத்தப்பட்டுள்ளன. \"மண்டல சிகிச்சை\" என்று அழைக்கப்படும் நுட்பம் 20 ஆம் நூற்றாண்டின் ஆரம்பத்தில் வில்லியம் ஃபிட்ஸ்ஜெரால்ட் , எட்வின் எஃப். போவர்ஸ் ஆகியோரால் அறிமுகப்படுத்தப்பட்டது. டாக்டர் ஃபிட்ஸ்ஜெரால்ட் மருத்துவ நிலைமைகளைக் கண்டறிந்து சிகிச்சையளிக்க பாதத்தின் வரைபடங்களைப் பயன்படுத்தலாம் என்று பரிந்துரைத்தார்.அவர் உடலை 10 மண்டலங்களாகப் பிரித்து, பாதத்துடன்  தொடர்புடைய பாகங்கள் என்று பெயரிட்டார். காலில் மென்மையான அழுத்தம் தொடர்புடைய மண்டலத்திற்கு நிவாரணம் தரும் என்று அவர் முன்மொழிந்தார். 1930 களில்,  பிசியோதெரபிஸ்ட்டான யூனிஸ் இங்காம் கால்களும் கைகளும் குறிப்பாக உணர்திறன் உடையவை என்று கூறியதுடன், முழு உடலையும் பாதத்துடன் தொடர்பு படுத்தி வரைபடமாக்கி \"மண்டல சிகிச்சை\" என்பதை அனிச்சைச் செயலியல் (ரிஃப்ளெக்சாலஜி) என மறுபெயரிட்டார்.\n\nநவீன  அனிச்சைச் செயலியல் நிபுணர்கள் இங்காமின் முறைகள் அல்லது ரிஃப்ளெக்சாலஜிஸ்ட் லாரா நார்மன் உருவாக்கிய ஒத்த நுட்பங்களைப் பயன்படுத்துகின்றனர். \n"}
{"id": "456712", "url": "https://ta.wikipedia.org/wiki?curid=456712", "title": "துருக்கிய மக்கள் குழு", "text": "துருக்கிய மக்கள் குழு\n\nதுருக்கிய மக்கள் குழு என்பது நடு, கிழக்கு, வடக்கு மற்றும் மேற்கு ஆசியா மற்றும், ஐரோப்பா மற்றும் வட ஆப்பிரிக்க பகுதிகளின் இன மொழிக் குழுக்களின் தொகுப்பு ஆவர். இவர்கள் தற்கால தெற்கு சைபீரியா மற்றும் மங்கோலியா ஆகிய பகுதிகளில் வாழ்ந்த மக்கள் என்று கருதப்படுகின்றனர். இவர்கள் மேற்கு லியாவோ ஆற்றுப் படுகையில் (தற்கால மஞ்சூரியா) தங்களது பூர்வீகத்தை உடையவர்கள் என்று கருதப்படுகிறது. துருக்கிய மக்கள் துருக்கிய மொழி குடும்பத்தைச் சேர்ந்த ஏதாவது ஒரு மொழியை பேசுகின்றனர். இம்மக்கள் குறிப்பிட்ட கலாச்சார பண்புகள், பொதுவான முன்னோர் மற்றும் வரலாற்று பின்புலங்களை கொண்டுள்ளனர்.\n\nகாலப்போக்கில் பிற இனங்களுடன் தொடர்புக்கு வந்த துருக்கிய குழுக்கள் அவர்களை தங்களது இனத்தில் சேர்த்துக் கொண்டனர். இதன் காரணமாக ஒரு சில முக்கிய குழுக்கள் மற்ற துருக்கிய குழுக்களை விட பன்முகத் தன்மை உடையனவாக உள்ளன. பல வேறுபட்ட இனக் குழுக்கள் வரலாறு முழுவதும் மொழிமாற்றம், அந்நிய கலாச்சாரம் ஏற்பு, இனக்கலப்பு மற்றும் மத மாற்றம் காரணமாக துருக்கிய மக்களின் ஒரு பகுதியினராக மாறியுள்ளனர். இதன்காரணமாக மரபணுவை பொருத்தவரையில், பெரும்பாலான துருக்கிய குழுக்கள் அவற்றின் தோற்றத்தில் ஒரு குழுவில் இருந்து மற்றொரு குழுவிற்கு பெருமளவு வேறுபடுகின்றனர்.\n"}
{"id": "456713", "url": "https://ta.wikipedia.org/wiki?curid=456713", "title": "தமிழ்நாட்டில் வசிக்கும் தெலுங்கு பேசும் சமூகங்கள்", "text": "தமிழ்நாட்டில் வசிக்கும் தெலுங்கு பேசும் சமூகங்கள்\n\nதமிழகத்தில் பல சமூகத்தினர் தெலுங்கு மொழி பேசுகின்றனர் \n"}
{"id": "456716", "url": "https://ta.wikipedia.org/wiki?curid=456716", "title": "நார்வே தொடருந்து போக்குவரத்து", "text": "நார்வே தொடருந்து போக்குவரத்து\n\nநார்வே தொடருந்து அமைப்பானது 4,087கிமீ நீளமானதாகும் இதில் 2,622கிமீ தூரம் மின்மயமாக்கப்பட்ட பாதை கொண்டதாகும்.242கிமீ வரை இரட்டை பாதையாகவும் இயங்குகிறது.696 சுரங்கங்கள் மற்றும் 2,760 பாலங்கள் உள்ளன. \n\nநார்வே இருப்புப்பாதை இயக்குனரகம் நிர்வாகத்தில் இயக்கப்படுகிறது. \n\nநார்வேயில் முதல் தொடருந்து ஒஸ்லோ மற்றும் எய்ட்சுவல் நகரங்களுக்கிடையில் 1854 இல் திறக்கப்பட்டது. அப்போதைய முக்கிய நோக்கம் சரக்கு போக்குவரத்திற்கு பயண்படுத்தப்பட்டது.ஆனால்1860க்கு பின்னர் பொது மக்களுக்கு போக்குவரத்து வழங்கப்பட்டது.\n"}
{"id": "456719", "url": "https://ta.wikipedia.org/wiki?curid=456719", "title": "ஜி. எம். சி. பாலயோகி", "text": "ஜி. எம். சி. பாலயோகி\n\nஆந்திர மாநிலத்தில் ஓர் சிறிய கிராமத்தில் வளர்ந்த பாலயோகி தனது ஆரம்பக் கல்விக்காக ஜி.வேமாவரம் பள்ளியிலும் . காக்கினாடாவில் முதுகலை பட்டமும், விசாகப்பட்டினத்தின் ஆந்திர பல்கலைக்கழகத்தில் சட்டப் பட்டமும் பெற்றார். அவர் ஹெலிகாப்டர் விபத்தில் இறந்தபோது 12 வது மக்களவையின் தலைவராக பணியாற்றி வந்தார். \n"}
{"id": "456724", "url": "https://ta.wikipedia.org/wiki?curid=456724", "title": "தாவர நோயியல்", "text": "தாவர நோயியல்\n\nதாவர நோயியல் (\"Plant pathology\" அல்லது \"phytopathology\") என்பது நோய்க்கிருமிகள் (தொற்று உயிரினங்கள்) மற்றும் சுற்றுப்புறச் சூழ்நிலை (உடலியங்கியல் காரணிகள்) ஆகியவற்றால் தாவரங்களில் ஏற்படும் நோய்களைப் பற்றிய அறிவியல் ஆய்வு ஆகும். தொற்று நோயை உருவாக்கும் உயிரினங்களில் பூஞ்சை, ஓமைசீட்ஸ், பாக்டீரியா, தீ நுண்மங்கள் ,வைரசனையங்கள், பைட்டோபிளாஸ்மாக்கள், முதலுயிரி, நூற்புழுக்கள் மற்றும் ஒட்டுண்ணிச்செடு ஆகியன அடங்கும்.\n\nதாவர இழையங்களை உட்கொள்வதன் மூலம் தாவரங்களின் ஆரோக்கியத்தை பாதிக்கும் பூச்சிகள், சிற்றுண்ணிகள், முதுகெலும்பு உள்ள உயிரினங்கள் என்பன தாவர நோயியலில்  உள்ளடக்கப்படவில்லை. தாவர நோயியல்  நோய்க்கான காரணி, நோய் சுழற்சிகள், பொருளாதார தாக்கம், தாவர தொற்றுநோய்கள், தாவரங்களின் நோய் எதிர்ப்புதிறன் ,  தாவர நோய்கள் மனிதர்களையும் விலங்குகளையும் பாதிக்கும் விதம், நோய்க்கான மரபியல் அமைப்பு மற்றும் தாவர நோய்களை நிர்வகித்தல் ஆகியவற்றை உள்ளடக்குகின்றது.\n\nSection::::கண்ணோட்டம்.\nதாவர நோய்களைக் கட்டுப்படுத்துவது உணவின் நம்பகமான உற்பத்திக்கு அவசியமாகும். தாவரங்களின் நோய் எதிர்ப்புத் திறன், பயிர் சுழற்சி, நோய்க்கிருமி இல்லாத விதைகளின் பயன்பாடு, பொருத்தமான நடவு , வயலின் ஈரப்பதத்தைக் கட்டுப்படுத்துதல் மற்றும் பூச்சிக்கொல்லிகளின் முறையான பாவனை போன்ற அணுகுமுறைகளால் நோய்கள் கட்டுப்படுத்தப்படுகின்றன. தாவர நோய்கள் உலகளவில் விவசாயிகளுக்கு பெரும் பொருளாதார இழப்பை ஏற்படுத்துகின்றன. பயிர் இழப்பில் சுமார் 25% வீதம் பீடைகள் மற்றும் நோய்களினால் ஏற்படுவதாக என்று உணவு மற்றும் விவசாய அமைப்பு மதிப்பிடுகிறது.\n\nSection::::தாவர நோயாக்கிகள்.\nSection::::பூஞ்சைகள்.\nதாவரங்களில் நோய் விளைவிக்கின்ற பெரும்பாலான பூஞ்சைகள் அஸ்கொமைசெட்டுகள் மற்றும் பாசிடியோமைசீட்கள் பிரிவுகளைச்  சேர்ந்தவை.  பூஞ்சைகள் தாவர இனத்தைச் சார்ந்தவை. நோய் உண்டு பண்ணும் பூஞ்சைகளுக்கு பச்சையம் கிடையாது. அதனால் தாவரங்களில் ஒட்டுண்ணிகளாக வாழ்ந்து நோயை உண்டு பண்ணுகின்றன. இலையில் புள்ளிகள், துளைகள், கருகல், சாம்பல் நிற படிவம், துரு படிவம், செடி வாடுதல், நாற்றழுகல் மற்றும் வேர் அழுகல் முதலிய அறிகுறிகள் பூசணங்களால் தோன்றுகிறது. பூஞ்சைக் கொல்லிகள் மற்றும் பிற விவசாய முறைகளைப் பயன்படுத்துவதன் மூலம் பூஞ்சை நோய்கள் கட்டுப்படுத்தப்படலாம்.\nSection::::ஓமைசீட்கள்.\nஓமைசீட்கள் பூஞ்சை போன்ற உயிரினங்கள் ஆகும். பைட்டோபதோரா இனம் உட்பட மிகவும் அழிவுகரமான தாவர நோய்க்கிருமிகள் இவற்றில் அடங்கும். ஓமைசீட்களின் குறிப்பிட்ட இனங்கள் வேர் அழுகலுக்கு காரணமாகின்றன. இவை புரதங்களை தாவர கலங்களை சேதப்படுத்துவதன் மூலம் தாவரங்களில் நோயை ஏற்படுத்தக் கூடியவை.\n\nSection::::பாக்டிரியா.\nதாவரங்களுடன் தொடர்புடைய பெரும்பாலான பாக்டீரியாக்கள் தாவரத்திற்கு  தீங்கு விளைவிக்காது. இருப்பினும், ஒரு சிறிய எண்ணிக்கையிலான, அறியப்பட்ட 100 இனங்கள், நோயை உண்டாக்குகின்றன. உலகின் துணை வெப்பமண்டல மற்றும் வெப்பமண்டல பகுதிகளில் பாக்டீரியா நோய்கள் அதிகம் காணப்படுகின்றன. பாக்டீரியாக்கள் இலைபுள்ளிகள், கரிதல், மென்மை அழுகதல், பிளவை, வாடல் மற்றும் கழலைகள் கொப்பளங்கள் போன்ற நோய் அறிகுறிகளை தோற்றுவிக்கின்றன. சூடோமோனாஸ் சிரிங்கே பி.வி. பாக்டிரீயா தக்காளி செடிகளின் விளைச்சலை குறைக்கின்றது.\n\nபைட்டோபிளாஸ்மா மற்றும் ஸ்பைரோபிளாஸ்மா ஆகியவை கலச் சுவர் அற்ற பாக்டீரியாக்களின் வகைகளாகும். இவை மனித நோய்க்கிருமிகளான மைக்கோபிளாஸ்மாக்களுடன் தொடர்புடையவை. இவை மற்ற பாக்டீரியாக்களை விட சிறிய மரபணுக்களைக் கொண்டிருக்கின்றன. தாவரத்தின் உரியத்தில் இனப்பெருக்கம் செய்கின்றன.\nSection::::தீ நுண்மங்கள், வைரசனையங்கள்.\nதாவரங்களில் நோய் விளைவிக்கும் தீ நுண்மங்களில் பலவகை உண்டு. தீ நுண்மங்கள் பயிர் விளைச்சலை பாதிக்கின்றன. பெரும்பாலான தாவர தீ நுண்மங்கள் ஓரிழை ஆர்.என்.ஏ மரபணுக்களால் ஆனவை. சில தாவர தீ நுண்மங்கள் ஈரிழை ஆர்.என்.ஏ அல்லது ஈரிழை அல்லது ஓரிழை டி.என்.ஏ மரபணுக்களை கொண்டுள்ளன. தாவர தீ நுண்மங்கள் காவிகள் மூலம் பரவுகின்றன. பூச்சிகள்,சில பூஞ்சைகள், நூற்புழுக்கள் மற்றும் முதலுயிரி ஆகியவை தீ நுண்மங்களை பரப்பும் காவிகள் என நிரூபிக்கப்பட்டுள்ளன. பயிர்களில் தேமல், இலைசுருள், இலை சுருக்கம் , இலைநெளிவு, இலைவடிவ மாற்றம், வளச்சி குன்றுதல் மற்றும் மலட்டு தன்மை ஆகிய நோய்கள் ஏற்படுகின்றன.\n\nSection::::நூற்புழுக்கள்.\nநூற்புழுக்கள் பல்கல,  புழு போன்ற நுண்ணுயிரிகள் ஆகும். இவற்றின் சில இனங்கள் தாவர வேர்களில் ஒட்டுண்ணியாக வாழ்கின்றன. இவை தாவரத்திற்கு தேவையான நீர், ஊட்டச்சத்துக்களில் தங்கியிருப்பதால் தாவர வளர்ச்சி மற்றும் இனப்பெருக்கம் என்பன பாதிப்படைகின்றன.\n\nSection::::முதலுயிரிகள்.\nபைட்டோமோனாஸ், கினெட்டோபிளாஸ்டிட் ஆகிய தாவர நோய்கள் முதலுயிரிகளால் ஏற்படுகின்றன. முதலுயிரிகள் தாவரங்களில் தீ நுண்மங்களை பரப்பும் நோய்காவிகளாகவும் செயற்படுகின்றன.\n\nSection::::தாவர கோளாறுகளுக்கான பௌதீக காரணிகள்.\nஇயற்கை நிகழ்வுகளான வறட்சி, உறைபனி, பனி , மற்றும் ஆலங்கட்டி மழை, வெள்ளம் ஆகிவற்றாலும், ஊட்டச்சத்து குறைபாடு, சோடியம் குளோரைடு மற்றும் ஜிப்சம் போன்ற கனிம உப்புகளின் படிவு, காட்டுத்தீ போன்றவற்றாலும், களைக்கொல்லிகளின் அதிகப்படியான பயன்பாடு, காற்று மற்றும் மண்ணை மாசுபடுத்துதல் போன்ற மனித தலையீட்டினாலும் தாவர கோளாறுகள் ஏற்படுகின்றன. இவை  தாவரத்தின் செயற்பாடுகளை பாதிக்கின்றன.\n\nSection::::தாவர நோய் எதிர்ப்புத் திறன்.\nநோய் தொற்றுதலின் போது தாவரங்களினால் நோய்கிருமிகளை தடுக்கும் ஆற்றல் நோய் எதிர்ப்பு திறன் எனப்படும். தொற்றுதலின் போது தாவரங்களினால் காட்டப்படும் இயற்கையான நோய் எதிர்ப்புத் தன்மைகளாவன:\n\n\n\n"}
{"id": "456725", "url": "https://ta.wikipedia.org/wiki?curid=456725", "title": "நிக்கி சிம்மன்சு", "text": "நிக்கி சிம்மன்சு\n\nநிக்கி சிம்மன்சு (Nikki Symmons (பிறப்பு: 2 ஆகஸ்ட், 1982) என்பவர் ஓர் முன்னாள் அயர்லாந்து பெண்கள் வளைகோற் பந்தாட்ட வீரர் மற்றும் அயர்லாந்து பெண்கள் அணித் துடுப்பாட்ட வீரர் ஆவார். 2001 மற்றும் 2003 ஆமான்டுகளில் நடைபெற்ற பெண்கள் வளைகோற் போட்டிகளில் இ9வர் 208 போட்டிகளில் விளையாடி 31 எண்ணியங்களை அயர்லாந்து அணிக்காக எடுத்துள்ளார். \n\nஆறு ஒலிம்பிக் தகுதிச் சுற்றுப் போட்டிகளிலும் , மூன்று மகளிர் வளைகோற் பந்தாட்ட உலகக் கோப்பை தகுதிப்போட்டிகளின் போதும் ஆறு மகளிர் யூரோ ஹாக்கி வாகையாளர் போட்டிகளிலும் அயர்லாந்து அணிக்காக விளையாடியுள்ளார்.லோரெட்டோ அணிக்காக நான்கு முறை அயர்லாந்து மூத்தோர் வாகையாளர் கோப்பைகளில் விளையாடியுள்ளார். 2008-09 ஆம் ஆண்டில் கோப்பை வென்ற அணியில் இவர் விளையாடினார். மேலும் மூன்று முறை ஒலிம்பிக் தகுதிச் சுற்றுப் போட்டிகளிலும் மூன்று உலக பெண்கள் வளைகோற்பந்தாட்ட கோப்பைக்கான போட்டியிலும் இவர் விளையாடியுள்ளார். 2011 ஆம் ஆண்டில் நடைபெற்ற யூரோ வளைகோற் பந்தாட்ட சங்க வாகையாளர் கோப்பை II வென்ற அணியில் இவர் விளையாடினார். 2015 ஆம் ஆண்டில் ஊரோ வளைகோற் பந்தாட்ட சங்கம் இவரை \"ஹால் ஆஃப் பேமாக\" அறிவித்தது. சர்வதேச வளைகோற் பந்தாட்ட கூட்டமைப்பின் மேலாளராக 2014 ஆம் ஆண்டு முதல் பணியாற்றி வருகிறார். இவர் அயர்லாந்து அணிக்காக நான்கு ஒருநாள் பன்னட்டுத் துடுப்பாட்டப் போட்டிகளிலும் இரு பன்னாட்டு இருபது20 போட்டிகளிலும் விளையாடியுள்ளார்.\n\nSection::::சர்வதேச போட்டிகள்.\n2010 ஆம் ஆண்டில் பன்னட்டுத் துடுப்பாட்ட அவை பெண்கள் வாகையாளர் கோப்பைக்கான தொடரில் இவர் சர்வதேச போட்டிகளில் அறிமுகமனார்.அக்டோபர் 6 இல் போட்செஃப்ஸ்ட்ரூமில் பாக்கித்தான் துடுப்பாட்ட அணிக்கு எதிரான தொடரின் முதல் ஒருநாள் பன்னாட்டுத் துடுப்பாட்டப் போட்டியில் இவர் அறிமுகமானர். இந்தப் போட்டியில் 7 பந்துகளில் 3 ஓட்டங்களில் எடுத்து கன்வால் நஸ் பந்துவீச்சில் ஆட்டமிழந்தார். இந்தப் போட்டியில் பாக்கித்தான் பெண்கள் அணி 7 இலக்குகளில் 104 பந்துகள் மீதம் இருந்த நிலையில் வெற்றி பெற்றது.\n\n2010 ஆம் ஆண்டில் பன்னட்டுத் துடுப்பாட்ட அவை பெண்கள் வாகையாளர் கோப்பைக்கான தொடரில் அக்டோபர் 12 இல் போட்செஃப்ஸ்ட்ரூமில் இலங்கைப் பெண்கள் துடுப்பாட்ட அணிக்கு எதிரான தொடரின் 13 ஆவது ஒருநாள் பன்னாட்டுத் துடுப்பாட்டப் போட்டியில் 10 பந்துகளில் 6 ஓட்டங்களில் எடுத்து சிறிவர்தனே பந்துவீச்சில் ஆட்டமிழந்தார். இந்தப் போட்டியில் இலங்கைப் பெண்கள் அணி 2 இலக்குகளில் 24 பந்துகள் மீதம் இருந்த நிலையில் வெற்றி பெற்றது.\n\nSection::::பன்னாட்டு இருபது20.\n2010 ஆம் ஆண்டில் பன்னட்டுத் துடுப்பாட்ட அவை பெண்கள் பன்னாட்டு இருபது20 கோப்பைக்கான தொடரில் அக்டோபர் 14 இல் போட்செஃப்ஸ்ட்ரூமில் இலங்கைப் பெண்கள் துடுப்பாட்ட அணிக்கு எதிரான தொடரின் 3 ஆவது பன்னாட்டு இருபது20 போட்டியில் அறிமுகமானார். அந்தப் போட்டியில் 15 பந்துகளில் 8 ஓட்டங்களில் எடுத்து தி அல்விசு பந்துவீச்சில் ஆட்டமிழந்தார். இந்தப் போட்டியில் இலங்கைப் பெண்கள் அணி 11 ஓட்டங்களில் வெற்றி பெற்றது. அதே ஆண்டில் பன்னட்டுத் துடுப்பாட்ட அவை பெண்கள் பன்னாட்டு இருபது20 கோப்பைக்கான தொடரில் அக்டோபர் 16 இல் போட்செஃப்ஸ்ட்ரூமில் நெதர்லாந்து பெண்கள் துடுப்பாட்ட அணிக்கு எதிரான பிளே ஆஃப் போட்டியில் 48 பந்துகளில் 86 ஓட்டங்களில் எடுத்து லன்சர் பந்துவீச்சில் ஆட்டமிழந்தார். இந்தப் போட்டியின் ஆட்ட நாயகி விருதும் பெற்றார். இந்தப் போட்டியில் அயர்லாந்து பெண்கள் அணி 42 ஓட்டங்களில் வெற்றி பெற்றது. \n"}
{"id": "456726", "url": "https://ta.wikipedia.org/wiki?curid=456726", "title": "சிர்க்கோனியம் நைட்ரேட்டு", "text": "சிர்க்கோனியம் நைட்ரேட்டு\n\nசிர்க்கோனியம் நைட்ரேட்டு (Zirconium nitrate) ஒரு எளிதில் ஆவியாகக்கூடிய, சிர்க்கோனியத்தின் இடைநிலை உலோக நைத்திரேட்டு ஆகும். இதன் மூலக்கூற்று வாய்ப்பாடு Zr(NO) ஆகும். சிர்க்கோனியம் டெட்ராநைட்ரேட்டு, அல்லது சிர்க்கோனியம் (IV) நைட்ரேட்டுஆகியவை இச்சேர்மத்தின் மாற்றுப்பெயர்கள் ஆகும்.\n\nஇதன் தனித்துவ எண் UN 2728 ஆகும். 5.1 வகுப்பைச் சார்ந்த, அதாவது ஆக்சிசனேற்றம் செய்யும் பொருள் என்ற பொருளைத் தருவதாகும்.\nSection::::உருவாக்கம்.\nநீரற்ற சிர்க்கோனியம் நைட்ரேட்டானது சிர்க்கோனியம் டெட்ராகுளோரைடு மற்றும் டைநைட்ரசன் பென்டாக்சைடு ஆகியவற்றின் வினையின் மூலமாக தயாரிக்கப்படுகிறது\n\nZrCl + 4 NO → Zr(NO) + 4ClNO\n\nகிடைக்கும் விளைபொருளானது வெற்றிடத்தில் பதங்கமாதல் நிகழ்த்துவதன் மூலம் தூய்மையாக்கப்படுகிறது. இதில் மாசுபடுத்தும் பொருளாக நைட்ரோனியம் பென்டாநைட்ரேடோசிர்க்கோனேட்டு காணப்படுகிறது. (NO)Zr(NO).\n\nசிர்க்கோனியம் நைட்ரேட்டு பென்டாஐதரேட்டானது Zr(NO).5HO சிர்க்கோனியம் டைஆக்சைடினை நைட்ரிக் காடியில் கரைத்து, அதன் பின் கரைசல் உலரும் வரை ஆவியாக்குவதன் மூலம் பெறப்படுகிறது. இருப்பினும் சிர்க்கோனைல் நைட்ரேட்டு மூஐதரேட்டினை ZrO(NO).3HO அதன் கரைசலில் இருந்து படிகமாக்குவது எளிதாக உள்ளது.\n\nமற்ற மாசுகள் மற்றும் அதிக வெப்பநிலையில் கூட சிர்க்கோனியமானது நைட்ரிக் காடியுடன் வினைபுரிவது மிகவும் அரிதாக இருக்கிறது. ஆகவே, சிர்க்கோனியம் நைட்ரேட்டானது சிர்க்கோனியம் உலோகத்தை நைட்ரிக் காடியில் கரைப்பதனால் பெறப்படுவதில்லை.\n\nSection::::பண்புகள்.\nசிர்க்கோனியம் நைட்ரேட்டு பென்டாஐதரேட்டு நீர் மற்றும் ஆல்ககாலில் எளிதில் கரையும். நீரில் இது அமிலத் தன்மையைக் கொண்டுள்ளது. பென்டாஐதரேட்டு படிகங்களின் ஒளிவிலகல் எண் 1.6 என்ற மதிப்பினைக் கொண்டுள்ளன.\n\nSection::::வினைகள்.\nநீர்க்கரைசலில் அம்மோனியம் ஐதராக்சைடு போன்ற காரங்கள் சிர்க்கோனியம்(IV) ஐதராக்சைடை வீழ்படிவாக் முடியும்.\n\nN-பதிலியிடப்பட்ட பிர்ரோல்களில் உருவாக்கத்தில் சிர்க்கோனியம் நைட்ரேட்டு ஒரு லூயி அமில வினைவேக மாற்றியாக பயன்படுத்தப்பட முடிம்.\n\nஆப்னியம் நைட்ரேட்டு மற்றும் சிர்க்கோனியம் நைட்ரேட்டு ஆகியவை கலந்த நீர்க்கரைசலிலிருந்து சிர்க்கோனியமானது மண்ணெண்ணெயில் கரைக்கப்பட்ட மூபியூட்டைல் பாசுபேட்டு கொண்டு பிரித்தெடுக்கப்பட முடியும். ஆப்னியம் தவிர்த்த தனித்த சிர்க்கோனியம் அணு உலை கட்டுமானத்திற்குத் தேவைப்படுகிறது.\n\nநீரற்ற சிர்க்கோனியம் நைட்ரேட்டானது சில கரிம அரோமேடிக் சேர்மங்களை வழக்கத்திற்கு மாறான வழியில் நைட்ரோ ஏற்றம் செய்ய முடியும். குயினோலினானது 3-நைட்ரோகுயினோலின் மற்றும் 7-நைட்ரோகுயினோலினாக நைட்ரோஏற்றம் செய்யப்படுகிறது. பிரிடீன் சேர்மமானது 3-நைட்ரோபிரிடின் மற்றும் 4-நைட்ரோபிரிடின் ஆக நைட்ரோஏற்றம் செய்யப்படுகிறது.\nSection::::பயன்.\nசிர்க்கோனியம் நைட்ரேட்டானது பல வேதிப்பொருள் உற்பத்தியாளர்களால் தயாரிக்கப்படுகிறது. இச்சேர்மமானது, மற்ற உப்புக்களுக்கு சிர்க்கோனியம் மூலமாகவும், ஒரு பகுப்பாய்வுத் தரப்பொருளாகவும், அல்லது ஒரு உணவுப்பொருள் பாதுகாப்பானாகவும் பயன்படுகிறது. சிர்கோனியம் நைட்ரேட்டு மற்றும் நைட்ரோனியம் பென்டாநைட்ரேடோசிர்கோனேட்டு ஆகியவை அவற்றின் எளிதில் ஆவியாகும் தன்மையின் காரணமாக, வேதி ஆவி படிவு முன்னோடிகளாகப் பயன்படுத்தப்படுகின்றன. இவை 100 °செல்சியசிற்கு மேல் வெப்பப்படுத்தும் போது சிர்க்கோனியாவாக சிதைந்து விடுகின்றன. 95°செல்சியசு வெப்பநிலையில் சிர்க்கோனியம் நைட்ரேட்டானது பதங்கமாகிறது. 0.2 மிமீ பாதரச அழுத்தத்தில் அது சிர்க்கோனியம் டை ஆக்சைடாக 285°செல்சியசு வெப்பநிலையில் ள்ள சிலிக்கனின் மீது படியச்செய்யப்படுகிறது. இச்சேர்மமானது ஆக்சிசனைப் போன்று எளிதில் இதர சேர்மங்களுடன் கலவாத தன்மை, மிகக் குறைந்த வெப்பநிலையில் சிதைவடையும் தன்மை, மற்றும் மற்ற தனிமங்களின் புறப்பரப்பில் கலந்து மாசுபடுத்தும் ஐதரசன் மற்றும் புளோரினைப் போன்ற பண்பினைக் கொண்டிராமை ஆகிய சிறப்பம்சங்களைப் பெற்றுள்ளது.\n"}
{"id": "456727", "url": "https://ta.wikipedia.org/wiki?curid=456727", "title": "நா. அருள்முருகன்", "text": "நா. அருள்முருகன்\n\nநா. அருள்முருகன், கரூர் மாவட்டத்தில் தான்தோணி ஒன்றியத்தில் உள்ள ஜெகதாபி என்னும் கிராமத்தைச் சேர்ந்தவர். 1972ஆம் ஆண்டில் பிறந்தவர். இவருடைய மனைவி ஜோதிமணி. மகன் தமிழ்வாணன். தமிழ்நாடுஅரசு பள்ளிக் கல்வித்துறையில் இணை இயக்குநராகப் பணியாற்றி வருகிறார். இவர் \nநிர்வாகப் பணியாற்றும் இவ்வலுவலர் கவிதை எழுதுவதிலும், தொல்லியல் ஆய்விலும் ஆர்வம் செலுத்திவருகிறார். முனைவர் பட்டம் பெற்றுள்ளார். \n\nSection::::முந்தைய பணி.\nதமிழ்நாட்டில்கரூரில் 1992இல் அரசு உதவி பெறும் பள்ளியிலும், தொடர்ந்து, 2002இல் அரசுப் பள்ளியிலும் ஆசிரியராகப் பணியாற்றினார். தமிழ்நாடு அரசுப் பணியாளர் தேர்வாணையம் நடத்திய தேர்வில் வெற்றி பெற்று 2009இல் பள்ளிக்கல்வித்துறையில் அலுவலராகப் பொறுப்பேற்றார். கன்னியாகுமரியில் மாவட்டக் கல்வி அலுவலராகப் பணியாற்றினார். புதுக்கோட்டையில் முதன்மைக் கல்வி அலுவலராகப் பணியாற்றியுள்ளார். இவர் கவிதை எழுதுவதிலும், இலக்கணத்திலும் ஆர்வம் உடையவர் ஆவார். \n\n\n\n\nSection::::சிறப்புகள்.\nSection::::அலுவலக தரச்சான்று.\nதமிழக வரலாற்றில் முதல் முறையாக பள்ளிக்கல்வித்துறையின் புதுக்கோட்டை மாவட்ட முதன்மைக்கல்வி அலுவலகத்திற்கு ஐ.எஸ்.ஒ.9001 தரச்சான்று பெற்ற பெருமை இவரைச் சாரும். இவருடைய தமிழார்வமும், தலைமைத்துவ ஆளுமையையும் பாராட்டத்தக்கது. \n\nSection::::11ஆம் வகுப்பு தமிழ்ப்புத்தக அட்டை.\nஅரிமளம் அருகே உள்ள செங்கீரை கிராம அய்யனார் கோயில் குதிரை சிலை தேர்வு செய்யப்பட்டு 11ஆம் வகுப்பு தமிழ்ப்புத்தக அட்டை பாடப்புத்தகத்தில் அட்டைப் படமாக அச்சிடப்பட காரணமாக இருந்தார். \n\n"}
{"id": "456737", "url": "https://ta.wikipedia.org/wiki?curid=456737", "title": "இஸ்பேட் ராஜாவும் இதய ராணியும்", "text": "இஸ்பேட் ராஜாவும் இதய ராணியும்\n\nஇஸ்பேட் ராஜாவும் இதய ரானியும் (Ispade Rajavum Idhaya Raniyum ) என்பது ரஞ்சித் ஜெயக்கொடி எழுதி இயக்கிய 2019 ஆம் ஆண்டு இந்தியத் தமிழ் மொழி காதல் பரபரப்பூட்டும் படம் ஆகும். இப்படத்தில் ஹரிஷ் கல்யாண் மற்றும் ஷில்பா மஞ்சுநாத் ஆகியோர் முக்கிய கதாபாத்திரங்களில் நடித்துள்ளனர். மா கா பா ஆனந்த், பாலா சரவணன், சுரேஷ், பொன்வன்னன் ஆகியோர் துணை வேடங்களில் நடித்துள்ளனர். படத்திற்கு சாம் சிஎஸ் இசை அமைத்துள்ளார். படத்தொகுப்பினை பவன் ஸ்ரீகுமாரும் ஒளிப்பதிவை கவின் ராஜும் செய்துள்ளனர். இத்திரைப்படம் 15 மார்ச் 2019 அன்று வெளியிடப்பட்டது. \n\nSection::::கதைக்களம்.\nஇத்திரைப்படத்தின் கதை வேலையில்லாத இளைஞன் கெளதம் மற்றும் அவரது காதலிக்க விரும்பும் தாரா ஆகியோரைச் சுற்றிச் சுழல்கிறது. தாரா ஒரு வசதி படைத்த குடும்பத்தைச் சார்ந்தவர் ஆவார். அவருக்கு அவரின் குடும்ப நண்பர் ரோஹித் உடன் திருமண நிச்சயதார்த்தம் செய்யப்படுகிறது. கெளதமின் பெற்றோர் விவாகரத்து பெற்றவர்கள் ஆவர். மேலும், அவரது தாயார் வேறொருவரை திருமணம் செய்து கொண்டார். கெளதம் தனது தாயை வெறுக்கிறார். இதன் காரணமாக அவரது குழந்தைப்பருவம் இனிமையானதாக இல்லாமல் இருந்தது. கெளதமால் தன் கோபத்தை கட்டுப்படுத்த முடியாத இயலாது. அவர் அதிகப்படியான உரிமை கொண்டாடக்கூடிய, மற்றவரை குற்றம் கூறக்கூடியவராகவும் இயல்புடையவர். மறுபுறம், தாரா, ஒரு சுதந்திரமான உற்சாகமான பெண். அவள் கெளதமைப் புரிந்து நடந்து கொள்கிறாள். ஒரு குறிப்பிட்ட நிலை வரை கெளதமைப் பொறுத்துக்கொள்கிறாள். அவன் கோபம் உச்சத்தை அடையும் போது, அவள் கெளதமுடனா தன் உறவை முறித்துக் கொள்கிறாள். அவர்களுக்கு என்ன நடக்கிறது என்பது கதையின் முக்கிய அம்சமாக அமைகிறது. \n\nSection::::தயாரிப்பு.\nமுன்னதாக \"புரியத\" புதிர் படத்தை இயக்கிய இயக்குனர் ரஞ்சித் \"ஜெயக்கொடி\" இந்த திரைப்படத்தை அறிவித்தார். இத்திரைப் படத்தில் ஹரிஷ் கல்யாண் நடிக்கிறார் மற்றும் \"பியார் பிரேமா காதலுக்குப்\" பிறகு கதாநாயகனாக நடிக்கும் இரண்டாவது படமாக இது குறிப்பிடப்படுகிறது. படத் தலைப்பில் \"இஸ்பேட் ராஜா\" என்ற சொற்றொடர் கிங் ஆஃப் ஸ்பேட்ஸின் பொருளைக் குறிக்கிறது, அதே நேரத்தில் படத்தின் தலைப்பில் \"இதய\" ராணி என்பது இதயங்களின் ராணி என்பதைக் குறிக்கிறது. \n\nபிக் பாஸ் தமிழின் இரண்டாம் சீசனின் வெற்றிக்குப் பிறகு ஸ்டார் விஜய் ஒளிபரப்பிய பிக் பாஸ் கொண்டாட்டம் நிகழ்ச்சியில் இந்த படத்திற்கான சுவரொட்டியன் முதல் தோற்றம் 14 அக்டோபர் 2018 அன்று விஜய் சேதுபதியால் வெளியிடப்பட்டது. 6 பிப்ரவரி 2019 அன்று வெளியிடப்பட்ட முன்னோட்டப் படம் \"அர்ஜுன் ரெட்டியின்\" மறு ஆக்கமாக வரவிருக்கும் மற்றொரு காதல் படமான \"வர்மாவின்\" ஒளிப்படங்களை ஒத்திருந்தது. \n\nபடத்தின் பாடல்கள் சாம் சி.எஸ் இசையமைப்பில் உருவாக்கப்பட்டன. இந்த இசைத்தொகுப்பில் ஐந்து பாடல்கள் உள்ளன, அவை இறுதியில் பார்வையாளர்களிடமிருந்து கடுமையான விமர்சனங்களைப் பெற்றன. அனிருத் ரவிச்சந்தர் பாடிய \"கண்ணம்மா\" படத்தின் முதல் பாடல் 2019 ஜனவரி 9 அன்று அதிகாரப்பூர்வமாக வெளியிடப்பட்டது மற்றும் சமூக ஊடகங்களில் வைரலாகியது. \n\nவிஜய் சேதுபதி படத்தின் இசையமைப்பாளர் சாம் சி.எஸ் அவர்களால் பின்னணி பாடகராக களம் இறக்கப்பட்டதாகவும், படத்தின் ஏ\"ய் கடவுளே\" என்ற பாடலுக்கு தனித்துவமான குரலைப் பயன்படுத்த வேண்டும் என்பதற்காக உண்மையில் அவர் ஒரு பின்னணிப் பாடகராக அறிமுகமானார் என்றும் தகவல்கள் தெரிவிக்கின்றன. குறிப்பிட்ட பாடல் 24 ஜனவரி 2019 அன்று படத்தின் இரண்டாவது தனிப்பாடலாக வெளியிடப்பட்டது. \n"}
{"id": "456744", "url": "https://ta.wikipedia.org/wiki?curid=456744", "title": "திமிங்கில எண்ணெய்", "text": "திமிங்கில எண்ணெய்\n\nதிமிங்கில எண்ணெய் (\"whale oil\") என்பது திமிங்கில கொழுப்புக்களில் பெறப்படும் எண்ணெய் ஆகும். [எண்ணெய்த் திமிங்கிலம்|எண்ணெய்த் திமிங்கிலத்தின்]] தலைக்குழிவுகளில் இருந்து இசுப்பேர்ம் எண்ணெய் எனப்படும் சிறப்பு வகை எண்ணெய் பெறப்படுகின்றது. இது வேதியல் அடிப்படையில் மற்ற திமிங்கில எண்ணெய்களில் இருந்து வேறுபடுகிறது. பெரும்பாலும் திரவ மெழுகால் ஆன இசுப்பேர்ம் எண்ணெய் அதிக விலையை கொண்டது.\n\nSection::::தயாரிப்பும் பயன்களும்.\nஆரம்பகால தொழிற் சங்கங்கள்  சவர்க்காரம் தயாரிப்பதற்கும், எண்ணெய் விளக்குகளை எரியச் செய்யவும் திமிங்கில எண்ணெயை பயன்படுத்தின. பின்பு இருபதாம் நூற்றாண்டுகளில் செயற்கை வெண்ணெய் தயாரிக்க திமிங்கில எண்ணெய் பயன்பட்டது. 19 ஆம் நூற்றாண்டில் உச்சத்தில் இருந்த திமிங்கில எண்ணெய்களின் பயன்பாடு இருபதாம் நூற்றாண்டில் பெற்றோலிய தொழில் மற்றும் தாவர எண்ணெய்களின் வணிக வளர்ச்சிகளினால் கணிசமாக குறைந்தது. 21 ஆம் நூற்றாண்டில் பெரும்பாலான நாடுகள் திமிங்கில வேட்டையை தடை செய்துள்ள நிலையில் திமிங்கில எண்ணெயின் விற்பனை மற்றும் பயன்பாடுகள் நடைமுறையில் நிறுத்தப்பட்டுள்ளது. \n\nவேட்டையாடப்பட்ட திமிங்கிலங்களின் கொழுப்புக்களை கொதிக்கச் செய்தல் மூலம் திமிங்கில எண்ணெய் பெறப்பட்டது. கடற்கரைகளில் பிடிக்கப்பட்டவைகள் அவ்விடத்திலேயே வெட்டப்பட்டு கொதித்தல் மேற்கொள்ளப்பட்டது. நீண்ட ஆழ்கடல் திமிங்கல வேட்டை பயணங்களின் போது வேட்டையாடப்படுபவை  கப்பலிலேயே கொதித்தல் செய்யப்பட்டது.  அப்புறப்படுத்தப்படும்  சடலங்கள் சுறாக்களுக்கும், கடல் பறவைகளுக்கும் உணவாகும். \n\nபலீன் திமிங்கிலங்களின் எண்ணெய் ட்ரைகிளிசரைட்களையும், பற்திமிங்கிலங்களின் எண்ணெய் மெழுகு எசுத்தரினையும் பிரத்தியேகமாக கொண்டுள்ளன. போவ்ஹேட் திமிங்கிலம் மற்றும் வலது திமிங்கிலங்களில் இருந்து உயர்தர எண்ணெயை பெற முடிவதாலும், அவற்றின் எலும்புகளுக்காகவும் முக்கிய இலக்குகளாக கருதப்பட்டன. திமிங்கிலங்கள் வேட்டைகளின் அதிகரிப்பால் அழிந்து செல்லும் அபாயத்திற்கு உட்பட்டன.\n\nSection::::வேதியல் அமைப்பு.\nதிமிங்கில எண்ணெய் தெளிவானது, குறைந்த பாகுமையை கொண்டது. (ஆலிவ் எண்ணெயை விடக் குறைவு), திமிங்கில கொழுப்புகளின் தரம் மற்றும் சுத்திரிகரிப்பு என்பவற்றை பொறுத்து பிரகாசமான தேன் மஞ்சள் நிறத்தில் இருந்து அடர் பழுப்பு வரையிலான நிறங்களில் காணப்படும். மீன் வாசனை கொண்டது. ஹைட்ரஜனேற்றப்படும் போது திடமாகவும், வெள்ளை நிறமாகவும் மாறும். மேலும் சுவையிலும், மணத்திலும் மாற்றம் ஏற்படும்.\n\nதிமிங்கில எண்ணெயின் வகைகள் திமிங்கிலங்களின் இனங்களை பொறுத்தும், வேட்டையாடப்பட்டு பதனிடப்படும் முறைகளினாலும் வேறுபடும். திமிங்கில எண்ணெய் கலவை பிரதானமாக ட்ரைகிளிசரைட்களால் ஆனது. பற்திமிங்கிலங்களின் எண்ணெயில் கணிசமான அளவில் மெழுகு எசுத்தர்கள் காணப்படும். (குறிப்பாக இசுப்பேர்ம் திமிங்கிலத்தின் எண்ணெய்)\n\nSection::::பயன்பாடுகள்.\nதிமிங்கில எண்ணெயிற்கு பதிலாக மாற்றுகள் பயன்படுத்தப்பட்டதாலும், சுற்று சூழல் சட்டங்களினாலும் 19 ஆம் நூற்றாண்டின் பிற்பகுதியில் திமிங்கில எண்ணெயின் பயன்பாடு சரிவடைந்தது. 1986 ஆம் ஆண்டில் சர்வதேச திமிங்கில ஆணையம் திமிங்கில வேட்டைக்கான தடையை அறிவித்தது. இன்று வரை திமிங்கில எண்ணெய் பயன்படுத்துவதையும் தடை செய்துள்ளது. திமிங்கில எண்ணெய் விளக்கு எரிக்கும் எண்ணெயாக பயன்பட்டது . 19 ஆம் நூற்றாண்டின் பிற்பகுதியில் இதற்கு மாற்றாக மண்ணெண்ணெய் பயன்படுத்தப்பட்டது. ஹைட்ரஜனேற்றம் கண்டுபிடிக்கப்பட்ட பின்னர் செயற்கை வெண்ணெய் தயாரிப்பிற்கு பயன்படுத்தப்பட்டது பின் காய்கறி எண்ணெய் மாற்றாக உபயோகிக்கப்பட்டது. திமிங்கில எண்ணெய் முதலாம் உலகப் போரின் போது குளிரினாலும், சுகாதாரமற்ற நிலையினாலும் ஏற்படும்  டிரன்ச் புட் (trench foot) என்ற மருத்துவ நிலையிற்கு எதிரான தடுப்பு நடவடிக்கைக்காக காலாட்படையினரின் வெற்றுப் பாதங்களில் தேய்க்கப்பட்டது.\n"}
{"id": "456747", "url": "https://ta.wikipedia.org/wiki?curid=456747", "title": "அலுமினியம் ஆக்சிநைட்ரைடு", "text": "அலுமினியம் ஆக்சிநைட்ரைடு\n\nஅலுமினியம் ஆக்சிநைட்ரைடு (\"Aluminium oxynitride\") என்பது AlN)x•(Al2O3)1−x, என்ற பொது மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். இது அலுமினியம், ஆக்சிசன், நைட்ரசன் ஆகிய தனிமங்கள் சேர்ந்து உருவாகும் ஒருவகையான பீங்கான் பொருளாகும். சர்மெட் கார்பரேசன் அமைப்பு இச்சேர்மத்தை அல் ஆன் என்ற பெயரில் சந்தைப்படுத்துகிறது \n\nஅலுமினியம் ஆக்சி நைட்ரைடு படிகங்களின் வழியாக ஒளிபுகும்.(≥80%). மின்காந்த நிறமாலையில் அருகாமை புற ஊதா கதிரின் கட்புல பகுதியிலும் மற்றும் அகச்சிவப்பு நிற மாலையில் நடுத்தர அலைப்பகுதியிலும் இது காணப்படுகிறது. இணைந்த சிலிக்கா கண்ணாடியை விட நான்கு மடங்கு அதிகமும், சபையர் எனப்படும் நீலக்கல்லை விட 85 சதவீதம் அதிகமும் மற்றும் மெக்னீசியம் அலுமினேட்டு சிபினலை விட கிட்டத்தட்ட 15 சதவீதம் அதிகமும் அலுமினியம் ஆக்சைடு நைட்ரைடு கடினமானது. கனசதுர சிபினெல் கட்டமைப்பைக் கொண்டிருப்பதால் வழக்கமான பீங்கான் தூள் பதப்படுத்தும் நுட்பங்களைப் பயன்படுத்தி ஒளிபுகும் சன்னல்கள், தட்டுகள், குவிமாடங்கள், தண்டுகள், குழாய்கள் மற்றும் பிற வடிவங்களில் உருவாக்கலாம். கடினமான பலபடிக ஒளிபுகும் பீங்கானாக அலுமினியம் ஆக்சைடு நைட்ரைடு வணிக ரீதியாக கிடைக்கிறது. ஒளியியல் மற்றும் இயந்திரவியல் பண்புகளின் கலவையாக இருக்கும் இந்த வேதிப்பொருள் குண்டு துளைக்காத மற்றும் குண்டு வெடிப்பு-எதிர்ப்பு சன்னல்கள் போன்ற இலகுரக உயர் செயல்திறன் கொண்ட ஒளிபுகும் கவச பயன்பாடுகளுக்கு பயன்படுத்தப்படுகிறது பல இராணுவ அகச்சிவப்பு ஒளிமின்னணுவியல் பயன்பாடுகளுக்கும் ஒரு முன்னணி வேதிப்பொருளாக உபயோகமாகிறது. என்ற அளவுள்ள அலுமினியம் ஆக்சி நைட்ரைடு சன்னல்கள் வர்த்தக முறையில் கிடைக்கின்றன.\n\n\n\nSection::::பண்புகள்.\nஅலுமினியம் ஆக்சி நைட்ரைடு கதிர்வீச்சு-எதிர்ப்பு மற்றும் பல்வேறு அமிலங்கள், காரங்கள் மற்றும் நீரினால் ஏற்படும் சேதங்களுக்கு எதிர்ப்புத் தெரிவிக்கும்\n\nSection::::பயன்பாடுகள்.\nஒளிபுகும் கவசப் பொருளாகப் பயன்படுத்தப்படுவதோடு கூடுதலாக அலுமினியம் ஆக்சி நைட்ரைடு அகச்சிவப்பு-ஒளியியல் சாளரங்களாகப் பயன்படுத்தப்படுகிறது. இதனடிப்படையில் இது ஓர் உணர்கருவியின் கூறாக, சிறப்பு அகச் சிகப்பு குவிமாடங்கள், சீரொளி தகவல்தொடர்புகளுக்கான சாளரங்கள் மற்றும் குறைக்கடத்தி தொடர்பான பயன்பாடுகளில் சில பயன்பாடுகளைக் கொண்டுள்ளது</ref>. \n\nSection::::குண்டு துளைக்காத கண்ணாடி.\nஓர் ஒளிபுகும் கவசப் பொருளாக அலுமினியம் ஆக்சி நைட்ரைடு பாரம்பரியமாக பயன்பாட்டிலுள்ள குண்டு துளைக்காத கண்ணாடியை விட மிகக் குறைந்த எடை மற்றும் தடிமன் கொண்ட குண்டு துளைக்காத தயாரிப்பை வழங்குகிறது. கற்பனையான சிடார் டிரெக் பொருளாக இருந்த இது ஒளிபுகும் அலுமினியத்தால் உருவாக்கப்பட்டது. 1.6 அங்குலம் அதாவது 41 மில்லி மீட்டர் கனமுள்ள அலுமினியம் ஆக்சி நைட்ரைடு கவசத்தால் .50 பி.எம்.கி கவசம் துளைக்கும் குண்டுகளை தடுத்து நிறுத்த முடியும். பாரம்பரியமான மென்தகடாக்கிய கண்ணாடியெனில் இது 3.7 அங்குலம் அல்லது 94 மில்லிமீட்டர் கனமுள்ள கண்ணாடியை இக்குண்டுகள் துளைக்கும்.\n\nSection::::தயாரிப்பு.\nசன்னல்கள், தட்டுகள், குவிமாடங்கள், தண்டுகள், குழாய்கள் மற்றும் பிற வடிவங்களாக வழக்கமான பீங்கான் தூள் பதப்படுத்தும் நுட்பங்களைப் பயன்படுத்தி அலுமினியம் ஆக்சி நைட்ரைடால் உருவாக்கலாம். இதன் உலோகக் கலவை சற்று மாறுபடும். அலுமினியம் சுமார் 30% முதல் 36% வரை இருக்கும். இதன் நறுக்கக் குணகம் 1-2% மட்டுமே ஆகும் .\nபுனையப்பட்ட சுடப்படா மண் பொருட்கள் அடர்த்தி மிகுதிக்காக உயர்ந்த வெப்பநிலையில் வெப்ப சிகிச்சைக்கு உட்படுத்தப்படுகிறது, பின்னர் அரைத்து மெருகூட்டி ஒளிபுகும் பொருளாக மாற்றப்படுகிறது. இது மந்தமான வளிமண்டலங்களில் சுமார் 2100 ° செல்சியசு வெப்பநிலையைத் தாங்கும். அரைத்தல் மற்றும் மெருகூட்டல் ஆகிய செயல்கள் கவசத்தின் தாங்கும் எதிர்ப்பையும் பிற இயந்திர பண்புகளையும் கணிசமாக மேம்படுத்துகின்றன .\n\nSection::::வெகுசனப் பயன்பாடு.\nஅலுமினியம் ஆக்சி நைட்ரைடு என்று குறிப்பாக குறிப்பிடப்படவில்லை என்றாலும் 1986 ஆம் ஆண்டு வெளியான சிடார் டிரெக் IV: தி வாயேச்சு ஓம் திரைப்படத்தில் தோன்றிய பின்னர் ஒளிபுகும் அலுமினியம் ஒரு பிரபலமான சொற்றொடராக மாறிவிட்டது.\nஅலுமினியம் ஆக்சிநைட்ரைடு யாக் ரீச்சர் நாவலான லீ சைல்டு எழுதிய நாவலில் குறிப்பிடப்பட்டு விவரிக்கப்பட்டுள்ளது, மேலும் யிம்மி பாலன் என்பவரும் இதைபற்றி குறிப்பிட்டுளார். 2015 ஆம் ஆண்டு சுராசிக் வேர்ல்ட் திரைப்படத்தில் பயன்படுத்தப்பட்டுள்ள சுழல் கோள வாகனங்களின் வெளிப்புற பாதுகாப்பு குமிழியை உருவாக்கப் பயன்படும் பொருள் இது என்று அவர் குறிப்பிட்டுள்ளார். \n\n"}
{"id": "456750", "url": "https://ta.wikipedia.org/wiki?curid=456750", "title": "சிஞ்சார் மலைகள்", "text": "சிஞ்சார் மலைகள்\n\nசிஞ்சார் மலைகள் (Sinjar Mountains) ( ; வடமேற்கு ஈராக் நாட்டின் நினிவே மாகாணத்தில், சிஞ்சார் மாவட்டத்தில், கிழக்கிலிருந்து மேற்காக 100 கிமீ தொலைவிற்கும், 1,463 மீட்டர் உயரத்திலும் பரந்துபட்ட ஒரு மலைதொடராகும். சிரியாவின் வடகிழக்கில் இம்மலைத்தொடர் 25 கிமீ நீளத்திற்கு பரவியுள்ளது. இம்மலைத்தொடரின் தெற்கில் சிஞ்சார் நகரம் அமைந்துள்ளது. யாசிதி மக்களால் இம்மலைத்தொடர் புனிதமாகக் கருதப்படுகிறது.\n\nSection::::மக்கள் & வரலாறு.\nவரலாற்று முந்தைய காலத்தில் இம்மலைத்தொடர், அசிரியர்களுக்கும், இட்டைட்டுகளுக்கும் எல்லையாக விளங்கியது.\nகிமு 538-இல் பார்த்தியப் பேரரசு ஆட்சியிலும், பின்னர் சிஞ்சார் மலைகளை பார்த்தியர்களிடமிருந்து உரோமைப் பேரரசு கைப்பற்றி கிமு 115 வரை ஆட்சி செலுத்தியது. கிபி 363-இல் பைசாந்தியப் பேரரசுக்கும், சாசானியப் பேரரசுக்கும் நடைபெற்ற போரின் முடிவில் சிஞ்சார் மலைகள் இரு பேரரசுகளின் எல்லைகளாக விளங்கியது.\nபாரசீகப் பேரரசின் ஆட்சியால், இம்மலைத்தொடர் பகுதிகளில் சொராட்டிரிய நெறி பரவத்தொடங்கியது. கிபி 4-ஆம் நூற்றாண்டில் இம்மலைப்பகுதிகளில் நெஸ்டோரியன் கிறித்தவம் தழைத்தது. கிபி 6-ஆம் நூற்றாண்டில் இசுலாமியப் படையெடுப்புகளால், இம்மலைதொடர்களில் வாழ்ந்த கிறித்தவர்கள், இசுலாமிய கலீபாக்களுக்கு ஜிசியா வரியைக் கட்டி வாழ்ந்தனர்.\n\nகிபி 12-ஆம் நூற்றாண்டு முதல் சிஞ்சார் மலைத்தொடர்களில் யசீதி மக்கள் கால்நடைகளை மேய்த்து வாழ்கின்றனர். ஊழிக்காலத்தின் முடிவில் நோவாவின் பேழை இம்மலைத்தொடரின் உயர்ந்த முகட்டில் நின்றதாக பழைய ஏற்பாடு கூறுகிறது. \n\n1920-களில் யசீதி மக்கள் அரேபியர்களாலும், மற்றவர்களாலும் துரத்தப்பட்டு இம்மலையில் தஞ்சமடைந்தனர்.\n\n3 ஆகஸ்டு 2014 அன்று சிஞ்சார் நகரம் இசுலாமிய அரசுப் படைகளால் கைப்பற்றப்பட்டு, 40,000 யசீதி மக்கள் இனப்படுகொலை செய்யப்பட்டனர். \n\n"}
{"id": "456760", "url": "https://ta.wikipedia.org/wiki?curid=456760", "title": "இண்டை", "text": "இண்டை\n\nஇண்டு, இண்டை, இண்டங்கொடி, ஈங்கை (\"Mimosa rubicaulis\") என்பது ஃபேபேசி மற்றும் துணைக் குடும்பமான மிமோசோய்டேயைச் சேர்ந்த ஒரு புதர் கொடியாகும். இதன் இலைகளானது காம்பின் இருபுறமும் உள்ள ஓலை போன்று வரிசையாக இருக்கும். இந்த வரிசையான இலைக் கொத்தில் 8–12 ஜோடி சிறகுகுகள் இருக்கும். இந்த சிறகுகள் ஒவ்வொன்றும் 16-20 ஜோடி சிற்றிலைகள் கொண்டவையாக இருக்கும். \"தொட்டாற் சுருங்கி\" போலன்றி, இதின் இலைக்காம்பில் இரட்டையான கூரிய முட்கள் உள்ளன. இது இந்தியா முழுவதும் காணப்படுகிறது.\n\nSection::::விளக்கம்.\nஇது மிகவும் முட்கள் நிறைந்த பெரிய புதரான கொடியாகும். இது சூன் முதல் செப்டம்பர் வரை பூக்கக்கூடிய தாவரமாகும். இந்த மலர்கள் நீண்ட பல கொத்துக்கள் கொண்ட இளஞ்சிவப்பு நிற கோள மலர்களாகும். இந்த மலர் நீண்ட மலர் கொத்துகளாக 1–1.5 செ.மீ வரை நீண்டிருக்கும். இளஞ்சிவப்பான இந்தப் பூக்கள் வெள்ளை நிறத்தில் மங்கிவிடக்கூடியன. எனவே இந்த பூங் கொத்துகள் இளஞ்சிவப்பு மற்றும் வெள்ளை மலர்கள் என இரண்டையும் கொண்டவையாக இருக்கும். இலைகள் இரட்டை சரங்களாக, 8–15   செ.மீ நீளத்துடன் உள்ளன. இலைக் காம்புகள் முட்கள் நிறைந்ததாக உள்ளன. இந்த இலைச் சரங்களில் 3–2 ஜோடி பக்க-தண்டுகள் உள்ளன. இவை ஒவ்வொன்றும் 6–15 ஜோடி சிறிய 4–8   மிமீ சிற்றிலைகளாக உள்ளன. இதன் காய்கள் மெல்லியதாகவும், தட்டையாகவும், வளைந்தும் இருக்கும். இவை 8-13   செ.மீ நீளம், 1   செ.மீ அகலம் கொண்டவையா இருக்கும். இந்தக் காய்களில் 4-10 எண்ணிக்கையிலான செவ்வக விதைகள் இருக்கும். முற்றிய காய்கள் பிளந்து அதிலிருந்து வெளிப்படும் விதைகள் விழுந்து முளைக்கின்றன.\n\nஇது புதர்வேலிக்கு பயன்படுவதாக கருதப்படுகிறது. இதன் விரகுகள் கூடாரம் கட்டும் ஆப்புகளுக்கும், துப்பாக்கி வெடிமருந்து கரி தயாரிக்கவும் ஏற்றது. இதன் வேர்களும், இலைகளும் மருத்துவ குணம் கொண்டவை. இது இமயமலையில், ஆப்கானிஸ்தான் முதல் பூட்டான் வரை 300-1900 மீ உயரத்தில் காணப்படுகிறது. இது வனத்தை ஒட்டிய பகுதிகள், வயல்கள் மற்றும் தோட்டங்களின் ஓரங்களில் விரும்பி வளரக்கூடியது. இக் கொடியானது தென் இந்தியாவில் கடப்பை, மைசூர் மற்றும் கோவையிலுள்ள காடுகளில் வளர்கிறது.\n\nSection::::இலக்கியங்களில்.\nசங்க இலக்கியங்கள் இப்புதர்க் கொடியைப்\n\nபுதல் இவர் ஈங்கை -அகநா. 294: 6.<br>\nஈங்கைப் பைம்புதல் -ஐங். 45.6:3\n\nஎன்று சிறப்பித்துக் கூறுகின்றன.\n\nகுளக்கரையில் பிரம்புடன் செறிந்துவளரும். இதன் தண்டில்\nமுட்கள் இருக்கும். இதன் இலைக்கோணத்தினின்றும் இதன்\nபூங்கொத்து உண்டாகும். மலர் 'துய்' தலையையுடையது என்ற தாவரவியல் உண்மைகளைப் புலவர்கள் கூறியுள்ளனர்.\n\nபரந்த பொய்கைப்பிரம்பொடு நீடிய<br> \nமுட்கொம்பு ஈங்கைத் துய்தலைப்புதுவி-அகநா.3 06:2-3<br>\nதுண்முள் ஈங்கைச் செவ்வரும்பு -குறுந். 110:5\n\nஇதன் செவ்விய அரும்பு மலரும்போது துணியில் துளை ஒன்று தோன்றும் என்பதையும் நெய்தல் தத்தனார் கூறுவர்.\n\nவாங்கு துளைத்துகிரின் ஈங்கை பூப்ப -அகநா. 343:2\n\nஇதன் அகவிதழ்கள் வெண்ணிறமானவை. மகரந்தங்கள் 'துய்' என்னும் பஞ்சு போன்ற தலையை நீட்டிக்கொண்டிருக்கும். இதனால் இதன் மலரை ஆலங்கட்டிக்கு உவமிப்பர் பரணர்.\n\n. . . . . . அரும்ப முதிர் ஈங்கை<br>\nஆலியன்ன வால்விதா அய் -அகநா. 125\n\nஇக்கொடியின் தளிர் இதன் பூவைக் காட்டிலும் அழகியது. அதிலும் மாரிக் காலத்தில் எழிலுடன் தோன்றும் என்னும் அகப் பாட்டு.\n\nமாரிஈங்கை மாத்தளிர் அன்ன -அகநா. 7.5:1:7\n\n'ஈங்கை' என்பதற்கு, இண்டு, இண்டை' என்று உரை கூறுவர்.\n\nஈங்கை இலவம் தூங்கினர்க் கொன்றை -குறிஞ். 86\n\nஎன்ற அடியில் உள்ள ஈங்கை என்பதற்கு நச்சினார்க்கினியர் 'இண்டம்பூ' என்று உரை கண்டுள்ளார்.\n"}
{"id": "456763", "url": "https://ta.wikipedia.org/wiki?curid=456763", "title": "பூமராங் (2019 திரைப்படம்)", "text": "பூமராங் (2019 திரைப்படம்)\n\nபூமராங் (Boomerang) என்பது 2019 ஆம் ஆண்டு  தமிழில் வெளியான அதிரடி திரில்லர் திரைப்படம் ஆகும். ஆர். கண்ணன் எழுதி, தயாரித்து இயக்கியுள்ளார். இத் திரைப்படத்தில் அதர்வா, மேகா ஆகாஷ் மற்றும் இந்துஜா ரவிச்சந்திரன் ஆகியோர் முன்னணி கதாபாத்திரங்களில் நடித்துள்ளனர். உபேன் படேல் எதிர்மறையான கதாபாத்திரத்திலும், சதீஸ், ஆர். ஜே. பாலாஜி ஆகியோர் துணை வேடங்களிலும் நடித்துள்ளனர். பிரசன்னா குமார் ஒளிப்பதிவாளராகவும், ஆர்.கே.செல்வா எடிட்டராகவும் பணி புரிந்துள்ளனர். ராதன் இசையமைத்துள்ளார். இத் திரைப்படம் 8 மார்ச் 2019 அன்று வெளியிடப்பட்டது.\n\nSection::::கதைச்சுருக்கம்.\nவிபத்தொன்றில் சிக்கும் சிவாவின் முகம் சிதைவடைகின்றது. அதே நேரம் மருத்துவமனையில் அனுமதிக்கப்படும் சக்தி மூளை கடுமையாக பாதிக்கப்பட்டதால் இறக்கிறார். சிவாவின் பெற்றோர்களின் வேண்டுகோளுக்கமைய சக்தியின் தாயாக கருதப்படும் கவுரி திருசெல்வன் (சுஹாசினி மணிரத்தினம்) சக்தியின் முகத்தை முக மாற்று அறுவை சிகிச்சையின் மூலம் சிவாவிற்கு பொருத்துவதற்கு அனுமதிக்கிறார். புதிய முகத்தில் தோற்றமளிக்கும் சிவா தனது குடும்பத்தை கவனித்துக்கொள்வதற்காக ஒரு தொழிலை தொடங்க திட்டமிடுகிறார். எதிர்வரும் நாட்களில்  பல சிக்கல்களை எதிர்கொள்ள கொள்கிறார். சில அந்நியர்களால் ஓரிரு முறை தாக்கப்பட்ட பிறகு, சிவாவும் அவரது நண்பர் கோபாலும் ( சதீஷ் ), அவரது முகத்தை மாற்று அறுவை சிகிச்சை பற்றி பலருக்குத் தெரியாததால், பிரச்சனைகள் அவரது முகத்தை குறிவைத்து நடக்கின்றன என்றும்,  அவரை அல்ல என்பதையும் உணர்கிறார்கள். சக்தியை பற்றி அறிந்து கொள்ள கவுரி திருசெல்வனை நாடுகிறார்கள். சிவாவிற்கு முகத்தை தானம் செய்த சக்தி உண்மையில் தனது மகன் அல்ல என்று அவர் கூறுகிறார். மற்றொரு நண்பரிடமிருந்து, சக்தி திருச்சிக்கு அருகிலுள்ள ஒரு கிராமத்தைச் சேர்ந்தவர் என்று அறிகிறான். சக்தி இருக்கும் இடத்தை அறிய சிவா கோபால் மற்றும் அவரது காதலி ஜிகி ( மேகா ஆகாஷ் ) ஆகியோருடன் திருச்சிக்கு புறப்படுகிறார். சக்தி, சண்முகத்தை (ஆர். ஜே. பாலாஜி) பற்றி மாயாவிடம் (இந்துஜா) இருந்து அறிந்து கொள்கிறார். சக்தி விட்டுச் சென்ற பணிகளை முன்னெடுக்கின்றார். அதன் போது எதிர்கொள்ளும் சவால்களை முறியடித்து சக்தியின் இறப்பிற்காக பழிவாங்குவதே மீதிக்கதை...\n\n\nSection::::தயாரிப்பு.\nஅக்டோபர் 2017 ஆம் ஆண்டில் அதர்வா முக்கிய கதாபாத்திரத்தில் நடிக்கும் புதிய படத்தை இயக்கி தயாரிப்பதாக ஆர்.கண்ணன் அறிவித்தார். கதாநாயகியாக நடிக்க மேகா ஆகாஷ் கையெழுத்திட்டார்.  உபேன் படேல் திரைப்படத்தில் எதிர்மறையான கதாபாத்திரத்தில் நடிக்க தேர்வு செய்யப்பட்டார். திரைப்படத்தில் அதர்வாவின் ஒரு குறிப்பிட்ட தோற்றத்திற்கான வடிவமைப்பாளர்களான ப்ரீதிஷீல் சிங் மற்றும் மார்க் ட்ராய் டிசோசா ஆகியோர் பணிபரிந்தனர்.\n\nSection::::வெளியீடு.\nஇத்திரைப்படம் தொழில்துறை அளவிலான வேலைநிறுத்தத்தின் விளைவாக தயாரிப்பு தாமதப்படுவதற்கு முன்பு, 2018 மார்ச் மாதத்திற்குள் 90% நிறைவடைந்தது. இந்த படம் முக்கியமாக சென்னை, அருப்புகோட்டை, விருதுநகர் மற்றும் தேனியில் 45 நாட்கள் படமாக்கப்பட்டது. பூமராங் 8 மார்ச் 2019 அன்று வெளியிடப்பட்டது.\n\nஇப்படத்தின் செயற்கைக்கோள் உரிமைகள் ஜீ தமிழிற்கு விற்கப்பட்டு, திரையரங்கில் திரைப்படம் வெளியான ஒரு மாதத்திற்குப் பிறகு 2019 ஏப்ரல் 14 இல் திரையிடப்பட்டது.\n\nSection::::ஒலிப்பதிவு.\nராதனின் இசையமைப்பில் சோனி மியூசிக் இந்தியா வெளியிட்டது.\n"}
{"id": "456767", "url": "https://ta.wikipedia.org/wiki?curid=456767", "title": "பெரிலியம் ஆக்சைடு", "text": "பெரிலியம் ஆக்சைடு\n\nபெரிலியம் ஆக்சைடு (\"Beryllium oxide\") என்பது BeO என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். இதை பெரிலியா என்ற பெயராலும் அழைப்பார்கள். இந்த நிறமற்ற திடப்பொருளானது உலோகங்களைக் கடந்து வைரத்தை அடுத்த அதிக வெப்பங் கடத்துத்திறன் கொண்ட ஓர் அலோக மின் கடத்தாப் பொருளாகும். ஒரு படிக உருவமற்ற திடப்பொருளாக பெரிலியம் ஆக்சைடு வெண்மை நிறத்துடன் காணப்படுகிறது. உயர் உருகுநிலை காரணமாக இது வெப்பமிழக்காப் பொருள் என்ற பயன்பாட்டிற்கு வழியளிக்கிறது. புரோமெல்லைட்டு என்ற கனிமமாக பெரிலியம் ஆக்சைடு இயற்கையில் கிடைக்கிறது. வரலாற்று ரீதியாகவும் பொருள் அறிவியல் துறையிலும் பெரிலியம் ஆக்சைடு குளுசினா அல்லது குளுசினியம் ஆக்சைடு என்ற பெயர்களால் அழைக்கப்படுகிறது. \n\nSection::::தயாரிப்பு.\nபெரிலியம் கார்பனேட்டு உப்பை காற்றில் உயர் வெப்பநிலைக்கு சூடாக்கி அல்லது பெரிலியம் ஐதராக்சைடை நீர் நீக்கம் செய்து அல்லது தனிமநிலை பெரிலியத்தை எரித்து பெரிலியம் ஆக்சைடைத் தயாரிக்கலாம். \n\nபெரிலியத்தை காற்றில் எரிக்கும்போது பெரிலியம் ஆக்சைடும் பெரிலியம் நைட்ரைடும் (BeN) சேர்ந்த கலவை கிடைக்கிறது . மற்ற காரமண் உலோக ஆக்சைடுகள் போல அல்லாமல் பெரிலியம் ஆக்சைடு காரப்பண்பு மட்டுமில்லாமல் ஈரியல்பு ஆக்சைடாக உருவாகிறது. \n\nSection::::வேதிப்பண்புகள்.\n800 பாகை செல்சியசு வெப்பநிலைக்கு மேலான உயர் வெப்பநிலையில் உருவாகும் உருவாகும் பெரிலியம் ஆக்சைடு மந்த வாயுவாக உள்ளது. ஆனால் சூடான நீரிய அமோனியம் பைபுளோரைடில் (NHHF) அல்லது சூடான அடர் கந்தக அமிலகந்தக அமிலக் கரைசலில் (HSO) அல்லது அம்மோனியம் சல்பேட்டு ((NH)SO) கரைசலில் நன்கு கரைகிறது. \n\nSection::::கட்டமைப்பு.\nஅறுகோண உர்ட்சைட்டு கட்டமைப்பில் பெரிலியம் ஆக்சைடு படிகமாகிறது. லான்சுடேலைட்டு கனிமத்திலுள்ளது போல Be2+ மற்றும் O2− நாற்கோண மையங்கள் இக்கட்டமைப்பில் உள்ளன. மாறாக MgO, CaO, SrO, BaO, போன்ற இரண்டாவது தொகுதி ஆக்சைடுகள் கனசதுர பாறை உப்பு நோக்குடன் எண்முக வடிவத்தில் இருநேர்மின் மற்றும் ஈரெதிர்மின் அயனிகளுடன் படிகமாகின்றன. உயர் வெப்பநிலையில் இந்த கட்டமைப்பு நாற்கோண வடிவத்திற்கு மாறுகிறது. \n\nநீராவி நிலையில் தனித்தனி மூலக்கூறுகளாக பெரிலியம் ஆக்சைடு உள்ளது. இரண்டு அணுக்கள் மீதும் sp ஆர்பிட்டல் இனக்கலப்பு ஏற்கப்படுகிறது என இணைதிறன் பிணைப்புக் கோட்பாட்டின்படி இதை விவரிக்கமுடியும். இதன்படி ஒவ்வொரு அணுவின் மீதுமுள்ள sp ஆர்பிட்டால்களுக்கு இடையில் ஒரு σ பிணைப்பும் ஒவ்வொரு அணுவிலும் மூலக்கூறு அச்சுக்கு செங்குத்தாக அமைந்திருக்கும் சீரமைக்கப்பட்ட p ஆர்பிட்டால்களுக்கு இடையில் ஒரு π பிணைப்பும் காணப்படுகின்றன. மூலக்கூற்று சுற்றுப்பாதை கோட்பாடு சற்று வேறுபட்ட நிகர சிக்மா பிணைப்பற்ற ஓர் அமைப்பைக் காட்டுகிறது. ஏனெனில் இரண்டு அணுக்களின் 2s ஆர்பிட்டால்களும் இணைந்து முழுமையாக நிரம்பிய சிக்மா பிணைப்பு ஆர்பிட்டாலாகவும் எதிர் சிக்மா பிணைப்பு ஆர்பிட்டாலாகவும் உருவாகின்றன. மேலும் மூலக்கூற்று அச்சுக்கு செங்குத்தாக உள்ள சீரமைக்கப்பட்ட p ஆர்பிட்டால்களுக்கு இடையில் இரண்டு π பிணைப்புகளும் உருவாகின்றன. மூலக்கூற்று அச்சிலுள்ள சீரமைப்பு p ஆர்பிட்டால்களால் உருவாகும் சிக்மா பிணைப்புகள் நிரம்பாமல் உள்ளன. ஒத்த எலக்ட்ரான் C2 மூலக்கூறில் உள்ளது போன்ற (2sσ)2(2sσ*)2(2pπ)4 சீரமைப்பு தொடர்புடைய அடிப்படை ஆற்றல் மட்டமாகும். இங்குள்ள இரண்டு பிணைப்புகளையும் ஆக்சிசனிலிருந்து பெரிலியத்தை நோக்கிய ஈதற் பிணைப்புகளாகக் கருதமுடியும் . \n\nSection::::பயன்பாடுகள்.\nஉயர்தரமான பெரிலியம் ஆக்சைடு படிகங்களை நீர் வெப்பச் செயல்முறையில் அல்லது வெர்னுவில் முறையால் வளர்க்கலாம். பெரும்பாலும், பெரிலியம் ஆக்சைடு வெள்ளை நிறத்தில் படிக உருவமற்ற தூளாக உற்பத்தி செய்யப்படுகிறது, சூடுபடுத்துவதன் மூலம் தூளை பெரிய வடிவங்களில் உருவாக்கலாம். கார்பன் போன்ற அசுத்தங்கள் நிறமற்ற பெரிலியம் ஆக்சைடு படிகங்களுக்கு பல வண்ணங்களை கொடுக்க முடியும்.\n\nவெப்பச் செயல்முறையில் திடமாக்கப்பட்ட பெரிலியம் ஆக்சைடு மிகவும் நிலையான பீங்கான் ஆகும் . பெரிலியம் ஆக்சைடு ராக்கெட் இயந்திரங்களில் பயன்படுத்தப்படுகிறது . அலுமினிய தொலைநோக்கி கண்ணாடியில் அரிமானத்தை தடுக்கும் மேற்பூச்சாகப் பூசப்படுகிறது. வானொலி உபகரணங்கள் போன்றவற்றில் உயர் செயல்திறன் கொண்ட குறைக்கடத்தி பாகங்களில் பெரிலியம் ஆக்சைடு பயன்படுத்தப்படுகிறது. ஏனெனில் இது நல்ல வெப்ப கடத்துத்திறனைக் கொண்டிருக்கிறது. அதே நேரத்தில் ஒரு நல்ல மின் மின்தேக்கியாகவும் உள்ளது. வெப்பப் பசை போன்ற சில வெப்ப இடைமுகப் பொருட்களில் இது ஓர் இடநிரப்பியாகவும் பயன்படுத்தப்படுகிறது . \nஅலுமினியம் ஆக்சைடைக் காட்டிலும் குறைவான வெப்பத் தடையை அனுமதிக்க பயன்படுத்தும் சில மின்னணு குறைக்கடத்தி சாதனங்களில் உலோக மேற்பொருத்தி தளங்களுக்கும் சிலிக்கான் சில்லுக்கும் இடையில் பெரிலியம் ஆக்சைடு பீங்கான் பயன்படுத்தப்படுகிறது. உயர் செயல்திறன் கொண்ட நுண்ணலை சாதனங்கள், வெற்றிட குழாய்கள், காந்தங்கள் மற்றும் வாயுச் சீரொளி கதிர்கள் போன்றவற்றில் கட்டமைக்கும் பீங்கானாகவும் இது பயன்படுத்தப்படுகிறது. கடற்படையில் கடல் உயர் வெப்பநிலை வாயு-குளிரூட்டப்பட்ட அணு உலைகளுக்கான நியூட்ரான் கட்டுப்படுத்தியாகப் பயன்படுத்த பெரிலியம் ஆக்சைடு முன்மொழியப்பட்டுள்ளது. விண்வெளி பயன்பாடுகளுக்கான நாசாவின் கிலோபவர் அணு உலைக்காகவும் இது முன்மொழியப்பட்டுள்ளது . \n\nSection::::முன் பாதுகாப்பு.\nபெரிலியம் ஆக்சைடு படிகவடிவமற்ற தூள் நிலையில் உள்ளபோது ஒரு புற்றுநோய் ஊக்கியாக கருதப்படுகிறது . பெரிலிய நச்சேற்ற நோய்களை உண்டாக்குகிறது. வெப்பச் செயல்முறைக்குப் பின்னர் திடமாக்கப்பட்ட நிலையில் இதைப் பயன்படுத்துவது பாதுகாப்பானதாகும். ஆனால் தூளாக்கும் செயல்முறைகளால் அதை தூசியாக்கக் கூடாது. \n\n"}
{"id": "456771", "url": "https://ta.wikipedia.org/wiki?curid=456771", "title": "விநாயகபுரம் மகா வித்தியாலயம், திருக்கோவில்", "text": "விநாயகபுரம் மகா வித்தியாலயம், திருக்கோவில்\n\nவிநாயகபுரம் மகா வித்தியாலயம்\nகிழக்கிலங்கையின் அம்பாறை மாவட்டத்தின் விநாயகபுரம் கிராமத்தில் அமைந்துள்ள பாடசாலை ஆகும். சுமார் 40 கல்விசார் ஊழியர்களைக் கொண்ட, இப்பாடசாலை, தரம் 6 தொடக்கம் உயர்தரம் வரை கொண்டிருக்கின்றது. நீண்ட கால வரலாறு கொண்ட குறித்த பாடசாலை 2015ம் ஆண்டு பொன்விழா கொண்டாடியது.\n\nSection::::வரலாறு.\nவிநாயகபுரம் கிராமத்தில் வாழ்ந்த மக்களின் பிள்ளைகளுக்கு கல்வி வழங்கும் நோக்குடன் 60×20 அடி ஓலைக் குடிசைகளுடனும் பிரதேச கற்ற இளைஞர்கள்,கிராம முன்னேற்ற சங்க அங்கத்தவர்கள் ஆகியோரின் ஒத்துழைப்புடனும் ஆரம்பிக்கப்பட்ட இப்பாடசாலை 200 மாணவர்களையும் 13 தொண்டராசிரியர்களையும் கொண்டதாக அமைந்தது.\n\nஇவ் இளைஞர்களின் கற்பித்தலுடன் 1965 வரை இயங்கி வந்த பாடசாலை 1965.01.11 அன்று அரசினால் பொறுப்பேற்கபப்பட்டது.அதன்படி விநாயகபுரம் அரசினர் தமிழ்க்கலவன் பாடசாலை எனக் கல்வி அமைச்சினால் பதியப்பட்டது.1966.11.18 இல் முதன் முதலாக வட்டாரப்பரீட்சைக்கு 5ம் வகுப்பிலிருந்து 4 மாணவர்கள் தோற்றி அனைவருமே சித்தியடைந்தமை குறிப்பிடத்தக்கது.1967.01.04 இல் இங்கு உதவி ஆசிரியராக கடமையேற்ற திரு க.கனகசூரியம் அவர்கள் மட்டக்களப்பு ஆசிரியர் கலாசாலையில் அதிபராக கடமையாற்றி தற்போது இலண்டன் பல்கலைக்கழகத்தில் விரிவுரையாளராக கடமையாற்றி தனது கல்வியின் உச்சியினை தொட்டு நிற்கின்றார்.\n\nஓலைக் குடிசையில் இயங்கிய பாடசாசாலையின் புதிய கட்டடத்திற்காக 1969.07.12 இல் அடிக்கல் நாட்டு விழா நடைபெற்றது.மேலும் முதலாவது இல்ல விளையாட்டுப்போட்டி 1980.03.26 இல் நடைபெற்றது.1981 இலிருந்து 6ம் வகுப்பு வைப்பதற்கான அனுமதி வழங்கப்பட்டது.1986 இல் இப்பாடசாலை 1C ஆக தரமுயர்த்தப்பட்டதுடன் க.பொ.த சாதாரன தர பரீட்சைக்கு 17 மாணவர்கள் முதன் முறையாக தோற்றி 11 மாணவர்கள் சித்தியடைந்தனர்.இப்பாடசாலைக்கு 1990ம் ஆண்டு நியமனம் பெற்று வந்த கலைப்பட்டதாரி ஆசிரியர் திரு.தங்கராசா தவராஜா அவர்களால் பாடசாலைக்கென கலாசாலைகீதம் இயற்றப்பட்டது.1992 இல் க.பொ.த உயர்தரம் தொடங்கப்பட்டதுடன் 1994 இல் முதன் முதலாக பரீட்சைக்கு தோற்றிய மாணவர்களுள் 75% ஆனோர் பல்கலைக்கழகம் செல்வதற்கான அடிப்படைத்தகுதியை பெற்றனர்.2000 இல் முதன் முதலாக ஜெயசீலன் எனும் மாணவன் பல்கலைக்கழகம் தெரிவானார்.2002 இல் யோ.யோகநேசன் எனும் மாணவன் அனைத்து பாடங்களிலும் அதிவிசேட சித்தி பெற்று அம்பாறை மாவட்டத்திலேயே முதல் மாணவராக வந்தார்.தொடர்ந்து ஒவ்வொரு ஆண்டும் பல மாணவர்கள் பல்கலைக்கழகம் மற்றும் கல்வியற்கல்லூரிகளுக்கும் தெரிவாகினர்.2012 இல் க.பொ.த உயர்தர விஞ்ஞானப்பிரிவு தொடங்கப்பட்டதுடன் இப்பாடசாலை 1AB பாடசாலையாக தரமுயர்த்தப்பட்டது.2014 இல் முதன் முதலாக க.பொ.த உயர்தர விஞ்ஞானப்பிரிவில் மாணவர்கள் பரீட்சைக்கு தோற்றி சிறந்த பெறுபேறுகளை பெற்றனர்.2015 இல் பொன்விழா கொண்டாடப்பட்டது.2017 இல் க.பொ.த உயர்தரத்தில் விஞ்ஞானப்பிரிவில் தோற்றிய மாணவன் மருத்துவத்துறைக்கு தெரிவாகியுள்ளார்.\n\nSection::::தீ விபத்து.\n1000 பாடசாலை திட்டத்தின்படி இப்பாடசாலையில் நிர்மாணிக்கப்பட்ட விஞ்ஞான தொழிநுட்ப ஆய்வுகூடம் 2015 இல் ஏற்பட்ட தீ விபத்து காரணமாக சேதமடைந்ததுடன் 43 கணினிகள் மற்றும் பொருட்கள் அழிவடைந்தன.\n"}
{"id": "456781", "url": "https://ta.wikipedia.org/wiki?curid=456781", "title": "கோலங்கள் (தொலைக்காட்சித் தொடர்)", "text": "கோலங்கள் (தொலைக்காட்சித் தொடர்)\n\nகோலங்கள் என்பது சன் தொலைக்காட்சியில் மே 26, 2003 முதல் திசம்பர் 4, 2009 வரை திங்கள் முதல் வெள்ளி வரை இந்திய நேரப்படி இரவு 9 மணிக்கு ஒளிபரப்பாகி 1533 அத்தியாயங்களுடன் நிறைவு பெற்ற குடும்ப சூழ்நிலை பற்றிய தொலைக்காட்சி தொடர் ஆகும். இந்த தொடரை விகடன் ஒளித்திரை என்ற நிறுவனம் தயாரிக்க இயக்குனர் திருச்செல்வம் என்பவர் எழுதி, நடித்து மற்றும் இயக்கியுள்ளார். \n\nபிரபல நடிகை தேவயானி \"அபிநயா\" என்ற காதாபாத்திரத்தின் மூலம் சின்னத்திரைக்கு அறிமுகமாகிறார். இவருடன் தீபா வெங்கட், மஞ்சரி, அபிஷேக் சங்கர், அஜய் கபூர், நளினி, சந்திரா லட்சுமண், திருச்செல்வம், விஜி சந்திரசேகர், சத்யப்பிரியா மற்றும் குயிலி போன்ற பலர் முதன்மை கதாபாத்திரத்தில் நடித்துள்ளார்கள். \n\nஇந்த தொடர் தமிழ் தொலைக்காட்சி வரலாற்றில் மிகவும் பிரபலமான மற்றும் அதிக அத்தியாயங்களில் ஒளிபரப்பான தொடர் ஆகும். மற்றும் மக்களால் அதிகளவு பார்க்கப்பட்ட தொடரில் இதுவும் ஒன்றாகும். இந்த தொடரில் நடித்ததற்காக நடிகை தேவயானி (2003ஆம் ஆண்டு மற்றும் 2004ஆம் ஆண்டு) சிறந்த நடிகைக்கான விருதையும், தீபா வெங்கட் (2005ஆம் ஆண்டு) சிறந்த தோழிக்கான விருதையும் மற்றும் அஜய் கபூர் (2010ஆம் ஆண்டு) சிறந்த வில்லனுக்கான விருதையும் வென்றுள்ளார்கள் என்பது குறிப்பிடத்தக்கது.\n\nஇந்த தொடர் 10 வருடம் கழித்து நவம்பர் 26, 2018ஆம் ஆண்டு முதல் திங்கள் முதல் சனிக்கிழமை வரை விகடன் தொலைக்காட்சி யூடியூப் என்ற இணைய அலைவரிசையில் மறு ஒளிபரப்பு செய்து வருகிறது. \n\nSection::::கதை சுருக்கம்.\nகணவனால் கைவிடப்பட்ட நடுத்தர குடும்பத்தை சேர்ந்த கர்பகம் (சத்யப்பிரியா). கணவன் துணை இன்றி தனது 4 பிள்ளைகளையும் கஷ்டப்பட்டு வளர்க்குகின்றார். இவரின் மூத்த மகள் அபிநயா (தேவயானி) தைரியமும் விடாமுயரிசியும் கொண்டவள். பாஸ்கரை (அபிஷேக் சங்கர்) திருமணம் செய்யும் அபி ஆனால் இவர்களின் திருமணத்தில் பல மனக்கசப்புகள் இதனால் இவர்கள் பிரிக்கின்றனர்.\n\nகற்பகத்தின் கணவன் ஈஸ்வரமூர்த்தி (மோகன் சர்மா) காஞ்சனா (பாரதி) என்ற பெண்ணை மறுதிருமணம் செய்கின்றார். இவரின் மகனான ஆதித்தியா (அஜய் கபூர்) கோவமும் திமிரும் கொண்டவன். தொழில் ரீதியாக போட்டியிடும் அபி மற்றும் ஆத்தியா. அபியை வெல்வதற்காக அவளை கொலை செய்ய முயற்சசி செய்ய்கின்றான். அபிக்கு ஆதரவாக தொல்கப்பியன் (திருச்செல்வம்) மற்றும் உஷா (தீபா வெங்கட்) ஆதியின் முன்னாள் மனைவி இவர்களின் துணையுடன் ஆதியை எப்படி வென்றால் என்பது தான் கதை.\n\n\n\n\n\n\n\n\nSection::::நடிகர்களின் தேர்வு.\nஇந்த தொடரை புதுமுக இயக்குனர் திருச்செல்வம் என்பவர் இயக்கி மற்றும் நடித்துள்ளார். இவர் இதற்க்கு முன் மெட்டி ஒலி என்ற தொடரில் நடித்துள்ளார் என்பது குறிப்பிடத்தக்கது. பிரபல தமிழ் திரைப்பட நடிகை தேவயானி நடிக்கும் முதல் தொடர் இதுவாகும். அதே தரும் சந்திரா லட்சுமண் மற்றும் பூர்ணிமா இந்திரஜித் நடிக்கும் முதல் தமிழ் தொடர் இதுவாகும். சீதா என்ற கதாபாத்திரத்தில் பிரபல நடிகை விஜி சந்திரசேகர் நடிக்க இவருக்கு ஜோடியாக வரத்தான் என்ற கதாபாத்திரத்தில் பொன்வண்ணன் நடித்துள்ளார். நளினி, சத்யப்பிரியா, சபிதா ஆனந்த், குயிலி மௌலி போன்ற பல திரைப்பட நடிகர்களும் இந்த தொடரில் நடித்து உள்ளார்கள்.\n\nSection::::ஒலிப்பதிவு.\nSection::::தலைப்பு பாடல்.\nஇந்த தொடருக்கு தலைப்பு பாடலை பிரபல பாடலாசிரியர் பழனி பாரதி என்பவர் பாடல் எழுத, பாடகி ஹரிணி இப் பாடலை பாடியுள்ளார். இசையைப்பாளர் டி. இமான் என்பவர் இசை அமைத்துள்ளார்.\n\n\nSection::::மொழி மாற்றம்.\nஇந்த தொடர் மலையாளம் மொழியில் கோலங்கள் என்ற அதே பெயரில் மொழி மாற்றம் செய்யப்பட்டு சூர்யா தொலைக்காட்சியிலும் தெலுங்கு மொழியில் முத்தியால முழுக்க என்ற பெயரில் மொழிமாற்றம் செய்யப்பட்டு ஜெமினி தொலைக்காட்சியிலும் ஒளிபரப்பானது.\n\n"}
{"id": "456783", "url": "https://ta.wikipedia.org/wiki?curid=456783", "title": "உடை (மரம்)", "text": "உடை (மரம்)\n\nஉடை, ஒடை, குடைவேலம் அல்லது குடை மரம் (\"umbrella thorn\" ) என்பது ஒருவகை மராமாகும். இதன் தாவரவியல் பெயர் \"Acacia planifrons\", என்பது ஆகும். இது \"அக்கேசியா\" இன, பபேசியே குடும்பத்தைச் சேர்ந்த ஒரு தாவரம் ஆகும். இது இந்தியா மற்றும் இலங்கையை தாயகமாக கொண்டது.\n\nசங்க இலக்கியமான புறநானூற்றுப் பாடல்களில் காணப்படும் உடை என்னும் இச் சிறுமரத்தைக் குடை மரம் என்பர். இது வேலமரத்தின் இனத்தைச் சார்ந்தது. இதன் இலைகள் மிக மிகச் சிறிய சிற்றிலைகள் ஆகும். இம் மரத்தின் கிளைகளில் நீண்ட வலிய முட்கள் உடையதாக இருக்கும்.\n\nSection::::விளக்கம்.\nஉடை மராமானது சுமார் ஏழு மீட்டர் உயரம் வரை வளரக்கூடிய முள் புதர் தாவரமாகும். இது ஒரு சிறு மரமாகும். இது குடைபோலக் கவிழ்ந்து கிளை பரப்பித் தழைத்த உச்சியைக் கொண்டது. இந்த மரத்தின் பட்டைகள் சாம்பல் மற்றும் பழுப்பு நிற அடையாளங்களுடன் தடிமனாக இருக்கும். இதன் இலைகள் கூட்டிலைகளாகும். அவை இரட்டைச் சிறகுகளாக, எதிரெதிராக இருக்கும். கூட்டிலைகள் ஒரு அங்குலத்துக்கும் குறைவான நீளமுடையன. சிற்றிலைகளானது (.06×.01) அங்குளம் என மிகச்சிறியவை. இலைச்செதில்கள் இரண்டும் இரு நீளமான வலிய முட்களாக மாறியிருக்கும். இலைகளின் விளிம்புகள் மழுங்கிய விளிம்புகளாக இருக்கும். இதன் மலர்கள் வெள்ளை நிறத்தில் இருக்கும். இதன் காய்கள் இருபுற வெடி கனிகளாகும்.\n\nSection::::இலக்கியங்களில்.\nஇத்தாவரமானது சங்க இலக்கியங்களில் உடை என்று குறிப்பிடப்பட்டுள்ளது.\nஉடை என்னும் இந்த சிறுமரம். கிளைகளில் உள்ள இலைக் கணுவில் எல்லாம் நீண்ட இரு முட்கள் கொண்டதாக இருக்கும். இதன் இலை மிகச் சிறியது; இதன் முள்ளைச் 'சுரையுடை வால்முள்' என்று கூறுவர். இந்த முள்ளை ஊகம்புல்லின் நுனியில் கோத்து அதை\nஅம்பு ஆக்கி அதனை வில்லில் பூட்டிக் குறவர் குடிச் சிறுவர் எலியை எய்வர் என்று கூறுவர் ஆலத்துர்கிழார்.\n\n\"சிறியிலை உடையின் சுரையுடை வால்முள்\"<br> \n\"ஊக நுண்கோல் செறித்த அம்பின்\" -புறநானூறு. 324:4-5\n\n'இருங்கடல் உடுத்த இப்பெரிய மாநிலத்தின் நடுவே, உடையினது சிறிய இலைகூடப் பிறர்க்கு உரித்தாதல் இன்றித் தாமே ஆண்ட மன்னர்கள் இடு திரை மணலினும் பலர்’ என்று சிறுவெண்தேரையார் பாடுகின்றார்.\n\n\"இருங்கடல் உடுத்தஇப் பெருங்கண் மாநிலம்\"<br>\n\"உடையிலை நடுவனது இடைபிறர்க்கு இன்றி\"<br>\n\"﻿தாமே ஆண்ட ஏமங் காவலர்\"<br>\n\"இடுதிரை மணலினும் பலரே\" -புறநானூறு. 36 3:1-4\n\nஇதன் இலை கூட்டிலை ஆகும். சிற்றிலைகள் மிகச் சிறியவை.\nஇது ஒருவகை வேலமரமாகும் என்று பிங்கல நிகண்டு கூறும்; இம் மரம் சிறு குடைபோலப் பரவிக் கிளைத்துத் தழைத்திருக்கும். ஆதலின், இதனைக் குடை வேல மரமென்றனர் போலும்.\nபூக்கும் இரு வித்திலைத் தாவரம்\n\nகாலிசிபுளோரே (Calyciflorae)\n\nலெகுமினேசி (Legminosae)\n\nமைமோசாய்டியே (Mimosodeae)\n\nஅக்கேசியா (Acacia)\n\nபிளானிபிரான்ஸ் (Plaifrons)\n\nஉடை\n\n'ஒடை' என்பார் காம்பிள்\n\nகுடைவேலம்\n\nபாபுல் (Babul) (Umbrella-thornbabul)\n\nசிறு மரம், குடைபோலக் கவிழ்ந்து கிளை பரப்பித் தழைத்த முடியுடையது:\n\nகூட்டிலை, ஒரு அங்குளத்துக்கும் குறைவான நீளமுடையது; சிற்றிலைகள் (.06×.01) அங்குளம்-மிகச்சிறியவை. இலைச்செதில்கள் இரண்டும் இரு நீளமான வலிய முட்களாக மாறியிருக்கும்.\n"}
{"id": "456784", "url": "https://ta.wikipedia.org/wiki?curid=456784", "title": "பேரியம் ஆக்சைடு", "text": "பேரியம் ஆக்சைடு\n\nபேரியம் ஆக்சைடு \"(Barium oxide)\" என்பது BaO என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். பேரியம் மோனாக்சைடு, பேரியம் புரோட்டக்சைடு, பேரியா போன்ற பெயர்களாலும் இதை அழைக்கலாம். வெண்மை நிறத்துடன் ஒரு நீருறிஞ்சும் தனிமமாகவும் எளிதில் தீப்பிடிக்காத சேர்மமாகவும் இது கருதப்படுகிறது. எத்தனால், நீர்த்த கனிம அமிலங்கள், காரங்கள் போன்றவற்றில் பேரியம் ஆக்சைடு கரைகிறது. அசிட்டோன் மற்றும் நீர்ம அமோனியா கரைசலில் பேரியம் ஆக்சைடு கரையாது. எண் கோண அமைப்பில் கனசதுரக் கட்டமைப்புடன் உள்ள இச்சேர்மம் நேர்மின் கதிர்க் குழாய்களில், கிரீடக் கண்ணாடிகளில் வினையூக்கியாகப் பயன்படுகிறது. இவ்வேதிப் பொருள் மனித சருமத்திற்கு தீங்கு விளைவிக்கிறது. மற்றும் அதிக அளவில் விழுங்கினால் உணவுப் பாதையெங்கும் எரிச்சல் ஏற்படுகிறது. பேரியம் ஆக்சைடு அதிக அளவு உட்கொள்ளப்பட்டால் மரணத்திற்கும் கூட வழிவகுக்கும்.\n\nபேரியம் கார்பனேட்டுடன் கற்கரியைச் சேர்த்து சூடாக்குவதன் மூலம் பேரியம் ஆக்சைடு தயாரிக்கப்படுகிறது. பேரியம் நைட்ரேட்டை வெப்பச் சிதைவு வினைக்கு உட்படுத்தியும் இதைத் தயாரிக்கலாம் . \n\nSection::::பயன்கள்.\nபேரியம் ஆக்சைடு சூடான எதிர்மின்வாய் குழாய்களுக்கான மேற் பூச்சாகப் பயன்படுத்தப்படுகிறது. எதிர்மின் கதிர் குழாய்களில் உள்ளவற்றை இதற்கு எடுத்துக்காட்டாகக் கூறலாம். ஒளியியல் கிரீடக் கண்ணாடிகள் போன்ற சில வகையான கண்ணாடி உற்பத்தியில் இது ஈயம்(II) ஆக்சைடுக்கு மாற்று வேதிப்பொருளாகப் பயன்படுகிறது. ஈய ஆக்சைடு ஒளிவிலகல் குறிப்பெண்ணை உயர்த்துகின்ற அதே வேளையில் சிதறடிப்பு ஆற்றலையும் இது உயர்த்துகிறது. 150 மற்றும் 200 பாகை செல்சியசு வெப்பநிலையில் எத்திலீன் ஆக்சைடும் ஆல்ககால்களும் ஈடுபடும் வினையில் ஓர் எத்தாக்சிலேற்ற வினையூக்கியாக பேரியம் ஆக்சைடு பயன்படுத்தப்படுகிறது Barium oxide also has use as an ethoxylation catalyst in the reaction of ethylene oxide and alcohols, which takes place between 150 and 200 °C.. \nவெப்ப ஏற்ற இறக்க வேறுபாடுகளின் வழியாக தூய்மையான ஆக்சிசனுக்கு பேரியம் ஆக்சைடு ஒரு மூலப் பொருளாகக் கருதப்படுகிறது. பெராக்சைடு அயனி உருவாதல் மூலமாக எளிதாக இது ஆக்சிசனேற்றமடைந்து BaO2 சேர்மமாகிறது . \n\nBaO முதல் BaO2 வரையிலான ஒரு முழுமையான பெராக்சிசனேற்றம் மிதமான வெப்பநிலையில் நிகழ்கிறது. ஆனால் உயர்ந்த வெப்பநிலையில் ஆக்சிசன் மூலக்கூறின் அதிகரித்த என்ட்ரோபி என்பது, BaO2 சேர்மம் ஆக்சிசனாகவும் பேரியம் ஆக்சைடாகவும் 1175 பாகை கெல்வின் வெப்பநிலையில் சிதைந்து மாறுகிறது என்பதை குறிக்கிறது. \n\nவளிமண்டலக் காற்றை அதன் உட்கூறுகளாகப் பிரிக்கும் காற்றுப் பிரிப்பு செயல்முறை ஆதிக்கம் செலுத்திய 20 ஆம் நூற்றாண்டின் தொடக்கத்திற்கு முன்னர் ஆக்சிஜனை உற்பத்தி செய்ய பெரிய அளவிலான தயாரிப்பு முறையாக இந்த வேதிவினை பயன்படுத்தப்பட்டது. இந்த தயாரிப்பு முறை அதன் கண்டுபிடிப்பாளர்களை சிறப்பிக்கும் விதமாக பிரின் செயல்முறை எனப் பெயரிடப்பட்டது .\n\nSection::::தயாரிப்பு.\nபேரியம் கார்பனேட்டை சூடுபடுத்துவதன் மூலமாக பேரியம் ஆக்சைடை தயாரிக்கலாம். பேரியம் நைட்ரேட்டை வெப்பச் சிதைவு வினைக்கு உட்படுத்தியும் இதை தயாரிக்கலாம் .இவ்வாறே பெரும்பாலும் பேரியம் உப்புகளை சிதைத்து பேரியம் ஆக்சைடு தயாரிக்கப்படுகிறது . \n\nSection::::முன்பாதுகாப்பு.\nபேரியம் ஆக்சைடு ஓர் எரிச்சலூட்டியாகும். தோல் அல்லது கண்களைத் தொடர்பு கொண்டால் அல்லது உள்ளிழுக்கப்பட்டால் வலி மற்றும் சிவப்பை ஏற்படுத்துகிறது. இருப்பினும், உட்கொள்ளும்போது பேரியம் ஆக்சைடு மிகவும் ஆபத்தானது. குமட்டல் மற்றும் வயிற்றுப்போக்கு, தசை முடக்கம், இதயத் துடிப்பு அதிகரிப்பு போன்ற பாதிப்புகளை ஏற்படுத்தி மரணத்தை உண்டாக்கிவிடும். உட்கொண்டால் அல்லது உட்செலுத்தப்பட்டால் உடனடியாக மருத்துவ சிகிச்சை பெற வேண்டும்.\nபேரியம் ஆக்சைடு வாயுவை சுற்றுச்சூழலுக்குள் வெளியிடக்கூடாது. ஏனெனில் இது நீர்வாழ் உயிரினங்களுக்கு தீங்கு விளைவிக்கும் . \n\n"}
{"id": "456789", "url": "https://ta.wikipedia.org/wiki?curid=456789", "title": "பூவை", "text": "பூவை\n\nகாயா, பூவை (\"Memecylon edule\") என்பது இந்தியாவை பூர்வீகமாகக் கொண்ட ஒரு சிறிய பசுமையான மரமாகும். குறிப்பாக இந்தியாவில் குறிப்பாக கருநாடகம், ஆந்திரப் பிரதேசம், தமிழ்நாடு, உள்ளிட்ட மாநிலங்களை பெரும்பான்மையாக கொண்ட தக்காணப் பீடபூமி பகுதியியலும், தாய்லாந்து மற்றும் போர்னியோவின் சில பகுதிகளில் காணப்படுகிறது. இதன் பொதுவான பெயர்களாக காயாம், Delek bangas, Delek ஏர், miat, nemaaru போன்றவை அடங்கும்.\n\nஇந்த மரமானது பாறை மண்ணில் வளரக்கூடியது. ஆண்டுக்கு ஒன்று அல்லது இரண்டு முறை பூக்கும். இதன் கனியானது ஒரு சென்டிமீட்டர் நீளமும் பச்சை நிறமும் கொண்டதாக இருக்கும். இது பழுக்கும்போது சிவப்பு நிறமாகவும், பின்னர் கருப்பு நிறமாகவும் மாறும். இந்த மரம் மெல்லிய பட்டையைக் கொண்டது, எனவே இது சில நேரங்களில் மலாய் மொழியில் \"மெல்லிய தோல்\" என்ற பொருள்படும் நிபிஸ் குலிட் என்றும் அழைக்கப்படுகிறது. இந்த மரம் ஒரு அலங்காரத் தாவரமாகவும், கட்டுமானப் பொருளாகவும் பயன்படுத்தப்படுகிறது. இதன் தண்டு வலியது. விறகாகப் பயன்படும். வறண்ட பசிய இலைக் காடுகளில் வளர்கிறது. 4500 அடி உயரம் வரையிலான மலைப் பாங்கிலும் வளரும்.\nமிமிசைலான் என்ற இப்பேரினத்தில் 18 சிற்றினங்கள் தமிழ் நாட்டில் வளர்கின்றன.\n\nஇதன் இலைகள் தோல்போன்று தடிமனாக இருக்கும். இந்த மரமானது குளுக்கோசைடுகள், பிசின்கள், வண்ணமயமான நிறமிகள், பசைகள், மாப்பொருள் மற்றும் மாலிக் அமிலம் போன்றவை உள்ளன. மேலும் இது அலுமினியம் நிறைந்தது. இதிலிருந்து மஞ்சள் வண்ண சாயத்தை பிரித்தெடுக்கலாம். இதன் இலைகள் மற்றும் வேர்கள் இரத்தக்கழிசல், துவர்ப்பு போன்றவற்றுக்கான மருந்தாகவும் பயன்படுத்தப்படுகிறது.\n\nSection::::இலக்கியங்களில்.\nகாயா என்னும் புதர்ச்செடியைக் 'காயா' எனக் கபிலரும் (குறிஞ். 70) 'பூவை' எனச் சீத்தலைச் சாத்தனாரும் (அகநா. 134), 'பறவாப் பூவை' எனக் கடுவன் இளவெயினனாரும் அழைப்பர்.\n\nகாயா பூத்திருக்கும் நிலையில் மயிற்கழுத்து போன்று பளபளப்பான நீலநிறமாக இருக்கும். இதன் மலரின் அகவிதழ்களுக் கடியில் செந்நிறம் காணப்படும்.பெயல் பெய்து கழிந்த வைகறைப் பொழுதில் முன்னாள் பூத்த இதன் மலர்கள் உதிர்ந்து கிடக்கும். மழையின் தண்மை கண்டு வெளிப்படும் 'தம்பலப் பூச்சி' எனப்படும் செந்நிறமான மூதாய்ப்பூச்சி, குறுகுறுவென அங்குமிங்கும் ஒடித் திரியும். இக்காட்சி, மணிமிடை பவளம் போல அணி மிக இருந்தது என்கிறார் புலவர். அகநானுாற்றில் மணிமிடை பவளம் என்ற சொற்றொடர் நித்திலக்கோவை'ப் பகுதியில் (அகநா: 304) அமைந்துள்ளவாறு.\n\nபசும்பிடி வகுளம் பல்லினர்க்காயா' என்றார் குறிஞ்சிக் கபிலர் (குறிஞ். 70) பல்லினர்க்காயா என்பதற்கு நச்சினார்க்கினியர் பல கொத்துக்களை உடைய காயாம்பூ' என்று உரை கூறினார். காயாம்பூச் செடியைச் சிறுபுதர் எனலாம். இது கொத்துக் கொத்தாகப் பூக்கும். பூக்கள் மிக அழகிய பளபளப்பான நீல நிறமுள்ளவை. மலரின் அகவிதழ்களுக்கடியில் செந்நிறம் இருக்கும். இச்செடி பூத்திருக்கும் காட்சியை இடைக்காடனார் இரண்டு அகநானுாற்றுப் பாடல்களில் சித்திரிக்கின்றார். முல்லை நிலத்தில் நல்ல மழை தொடங்கியுள்ளது. பெயல் பெய்து கழிந்த வைகறைப் பொழுதில் முன்னாள் பூத்த நீலக் காயா மலர்கள் விழுந்துள்ளன. மழையைக் கண்டு மண்ணிலிருந்து வெளிப்படும் தம்பலப் பூச்சி எனப்படும் மூதாய்ப் பூச்சிகள் அவற்றினிடையே குறுகுறு என ஊர்ந்து செல்கின்றன. நீல மலர்களிடையே சிவந்த மூதாய்ப் பூச்சிகள் தோன்றும் காட்சி. மணிமிடை பவளம் போல அணிமிக இருந்ததென்கிறார் புலவர்.\n\nமணிமிடைபவளம்போல அணி மிகக்<br>\nகாயாஞ் செம்மல் தாஅய்ப் பலவுடன்<br> \nஈயல் மூதாய் ஈர்ம்புறம் வரிப்ப<br> \nபுலன் அணி கொண்ட கார் எதிர்காலை (- அக. 304 : 13-16)\n\nகாயாம்பூ இற்றை நாளில் காசாம்பூ என வழங்கப்படுகிறது. இதன் கருநீலநிறம் கண்ணுக்கிடும் அஞ்சனம் போன்றது. இதற்கு அஞ்சனி, காசை வச்சி என்ற பெயர்களை நிகண்டுகள் சூட்டுகின்றன. சங்க இலக்கியத்தில் இதன் மற்றொரு பெயர் பூவை என்பதாகும். பூவை என்னும் சொல், நாகணவாய்ப்புள்ளையும் காயாவையும் குறிக்கும். பறக்கும் இப்புள்ளினத்தினின்றும் பிரித்துக் காட்டுதற்கு இதனைப் பறவாப்பூவை என்றார் கடுவன் இளவெயினனார்.\n\nஇப்பூ முல்லை நிலத்தது; செந்நில வழியிற் பூக்கும். சிறுபான்மை குறிஞ்சியிலும் பூக்கும்; கார் காலப்பூ; காலையில் பூத்து இரவில் உதிரும்; குற்றுச் செடியில் கொத்துக் கொத்தாகப் பூக்கும்; இதன் முனை அரும்பு கருமையானது. மலர்ந்தால் இப்பூ மயிற்கழுத்து போன்று பளபளக்கும் நீல நிறத்தது. வீழ்ந்து வாடினால் கருமையாக இருக்கும். மலர் மெல்லியது; மனமுள்ளது: காண்போர் உள்ளங்கவர்வது என்றெல்லாம் புலவர் பெருமக்கள் விதந்து கூறுவர்.\n\nகாயாம்பூ நீலநிறமானது. நீலமணி போன்றது. இது மணி என்னும் அடைமொழியுடன் கூறப்படுகின்றது.\n"}
{"id": "456791", "url": "https://ta.wikipedia.org/wiki?curid=456791", "title": "வெள்ளைப் பூக்கள்", "text": "வெள்ளைப் பூக்கள்\n\nவெள்ளைப் பூக்கள் விவேக் இளங்கோவன் இயக்கிய 2019 இந்திய தமிழ் மொழி குற்றம் - திரில்லர் படம் . இப்படத்தில் விவேக், சார்லி, தேவ், பூஜா தேவரியா மற்றும் பெய்ஜ் ஹென்டர்சன் ஆகியோர் நடித்துள்ளனர், மேலும் சியாட்டலை தளமாகக் கொண்ட சிந்துஸ் கிரியேஷன்ஸ் என்ற கலைக் குழுவால் தயாரிக்கப்படுகிறது. 2019 இந்திய பொதுத் தேர்தல் தொடங்கிய ஒரு நாளுக்குப் பிறகு, படம் 19 ஏப்ரல் 2019 அன்று வெளியிடப்பட்டது. படத்தின் தலைப்பு \"கண்ணதில் முத்தமிட்டல்\" படத்தின் ஒரு பாடலில் இருந்து எடுக்கப்பட்டது. \n\nSection::::கதை.\nஇப்படத்தின் கதை இரண்டு இணையான தடங்களில் செல்கிறது. ஒரு தடத்தில் ருத்ரன் காவல் துறை அதிகாரியாக இருக்கிறார். பணி ஓய்வு பெறும் முன்னர் ஒரு கொலை குற்றத்தில் குற்றவாளியை சிறப்பாக விசாரணை செய்து பிடிக்கிறார். பின்னர் பணி ஓய்வு பெறுகிறார். அவருக்கு மனைவி யில்லை. பணி ஓய்வு பெற்ற பின்பு அமெரிக்காவில் பணிபுரியும் தனது மகன் தேவுடம் சிறிது காலம் சென்று தங்குகிறார். தேவ் தனது தந்தைக்கு தெரிவிக்காமல் அமெரிக்காவிலேயே ஆலிஸ் ஹார்லின் என்னும் அமெரிக்க பெண்ணை மணமுடிக்கிறார். இதனால் ருத்ரனுக்கு தேவ் மற்றும் ஆலிஸ் ஹார்லின் மீது கோபமாக இருக்கிறார். தேவ் உடன் வேலை செய்யும் ரம்யாவின் தந்தை பாரத்தாசனுடன் ருத்ரனுக்கு பழக்கம் ஏற்பட்டு நண்பர்கள் ஆகிறார்கள். காவல் துறையில் இருந்து ஓய்வு பெற்றுவிட்டாலும் ருத்ரனால் தனது பார்வை செயல் திறன் மற்றும் சுற்று நடக்கும் எல்லா சம்பவங்களையும் ஒரு காவல் துறை கண்ணோட்டத்துடன் பார்க்கிறார். அக்கம் பக்கம் உள்ள வீடுகளில் நடக்கும் சம்பவங்களையும் கூர்ந்து பார்க்கிறார்.\n\nஇன்னொரு தடத்தில் அமெரிக்காவில் தாய் மற்றும் சிறு வயது மகளை ஒருவன் சித்திரவதை செய்கிறான். தாய் உடல் நலமின்றி படுத்த படுக்கையாக இருக்கிறார்.\n\n\nSection::::படமாக்கம்.\nசியாட்டில் பெருநகரப் பகுதியில் WNP-3 மற்றும் WNP-5 (பொதுவாக சாட்சோப் அணுமின் நிலையம் என்று அழைக்கப்படுகிறது) மற்றும் சென்னையில் பல இடங்களில் \"வெள்ளைப் பூக்கள்\" படமாக்கப்பட்டது. \n\nSection::::ஒலிப்பதிவு.\nபடத்தில் எல்லா பாடல்களுக்கும் இசையமைத்தவர் ராம்கோபால் கிருஷ்ணராஜு. பாடல் வரிகள் எழுதியவர் மதன் கார்க்கி. \n\nSection::::வெளியீடு.\nபடத்தின் முதல் தோற்றத்தை நடிகர் சூர்யா 22 மார்ச் 2019 அன்று வெளியிட்டார். இந்த படம் ஏப்ரல் 12 ஆம் தேதி, தமிழ் புத்தாண்டு வார இறுதியில், பெலீவில், ஐக்கிய அமெரிக்கா மற்றும் 19 ஏப்ரல் 2019 அன்று இந்தியாவில் வெளியிடப்பட்டது. \n\nபடத்தின் முன்னோட்டம் 26 மார்ச் 2019 அன்று வெளியிடப்பட்டது. \n\nபடம் 19 ஏப்ரல் 2019 அன்று வெளியிடப்பட்டது. படம் வெளியானதும் விமர்சகர்கள் மற்றும் பார்வையாளர்களால் நல்ல வரவேற்பைப் பெற்றது. \"ஆனந்த விகடன்\" 100 க்கு 43 படத்தை மதிப்பிட்டது. இது அதன் சமகால வெற்றிகளான \"துருவங்கல்\" \"பதினாறு\" மற்றும் \"ராட்சசன்\" ஆகிய படங்களுக்கு இணையாக இருப்பதாகக் \"கூறிப்பட்டது\" . எழுத்து, நடிப்பு, ஒளிப்பதிவு, பின்னணி இசை, தொகுப்பு வடிவமைப்பு, தயாரிப்பு மற்றும் இயக்கம் உள்ளிட்ட அனைத்து துறைகளும் ஊடக நிறுவனங்கள் மற்றும் விமர்சகர்களால் பாராட்டப்பட்டன. \n\nபோட்டி இருந்தபோதிலும், இந்த படம் திரையரங்குகளில் இந்தியாவிலும் உலகெங்கிலும் இரண்டாவது வாரத்திலும் சிறப்பாக இயங்கியது. \n\n"}
{"id": "456810", "url": "https://ta.wikipedia.org/wiki?curid=456810", "title": "மெனிங்கோகோகல் தடுப்பூசி", "text": "மெனிங்கோகோகல் தடுப்பூசி\n\nமெனிங்கோகோகல் தடுப்பூசி (\"Meningococcal vaccine\") நைசீரியா மெனிங்கிடிடிஸால் ஏற்படும் தொற்றுநோயைத் தடுக்கப் பயன்படுத்தப்படும் எந்தவொரு தடுப்பூசிகளையும் குறிக்கிறது. பின்வரும் சில அல்லது அனைத்து வகையான மெனிங்கோகோகசுக்கு எதிராக வெவ்வேறு பதிப்புகள் பயனுள்ளதாக இருக்கும்: A, C, W135 மற்றும் Y. தடுப்பு மருந்துகள் குறைந்தது இரண்டு ஆண்டுகளுக்கு 85 முதல் 100% வரை திறனுள்ளதாக இருக்கும். அவை பரவலாகப் பயன்படுத்தப்படுவதால், மக்களிடையே மூளையழற்சி மற்றும் பாதிப்பு குறைகிறது. அவை அல்லது மூலம் கொடுக்கப்படுகின்றன. \n\nமிதமான அல்லது அதிக நோய் தாக்கம் உள்ள அல்லது அடிக்கடி பரவும் நாடுகளில் சீரான இடைவெளியில் தடுப்பூசி போட வேண்டும் என்று உலகச் சுகாதார அமைப்பு பரிந்துரைக்கிறது.நோய்த்தாக்கும் ஆபத்து குறைவாக உள்ள நாடுகளில், அதிக ஆபத்துள்ள மக்கள் குழுக்களுக்கு நோய்த்தடுப்பு ஊசி போட வேண்டும் என்றும் அவர்கள் பரிந்துரைக்கின்றனர். உள்ள இடங்களில், ஒன்று முதல் முப்பது வயது வரையிலான அனைவருக்கும் மெனிங்கோகோகல் A மூலம் நோய்த்தடுப்பு மருந்துகள் வழங்குவதற்கான முயற்சிகள் தொடர்ந்து நடைபெற்று வருகின்றன. கனடா மற்றும் அமெரிக்காவில் நான்கு வகைகளுக்கும் எதிரான தடுப்பூசிகள் பதின்வயதினர் மற்றும் அதிக ஆபத்தில் உள்ள மக்களுக்கு வழக்கமாகப் பரிந்துரைக்கப்படுகின்றன. ஹஜ் யாத்திரைக்காக மெக்காவுக்குச் செல்லும் மக்களுக்கும் அவை வழங்கப்பட வேண்டும். \n\nபாதுகாப்பாக இருப்பது எப்போதுமே நல்லது. சிலருக்கு ஊசி போட்ட இடத்தில் வலி மற்றும் சிவத்தல் ஏற்படலாம். கர்ப்பக் காலத்தில் பயன்படுத்துவதும் பாதுகாப்பானதுதான். பத்து லட்சத்தில் ஒருவருக்கு மட்டுமே நிகழ்கின்றது. \n\nமுதல் மெனிங்கோகோகல் தடுப்புப்பூசி 1970களில் வெளியிடப்பட்டது. இது சேர்க்கப்பட்டுள்ளது, அதாவது ஓர் அடிப்படைச் தேவைப்படும் மிகவும் முக்கியமான மருந்தாகும். மொத்தச் செலவானது 2014 ஆம் ஆண்டு நிலவரப்படி ஒரு மருந்தளவிற்கு 3.23 முதல் 10.77 அமெரிக்க டாலர்கள் ஆகும். அமெரிக்காவில் ஒரு தொகுதிக்கு 100 முதல் 200 அமெரிக்க டாலர்கள் செலவாகும். \n"}
{"id": "456829", "url": "https://ta.wikipedia.org/wiki?curid=456829", "title": "சிஞ்சார்", "text": "சிஞ்சார்\n\nசிஞ்சார் (Sinjar) நகரத்தை சிங்கால் (Shingal) எனும் அழைப்பர். (, , இந்நகரம் ஈராக்கின் வடக்கில் நினிவே மாகாணத்தில், சிஞ்சார் மாவட்டத்தில், சிஞ்சார் மலையடிவாரத்தில் 522 மீட்டர் உயரத்தில் உள்ளது. 2013-ஆம் ஆண்டின் மக்கள்தொகை கணக்கெடுப்பின்படி,இந்நகரத்தின் மக்கள்தொகை 88,023. சிஞ்சார் நகரம் பெரும்பாலான யசீதி மக்களின் தாயகமான உள்ளது. மேலும் சிஞ்சார் மலைகள் யசீதி மக்களின் புனித மலையாக உள்ளது. \n\nSection::::வரலாறு.\nகிபி இரண்டாம் நூற்றாண்டில் உரோமைப் பேரரசு இந்நகரத்தை கைப்பற்றி, இராணுவத்தளம் அமைத்து சிங்காரா என பெயரிட்டனர். கிபி 360-இல் சாசானியப் பேரரசு இந்நகரைக் கைப்பற்றினர். கிபி 6-ஆம் நூற்றாண்டில் இந்நகரம் இசுலாமிய படையெடுப்புகளால் கலீபா இராச்சியத்தில் இணைக்கப்பட்டது.\n\n2014-இல் இசுலாமிய அரசுப் படைகள் சிஞ்சார் நகரத்தைக் கைப்பற்றி, அங்கு வாழ்ந்த ஆயிரக்கணக்கான யசீதி மக்களை கொன்று குவித்ததுடன், யசீதி பெண்களை பாலியல் அடிமைகளாக பிடித்து வைத்துக் கொண்டனர்.\n\n13 நவம்பர் 2014-இல் இசுலாமிய அரசுப் படைகளிடமிருந்து சிஞ்சார் நகரத்தை ஐக்கிய அமெரிக்காவின் சிறப்புப் படைகளின் உதவியுடன் குர்திஸ்தான் மற்றும் யசீதிப் படைகள் கைப்பற்றினர். \n\nSection::::தன்னாட்சி.\nஆகஸ்டு 2017-இல் யசீதி மக்கள் சிஞ்சார் பகுதியை தன்னாட்சி பிரதேசமாக அறிவித்தனர். யசீதி மக்கள்\n\nஇதனால் சிஞ்சார் நகர யசீதி மக்கள் குர்து படைகளுக்கும், ஈராக்கிய படைக்களுக்கும் இடையே பந்தாடப்பட்டனர்.\n\n"}
{"id": "456837", "url": "https://ta.wikipedia.org/wiki?curid=456837", "title": "நட்பு நாள்", "text": "நட்பு நாள்\n\nநட்பு நாள் (Friendship Day) என்பது பல நாடுகளில் நட்பிற்காக கொண்டாடப்படும் தினம் ஆகும். (அரபு : اليوم الدولي للصداقة‎, சீன மொழி: 国际友谊日, பிரஞ்சு: \"Journée internationale de l’amitié\", செருமானிய மொழி: \"Internationaler Tag der Freundschaft\", போர்த்துகேய மொழி: \"Dia do Amigo\", உருசிய மொழி: Международный день дружбы, கன்னடம்: ಸ್ನೇಹಿತರ ದಿನಾಚರಣೆ.., எசுப்பானியம்: \"Día del Amigo\", உருது: عالمی یوم دوستی‎, இந்தி: मित्रता दिवस, வங்காள மொழி: বন্ধুত্ব দিবস, தெலுங்கு : స్నేహితుల దినోత్సవం, கொங்கனி: मित्रताचो दिस)\n\nSection::::வரலாறு.\n1998 ஆம் ஆண்டு நட்பு நாளை முன்னிட்டு, ஐ.நா. பொதுச்செயலாளர் கோஃபி அன்னனின் மனைவி நானே அன்னன், வின்னி தி பூஹை ஐக்கிய நாடுகள் சபையின் உலக நட்பு தூதராக நியமித்தார். இந்த நிகழ்வை ஐ. நா பொது தகவல் மற்றும் டிஸ்னி எண்டர்பிரைசஸ் இணைந்து வழங்கியது. மேலும் கேத்தி லீ கிஃபோர்டு  தொகுத்து வழங்கினார்.\n\nஇந்த தினத்தில் நண்பர்கள் தங்களுக்கு இடையே பரிசுப் பொருட்களை பரிமாறிக் கொள்கின்றனர். இந்தியா, நேபாளம், வங்காளதேசம், தென் அமெரிக்காவின் சில பகுதிகளில் நண்பர்கள் ஒருவருக்கொருவர் நட்புக் கயிறுகளை பரிசளித்து கொள்ளுதல் பிரபலமானதொன்றாகும். தகவல் தொழினுட்பத்தின் வளர்ச்சிக்கு பிறகு நட்பு நாள் சமூக வலைத்தளங்களில் கொண்டாடப்படுகின்றது. 27 சூலை 2011 இல் ஐ. நா சபையின் 65 ஆவது அமர்வு சூலை 30 ஆம் திகதியை சர்வதேச நட்பு நாள் என்று அறிவித்தது.\n\nஉலக நட்பு தினத்தின் யோசனை முதன்முதலில் ஜூலை 20, 1958 அன்று டாக்டர் ரமோன் ஆர்ட்டெமியோ பிராச்சோவால் பராகுவேவின் அசுன்சியனுக்கு வடக்கே 200 மைல் தொலைவில் பராகுவே நதியில் உள்ள பியூர்டோ பினாஸ்கோ என்ற நகரத்தில் நண்பர்களுடனான இரவு விருந்தின் போது முன்மொழியப்பட்டது. அப்போதிருந்து, ஜூலை 30 ஆம் திகதி ஒவ்வொரு ஆண்டும் பராகுவேயில் நட்பு தினமாக கொண்டாடப்படுகிறது. மேலும் இதை பல நாடுகள் ஏற்றுக்கொண்டன. \n\nஜூலை 30 ஐ உலக நட்பு தினமாக அங்கீகரிக்க உலக நட்புக்கான அமைப்பொன்று பல ஆண்டுகளாக ஐக்கிய நாடுகள் சபையை வற்புறுத்தியது. இறுதியாக மே 20 அன்று, ஐக்கிய நாடுகள் சபையின் பொதுச் சபை ஜூலை 30 ஐ சர்வதேச நட்பு தினமாக நியமிக்க முடிவு செய்தது. கல்வி மற்றும் பொது விழிப்புணர்வை அதிகரிக்கும் நடவடிக்கைகள் உட்பட, உள்ளூர், தேசிய மற்றும் பிராந்திய சமூகங்களின் கலாச்சாரம் மற்றும் பழக்கவழக்கங்களின்படி சர்வதேச நட்பு தினத்தை கடைபிடிக்க அனைத்து உறுப்பு நாடுகளையும் கேட்டுக் கொண்டது.\n\n"}
{"id": "456851", "url": "https://ta.wikipedia.org/wiki?curid=456851", "title": "புரோசன் பீவர்", "text": "புரோசன் பீவர்\n\nபுரோசன் பீவர் (Frozen Fever) என்பது 2015 ஆம் ஆண்டு வால்ட் டிஸ்னி அனிமேஷன் ஸ்டுடியோஸ் தயாரித்து வால்ட் டிஸ்னி பிக்சர்ஸ் வெளியிட்ட  அமெரிக்க கணினி-அனிமேஷன் இசை கற்பனை குறும்படம் ஆகும். இத் திரைப்படம்  2013 ஆம் ஆண்டு வெளிவந்த புரோசன் திரைப்படத்தை மையமாக கொண்டு வெளிவந்த குறும் படமாகும்.  இக் குறும்படம் கிறிஸ்டாஃப் , ஸ்வென் மற்றும் ஓலாஃப் ஆகியோரின் உதவியுடன் எல்சா, அன்னாவிற்கு வழங்கிய பிறந்தநாள் விருந்தின் கதையைச் சொல்கிறது. கிறிஸ் பக் மற்றும் ஜெனிபர் லீ ஆகியோரின் இயக்கத்திலும், புரோசன் திரைப்படத்தில் நடித்த கிறிஸ்டன் பெல் , இடினா மென்செல் , ஜொனாதன் கிராப் மற்றும் ஜோஷ் காட்  நடிப்பிலும் வெளிவந்தது.\n\nஇந்த குறும் படத்தின் தயாரிப்பு பணிகள் 2014 ஆம் ஆண்டு சூன் மாதம் தொடங்கியது. 2015 ஆம் ஆண்டு மார்ச் 13 ஆம் திகதி  வால்ட் டிஸ்னியின் சிண்ட்ரல்லா திரைப்படத்துடன் திரையரங்குகளில் திரையிடப்பட்டது. விமர்சகர்களிடம் இருந்து நேர்மறையான விமர்சனங்களப் பெற்றது.  கிறிஸ்டன் ஆண்டர்சன்-லோபஸ் மற்றும் ராபர்ட் லோபஸ் ஆகியோரின் புதிய பாடலான \" \"மேக்கிங் டுடே எ பெர்பெக்ட் டே\" \" பாடல் பாராட்டுக்களை  பெற்றது.\n\nSection::::கதைச்சுருக்கம்.\nகிறிஸ்டாஃப் , ஸ்வென் மற்றும் ஓலாஃப் ஆகியோரின் உதவியுடன் அன்னாவிற்கு  பிறந்தநாள் விழா கொண்டாட  எல்சா திட்டமிடுகிறார். எல்சாவிற்கு சளி பீடித்திருக்கின்றது. எல்சா ஒவ்வொரு முறை தும்மும் போதும் அவரை அறியாமல் சிறிய பனி பொம்மைகள் உருவாகின்றார்கள். சிறிய பனி பொம்மைகள் கிறிஸ்டாப்பின் எதிர்ப்பை மீறி பிறந்தநாள் விருந்தின் அலங்காரங்களை அகற்றத் தொடங்குகிறார்கள். எல்சா அன்னாவை ஆச்சிரியப்படுத்துவதற்காக பல பரிசுப் பொருட்களை வழங்க அழைத்துச் செல்கிறார். கிறிஸ்டாஃப், ஸ்வென் மற்றும் ஓலாஃப் பனிபொம்மைகளை கட்டுப்படுத்தவும், அன்னா மற்றும் எல்சா திரும்பி வருவதற்குள் அலங்காரங்களை சரிசெய்யவும் முயற்சி செய்கிறார்கள். இதற்கிடையில், எல்சாவின் நிலை விரைவாக மோசமடைகிறது. மேலும் அவர் காய்ச்சலால் மயக்கமடைகிறார். எல்சா ஒரு கடிகார கோபுரத்திலிருந்து விழப் பார்க்கிறார். அன்னா அவரை  ஓய்வெடுக்கச் சொல்கிறார். அன்னாவின் பிறந்த நாளை கொண்டாட முடியாமல் போனதற்காக எல்சா அன்னாவிடம் மன்னிப்பு கேட்கிறார். இருவரும் கோட்டைக்கு திரும்பிச் செல்கின்றனர். கோட்டையின் கதவுகள் திறக்கப்படும் போது கிறிஸ்டாஃப், ஓலாஃப், ஸ்வென் மற்றும் சிறிய பனிபொம்மைகள் மலை போல் குவிந்து இருக்க அன்னா ஆச்சிரிப்படுகிறார். எல்சா மீண்டும் தும்முகிறார். அவர் தும்மும் போது வெளிப்படும் பனி பொம்மைகளை பார்க்கிறார். எல்சா அன்னாவின் எதிர்ப்பை மீறி ஊதி ஒன்றில் ஊதுகிறார் அதனால் பெரிய பனி பந்தொன்று உருவாகின்றது. அது தீவொன்றில் வேலை செய்யும் ஹான்ஸ்சை தாக்குகிறது. (ப்ரோசன் திரைப்படத்தில் எல்சாவிற்கு இழைத்த துரோகத்திற்கு தண்டனையாக தொழுவத்தை சுத்தம் செய்கிறார்) . பிறகு எல்சா அன்னாவின் கவனிப்பில் ஓய்வெடுக்க, கிறிஸ்டாஃப் மற்றும் ஸ்வென் சிறிய பனி பொம்மைகளை எல்சாவின் பனி அரண்மனைக்கு அழைத்துச் செல்கிறார்கள். அங்கு பனி அரண்மனை காவலராக மார்ஷ்மெல்லோ (பெரிய பனிமனிதன்) இருக்கின்றது. \n\n\nSection::::தயாரிப்பும் வெளியீடும்.\n2014  செப்டம்பர் 2 இல் வால்ட்  டிஸ்னி அனிமேஷன் ஸ்டூடியோவின் தலைமை படைப்பாக்க அதிகாரி புரோசன் திரைப்படத்தை மையமாக கொண்ட பாடலுடன் கூடிய குறும்படமொன்று வெளியிடப்படும் என்று அறிவித்தார். அதே நாளில் வெரைட்டி சஞ்சிகை இந்த குறும்படம் 2015 ஆம் ஆண்டின் தொடக்கத்தில் வெளியிடப்படும் என்றும், கிறிஸ் பக், ஜெனிபர் லீ இயக்குனர்கள் எனவும் , பீட்டர் டெல் வெச்சோ தயாரிப்பாளர் என்றும், கிறிஸ்டன் ஆண்டர்சன் லோபஸ், ராபர்ட் லோபஸின் புதிய பாடலுடன் வெளிவரும் என்றும் தெரிவித்தது.2014 திசம்பர் 3 இல் இந்த குறும்படம் வால்ட் டிஸ்னியின் சிண்ட்ரெல்லா திரைப்படத்துடன் 2015 மார்ச் 13 ஆம் திகதி வெளிவரும் என்று அறிவிக்கப்பட்டது.\n"}
{"id": "456872", "url": "https://ta.wikipedia.org/wiki?curid=456872", "title": "எர்பியம்(III) ஆக்சைடு", "text": "எர்பியம்(III) ஆக்சைடு\n\nஎர்பியம்(III) ஆக்சைடு (\"Erbium(III) oxide\") என்பது ErO என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். இலாந்தனைடு உலோகமான எர்பியத்திலிருந்து இது தொகுப்பு முறையில் தயாரிக்கப்படுகிறது. 1843 ஆம் ஆண்டு காரல் குசுடாப் மொசாண்டரால் எர்பியம்(III) ஆக்சைடு பகுதியாக தனித்துப் பிரிக்கப்பட்டது. 1905 ஆம் ஆண்டு சியார்ச்சசு உர்பெயின் மற்றும் சார்லசு யேம்சு ஆகியோர் இதை தூய்மையான நிலையில் பிரித்து தயாரித்தனர் ஒரு கனசதுரப் படிக அமைப்பைக் கொண்ட இச்சேர்மம் இளஞ்சிவப்பு நிறத்தைக் கொண்டுள்ளது. சில நிபந்தனைகளின் கீழ் எர்பியம் ஆக்சைடு ஓர் அறுகோண வடிவத்தையும் கொண்டிருக்க வாய்ப்பிருக்கிறது. எர்பியம் ஆக்சைடை உள்ளிழுக்கும்போதும், வாய்வழியாக எடுத்துக் கொள்ளும்போதும் அல்லது பெரிய அளவில் இரத்த ஓட்டத்தில் செலுத்தப்படும்போதும் அது நச்சுத்தன்மையுடையதாகிறது. மனிதர்களுக்கு குறைந்த செறிவுகளில் எர்பியம் ஆக்சைடுகளின் தாக்கம் நீண்ட காலமாக தீர்மானிக்கப்படாமல் இருந்தது\n\nSection::::வினைகள்.\nகாற்றில் மெல்ல மெல்ல எர்பியம் உலோகம் ஒளிமங்குகிறது. காற்றுடன் சேர்ந்து எரிந்து எர்பியம்(III) ஆக்சைடாக மாறுகிறது. இம்மாற்றம் கீழ் கண்ட சமன்பாட்டின் வழியாக காட்டப்பட்டுள்ளது. \n\nநீரில் இது கரையாது ஆனால் கனிம அமிலங்களில் கரையும். சுற்றுச்சூழலிலுள்ள ஈரத்தையும் கார்பன் டை ஆக்சைடையும் ஈர்த்துக் கொள்ளும். அமிலங்களுடன் வினைபுரிந்து தொடர்புடைய எர்பியம்(III) உப்புகளை உருவாக்கும். \nஉதாரணமாக ஐதரோ குளோரிக் அமிலத்துடன் வினைபுரிந்து எர்பியம் குளோரைடு உப்பைக் கொடுக்கிறது. \n\nSection::::பண்புகள்.\nஎர்பியம் ஆக்சைடுகளின் ஒரு சுவாரசியமான பண்பு இவற்றின் போட்டான்களை மாற்றும் திறன் ஆகும். அகச்சிவப்பு அல்லது கட்புலனாகும் கதிர்வீச்சு, குறைந்த ஆற்றல் ஒளியானது பல பரிமாற்றம் அல்லது ஆற்றல் ஈர்ப்பின்போது புற ஊதா அல்லது ஊதாநிறக் கதிர்வீச்சு உயர் ஆற்றல் ஒளியாக மாற்றப்படும்போது போட்டான் மேம்பாடு நிகழ்கிறது. எர்பியம் ஆக்சைடு நானோ துகள்களும் ஒளிமின்னழுத்த பண்புகளைக் கொண்டுள்ளன. பல்லடுக்கு கார்பன் நானோகுழாய்களின் முன்னிலையில் மீயொலி (20 கிலோ எர்ட்சு , 29 வாட்டு • செ.மீ - 2) பயன்படுத்துவதன் மூலம் எர்பியம் ஆக்சைடு நானோ துகள்களை உருவாகலாம். எர்பியம் கார்பாக்சியாக்சைடு, அறுகோண மற்றும் கோள வடிவியல் எர்பியம் ஆக்சைடு.போன்றவை மீயொலியைப் பயன்படுத்துவதன் மூலம் வெற்றிகரமாக உருவாக்கப்பட்ட எர்பியம் ஆக்சைடு நானோ துகள்களாகும். மீயொலியால் உருவாக்கப்பட்ட ஒவ்வோர் எர்பியம் ஆக்சைடும் தண்ணீரில் 379 நானோமீட்டர் கிளர்வின் கீழ் மின்காந்த நிறமாலையின் கட்புலனாகும் பகுதியில் கதிரியக்க ஒளிர்வு அடைகின்றன. அறுகோண எர்பியம் ஆக்சைடு கதிரியக்க ஒளிர்வு நீண்ட நிலைப்புத்தன்மை கொண்டதாகும். உயர் ஆற்றல் மாற்றங்களை (4S3/2 - 4I15/2) இது அனுமதிக்கிறது. கோள வடிவ எர்பியம் ஆக்சைடு இத்தகைய ஆற்றல் மாற்றங்களை தருவதில்லை. \n\nSection::::பயன்கள்.\nஎர்பியம் ஆக்சைடின் பயன்பாடுகள் அவற்றின் மின்னியல், ஒளியியல் மற்றும் ஒளிமின்னழுத்த பண்புகள் காரணமாக வேறுபடுகின்றன. Er+3 உடன் நானோ அளவிலான கலப்படப் பொருட்கள் அதிக ஆர்வத்தைத் தருகின்றன, ஏனெனில் அவை சிறப்புத்துகள் அளவைச் சார்ந்த ஒளியியல் மற்றும் மின்னியல் பண்புகளைக் கொண்டுள்ளன எர்பியம் ஆக்சைடு கலப்படம் செய்யப்பட்ட நானோ துகள்கள் காட்சி நோக்கங்களுக்காக கண்ணாடி அல்லது நெகிழிகளில் மின் திரை போல சிதறடிக்க முடியும். நானோ துகள்களின் புரவல படிகப்பின்னல்களில் Er+3 மின்னணு மாற்ற நிறமாலையுடன் இணைக்கப்பட்ட கார்பன் நானோகுழாய்களிலுள்ள நீரிய கரைசலில் உருவாக்கப்பட்ட மீயொலி வடிவவியல் பசுமை வேதியியலில் ஒளிமின்னழுத்த நானோ துகள்களின் தொகுப்புக்கு மிகுந்த வாய்ப்பை அளிக்கிறது Erbium oxide is among the most important rare earth metals used in biomedicine.. உயிரிமருத்துவத்தில் பயன்படுத்தப்படும் மிக முக்கியமான அரிய மண் உலோகங்களில் எர்பியம் ஆக்சைடும் ஒன்றாகும். கார்பன் நானோகுழாய்களில் உள்ள எர்பியம் ஆக்சைடு நானோ துகள்களின் கதிரியக்க ஒளிர்வுப்பண்பு உயிரியமருத்துவ பயன்பாடுகளில் பயனுள்ளதாக இருக்கும். எடுத்துக்காட்டாக, எர்பியம் ஆக்சைடு நானோ துகள்கள் உயிரியப்படமாக்கலில் நீர்வாழ் மற்றும் நீர் அல்லாத ஊடகங்களாக விநியோகிக்க அவற்றின் மேற்பரப்பை மாற்றியமைக்க முடியும்.எர்பியம் ஆக்சைடுகளிள் அதிக மின்கடவா மாறிலி மதிப்பும் அதிகமான ஆற்றல் இடைவெளி மதிப்பும் குறைக்கடத்திகளில் பயன்படுகின்றன. சில சந்தர்ப்பங்களில் எர்பியம் கண்ணாடிகளுக்கு நிறமூட்டப் பயன்படுகிறது.அணுக்கரு எரிபொருளிலும் நியூட்ரான் நச்சாக எர்பியம் ஆக்சைடு பயன்படுத்தப்படுகிறது. \n"}
{"id": "456878", "url": "https://ta.wikipedia.org/wiki?curid=456878", "title": "மட்பாண்ட புதிய கற்காலம்", "text": "மட்பாண்ட புதிய கற்காலம்\n\nமட்பாண்ட புதிய கற்காலம் (Pottery Neolithic (சுருக்கமான: PN) (காலம்:கிமு 6,400 - கிமு 3,500) மட்பாண்டத்திற்கு முந்தைய புதிய கற்காலம் (ஆ)-வுக்குப் பின்னர் மேற்காசியாவின் வளமான பிறை பிரதேசத்தில், குறிப்பாக புறாத்து ஆறு மற்றும் டைகிரிசு ஆறுகள் பாயும் வடமேற்கு மற்றும் வடமத்திய மெசொப்பொத்தேமியாவில் கிமு 6,400 முதல் கிமு 3,500 வரை நீடித்தது.இக்காலத்தில் தற்கால தென் துருக்கியில் ஹலாப் பண்பாடும், வடக்கு சிரியா மற்றும் மெசொப்பொத்தேமியாவில் உபைது பண்பாடும் செழித்து விளங்கியது. மட்பாண்ட புதிய கற்காலம் கிமு 6,400 துவங்கி கிமு 3,500 முடிகிறது. மட்பாண்ட புதிய கற்காலத்திற்குப் பின்னர் செப்புக் காலம் கிமு 4500-இல் துவங்குகிறது. அதன் பின்னர் கிமு 3,500-இல் துவங்கிய வெண்கலக் காலத்தில் எழுத்து முறைகள் கண்டுபிடிக்கப்பட்டது.\n\nதொல்லியல் அறிஞர்கள் மட்பாண்டத்திற்கு முந்தைய புதிய கற்காலத்தை இரண்டாகப் பிரிப்பர். அவைகள்: மட்பாண்டத்திற்கு முந்தைய புதிய கற்காலம் (அ) (Pottery Neolithic A -PNA) மற்றும் மட்பாண்டத்திற்கு முந்தைய புதிய கற்காலம் (ஆ) (Pottery Neolithic B - PNB) ஆகும். புதிய கற்காலத்திற்குப் பின்னர் கிமு 3,000-இல் வெண்கலக் காலம் தோன்றியது.\n\nSection::::முதல் மட்பாண்ட புதிய கற்கால கண்டுபிடிப்புகள்.\nவடக்கு மெசொப்பொத்தேமியாவின் அசுன்னா மற்றும் ஜார்மோ தொல்லியல் மேடுகளில் கிமு 7,000 காலத்திய களிமண் மட்பாண்டங்கள் அகழ்வாய்வுவில் கண்டுபிடிக்கப்பட்டது. கையினால் செய்த இம்மட்பாண்டங்கள் எளிமையான அமைப்பில், தடித்தும் இருந்தது.மேலும் களிமண்னால் செய்யப்பட்ட விலங்குகள் உருவங்கள், கருவுற்ற பெண் உருவங்கள்அஆஅ கிடைத்துள்ளது.\n\nSection::::ஹலாப் பண்பாடு (கிமு 6,100 — 5,100).\nஹலாப் பண்பாடு காலத்திய அழகுடன் கூடிய சுடுமட் மட்பாண்டங்களில் குவளைகள், குடுவைகள், பானைகள் களிமண்ணில் பல்வேறு கனிமங்களை கலந்து செய்தனர். மட்பாண்டங்களின் வெளியே சிவப்பு நிற இரும்பு ஆக்சைடுகளால் பூசி வரிக்கோடுகளுடன் விளங்கியது. \n\nஉலகில் முதன்முதலில் முத்திரை வில்லைகள் ஹலாப் பண்பாட்டுக் காலத் தொல்லியல் களங்களில் கிடைத்துள்ளது. \n\nசுடுமண் களிமண்ணால் செய்யப்பட்டு, வண்ணம் தீட்டிய கருவுற்ற பெண்ணின் உருவம் (கிமு 6100 - 5000) ஹலாப் பண்பாட்டு தொல்லியல் களத்தில் கிடைத்துள்ளது.\n\nSection::::அசுன்னா பண்பாடு (கிமு 6000-5000) மேல் மெசொப்பொத்தேமியா).\nதற்கால வடக்கு ஈராக்கின் மேல் மெசொப்பொத்தேமியா பகுதியில் அசுன்னா பண்பாட்டின் புதிய கற்காலத்திய தொல்லியல் மேடுகளில் அழகுடன் கூடிய மட்பாண்டங்கள் பல்வேறு வடிவங்களில் அகழ்வாய்வுவில் கண்டெடுக்கப்பட்டுள்ளது.\nSection::::சமார்ரா பண்பாடு (கிமு 6000–4800, மத்திய மெசொப்பொத்தேமியா).\nமத்திய மெசொப்பொத்தேமியாவில் விளங்கிய சமார்ரா பண்பாடு கிமு 5500 – 4800 காலத்தியதாகும். இதன் பின்னர் உபைது பண்பாடு தோன்றியது. \n\nSection::::உபைது பண்பாடு (கிமு 6500–3800, கீழ் மெசொப்பொத்தேமியா).\nஉபைதுகள் காலம் கீழ் மெசொப்பொத்தேமியாவில் கிமு 6500 முதல் கிமு 3800 வரை நிலவியது.இதனை பின்னர் உரூக் காலத்திய மக்கள் கைப்பற்றினர்.\n\nஉபைதுகள் காலத்திய அழகிய வடிவிலான மட்பாண்டங்கள், புறாத்து ஆறு மற்றும் டைகிரிசு ஆறுகள் பாரசீக வளைகுடாவில் கலக்கும் கழிமுகங்களில் உள்ள தொல்லியல் களங்களில் கண்டெடுக்கப்பட்டது. இம்மட்பாண்டங்கள் சிந்துவெளி நாகரிகத்தின் மட்பாண்டங்கள் போன்று காணப்படுகிறது.\n\nகளிமண் முத்திரை வில்லைகளில் விலங்குகளின் உருவங்கள் பொறிக்கப்பட்டுள்ளது.\n\nSection::::பரவல்.\nSection::::சிந்துவெளி நாகரிகம் (கிமு 5500 - கிமு 2000).\nமட்பாண்ட காலத்திய புதிய கற்கால பண்டைய அண்மை கிழக்கு நாகரிகத்திற்கும், இந்தியத் துணைக் கண்டத்தின் சிந்துவெளி நாகரிகத்திற்கும் அதிக ஒற்றுமைகள் இருப்பதை தொல்லியல் அறிஞர்கள் உறுதிப்படுத்துகின்றனர். தற்கால பாகிஸ்தான் நாட்டின் பலூசிஸ்தானில் உள்ள மெஹெர்கர் தொல்லியல் களம் கிமு 7000 - கிமு 2500/2000 காலத்திற்குரியதாகும். மெஹெர்கர் தொல்லியல் கள அகழ்வாய்வுவில் மக்கள், அனதோலியா மக்களைப் போன்று ஆடு, மாடு, பன்றி போன்ற சில காட்டு விலங்குகளை வீட்டு விலங்குகளாக வளர்த்தையும், அதிக அளவில் பார்லியும் மற்றும் சிறு அளவில் கோதுமை பயிரிட்டதையும் அறிய முடிகிறது. மேலும் மெசொப்பொத்தேமியா மக்களைப் போன்று, களிமண்னில் செய்த பெரிய அளவிலான தானியக் களஞ்சியங்களைப் பயன்படுத்தினர். தெற்கு ஈரானின் சாக்ரோஸ் மலைத்தொடரில் கண்டெடுக்கப்பட்ட மனித எலும்புக்கூடுகள் போன்றே, மெஹகரின் கல்லறைகளிலும் கண்டெடுக்கப்பட்டுள்ளது. பண்டைய அண்மைக் கிழக்கிலிருந்து தெற்காசியாவிற்கு நாகரிகம் பரவியதை கதிரியக்கக்கரிமக் காலக்கணிப்பு மூலம் அறிய முடிகிறது.\n\nசிந்துவெளி நாகரீகத்திற்கு முன்னோடியான மெஹெர்கர் பண்பாட்டின் செப்புக் காலமான கிமு 5500 - 4800 மற்றும் மூன்றாம் பண்பாட்டுக் காலமான கிமு 4800 - 3500-களில் மக்கள் புதிய கற்காலத்திய பீங்கான் மட்பாண்டங்களைப் பயன்படுத்தினர். \n\nஒளி வீசும் அழகிய நவரத்தின மணிகளை தயாரிக்கும் தொழில் நுட்பத்தை அறிந்திருந்தனர். மேலும் சுடுமண் சிற்பங்களை செய்யும் கலையை அறிந்திருந்தனர். ஓவியம் தீட்டப்பட்ட சுடுமண் பெண் சிற்பங்கள் நகைகள் மற்றும் அழகிய கூந்தலுடன் இருந்தது.\n\nகிமு 5500 - 4800 காலத்திய கல்லறையில் கண்டெடுத்த மனித உடலில் சிவப்பு கனிம நிறமிகள் பூசப்பட்டிருந்தது. ஈமச்சடங்கின் போது இறந்த பெண் உடல் அருகே நகையணிகள் வைத்திருந்தனர்.\n\nSection::::ஐரோப்பா.\nThe European Neolithic is generally dated to 7000–3000 BCE. The spread of the Neolithic in Europe was first studied quantitatively in the 1970s, when a sufficient number of 14C age determinations for early Neolithic sites had become available. Ammerman and Cavalli-Sforza discovered a linear relationship between the age of an Early Neolithic site and its distance from the conventional source in the Near East (Jericho), thus demonstrating that, on average, the Neolithic spread at a constant speed of about 1 km/yr. More recent studies confirm these results and yield the speed of 0.6–1.3 km/yr at 95% confidence level.\n\nSection::::கிரேக்கம்.\nNeolithic Greece is marked by some remarkable creations from stone or pottery. The settlement at Sesklo gives its name to the earliest known Neolithic culture of Europe, which inhabited Thessaly and parts of Macedonia. The oldest fragments researched at Sesklo place development of the civilization as far back as c. 7510 BC — c. 6190 BC, known as \"proto-Sesklo\" and \"pre-Sesklo\". They show an advanced agriculture and a very early use of pottery that rivals in age those documented in the Near East.\n\nCeramic decoration evolves to flame motifs toward the end of the Sesklo culture. Pottery of this \"classic\" Sesklo style also was used in Western Macedonia, as at Servia. That there are many similarities between the rare Asia Minor pottery and early Greek Neolithic pottery was acknowledged when investigations were made regarding whether these settlers could be migrants from Asia Minor, but such similarities seem to exist among all early pottery found in near eastern regions. The repertoire of shapes is not very different, but the Asia Minor vessels demonstrate significant differences.\n\nThe Sesklo culture is crucial in the expansion of the Neolithic into Europe. Dating and research points to the influence of Sesklo culture on both the Karanovo and Körös cultures that seem to originate there, and who in turn, gave rise to the important Danube civilization current.\n\n"}
{"id": "456882", "url": "https://ta.wikipedia.org/wiki?curid=456882", "title": "நித்யா ராம் (நடிகை)", "text": "நித்யா ராம் (நடிகை)\n\nநித்யா ராம் என்பவர் தென் இந்தியா மொழிகளான தமிழ், கன்னடம், தெலுங்கு மொழித் தொலைக்காட்சி தொடர்களிலும் திரைப்படங்களிலும் நடிக்கும் நடிகை ஆவார். இவர் 2011ஆம் ஆண்டு கன்னடத் தொடர் மூலம் நடிப்புத் துறைக்கு வந்தார். 2017ஆம் ஆண்டு இவர் நடித்த நந்தினி என்ற வெற்றி தொடர் மூலம் தென் இந்தியர்கள் மத்தியில் மிகவும் பிரபலமானார்.\n\nSection::::ஆரம்பகால வாழ்க்கை.\nநித்யா ராம் ஒரு கலைக் குடும்பத்திலிருந்து நடிப்பு துறைக்கு வந்தவர். இவரின் தந்தை கே.எஸ் ராமுவும், சகோதரி ரச்சிதா ராம் ஆகியோரும் தொன்மையான நடனக் கலைஞர்கள் ஆவார்கள். இவரும் நடனக்கலை பயின்றார் என்பது குறிப்பிடத்தக்கது. இவர் உயிரித் தொழில்நுட்பத்தில் பட்டப்படிப்பு பட்டம் பெற்று சில காலம் பணியாற்றினார், ஆனால் நடிப்பின் மீது வைத்து இருந்த ஆர்வத்தால் நடிப்புத்துறைக்கு வந்தார்.\n\nSection::::நடிப்புத்துறை.\n2011ஆம் ஆண்டு ஜீ கன்னடத் தொலைக்காட்சியில் ஒளிபரப்பான பென்கியல்லி அரலிடா ஹூவு என்ற தொடரில் மல்லி என்ற கதாபாத்திரத்தில் கதாநாயகியாக அறிமுகமானார். இந்த தொடரில் துணை கதாபாத்திரத்தில் இவரின் சகோதரி நடித்துள்ளார். 2012ஆம் ஆண்டு தமிழ் தொடரான அவள் என்ற தொடரில் ஷாலினி என்ற காதாபாத்திரம் மூலம் தமிழுக்கு அறிமுகமானார். இந்த தொடர் விஜய் தொலைக்காட்சியில் ஒளிபரப்பானது. இவருடன் சஞ்சீவ், லட்சுமி ராமகிருஷ்ணன் போன்ற பல தமிழ் நடிகர்கள் நடித்துள்ளார்கள். இதை தொடர்ந்து 2013 ஆண்டில் கர்பூரத கோம்பே, ராஜ்குமாரி போன்ற கன்னடத் தொடர்களில் நடித்தார். \n\n2013ஆம் ஆண்டு முது பிடா என்ற தெலுங்கு மொழித் தொடரில் கீதா/சங்கீதா என்ற இரட்டை கதாபாத்திரம் மூலம் தெலுங்கில் அறிமுகமானார். அதை தொடர்ந்து 2014ஆம் ஆண்டு முதல் 2017ஆம் ஆண்டு அம்மா நா கோடலா என்ற தெலுங்கு தொடரிலும் இரடு கனசு (2015), கிரிஜா கல்யாணா (2016) போன்ற கன்னடத் தொடர்களில் நடித்துள்ளார். இவர் நடிகர் டிகாந்த் திரைப்படத்தில் ஜோடியாக நடிக்க ஒப்பந்தம் செய்தார் ஆனால் சில காரணங்களால் அந்தப்படத்தில் நடிக்கவில்லை. 2014ஆம் ஆண்டு முட்டு மனசே என்ற கன்னட மொழித் திரைப்படத்தில் ஒப்பந்தம் செய்யப்பட்டு பூர்வி என்ற கதாபாத்திரத்தில் நடிக்க இவருக்கு ஜோடியாக அரு கவுடா என்ற நடிகர் நடித்துளளார். இதுவே இவரின் முதல் திரைப்படம் ஆகும். இந்த படம் ஆகத்து 28, 2015ஆம் ஆண்டு வெளியாகி விமர்சகர்களிடமிருந்து கலவையான விமர்சனத்தை பெற்றது.\n\n2017ஆம் ஆண்டு ஒளிபரப்பான நந்தினி என்ற பிரமாண்டமான கற்பனைத் தொடரில் கங்கா/நந்தினி என்ற கதாபாத்திரத்தில் நடித்தார். இந்த தொடர் தொலைக்காட்சி வரலாற்றில் முதல் முறையாக ஒரே நேரத்தில் தமிழ், கன்னடத்தில் நேரடியாக எடுக்கப்பட்டு மலையாளம், தெலுங்கு மற்றும் வங்காளம் ஆகிய மொழிகளில் மொழிமாற்றம் செய்யப்பட்டு ஒளிபரப்பானது. பிரபல இயக்குநரும், நடிகருமான ராஜ்கபூர் இயக்கினார். இந்த தொடரில் இவருடன் குஷ்பூ, மாளவிகா வேல்ஸ், ராகுல் ரவி, ரியாஸ் கான், விஜயகுமார் போன்ற பலர் நடித்து உள்ளார்கள். இந்த தொடரின் இரண்டாம் பாகம் கன்னடம், தெலுங்கு மொழிகளில் தற்போதுவரை ஒளிபரப்பாகிறது. \n\n2019ஆம் ஆண்டு லட்சுமி ஸ்டோர்ஸ் என்ற தமிழ்த் தொடரில் டிசி நித்யா என்ற ஒரு சிறப்பு முக்கிய கதாபாத்திரத்தில் நடித்துள்ளார். மற்றும் அடுக்களையில் பணியுண்டு என்ற மலையாளத் திரைப்படத்தில் நடிக்கின்றார்.\n"}
{"id": "456889", "url": "https://ta.wikipedia.org/wiki?curid=456889", "title": "ஜெயா மகேஷ்", "text": "ஜெயா மகேஷ்\n\nஜெயஸ்ரீ சந்திரமோகன் (Jayashree Chandramohan) பரவலாக ஜெயா மகேஷ் என அறியப்படும் இவர் ஓர் இந்திய அலங்கார வடிவழகி மற்றும் உடற் சிற்ப சிகிச்சை நிபுணர். இவர் தமிழகத்தில் உள்ள  கோயம்புத்தூரில் பிறந்தார். குடும்பத் தலைவியாக இருந்த இவர் குழந்தைப் பேறுக்குப் பின்னர் ஏற்பட்ட சில உடல் பிரச்சினைகளில் இருந்து மீண்டு முதன்மை வடிவழகியாகவும் ஒர் உடற் சிற்ப சிகிச்சை நிபுணராகவும் ஆனார். அலங்கார வடிவழகியாக இருந்த அதே சமயத்தில்ல் பல அழகிப் போட்டிகளிலும் பங்கேற்றுள்ளார். மேலும் 2016 ஆம் ஆண்டில் நடைபெற்ற \"மிசஸ் இந்தியா எர்த் கிளாசிக்\" போட்டியில் இவர் வாகையாளராகத் தேர்வானார். \n\nSection::::குடும்பம்.\nஜெயா மகேஷ் இந்தியா, தமிழ்நாடு மாநிலத்தில் உள்ள கோவையில் பிறந்தார். இவர் அங்குள்ள இ ஆர் ஜி மெட்ரிகுலேஷன் மேல்நிலைப்பள்ளியில் பள்ளிக் கல்வி பயின்றார். மேலும் அங்குள்ள பி எஸ் ஜி ஆர் கிருட்டிணம்மாள் கல்லூரியில் இவர் பி. காம் இளநிலைப் பட்டம் பயின்றார்.1995 ஆம் ஆண்டில் ஜி. மகேஷ் குமார் எனும் தொழில் முனைவோரைத் திருமணம் செய்தார். இவர்களுக்கு சஞ்சனா எம் குமார் எனும் ஒரு மகள் உள்ளார்.\n\nSection::::தொழில் வாழ்க்கை.\nஇவர் பேறுகாலத்திற்குப் பிறகான பேறுகால வதை மற்றும் எடை அதிகரித்தல் போன்ற பிரச்சினைகளினால் பாதிக்கப்பட்டார். பேறுகாலத்திற்குப் பிறகு சுமார் 110 கிலோ அளவிற்கு அதிகமாக எடை கூடினார். வழக்கத்திற்கு மாறான இந்த எடை அதிகரிப்பால் இவருக்கு கண் பார்வையும் பாதிக்கப்பட்டது. தன்னுடைய சொந்த பிரச்சினைகளில் இருந்து தன்னுடைய கணவர் மற்றும் குழந்தைகளின் உதவியால் மீண்டு வந்ததாக இவர் கூறியுள்ளார். மேலும் இவர் தனக்கான உணவு முறை மற்றும் உடற்பயிற்சிகளை தானே வடிவமைத்துக் கொண்டுள்ளார். 2006 ஆம் ஆண்டில் கோவையில் நடைபெற்ற மிசஸ் கோவை பட்டம் வென்றார். 2016 ஆம் ஆண்டில் நடைபெற்ற மிசஸ் இந்தியா எர்த் கிளாசிக் போட்டியில் வாகையாளராகத் தேர்வானார். மேலும் கலிபோர்னியாவில் நடைபெற்ற அழகிப் போட்டியில் இவர் மூன்றாம் இடம் பெற்றார். அந்தப் போட்டியில் மிசஸ் \"போட்டோஜெனிக்\" பட்டம் பெற்றார்.\n\nSection::::சமூகப் பணிகள்.\nகலாம் நூலகம் அமைப்பதில் இவர் ஈடுபட்டார். பிப்ரவரி 2017 இல் போபால் MANM தேசிய மாநாட்டில்  உடற்செயல் குறைதல் தடுத்தல் பற்றி ஜெய மகேஷ் உரையாற்றினார். இந்த மாநாட்டில் உடற்செயல் குறைதல் தடுப்பில் சமூகத்தின் பங்கு எனும் தலைப்பில் அவர் உரை நிகார். \n\nSection::::விருதுகள் மற்றும் அங்கீகாரம்.\nஅலங்கார வடிவழகியாகவும் உடற் சிற்ப சிகிச்சை நிபுணராகவும் இருந்த அதே சமயத்தில் பல அழகிப் போட்டிகளிலும் பங்கேற்றுள்ளார். 2006  ஆம் ஆண்டில் மிசஸ் கோயம்புத்தூர் எனும் பட்டம் பெற்றார். இதுவே இவர் பெற்ற முதல் அழகிப் பட்டமாகும்.  2016 இல் மிசஸ் இந்தியா எர்த் கிளாசிக் எனும் பட்டம் பெற்றார். 2018 ஆம் ஆண்டில் கலிபோர்னியாவில் நடைபெற்ற அழகிப் போட்டியில் இவர்மூன்றாம் இடம் பெற்றார். அந்தப் போட்டியில் மிசஸ் போட்டோஜெனிக் பட்டம் பெற்றார். 2019 இல் கோயம்புத்தூர் \"பேஷன் ஐகான்\" விருதினையும். அதே ஆண்டில் கோவி \"வொண்டர் வுமன் ஐகான்\" எனும் விருது பெற்றார். \n"}
{"id": "456896", "url": "https://ta.wikipedia.org/wiki?curid=456896", "title": "ஒமாகா, நெப்ராசுக்கா", "text": "ஒமாகா, நெப்ராசுக்கா\n\nஒமாகா என்பது நெப்ராசுக்கா மாநிலத்தின் பெரிய நகரமாகும். டக்ளசு கவுண்ட்டியின் நிருவாக தலைமையிடமாகவும் உள்ளது. மிசௌரி ஆற்றுடன் பிளாட்டே ஆறு கலக்குமிடத்திற்கு மேல் 10 மைல் தொலைவில் மிசௌரி ஆற்றங்கரையில் அமைந்துள்ளது. இது அமெரிக்காவின் 40வது பெரிய நகரமாகும். 2018இல் இதன் மக்கள் தொகை 466,061. பெரு நகர ஒமாகா அமெரிக்காவின் 59வது பெரிய பெரு நகரமாகும். \nமிசௌரியின் கிழக்கு கரையில் இருந்த கவுண்சில் பிளப், ஐயாவோ நகரை சேர்ந்த சிலரால் மிசௌரி ஆற்றை கடந்து அமெரிக்க மேற்கை நோக்கி செல்லவதற்காக 1854இல் ஒமாகா மிசௌரியின் மேற்கு கரையில் உருவாக்கப்பட்டது. இதனால் ஒமாகாவுக்கு அமெரிக்க மேற்கின் நுழைவாயில் என்ற பட்டப்பெயர் வழங்கப்பட்டது. 1898இல் ஒமாகாவில் நடந்த உலக கண்காட்சியில் அமெரிக்க மேற்கிலிருந்து வைக்கப்பட்ட கடைகள் மூலம் அமெரிக்க மேற்கு வெளியுலகுக்கு நன்கு அறிமுகப்படுத்தப்பட்டது. அமெரிக்காவின் நடுவில் ஒமாகா இருப்பதால் 19ஆம் நூற்றாண்டில் போக்குவரத்து கூடுதுறையாக ஒமாகா விளங்கியது. 19ஆம் நூற்றாண்டு முழுக்க போக்குவரத்தும் மொத்த வியாபாரமும் இந்நகரின் சிறப்பாக விளங்கியது. மேலும் நிறைய சாராய ஆலைகளும் இங்கிருந்தன. 19ஆம் நூற்றாண்டில் உலகின் பெரும் மாட்டுத்தொழுவத்திற்காகவும், மாட்டிறைச்சி கூடத்திற்காகவும் புகழ் பெற்று விளங்கியது. \n\n2019இல் பல் தொழில் பெரும் நிறுவனமான பெக்சையர் ஆத்தவே, நிதி காப்பீட்டு நிறுவனமான ஒமாகா மியூட்சுவல், யூனியன் பசிபிக், கெவிட், அமெரிடிரேட், வெர்னர் எண்டர்பிரைசு போன்ற பல பெரும் நிறுவனங்கள் தலைமையிடமாக ஒமாகா உள்ளது.\n\nSection::::வரலாறு.\nஒமாகா, பான்கா முதலான பல அமெரிக்க தொல்குடி மக்கள் இப்பகுதியில் வசித்து வந்தனர். 17ஆம் நூற்றாண்டு வாக்கில் அவர்கள் கீழ் ஒகையோ ஆற்று பள்ளத்தாக்கு பகுதியில் இருந்து இப்பகுதிக்கு குடியேறினர். ஒமாகா தொல்குடிகள் இந்நிலத்தை அமெரிக்க அரசுக்கு விட்டுவிட்டு சென்றனர், ஒமாகா தொல்குடிகளின் பெயராலயே இந்நகருக்கு பெயர் ஏற்பட்டது. 1804 இல் மிசௌரி உற்பத்தியாகும் இடத்தை காண சென்ற லியிசும் வில்லியம் கிளார்க்கும் ஒமாகா அமைந்துள்ள ஆற்றங்கரையின் வழியே சென்றனர். அப்போது வில்லியம் கிளார்க்கும் லியிசும் மிசௌரியின் தொல்குடி தலைவரை கவுண்சில் பிளப்புக்கு வடக்கே 20 மைல் தொலைவில் தற்போதைய வடக்கு ஒமாகாவில் சந்தித்து பேசினார்கள். உடனடியாக அவர்கள் சந்தித்தற்கு தெற்கே நிறைய மென்தோல் வணிக முகாம்கள் அமைக்கப்பட்டன. மென்தோல் வணிகர்களிடையே கடும் போட்டி இருந்தது. அமெரிக்க மென்தோல் நிறுவனம் உருவான பின்பே போட்டி நின்றது. கவுண்சில் பிளப்பிலிருந்து வந்தவர்களே முதலில் இங்கு குடியேறினர். \n\nவில்லியம் பிரௌன் லோன் ட்ரீ என்ற படகு போக்குவரத்தை கவுண்சில் பிளப்புக்கும் ஒமாகாவுக்கும் இடையே மிசௌரி ஆற்றில் நடத்தி வந்தார். அப்படகு மூலம் கவுண்சில் பிளப்பிலிருந்து ஒமாகாவுக்கு மக்களை கொண்டுவந்தார். ஒமாகா இப்படி இருக்கவேண்டும் என முதலில் நினைத்தவர் பிரௌன். 1842இல் ஏற்பட்ட கான்சசு-நெப்ராசுக்கா சட்டம் மூலம் ஒமாகாவை சுற்றியிருந்த பகுதிகளை பக்கத்து கவுண்சில் பிளப் நகர மக்கள் உரிமை தடுக்கப்பட்டது. இப்பகுதியின் நிருவாக தலைநகராக ஒமாகா விளங்கியது. நெப்ராசுக்கா மாநிலம் உருவாக்கப்பட்டவுடன் ஒமாகாவுக்கு தென் மேற்கே 53 மைல் தொலைவில் உள்ள லிங்கனுக்கு தலைநகரம் மாற்றப்பட்டது.\nSection::::19ஆம் நூற்றாண்டு.\n19ஆம் நூற்றாண்டின் ஆரம்பத்தில் இதன் பொருளாதாரம் வளர்ச்சியையும் வீழ்ச்சியையும் கண்டது. ஒமாகா குடியேற்றவாசிகளும் அமெரிக்க மேற்கில் சுரங்க வேலைக்கு நிலம் வழியாகவும் மிசௌரி ஆற்று வழியாக செல்பவர்களும் தங்கி செல்லும் இடமாக திகழ்ந்தது. 1883இல் உருவாக்கப்பட்ட யூனியன் மாட்டுத்தொழுவம் நகரின் வளர்ச்சியில் பெரும் பங்காற்றியது. 20 ஆண்டுகளுக்குள்ளாக அமெரிக்காவில் உருவான ஐந்து பெரிய இறைச்சி கூடங்களில் நான்கு இங்கு தோன்றின. 1950ஆம் ஆண்டுக்குள் நகரின் வேலையாட்களில் பாதி பேர் இறைச்சி கூடங்களில் பணி புரிந்தனர். 19ஆம் நூற்றாண்டின் இறுதி முதல் 20ஆம் நூற்றாண்டின் ஆரம்பகாலம் வரை இறைச்சி கூடங்களும் மொத்த வணிகமும் தொடருந்து போக்குவரத்தும் நகரின் வளர்ச்சிக்கு சிறப்பு பங்காற்றின. 1862இல் அமெரிக்க கீழவை யூனியன் பசிபிக் இருப்புப்பாதை நிறுவனம் மேற்கு நோக்கி இருப்புப்பாதையை கட்ட அனுமதி அளித்தது. 1866இல் இது ஒமாகாவுக்கு வெளியே கட்டத்தொடங்கியது.\n"}
{"id": "456911", "url": "https://ta.wikipedia.org/wiki?curid=456911", "title": "பூஜா குமார்", "text": "பூஜா குமார்\n\nபூஜா குமார் (\"Pooja Kumar\", பிறப்பு: பெப்ரவரி 4, 1977) என்பவர் இந்தோ-அமெரிக்க நடிகை ஆவார். இந்திய திரைப்படங்களில் நடித்தமையால் பரவலாக அறியப்படுகின்றார். மிஸ் இந்தியா யுஎஸ்ஏ என்ற பட்டத்தை வென்ற பிறகு,  அமெரிக்க நடிகையாக, தயாரிப்பாளராக மற்றும் வடிவழகியாக தனது உலகளாவிய  பணியைத் தொடங்கினார். பிரகாசமான புதிய நட்சத்திரங்கள் போட்டியில் 60,000 போட்டியாளர்களில் ஒருவராக இந்திய நடிகர் அமிதாப் பச்சனினால் தேர்நதெடுக்கப்பட்டார். அவரால் பிரியதர்சனுக்கு அறிமுகப்படுத்தபட்டார்.  மேலும் அவர்கள் 50 க்கும் மேற்பட்ட நாடுகளில் நேரடியாக ஒளிபரப்பப்பட்ட சர்வதேச உலக அழகி  நடத்த வாய்ப்பு அளித்தனர்.\n\nஹாலிவுட் திரைப்படங்களான \"மேன் ஆன் எ லெட்ஜ், ப்ராவல் இன் செல் பிளாக் 99, பாலிவூட் ஹீரோ\" (எஸ். என். எல். ஸ்டார் கிறிஸ் கட்டனுக்கு ஜோடியாக நடித்தார்.) \"பிளேவர்ஸ், ஹைடிங் திவ்யா, பார்க் ஷார்க்ஸ், பாலிவுட் பீட்ஸ், நைட் ஒப் ஹெனா, எனிதிங் போர் யூ, ட்ரோவிங் வித் சோக், நாட்ஸ் அபேர்ன்\" என்பவற்றில் நடித்தார்.  கமல் ஹாசனுக்கு ஜோடியாக \"விஸ்வரூபம், விஸ்வரூபம் 2\" மற்றும் \"உத்தம வில்லன்\" ஆகிய திரைப்படங்களில் நடித்தார். இவை தமிழ், இந்தி மொழிகளில் ஒரே நேரத்தில் படமாக்கப்பட்டன. டொலிவுடில் ராஜ சேகர் நடித்த பி. எஸ். வி. கருடா திரைப்படம் மூலம் அறிமுகமானார். ஜாவத் ஜாஃப்ரியுடன் \"பஜாஜ் கி லெஹ்ரன்\" என்ற இந்திய திரைப்பட நிகழ்ச்சியின் சேனல் வி யின்  பிபிஎல் ஓயிற்கான தொகுப்பாளராக பணியாற்றினார்\".\" \n\nஇத்தாலியின் மிலானை மையமாக கொண்ட விளையாட்டு நிகழ்ச்சியான சீ டிவியின் \"ஜாகோ அவுர் ஜீட்டோ\" நிகழ்ச்சியை தொகுத்து வழங்கினார்.\n\nSection::::ஆரம்பகால வாழ்க்கை.\nபூஜா மத்தூர் குடும்பத்தை சேர்ந்தவர். இவர் மிசுரியில் செயின்ட் லூயிஸில் பிறந்தார். இவரது பெற்றோர்கள் இந்தியாவில் இருந்து அமெரிக்காவிற்கு குடியேறியவர்கள். பூஜாவின் தந்தை டெஹ்ரோனையும், தாய் லக்னோவையும் சேர்ந்தவர்கள். பூஜா வாசிங்டன் பல்கலைக்கழகத்தில் அரச அறிவியல், நிதி ஆகிய துறைகளில் பட்டம் பெற்றார். மேலும் இவர் இந்திய பாரம்பரிய கலைகளான பரத நாட்டியம், குச்சிபுடி, கதக் ஆகிய கலைகளில் பயிற்சி பெற்றவர். 1995 ஆம் ஆண்டு மிஸ் இந்தியா யுஎஸ்ஏ மகுடம் சூடினார்.\n\nSection::::பணி.\n1997 ஆம் ஆண்டு கே. ஆர் இன் தமிழ் திரைப்படமான காதல் ரோஜாவே திரைப்படத்தில்  ஜார்ஜ் விஷ்ணுவுடன் இணைந்து நடிக்க ஒப்பந்தமானார். படத்தின் தயாரிப்பு பணிகளின் தாமதங்களால் 2000 ஆம் ஆண்டில் வெளியானது. தமிழ் திரையுலகில் பெரியளவில் நடிகையாக பிரபலமாகவில்லை. மேலும்1997 ஆம் ஆண்டில்  விஐபி திரைப்படத்திலும், சித்ரா லட்சுமணனின் இயக்கத்தில் கார்த்திக் நடித்த சின்ன ராஜா திரைப்படத்திலும் நடிக்க ஒப்பந்தமாகி பின் விலக்கப்பட்டார். \n\nபூஜா \"1001 ஆடிஷன்ஸ்\" என்ற குறும்படத்தை தயாரித்தார். இந்த குறும்படம் எட்டு திரைப்பட விழாக்களில் தேர்வு செய்யப்பட்டது. மேலும்  இது செருமனிய நடந்த ஸ்டட்கர்ட் திரைப்பட விழாவில் \"சிறந்த குறும்படத்திற்கு\" பரிந்துரைக்கப்பட்டது. \"\"ஷூட் மை லைஃப்\"\" என்ற குறும்படத்தையும் தயாரித்துள்ளார். \"பம்பாய் ட்ரீம்ஸ், வெரிசோன், டாட்ஜ், பேர்ல் விஷன், நியூயார்க் லாட்டரி, டாடா ட்ரூ ரூட்ஸ், ஏஓஎல் டைம் வார்னர் மற்றும் அவுட் பேக் ஸ்டீக்ஹவுஸ்\" ஆகிய தேசிய தொலைக்காட்சி விளம்பரங்களிலும் தோன்றினார்.\n\n2003 ஆம் ஆண்டில் பிளேவர்ஸ் திரைப்படத்திற்காக  ஸ்கிரீன் ஆக்டர்ஸ் கில்ட் வளர்ந்து வரும் நடிகை விருதைப் பெற்றார். 2008 ஆம் ஆண்டில் இந்திய  சீ டிவியின் இரவு நேர நேரடி வினாடி வினா நிகழ்ச்சியை தொகுத்தார். 2008 ஆம் ஆண்டில் ஐ.எஃப்.சி.யில் \"பாலிவுட் ஹீரோ\" என்ற இசை நகைச்சுவை குறுந்தொடரில் தோன்றினார். சட்டர்டே நைட் லைவ் என்ற தொடரின் மூன்று பகுதிகளிலும் நகைச்சுவை நடிகர் கிறிஸ் கட்டனுக்கு ஜோடியாக நடித்தார். 2000 களின் பிற்பகுதியில், ஹம் டிவியில் பாகிஸ்தான் தொலைக்காட்சி நாடகமான  இஷ்க் ஜூனூன் திவாங்கியில் தோன்றினார். கோலிவுட் துறையில்  நீண்ட இடைவெளிக்கு பிறகு மீண்டும் கமல்ஹாசனுடன் ஜோடியாக விஸ்வரூபம் படத்தில் நடித்தார்.\n\n"}
{"id": "456915", "url": "https://ta.wikipedia.org/wiki?curid=456915", "title": "செய்யிது சமாலுதீன்", "text": "செய்யிது சமாலுதீன்\n\nசெய்யது ஜமாலுதீன் அல்லது மாலிக்குல் இஸ்லாம் சுல்தான் செய்யது ஜமாலுதீன் என்பவர் அரபுலகில் இருந்து தமிழகத்தின் காயல்பட்டினத்திற்க்கு வந்த வணிக குழுவின் தலைவராவார்.\n\nஇவர் இறைத்தூதர் முஹம்மது நபியின் வழித்தோன்றல் என அறியப்படுகிறார் இவர் பாண்டிய நாட்டை ஆட்சி செய்த இஸ்லாமிய மன்னர் ஆவார் \n\nபாண்டிய நாட்டின் தூதுவராக சீனம் சென்றிருந்த இவர் வரும் வழியில் மரணமடைந்தார் இவரது உடல் அங்கேயே அடக்கம் செய்யப்பட்டது \n\nஇவரது குடும்பத்தினர் பாண்டியநாட்டின் அரசவையில் செல்வாக்குடன் திகழ்ந்தனர் இவரது ஆட்சிக்காலத்தில் தலைநகரை மதுரையிலிருந்து காயல்பட்டினத்துக்கு மாற்றினார் \n\nபாண்டிய மன்னர்களின் குதிரை படைக்கு தேவையான குதிரைகளை ஒரு குதிரைக்கு 220 தினார் வீதம் ஆண்டுக்கு ஆயிரத்து 400 குதிரைகளை தருவித்து கொடுத்தார்.\n\nஇவரின் வழித்தோன்றல்கள் இன்றும் காயல்பட்டினத்தில் வசித்து வருகின்றனர்."}
{"id": "456927", "url": "https://ta.wikipedia.org/wiki?curid=456927", "title": "பரு", "text": "பரு\n\nபரு (\"pimple\") என்பது தோலிற்கு கீழே காணப்படும் எண்ணெய்ச் சுரப்பிகளில் அதிகப்படியான சீபம் (Sebum) எனும் எண்ணெய் சுரப்பதாலும் இறந்த செல்கள் தோலின் துளைகளில் சிக்கிக் கொள்வதாலும் ஏற்படும் கொப்புளம் போன்ற சீழ்கட்டிகள் ஆகும். பருக்களுக்கு முகப்பரு மருந்துகள், நுண்ணுயிர் எதிர்ப்பிகள், மருத்துவரால் பரிந்துரைக்கப்படும் மருந்துகளினால் சிகிச்சை அளிக்கலாம். \n\n\nSection::::சிகிச்சைகள்.\nசில கடுமையான பருக்கள் குறிப்பிடத்தக்க வீக்கத்திற்கு வழிவகுக்கும். இவை முகத்தில் மட்டுமல்லாமல் முதுகிலும், மார்பிலும் தோன்றக்கூடும். \n\nபருக்களுக்கு சிகிச்சையளிக்க பொதுவாக பாக்டிரியா எதிர்ப்பு மருந்துகளான பென்சாயில் பெரோக்சைட், சாலிசிலிக் அமிலம், அடாபலீன் மற்றும் ட்ரைக்ளசோன் என்பன பயன்படுத்தப்படுகின்றன. இவை முகப் பருவிற்கு சிகிச்சை அளிக்க பயன்படும் பல கீரீம்களிலும் ஜெல்களிலும் காணப்படுகின்றன. இந்த மேற் பூச்சு மருந்துகள் சருமத்தை தூண்டி பாக்டிரியாக்களை விரைவில் அகற்ற உதவுகின்றன. இவற்றின் பயன்பாட்டிற்கு முன் முகத்தை வெது வெதுப்பான நீரில் அல்லது ஒரு மேற் பூச்சு சுத்தப்படுத்தியால் கழுவி பின்னர் உலர வைக்க வேண்டும். பாதிக்கப்பட்ட தோல் பகுதியை சுத்தமாக வைத்திருப்பதும், இந்த மேற்பூச்சு மருந்துகளின் வழக்கமான பயன்பாடு முற்றிலும் பருக்களை தடுக்க முடியாவிட்டாலும் கட்டுக்குள் வைக்கப் போதுமானது. மேற்பூச்சு மருந்துகளில் ஆபத்து குறைந்தது பென்சோல் பெராக்சைட் ஆகும். இது பயன்பாட்டின் போது இலேசான ஒவ்வாமை போன்ற தோல் எரிச்சலை ஏற்படுத்தக் கூடியது. அண்மையில் நிகோடினமைடு (வைட்டமின் பி 3 ), கிளிண்டமைசின் போன்ற நுண்ணுயிர் எதிர்ப்பிகளைக் காட்டிலும் பருக்கள் சிகிச்சையில் மிகவும் பயனுள்ளதாக இருக்கும் என்று நிரூபிக்கப்பட்டுள்ளது. பருக்களை கட்டுப்படுத்த பற்பசையை பயன்படுத்துவதும் உண்டு பற்பசையில் காணப்படும் நுண்ணுயிர் எதிர்ப்பிகள் பருக்களை குறைப்பதில் தொடர்புடையன. கடுமையான பருக்களுக்கு மருத்துவர்களால் பரிந்துரைக்கப்படும் மருந்துகள் காணப்படுகின்றன. \n\nபருக்கள் தோன்றும் போது பருக்களில் இருந்து வெள்ளை நிறக் குருணைகளை (white heads) கிள்ளி வெளியேற்றும் போது உருவாகும் காயத்தில் பக்டிரியாக்களின் தொற்று வடுக்கள் ஏற்படலாம் என்றும் இதனால் வடுக்கள் தோன்றக்கூடும் என்றும் மருத்துவர்களும் அழகியல் வல்லுனர்களும் கருதுகின்றனர். \n\nபருக்களின் மேல் பூசப்படுகிற களிம்புகளும் ஆன்டிபயாடிக் மாத்திரைகளும் ஆரம்பநிலைப் பருக்களைக் குணப்படுத்திவிடும். பருக்கள் மீண்டும் வராமல் தடுக்க, மருத்துவர் சொல்லும் கால அளவுக்குத் தொடர்ச்சியாகச் சிகிச்சை பெற வேண்டியது முக்கியம். சீழ்க்கட்டி/உறைகட்டி நிலையில் பருக்கள் இருந்தால், கரும்புள்ளி அல்லது குழிப்பள்ளம் விழுந்து தழும்பாகி முகத்தின் அழகைக் கெடுத்துவிடும். பருக்களைப் பொறுத்தவரை இளம் வயதினரை ரொம்பவே கவலைப்பட வைப்பது, இந்தத் தழும்புகள்தாம்.\n\nஇவற்றை நிரந்தரமாகப் போக்க கெமிக்கல் பீல் (Chemical Peel), டெர்மாப்ரேசன் (Dermabrasion), கொலாஜன் சிகிச்சை, லேசர் சிகிச்சை, சிலிக்கான் சிகிச்சை என்று நிறைய வழிமுறைகள் உள்ளன. சருமநல மருத்துவரின் ஆலோசனைப்படி தழும்புகளை நீக்கி, முகப்பொலிவை மீட்டுவிடலாம்.\n"}
{"id": "456934", "url": "https://ta.wikipedia.org/wiki?curid=456934", "title": "இடிந்தகரை", "text": "இடிந்தகரை\n\nஇடிந்தகரை (Idinthakarai), இந்தியாவின் திருநெல்வேலி மாவட்டத்தின் ராதாபுரம் வட்டத்தில் உள்ள இராதாபுரம் ஊராட்சி ஒன்றியத்தில் உள்ள விஜயாபதி ஊராட்சியில் அமைந்த கடற்கரை மீனவ கிராமம் ஆகும். இதனருகே கூடங்குளம் அணுமின் நிலையம் உள்ளது.\n\nSection::::அமைவிடம்.\nவிஜயாபதி ஊராட்சியில் உள்ள இடிந்தகரை கிராமம், இராதபுரத்திற்கு தெற்கே 12 கிமீ தொலைவிலும், கன்னியாகுமரிக்கு வடகிழக்கே 27 கிமீ தொலைவிலும் உள்ளது. \n\nSection::::தொழில், போக்குவரத்து & மக்கள்.\nஇக்கிராம மக்களின் முக்கியத் தொழில் கடலில் மீன் பிடித்தலாகும். இடிந்தகரையிலிருந்து இராதாபுரம், திருநெல்வேலி, வள்ளியூர், கன்னியாகுமரி மற்றும் தூத்துக்குடிக்கு நேரடி பேருந்து வசதிகள் உள்ளது. இடிந்தகரையில் 2 தொடக்கப் பள்ளிகளும், 1 மேல்நிலைப் பள்ளியும் உள்ளது. இக்கிராம மக்களில் பெரும்பாலோர் உரோமன் கத்தோலிக்கர்கள் ஆவர். இடிந்தகரை கிராமம் கடல்மட்டத்திலிருந்து 3 அடி உயரத்தில் உள்ளது.\n\n\n"}
{"id": "456938", "url": "https://ta.wikipedia.org/wiki?curid=456938", "title": "மைக்கேல் கிரேமர்", "text": "மைக்கேல் கிரேமர்\n\nமைக்கேல் இராபர்ட் கிரேமர் (\"Michael Robert Kremer\", பிறப்பு: நவம்பர் 12, 1964) அமெரிக்கப் பொருளியலாளரும், ஆர்வர்டுப் பல்கலைக்கழகப் பேராசிரியரும் ஆவார். 2019 ஆம் ஆண்டில் இவருக்கு பொருளியலுக்கான நோபல் நினைவுப் பரிசு, அபிஜித் பேனர்ஜீ, எஸ்தர் டுஃப்லோ ஆகியோருடன் இணைந்து, \"உலகளாவிய வறுமையை ஒழிப்பதற்கான அவர்களின் சோதனை அணுகுமுறைக்காக\" வழங்கப்பட்டது.\n\n"}
{"id": "456954", "url": "https://ta.wikipedia.org/wiki?curid=456954", "title": "டாம் வில்சு", "text": "டாம் வில்சு\n\nதாமஸ் வெண்ட்வொர்த் வில்ஸ் (Thomas Wentworth Wills (19 ஆகஸ்ட்,1835 – 2 மே,1880) முன்னாள் ஆத்திரேலியத் துடுப்பாட்ட வீரர் ஆவார். ஆத்திரேலிய கால்பந்து விதிகளை வகுத்ததன் மூலம் பரவலாக அறியப்படுகிறார். நியூ சவுத் வேல்சில் உள்ள பிரிட்டிஷ் காலனியில் ஒரு செல்வந்த குடும்பத்தில் பிறந்தார். இவரின் தந்தை ஓர் அரசியல்வாதி மற்றும் ஆயர் ஆவார். இவரின் தந்தையின் சொத்துக்கள் இருந்த ஹொரோடியோ வில்சில் வாழ்ந்து வந்தார். தற்போது அந்தப் பகுதி ஆத்திரேலியாவில் உள்ள விக்டோரியாவில் உள்ளது. அங்குள்ள உள்ளூர்ப் பழங்குடியின மக்களிடம் நட்புடன் பழகி அங்குள்ள மொழிகளைக் கற்றுக் கொண்டார்.இவருக்கு பதினான்கு வயதாக இருக்கும் போது இங்கிலாந்தில் உள்ள ரக்பி பள்ளியில் பயின்றார். அங்கு துடுப்பாட்ட அணியின் தலைவராகவும் இருந்தார். அதன் பின் கேம்பிரிட்ஜ் பல்கலைக்கழக துடுப்பாட்ட சங்கத்திற்காக ஆக்ஸ்போர்டு அணிக்கு எதிரான போட்டியில் விளையாடினார். மேலும் மரிலெபோர்ன் துடுப்பாட்ட சங்கம் மற்றும் கெண்ட் துடுப்பாட்ட அணி சார்பாக இவர் முதல் தரத் துடுப்பாட்டப் போட்டிகளில் விளையாடினார்.இவரின் தனித்துவமான பந்துவீச்சு காரணமாக இங்கிலாந்தில் உள்ள சிறந்த விளையாட்டு வீரர்களில் ஒருவராக அறியப்பட்டார்.\n\n1856 ஆம் ஆண்டில் விக்டோரியா அணிக்குத் திரும்பி அதன் தலைவராக விளையாடினார். காலணிகளுக்கு இடையிலான பல போட்டிகளில் இவரின் தலைமையிலான அணி வெற்றி பெற்றது. 1858 ஆம் ஆண்டில் கால்பந்து துடுப்பாட்ட சங்கம் அமைப்பதற்காகவும் அதற்கான விதிமுறைகளை வகுப்பதற்காகவும் இவர் அழைக்கப்பட்டார். 1859 ஆம் ஆண்டில் ஆத்திரேலியவில் \" மெல்போர்ன் கால்பந்து துடுப்பாட்ட சங்கம் \" உருவானது. அதன் விதிகளை உருவாக்கிய குழுவில் இவரும் இருந்தார். இவரும் இவரின் உறவினர் எச். சி. ஏ. ஹாரிசனும் அந்த விளையாட்டினை வளர்ச்சி பெறச் செய்வதற்காக தலைவராகவும், நடுவர்கள் மற்றும் நிர்வாகிகளாகவும் பணியாற்றினர்.\n\nவலதுகை மட்டையாளரும் வலதுகை மித வேகப் பந்துவீச்சாளருமான இவர் கேம்பிரிட்ஜ் துடுப்பாட்ட அணி, கெண்ட் மாகாணத் துடுப்பாட்ட அணி மற்றும் ஸ்பென்சர் வில்ஸ் துடுப்பாட்ட அணி ஆகிய அணிகளுக்காக விளையாடியுள்ளார். இதுவரை 37 முதல் தரத் துடுப்பாட்ட போட்டிகளில் விளையாடியுள்ள இவர் 602 ஓட்டங்களை எடுத்துள்ளார். அதில் ஒரு ஐம்ப்து ஓட்டங்களும் அடங்கும். பந்துவீச்சில் 1200 ஓட்டங்களுக்கும் அதிகமாக விட்டுக் கொடுத்து 130 இலக்கௌகளைக் கைப்பற்றியுள்ளார். அவரின் பந்துவீச்சு சராசரி 0.09 ஆக இருந்தது.\n\nSection::::ஆரம்பகால வாழ்க்கை.\nவில்ஸ் ஆகஸ்ட் 19, 1835 இல் பிரிட்டிஷ் காலணி ஆதிக்கத்தில் இருந்த மொலொன்கலோ சமவெளியில் பிறந்தார். தற்போது இந்த இடம் ஆத்திரேலியாவில் உள்ள நியூ சவுத் வேல்சில் உள்ளது. இவரின் பெற்றோரான ஹொரோசியோ மற்றும் எலிசபெத்திற்கு மூத்த மகனாகப் பிறந்தார்.\n\nSection::::ரக்பி பள்ளி.\nபெப்ரவரி 1850 ஆம் ஆண்டில் இவரின் தந்தை இவருக்குப் பதினான்கு வயதாக இருக்கும் போது இங்கிலாந்திற்கு அனுப்பினார். இங்கிலாந்தின் பெருமைமிகு பள்ளியாகக் கருதப்பட்ட ரக்பி பள்ளியில் பயின்றார்.பின் ஐந்து மாதத்திற்குப் பிறகு கடற் பயனம் செய்வதற்காக இவர் இலண்டன் சென்றார். இவரின் பள்ளி விடுமுறைக் காலங்களில் இவரின் அத்தை வீட்டில் தங்கினார். பின்னர் கேம்பிரிட்ஜ் பல்கலைக்கழகத்தில் சட்டம் பயின்றார்.\n"}
{"id": "456957", "url": "https://ta.wikipedia.org/wiki?curid=456957", "title": "ஜிம் பர்க்", "text": "ஜிம் பர்க்\n\nஜேம்ஸ் வாலஸ் பர்க் (James Wallace Burke (12 சூன், 1930 – 2 பெப்ரவரி,1979) என்பவர் முன்னாள் ஆத்திரேலியத் துடுப்பாட்ட வீரர் ஆவார். இவர் ஆத்திரேலியத் துடுப்பாட்ட அணிக்காக 24 தேர்வுத் துடுப்பாட்ட போட்டிகளில் 1951 முதல் 1959 ஆம் ஆண்டு வரை விளையாடினார். இவர் 44 ஆட்டப் பகுதிகளில் விளையாடி டக்கில் (ஓட்டங்கள் எதுவும் எடுக்காமல்) ஆட்டமிழக்காதாவர் எனும் சாதனை படைத்தார்.\n\nSection::::ஆரம்பகால வாழ்க்கை.\nபர்க் சிட்னியில் உள்ள மோச்மன் எனும் புறநகர்ப் பகுதியில் வளர்ந்தார். அதற்கு முன்பாக இவரது பெற்றோர் கெண்ட்டில் உள்ள புரூம்ளியில் வாழ்ந்து வந்தனர். இவரின் தாத்தாவான பெர்சி பர்க் கெண்ட் அணியின் குச்சக் காப்பாளராக விளையாடியுள்ளார். இவரின் தாய் கோல்ஃப் விளையாட்டு வீரர் ஆவார். பர்க் குழந்தைப் பருவத்திலேயே கோல்ஃப் மற்றும் துடுப்பாட்டம் போன்றவற்றை சிறப்பாக விளையாடினார். ஆனால் வயது குறைவாக இருந்த காரணத்தினால் அவருக்கு பல்கோவ்லா குழிப்பந்தாட்ட சங்கத்தில் இவரைச் சேர்க்கவில்லை. இவர் சிட்னி இலக்கணப் பள்ளியில் பயின்றார். தனது 14 ஆவது வயதில் இவர் முதலாவது முதல் தரத் துடுப்பாட்டப்போட்டியில் விளையாடினார். தனது 16 ஆம் வயதில் இவரின் சராசரி 94 ஆகும். இவரின் பள்ளியின் அதிகபட்ச சராசரி வைத்திருந்தவர் இவர் ஆவார்.\n\nSection::::முதல்தரத் துடுப்பாட்டம்.\n1948-49 ஆம் ஆண்டுகளில் பர்க் நியூசவுத் வேல்சு அணிக்காக விளையாடினார். இவர் குயீன்சுலாந்து அணிக்கு எதிரான போட்டியில் 134 ஓட்டங்களையும் எட்டு ஓட்டங்களை விட்டுக் கொடுத்து இரு இலக்குகளையும் விட்டுக் கொடுத்தார். தனது 18 ஆவது வயதில் இவர் ஷெபீல்டு பருவப்போட்டிகளில் விளையாடினார். மேற்கு ஆத்திரேலியாவிற்கு எதிரான முதல் போட்டியில் இவர் மட்டையாட்டத்தில் இறுதிவரை ஆட்டமிழக்காமல் 76 ஓட்டங்களையும் இரன்டு இலக்குகளையும் கைப்பற்றினார்.\n\nஅதற்கு பிந்தைய இரண்டு ஆட்டப் பகுதிகளில் இவர் ஓர் ஆட்டப் பகுதியில் மட்டுமே ஐம்பது ஓட்டங்களை எடுத்தார். பின் அசட்ஸ் அணிக்காக விளையாடிய போட்டிகளில் 11 மற்றும் 19ஓட்டங்களை எடுத்ததால் இவர் 1949 ஆம் ஆண்டில் நடைபெற்ற தென்னாப்பிரிக்கத் துடுப்பாட்ட அணிக்கு எதிரான தேர்வுத் துடுப்பாட்டத் தொடரில் தேர்வாகவில்லை. தனது அறிமுகப்போட்டித் தொடரில் ஏழு போட்டிகளில் 336 ஓட்டங்களை 37.33 எனும் சராசரியோடு எடுத்தார். பின் பந்துவீச்சில் 29 ஓவர்களை வீசி மூன்று இலக்குகளைக் கைப்பற்றினார். இந்தத் தொடரின் ஐந்தாவது போட்டியில் கென் முலேமெனின் இலக்கினை தனது முதல் இலக்காகக் கைப்பற்றினார்.\n\nதென்னாப்பிரிக்கத் துடுப்பாட்ட அணிக்கு எதிரான போட்டியிலிவர் தேர்வானார். அந்தத் தொடரில் இவர் சிறப்பான ஆட்டத்தினை வெளிப்படுத்தத் தவறினார். அதனால் அவர் அணியிலி இருந்து நீக்கப்பட்டார். பின் அவர் டிசம்பர் மாதத்தில் அவர் நாடு திரும்பினார். தெற்கு ஆத்திரேலியத் துடுப்பாட்ட அணிக்கு எதிரான போட்டியில் தனது 20 ஆம் வயதில் 62 ஒட்டங்களையும் பந்துவீச்சில் 54 ஓட்டங்களை விட்டுக் கொடுத்து 3 இலக்குகளைக் கைப்பற்றினார். பின் விக்டோரியா அணிக்கு எதிரான போட்டியில் இறுதிவரை ஆட்டமிழக்காமல் 162 ஓட்டங்களை எடுத்தார்.அதற்கு அடுத்த தேர்வுத் துடுப்பாட்டப் போடியில் 27 ஓட்டங்களி விட்டுக் கொடுத்து 6 இலக்குகளைக் கைப்பற்றினார். அதன் பிறகு ஐந்து போட்டிகள் கொண்ட ஷெஃபீல்டு தொடரில் இவர் 292 ஓட்டங்களையும் ஏழு இலக்குகளையும் கைப்பற்றினார்.\n"}
{"id": "456997", "url": "https://ta.wikipedia.org/wiki?curid=456997", "title": "நல்லமலா மலைக்காடுகள்", "text": "நல்லமலா மலைக்காடுகள்\n\nநல்லமலா மலைக்காடுகள் (தெலுங்கு:నల్లమల అడవులు-கருமலை காடுகள்) இந்தியா நாட்டில் உள்ள கிழக்கு குன்றுகளின் ஒரு பகுதி ஆகும்.இந்த மலைக்காடுகள் இந்திய நாட்டின் ஆந்திர மாநிலம் கர்நூல், நெல்லூர், குண்டூர், பிரகாசம், கடப்பா, சித்தூர் ஆகிய மாவட்டங்கள் மேலும் தெலங்காணா மாநிலம் மகபூப்நகர், நல்கொண்டா ஆகிய மாவட்டங்களில் பரவி இருக்கிறது. இது பொதுவாக வடக்கு-தெற்காக பரவி உள்ளது. சோழ மண்டலக் கடற்கரைக்கு இணையாக மேற்கே சும்மா 430 கிலோமீட்டர் தொலைவில் உள்ளது. இந்த மலைக்காடுகள் கிருஷ்ணா ஆறு மற்றும் வட பெண்ணை ஆறுக்கு இடையே அமைந்துள்ளது. இதன் வடக்கு எல்லை நீர் பாசன பகுதியாகவும் தெற்கு எல்லை திருப்பதி மலையுடன் இணைந்தும் உள்ளது.\n\nஇது மிகவும் பழமைவாய்ந்த மலைக்காடுகள் ஆகும். இந்த மலைகள் பல ஆண்டுகளாக கடுமையான காலநிலை மற்றும் காற்று அரிப்பால் தாக்குதலுக்கு உள்ளாகுகிறது. மலைத்தொடரின் சராசரி உயரம் 520 மீட்டர் ஆகும். உயரிய சிகரங்களான பாய்ராணி கொண்டா 1100 மீட்டர், குண்டல் பரமேஸ்வரா 1048 மீட்டர் ஆகும். இந்த இரு சிகரங்களும் கம்பம் நகரத்திற்கு வடமேற்காக அமைந்துள்ளது. மற்றும் 800 மீட்டர் அளவுடைய பல சிகரங்கள் இந்த மலைத்தொடரில் அமைந்துள்ளது.\nSection::::நிலவியல்.\nநல்லமலா மலைத்தொடரின் பாறைகள் கடப்பா கரும்பாறைகள் என அழைக்கப்படுகிறது. இது சுமார் 20,000 அடிகள் வரை தடிமன் கொண்டது ஆகும். இவைகள் பெரும்பாலும் ஒழுங்கற்ற கருங்கல்லால் ஆன குவார்ட்ஸ் பாறைகள் மற்றும் சில இடங்களில் மணற்கற்கலான பாறைகள் கொண்டது ஆகும். இங்குள்ள பாறைகள் மிகவும் ஒழுங்கற்றவையாகவும், மென்மையாகவும் இருக்கின்றன எனவே இங்கு வணிகச் சுரண்டல் சாத்தியமற்றதாக உள்ளது. இந்த பாறைகள் ஏறக்குறைய உலகின் பழமைவாய்ந்த மற்றும் மிகப்பெரிய எரிமலைக் குழம்பால் உருவாக்கப்பட்ட 10 கோடி ஆண்டுகளுக்கு முன்பே உருவான ஒரு மலைத்தொடர் ஆகும். இதற்கு சான்றாக பாறைகளில் காணப்படும் மடிப்புகள் அமைந்துள்ளது.\nSection::::முக்கிய இடங்கள்.\nஸ்ரீசைலம் கிருஷ்ணா ஆற்றங்கரையில் அமைந்த பெரிய நீர்மின் நிலையம் மாநிலத்தின் ஒரு முக்கிய மின் உற்பத்தி நிலையம் ஆகும். மேலும் ஶ்ரீசைலம் சிவாலயம் ஒரு சிறப்பு மிக்க பழமைவாய்ந்த ஆலயம் ஆகும். மகாநந்தி ஆலயம் மற்றும் அகோபிலம் ஒன்பது நரசிம்மர் ஆலயம் அமைந்துள்ள இடம் நல்லமலா ஆகும்.ஒரு நீரோடை குண்டல பிரம்மேச்வரா சிகரத்தில் இருந்து கீழே நீர்வீழ்ச்சியாக வீழ்கிறது. இதனால் உருவாகும் குளம் நெமலிகுண்டம் (மயில் குளம்) என அழைக்கப்படுகிறது. கிருஷ்ணா ஆற்றில் அமைந்த மல்லேலா தீர்த்தம் நீர்வீழ்ச்சி இந்த காட்டில் உள்ளது.\nகம்பம் ஏரி ஆசிய கண்டத்தில் உள்ள மனிதனால் உருவாக்கப்பட்ட பழமையான ஏரிகளில் ஒன்று. இது 15 ஆம் நூற்றாண்டு பகுதியில் ஒரிசாவை ஆண்ட கஜபதி மன்னர்களால் 420 சதுர கிலோமீட்டர் பரப்பளவிற்கு பாசனத்திற்காக கட்டப்பட்டது. இது ஒரு நீர் தேக்கமாக ஒரு சிறு வழிதடம் கொண்டு இரு மலைகளுக்கு இடையில் அமைந்துள்ளது. பின் 16 ஆம் நூற்றாண்டு பகுதியில் ஆண்ட விஜயநகர இராச்சிய அரசி வரதராஜம்மா இதை மறுசீரமைப்பு செய்தார். \n\nSection::::நிகழ்வுகள்.\n2009 ஆம் ஆண்டு செப்டம்பர் மாதம் 2 ஆம் நாள் பெல்-430 இடைநிலை வகையைச் சேர்ந்த வானுார்தி ஆந்திர மாநில முதலமைச்சர் திரு.எ. சா. ராஜசேகர், இரு விமானிகள், தலைமை பாதுகாவல் அதிகாரி மற்றும் தனி அலுவலர் ஆகியோரை சுமந்து சென்றது. நல்லமலா காட்டுப்பகுதியில் இவர்கள் வரும்போது மாயமானார்கள். சுமார் 24 மணிநேரத்தில் காவல்துறை, துணை இராணுவம், இந்திய இராணுவம், இந்திய விமானப்படை, இந்திய வின்வெளி ஆராய்ச்சி நிறுவனம் மற்றும் பலர் தேடுதலில் ஈடுபட்டு வானுார்தி பாகங்கள் 800 அடிகள் உயர பகுதியான பாவுராலு கொண்ட (புறாக்களின் மலை) என்ற மலை பகுதியில் நொறுங்கி காணப்பட்டது. எனவே அதில் பயணம் செய்த ஐவரும் உயிரிழந்ததாக அறிவிக்கப்பட்டனர். இதற்கு காரணம் கடுமையான காலநிலை நிலவியதே காரணம். \n"}
{"id": "457015", "url": "https://ta.wikipedia.org/wiki?curid=457015", "title": "சகா (2019 திரைப்படம்)", "text": "சகா (2019 திரைப்படம்)\n\nசகா (sagaa) என்பது 2019 ஆம் ஆண்டு தமிழில் வெளிவந்த அதிரடி குற்ற திரைப்படம் ஆகும். முருகேஷின் இயக்கத்திலும், ஆர். செல்வகுமார் மற்றும் ராம்பிரசாத்தின் தயாரிப்பிலும் வெளியிடப்பட்டது. இத் திரைப்படத்தில் சரண், கிஷோர், ஶ்ரீ ராம் ஆகியோர் முன்னணி கதாப்பாத்திரத்தில் நடித்துள்ளனர். அய்ரா, நீராஜா, பாண்டி மற்றும் பிருத்வி ராஜன் ஆகியோர் துணை வேடங்களில் நடித்துள்ளனர். இசையமைப்பாளர் சபீர் பாடல் வரிகளை எழுதி, பின்னணி இசையை அமைத்துள்ளார். இந்த திரைப்படம் 1 பிப்ரவரி 2019 அன்று வெளியிடப்பட்டது.\n\nSection::::கதைச்சுருக்கம்.\nஅநாதை சிறுவர்களான சத்யா (சரண்) மற்றும் கதிர் (பாண்டி) என்ற இரு நண்பர்கள் திருநங்கை ஒருவரினால் வளர்க்கப்படுகிறார்கள். அவர் சொத்து தகராறினால் அவரது சகோதரனால் கொல்லப்படுகின்றார். அவரின் மரணத்திற்குப் பழிவாங்குவதால் சத்யாவும், கதிரும் சிறையில் அடைக்கப்படுகின்றனர். சிறையில் ஏற்படும் தகராறுகளினால் கதிர் மற்றுமொரு சிறைக்கைதி கங்கா (பிருத்வி ராஜன்) என்ற ரவுடியால் கொல்லப்படுகிறார். கதிரின் மரணத்திற்கு காரணமான கங்காவை பழிவாங்குவதாக சத்யா சபதம் செய்கிறார். கங்கா சிறையில் இருந்து விடுதலையாகி செல்கிறார். சத்யா சிறையில் இருந்து தப்பிச் செல்வதற்காக பிற சிறைக் கைதிகளான சிவா (கிஷோர்), ஜாக்கி (ஶ்ரீ ராம்) ஆகியோருடன் நட்பாகிறார். மூவரும் சிறையில் இருந்து தப்பிச் செல்கையில் ஜாக்கி சிக்கிக் கொள்கிறார். தப்பிச் சென்ற சிவாவும் சத்யாவும் அவரவர் நோக்கங்களுக்கான பிரிந்து செல்கின்றனர். தப்பித்தவர்களை பிடிக்க வார்டன் செல்கிறார். வார்டனிடம் சிவா அகப்படுகிறார். வார்டன் சத்யா இருக்கும் இடத்தை காட்டித் தருமாறு சிவாவை மிரட்டுகிறார். சிவா தவறான இடத்தை காட்டியதற்காக வார்டனால் சுட்டுக் கொல்லப்படுகிறார்.  சத்யா அரோஹி என்ற பெண்ணை ரவுடிகளிடம் இருந்து காப்பாற்றுகிறார். கங்காவை தேடிச் சென்று சண்டையிடுகிறார். சண்டையின் இறுதியில் வரும் ஜாக்கி கங்காவை கொலை செய்கிறார். அவரது சகோதரி ஜெனி (காயத்ரி கிருஷ்ணா) கங்காவால் கொல்லப்பட்டார் என்றும் அதற்காக பழிவாங்கவே கங்காவை கொன்றதாக கூறுகிறார்.\n\n\nSection::::தயாரிப்பு.\nசகா  செல்லி சினிமாஸ் தயாரித்த முதல் திரைப்படம் ஆகும். இத் திரைப்படத்தின் முன் தயாரிப்பு ஜனவரி 2015 இல் தொடங்கியது. சென்னையில் உள்ள ஈவிபி திரைப்பட நகரத்தில் முதன்மை புகைப்படம் எடுத்தல் நடைப்பெற்றது. படத்தின் சிறைச்சாலைகள் செல்லி சினிமாஸால் கட்டப்பட்டு அமைக்கப்பட்டன. படப்பிடிப்பு தமிழ்நாடு, பாண்டிச்சேரியின் கடலோரப் பகுதிகள், கர்நாடகா மற்றும் ஆந்திரா ஆகிய இடங்களில் நடந்தது.\n\nSection::::இசை.\n2015 ஆம் ஆண்டின் தொடக்கத்தில் சபீர் திரைப்படத்திற்கு ஒப்பந்தமானார்.இந்த திரைப்படத்தில் ஏழு பாடல்கள் உள்ளன. இந்த இசைத்தொகுப்பில் மலேசிய மற்றும் சர்வதேச தமிழ் ராப் முன்னோடி டாக்டர் பர்ன், தென்கிழக்கு ஆசிய உலோக இசைக்குழு ருத்ரா, பாடகியும் நடிகையுமான ஆண்ட்ரியா ஜெரெமையா பின்னணி பாடகர் நரேஷ் ஐயர், மற்றும் பாடகர் அல்போன்ஸ் ஆகியோர் இடம்பெற்றுள்ளனர். மேலும் சிங்கப்பூர், மலேசியா, ஹங்கேரி, இந்தியா ஆகிய நான்கு நாடுகளில் ஒலிப்பதிவு நடைப்பெற்றது. \"செவுலு கிழியும்\" என்ற பாடல் 9 மே 2016 அன்று வெளியிடப்பட்டது. \"யாயும்\" என்ற பாடலின் முதற் சில வரிகள் தமிழ் இலக்கிய படைப்பான குறுந்தொகையில் இருந்து எடுக்கப்பட்டது. இந்த பாடல் யூடியூபில் மில்லியன் கணக்கான பார்வைகளைப் பெற்றது.\n"}
{"id": "457019", "url": "https://ta.wikipedia.org/wiki?curid=457019", "title": "பெருவயிறு மலை", "text": "பெருவயிறு மலை\n\nபெருவயிறு மலை (Göbekli Tepe (,இம்மலையை துருக்கி மொழியில் பானைவயிறு மலை (\"Potbelly Hill\") என்று அழைப்பர். இது தென்கிழக்கு அனதோலியா பிரதேசத்தில், துருக்கி நாட்டின், சான்லியூர்பா மாகாணத்தில் உள்ள ஓரென்சிக் நகரத்திற்கு வடகிழக்கே 12 கிமீ மீட்டர் தொலைவில், 15 மீட்டர் உயரம், 300 மீட்டர் சுற்றவளவுடன் கூடிய தொல்லியல் மேடு ஆகும். இது கடல் மட்டத்திலிருந்து 760 மீட்டர் உயரத்தில் உள்ளது. 2008-இல் பெருவயிறு மலைப் பண்பாட்டு களத்தை யுனெஸ்கோ நிறுவனம் உலகப் பராம்பரியக் களமாக அறிவித்துள்ளது. \nமட்பாண்டத்திற்கு முந்தைய புதிய கற்காலம் (அ) முதல் மட்பாண்டத்திற்கு முந்தைய புதிய கற்காலம் (ஆ) வரை (கிமு 10,000 - கிமு 8,000). மக்கள் இத்தொல்லியல் மேட்டில், தங்களின் சமூக மற்றும் சமயச் சடங்கள் செய்யும் இடமாகக் கொண்டிருந்தனர். \n\nபெருவயிறு மலைத் தொல்லியல் மேட்டின் முதல் கட்டத்தில் மட்பாண்டத்திற்கு முந்தைய புதிய கற்காலம் (அ) காலத்தில், உலகின் முதல் பெருங்கற்காலத்திய வட்ட வடிவக் கற்தூண்கள் T வடிவத்தில் நிறுவிப்பட்டதை அகழ்வாய்வுவில் கண்டுபிடிக்கப்பட்டது. \n\nபெருவயிறு மலை தொல்லியல் களத்தில் கிடைத்த 200 கற்தூண்களில், 20 கற்தூண்கள் ஒவ்வொன்றும் 6 மீட்டர் உயரமும், 10 டன் எடையும் கொண்டுள்ளது. இக்கற்தூண்கள் ஒவ்வொன்றும் படுகைப்பாறைகளில் பொருத்தப்பட்டுள்ளது.\n\nபெருவயிறு மலையில் இரண்டாம் காலக் கட்டமானது மட்பாண்டத்திற்கு முந்தைய புதிய கற்காலம் (ஆ) காலத்தியதாகும். இக்காலத்திய இங்கு நிறுவப்பட்டிருந்த மெருகூட்டப்பட்ட சிறு சுண்ணாம்புக்கல் தூண்களால் நிறுவப்பட்ட அறைகளும், தரை தளங்களும் பின்னர் சிதிலமடைந்தது. பெருவயிறு மலையின் தொல்லிய மேட்டை முதலில் 1996-இல் ஜெர்மானிய தொல்லியல் அறிஞர்கள் அகழ்வாய்வு செய்தனர்.\n\n\n\n\n\n\nSection::::வெளி இணைப்புகள்.\nSection::::காணொளிகள்.\n[[பகுப்பு:துருக்கி]]\n[[பகுப்பு:தொல்லியற்களங்கள்]]\n[[பகுப்பு:உலகப் பாரம்பரியக் களங்கள்]]"}
{"id": "457023", "url": "https://ta.wikipedia.org/wiki?curid=457023", "title": "விண்டோசு 8.1", "text": "விண்டோசு 8.1\n\nவிண்டோசு 8.1 (\"Windows 8.1\") என்பது மைக்ரோசாப்ட் நிறுவனத்தால் உருவாக்கப்பட்டு விற்பனை செய்யப்படும் இயங்குதள பதிப்பாகும். இந்தப் பதிப்பு 2013 ஆம் ஆண்டு ஆகத்து 27 ஆம் தேதி கணினி தயாரிப்பாளர்களுக்கும், அதே ஆண்டு அக்டோபர் 17 ஆம் தேதி பொதுவிலும் வெளியிடப்பட்டது. விண்டோசு 8 மற்றும் விண்டோசு ஆர்.டி. பதிப்பை பயன்படுத்திக் கொண்டு இருந்தவர்களுக்கு இந்தப் பதிப்பு இலவச மேம்பாடக விண்டோசு ஸ்டோர் வழியாக வழங்கப்பட்டது. \n\nவிண்டோசு 8 இயங்குதளத்தை பயன்படுத்தியவர்களின் புகார்களைக் களையும் வகையில் இந்தப் பதிப்பில் பல்வேறு மாற்றங்கள் செய்யபட்டிருந்தன. அதன் காரணமாக இந்தப் பதிப்பு வெளிவந்த போது விண்டோசு 8ஐ காட்டிலும் பரவலாக நல்ல விமர்சனங்களியே பெற்றது. எனினும் முந்தைய பதிப்பின் தொடர்ச்சியான மெட்ரோ வகை செயலிகளின் காரணமாக பல எதிர்ப்புகளையும் பதிவு செய்து கொண்டது. செப்டம்பர் 2019 கணக்கின்படி உலகில் 5.53% விண்டோசு தளத்தில் இயங்கும் கணினிகள் இந்தப் பதிப்பைக் கொண்டுள்ளன. \n\nSection::::வரலாறு.\nதொடுதிரைகளை முதன்மையாகக் கொண்டு வடிவமைக்கப்பட்ட இயங்குதளமான விண்டோசு 8 எதிர்பார்த்த வெற்றியைத் தரவில்லை. அது கற்றுக்கொடுத்த பாடங்களைக் கொண்டு தனது அடுத்த பதிப்பை தயாரிக்கத் தொடங்கிய மைக்ரோசாப்ட், அதற்கு \"புளூ\" என்று புனைப்பெயர் வைத்திருப்பதாக 2013 தொடக்கத்தில் செய்திகள் வெளிவந்தன. மேலும் சில ஆண்டுகளுக்கு ஒரு மேம்படுத்துதல் என்ற உத்தியில் இருந்து மாறி தொடர்ச்சியான மேம்படுத்தல்களை கொண்ட இயங்குதளமாக இந்த புதிய பதிப்பு இருக்கும் என்றும் தகவல்கள் தெரிவித்தன.\n\n2013 சூன் மாதம் மைக்ரோசாப்ட், தனது வருடாந்திர நிகழ்வான \"பில்ட்\" கலந்தாய்வில் விண்டோசின் அடுத்த பதிப்பை அதிகாரப்பூர்வமாக வெளியிட்டது. விண்டோசு 8.1 என்று பெயரிடப்பட்ட இந்தப் பதிப்பு அன்றே பொதுச் சோதனைக்காக வெளியிடப்பட்டது. தொடர்ந்து இதன் முழுமையடைந்த பதிப்பு கணினி தயாரிப்பாளர்களுக்கு ஆகத்து 27 ஆம் தேதியும், பொதுமக்களுக்கு அக்டோபர் 17 ஆம் தேதியும் வெளியிடப்பட்டது. \n\nSection::::மேம்பாடு.\n2014 ஆம் ஆண்டு ஏப்ரல் மாதம், விண்டோசு 8.1 மேம்பாடு என்னும் ஒரு பதிப்பை மைக்ரோசாப்ட் வெளியிட்டது. விண்டோசு 8.1 இயங்குதளப் பதிப்பில் அதுவரை வந்திருந்த அனைத்து மேம்பாடுகளையும் ஒருங்கிணைத்து மேலும் சில புதிய அம்சங்களையும் இது கொண்டிருந்தது. விண்டோசு 8 பயனர்களுக்கு ஸ்டோர் மூலமாக 8.1ஐ வழங்கியதைப் போல் அல்லாமல் இந்த முறை சாதாரண விண்டோசு அப்டேட் மூலமாகவே இந்தப் பதிப்பு வழங்கப்பட்டது. \n\nSection::::சிறப்பு அம்சங்கள்.\nவிண்டோசு 8 பயனர்களின் முக்கிய பிரச்சனையாக இருந்தது முற்றிலும் மாற்றப்பட்ட தொடுதிரைக்கான பயனர் இடைமுகம். எனவே இந்தப் பதிப்பில் பெரும்பாலான மாற்றங்கள் பயனர் இடைமுகத்தை மேம்படுத்துவதை நோக்கியே இருந்தன. \n\nவிண்டோசு 8இன் கைப்பேசி பதிப்பைப் போலவே விண்டோசு 8 பதிப்பிலும் புதிதாக நிறுவப்படும் செயலிகள் தானகவே முகப்பு பக்கத்தில் இடம்பெறும். தற்போது இது மாற்றப்பட்டு, \"அனைத்து செயலிகள்\" என்ற புதிய பக்கம் சேர்க்கப்பட்டுள்ளது. இந்தப் புதிய பக்கத்தை முகப்பு பக்கத்தின் கீழிருக்கும் திசை காட்டும் குறியை அழுத்துவதன் மூலமாகவும், விசைப்பலகையில் இருக்கும் கீழ் நோக்கிய குறியை அழுத்துவதன் மூலமும் அடையலாம். தொடுதிரை கணினி எனில் முகப்புப் பக்கத்தை கீழிருந்து மேலாக தள்ளுவதன் மூலமும் இந்தப் பக்கத்தை திறக்க முடியும். \n\nSection::::வரவேற்பு.\nபெரும்பான்மை நேர்மறை விமர்சனங்களுடன் வெளியானாலும் விமர்சகர்கள் இந்தப் பதிப்பை முழுமையடைந்ததாகக் கருதவில்லை. தொடுதிரைகளை முதன்மைப் படுத்திய விண்டோசு 8இன் சார்பு பல இடங்களில் இருந்ததால் விசைப்பலகை கொண்டு இயக்க சிரமமாக இருப்பதாகவே பலரும் கருதினர். பல நிறுவங்களும், தங்கள் கணினிகளில் இந்தப் பதிப்பைத் தவிர்த்து, இதன் அடுத்த பதிப்பான விண்டோசு 10க்கு நேரடியாக புதுப்பித்துக் கொண்டனர். \n"}
{"id": "457040", "url": "https://ta.wikipedia.org/wiki?curid=457040", "title": "சோகோ கழகம்", "text": "சோகோ கழகம்\n\nSection::::வரலாறு.\n1996 முதல் 2009 வரை, இந்நிறுவனம் \"அட்வென்ட்நெட், இன்க்\" என்று அறிப்பட்டது.\n\nஅட்வென்ட்நெட், ஜூன் 2001 இல் ஜப்பானுக்கு நடவடிக்கைகளை விரிவுபடுத்தியது. \"சோகோ சிஆர்எம்\" 2005 இல் வெளியிடப்பட்டது. அதைத் தொடர்ந்து \"திட்டங்கள்\", \"உருவாக்குநர்\" மற்றும் \"தாள்\" போன்ற இணைய சேவைகள் 2006 இல் வெளியிடப்பட்டது. 2007 ஆம் ஆண்டில் \"சோகோ டாக்ஸ்\" மற்றும் \"சோகோ சந்திப்பு\" போன்ற இணைய சேவை தொடங்கப்பட்டது. 2008 ஆம் ஆண்டில் நிறுவனம் \"விலைப்பட்டியல்\" மற்றும் \"அஞ்சல்\" பயன்பாடுகளைச் சேர்த்தது. மேலும் அந்த ஆண்டின் ஆகஸ்ட் மாதத்திற்குள் 10 லட்சம் (1 மில்லியன்) பயனர்களை எட்டியதாகக் கூறுகிறது.\n\n2009 ஆம் ஆண்டில், இந்நிறுவன் அதன் மென்பொருட்களின் பெயரான \"சோகோ\"வின் பெயரிலேயே \"சோகோ கழகம்\" என பெயர் மாற்றம் செய்யப்பட்டது. இந்நிறுவனம் வெளி நபர்களின் நிதி இல்லாமல் தொடங்கப்பட்டு வளர்ந்தது. இந்நிறுவனம் தனியாருக்கு சொந்தமானது.\n\n2005 முதல் ஒவ்வொரு ஆண்டும், சோகோ கூடுதல் பயன்பாடுகளை வெளியிட்டுள்ளது. மேலும் 2017 ஆம் ஆண்டில் நாற்பதுக்கும் அதிகமான சோகோ பயன்பாடுகளின் விரிவான தொகுப்பான \"சோகோ ஒன்று\" மென்பொருள் தொகுப்பை வெளியிட்டது.\n\nSection::::இடங்கள்.\nசோகோவின் அமெரிக்க தலைமையகம் தற்போது கலிபோர்னியாவில் உள்ளது. இதன் தலைமையகத்தை ஆஸ்டினிற்கு 2021க்கு மாற்று முடிவு செய்யப்பட்டுள்ளது. ஆராய்ச்சி மற்றும் மேம்பாட்டு வளாகம் சென்னை எஸ்டான்சியா ஐடி பூங்காவில் உள்ளது. சோகோவுக்கு தமிழ்நாட்டின் திருநெல்வேலி மாவட்டத்தில் தென்காசியில் ஒரு அலுவலகம் உள்ளது. அங்கிருந்து \"சோகோ டெஸ்க்\" என்னும் இணைய மென்பொருளைத் தயாரித்து வெளியிட்டனர். இந்நிறுவனம் சீனாவில் இயங்குகிறது மற்றும் சிங்கப்பூர் மற்றும் ஜப்பானிலும் அலுவலகங்களைக் கொண்டுள்ளது. அதன் ஆதரவு நடவடிக்கைகளில் பெரும்பகுதி சென்னையில் உள்ள அதன் அலுவலகத்திலிருந்து மேற்கொள்ளப்படுகிறது. சோகோவிற்கு ஆந்திராவின் ரெனிகுண்டாவிலும் ஒரு அலுவலகம் உள்ளது. இந்த அலுவலகம் 2018 முதல் செயல்பட்டு வருகிறது.\n\nஇந்நிறுவனம் உலகம் முழுவதும் பேசப்படுவதற்கான காரணமாக, வெளிநாட்டு முதலீடு இல்லாமல் இந்நிறுவனம் இயங்கிவருவதே காரணம் என்றார் இதன் நிறுவனர்.\n\nசோகோ கழகம், தனது நிறுவனத்திற்கு தேவையான பணியாட்களுக்கு பயிற்சி அளிப்பதற்காக \"சோகோ பல்கலைக்கழகம்\" ஒன்றை நடத்தி வருகிறது. சோகா பல்கலைக்கழகம் இரண்டு இடங்களில் செயல்படுகிறது. தென்காசி மற்றும் சென்னை ஆகிய இரு இடங்களில் செயல்படுகிறது.\n\nகல்லூரியில் படிக்கமுடியாமல் பள்ளிப்படிப்பை முடித்த பல மாணவர்களை சோகோ கழகம் தேர்ந்தெடுத்து அவர்களுக்கு பயிற்சிகளை அளித்து அதன் நிறுவனத்திலேயே வேலை வாய்ப்பையும் அளிக்கிறது.\n\n2019இல் இந்நிறுவனம், தமிழகத்தில் உள்ள சிறு மற்றும் குறு நிறுவனங்களுக்கு தங்களது இணைய மென்பொருள் சேவையை சலுகை விலையில் கொடுக்க இருப்பதாக தெரிவித்தது.\n\n\n"}
{"id": "457045", "url": "https://ta.wikipedia.org/wiki?curid=457045", "title": "பாரத்பென்சு", "text": "பாரத்பென்சு\n\nபாரத்பென்சு டெய்ம்லர் இந்தியா கமர்ஷியல் வெஹிகிள் பிரைவேட் லிமிடெட் நிறுவனம் (DICV) நிறுவனத்தின் வணிகச்சின்னமாகும். ஜெர்மனி நாட்டை தலைமையகமாகக் கொண்ட டெய்ம்லர் ஏஜி நிறுவனத்தின் துணை நிறுவனமான இந்நிறுவனம் 2011ம் ஆண்டு ஆரம்பிக்கப்பட்டதாகும். வர்த்தக சரக்கு வாகனங்கள் மற்றும் பேருந்து தயாரிப்பில் தனக்கென தனி அடையாளமாக விளங்கும் பாரத்பென்ஸ் தமிழ்நாடு மாநிலத்தின் தலைநகரான சென்னையின் அருகில் உள்ள ஒரகடம் சிப்காட் மையத்தில் அமைந்துள்ளது.\n\n\"பாரத்\" என்னும் பெயர் இந்தியாவை அடையாளப்படுத்தும் விதமாக அமைக்கப்பட்டுள்ளது.\n\nSection::::வரலாறு.\nசரக்கு வாகனங்கள் தயாரிப்பில் பெரிய அளவில் ஈடுபட்டுள்ள ஜெர்மனியைச் சேர்ந்த நிறுவனமான டெய்ம்லர், இந்தியாவின் ஹீரோ குரூப் நிறுவனங்களுடன் இணைந்து, சென்னையில் வர்த்தக வாகனங்கள் உற்பத்தி பிரிவை துவக்குவதற்காக 2008ம் ஆண்டு புரிந்துணர்வு ஒப்பந்தம் போடப்பட்டு Daimler Hero Commercial Vehicles (DHCV) என்ற நிறுவனம் ஆரம்பிக்கப்பட்டது. அதன்படி கூட்டு முயற்சியில் அமைக்கப்படும் இந்த நிறுவனத்திற்காக, ஐந்து ஆண்டுகளில், 4,400 கோடி ரூபாய் முதலீடு செய்வதாகவும், சென்னையில் இருந்து 40 கி.மீ., தொலைவில் உள்ள ஒரகடத்தில், மாநில அரசின் சிப்காட் தொழிற் பூங்காவில், 400 ஏக்கர் பரப்பளவில் இந்த தொழிற்சாலை அமைக்கப்படுவதாகவும் திட்டமிடப்பட்டது. மேலும் இந்த தொழிற்சாலையில், புதிய ரக, குறைந்த விலையிலான வர்த்தக வாகனங்கள் தயாரித்து, உள்நாட்டில் விற்பதோடு, வெளிநாட்டிற்கும் ஏற்றுமதி செய்யப்பட வாய்ப்புகள் உள்ளதாகவும் அறிவிக்கப்பட்டது. ஒப்பந்தப்படி, உற்பத்தி பிரிவில், 60 சதவீத பங்கை டெய்ம்லர் நிறுவனமும், 40 சதவீத பங்கை ஹீரோ நிறுவனமும் கொண்டிருக்கும். டெய்ம்லர் நிறுவனம் ரூ. 1,400 கோடியும், ஹீரோ நிறுவனம் ரூ. 900 கோடியும் முதலீடு செய்வதாகவும் அதன்படி ஆரம்பத்தில் ஆண்டுக்கு 70 ஆயிரம் வாகனங்கள் உற்பத்தி செய்யப்படும் என்றும் திட்டங்கள் தீட்டப்பட்டன. .\n\nஆனால் இந்தியாவில் ஏற்பட்ட எதிர்பராத தொழில் இழப்புகள் மற்றும் வளர்ச்சியின்மையின் காரணமாக இந்த கூட்டு நிறுவனத்தை கலைப்பதாக ஏப்ரல் 15, 2009 -ல் அறிவித்தனர். அதன்படி ஹிரோ நிறுவனம் தனது 40 சதவீத பங்குகளை டெய்ம்லர் நிறுவனத்திடமே திரும்ப கொடுத்து தனது சொந்த தயாரிப்புகளில் கவனம் செலுத்த முடிவெடுத்தனர். எனவே 100 சதவீத பங்குகளையும் கொண்டதாக டெய்ம்லர் இந்தியா கமர்ஷியல் வெஹிகிள் பிரைவேட் லிமிடெட் நிறுவனம் என பெயர் மாற்றப்பட்ட டெய்ம்லர் நிறுவனத்தின் துணை நிறுவனமானது. \nபாரத்பென்சு என்ற வர்த்தக பெயரானது சென்னையில் பெப்ரவரி 17,2011 ல் டெய்ம்லர் நிறுவனத்தின் தலைவரான Dieter Zetsche அறிமுகப்படுத்தினார். மேலும். சென்னையில் தயாரிக்கப்பட்ட முதல் வணிக பயன்பாட்டுக்கான முதல் சரக்கு வாகனம் சனவரி 4,2012 டெல்லியில் காட்சிக்கு வைக்கப்பட்டது. தனது சக போட்டியாளர்களான அசோக் லேலண்ட் மற்றும் டாடா மோட்டார்ஸ் போன்ற இந்திய நிறுவனங்களுக்கும், சர்வதேச நிறுவன கூட்டிணைப்பான வால்வோ -எய்கர் வர்த்தக வாகனங்கள் போன்ற நிறுவனங்களுக்கும் மத்தியில் தனகக்கான சந்தையைக் கவரும் விதமாக ஒரே ஆண்டுற்குள் தனது வாகனத்தை தயாரித்து அதை காட்சிப்படுத்தியது சிறந்த முடிவாக கருதப்பட்டது. மேலும் 25டன் முதல் 31 டன் சுமை இழுக்கும் திறன் கொண்ட பிரிவில் 3 புதிய டிரக் மாடல்களை இந்திய வாகனச்சந்தையில் முதலாவதாக விற்பனைக்கு கொண்டு வந்தது.\nஇந்தியா முழுவதும் 30 க்கும் மேற்பட்ட விற்பனை முகவர்கள் வழியாக பாரத் பென்ஸ் டிரக்குகள் விற்பனை செய்யப்பட்டு வருகிறது. வாடிக்கையாளர்கள் ஒரே கூரையின் கீழ் விற்பனை, நிதி உதவி உள்ளிட்ட அனைத்து சேவைகளும் ஒருங்கிணைந்து பெறும் வகையில் எச்டிஎப்சி, ஐசிஐசிஐ, சுந்தரம் பைனான்ஸ் மற்றும் கோடக் மஹிந்திரா வங்கி லிட் போன்ற நிறுவனங்களுடன் பாரத்பென்சு வணிக ஒப்பந்தம் செய்திருக்கிறது.\n2013-ம் ஆண்டு முதல் இந்நிறுவனம் உள்நாட்டு விற்பனையுடன், டிரக்குகளை சென்னையிலிருந்து உலக சந்தைகளுக்கு ஏற்றுமதி செய்துவருவது கவனிக்கத்தக்கது. இதுவரை 40 ஆயிரத்துக்கும் அதிகமான டிரக்குகள் பல்வேறு நாடுகளுக்கு ஏற்றுமதி செய்யப்பட்டுள்ளது\n\nSection::::பேருந்து தயாரிப்பு.\nமே மாதம் 2015 ம் ஆண்டு முதல் சென்னை ஒரகடம் தொழிற்சாலையில் பேருந்துகளையும் தயாரிக்க தொடங்கியது. பாரத்பென்சு மட்டுமல்லாது மெர்சுடீசு பென்சு வகை வர்த்தக பெயரிலான பேருந்துகளையும் தயாரித்து வருகிறது. \n9 டன் பிரிவில் பள்ளிப் பேருந்துகள் , சுற்றுலா பேருந்துகள் மற்றும் அலுவலக பேருந்துகளும் 16 மற்றும் 24 டன் பிரிவில் மெர்சிடீஸ் பென்ஸ் மல்ட்டி ஆக்ஸில் பஸ் மற்றும் பஸ் சேஸிஸ் ஆகியவற்றையும் தயாரித்து இந்தியா மட்டுமல்லாது ஆப்பிரிக்கா, அமெரிக்கா, ஆசியா நாடுகளுக்கு ஏற்றுமதி செய்யப்படுகிறது.\n\nSection::::சரக்கு வாகனங்களின் வரிசை.\nSection::::மிதமான வாகன வரிசை.\n914R MD (9.6t GVW Truck, 140 hp)\n914R MD Inpower (10.6t GVW Truck, 140 hp)\n1214R MD (11.9t GVW Truck, 140 hp)\n1214R MD Inpower (11.9t GVW Truck, 140 hp)\n1214RE MD (12.8t GVW Truck, 140 hp)\n1214RE MD Inpower (13.0t GVW Truck, 140 hp)\n1217C MD (13.0t GVW Tipper, 170 hp)\n\nSection::::கடின வகை வாகன வரிசை.\n1617R (16t Gross Vehicle Weight Truck, 170 hp)\n1623R (16t GVW Truck, 230 hp)\n1623C (16t GVW Tipper, 230 hp)\n2523R (25t GVW Truck, 230 hp)\n2523C (25t GVW Tipper, 230 hp)\n2528C (25t GVW Tipper, 280 hp)\n2528CM (25t GVW Mining Tipper,280 hp)\n3123R (31t GVW Truck, 230 hp)\n3128C (31t GVW Tipper, 280 hp)\n3128CM (31t GVW Mining Tipper, 280 hp)\n3143CM (31t GVW Mining Tipper, 430 hp)\n3723R (37t GVW Truck, 230 hp)\n3723C (must be )\n4023T (40t GVW Tractor, 230 hp)\n4028T (40t GVW Tractor, 280 hp)\n4928T (49t GVW Tractor, 280 hp)\n4940T (49t GVW Tractor, 400 hp)\n\nSection::::References.\n[பகுப்பு:நிறுவனங்கள் அடிப்படையில் தமிழ்நாடு]]\n"}
{"id": "457068", "url": "https://ta.wikipedia.org/wiki?curid=457068", "title": "உடையார்கட்டு மகா வித்தியாலயம்", "text": "உடையார்கட்டு மகா வித்தியாலயம்\n\nஉடையார்கட்டு மகா வித்தியாலயம் இலங்கையில் வட மாகாணத்தில் முல்லைத்தீவு மாவட்டத்தில் அமைந்துள்ள ஒரு உயர்தரப் பாடசாலை ஆகும். இது பரந்தன்-முல்லைத்தீவு வீதியில் 25ஆவது கிலோமீட்டரில் அமைந்துள்ளது. \n\nSection::::வரலாறு.\nஉடையார்கட்டு மகா வித்தியாலயம் 1974 ஏப்ரல் 1 இல் உடையார்கட்டு அரசினர் தமிழ் கலவன் பாடசாலை என்ற பெயரில் ஆரம்பிக்கப்பட்டது. முதலாவது அதிபராக திரு. சின்னராசா என்பவர் நியமிக்கப்பட்டு பணியாற்றினார். இப்பாடசாலையில் 1986-ஆம் ஆண்டு முதற்தடவையாகக் க.பொ.த சா.த பரீட்சைக்குத் தோற்றினார்கள். 1993 ஆம் ஆண்டு உயர்தர கலைப்பிரிவு ஆரம்பிக்கப்பட்டு பாடசாலையும் மகா வித்தியாலயமாகத் தரமுயர்த்தப்பட்டது. பாடசாலை வரலாற்றின் 1998ஆம் ஆண்டு க.பொ.த உயர்தரப் பரீட்சையில் ஒரே தடவையில் 9 மாணவர்கள் பல்கலைக்கழகத்திற்குத் தெரிவாகிச் சென்றனர்.\n\nதரம் 1 தொடக்கம் 13 வரை இயங்கி வந்த வகுப்புகள் புதிய கல்விச் சீர்திருத்திற்கமைய 1000 பாடசாலை அபிவிருத்தித் திட்டத்தின் கீழ் 2012 ஆகத்து 1 தொடக்கம் ஆரம்பப் பிரிவு வேறாக்கப்பட்டு மு/உடையார்கட்டு மகா வித்தியாலயத்திற்கு முன்பாக இயங்குகின்றது. இப்பாடசாலையில் தற்போது தரம் 6 முதல் 13 வரையான வகுப்புக்கள் உள்ளன. 2013 இல் உயர்தர வகுப்பில் கணித விஞ்ஞானப் பிரிவு ஆரம்பிக்கப்பட்டது.\n\n2019 ஆம் ஆண்டில் பாடசாலையில் 55 ஆசிரியர்களும் 955 மாணவர்களும் உள்ளனர்.\n\n\nSection::::பாடசாலைப் பண்.\n<poem>\nஉடையார்கட்டு மகா வித்தியாலயம்\nஉயர்வுடன் வாழ வாழ்த்துகிறோம்\nவாழ்க வாழ்க வாழ்க வாழ்க \n\nசெந்தமிழ் ஆங்கிலம் சிந்தைகொள் சமயம்\nதந்து சமூகத்துடன் உயர்கலை வர்த்தகம்\nகணிதம், விஞ்ஞானம் தொழில்நுட்பம் ஈந்தாய்\nவந்தனை செய்தோம் வாழியவே \n\nஎழுபத்துநான்கு சித்திரை ஒன்றில்\nசெழுமையுடன் தோன்றி திகழ்ந்தனையே\nதரம் ஆறு முதலாய் பதின்மூன்று வரைக்கும்\nதகுதியுடன் திகழ்ந்தாய் வாழியவே\n\nமதிநிறை அதிபர் மகத்தான ஆசிரியர்\nதுதித்திட மாணவர் தொண்டுறு பெற்றோர்\nகதியிதி எனவே கனிவுடன் வாழ்த்துவோம்\nபதியென நினைத்தே பணிந்து நாம் போற்றுவோம்\n\nவாழ்க வாழ்க வாழ்க வாழ்க\nவாழ்க வாழ்க வாழ்க வாழ்க\n</poem>\n\nSection::::பாடசாலையின் பணிக்கூற்றும் தூரநோக்கும்.\nSection::::பணிக்கூற்று.\nதேசியக் கல்விக் குறிக்கோளுக்கமைவாக வினைத்திறன் மிக்க ஆளணியினர் மூலம் பொருத்தமான பௌதீக வளங்களை உச்சமாகப் பயன்படுத்தி இன்றைய மாணவச் செல்வங்களை நாளைய வெற்றியாளர்களாக உருவாக்குவோம். \n\nSection::::தூரநோக்கு.\nஅர்பணிப்புடன் செயலாற்றி வினைத்திறன் மிக்க வெற்றியாளர்களை உருவாக்குவோம். \n\n\nSection::::இல்லங்கள்.\nபாடசாலையின் நிறம் : பச்சை\n"}
{"id": "457079", "url": "https://ta.wikipedia.org/wiki?curid=457079", "title": "மதுரை வாலாட்டிப்பாம்பு", "text": "மதுரை வாலாட்டிப்பாம்பு\n\nமதுரை வாலாட்டிப்பாம்பு (அறிவியற் பெயர்: Platyplectrurus madurensis) இந்திய மேற்குத்தொடர்ச்சி மலைத்தொடரின் தென்பகுதியில் சில இடங்களில் மட்டுமே காணப்படும் வாலாட்டிப்பாம்பு. இலங்கையின் சில பகுதிகளில் இவ்வினம் பதிவாகியிருந்தாலும் அது வேறு தனியினமாக இருக்க வாய்ப்புள்ளது. அவ்வகையில் இதுவோர் உள்ளக இனம் ஆகும். இப்பாம்பை பழநி கரும்பழுப்பு முள்ளிவாலிப் பாம்பு என்றும் திருவிதாங்கூர் மலை முள்ளிவாலிப்பாம்பு என்றும் அழைப்பர். இவை நஞ்சற்றவை.\n\nSection::::உடலமைப்பு.\nமதுரை வாலாட்டிப்பாம்புகளின் முதுகுப்புறம் கரும்பழுப்பு நிறத்தில் மினுமினுக்கும். அடிப்பகுதியும் பக்கவாட்டிலுள்ள செதில்களும் நடுவில் வெண்ணிறமாகவும் கரும்பழுப்புக் கரையுடனும் இருக்கும். இவ்வினத்துக்கான பாம்பியலறிஞர் பெத்தோமின் முறையான பதிவுப்பாடங்களுள் மிகநீளமான பாம்பு தலைமுதல் வாலின் நுனிவரை இருந்தது.\n\nஇவற்றின் முதுகுப்புறச் செதில்கள் நடுவுடம்பில் 15 வரிசைகளிலுள்ளன. கழுத்துப்பகுதியையும் சேர்த்தால் 17 வரிசைகள். அடிப்புறம் 158 முதல் 175 வரையிருக்கும். கழிவாய்க்குக் கீழேயான வால் பகுதியில் 10 முதல் 15 வரிசைகள் இருக்கும்.\n\nஇந்தக் குடும்பத்தைச் சேர்ந்த பாம்புகள் சிற்சில மாற்றங்களுடன் வெவ்வேறு இனங்களாகக் கிளைத்து அருகருகே அமைந்துள்ள ஆனால் சற்றே மாறுபட்ட சூழலுடைய புவியியற் பகுதிகளில் காணப்படும். அதனால் இவற்றை படிவளர்ச்சியைக்காட்டும் தார்வினின் சலசலக்கும் பறவைகளைப் போன்றதொரு குடும்பமாகக் கருதுவர். அவ்வகையில் மதுரை வாலாட்டிப்பாம்புகள் ஆனைமலையிலும் பழநி மலைத்தொடரின் பிற பகுதிகளிலும் காணப்படும் முவ்வரி வாலாட்டிப்பாம்புகளைப் (\"Platyplectrurus trilineatus\") போலவே தோன்றும். இவற்றின் தலைக்கவசம் முவ்வரி வாலாட்டிப்பாம்புகளைக் காட்டிலும் சற்று சிறியதாக இருப்பதும், முவ்வரி வாலாட்டிப்பாம்புகளைப்போல கண்ணுக்கு மேலேயுள்ள செதில் முகப்புச்செதிலைவிட பெரிதாக இல்லாமலிருப்பதும் இவற்றை வேறுபடுத்த உதவுகின்றன.\n\nSection::::உணவு.\nமதுரை வாலாட்டிப்பாம்புகள் சிறு முதுகெலும்பிலா விலங்குகளையும் மண்புழுக்களையும் தின்கின்றன. இவை மண்ணின் மேற்பரப்பில் குழிபறித்துச் செல்லுகின்றன.\n\nSection::::இனப்பெருக்கம்.\nபொதுவாக பாம்புகள் முட்டையிடுகின்றன. அவற்றிலிருந்து பார்ப்புகள் வெளிவரும். ஆனால் சில பாம்பினங்களில் மட்டும் நாயுள் முட்டை வளர்ச்சி நிகழும். ஒரு கட்டத்தில் தாயின் உடலுக்குள்ளேயே முட்டைகள் பொரிந்து தாய்ப்பாம்பு பார்ப்புகளை ஈனும். மதுரை வாலாட்டிப் பாம்புகளில் இவ்வகை இனப்பெருக்கம் நிகழ்கிறது.\n\nSection::::சூழியல்.\nமதுரை வாலாட்டிப்பாம்புகள் சோலைக்காடுகளில் மட்டுமே காணப்படுகின்றன. அத்தகைய காடுகளுக்கு அருகிலுள்ள தோட்டங்களிலும் காணலாம். பாறைகளுக்கு அடியிலும், இலைச்சருகுகளுக்கு இடையேயும், குவிந்து கிடக்கும் காய்ந்த இலைகள், மரக்கிளைகள் போன்றவற்றுக்கு இடையேயும் இவற்றைக் காணலாம். காடுகள் அழிக்கப்பட்டு வருவதாலும் சாலைகளில் வண்டிகளில் அடிபட்டு இறப்பதாலும் இவ்வினம் அருகிவருகிறது. அதனால் பன்னாட்டு இயற்கைப் பாதுகாப்புச் சங்கம் மதுரை வாலாட்டிப்பாம்புகளை அருகிய இனமாக அறிவித்துள்ளது.\n\nSection::::பரம்பல்.\nமதுரை வாலாட்டிப்பாம்புகள் இந்திய மேற்குத்தொடர்ச்சி மலைகளின் தென்பகுதியில் சில இடங்களில் மட்டுமே காணப்படுகின்றன. குறிப்பாக இதன் முதல் அலுவற்பதிவு \"பழநி மலைத்தொடரில் குறிப்பாக 6000 அடி உயரத்தில் கொடைக்கானலுக்கருகே (மதுரை மாவட்டம்)\" காணப்பட்டதாகத் தெரிவிக்கிறது. மற்றொரு செருமன் பதிவு \"தென்னிந்தியா (பழநி மலைகள், மதுரா)\" என்கிறது. இவ்வினத்தின் உள்ளினமாகச் சிலர் கருதும் \"P. ruhanae\" எனும் இனத்துக்கான பதிவு காலி, தென் மாகாணம், இலங்கை என்றுள்ளது.\n\nSection::::உள்ளினங்கள்.\nஇவ்வினத்தின் முதற்பதிவான வகையையும் சேர்த்து இரு உள்ளினங்கள் அறியப்பட்டுள்ளன.\n\n\nஉள்ளினப்பெயர் \"ruhanae\" இலங்கையின் உருகுணை இராச்சியத்தைக் குறிக்கிறது. இது மதுரை வாலாட்டிப்பாம்பினத்தின் உள்ளினமாக இல்லாமல் தனியோர் இனமாகுமென்று சில ஆய்வர்கள் கருதுகின்றனர். அதைப்பொருத்து இதை இந்திய மேற்குத்தொடர்ச்சி மலைகளின் உள்ளக இனமாகக் கொள்ள முடியும்.\n\n"}
{"id": "457085", "url": "https://ta.wikipedia.org/wiki?curid=457085", "title": "சதிர்க்குரு", "text": "சதிர்க்குரு\n\nசதிர்க்குரு (\"Sunburn\") என்பது சூரிய கதிர் வீச்சினால் ஏற்படும் எரிப்பின் வடிவமாகும். சூரியனில் இருந்து வெளிப்படும் புற ஊதாக் கதிர்களின் தாக்கத்தினால் தோலின் உயிருள்ள இழையங்கள் பாதிக்கப்படுவதால் இது ஏற்படுகின்றது. சதிர்க்குருவின் பொதுவான அறிகுறிகளாவன தோல் சிவத்தல், சிவந்த தோலை தொடும் போது சூடாக அல்லது வலியை ஏற்படுத்தும், சோர்வு, லேசான தலைச்சுற்றல் என்பனவாகும். அதிகப்படியான புற ஊதா கதிர்வீச்சு தாக்கம் தீவிர நிகழ்வுகளில் உயிருக்கு ஆபத்தானது. மேலும் அதிகப்படியான புற ஊதா கதிர்வீச்சு வீரியம் இல்லாத வேனல் கட்டிகளுக்கு முக்கிய காரணமாகும். சூரியக் கதிர்கள் அதிக வெப்பத்துடன் நேரடியாக சருமத்தை தாக்கும் போது புற ஊதா கதிர்வீச்சினால் சருமத்தின் செல்களில் உள்ள டிஎன்ஏக்கள் சேதமடைகின்றன. வெயிலினால் சருமத்திற்கு ஏற்படும் தாக்கங்களை தடுக்க சன்ஸ்கிரீன் களிம்புகள் மற்றும் சூரிய பாதுகாப்பு உடைகள் என்பன பரவலாக பயன்பாட்டில் உள்ள பாதுகாப்பு நடவடிக்கைகள் ஆகும். \n\nSection::::அறிகுறிகள்.\nதோல் சிவத்தல் மற்றும் மாறுபட்ட அளவிலான வலி என்பன பொதுவான அறிகுறிகள் ஆகும். கொப்புளம், வீக்கம், அரிப்பு, தோலுரிதல், சொறி, குமட்டல் , காய்ச்சல், குளிர், மயக்கம் ஆகியவை பிற அறிகுறிகளில் அடங்கும். சிறிய அளவிலான சதிர்க்குரு பாதிக்கப்பட்ட பகுதிகளில் லேசான சிவத்தலை தவிர வேறொன்றையும் ஏற்படுத்தாது. கடுமையான தாக்கங்களின் போது கொப்புளங்கள் ஏற்படலாம். இவை வலி மிகுந்ததாக இருப்பதுடன் மருத்துவமனை பராமரிப்பு தேவைப்படலாம். \n\nசதிர்குரு பாதுகாப்பு இல்லாமல் 15 நிமிடங்களுக்கும் குறைவான நேரத்திலும் புற ஊதா கதிர் தாக்கத்திற்கு உட்படும் போதும் ஏற்படலாம். ஆயினும்கூட, ஏற்படுத்தப்பட்ட தீங்கு பெரும்பாலும் உடனடியாகத் தெரியாது. வெளிப்பாட்டிற்குப் பிறகு, தோல் 30 நிமிடங்களுக்குள் சிவப்பு நிறமாக மாறக்கூடும். பெரும்பாலும் 2 முதல் 6 மணி நேரம் எடுக்ககூடும். வெளிப்பாட்டிற்குப் பிறகு, தோல் 30 நிமிடங்களுக்குள் சிவப்பு நிறமாக மாறக்கூடும், ஆனால் பெரும்பாலும் 2 முதல் 6 மணி நேரம் ஆகும். வலியின் தீவிரம் பொதுவாக 6 முதல் 48 மணி நேரத்திற்குப் பிறகு அதிகரிக்கலாம். வெப்பப் புண்களினால் 3 - 8 நாட்களின் போது தோலுரிதல் ஏற்படுகின்றது. சில சந்தர்ப்பங்களில் தோல் உரிதல், அரிப்பு என்பன பல வாரங்களுக்கு தொடரலாம்.\n\nபுற ஊதா கதிர்வீச்சு சதிர்க்குருவிற்கு காரணமாகிறது மற்றும் மெலனோமா, பாசல்-செல் கார்சினோமா, ஸ்குவாமஸ்-செல் கார்சினோமா ஆகிய மூன்று வகையான தோல் புற்றுநோய்களின் அபாயத்தை அதிகரிக்கின்றது. \n\nSection::::காரணங்கள்.\nபுற ஊதா கதிர்கள் சூரிய ஒளி மற்றும் புளோரோளிர்வு விளக்குகள், புற ஊதா கிருமி நாசினி கதிர்வீச்சு, பிற செயற்கை மூலங்களில் இருந்தும் வெளியாகின்றன. சதிர்குரு ஏற்படுவதில் தோலின் வகைகளும் செல்வாக்கு செலுத்துகின்றன. கதிர்வீச்சின் தாக்கம் வெளிறிய தோலை கொண்டவர்களுக்கு அதிகமாகவும், கரு நிற தோலை கொண்டவர்களுக்கு குறைவாகவும் பாதிக்கும். இருப்பினும், அனைத்து தோல் வகைகளும் சதிர்க்குருவை உருவாக்கலாம். \n\n\nபுற ஊதா கதிர்வீச்சினால் கருமையாகிறது. தோலில் சூரியக் கதிர்களின் தாக்கமானது வயதிலும் தங்கியிருக்கின்றது. தோலில் சூரியக் கதிர்களின் தாக்கமானது வயதிலும் தங்கியிருக்கின்றது. ஆறு வயதுக்கு குறைவான குழந்தைகள் மற்றும் அறுபது வயதுக்கு மேற்பட்ட பெரியவர்கள் சூரிய ஒளியை அதிகம் உணர்கிறார்கள். \n\nசில நுண்ணுயிர் எதிர்ப்பிகள், வாய்வழி கருத்தடை மருந்துகள், ஆண்டிடிரஸன்ட்கள், முகப்பரு மருந்துகள் போன்றன சதிர்க்குருக்கான அபாயத்தை அதிகரிக்கலாம். \n\nSection::::தடுக்கும் முறைகள்.\nசதிர்க்குருவை தடுப்பதற்கான மிகச் சிறந்த வழி, சருமத்தை அடையும் புற ஊதா கதிர்வீச்சின் அளவைக் குறைப்பதாகும். உலக சுகாதார அமைப்பு, அமெரிக்கன் அகாடமி ஒப் டெர்மட்டாலஜி மற்றும் தோல் புற்றுநோய் அறக்கட்டளை ஆகியவை அதிகப்படியான புற ஊதா வெளிப்பாடு மற்றும் தோல் புற்றுநோயைத் தடுக்க பின்வரும் நடவடிக்கைகளை பரிந்துரைக்கின்றன:\n\n\n\n\n\n\nSection::::சிகிச்சைகள்.\nசதிர்க்குருக்கான முதன்மை சிகிச்சை நடவடிக்கையானது சூரியனுக்கு மேலும் வெளிப்படுவதைத் தவிர்ப்பது. இவை பெரும்பாலும் சில வாரங்களுக்குள் முழுமையாக குணமாகும்.\n\nஅமெரிக்கன் அகாடமி ஆஃப் டெர்மட்டாலஜி சதிர்க்குருக்கு சிகிச்சையளிக்க பின்வருவனவற்றை பரிந்துரைக்கிறது: \n\n\n\n\n\n\n\nபாதிக்கப்பட்ட பகுதிகளில் குளிர்ந்த மற்றும் ஈரமான துணிகளைப் பயன்படுத்துவது சதிர்க்குருவினால் ஏற்படும் அசௌகரியத்திற்கு உதவக்கூடிய வீட்டு சிகிச்சை ஆகும். பாதிக்கப்பட்ட பகுதிகளில் கற்றாழையை கொண்ட லோஷன்களை பயன்படுத்துவதை பல ஆய்வுகள் பரிந்துரைத்தாலும்,கற்றாழை எந்த விளைவையும் ஏற்படுத்தாது என்றும் கண்டறிந்துள்ளனர். சோயாவைக் கொண்ட மாய்ஸ்சரைசரைப் பயன்படுத்துவது மற்றுமொரு வீட்டு சிகிச்சையாகும். தோலின் மேற்பரப்பிலும், உடலிலும் நீரிழப்பைத் தடுக்க அதிகமாக நீர் அருந்துதல் பரிந்துரைக்கப்படுகிறது.\n\n"}
{"id": "457088", "url": "https://ta.wikipedia.org/wiki?curid=457088", "title": "நீயா 2 (திரைப்படம்)", "text": "நீயா 2 (திரைப்படம்)\n\nநடிகர் கமலஹாசன் மற்றும் ஸ்ரீப்ரியா நடிப்பில் இயக்குனர் துரை இயக்கி\nகடந்த 1979 ஆம் ஆண்டு வெளியான படம் 'நீயா'. தன்னுடைய கணவரை கொன்ற மனிதர்களை, மனித உருவத்திற்கு மாறும் வல்லமை படைத்த பாம்பு பழிவாங்குவது போன்ற கதையை மையமாக வைத்து எடுத்த படமாகும். இந்த படம் வெளியாகி ரசிகர்கள் மத்தியில் நல்ல வரவேற்பை பெற்றதோடு, வசூலிலும் சாதனை படைத்தது.\n\nஅந்தப்படம் வெளியாகி 40 வருடங்கள் கழித்து, 2019ம் ஆண்டு, அதன் இரண்டாம் பாகமாக போல் உருவாகியுள்ளது நீயா 2 படம். இதில் நடிகர் ஜெய் கதாநாயகனாக நடித்துள்ளார். கேத்தரின் தெரசா, ராய் லட்சுமி, மற்றும் வரலக்ஷ்மி ஆகியோர் நடித்துள்ளனர். இதிலும் பாம்பு பழி வாங்குவதையே மையப்படுத்தி எடுக்கப்பட்டுள்ளது. அறிமுக இயக்குனர் எல்.சுரேஷ் இயக்கியுள்ள இந்த படத்தை, ஜம்போ சினிமாஸ் தயாரித்துள்ளது.\nஇந்த படத்திற்கு ஷபீர் இசையமைக்க, ராஜவேல் மோகன் ஒளிப்பதிவு செய்துள்ளார்.\n\nSection::::கதைச்சுருக்கம்.\nசர்வா, (நடிகர் ஜெய்), புருஷோத்தமன் என்ற புருஷன் (நடிகர் பால சரவணன்) இருவரும் ஒன்றாக ஒரு மென்பொருள் நிறுவனத்தில் வேலை பார்க்கிறார்கள். சர்வாவைப் பார்க்கும் திவ்யாவிற்கு (கேத்தரின் தெரசாவுக்கு) அவர் மீது காதல் வந்து, அவரை திருமணம் செய்துகொள்ள விருப்பப்படுகிறார். திவ்யா தனது காதலை சர்வாவிடம் வெளிப்படுத்த சர்வாவோ காதல் மற்றும் திருமணம் எதுவும் வேண்டாமென மறுக்கிறார். திவ்யா விடாப்பிடியாக வற்புறுத்த, ஒரு கட்டத்தில் தனக்கு நாக தோஷம் இருப்பதால், நாக தோஷம் இருக்கும் பெண்ணை தான் தன்னால் திருமணம் செய்து கொள்ள முடியும் என்று சர்வா மனம் திறந்து திவ்யாவிடம் கூறுகிறார். பின்னர் தனக்கும் நாக தோஷம் இருப்பதாக திவ்யா கூற, இருவருக்கும் திருமணம் நடக்கிறது. திருமணத்திற்கு பிறகு திவ்யாவிற்கு நாக தோஷம் இல்லை என்பது தெரிய வர, பரிகாரம் செய்வதற்காக இருவரும் கொடைக்கானல் செல்கின்றனர்.\n\nஅங்கு கடந்த ஜென்மத்தில் தனக்கு கிடைத்த சாபத்தால், பிரிந்த தனது காதலனான விக்ரமுடன் (ஜெய்) சேருவதற்காக பல காலமாக காத்திருக்கிறார் பாம்பு ராணியான மலர் (ராய் லட்சுமி?\n\nகடைசியில், சர்வாவின் நாக தோஷம் நீங்கியதா? திவ்யாவுடன் இணைந்தாரா? அல்லது மலருடன் இணைந்தாரா? மலர் மற்றும் விக்ரமின் முன் வாழ்க்கைக் கதை என்ன? அவருக்கு சாபம் வழங்கியது யார்? அதன் பின்னணியில் என்ன நடந்தது? என்பதே படத்தின் கதையாகும்.\n\nSection::::தயாரிப்பு.\nபாண்டிச்சேரி, தலக்கோணம், சென்னை, மதுரை,சாலக்குடி மற்றும் அதிரப்பள்ளி போன்ற பகுதிகளில் இப்படம் படமாக்கப்பட்டுள்ளது. \n\nபடத்தின் நாயகன் ஜெய் மட்டுமல்லாது நாயகி ராய் லட்சுமிக்கும் இரண்டு வேடமாகும். ஜெய் முன் ஜென்மத்தில் 1993ம் ஆண்டில் கல்லூரி மாணவராக வருகிறார். ராய் லட்சுமி பெரிய குடும்பத்து பெண்ணாக வருகிறார்.\nஇந்த ஜென்மத்தில் (2019ல்) அப்பாவியான ஐ.டி-யில் வேலை செய்யும் இளைஞன் சர்வா-வாகவும் ஜெய் நடித்திருக்கிறார். இச்சாதாரியான வரலட்சுமி சரத்குமாரால் சாபமிடப்பட்டு இச்சாதாரி பாம்பாக ராய் லட்சுமி வருகிறார். \n\nபடத்தில் மூன்று கதாநாயகிகள் ராய் லட்சுமி, கேத்தரின் தெரேசா, வரலட்சமி சரத்குமார். மூவருக்கும் முக்கியத்துவமும் கொடுத்திருக்கிறார் இயக்குனர். இச்சாதாரியாக நடித்திருக்கும் ராய் லட்சுமியின் நடிப்பு, அந்தக் கோபம், ஆவேசம் என மிரள வைக்கிறது. அப்படி ஆகும் போதெல்லாம் பகலில் கூட அவர் பாம்பாக மாறுகிறார். கொஞ்சம் எதிர்மறையான கதாபாத்திரமாக இருந்தாலும் இறுதிகாட்சிகளில் நெகிழ வைக்கிறார். முன் ஜென்மத்தில் கல்லூரி மாணவியாக உடல் எடையைக் குறைத்து இளமையாக இருக்கிறார். இரண்டு விதமான கதாபாத்திரங்களிலும் கிடைத்த வாய்ப்பில் தன்னைப் பற்றிப் பேச வைத்துள்ளார். கேத்தரின் தெரேசா ஜெய்யைத் துரத்திக் காதலித்து கல்யாணம் செய்து கொள்கிறார். பின் கணவன் ஜெய்யைக் காப்பாற்றக் கடைசி வரை போராடுகிறார். பிளாஷ்பேக்கில் வரலட்சுமி சரத்குமார் 'ஒரே ஜீவன் ஒன்றே உள்ளம்...' பாடலுக்கு நடனமாடி அடுத்த காட்சியிலேயே இறந்து போகிறார். இவரது சாபத்திலிருந்துதான் படத்தின் கதை ஆரம்பமாகிறது\nSection::::இசை.\nசகா திரைப்படத்திற்கு அடுத்து இரண்டாவது படமாக இப்படத்திற்கு இசையமைத்துள்ளார் ஷபீர்.\n\"தொலையுறேன்\" மற்றும் \"இன்னொரு ரவுண்டு\" என்ற பாடல்கள் குறுப்பிடும்படியாக உள்ளது.\n\nSection::::வெளியீடு.\n\"நீயா 2\" மே மாதம் 10, 2019ம் நாள் தமிழ் நாட்டில் வெளியிடப்பட்டது.\n"}
{"id": "457090", "url": "https://ta.wikipedia.org/wiki?curid=457090", "title": "அசுன்னா பண்பாடு", "text": "அசுன்னா பண்பாடு\n\nஅசுன்னா பண்பாடு (Hassuna culture) தற்கால ஈராக் நாட்டின் வடக்கு மெசபடோமியா பகுதியில், புதிய கற்காலத்தைச் சேர்ந்ததாகும். கிமு 6,000 காலத்திய அசுன்னா பண்பாட்டு மக்கள் பயன்படுத்திய மட்பாண்டங்கள், கைக்கோடாரிகள், அரிவாள்கள், தானியங்களை அரைக்கும் கற்கள், சமையல் அடுப்புகள், சுடு களிமண் மற்றும் கல் தொட்டிகள், வேளாண்மை பயன்படுத்தப்பட்ட வீட்டு வளர்ப்பு விலங்குகளின் எலும்புகள் போன்ற தொல்பொருட்கள் வடக்கு மெசபடோமியாவில் அசுன்னா தொல்லியல் மேடு மற்றும் செம்சரா தொல்லியல் மேடுகளை அகழ்வாய்வு செய்யும் போது கிடைத்துள்ளது.\n\nSection::::விளக்கம்.\nகிமு 6,000-இல் அசுன்னா பண்பாட்டு காலத்தில் மக்கள், வடக்கு மெசபடோமியாவின் சக்ரோசு மலைகளின் அடிவாரங்களில் சிறு சிறு நிலப்பரப்புகளில் வேளாண்மை செய்து வாழ்ந்தனர். பெண் தெய்வங்களை வழிபட்டமைக்கு, பல பெண் உருவச் சிற்பங்கள் கிடைத்துள்ளது. இறந்தவர்களின் உடலை தாழிகளில் வைத்து அடக்கம் செய்தனர்.\n\n\nSection::::மேற்கோள்கள்.\n \n"}
{"id": "457122", "url": "https://ta.wikipedia.org/wiki?curid=457122", "title": "நிலா நிலா ஓடி வா", "text": "நிலா நிலா ஓடி வா\n\nநிலா நிலா ஓடி வா என்பது 2018 ஆம் ஆண்டு வியு என்ற இணையதளத்தில் வெளியான தமிழ் காதல் நகைச்சுவை மற்றும் பரபரப்பூட்டும் வலைத்தொடர் ஆகும். இந்த தொடரை நந்தினி என்பவர் இயக்க, ஓம் பிரகாஷ் என்ற கதாபாத்திரத்தில் நடிகர் அஸ்வின் ககுமனு நடிக்க இவருக்கு ஜோடியாக நிலா என்ற கதாபாத்திரத்தில் நடிகை சுனைனா நடிக்க, இவர்களுடன் சேர்ந்து அனுபமா குமார், மிஷா கோஷல், ஸ்ரீகிருஷ்ணா தயால், அபிஷேக் வினோத், அஸ்வத் சந்திரசேகர், கேப்ரியெல்லா செல்லஸ், ஷிரா கார்க், ஹரிஷ் சி.கே, பவித்ரா,மற்றும் வினோ ஆகியோர்கள் நடித்துள்ளார்கள். இந்த தொடரை இயக்கிவர் திரு திரு துறு துறு என்ற திரைப்படத்தை இயக்கியுள்ளார் என்பது குறிப்பிடத்தக்கது. இந்த தொடர் சூலை 24, 2018 முதல் அக்டோபர் 5 வரை மொத்தமாக 13 அத்தியாயங்களுடன் வியு என்ற இணையத்தில் வெளியானது.\n\nSection::::கதை சுருக்கம்.\nஇந்த தொடரின் கதை பச்சை குத்தும் கலைஞரான ஓம் தனது தொழிலை சென்னையின் புறநகர் பகுதிதியில் புதிதாக துவங்குகிறார். அந்த தருணம் தனது கல்லூரி காலத்தில் காதலித்த பெண்ணான நிலாவை (சுனைனா) சந்திக்கின்றார் ஆனால் அவருக்கு காட்டேரி தாக்கியதன் மூலம் பழைய நினைவுகளை மறக்குகின்றார். இதற்க்கு பிறகு காட்டேரியான நிலவும் மனிதனுமான ஓமுக்கும் இடையில் காதல் மலர்கின்றது. \n\nஅதே தருணம் அலெக்ஸல் காட்டேரியான நிலா மறுபடியும் மனதினாக வர ஆசைப்படுகின்றார். ஸ்லேயர்ஸ் என்ற குழு மிருகங்களிடமிருந்து இரத்தத்தை எடுத்து காட்டேரிக்கு வழங்கிவருகின்றது. அவர்களின் உதவியை நாடும் நிலா, ஓமுக்கு தனது நண்பியான 125 வருட காட்டேரியை அறிமுகப்படுத்த முயல்கின்றார் ஆனால் அவர் ஓம் ஒரு மனித இனம் என்பதால் அவரை நிராகரிக்கிறார். இதற்க்கு பிறகு காட்டேரிக்கும் மனிதனுமான ஓமுக்கும் நடக்கும் யுத்தத்தில் கடைசியில் ஓமுமும் காட்டேரியாக மாறுகிறார்.\n\n\nSection::::நடிகர்களின் தேர்வு.\nஇந்த வலைதொடரில் ஓம் பிரகாஷ் என்ற காதாபாத்திரத்தில் நடுநிசி நாய்கள், மங்காத்தா, ஏழாம் அறிவு, வேதாளம், ஜீரோ போன்ற திரைப்படங்களில் நடித்த நடிகர் அஸ்வின் ககுமனு என்பவர் கதாநாயகனாக நடிக்க இவருக்கு ஜோடியாக நடிக்க இவருக்கு ஜோடியாக காதலில் விழுந்தேன், வம்சம் மற்றும் நீர்ப்பறவை போன்ற திரைப்படங்களில் நடித்த நடிகை சுனைனா என்பவர் நிலா என்ற கதாபாத்திரத்தில் நடித்துள்ளார். இந்த தொடர் இருவரின் முதல் வலைத் தொடர் என்பது குறிப்பிடத்தக்கது. இவர்களுடன் சேர்ந்து வம்சம் (திரைப்படம்), முப்பொழுதும் உன் கற்பனைகள் (திரைப்படம்) போன்ற திரைபபடங்களில் நடித்த நடிகை அனுபமா குமார் என்பவர் தேவி என்ற கதாபாத்திரத்திலும் நடிகை மிஷா கோஷல் மீரா என்ற கதாபாத்திரத்திலும் மற்றும் சன் தொலைக்காட்சி தொகுப்பாளி பவித்ரா யமுனா என்ற கதாபாத்திரத்திலும் நடித்துள்ளார்கள்.\n\nSection::::தயாரிப்பு.\nஇது 3 வருட இடைவெளியில் குறைந்தது 100 வலைத் தொடர்களை உருவாக்கும் நோக்கத்துடன் வியு நெட்வொர்க் உருவாக்கிய முதல் தமிழ் வலைத் தொடர் இதுவாகும். இந்த தொடரை இயக்குனர் நந்தினி என்பவர் இயக்கியுள்ளார். இது இவரின் முதல் வலைத் தொடர் ஆகும். பிரபல திரைப்பட ஒளிப்பதிவாளர் விஜய் ஆம்ஸ்ட்ராங் என்பவர் ஒளிப்பதிவு செய்துள்ளார்.\n"}
{"id": "457136", "url": "https://ta.wikipedia.org/wiki?curid=457136", "title": "சீரியம்(IV) ஆக்சைடு", "text": "சீரியம்(IV) ஆக்சைடு\n\nசீரியம்(IV) ஆக்சைடு (\"Cerium(IV) oxide\") என்பது CeO என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். சீரிக் ஆக்சைடு, சீரிக் டையாக்சைடு, சீரியா, சீரியம் ஆக்சைடு என்ற பெயர்களாலும் அழைக்கப்படுகிறது. அருமண் உலோகமான சீரியத்தின் ஓர் ஆக்சைடு சீரியம்(IV) ஆக்சைடு ஆகும். வெளிர் மஞ்சள்-வெள்ளை நிறத்தில் தூளாக சீரியம்(IV) ஆக்சைடு காணப்படுகிறது. இது ஒரு முக்கியமான வணிக தயாரிப்பு என்றும், தாதுக்களிலிருந்து சீரியம் தனிமத்தை பிரித்து சுத்திகரிக்கும்போது உருவாகும் ஒரு முக்கியமான இடைநிலை வேதிப்பொருள் என்றும் கருதப்படுகிறது. இந்த வேதிப்பொருளின் தனித்துவமான பண்பு யாதெனில் இது விகிதவியல் அளவிலில்லாத ஓர் ஆக்சைடாக மீள மாற்ற முடியும் என்பதேயாகும். \n\nSection::::தயாரிப்பு.\nசீரியம் இயற்கையாகவே அதன் முக்கிய தாதுக்களான பாசுட்னாசைட் மற்றும் மோனாசைட்டு போன்றவுடன் சேர்ந்து கலவையாகக் காணப்படுகிறது.\nஉலோக அயனிகளை நீர்த்த காரங்களாகத் தனித்துப் பிரித்தெடுத்த பிறகு அந்த கலவையிலிருந்து Ce ஓர் ஆக்சிசனேற்றியை சேர்த்து பின்னர் pH அளவை சரிசெய்வதன் மூலம் பிரிக்கப்படுகிறது, இந்த நடவடிக்கை CeO2 இன் குறைந்த கரைதிறனை பயன்படுத்திக் கொள்கிறது. பிற அரிய-மண் தனிமங்கள் ஆக்சிசனேற்றத்தை எதிர்க்கின்றன. \nசீரியம் ஆக்சலேட்டு அல்லது சீரியம் ஐதராக்சைடு சேர்மத்தை சுண்ணாம்புடன் சேர்த்து சுடுவதன் மூலம் சீரியம்(IV) ஆக்சைடைத் தயாரிக்க முடியும். \n\nசீரியம்(III) ஆகவும் சீரியம் உருவாகிறது, . இது நிலைப்புத் தன்மை அற்றது சீரியம்(IV) ஆக்சைடாக ஆக்சிசனேற்றம் செய்யப்படுகிறது.\n\nSection::::கட்டமைப்பு.\nசிரியம் ஆக்சைடு Fm3m, #225 என்ற இடக்குழுவுடன் கூடிய எட்டு ஒருங்கிணைவுகள் கொண்ட Ce4+ அயனிகளும் நான்கு ஒருங்கிணைவுகள் கொண்ட O2− அயனிகளும் பெற்ற புளோரைட்டு கட்டமைப்பை ஏற்றுக் கொள்கிறது. உயர் வெப்ப நிலைகளில் இது ஆக்சிசனை வெளியிட்டு விகிதவியல் அளவுகளில்லாத எதிர்மின் அயனி குறைந்த வடிவமாக அதே புளோரைட்டு பின்னலில் நீடிக்கிறது . இப்பொருளின் வாய்ப்பாடு CeO(2−x) ஆகும். இங்கு 0 < x < 0.28 என அமைகிறது . x இன் மதிப்பு வெப்பநிலை, மேற்பரப்பு முடிவுறல் மற்றும் ஆக்சிசனின் பகுதி அழுத்தம் ஆகிய காரணிகளைப் பொறுத்து அமைகிறது. இதற்கான சமன்பாடு கீழே தரப்படுகிறது. \nபரந்த அளவிலான ஆக்சிசன் பகுதி அழுத்தங்கள் (103–10−4 பாசுகல்) மற்றும் வெப்பநிலை (1000–1900 ° செல்சியசு) ஆகியவற்றில் சமநிலை விகிதவியல் அல்லாத x மதிப்பை முன்கணிப்பதாகக் காட்டப்பட்டுள்ளது. \nவிகிதவியல் அளவில் இல்லாத வடிவம் நீலம் முதல் கருப்பு நிறங்களில் அயன மற்றும் மின்னணு கடத்தல் இரண்டையும் வெளிப்படுத்துகிறது. குறிப்பாக 500 பாகை செல்சியசு வெப்பநிலையில் இது வெளிப்படுகிறது. .\nபற்றாக்குறை ஆக்சிசன் அணுக்களின் எண்ணிக்கை பெரும்பாலும் எக்சுகதிர் ஒளிமின்னணு நிறமாலையியல் முறையில் அளக்கப்படுகிறது. இதனால் Ce3+ , Ce4+ அயனிகளுக்கிடையிலான விகிதம் ஒப்பிட முடிகிறது. \n\nSection::::குறைபாடு வேதியியல்.\nசீரியாவின் அதிக நிலைப்புத்தன்மை கொண்ட புளோரைட்டு நிலையில் இது பல்வேறு விதமான குறைபாடுகளை வெளிப்படுத்துகிறது. இக்குறைபாடுகள் ஆக்சிசனின் பகுதி அழுத்தம் அல்லது அப்பொருளின் அமுக்க நிலையைப் பொறுத்து அமைகின்றன .\n\nகவனம் செலுத்த வேண்டிய முதன்மை குறைபாடுகள் ஆக்சிசன் காலியிடங்கள் மற்றும் சிறிய போலித்துகள்கள் (சீரியம் நேர்மின் அயனிகளின் மீது உள்ளிட்ட எலக்ட்ரான்கள்) போன்றவையாகும். ஆக்சிசன் குறைபாடுகளின் செறிவை அதிகரிப்பது பின்னலில் ஆக்சைடு அயனிகளின் பரவல் வீதத்தை அதிகரிக்கிறது அயனி கடத்துத்திறன் அதிகரிப்பதிலும் இது பிரதிபலிக்கும். இந்த காரணிகள் திண்ம-ஆக்சைடு எரிபொருள் கலங்களில் திண்ம மின்பகுளியாக சீரியாவைப் பயன்படுத்த சாதகமான செயல்திறனை அளிக்கின்றன.\nகலப்பட மற்றும் கலப்படமற்ற சீரியாவும் ஆக்சிசனின் தாழ்ந்த பகுதி அழுத்தத்தில் உயர் மின்னணு கடத்துதிறனை வெளிப்படுத்துகிறது. சீரியம் அயனியின் ஒடுக்கம் காரணமாக சிறிய போலரான்கள் உருவாதல் இதற்கு காரணமாகும். சீரியா படிகத்தில் உள்ள ஆக்சிசன் அணுக்கள் சமதளங்களில் தோன்றுவதால் இந்த எதிர்மின் அயனிகளின் பரவல் எளிதாகிறது. குறைபாடு செறிவு அதிகரிக்கும் போது பரவல் வீதமும் அதிகரிக்கிறது. \n\nமுடிவுறும் சீரியா சமதளங்களில் காணப்படும் ஆக்சிசன் குறைபாடுகளின் இருப்பு, அகத்துறிஞ்சப்படும் மூலக்கூறுகள் மற்றும் அவற்றின் ஈரப்பத்த்துடன் சீரியாவின் இடைவினைகள் மற்றும் ஆற்றலை இவை நிர்வகிக்கின்றன. இத்தகைய மேற்பரப்பு தொடர்புகளை கட்டுப்படுத்துவது வினையூக்க பயன்பாடுகளில் சீரியாவை பயன்படுத்துவதற்கு முக்கியமாகும் .\n\nSection::::மேற்பரப்பு செயல்பாடும் வினையூக்கமும்.\nCeO2 பொருட்களின் முதன்மை வளர்ந்து வரும் பயன்பாடு அவற்றை வினையூக்கத் துறையில் பயன்படுத்தப்படுவதில் உள்ளது. சீரியாவின் மேற்பரப்புகள் அதன் மிக நிலையான புளோரைட்டு நிலையில் குறைந்த ஆற்றல் (111) சமதளங்களில் ஆதிக்கம் செலுத்துகின்றன. மேலும் அவை குறைந்த மேற்பரப்பு ஆற்றலை வெளிப்படுத்துகின்றன. கார்பன் மோனாக்சைட்டின் ஆக்சிசனேற்றத்தை உள்ளடக்கிய நீர் வாயு மாற்ற வினை சீரியம்(IV) ஆல் பொதுவாக வினையூக்கப்படும் வினையாகும். கார்பன் டை ஆக்சைடை மீத்தேனாக்கும் வினை, தொலுயீன் போன்ற ஐதரோகார்பன்களின்வினையூக்க ஆக்சிசனேற்ற வினை போன்ற பல்வேறு ஐதரோகார்பன் மாற்ற வினைகளை வினையூக்கம் செய்ய சீரியா ஆராயப்பட்டது . \n\nCeO இன் மேற்பரப்பு செயல்பாடு பெரும்பாலும் அதன் உள்ளார்ந்த நீரெதிர்ப்பு நடவடிக்கையிலிருந்து உருவாகிறது. இது அருமண் ஆக்சைடுகளில் காணப்படும் பொதுவான ஒரு பண்பாகும். நீரெதிர்ப்பு வினையூக்கிகளின் மேற்பரப்பில் நீர்-செயலிழக்கப்படுவதற்கு உரிய எதிர்ப்பை நீரெதிர்ப்பு அளிக்கிறது. இதனால் கரிம சேர்மங்களின் உறிஞ்சுதல் திறன் மேம்படுத்துகிறது. நீரெதிர்ப்பை கரிமநாட்டத்தின் ஒரு மறுதலையாக கருதமுடியும். பொதுவாக இது அதிக வினையூக்கச் செயல்திறனுடன் தொடர்புடையது. கரிம சேர்மங்கள் மற்றும் தேர்ந்தெடுக்கப்பட்ட தொகுப்பு வினை சம்பந்தப்பட்ட பயன்பாடுகளில் இந்நடவடிக்கை விரும்பப்படுகிறது. \n\nஒன்றிலிருந்து மற்றொன்றாக CeO பொருள்களை மாற்றுதலே சீரியாவை ஆக்சிசனேற்றும் வினையூக்கியாக பயன்படுத்துவதற்கு உரிய அடிப்படையாகும். ஒரு சிறிய ஆனால் விளக்கமான பயன்பாடு, உயர் வெப்பநிலை தூய்மைச் செயல்முறைகளில் ஐதரோகார்பன் ஆக்சிசனேற்ற வினையூக்கியாக சுய தூய்மைஅடுப்புகளின் சுவர்களில் இதைப் பயன்படுத்துவது ஒரு சிறிய ஆனால் விளக்கமான பயன்பாடு ஆகும். வாயு வலைத்திரிகளில் இயற்கை எரிவாயுவை ஆக்சிசனேற்றுவதில் இதன் பங்களிப்பை மற்றொரு சிறிய உதாரணமாகக் கூறலாம் .\n\n[[File:Glowing gas mantle.jpg|thumb|right|மோல்மேன் நிறுவனத்தின் ஓர் ஒளிரும் வெண்மை வாயு விளக்கு வலைத்திரி. பெரும்பாலும் ஒளிரும் தனிமம் தோரியம் டை ஆக்சைடு இயற்கை எரிவாயுவுட்டன் காற்று சேர்ந்த சீரியம் வினையூக்க ஆக்சிசனேற்ற வினையால் சூடுபடுத்தப்படுகிறது. \n\nவாகனப் பயன்பாடுகளில் ஒரு வினையூக்க மாற்ற உணரியாக சீரியாவைப் பயன்படுத்த இதன் தனித்துவமான மேற்பரப்பு இடைவினைகள் பயன்படுகின்றன.\n\nSection::::பிற பயன்பாடுகள்.\nSection::::மெருகேற்றல்.\nவேதியியல்-இயந்திரவியல் மெருகூட்டல் செயல்பாடு சீரியாவின் முக்கிய தொழில்துறை பயன்பாடு ஆகும் . \nஇந்த நோக்கத்திற்காக முன்னதாகப் பயன்படுத்தப்பட்ட [[இரும்பு ஆக்சைடு]] மற்றும் [[சிர்கோனியா]] போன்ற பல ஆக்சைடுகளை சீரியா இடப்பெயர்ச்சி செய்துள்ளது இந்த நோக்கத்திற்காக, முன்னர் பயன்படுத்தப்பட்ட [[இரும்பு ஆக்சைடு]] மற்றும் [[சிர்கோனியா]] போன்ற பல ஆக்சைடுகளை அது இடம்பெயர்ந்துள்ளது \n\nSection::::ஒளியியல்.\nபச்சை நிறமுடைய இரும்பு அசுத்தங்களை கிட்டத்தட்ட நிறமற்ற பெரிக் ஆக்சைடுகளாக மாற்றி கண்ணாடியை நிறமாற்றம் செய்ய சீரியா பயன்படுகிறது\n[[அகச்சிவப்பு | அகச்சிவப்பு வடிப்பான்களில்]] ஆக்சினேற்றும் முகவராகவும், வாயு வலைத்திரிகளில் [[தோரியம் டை ஆக்சைடு]]க்கு ஒரு மாற்றாகவும் சீரியா பயன்படுத்தப்படுகிறது..\n\nSection::::கலப்பு கடத்தி.\nஅயனச் சேர்ம்மாகவும் மற்றும் மின்கடத்தியாகவும் உள்ள சீரியம் ஆக்சைட்டின் இக்குறிப்பிடத்தக்க பண்பு எரிபொருள் கலன் ஆராய்ச்சி மற்றும் மேம்பாட்டுப் பிரிவில் கலப்பு கடத்தி என்ற பயன்பாட்டிற்கு மிகப்பொருத்தமானதாக உள்ளது.\n\nSection::::உயிரிய மருத்துவம்.\nசீரியம் ஆக்சைடு நானோ துகள்கள் அவற்றின் பாக்டீரியா எதிர்ப்பு மற்றும் ஆக்சிசனேற்ற செயல்பாடுகளுக்காக ஆராயப்பட்டுள்ளன.\n\nSection::::ஆராய்ச்சி.\nSection::::எரிபொருள் கலன்கள்.\nதிண்ம ஆக்சைடு எரிபொருள் கலன்களில் சீரியாவை பயன்படுத்த முடியும். ஏனெனில் 500-650 பாகை செல்சியசு வெப்பநிலையில் இதன் வழியாக ஆக்சிசன் அணுக்கள் விரைவாக நகர்ந்து செல்கின்றன. சிர்க்கோனியத் திட்டத்தைக் காட்டிலும் மேம்பட்ட ஓர் எரிகலனாகவும் இது கருதப்படுகிறது.\nSection::::நீர் பிரிப்பு.\nசீரியம்(IV) ஆக்சைடு–சீரியம்(III) ஆக்சைடு சுழற்சி அல்லது CeO/CeO சுழற்சி இரண்டு படிநிலைகளில் நிகழும் ஒரு நிர்ப் பிளவு வெப்ப வேதியியல் செயல்முறையாகும். இச்செயல்முறை ஐதரசன் உற்பத்தியில் பயன்படுகிறது.\nSection::::ஆக்சிசனேற்ற எதிர்ப்பி.\nநானோசீரியா ஓர் உயிரியல் ஆக்சிசனேற்றியாக நானோசீரியா கவனத்தை ஈர்த்துள்ளது\nSection::::மேற்கோள்கள்.\n[[பகுப்பு:ஆக்சைடுகள்]]\n[[பகுப்பு:வேதி வினையூக்கிகள்]]\n[[பகுப்பு:சீரியம் சேர்மங்கள்]]"}
{"id": "457139", "url": "https://ta.wikipedia.org/wiki?curid=457139", "title": "விஜய் ஈஸ்வரன்", "text": "விஜய் ஈஸ்வரன்\n\nவிஜய் ஈஸ்வரன் (\"Vijay Eswaran\", பிறப்பு: அக்டோபர் 7, 1960) என்பவர் மலேசியாவை சேர்ந்த தொழிலதிபர் ஆவார். இவர் ஆங்காங்கை தலைமையிடமாக கொண்ட கியூ.ஐ குழும நிறுவனங்களின் நிர்வாக தலைவர் ஆவார்.\n\nSection::::ஆரம்பகால வாழ்க்கை.\nவிஜய் ஈஸ்வரன் 1960  அக்டொபர் 7 ஆம் திகதி  பினாங்கில் விஜயரத்தினம் சரவணமுத்து மற்றும் புஸ்பவதி சின்னையா தம்பதியினருக்கு  பிறந்தார். இவரது தந்தை விஜயரத்தினம் சரவணமுத்து  மலேசியா இந்து இளைஞர் அமைப்பின் நிறுவனர் ஆவார்.\n\nவிஜய் ஈஸ்வரன் தனது மூன்றாம் நிலைக் கல்வியை இங்கிலாந்தில் சாரதியாக பணி புரிந்தவாறு தொடர்ந்தார். 1984 ஆம் ஆண்டில்  எல்எஸ்இ (இலண்டன் ஸ்கூல் ஒப் எகானமிக்ஸ்) இல் பொருளாதாரத்தில் பட்டம் பெற்ற பிறகு அவர் ஒரு வருடம் ஐரோப்பாவைச் சுற்றி வந்தார். அவர் தனது பயணத்தின்போது ஒரு மாதத்திற்கும் மேலாக ஒரு பிரான்சிஸ்கன் மடாலயத்தில் கழித்தார். 1985 ஆம் ஆண்டில் அவர் இங்கிலாந்துக்குத் திரும்பி அங்கு பைனரி சிஸ்டம் மார்க்கெட்டிங் பயின்றார்.  மேலும் சிஐஎம்ஏ இல் இருந்து தொழில்முறைச் சான்றிதழ் பெற்றார். 1986 ஆம் ஆண்டில் அவர் அமெரிக்காவுக்குச் சென்று தெற்கு இல்லினாய்ஸ் பல்கலைக்கழகத்தில் எம்பிஏ பட்டம் பெற்றார். மேலும் ஐபிஎம்மின் துணை நிறுவனமான சிஸ்டமாடிக்ஸ் நிறுவனத்தில் பணிபுரியும் போது பகுதிநேர அடிப்படையில் பல்நோக்கு சந்தைப்படுத்துதலில்  (எம்எல்எம்) ஈடுபட்டார். 13 வருடங்கள் கழித்து மலேசியாவிற்கு திரும்பி\n\nகாஸ்வே குழுமத்தின் அதன் பிலிப்பைன்ஸ் வணிகத்தைத் தொடங்கினார்.  பல்நோக்கு சந்தைப்படுத்தலில் தீவிரமாக ஈடுபட்டார்.\n\nSection::::க்யூஐ குழுமம்.\n1998 ஆம் ஆண்டில், ஆசியாவுக்குத் திரும்பிய பின், அவர் ஒரு பல்நோக்கு சந்தைப்படுத்தல் நிறுவனத்தின் இணை நிறுவனர் ஆனார். பின்னர் இந் நிறுவனம் க்யூஐ குழுமமாக வளர்ந்து விரிவடைந்தது. பயணம், ஊடகம், தொலைத்தொடர்பு, ஆடம்பரத் தயாரிப்புக்கள், ஆரோக்கியம், பயிற்சி மற்றும் பெருநிறுவன முதலீடுகளை கொண்ட  மின்-வணிகம் அடிப்படையிலான கூட்டு நிறுவனம் ஆகும். க்யூஐ குழுமத்தின் பிராந்திய அலுவகங்கள் ஹாங்காங், சிங்கப்பூர், தாய்லாந்து மற்றும் மலேசியா ஆகிய நாடுகளில் காணப்படுகின்றன. மேலும் பத்து நாடுகளில் பரந்த அளவிலான துணை நிறுவனங்களை கொண்டுள்ளது.\n\nSection::::க்யூஐ நகரம்.\nமலேசியாவின் பந்தர் மேரு ராயாவில் க்யூஐ குழுமத்தின் துணை நிறுவனமான விஜய் ஈஸ்வரன் மற்றும் கிரீன் வென்ச்சர் கேபிடல் என்பன 1.2 பில்லியன் மலேசியன் ரிங்கட் செலவில் வணிக மற்றும் குடியிருப்பு மேம்பாட்டுக்கான திட்டமொன்றை தொடங்கின. இத் திட்டம் 2020 ஆம் ஆண்டில் நிறைவடையும் வகையில் அமைக்கப்பட்டுள்ளது. இந்த திட்டத்தில் தனியார் மற்றும் பொது மருத்துவ சேவைகளின் கலவையை வழங்கும் ஒரு போதனா மருத்துவமனையும் அடங்கும் என்று எதிர்பார்க்கப்படுகிறது. மேலும் விஜய் ஈஸ்வரன் குவெஸ்ட் சர்வதேச பல்கலைக்கழகத்தின் (QIUP) கவுன்சிலின் தலைவராக உள்ளார். 2008 இல் நிறுவப்பட்ட இந்த பல்கலைக்கழகம் க்யூ நகரத்தின் ஒரு பகுதியாகும். இது பேராக் மாநில அரசு மற்றும் கியூஐ குழுமத்திற்கு சொந்தமானது.\n\n\nSection::::சர்ச்சைகள்.\n2006 ஆண்டு மார்ச் இல் விஜய் ஈஸ்வரன் மற்றும் அவரது வணிக கூட்டாளர்களான ஜோசப் பிஸ்மார்க், தாகம்பே கிண்டனார் மற்றும் டோனா மேரி இம்சன் ஆகியோர் இரண்டு பிலிப்பினோக்களை 100,000 டாலருக்கும் அதிகமாக மோசடி செய்ததாக குற்றம் சாட்டப்பட்டனர்.\n\n2007 மே மாதத்தில் இல் பிலிப்பைன்ஸின் மணிலாவில் அசல் ஸ்தாபகக் குழுவின் இரண்டு முன்னாள் பங்குதாரர்களினால் வழக்கு தாக்கல் செய்யப்பட்டது.\n\nஇந்தியாவின் சென்னையில் நடந்த மோசடி நடவடிக்கைகளுக்காக கோல்ட் குவெஸ்டுக்கு எதிரான 2003 குற்றச்சாட்டு உச்சநீதிமன்றத்தை அடைந்தது.\n\nஆகஸ்ட் 2013 இல், டைம்ஸ் ஆப் இந்தியா பத்திரிகை விஜய் ஈஸ்வரன்  நிறுவிய க்னெட் தொடர்பாக பொருளாதார குற்றப்பிரிவால் விசாரிக்கப்பட்டு வருவதாக அறிவித்தது. விசாரணைக்கு அதிகாரிகள் முன் ஆஜராகத் தவறியதால், ஈஸ்வரன் மற்றும் இன்னும் சிலருக்கு எதிராக பொருளாதார குற்றங்கள் பிரிவு நோக்குநிலை அறிவிப்பை வெளியிட்டது.\n\n2016 ஆம் ஆண்டில் மும்பை காவல்துறையின் பொருளாதார குற்றப்பிரிவு 3 வருட விசாரணைக்குப் பின்னர் க்யூனெட் மோசடி தொடர்பாக 30 பேருக்கு எதிராக கண்காணிப்பு அறிவிப்புகளை வெளியிட்டது. க்யூனெடின் நிறுவனரான விஜய் ஈஸ்வரன்  வழக்கில் முக்கிய குற்றவாளியாக இடம்பெற்றார்.\n\n2018 ஆம் ஆண்டில் பெப்ரவரியில் சோமாலியாவின் லேபின் விசாரணை நீதிமன்றத்தில் மோசடி செய்ததாக கியூனட் மீது வழக்குத் தொடரப்பட்டது. அந்த ஆண்டின் பிற்பகுதியில் பாரதீய ஜனதா கட்சியின் செய்தித் தொடர்பாளரும் கர்நாடகாவின் முன்னாள் முதல்வருமான சித்தராமையாவை சீனாவில் நடந்த உலக பொருளாதார மன்றத்தில் விஜய் ஈஸ்வரன் சந்தித்ததாக கூறப்பட்டது.\n\nSection::::தனிப்பட்ட வாழ்க்கை.\nவிஜய் ஈஸ்வரன் க்யூஐ குழுமத்தின்  விஜயரத்னம் அறக்கட்டளையின் தலைவரான உமையால் என்பவரை  திருமணம் செய்து கொண்டார்.\n\n"}
{"id": "457142", "url": "https://ta.wikipedia.org/wiki?curid=457142", "title": "கிருத்திகா (சிங்கை எழுத்தாளர்)", "text": "கிருத்திகா (சிங்கை எழுத்தாளர்)\n\nகிருத்திகா (Kiruthika, Singapore writer) சிங்கப்பூரின் தமிழ் எழுத்தாளர், நூலாசிரியர், பட்டிமன்றப் பேச்சாளர், பயிலரங்கு பயிற்றுவிப்பாளர் என தமிழ் இலக்கியத்துக்காக பலதரப்பட்ட விதங்களில் பங்காற்றி வருகிறார். நவீன சிந்தனைகள், அறிவியல் புனைவுகளைத் தற்காலத்திற்கேற்ப கதைகளில் எழுதி வருகிறார். இவரது பயணக் கட்டுரைகளில் காட்சிப்படுத்துதல் மூலம் வாசிப்பவர்களையும் பயணத்தின் ஒரு கதாபாத்திரமாகவே மாற்றிவிடும் நடை கொண்டிருக்கும்.\n\nSection::::வாழ்க்கைக் குறிப்பு.\nகிருத்திகா ' உல்லாசக்கப்பல் பயணம் (சிங்கப்பூர்-மலேசியா-தாய்லாந்து)' என்ற பயண நாவலை எழுதி வெளியிட்ட 2014ஆம் ஆண்டு முதல் தமிழ் இலக்கியத்தின் பல்வேறு துறைகளில் எழுதி வருகிறார். பயணக்கட்டுரையும் அறிவியல் புனைக்கதைகளும் இவருக்குப் பிடித்தவை.\n\nதகவல் தொழில்நுட்ப மேலாளராக அலுவலக வேலைகளுக்கு நடுவே சிங்கப்பூர்த் தமிழ் எழுத்தாளர் கழக செயல்பாடுகளில் தன்னை ஈடுபடுத்திக்கொண்டு தொண்டூழியம் செய்வதோடு, தொடர்ந்து எழுதி, தமிழ் இலக்கியத்திற்குத் தனது படைப்புகளை அளித்து வருகிறார். மேலும், ’கதைக்களத்தின்’ பொறுப்பாளராகச் செயல்பட்டு புதிய / மாணவ எழுத்தாளர்கள் கதைக்களம் போட்டிகளுக்கு பெரும் அளவில் சிறுகதைகள் எழுத ஊக்குவித்து வருகிறார். \n\nமாணவர்களுக்காக கதை சொல்வது, மொழிபெயர்ப்பு, கவிதை மற்றும் சிறுகதைப் பயிலரங்குகளை நடத்துவதில் ஆர்வம் காட்டி வருகிறார். சிங்கப்பூர்ப் பட்டிமன்றங்களிலும் இவருடைய குரலைக் கேட்கலாம்.\n\nஜப்பானிய மொழியில் புலமை பெற்றுள்ளவர். மலையேறுவதில் ஆர்வம் கொண்டு 5400 மீட்டர் உயர ’எவரெஸ்ட் அடிவார முகாமைத்’ (EBC) தொட்டவர். ’கராத்தே’, ’டேக்வாண்டோ’ போன்ற தற்காப்பு கலைகளும் பயின்று தேர்ந்தவர்.\n\n\n\n"}
{"id": "457143", "url": "https://ta.wikipedia.org/wiki?curid=457143", "title": "உஸ்மான் செய்யது மசூது (சிங்கை எழுத்தாளர்)", "text": "உஸ்மான் செய்யது மசூது (சிங்கை எழுத்தாளர்)\n\nஉஸ்மான் செய்யது மசூது (பி. மார்ச் 24, 1939) (எ) தமிழ்ச் செல்வம் சிங்கப்பூரின் தமிழ் எழுத்தாளர், நடிகர் என தமிழ் இலக்கியத்துக்காக பலதரப்பட்ட விதங்களில் பங்காற்றி வருகிறார். \n\nSection::::வாழ்க்கைக் குறிப்பு.\nதமிழகத்தின் நெல்லை மாவட்டம் தென்காசி ஒன்றியம் கடையநல்லூர் என்ற சிற்றூரில் பிறந்து அங்குள்ள தொடக்கப்பள்ளியில் கல்வி பயிலத் தொடங்கினார். 1957ஆம் ஆண்டு சிங்கப்பூருக்குப் பெற்றோர்களுடன் வந்து சேர்ந்த ஓரிரு திங்களில் ”ஸ்ட்ரெட்ஸ் டைம்ஸ்” நாளிதழ் நிறுவனத்தில் பணி புரியத் துவங்கினார். இங்கு ஆங்கிலக் கல்வியோடு தமிழ்க்கல்வியும் பெற்று ஆசிரியர் பணியில் அமர்ந்தார். 1968ஆம் ஆண்டு எழுதத் தொடங்கிய இவர் அக்காலகட்டத்திலேயே மேலைநாட்டுக் கவிதை இலக்கியத்தைப் போலக் கீழைநாட்டு கவிதை இலக்கியம் படைத்தவர். \n\nஇவரது கதைகள், நாவல்கள், துணுக்குகள், கவிதைகள் பல தமிழ்முரசு, மலேசிய நண்பன், தமிழ் நேசன், தின முரசு ஆகிய தின இதழ்களிலும், வாணம்பாடி, மயில் ஆகிய வாரப் பத்திரிக்கைகளிலும் சூரியன் என்னும் திங்களிதழிலும் வெளிவந்துள்ளன. \n\nசிங்கப்பூர்த் தமிழ் எழுத்தாளர் கழகமும் ஐக்கிய முஸ்லீம் சங்கமும் வெளியிட்ட மலர்களில் இவருடைய படைப்புகள் வெளிவந்துள்ளன.\n\nஆசிரியர் பணியிலிருந்து ஓய்வு பெற்ற இவர் சிங்கை தமிழ்ச்செல்வம் என்ற புனைப்பெயரில் அழைக்கப் படுகிறார்.\n\n\n\n\n\n\n\n"}
{"id": "457149", "url": "https://ta.wikipedia.org/wiki?curid=457149", "title": "கா. பெருமாள்", "text": "கா. பெருமாள்\n\nகவிதைவேள் கா. பெருமாள் (அக்டோபர் 1, 1921 - ஆகத்து 17, 1979) சிங்கப்பூரைச் சேர்ந்த எழுத்தாளர், வானொலி ஒலிபரப்பாளர், ஊடகவியலாளர், நாடகாசிரியர்.\n\nSection::::வாழ்க்கைக் குறிப்பு.\nதமிழகத்திலுள்ள நாமக்கல் என்னும் ஊரில் 1921ல் பெருமாள் பிறந்தார். 1938ல் மலாயா வந்த இவர் கேமரன் மலையிலுள்ள தேயிலைத் தோட்டத்தில் வாழ்க்கையைத் தொடங்கினார். தமிழ்மீது கொண்டிருந்த தாகத்தின் காரணமாக உலஊழியனார் என்ற அறிஞரிடம் தமிழைக் கற்றார். நேதாஜி சுபாஷ் சந்திர போஸ் தொடங்கிய இந்திய தேசிய இராணுவத்தில் இணைந்து காயக் என்னும் பகுதியில் படைப்பிரிவுக்குத் தலைமையேற்று வழிநடத்திய பெருமைக்குரியவர். 1942க்கு முன்பிருந்தே புதிய கோணங்களில் உருவகப் பாடல்கள், உரைப் பாடல்கள், உரைப்பா நாடகங்கள், வில்லுப்பாட்டு, கூத்துக்கலை, தோட்டப்புறக் கும்மி, கோலாட்டங்கள் முதலியவற்றைப் படைத்துள்ளார்.\n\nசிங்கப்பூர் தேசபக்திப்பாடல்கள் பலவற்றை எழுதி வானொலியில் ஒலிபரப்பினார். சங்கமணி, ஜனோபகாரி, முத்தமிழ் முதலிய இதழ்களில் இவரது படைப்புகள் வெளியாகின. சிங்கப்பூர் கலாசார அமைச்சின் கண்ணோட்டம் என்ற இதழில், இவரது பாடல்கள் “சிங்கப்பூர் பாடல்கள்” என்ற தலைப்பில் வெளிவந்தன. இசைச்சித்திரங்கள், வாழ்க்கை வினோதம் ஆகிய படைப்புகளை வானொலியில் தயாரித்தார். இஸ்லாம் சமயக் கருத்துகளை உள்ளடக்கிய சீறா இசைச் சித்திரம், துங்கு அப்துல் ரஹ்மான் வில்லுப்பாட்டு ஆகிய இசைச் சித்திரங்களைத் தயாரித்தார். \n\nசிறந்த கட்டுரையாளராகவும் திகழ்ந்த இவர் தத்துவக்கலை, கூத்துக்கலை, நாடகம் பிறந்தது, மலைநாட்டு உழைப்போர் இலக்கியம் ஆகிய ஆய்வுக் கட்டுரைகளையும் படைத்துள்ளார். \n\nசிங்கப்பூர் வானொலியில் ஒலியேறிய இவரது ‘கட்டை விரல் ‘ நாடகம் மிகவும் பேசப்பட்டது. சிறந்த படைப்பாளியும் பண்பாளருமான இவர் 17.08.1979ல் இயற்கை எய்தினார்.\n\n\n"}
{"id": "457174", "url": "https://ta.wikipedia.org/wiki?curid=457174", "title": "ராம்கோ சிமெண்ட் நிறுவனம்", "text": "ராம்கோ சிமெண்ட் நிறுவனம்\n\nமெட்ராஸ் சிமெண்ட் லிமிடெட் நிறுவனம்என முன்னதாக அழைக்கப்பட்டு தற்போது 'ராம்கோ சிமெண்ட் லிமிடெட் நிறுவனம்' என மாற்றப்பட்ட இந்நிறுவனம் இந்தியா நாட்டின் தமிழ்நாடு மாநிலத்தின் தலைநகரமாம் சென்னையை தலைமையிடமாக கொன்டு 1961 ம் ஆண்டு பி ஏ சி ராமசாமி ராஜா அவர்களால் ஆரம்பிக்கப்பட்டதாகும். இந்திய பைஞ்சுதை உற்பத்தியாளர்களிடையே மொத்த தயாரிப்பில் ஐந்தாவது இடம் பிடித்துள்ள இந்நிறுவனம் பைஞ்சுதை மட்டுமல்லாது உடனடியாக கட்டக்கூடிய ஆயத்த கலவை கள்காரைகள் மற்றும் உலர்ந்த கட்டிட கலவைகளையும் தயாரித்து வருகிறது. மேலும் தமிழகத்தில் பல்வேறு இடங்களில் காற்றாலைகளையும் நிறுவி மின் உற்பத்தியிலும் ஈடுபட்டுள்ளனர். இந்நிறுவனத்தின் பெரும்பான்மையான தயாரிப்பு பைஞ்சுதை (சிமெண்ட்) ஆகும். உள்நாட்டில் தமிழகம், மேற்கு வங்காளம், ஆந்திரா மற்றும் கர்நாடகம் மாநிலங்களில் இயங்கும் இந்நிறுவனத்திற்கு சொந்தமான எட்டிற்கும் மேற்பட்ட பைஞ்சுதை மற்றும் கலவை ஆலைகளில் இருந்து 16 மில்லியன் டன் வருடத்திற்கு தயாரிக்கப்பட்டு விற்பனை செய்கின்றனர். \"ராம்கோ சூப்பர் கிரேடு\" எனப்படும் வணிகப்பெயரில் விற்பனை செய்யப்படும் பைஞ்சுதை வகை இந்நிறுவனத்தின் குறிப்பிடக்கூடிய தயாரிப்பாகும்.\n\nSection::::நிறுவன வரலாறு.\n1950ம் ஆண்டுகளில் மத்திய தொழில்துறை மந்திரியாக இருந்த திரு. மனுபாய் ஷா அவர்கள் கேட்டுக்கொண்டதற்கு இணங்க ஏற்கனவே இராஜபாளையம் ஊரில் பஞ்சாலைகள் நடத்திவந்தவரும், ராஜபாளையம் நகராட்சி தலைவருமான திரு. ராமசாமி ராஜா அவர்களால் 1961ம் ஆண்டு 1 கோடி ரூபாய் மூதலீட்டில் ஆரம்பிக்கப்பட்டது தான் இந்நிறுவனமாகும். இந்திய தொழில்துறை வரலாற்றில் முதன்முறையாக தமிழக அரசாங்கம் இந்நிறுவனத்தில் 10 லட்சம் ரூபாய் தொழில் தொடங்க மூதலீடு செய்தது குறிப்பிடத்தக்கது. \n\nதமிழகத்தில் உள்ள விருதுநகர் மாவட்டத்தில் உள்ள ராமசாமி ராஜா நகரில் அமையப்பட்ட தனது முதலாவது பைஞ்சுதை ஆலையில் 200 டன்னுடன் 1962ம் ஆண்டு தொடங்கப்பட்ட இந்நிறுவனம் ஆரம்பத்தில் ஈரமிக்க செயல்பாட்டை பயன்படுத்தி பைஞ்சுதை (சிமெண்ட்) தயாரித்தது. பின்னர் 1970 களில் உலர் தயாரிப்பு முறைக்கு மாறியது. இரண்டு தயாரிப்பு வசதி கொண்ட இந்த ஆலையிலிருந்து வருடத்திற்க்கு 15 லட்சம் டன் பைஞ்சுதை உற்பத்தி செய்யப்படுகிறது. \n\nஇரண்டாவது தயாரிப்பு ஆலையாக ஆந்திர மாநிலம் விஜயவாடா நகரில் உள்ள ஜெயந்திபுரம் ஆலையில் 1987ஆம் ஆண்டு முதல் உற்பத்தியில் ஈடுபட்டது. இவ்வாலையில் இருந்து பல்வேறு நவீன முறைகளில் கிட்டத்தட்ட 36 லட்சம் டன் வரை வருடத்திற்கு பைஞ்சுதை தயாரிக்கப்படுகிறது. \n\nதமிழ்நாட்டின் ஆலத்தியூர் என்னும் இடத்தில் மூன்றாவதாக 1997ம் ஆண்டு தயாரிப்பு ஆலை அமைக்கப்பட்டு 2001 ம் ஆண்டு இரண்டடுக்காக விரிவாக்கம் செய்யப்பட்டது. வருடத்திற்கு சராசரியாக 31 லட்சம் உற்பத்தி செய்யும் இந்த ஆலை, இந்தியாவில் மிகச்சிறந்த மற்றும் நவீன தயாரிப்பு ஆலைகளில் ஒன்றாகும். \n\n2009ம் ஆண்டு தமிழகத்தில் அரியலூர் மாவட்டத்தில் ஆரம்பிக்கப்பட்ட இரண்டு தயாரிப்பு நிலையங்கள் கொண்ட ஆலையில் சுமார் 4 மில்லியன் டன் சிமெண்ட் உற்பத்தி செய்யப்படுகிறது. \n\nராமசாமி ராஜாவின் மகனான ராமசுப்பிரமணி ராஜாவின் மேலாண்மைப்படி இந்நிறுவனம் இந்திய அளவில் ஐந்தாவது பைஞ்சுதை தயாரிப்பு நிறுவனமாக வளர்ந்தது. தற்போது அவரது மறைவிற்கு பின்பாக மூன்றாவது தலைமுறையாக 2017ம் ஆண்டு ஜூன் மாதம் முதல் வெங்கட்ராம ராஜா தலைமையில் இந்நிறுவனம் நடைபோடுகிறது.\n\nSection::::துணைத் தொழில்கள்.\nபைஞ்சுதை (சிமெண்ட்) தயாரிப்பில் மட்டுமல்லாது உடனடியாக கட்டக்கூடிய ஆயத்த கலவை கற்காரைகள் மற்றும் உலர்ந்த கட்டிட கலவைகளையும் இந்நிறுவனம் தயாரித்து வருகிறது. மேலும் தமிழகத்தில் பல்வேறு இடங்களில் காற்றாலைகளையும் நிறுவி மின் உற்பத்தியிலும் ஈடுபட்டுள்ளனர். \n\nSection::::காற்றாலைகள்.\n1993ம் ஆண்டு தமிழகத்தில் முப்பந்தல் என்னும் ஊரில் தனது முதலாவது காற்றாலையை அமைத்த இந்நிறுவனம் தொடர்ந்து 1995ம் ஆண்டு கோயம்புத்தூர் மாவட்டத்தில் உள்ள பூலவாடியில் இரண்டாவதாகவும் 2005ம் ஆண்டு ஊத்துமலையில் மூன்றாவதாகவும் காற்றாலை அமைத்துள்ளது. மொத்தமாக 125 மில்லியன் வாட் வரையில் இந்த காற்றாலைகள் மூலமாக மின் உற்பத்திச் செய்யப்படுகிறது.\n\nSection::::பிற ஆலைகள்.\n2000 வது ஆண்டு கர்நாடக மாநிலத்தில் இயங்கி வந்த ஆண்டுக்கு 3 லட்சம் டன் உற்பத்தி செய்துவந்த கோகுல் சிமெண்ட்ஸ் நிறுவனத்தை ராம்கோ சிமெண்ட் நிறுவனம் கையகப்படுத்தியது. \n\nதமிழ்நாட்டிலுள்ள சேலம் செங்கல்பட்டு மாவட்டங்களிலும் மேற்கு வங்காளம் மாநிலத்திலுள்ள கோலாகட் என்னும் இடத்திலும் மற்றும் ஆந்திரா மாநிலத்தில் விசாகப்பட்டினம் மாவட்டத்திலுமாக நான்கு கட்டுமான கலவை ஆலைகளை இயக்கி வருகிறது. அதன்மூலம் ஆண்டுக்கு 40 லட்சம் டன் அளவிற்கு தயாரிப்பு நடைபெறுகிறது.\n"}
{"id": "457180", "url": "https://ta.wikipedia.org/wiki?curid=457180", "title": "வெளி மங்கோலியா", "text": "வெளி மங்கோலியா\n\nவெளி மங்கோலியா (Outer Mongolia) சீனாவின் சிங் அரசமரபு (1691–1911) ஆண்ட மஞ்சுகோ ஆட்சிப் பகுதியில் அமைந்திருந்தது. தற்போது வெளி மங்கோலியா மங்கோலியாவின் ஆட்சிப் பகுதியில் உள்ளது. உள் மங்கோலியா சீனாவின் ஆட்சிப் பகுதியில் உள்ளது.\n\n\n"}
{"id": "457181", "url": "https://ta.wikipedia.org/wiki?curid=457181", "title": "ஐரா", "text": "ஐரா\n\nஐரா (Airaa) என்பது  2019 ஆம் ஆண்டு வெளிவந்த இந்திய தமிழ் திகில் திரைப்படம் ஆகும். கே.எம். சர்ஜுன் எழுதி இயக்கியுள்ளார். இந்த திரைப்படத்தில் நயன்தாரா, கலையரசன், யோகிபாபு முன்னணி கதாபாத்திரத்தில் நடித்துள்ளனர். கோட்டாபாடி ஜே ராஜேஷின் கே.ஜே.ஆர் ஸ்டுடியோஸின் தயாரிப்பில் 2018 ஆண்டில் கிறிஸ்துமஸ் தினத்தன்று வெளிவரும் என்று எதிர்பார்க்கப்பட்டாலும் படப்பிடிப்பு பணிகள் திட்டமிட்டப்படி நடைப்பெறாததால் கால தாமதமானது. திரைப்படத்தின்  அதிகாரப்பூர்வ டீஸர் 5 ஜனவரி 2019 அன்று மாலை 5 மணிக்கு வெளியிடப்பட்டது.2015 ஆம் ஆண்டு வெளிவந்த மாயா திரைப்படத்திற்கு பிறகு நயன்தாரா இரட்டை வேடங்கள் ஏற்றிருந்தார். ஐரா திரைப்படத்தின் டீஸர் அதிக எதிர்பார்ப்புகளை ஏற்படுத்தியிருந்தாலும் படம் வசூலில் பின்னடைவை சந்தித்தது. \n\nSection::::கதைச்சுருக்கம்.\nபத்திரிகையாளராக யமுனா (நயன்தாரா) யூடியூபில் பேய் காணொளிகளை உருவாக்கி வெளியிடுவதில் ஆர்வமுடையவர். யமுனாவிற்கு திருமண ஏற்பாடுகள் நடைப்பெறுகின்றது. திருமணத்தில் விருப்பமில்லாமல் கிராமத்தில் இருக்கும் பார்வதி பாட்டி (குலப்புள்ளி லீலா)  வீட்டிற்கு செல்கிறார். மற்றுமொரு காட்சியில் அமுதன் (கலையரசன்) நிகழும் தொடர் திடீர் மரணங்களை பற்றி விசாரித்து வருகிறார். அவர் தேடிச் செல்லும் இரு நபர்கள் மாடியில் இருந்து கீழே விழுந்து இறந்து போகிறார்கள். திடீர் மரணங்களுக்கு காரணம் பவானி என்று கருதும் அதிர்ச்சியடைகிறார். இரவில் வீட்டுக்கூரையில் ஏறி பவானி என்று கத்துகிறார். யமுனா, பார்வதி, மணி (யோகி பாபு), மணியின் மருமகன் பாப்லூ (அஸ்வந்த் அசோக்குமார்) ஆகியோர் தொடர்ந்து யூடியூபில் பேய் காணொளிகளை வெளியிடுகின்றனர். ஒரு நாள் யமுனாவும் அவரது பாட்டியும் பேயினால் தாக்கப்படுகிறார்கள். மறுநாள் மருத்துவமனையில் இருவரும் அனுமதிக்கப்பட்டு இருக்கின்றனர். உயிருக்கு ஆபத்தான நிலையில் இருக்கும் பார்வதி பாட்டி மரணமடைகிறார். பார்வதி பாட்டியின் மரணத்தின் பிறகு பப்லூ யமுனாவிடம் \"பவானியக்கா நல்லவங்க\" எனக் கூறி பேயுருவம் கொண்டு மறைந்து போகிறார். அவ்வளவு காலமும் மணியின் மருமகன் என்று எண்ணியிருந்த சிறுவன் பேய் என்பதை அறிகிறார். அமுதன் பவானியின் ஆவியோடு பேசுகிறார். பழிவாங்குவதை நிறுத்தும்படி வேண்டுகிறார். பவானியின் ஆவி யமுனாவை கொல்ல வேண்டும் என்கிறது. அமுதனும்ம யமுனாவும்ற்று சந்திக்கின்றனர். பவானியை பற்றி முழு விபரமும் அறிந்த அமுதனிடம் பவானி யார்? என்று வினவுகிறார். அமுதன் பவானியின் கதையை யமுனாவிடம் கூறுகிறார். பவானி யமுனாவை பழிவாங்கும் படலத்தில் இருந்து யமுனா எவ்வாறு மீளுவார் என்பதும், பவானியின் மரணத்தில் யமுனாவின் பங்கு என்ன என்பதுமே இந்த திரைப்படத்தின் மீதிக்கதை...\n\n\n\n\n\n\n\n\n\n\n\n\n\n\n\nSection::::தயாரிப்பு.\n2018 ஆம் ஆண்டு வெளியான எச்சரிக்கை திரைப்படத்தை இயக்கிய இளம் இயக்குனர் கே.எம்.சர்ஜுன் ஐரா திரைப்படத்தை எழுதி இயக்கினார். பெண் கதாப்பாத்திரத்தை மையமாகக் கொண்டு நயன்தாராவின் நடிப்பில் வெளிவந்த திரைப்படங்களில் இதுவும் ஒன்றாகும். நயன்தாரா அறம் திரைப்படத்தை இயக்கிய  கே.ஜே.ஆர் ஸ்டுடியோஸ் இந்த படத்தையும் தயாரித்தது. ஐரா நயன்தாராவின் 63வது திரைப்படமாகும். திரைப்படத்தின் தலைப்பு மற்றும் முதல் பார்வை சுவரிதழ் 8 அக்டோபர் 2018 அன்று வெளியிடப்பட்டது. சுந்தரமூர்த்தி கே. எஸ், சுதர்சன் சீனிவாசன் மற்றும் கார்த்திக் ஜோகேஷ் ஆகியோர் முறையே இசை இயக்குனர், ஒளிப்பதிவாளர் மற்றும் திரைப்பட ஆசிரியராக பணியாற்றியுள்ளார்கள். 2019 ஆம் ஆண்டு புதுவருட தினத்தையொட்டி திரைப்படத்தின் இரண்டாவது பார்வை சுவரிதழ் சமூக ஊடகங்கள் மூலம் வெளியிடப்பட்டது. \n\nSection::::இசை.\nஐரா திரைப்படத்திற்கு சுந்தர்மூர்த்தி கே.எஸ் இசையமைத்துள்ளார். யுகபாரதி, பா. விஜய், தாமரை ஆகியோர் பாடல் வரிகளை எழுதியுள்ளனர்.\n"}

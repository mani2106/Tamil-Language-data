{"id": "418229", "url": "https://ta.wikipedia.org/wiki?curid=418229", "title": "கிறித்தைன் தார்தன்", "text": "கிறித்தைன் தார்தன்\n\nகிறித்தைன் மான் \"(Christine Mann)\" எனப்பட்ட முனைவர் கிறித்தைன் தார்தன் \"(Dr. Christine Darden)\" (பிறப்பு: செப்டம்பர் 10, 1942 ) ஓர் அமெரிக்கக் கணிதவியலாளரும் தரவுப் பகுப்பாய்வாளரும் வானியக்கப் பொறியாளரும் ஆவார். இவர் நாசாவில் 40 ஆண்டுகளுக்கு வானியக்கவியலில் தன் வாழ்நாளைச் செலவிட்டார். இவர் அப்போது மீயொலி விரைவுப் பறப்பு, ஒலிமுழக்கம், ஆகியவற்ரில் ஆய்வு மேற்கொண்டார். இவர் 1967 இல் இலாங்லே ஆராய்ச்சி மையத்தில் சேரும் முன்பு வர்ஜீனியா பல்கலைக்கழகத்தில் கணிதவியலில் மூதறிவியல் பட்டம் பெற்று அங்கே கல்வி பயிற்றுவித்துள்ளார். இவர் ஜார்ஜ் வாசிங்டன் பல்கலைக்கழகத்தில் பொறியியலில் 1983 இல் முனைவர் பட்டம் பெற்றார். இவர் தனறிவியல் புலத்தில் பல ஆய்வுக் கட்டுரைகளை வெளியிட்டுள்ளார். இவர்தான் முதலில் இலாங்லே ஆராய்ச்சி மையத்தில் முதுநிலை செயல் அலுவலராக பதவி உயர்வு தரப்பட்ட ஆப்பிரிக்க அமெரிக்கப் பெண்மணி ஆவார். இது கூட்டாட்சிப் பொதுப்பணியிலேயே உயர்தரப் பதவியாகும்.\n\n\"மறைநிலை ஆளுமைகள்: அமெரிக்கக் கனவும் விண்வெளிப் போட்டியில் உதவிய கருப்பினப் பெண் கணிதவியலாளர்களும்\" (2016), நாசாவில் 20 ஆம் நூற்றாண்டின் நடுப்பகுதியில் தாக்கம் விளைவித்த ஆப்பிரிக்க அமெரிக்கக் கருப்பினப் பெண் கணிதவியலாளர்களும் பொறியாளர்களும் பற்றிய வரலாறு, எனும் மார்கோட் இலீ செட்டெர்லி எழுதிய நூலில் விவரித்த ஆராய்ச்சியாளர்களில் தார்தன் ஒருவர் ஆவார்.\n"}
{"id": "418237", "url": "https://ta.wikipedia.org/wiki?curid=418237", "title": "2-நோனேனால்", "text": "2-நோனேனால்\n\n2-நோனேனால் \"(2-Nonanol)\" என்பது CHO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். வெள்ளரிக்காயின் நறுமணத்தை இச்சேர்மம் பெற்றுள்ளது. ஆயிசுட்டர்கள் எனப்படும் இருவோட்டு மெல்லுடலி வகை உயிரினங்களில் இச்சேர்மம் அடையாளம் காணப்பட்டுள்ளது . பெரமோன்கள் எனப்படும் இனக்கவர்ச்சி இயக்கு நீராக இது பல பூச்சிகளால் பயன்படுத்தப்படுகிறது. வர்த்தக முறையாகவும் இச்சேர்மம் விற்பனைக்குக் கிடைக்கிறது.\n"}
{"id": "418239", "url": "https://ta.wikipedia.org/wiki?curid=418239", "title": "3-ஐதராக்சிபியூட்டேனால்", "text": "3-ஐதராக்சிபியூட்டேனால்\n\n3-ஐதராக்சிபியூட்டேனால் \"(3-Hydroxybutanal)\" என்பது CHO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். ஆல்டால் எனக்கருதப்படும் இச்சேர்மம் முற்காலத்தில் தூக்க மருந்தாகவும் மயக்க மருந்தாகவும் பயன்படுத்தப்பட்டது.\n\n"}
{"id": "418242", "url": "https://ta.wikipedia.org/wiki?curid=418242", "title": "அராக்கிடைல் ஆல்ககால்", "text": "அராக்கிடைல் ஆல்ககால்\n\nஅராக்கிடைல் ஆல்ககால் \"(Arachidyl alcohol)\" என்பது CHO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். 1-ஐகோசனால் என்ற பெயராலும் இதை அழைக்கிறார்கள். மெழுகைப் போன்ற இப்பொருள் அழகு சாதனப் பொருட்களில் ஒரு மிருதுவாக்கியாகப் பயன்படுகிறது. இதுவொரு நேர்சங்கிலி கொழுப்பு ஆல்ககாலாகும். அராக்கிடிக் அமிலம் அல்லது அராக்கிடோனிக் அமிலம் போன்றவற்றை ஐதரசனேற்றம் செய்வதன் வழியாக அராக்கிடைல் ஆல்ககாலைத் தயாரிக்கிறார்கள். இவ்விரண்டு அமிலங்களும் நிலக்கடலை எண்ணெயில் காணப்படுகின்றன. இலத்தீன் மொழியில் நிலக்கடலை செடிக்கு அராக்கிசு என்ற பெயராகும். எனவே அராக்கிட் அமிலம் என்ற பெயர் இதிலிருந்து வருவிக்கப்பட்ட பெயராகும். \n"}
{"id": "418245", "url": "https://ta.wikipedia.org/wiki?curid=418245", "title": "ஆந்திரனில்", "text": "ஆந்திரனில்\n\nஆந்திரனில் \"(Anthranil)\" என்பது CHNO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். இணைந்த பென்சீன்-ஐசோக்சசோல் இருவளைய வளையக் கட்டமைப்பில் தோற்றமளிக்கிறது. மூன்றாம் இடத்தில் ஆக்சிசன் இடம்பெற்றுள்ள பென்சைசோக்சசோல் மற்றும் பென்சாக்சசோல் சேர்மங்களின் மாற்றியமாகவும் இது அமைந்திருக்கிறது. குறுக்கு இணைப்பான இவ்வமைப்பு மூலக்கூறுகளின் அரோமாட்டிக் தன்மைக்கு இடையூறு செய்கிறது. மூன்று வகையான மாற்றியங்களுள் ஒன்றான இம்மாற்றியத்தை மற்ற இரண்டைக் காட்டிலும் நிலைப்புத்தன்மை குறைந்த மாற்றியமாகவும் மாற்றுகிறது .\n"}
{"id": "418253", "url": "https://ta.wikipedia.org/wiki?curid=418253", "title": "புனித வனத்துச் சின்னப்பர்", "text": "புனித வனத்துச் சின்னப்பர்\n\n=முதல் கிறிஸ்துவ வனவாசியான புனித வனத்துச் சின்னப்பரின் வாழ்க்கை வரலாறு:=\n\nSection::::பிறப்பு:.\nஎகிப்து நாட்டை சார்ந்த தெபேஸ் என்னும் பகுதியில் முதல் வனவாசியான புனித வனத்துச்சின்னப்பர் பிறந்தார். மிகவும் செல்வந்தர்களான அவருடைய தாய் தந்தையர் அவருக்கு மிக்க சிரமத்தோடு கல்வி, கலை, இலக்கியங்களை அதிக பணம் செலவு செய்து படிக்க வைத்ததால், அவர் மிகுந்த அறிவு ஞானத்தோடு படித்து சிறந்த மேதையானார். அவருக்குப் பதினைந்து வயது நடந்துகொண்டிருக்கும் போது ஆண்டவருடைய சித்தத்தால் அவருடைய தாய் தந்தை இறந்து போனார்கள்.\n\nSection::::தேசியுஸ் இராயனின் கொடுமைகள்.\nசிறுவயது முதல் அவர் சாந்த குணத்திலும், மரியாதையிலும், தெய்வ பக்தியிலும் கிறிஸ்துவனுக்குறிய மற்ற புனித நெறிகளிலும் நாளுக்குநாள் வளர்ந்து சிறப்புற்று வரும் போது, மீட்பின் 250-ம் வருடத்தில் தேசியுஸ் இராயன் என்பவன் கிறிஸ்துவர்களை துன்பப்படுத்த தொடங்கினான். அந்த துன்பங்களின் கொடுமையான வாதைகளை மட்டும் இங்கே விவரிப்போம்.\nஅவையாவன: பற்பல வேதனை சூழ்ச்சிகளாலும் சாகாதிருந்த ஓர் (இயேசுவின்) ஊழியனுடைய உடலெங்கும் தேனைப் பூசி கால் கைகளையும் கட்டி ஈக்களாலும் குளவிகளாலும் கடித்துக்கொட்டும் படி அவனை வெய்யிலில் மல்லாக்கக் கிடத்தினார்கள்.\nவேறொருவரைப் பறவைகளின் இறகு தூவின மெத்தையின் மேல் படுக்க வைத்துப் பட்டு கயிறுகளால் கட்டி, அலங்காரமான பூஞ்சோலையில் கொண்டுபோய் வைத்து அவரை கெடுக்க ஓர் விலைமாதை கூட இருக்க வைத்தார்கள். பாவத்துக்கு அஞ்சிப் பயந்தவரான வேதசாட்சி தமது பற்களால் தனது நாவைக் கடித்துத் துண்டாக்கி அதை அருகில் இருந்த விலைமாதின் மேல் துப்பி, இவ்விதமாய் அதிசயத்தக்க முறையில் அவளைத் துரத்தி உடல் ஆசைகளை வென்றார். புனித வனத்துச்சின்னப்பர் இப்படிப்பட்ட துன்பத்துக்கு ஆளாகாமல் ஓர் அன்னியன் வீட்டில் மறைந்திருந்தார். அவருடைய மைத்துனர் அவர் சொத்துக்களை எல்லாம் அபகரித்துக்கொள்ள வேண்டுமென்று எண்ணி எதிரிகள் கையில் அவரை ஒப்புகொடுக்க சூழ்ச்சி செய்ததை அறிந்து கொண்டு, நாட்டை விட்டுக் காட்டுக்குப் புறப்பட்டார்.\n\nSection::::பாலைவன காட்டில் தங்கிய சின்னப்பர்:.\n அங்கே காட்டிலே மலையடிவாசலை மூடிகொண்டிருந்த கல்லை புரட்டி அதிலே தங்கினார். அக்குகையின் மேல் அடர்ந்திருந்த ஈச்சமரத்தின் ஓலைகள் தமக்கு உடையாகவும், அதன் பழங்கள் தமக்கு உணவாகவும் அவ்விடத்தில் ஓர் பக்கத்தின் ஓடி வரும் ஊற்றின் தண்ணீர் தமக்கு குடிநீராகவும் இருக்கக் கண்டு, கடவுள் அக்குகையைத் தமக்காகவே அமைத்து தந்திருக்கிறார் என்று எண்னி அதிலே தங்கினார்.\nபுனித சின்னப்பர் காட்டுக்கு போகும் போது 22 வயது உள்ளவராய் இருந்தார். கலகம் முடியும் வரையில், கடவுளைப் போற்றி புகழ்ந்து கொண்டு அங்கே இருக்க விருப்பம் கொண்டார். காட்டிலே இரவும் பகலும் செய்துவந்த செபத் தியானத்தினாலும், உபவாசத்தினாலும், தனிமையினாலும், தனக்கு கிடைத்த மன இனிமையையும் மகிழ்ச்சியையும் நிறைவையும் மேலான நன்மைகளையும் தமது அனுபவித்ததில் கண்டு, உலகத்தை முழுவதும் துறந்து அங்கே தனது வாழ்நாள் முழுவதும் செலவழிக்க தீர்மானித்தார்.\n\nSection::::கடவுளின் கருணையை உணர்ந்த சின்னப்பர்:.\n43-வயது வரையில் ஈச்சம் பழங்களால் உயிர் வாழ்ந்து வந்த பின்பு இறைவாக்கினரான எலியாஸ் என்பவரைப் போல கடவுள் கருணையால் ஒவ்வொரு நாளும் ஒரு காகத்தின் மூலம் கொண்டுவரப்பட்ட அரை ரொட்டியைக் கொண்டு அற்புதமான வாழ்க்கை வாழ்ந்து வந்தார். அக்காட்டில் 90 வருடமாய் புனித சின்னப்பர் செய்து வந்த தவம் முதலான புண்ணியங்களைக் கடவுள் ஒருவரே அறிந்திருந்தார் ஆகிலும் அவருக்கு மரணகாலம் நெருங்கியபோது இரக்கம் உள்ள கடவுள் பிரியமுள்ள ஊழியனை அதிசயமான விதத்தில் உலகிற்கு காண்பிக்கச் சித்தமானார்.\n\nSection::::புனித வனத்து அந்தோணியாருக்கு கடவுள் கொடுத்த கட்டளை:.\nபுனித வனத்து அந்தோணியாருக்குத் தொண்ணூறு வயது நடந்த போது இவ்வளவு காலம் எல்லாத்தையும் வெறுத்து காட்டில் தனிமையாக இருந்து தவம் செய்தவர்கள் தம்மைப்போல் ஒருவரும் இல்லை என்கிற எண்ணம் ஏற்பட்டது. கடவுள் அச்சோதனையிலிருந்து அவரை மீட்க கருணை கொண்டு, அவரை விட காட்டில் நீண்ட தூரத்தில் வாழ்ந்து கொண்டிருக்கும் அதிக புண்ணியவாளனான தமது ஊழியனைத் தேடிக்கொண்டு போகும்படி, கனவில் அவருக்குக் கட்டளையிட்டார்.\nவிடிந்த உடனே புனித அந்தோணியார் புறப்பட்டு சென்றபோது, பசாசு தோற்றுவித்த ஒரு மிருகத்தைக் கண்டு அதின் மேலே சிலுவை அடையாளத்தை வரைந்தார். உடனே அந்த மிருகம் புனித அந்தோணியார் போகவேண்டிய வழியைக்காட்டி மறைந்து போனது. பிறகு அது அவர் பயப்படும்படியாக பயங்கரமான பூத உருவங்களை கொண்டு தோன்றியது. பசாசுகளுக்குப் பயப்படாமல் தைரியங்கொண்டு இரண்டு நாள் முழுமையும் நடந்த பின்பு ஓர் இரவு முழுவதும் செபத் தியானத்தில் இருந்தார்.\n\nவிடிந்த உடனே தண்ணீர் குடிக்க மலையடிவாரத்தைச் சுற்றிவரும் ஓர் ஓநாயைக் கண்டு அதை பின் சென்று போய்க் குகையை அடைந்து, சத்தம் செய்யாமல் அடிமேல் அடிவைத்து உள்ளே நுழைந்து, மனிதர் எவராவது இருக்கிறார்களா என்று பார்த்தபோது தொலைவில் ஒரு விளக்கு சுடரை கண்டவுடன் மிக மகிழ்ச்சியோடு கொஞ்சம் வேகமாய் நடந்து சென்று ஒரு கல்லின் மேல் காலை தேய்த்தார். இந்த சத்தத்தை கேட்டு புனித வனத்துச்சின்னப்பர் உடனே குகையின் வாயிலை மூடிக்கொண்டார்.\n\nSection::::புனித அந்தோணியாரும், புனித சின்னப்பரும் சந்தித்தல்..\nபுனித அந்தோணியார் வாசலின் அருகே மதியம் வரையில் காத்திருந்து மிகுழ்ந்த தாழ்ச்சியோடு நான் யாரென்றும் எதற்காக வந்தேன் என்றும் நீர் அறியீரோ? \"நான் உம்மை பார்க்க தகுதி இல்லாவிட்டாலும், உம்மை பார்க்காமல் போகிறதைப் பார்க்கிலும் இங்கே இறந்து மடிவேன், அதன் பிறகு நீர் வந்து என்னை அடக்கம் செய்யும் இந்த பெரும் சுமை உம்மேல் வந்துவிடும்\" என்று ஆசையோடு மன்றாடினார்.\n\nபுனித சின்னப்பர் அவர் மன்றாட்டுக்கு இறங்கி குகையின் வாயிலை திறந்து, \"ஆ! என் அன்புள்ள சகோதரனே இப்படி பயம் உண்டாகும் படி மன்றாடலாமா!\" என்று சொல்லி இதற்கு முன்னே ஒறுவரை ஒறுவர் அறியாதிருந்தாலும், புனித சின்னப்பர் புனித அந்தோணியார் பெயரை அழைத்து ஒருவருக்கொருவர் தழுவிக்கொண்டார்கள் பிறகு இருவரும் கடவுளை புகழ்ந்து ஆராதித்து அமர்ந்தார்கள்.\n\nஅப்போது 90-வருடமாய் ஒரு மனிதனுடைய முகத்தையும் பார்க்காமலிருந்த புனித வனத்துச்சின்னப்பர் \"நீர் பெரும் முயற்சி செய்து ஆசையோடு என்னைத் தேடி வந்ததினால் தளர்ந்த உடலையும் வெளுத்த நரை முடி உடையவனும் சீக்கிரம் மண்ணாகத்தக்க நிலையை உடையவனுமாகிய என்னைப் பாரும். உலக மனிதர்கள் எப்படி இருக்கிறார்கள் என்றும் பழைய நகரங்களில் புது வீடுகள் கட்டப்படுகின்றனவோ என்றும், இப்போது அரசாட்சி செய்து வரும் அரசன் யாரென்றும், பொய்த் தேவர்களை வணங்கிக் குருடர் இன்னும் உள்ளனரா என்றும் விவரித்துச் சொல்லும்\" என்று கேட்டார்.\nபுனித அந்தோணியார் அப்படியே விவரித்துச்சொல்லி தங்களுக்குள்ளே பேசிக்கொண்டிருந்தார்கள்.\n\nSection::::இருவருக்கும் கடவுள் கொடுத்த உணவு:.\nஅப்போது ஒரு காகம் முழு ரொட்டியை எடுத்துக்கொண்டு பறந்து வந்து அவர்கள் மத்தியில் ரொட்டியை வைத்துச் சென்றது. அப்போது புனித வனத்துச்சின்னப்பர் \" இந்நேரத்தில் நமக்கு உணவு அனுப்பின ஆண்டவருடைய அளவற்ற தயை இரக்கத்தை பாரும். 60 வருடம் தொடங்கித் தினந்தோறும் தப்பாமல் அரை ரொட்டி அனுப்பின நமது ஆண்டவர் இயேசு கிறிஸ்து இன்று நீர் என்னைச் சந்திக்க வந்தபடியால் அதை இருமடங்காக அனுப்பினார்\" என்றார்.\n\nஇருவரும் கடவுளைப் புகழ்ந்து போற்றி நீர் ஊற்றின் அருகே அமர்ந்து சாப்பிட துவங்கும் போது ரொட்டியை யார் பங்கிடுவதுஎன்று தாழ்ச்சியுள்ள அந்த புனிதர்களிடையே அதிசயமாக ஓர் இனிய வாக்குவாதம் உண்டாயிற்று. புனித அந்தோணியார் புனித சின்னப்பரைப் பார்த்து நீர் அதிக வயதுள்ளவராக இருக்கிறபடியால் நீரே ரொட்டியை பங்கிட வேண்டும் என்றார். புனித சின்னப்பர் \" நீர் என்னை காணவந்தபடியால் நீரே பங்கிட வேண்டும்\" என்றார். கடைசியாய் இருவரும் இரண்டு பக்கத்திலும் பிடித்து பங்கிட்டுச் சாப்பிட்ட பின் அன்று இரவு முழுவதும் இறை புகழ்ச்சி பாடல்களைப் பாடுவதிலும் செபதியானம் செய்வதிலும் செலவழித்தார்கள்.\n\nவிடிந்த பிறகு புனித சின்னப்பர் தம்மை காண வந்தவரை நோக்கி: \"என் சகோதரனே, நீர் இந்த காட்டில் நீண்ட நாட்களாய் வாழ்ந்து வருகிறீர் என்றும், ஒரு நாள் உம்மைக் காண்பேனென்றும் கடவுளுடைய அருளால் அறிந்தேன்.\n\nSection::::புனித சின்னப்பரின் கடைசி தருணம்:.\nஎனது வாழ்க்கையின் முடிவு நெருங்கிவிட்டதால் என்னை அடக்கம் செய்யவே கருணை மிக்க கடவுள் உம்மை அனுப்பினார்\" என்றார்.\nபுனித அந்தோணியார் அதைக் கேட்டு கண்ணீர்விட்டழுது \" என்னை கைவிட வேண்டாம். உம்மோடு நானும் மரணமடைந்து விண்ணகத்தை அடைய நீர் கடவுளிடத்தில் மன்றாட வேண்டும்\" என்று வேண்டிக்கொண்ட போது, புனித சின்னப்பர் நீர் உம்முடைய சீடர்களை உம்முடைய நன்மாதிரிகையாலும் புத்திமதிகளாலும் சிறந்த நன்னெறியில் திடப்படுத்த உமக்கு கடமையென்று நினைத்துக்கொள்ளும். நீர் தயவு செய்து போய் அலெக்சாண்ட்ரியா பட்டணத்தின் மேற்றிராணியாரான அத்தனாசியார் உமக்குக் கொடுத்திருக்கிற கம்பளியைக் கொண்டுவந்து, அதில் என் உடலைச் சுற்றி அடக்கம் செய்யும்\" என்று மன்றாடினார்.\n\nபுனித சின்னப்பர் தம்முடைய உடலை இவ்விதமாய் அடக்கம் செய்ய வேண்டுமென்கிற விருப்பம் கொண்டல்ல; மாறாக தமது மரணத்தால் புனித அந்தோணியாருக்கு வரும் துன்பத்தை நீக்க வேண்டுமென்கிற ஆவல் கொண்டு சொன்னதுமல்லாமல், புனித அத்தனாசியார் புனிதர்களை மறுத்து மெத்த உறுதியோடு போதித்த விசுவாசத்தோடு தாம் மரிக்கும் அடையாளமாக அக்கம்பளியைக் கொண்டுவரச் சொன்னார்.\n\nபுனித அந்தோணியார் அவர் சொன்னதைக் கேட்டு இவர் மறைந்திருப்பவற்றை நேரில் கண்டவர் போல் சொல்லுகிறபடியால் இவர் எவ்வளவு கடவுளுடைய ஆவியின் வரங்களால் நிறைந்தவராய் இருக்கிறார் என்று ஆச்சிரியப்பட்டு, தடுத்துப் பேச அஞ்சினவராய்த் துயரம் கொண்டு அழுது அவருடைய கண்களையும் கைகளையும் முத்தமிட்டுத் தம்முடைய மடத்துக்குப் புறப்பட்டு மிகுந்த ஆர்வத்தோடு நடந்து, இரண்டு நாளுக்குப் பின் போய்ச் சேர்ந்தார்.\n\nSection::::புனித அந்தோணியாரும் அவருடைய சீடர்களும்:.\nஅவருடைய ஊழியராகிய இரண்டு சீடர்கள் எதிரே வந்து \" ஆ! எங்கள் அன்பு தந்தையே, இத்தனை நாள் எங்கே போய் வாழ்ந்து வந்தீர்?\" என்று கேட்டதற்கு புனித அந்தோணியார் \"நீசப்பாவியாயிருக்கிற நான் முனிவன் எங்கிற பெயருக்கு தகுதி உடையவன் அல்ல இறைவாக்கினரான எலியாஸ் என்பவரையும் வனவாசியிருந்த திருமுழுக்கு யோவானையும், விண்ணகத்தை மண்ணகத்தில் கண்டுகளிக்கும் புனித சின்னப்பரையும் கண்டேன்\" என்று மறுமொழி சொன்னார்.\n\nபின்பு பேசாமல் மார்பில் அறைந்து கொண்டு தமது குகையில் இருந்த கம்பளியை எடுத்து எதுவும் சாப்பிடாமல் உடனே பயணம் மேற்கொள்வதை அவருடைய சீடர்கள் என்னவென்று கேட்டபோது, பேசுகிற காலமும் உண்டு, மௌனமாயிருக்கிற காலமும் உண்டு என்று சொல்லி புனித சின்னப்பருக்கு என்ன நடந்ததோ என்கிற மனகலக்கத்தோடு தான் முன் வந்த வழியே புனித வனத்து சின்னப்பரின் குகையை விரைவாய் அடைந் தார்,\n\nSection::::தவத்திலே உயிரை துறந்த வனத்துச் சின்னப்பர்:.\nபார்த்த பொழுது, புனித சின்னப்பர் உடலானது, முழங்காற்படியிட்டு வானத்தை நோக்கி பார்த்த வண்ணமாகவும், இரண்டு கைகளையும் மேலே விரித்திருக்கவும் கண்டு, செபம் செய்கிறார் என்று நினைத்து, தாமும் செபிக்கத்தொடங்கினார். அவர் செபம் செய்கிறபோது வழக்கமாய் விடுகிற பெறுமூச்சி இல்லாமையைக் கண்டு அருகில் சென்று பார்த்தபொழுது உயிரற்ற சடலமாக இருப்பதைக் கண்டு மிகுந்த துக்கத்தோடு கண்ணீர்விட்டழுது, தான் வரும் வழியில் கண்ட காட்சியை நினைவு கூர்ந்தார்.\n\nஅந்த காட்சி அதிகாலை மூன்று மணி அளவில் நடந்து சென்று கொண்டிருக்கும் போது இறைதூதர்களும், இறைவாக்கினர்களும், அப்போஸ்தலர்களும் புடைசூழ மிகுந்த வான்மகிமையோடு புனித சின்னப்பருடைய ஆன்மா விண்ணகத்திற்கு எழுந்தருளிப்போக கண்டார். உடனே முகங்குப்புறச் சாஷ்டாங்கமாக விழுந்து, புலம்பி அழுது, \" ஆ! அன்பான தந்தையே! ஏன் என்னைக் கைவிடுகிறீர்; உம்முடைய அன்பை சுவைத்த நான் இவ்வளவோ விரைவில் உம்மை இழந்துவிடுவதேன்\" என்று உறக்கக் சத்தமிட்டு அழுதார்.\n\nபின்னர் தன்னை திடப்படுத்திக்கொண்டு, எழுந்து வேகமாய் நடந்து புனித சின்னப்பரின் சடலத்தை தான் கொண்டு வந்த கம்பளியால் சுற்றிக் குகையிலிருந்து வெளியேகொண்டு வந்து, திருச்சபையின் முறைப்படி சங்கீதங்களைப் பாடிச் செபம் செய்தார்.\n\nSection::::அடக்கம் செய்ய உதவி செய்த இரண்டு சிங்கங்கள்.\nஅடக்கம் செய்ய குழி தோண்டுவதற்கு ஆயுதம் இல்லாமல் தவித்துக் கொண்டிருக்கும் நேரத்திலே, தூரத்தில் நின்று தமக்கு எதிராக இரண்டு சிங்கங்கள் வருவதை பார்த்து பயந்து பின்பு கடவுளை நம்பி திடம் கொண்டு நின்றார். அவ்விரண்டு சிங்கங்களும் புனித வனத்துச் சின்னப்பரின் திருஉடலை பார்த்து அருகில் வந்து படுத்துக்கொண்டு தங்கள் பாசத்தை வால்களை அசைத்து அவரின் உடலின் மேல் குழைந்து கர்ச்சித்து அழுதது. பின்பு புனித வனத்துச் சின்னப்பரின் உடலை அடக்கம் செய்ய குழியை தோண்டியது இந்த நிகழ்ச்சியை சிரிதும் எதிபார்க்காத புனித அந்தோணியார் இந்த அதிசயத்தைப் பார்த்து வியந்தார். பின்பு புனித அந்தோணியாரும் இரண்டு சிங்கங்களும் புனித வனத்துச்சின்னப்பரின் திரு உடலை அடக்கம் செய்தார்கள்.\n\nபுனித அந்தோணியார் ஒருநாள் முழுவதும் அடக்கம் செய்த இடத்தில் தவம் செய்துகொண்டு காவல் இருந்தார்.\nபுனித அந்தோணியார், இறந்த புனித வனத்துச்சின்னப்பரின் குகைக்கு சென்று ஈச்ச மரத்தின் ஒலைகளை கொண்டு புனித சின்னப்பரின் கைகளால் பின்னப்பட்ட ஆடையை எடுத்துக் கொண்டு தமது மடத்துக்கு புறப்பட்டார்.\n\nSection::::புனித சின்னப்பரின் பெருமையை வெளிபடுத்திய புனித அந்தோணியார்:.\nபுனித வனத்து அந்தோணியார் தான் கண்ட காட்சியையும், அனுபவத்தையும் தன் சீடர்களிடம் வெளிபடுத்தினார். புனித வனத்துச்சின்னப்பரின் ஈச்சமர ஓலையால் பின்னப்பட்ட ஆடையை தனக்கு கிடைத்த விலைமதிப்பில்லா சொத்து என நினைத்துக்கொண்டார். இந்த ஆடையை பாஸ்கு திருநாளிலும் பரிசுத்தஆவி திருநாளிலும் மட்டும் அணிந்துகொண்டு நோயாளிகளையும், பிசாசுபிடித்தவர்களையும், இறை பக்தர்களுக்கு ஆசிரும் இன்னும் சில அதிசயங்களை செய்து வந்தார்.\n\nபுனித வனத்துச்சின்னப்பர், கி.பி.227-ல் பிறந்து 90 வருடகாலம் காட்டில் வாழ்ந்து அவருக்கு 115-வயதில் கி.பி.342-ம் வருடத்தில் மரணமடைந்தார். அவர் பேர் கொண்ட மற்றச் சில புனிதர்களில் நின்று அவரை எவரும் எளிதாக அறிந்துகொள்ள முதல் வனவாசியான புனித வனத்துச் சின்னப்பர் என்று வழக்கமாய் சொல்லப்பட்டிருக்கிறார்.\n\n=தமிழகத்தின் முதல் திருத்தலம்=\n\nபுனித வனத்துச்சின்னப்பர் திருத்தலமானது, புதுவை-கடலூர் உயர் மறைமாவட்டத்தில் கி.பி.1898-ம் ஆண்டு உருவான திருத்தலங்களில் ஒன்றாகும். இது தென்னிந்தியாவில் சென்னையில் இருந்து 177 கி.மீ. தூரத்தில் உள்ளது. விழுப்புரம் மாவட்டத்தில், விழுப்புரம் - திருக்கோவிலூர் நெடுஞ்சாலையில் உள்ள மாம்பழப்பட்டு என்ற ஊரின் தெற்கு திசையில் 2 கி.மீ. தொலைவில் கல்பட்டு கிராமத்தில் அமைந்துள்ளது.\n\nSection::::மேற்கோள்கள்.\nhttp://temple.dinamalar.com/news_detail.php?id=71110<br>\nhttps://en.wikipedia.org/wiki/Paul_of_Thebes\n\nhttp://temple.dinamalar.com/news_detail.php?id=71110\n\nhttps://www.justdial.com/Villupuram/St-Paul-The-Hermit-Shrine-Kalpattu/9999P4146-4146-180101235016-D8B5_BZDET?xid=VmlsbHVwdXJhbSBUaGUgUHJpZGUgTHVicmljYW50cyBCaWcgQmF6YWFyIFN0cmVldCBUb3duIEhhbGw=\n\nhttps://www.google.co.in/search?rlz=1C1ASVA_enIN719IN719&site=async/lcl_akp&tbm=lcl&q=kalpattu+shrine&rflfq=1&num=20&stick=H4sIAAAAAAAAACWQvW1DQQyD4SZI_4IUr_IIoiTqZ4usYAQOUhhwYC-WuTKFdU530FHUR76-7FsyylNpndVEBWTfLIOgpsLMnEpif4MzItUrO8F0WowU0iyOsjVAgQX2TVEtZKSYFKsifd8iaMhmUKRT2OC-sSAsHUGOgzjs_3wJip2tljWE65CH9_gPWGeKuuSs9xPcGxpqXVk2oBy_IQTgM5J8gmZlooYfSDpCsDKR3go3bbh0jFnM1MJX8pbUjpbofubPmn4mlAbL5y1rmm6znyYyfWWvEvbNNRqwVtYch9aKpTGf6qSVi2HkMVltXlETkj2qlNAxBUTLfRofy0VI_T0c_g7vH-frz-V8PF3u1-P9fLp9fh-_rrcHHDmOhMkBAAA&ved=2ahUKEwiQiPiU5q3cAhXLXysKHUdeDXAQxXQwDXoECAEQcA&rldimm=7568472539789518610&tbs=lrf:!2m1!1e2!2m1!1e3!3sIAE,lf:1,lf_ui:1\n\nhttps://www.facebook.com/Stpaul-Hermit-Churchkalpet-681910558515888/\n\nhttp://catholicchurches.in/directory/pondicherry-churches/stpaul-the-hermit-church-kalpet.htm"}
{"id": "418261", "url": "https://ta.wikipedia.org/wiki?curid=418261", "title": "லாக்டால்டிகைடு", "text": "லாக்டால்டிகைடு\n\nலாக்டால்டிகைடு \"(Lactaldehyde)\" என்பது CHO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். மெத்தில் கிளையாக்சால் வளர்சிதைமாற்றப் பாதையில் ஒர் இடைநிலையாக இது கருதப்படுகிறது. கிளிசரால் டியைதரசனேசு மெத்தில்கிளையாக்சாலை டி-லாக்டால்டிகைடாக மாற்றுகிறது. பின்னர் இது ஆல்டிகைடு டியைதரசனேசால் லாக்டிக் அமிலமாக ஆக்சிசனேற்றம் செய்யப்படுகிறது .\n\nதிறந்த சங்கிலி வடிவம், வளைய எமியசிட்டால் வடிவம், கரைசல், படிகம், ஒருபடி, இருபடி எனப்பல வடிவங்களில் லாக்டால்டிகைடு காணப்படுகிறது. படிகவடிவத்தில் 1,4-டையாக்சேன் வளைய கூடுடன் எமி அசிட்டால் இருபடிகளாக மூன்று சுழல்வடிவங்கள் தோன்றுகின்றன. \n\nசமநிலையில் உள்ள கரைசலில் மிகக்குறைந்த அளவு ஒற்றைப்படியும் குறைந்தது ஒரு ஐந்து உறுப்பு வளைய இருபடியும் இருக்கின்றன . \n"}
{"id": "418262", "url": "https://ta.wikipedia.org/wiki?curid=418262", "title": "3,4-டையைதராக்சிபீனைலசிட்டால்டிகைடு", "text": "3,4-டையைதராக்சிபீனைலசிட்டால்டிகைடு\n\n3,4-டையைதராக்சிபீனைலசிட்டால்டிகைடு \"(3,4-Dihydroxyphenylacetaldehyde)\" என்பது CHO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். டோபமைன் என்ற பிரதானமான மூளை நரம்புகடத்தியின் முக்கியமான வளர்சிதைப்பொருள் 3,4-டையைதராக்சிபீனைலசிட்டால்டிகைடு ஆகும். நியூரான்களில் நிகழும் டோபமைனின் அனைத்து நொதிவழி வளர்சிதை மாற்றமும் இச்சேர்மத்தின் வழியாகவே நிகழ்கின்றன. பார்க்கின்சன் நோயின் நோய் தோன்றும் வழிமுறையில் 3,4-டையைதராக்சிபீனைலசிட்டால்டிகைடு ஒரு முக்கியப்பங்கு வகிப்பதாக கேட்டெகோலால்டிகைடு கருதுகோள் தெரிவிக்கிறது . வேதித்தொகுப்பு முறையில் இச்சேர்மத்தை தயாரிக்க இயலும். ஆல்டிகைடு டியைதரசனேசால் பிரதானமாக 3,4-டையைதராக்சிபீனைலசிட்டால்டிகைடு நச்சுநீக்கம் செய்யப்படுகிறது.\n"}
{"id": "418267", "url": "https://ta.wikipedia.org/wiki?curid=418267", "title": "பிறவிக் குறை", "text": "பிறவிக் குறை\n\nபிறவிக் குறை ( Birth defects) என்பது ஒரு கருப்பையில் உள்ள சிசுவின் வடிவம் அல்லது செயல்களில் ஏற்படும் பிறழ்வு நிலைகளைக்\n\n(வளர்சிதைமாற்றக் கோளாறுகளைக்) குறிக்கின்றது. இந்தக் குறைகளினால் பிறக்கும் குழந்தைகள் மாற்றுத்திறனாளிகளாக பாதிக்கப்படலாம். அவ்வாறான குறைகள் அவர்களுக்கு உடல் , மனவளர்ச்சிக் குறையாகவோ அல்லது வளர்ச்சிக் குறையாகவோ இருக்கலாம். இவ்வகையான குறைகளின் பாதிப்பின் தீவிரத் தன்மையானது குறைவான பாதிப்பு முதல் அதீத பாதிப்பாகவும் இருக்கலாம். பிறவிக் குறையை இரு பகுதிகளாகப் பிரிக்கலாம். அதில் முதலாவது உடற் கட்டமைப்பு குறைபாடு மற்றொன்று செயற்பாட்டுக் குறை. இதில் உடற் கட்டமைப்புக் குறை என்பது அவர்களின் உடல் வடிவத்தில் வழக்கத்திற்கு மாறாக இருக்கும் குறையைக் குறிக்கின்றது. செயற்பாட்டுக் குறை என்பது உடல் செயல்படுவதில் ஏற்படக் கூடிய பிரச்சினைகளைக் குறிக்கின்றது. செயற்பாட்டுக் குறையானது வளர்சிதைமாற்ற குறைகள் மற்றும் சிதைவுறு குறைகள் (இழையம் மற்றும் உள்ளுறுப்பு போன்றவற்றில் ஏற்படும் பிரச்சினைகள்) போன்றவற்றையும் உள்ளடக்கியுள்ளது. சில பிறவிக் குறைகள் உடற் கட்டமைப்பு குறைபாடு மற்றும் செயற்பாட்டுக் குறை ஆகிய இரண்டையும் கொண்டிருக்கும்.\n\nபிறவிக் குறை என்பது மரபு வழியாகவோ அல்லது நிறப்புரி பிறட்சிகள் மூலமாகவோ அல்லது கருத்தரிப்பு காலங்களில் ஏற்படும் சில தொற்று போன்ற காரணங்களினால் ஏற்படுகிறது. கருத்தரிப்பு காலங்களில் ஏற்படும் உயிர்ச்சத்து பி குறைபாடு, மது அருந்துதுதல் அல்லது புகையிலை பிடித்தல் மற்றும் கட்டுப்படுத்த இயலாத நீரிழிவு நோய் அல்லது 35 வயதிற்கு மேல் கருத்தரித்தல் போன்றவற்றினாலும் பிறவிக்குறை ஏற்படுகிறது. பிறவிக் குறை ஏற்படுவதற்குப் பல காரணங்கள் இருப்பதாக பெரும்பான்மையான மக்கள் நம்புவதாக கருதப்படுகிறது. இவ்வகையான குறைகளை திறத் தணிக்கைச் சோதனையின் மூலமாகவோ அல்லது பிறப்பின் போதிலோ கண்டறிய இயலும். பிள்ளைப் பேறுக்கு முன்பான சோதனையின் மூலம் பல நோய்களின் அறிகுறிகளைக் கண்டறிய இயலும்.\n\nSection::::சிகிச்சை.\nபிறவிக் குறையின் தன்மையைப் பொறுத்து அதற்கு அளிக்கப்படும் சிகிச்சைகள் மாறுபடுகின்றன. மருத்துவச் சிகிச்சை அளித்தல் ,மருந்து உட்கொள்ளுதல் அல்லது அறுவைச் சிகிச்சை செய்தல் போன்ற பல வகைகளில் சிகிச்சைகள் அளிக்கப்படுகின்றன. 2015 ஆம் ஆண்டின் நிலவரப்படி 96 மில்லியன் மக்கள் பிறவிக் குறையினால் பாதிக்கப்பட்டிருந்தனர். அமெரிக்க ஐக்கிய நாடுகளில் பிறக்கும் 3 விழுக்காடு குழந்தைகளுக்கு பிறவிக் குறை இருப்பது கண்டறியப்பட்டுள்ளது. 1990 இல் 751,000 ஆக இருந்த இறப்ப்பு வீதம் 2015 இல் 628,000 ஆக குறைந்துள்ளது. இதில் பெரும்பானமையான இறப்புகள் இதயக் குழலிய நோய் (303,000) மற்றும் முள்ளந்தண்டு வட நோய் (65,000) போன்றவற்றினால் இறக்கிறார்கள்.\n\nSection::::வெளியிணைப்புகள்.\nCDC’sபிறவிக் குறை மற்றும் வளர்ச்சிக் குறைகளுக்கான தேசிய மையம்\n"}
{"id": "418273", "url": "https://ta.wikipedia.org/wiki?curid=418273", "title": "சேம்சு ஆலிசன்", "text": "சேம்சு ஆலிசன்\n\nசேம்சு பாற்றிக்கு ஆலிசன் (\"James Patrick Allison\", பிறப்பு: ஆகத்து 7, 1948) அமெரிக்க நோய் எதிர்ப்பாற்றலியலாளரும் 2018 ஆம் ஆண்டின் மருத்துவம் அல்லது உடலியங்கியல் நோபல் பரிசாளரும் ஆவார். இவர் எம். டி. ஆண்டர்சன் புற்றுநோய் நடுவத்தில் பேராசிரியராகவும் நோய் எதிற்பாற்றலியல் துறையின் தலைவராகவும், அதே நிறுவனத்தின் நோய் எதிர்ப்பாற்றலிய மருத்துவத் தளத்தின் செயல் இயக்குநராகவும் இருக்கின்றார்.\n\nஇவருடைய கண்டுபிடிப்புகளால் மிகவும் கடுமையான புற்றுநோய் வகைகளுக்குப் புதிய மருத்துவத் தீர்வுகள் கிடைத்துள்ளன. இவர் புற்றுநோய் ஆய்வு நடுவம் (Cancer Research Institute, (CRI)) என்னும் நிறுவனத்தில் இயக்குநராகவும் உள்ளார். டி-உயிரணு (T-cell) என்பதன் வளர்ச்சியிலும், அதன் இயக்கத்திலும் நெடுங்காலமாக ஆர்வம் கொண்டிருந்தார்.புற்றுநோய்க் கட்டிகளுக்குத் தீர்வாக உடலின் நோய் எதிர்ப்பாற்றலியல் அடிப்படையிலான மருத்துவத் தீர்வு முறைகளை வளர்த்தெடுத்தார். டி-உயிரணு எதிர்ப்புப்பொருள் உணரிப் புரதத்தை இவர்தான் முதன்முதலாகக் கண்டுபிடித்தார். \n\nSection::::இளமை வாழ்க்கை.\nசேம்சு ஆலிசன் ஆகத்து மாதம் 7 ஆம் நாள் 1948 இல் அமெரிக்காவில் தெக்குசாசு மாநிலத்தில் ஆலிசு (Alice) என்னுமிடத்தில் பிறந்தார். இவரின் பெற்றோர்களாகிய தாய் கான்சிட்டன்சு கலுலா (இலின், Lynn) அவர்களுக்கும் தந்தை ஆல்பெர்ட்டு மர்ஃபி ஆலிசன் என்பாருக்கும் பிறந்த மூன்று மகன்களில் சேம்சு கடைசியாகப் பிறந்தார். இவருடைய 8 ஆம் வகுப்பு கணக்கு ஆசிரியரின் தூண்டுதலால் அறிவியல் துறையில் ஈடுபாடு கொண்டு தொடர்ந்தார் ஆலிசன் ஆசுட்டினில் உள்ள தெக்குசாசு பல்கலைக்கழகத்தில் நுண்ணுயிரியியல் துறையில் இளங்கலைப் பட்டத்தை 1969 இல் பெற்றார், அதன் பின்னர் இவர் அதே பல்கலைக்கழகத்தில் 1973 இல் உயிரியல் துறையில் சி. பேரி கிட்டோ என்பாரின் நெறியாள்கையில் முனைவர்ப் பட்டம் பெற்றார்\n\nSection::::தனிப்பட்ட வாழ்க்கை.\nஆலிசன், எம்.டி ஆண்டர்சன் நிறுவனத்தின் உடன் பணியாளர் பதுமினி சர்மாவை மணந்துள்ளார். ஆலிசனுக்கு அகவை பதினொன்றிருக்கையில் அவருடைய தாயார் இலிம்ஃபோமா என்னும் புற்றுநோயால் இறந்தார். இவருடைய உடன்பிறந்தார் 2005 இல் ஆண்மைச்சுரப்பிப் புற்றுநோயால் இறந்தார். இவர் ஆர்மோனிக்கா என்னும் இசைக்கருவியை ஓர் இசைக்குழுவுக்காக வாசிக்கின்றார்\n\n"}
{"id": "418292", "url": "https://ta.wikipedia.org/wiki?curid=418292", "title": "உதடு மற்றும் அண்ணப் பிளவை", "text": "உதடு மற்றும் அண்ணப் பிளவை\n\nஉதடு மற்றும் அண்ணப் பிளவை அல்லது கிரகணமூளி (Cleft lip and cleft palate) also known as orofacial cleft) என்பது பிறக்கும்போதே குழந்தைக்கு உதடு மற்றும் அண்ணம் ஆகிய இரண்டும் பிளவுபட்ட நிலையில் இருப்பது ஆகும். சூரிய கிரகணத்தைக் கர்ப்பிணிப் பெண்கள் பார்த்தால் இப்படிப்பட்ட குறைபாட்டுடன் குழந்தைகள் பிறக்கும் என்ற ஒரு நம்பிக்கையால் இந்தக் குறைக்கு கிரகணமூளி என்று பெயர் பெற்றது. இந்தப் பிளவானது மேல் உதட்டின் இரு பக்களிலுமோ அல்லது நடுவிலோ இருக்கலாம். வாயின் மேலே உள்ள அண்ணத்தில் மூக்குவரை ஒரு பிளவையும் கொண்டிருக்கும். இந்த கோளாறால் உண்ணுதல், பேசுவதில் \nபோன்றவற்றில் பிரச்சினை, செவித்திறன் பாதிப்பு, அடிக்கடி காதில் நோய்த்தொற்றுகள் போன்றவை ஏற்படலாம். \n\nவயிற்றில் இருக்கும் குழந்தை வளரும்போது உதட்டில் இருக்கும் திசுக்கள் ஒழுங்காகச் சேராததின் விளைவே இதுவாகும். இது ஒரு பிறவிக் குறைபாடு ஆகும். பெரும்பாலான சந்தர்ப்பங்களில் இதற்கான காரணங்கள் தெரியவில்லை. என்றாலும் இதற்கான காரணங்களாக கருவுற்ற காலத்தில் புகைப்பிடித்தல். சற்கரை நோய், உடற் பருமன், வயதான காலத்தில் கற்பம் தரித்தல் மற்றும் சில மருந்துகளை உட்கொள்ளுதல் (சில வலிப்பு நோய் மருந்துகள் போன்றவை) கூறப்படுகின்றன. உதடு மற்றும் அண்ணப் பிளவானது கருவுவுற்ற காலத்தில் மேற்கொள்ளப்படும் கேளா ஓலியலை பரிசோதனையின் போது கண்டறியப்படுகிறது.\n\nஉதடு மற்றும் அண்ணப் பிளவானது அறுவைச் சிகிச்சையின் மூலம் சரிசெய்யப்படுகிறது. பிளவுபட்ட உதட்டுக்கான அறுவைச் சிகிச்சையானது பிறந்த சில மாதங்களிலும், பிளவுபட்ட அண்ணத்துக்கான அறுவைச் சிகிச்சையானது பிறந்த பதினெட்டு மாதங்களுக்கு முன் செய்யப்படுகிறது. பேச்சுப் பயிற்சியும் பல் மருத்துவமும் தேவைப்படலாம். இதனுடன் பொருத்தமான சிகிச்சை மேற்கொள்வது நல்லது.\n\nவளர்ந்த நாடுகளில் பிறக்கும் 1000 குழந்தைகளில் ஒன்று முதல் இரண்டு வரையிலான குழந்தைகள் உதடு மற்றும் அண்ணப் பிளவு குறைபாட்டுடன் பிறக்கின்றன. அண்ணப் பிளவு குறைபாட்டானது பொதுவாக பெண் குழந்தைகளின் எண்ணிக்கையை விட இருமடங்கு ஆண் குழந்தைகளுக்கு ஏற்படுகிறது. 2013 ஆம் ஆண்டில், இது உலகளாவிய அளவில் 3,300 இறப்புகளை ஏற்படுத்தியது. ஆனால் இது 1990 இல் ஏற்படுத்திய 7,600 இறப்புக்கள் என்ற எண்ணிக்கையில் இருந்து குறைந்த எண்ணிக்கை ஆகும். இந்தக் குறைபாடானது முன்பு ஆங்கிலத்தில் முயல் உதடு என்று முயலின் உதட்டை ஒப்பிட்டு ஹேர்-லிப் என அழைக்கப்படது, ஆனால் தற்போது இச்சொல் மனதைப் புண்படுத்தும் சொல்லாக கருதப்படுகிறது. இந்நக் குறைபாடு மனிதர்களுக்கு மட்டுமல்லாது நாய்களுக்கும் உண்டாகிறது.\n"}
{"id": "418300", "url": "https://ta.wikipedia.org/wiki?curid=418300", "title": "ஊசிப்புழு நோய்த் தொற்று", "text": "ஊசிப்புழு நோய்த் தொற்று\n\nஊசிப்புழு (Pinworm infection இது நூல்புழு நோய்த் தொற்று எனவும் அழைக்கப்படுகிறது) என்பது ஊசிப்புழுவினால் மனிதர்களுக்கு ஏற்படும் ஒட்டுண்ணி பீடிப்பு நோயாகும். மலவாயில் அரிப்புத் தோலழற்சி ஏற்படுவது பொதுவான அறிகுறியாகும். இந்த நோய்த் தொற்று வந்தால் தூக்கமின்மை ஏற்படும். ஆனால் ஒரு சிலருக்கு இதன் அறிகுறிகள் தெரிவது இல்லை.\n\nஇந்த நோயானது ஊசிப்புழுவின் முட்டைகளின் மூலமாக மனிதர்களுக்கு பரவுகிறது. இந்த முட்டைகள் துவக்கத்தில் மலவாய் அருகே தோன்றி சுமார் மூன்று வாரங்கள் வரை அங்கு உயிர்வாழ்கின்றன. பள்ளிக்கூடம் செல்பவர்கள், சுகாதார நிலையங்கள் மற்றும் சிறைச்சாலைகளில் பணிபுரிபவர்கள் அல்லது நோய்த் தொற்றினால் பாதிக்கப்பட்டவர்களை பராமரிப்பவர்கள் போன்றோருக்கு இந்த நோய்த் தொற்று ஏற்படுகிறது. ஆனால் மற்ற விலங்குகள் மூலமாக இந்த நோய்கள் பரவாது. புழுவானது ஒரு செண்ட்டி மீட்டர் நீளத்திற்கு வந்த பிறகோ அல்லது நுண்நோக்கி மூலமாகவோ இதனைக் கண்டறியலாம்.\n\nபாதிக்கப்பட்டவர்களுக்கு நோயின் தன்மைக்குப் பொருத்தவாறு \"மெபண்டசோல், பைடண்டல் பைமோட் அல்லது அல்\"பண்டசோல் \"ஆகிய\" மருந்துகளை இரண்டு பொழுதளவு இரண்டு வாரங்களுக்கு மருந்து கொடுக்கப்படலாம். பாதிக்கப்பட்டவர்களை பராமரிக்கும் பணிகளில் ஈடுபடுபவர்களும் இதே அளவிலான மருந்துகளை எடுத்துக் கொள்ளல் வேண்டும். சொந்த உடைமைகளை வெந்நீரில் வைத்து துவைக்க வேண்டும். நன்றாக கைகழுவுதல், நாள்தோறும் காலையில் குளித்தல், உள்ளாடைகளை தினமும் மாற்றுதல் ஆகியவை இந்த நோய்த்தொற்றுகளிலிருந்து பாதுகாக்க உதவும்.\n\nஊசிப்புழு நோய்த்தொற்று உலகின் பல்வேறு நாடுகளிலும் காணப்படுகிறது. பொதுவாக இவ்வகையான நோய்த் தொற்று வளர்ந்த நாடுகளில் காணப்படுகிறது. அமெரிக்க ஐக்கிய நாடுகளில் 20 விழுக்காடு மக்கள் பாதிக்கப்படுகின்றனர். இது தீவிர நோய்த் தொற்றாகக் கருதப்படவில்லை. இந்த நோய்த் தொற்று வரலாற்றின் பல காலங்களில் இருந்து வந்ததாக நம்பப்படுகிறது.\n\nSection::::வரலாறு.\nவெள்ளைப்பூண்டு இந்த நோய்த் தொற்றுக்கு மருந்தாக இந்தியா, சீனா, எகிப்து மற்றும் கிரேக்கம் (நாடு) போன்ற நாடுகளில் பயன்படுத்தப்பட்டு வந்துள்ளது. இப்போக்கிரட்டீசு (459–370 கி.மு) நோயின் ஒட்டுண்ணிகளுக்கு மருந்தாக பூண்டினைக் குறிப்பிட்டுள்ளார். ஜெர்மனி தாவரவியலாளர் லானிசரஸ் (1564) நோய்த் தொற்றிற்கு பூண்டினை மருந்தாக குறிப்பிட்டுள்ளார். ஆனால் வெறும் வெள்ளைப் பூண்டினை தோலில் பயன்படுத்தினால் சருமப் பாதிப்புகள் ஏற்படும்.\n"}
{"id": "418306", "url": "https://ta.wikipedia.org/wiki?curid=418306", "title": "ஐசோக்சசோல்", "text": "ஐசோக்சசோல்\n\nஐசோக்சசோல் \"(Isoxazole)\" என்பது CHNO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். இதுவோர் அசோல் சேர்மம் என வகைப்படுத்தப்படுகிறது. இச்சேர்மத்தில் அசோலுடன் நைட்ரசனை அடுத்து ஓர் ஆக்சிசன் இடம் பெற்றிருக்கும். இத்தகைய வளையங்களைப் பெற்றுள்ள சேர்மங்கள் என்றும் இதை வகைப்படுத்துகிறார்கள். ஐசோக்சசோலிலிருந்து வழிப்பெறுதியாக வரவழைக்கப்பட்ட ஒற்றை இணைதிற தனியுறுப்பு ஐசோக்சசோலைல் எனக் கருதப்படுகிறது.\n\nஐபோடெனிக் அமிலம், முசிமோல் உள்ளிட்ட சில இயற்கைப் பொருட்களில் ஐசோக்சசோல் வளையங்கள் காணப்படுகின்றன. காக்சு-2 தடுப்பியான வால்டிகாக்சிப் (பெக்சுட்ரா) உள்ளிட்ட எண்ணற்ற மருந்துகள் தயாரிப்புக்கும், ஆம்பா என்று சுருக்கியழைக்கப்படும் α-அமினோ-3-ஐதராக்சி-5-மெத்தில்-4-ஐசோக்சசோல்புரோப்பியானிக் அமிலம் என்ற நரம்புக்கடத்தி முன்னோடிக்கும் ஐசோக்சசோல் சேர்மமே அடிப்படையாகும். பியூராக்சான் என்ற வழிப்பெறுதியானது ஒரு நைட்ரிக் அமில வழங்கியாகும். \nஐசோக்சசோலைல் தொகுதியானது குளோக்சாசில்லின், டைகுளோக்சாசில்லின், புளு குளோக்சாசில்லின் உள்ளிட்ட பல பீட்டா-லாக்டமேசு-தடுப்பு நுண்மக் கொல்லிகளில் காணப்படுகிறது. லெபுளுனோமைடு என்ற மருந்து ஒரு ஐசோக்சசோல் வழிப்பெறுதி மருந்தாகும். \n\nஐசோக்சசோல் வளையங்களைக் கொண்டிருக்கும் வளர்வினை ஊக்கிகளுக்கு உதாரணமாக தானாசோல், ஆண்ட்ரோய்சோக்சசோல் போன்றவற்றைக் குறிப்பிடலாம்.\n\n\n"}
{"id": "418308", "url": "https://ta.wikipedia.org/wiki?curid=418308", "title": "சிசு-பியூட்டீன்-1,4-டையால்", "text": "சிசு-பியூட்டீன்-1,4-டையால்\n\nசிசு-பியூட்டீன்-1,4-டையால் \"(cis-Butene-1,4-diol)\" என்பது CHO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். எண்டோசல்ஃபான் என்ற பூச்சிக் கொல்லி மருந்து உற்பத்தியில் இச்சேர்மம் பயன்படுத்தப்படுகிறது. எக்சாகுளோரோசைக்ளோபென்டாடையீன் சேர்மத்துடன் சிசு-பியூட்டீன்-1,4-டையால் வினைபுரிந்து முதலில் எண்டோசல்ஃபான் டையால் உருவாகிறது. பின்னர் இவ்விளைபொருள் தயோனைல் குளோரைடுடன் வினைபுரிந்து எண்டோசல்ஃபான் உண்டாகிறது . \n"}
{"id": "418311", "url": "https://ta.wikipedia.org/wiki?curid=418311", "title": "சோடியம் மாலிப்டேட்டு", "text": "சோடியம் மாலிப்டேட்டு\n\nசோடியம் மாலிப்டேட்டு \"(Sodium molybdate)\" என்பது NaMoO என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். இச்சேர்மம் மாலிப்டினம் தயாரிப்புக்கு உதவும் ஒரு பயனுள்ள மூலப்பொருளாகும். பெரும்பாலும் Na2MoO4•2H2O என்ற இருநீரேற்று வடிவத்திலேயே இது காணப்படுகிறது. மாலிப்டேட்டு(VI) எதிர்மின் அயனி ஒரு நான்முகியாகும். இரண்டு சோடியம் நேர்மின் அயனிகள் ஒவ்வொரு எதிர்மின் அயனியுடன் ஒருங்கிணைவு கொண்டுள்ளன. \n\nSection::::வரலாறு.\nநீரேற்ற செயல்முறை மூலமாக முதன் முதலில் சோடியம் மாலிப்டேட்டு தயாரிக்கப்பட்டது. MoO3 சேர்மத்தை 50-70° செல்சியசு வெப்பநிலையில் சோடியம் ஐதராக்சைடில் கரைத்து வடிகட்டிய விளைபொருளை படிகமாக்கி ஒரு வசதியான முறையிலும் இது தயாரிக்கப்படுகிறது. 100 ° செல்சியசு வெப்பநிலைக்கு சூடாக்குவதால் நீரிலி வடிவம் கிடைக்கிறது. \n\nSection::::பயன்கள்.\nஓர் உரமாக 1 மில்லியன் பவுண்டுகள் சோடியம் மாலிப்டேட்டை வேளாண் தொழிற்சாலைகள் பயன்படுத்துகின்றன. குறிப்பாக மாலிப்டினக் குறைபாடுள்ள மண்ணில் வளரும் மெலிந்த நிலையிலிருக்கும் கோசு, காலிஃபிளவர் எனப்படும் பூக்கோசு போன்றவற்றுக்கான சிகிச்சையில் இச்சேர்மத்தைப் பயன்படுத்துகிறார்கள். இருப்பினும் இதைப் பயன்படுத்துவதில் கவனம் தேவைப்படுகிறது. ஏனெனில் மில்லியனுக்கு 0.3 பகுதிகள் சோடியம் மாலிப்டேட்டைப் பயன்படுத்தும் விலங்குகளில் குறிப்பாக கால்நடைகளில் தாமிரக் குறைபாடு நோய்கள் உருவாகின்றன.\n\nநேர்மின் முனையில் ஆக்சிசனேற்றம் செய்யாத தடுப்பைக் ஏற்படுத்துவதால் தொழிற்சாலைகளில் அரிமானத்தைத் தடுக்கும் பொருளாக இதைப் பயன்படுத்துகிறார்கள் . நைட்ரைட்டு-அமீன்களால் பாதிக்கப்பட்டு நைட்ரைட்டு தேவைப்படும் பாய்மங்களில் சோடியம் மாலிப்டேட்டு சேர்க்கப்படும்போது அக்குறைபாடு சரிசெய்யப்படுகிறது. கார்பாக்சிலேட்டு உப்பு பாய்மங்களில் அரிமானப் பாதுகாப்பு மேம்பாடு அடைகிறது . \n\nதொழிற்சாலைகளில் நீர்சுத்திகரிப்பு பயன்பாடுகள் உள்ள இடங்களில் எங்கெல்லாம் ஈருலோக கட்டுமானங்கள் மின்னோட்டத்தால் அரிக்கப்படுகிறதோ அங்கெல்லாம் சோடியம் நைட்ரைட்டின் பாதிப்பைக் குறைக்க சோடியம் மாலிப்டேட்டு விரும்பப்படுகிறது. மில்லியனுக்குப் பகுதிகள் என்ற அளவீட்டில் சோடியம் மாலிப்டேட்டை குறைந்த அளவு பயன்படுத்துவது சுழலும் தண்ணீர் குறைந்த கடத்துத்திறனை அனுமதிக்கிறது. மில்லியனுக்கு 50-100 பகுதிகள் சோடியம் மாலிப்டேட்டு அளவு சோடியம் நைட்ரைட்டின் மில்லியனுக்கு 800+ பகுதிகள் என்ற அளவு அளிக்கும் தைடைக்கு சமமானதாக இருக்கிறது. குறைந்த அடர்த்தி சோடியம் மாலிப்டேட்டைப் பயன்படுத்தினால் அரிமானத்தின் அளவும் குறைக்கப்படுகிறது . \n\nSection::::வினைகள்.\nசோடியம் போரோ ஐதரைடுடன் சேர்த்து வினைபுரியச் செய்தால் மாலிப்டினம் ஒடுக்கப்பட்டு குறைந்த இணைதிறன் ஆக்சைடாக மாற்றப்படுகிறது:\n\nடைதயோபாசுப்பேட்டு அமிலங்களுடன் சோடியம் மாலிப்டேட்டு வினைபுரிகிறது:\n\nபின்னர் இது மேலும் வினைபுரிந்து [MoO(SP(OR))]. என உருவாகிறது.\n\nSection::::தற்காப்பு.\nசோடியம் மாலிப்டேட்டு சேர்மம் கார உலோகங்கள், மிகப்பொதுவான உலோகங்கள், ஆக்சிசனேற்ற முகவர்கள் ஆகியனவற்றுடன் சேர்ந்திருப்பது பொருத்தமற்றதாகக் கருதப்படுகிறது. உருகிய மக்னீசியத்துடன் தொடர்பு கொள்ள நேர்ந்தால் இது வெடிக்கும். மற்றும் புரோமின் பென்டாபுளோரைடு; குளோரின் ட்ரைபுளோரைடு போன்ற ஆலசனிடை சேர்மங்களுடன் இச்சேர்மம் தீவிரமாக வினைபுரிகிறது. சூடான சோடியம், பொட்டாசியம் அல்லது இலித்தியம் ஆகியவற்றுடன் வினை புரிகையில் ஒளிரும் தன்மையுடன் வினைபுரிகிறது . \n\n"}
{"id": "418323", "url": "https://ta.wikipedia.org/wiki?curid=418323", "title": "தானியங்கி கழிவறை துடைத்தாள் வழங்கி", "text": "தானியங்கி கழிவறை துடைத்தாள் வழங்கி\n\nதானியங்கி கழிவறை துடைத்தாள் வழங்கி என்பது கழிவறையில் துடைத்தாள் வழங்கும் ஒரு சாதனம் ஆகும். இந்த துடைத்தாள் வழங்கியானது மின்னணு உணர்த்தி மூலம் பயனர் தேவைக்கேற்ப துடைத்தாள் வழங்க வடிவமைக்க பட்டுள்ளது. விசை மூலம் செயல்படும் முறையில் சில துடைத்தாள் வழங்கி பயன்பாட்டில் உள்ளது. மின்சாரம் மற்றும் மின்கலன் மூலம் செயல்படும் வகையில் வடிவைமைக்கப்பட்டுள்ளது .\n\nSection::::உற்பத்தி மற்றும் பயன்படுத்தும் நாடுகள்.\nஇந்த தானியங்கி கழிவறை துடைத்தாள் வழங்கி 2007 ஆம் ஆண்டு முதல் அமெரிக்காவிலும் 2015 ஆம் ஆண்டு முதல் ஜப்பானிலும் தயாரிக்கப்பட்டு மக்கள் பயன்பாட்டிற்கு விற்பனை செய்யப்படுகிறது \n"}
{"id": "418344", "url": "https://ta.wikipedia.org/wiki?curid=418344", "title": "பிரசவத்துக்குப் பிந்தைய குருதிப்பெருக்கு", "text": "பிரசவத்துக்குப் பிந்தைய குருதிப்பெருக்கு\n\nபிரசவத்துக்குப் பிந்தைய குருதிப்பெருக்கு (Postpartum bleeding) என்பது, குழந்தை பிறந்து 24 மணித்தியாலங்களுக்குள் 500 மி.லீ அல்லது 1000 மி.லீ க்கும் அதிகமான அளவில் ஏற்படும் குருதி இழப்பைக் குறிக்கும். \nஉலகளவில், பெண்களில் நிகழும், எதிர்பார்க்கப்படும் இறப்புக் காலத்திற்கு முன்னரான இறப்பிற்கு, இந்த பிரசவத்திற்குப் பிந்தைய குருதிப்பெருக்கே முக்கிய காரணமாக அமைகின்றது. இந்தக் குருதிப்பெருக்கு குழந்தை பிறந்து 6 கிழமைகளுக்கும் கூடத் தொடரலாம். ட்ராநெக்ஸாமிக் அமிலம் மூலமாக தாய்மார்களின் இறப்பிற்கான ஆபத்தினை குறைக்கலாம் என்று 2017-ஆம் ஆண்டு கண்டுபிடிக்கப்பட்டது.\n\nSection::::வரைவிலக்கணம்.\nமுதன்மையான \"பிரசவத்துக்குப் பிந்தைய குருதிப்பெருக்கு\" என்பது, குருதிப்பெருக்கு ஏற்படும் மூலத்தைப் பொறுத்து, குழந்தை பிறப்பையடுத்து வரும் 24 மணித்தியாலங்களுக்குள், சாதாரண குழந்தை பிறப்பில் யோனியின் ஊடாகவெனில் 500 மி.லீ. க்கு அதிகமாகவும், அறுவைச் சிகிச்சை மூலம் குழந்தை பிறப்பு நிகழ்ந்திருப்பின் அறுவைக் காயத்திலிருந்து 1000 மி.லீ. க்கு அதிகமாகவும் குருதிப்பெருக்கு ஏற்படுதலை குறிக்கும். <br>\nபொதுவாக யோனியூடாக 500 மி.லீ. க்கும் அதிகமாக நிகழும் குருதிப்பெருக்கு, இத்தகைய பிரசவத்துக்குப் பிந்தைய குருதிப்பெருக்கு என வரையறுக்கப்படினும், இது நாட்டுக்கு நாடு வேறுபடும். 500 மி.லீ ஐ விடக் குறைவான குருதிப்போக்கு இருப்பின் அது சாதாரணம் எனக் கொள்வது எல்லா நாடுகளுக்கும் பொருந்துவதில்லை. எடுத்துக்காட்டாக, குருதிச்சோகை அதிகளவில் காணப்படும் நாடுகளில் 250 மி.லீ அளவில் மட்டுமே குருதிப்போக்கு ஏற்படின் அது அசாதாரணமான, மருத்துவப் பிரச்சனையாகக் கொள்ளப்படும்.\n\nஇரண்டாம்பட்ச \"பிரசவத்துக்குப் பிந்தைய குருதிப்பெருக்கு\" என்பது, குழந்தை பிறந்து முதல்நாள் கழிந்த பின்னர் தொடர்ந்து வரும் ஆறு கிழமைகளில் நிகழும் அசாதாரண குருதி இழப்பைக் குறிக்கும்.\n\nSection::::நோய் அறிகுறிகளும், உணர்குறிகளும்.\nஆரம்ப அறிகுறிகள் மற்றும் உணர்குறிகளாக அதிகரிக்கும் இதயத் துடிப்பு, நிற்கும்போது மயக்கம் வருவது போன்ற உணர்வு ஏற்படல், அதிகரித்த மூச்சுவிடல் வீதம் என்பன காணப்படும். மேலதிகமாக குருதிப்பெருக்கு ஏற்படும்போது, அந்தப் பெண் குளிர்வதாக உணர்வதுடன், அவரின் குருதி அழுத்தம் குறையும். அத்துடன் அவர் அமைதியற்ற நிலையை அடைந்து, பின்னர் உணர்விழந்த நிலைக்குச் செல்வார்.\n\nSection::::காரணிகள்.\nபிரசவத்துக்குப் பிந்தைய குருதிப்பெருக்கத்திற்குக் காரணமாக கருப்பை சுருங்காமை, அதிர்ச்சி, சூல்வித்தகம் (நஞ்சுக்கொடி) அகலாமை அல்லது சூல்வித்தகத்தில் ஏற்படும் அசாதாரணங்கள், மற்றும் குருதி உறைய முடியாத நிலை ஆகிய நான்கு முக்கிய நிலைகள் கூறப்படுகின்றன.\n<br>\nஉடற் பருமன், கருத்தரிப்புக் காலத்தில் காய்ச்சல் காணப்படல், குழந்தை பிறப்புக்கு முன்னரே குருதிப்போக்கு ஏற்படல், இதய நோய்கள் போன்றனவும் இந்த பிரசவத்துக்குப் பிந்தைய குருதிப்பெருக்கிற்குக் காரணமாகலாம்.\n\nSection::::தடுப்பு முறைகள்.\nகுழந்தை பிறந்தவுடன் ஒக்சிடோசின் (Oxytocin) பயன்படுத்துவதன் மூலம் பிரசவத்துக்குப் பிந்தைய குருதிப்பெருக்கு தவிர்க்கப்படுகிறது. ஒக்சிடோசின் கிடைக்காத இடங்களில், மிசோப்ரொஸ்ரோல் (Misoprostol) பயன்படுத்தப்படுகிறது. முன்னதாக தொப்புள்கொடியை இறுக்கிவிடல் பொதுவாக ஆபத்தைக் குறைப்பதில்லை என்பதுடன், குழந்தைக்கு இரத்தச் சோகையை ஏற்படுத்தும் என்பதனால், இந்த முறை பரிந்துரைக்கப்படுவதில்லை.\n\nகுழந்தை பிறப்பின் மூன்றாம் நிலையைச் சரியான முறையில் சுறுசுறுப்பாகக் கையாள்வதன் மூலம், குனழந்தை பிறப்பிற்கும், சூல்வித்தக வெளியேற்றத்துக்கும் இடையிலான நேரத்தைக் குறுக்கலாம். இந்த நிலையிலேயே பிரசவத்துக்குப் பிந்தைய குருதிப்பெருக்கு ஏற்படுவதற்கான சாத்தியம் அதிகமாக இருக்கும். சரியான மேலாண்மை என்னும்போது, கருப்பை சுருங்குவதற்கான மருந்து கொடுத்தல், கீழ் வயிற்றின் அடிப்பகுதியில், மேல்நோக்கி மெல்லிய அழுத்தம் கொடுத்தபடி, தொப்புள்கொடியை மென்மையாக, தொடர்ந்து இழுத்தல் என்பன அடங்கும்..\n\nதாய்ப்பாலூட்டல் மூலம் முலைக்காம்பு தூண்டப்பட்டு, இயற்கையாகவே ஒக்சிடோசின் உடம்பில் சுரக்கப்படும். எனவே குழந்தையை கூடிய விரைவாகத் தாயின் முலைக் காம்பை உறிஞ்சிப் பாலூட்டச் செய்வதன் மூலம், தாய்க்கு ஏற்படும் இரத்தப்பெருக்கு ஆபத்தைத் தடுக்கலாம். ஆனாலும், இது தொடர்பான போதிய ஆராய்ச்சித் தரவுகள் இல்லை.\n\nSection::::அறுவைச் சிகிச்சை.\nகௌப்பை, கருப்பை வாய் போன்றவற்றில் கிழிவு, காயங்கள் ஏற்பட்ட நிலையில், மேலாண்மை மூலம் இரத்தப்போக்கைச் சரிப்படுத்த முடியாமல் போனால், அறுவைச் சிகிச்சை மூலம் கட்டுப்படுத்தலாம். இதில் கருப்பைக்குச் செல்லும் தமனியை ஒட்டல், சூலகத்திற்குச் செல்லும் தமனியை ஒட்டல், இடுப்புப் பகுதியில் உள்ளாகச் செல்லும் தமனியை ஒட்டல், கருப்பை நீக்க அறுவை சிகிச்சை போன்றன அடங்கும். குருதிப்பெருக்கானது அதிர்ச்சியால் ஏற்பட்டிருப்பின், அறுவைச் சிகிச்சை மூலம் சீர்செய்யப்பட வேண்டியதாக இருக்கும். கருப்பையில் கிழிவு ஏற்பட்டிருப்பின், பொதுவாக கருப்பை நீக்க அறுவைச் சிகிச்சை மேற்கொள்ளப்படும். \n"}
{"id": "418355", "url": "https://ta.wikipedia.org/wiki?curid=418355", "title": "இந்தியாவில் மகளிர் நலம்", "text": "இந்தியாவில் மகளிர் நலம்\n\nஇந்தியாவில் மகளிர் நலம் \"(Women's health in India)\" என்பது புவியியல் கூறுகள், சமூகப் பொருளாதார நிலை, பண்பாடு போன்ற பல்வேறு சுட்டிகள் மூலம் ஆராய்ந்தறியப்படுகிறது. இந்தியாவில் மகளிர் நலத்தை மேம்படுத்த உலகளாவிய நலவாழ்வுச் சராசரியோடு இந்திய ஆண்களின் நலவாழ்வும் ஒப்பு நோக்கப்பட்டு, அதன் பல்வேறு பரிமாணங்களும் பகுப்பாய்வு செய்யப்பட வேண்டும். மனித உடல்நலத்திற்கும் பொருளாதார வளர்ச்சிக்கும் பங்களிக்கும் ஒரு முன்னிலைக் காரணியாக மனித நலம் திகழ்கிறது. தற்பொழுது இந்தியாவின் ஒட்டுமொத்தப் பொருளாதார வளர்ச்சியைப் பாதிக்கும் வகையில் இந்தியாவில் மகளிர் பல்வேறு நலக்குறைபாடுகளை எதிர்கொள்கின்றனர். மகளிர் நலத்தை மேம்படுத்துவதிலும், தரமான மனித மூலதனத்தை உருவாக்குவதிலும் சேமிப்பு மற்றும் முதலீடுகளை அதிகரிப்பதிலும் முக்கியப்பங்களிக்கக்கூடிய இந்திய மகளிர் நலவாழ்வு பாலின, வகுப்புவாத, இனவாதப் பிரச்சனைகளால் பேரளவில் பாதிப்புக்குள்ளாகிறது. \nSection::::நலவாழ்வில் பாலினப் பாகுபாடு.\nமுதன்மைக் கட்டுரை:இந்தியாவில் பாலினப் பாகுபாடு\n\nஐக்கிய நாடுகள் சபை இந்தியாவை நடுத்தர வருவாய் கொண்ட நாடாகத் தரப்படுத்தியுள்ளது. உலகப் பொருளாதாரக் கருத்துக்களம் ஒன்று இந்தியாவை பாலினச் சமத்துவமற்ற மிக மோசமான நாடாகக் குறிப்பிட்டுள்ளது. ஐக்கிய நாடுகள் வளர்ச்சித் திட்ட 2011 ஆம் ஆண்டைய மனித வளர்ச்சி அறிக்கை, பாலினச்சமத்துவமற்ற 187 நாடுகளில் இந்தியாவை 132 ஆவதாகத் தரவரிசைப்படுத்தியுள்ளது. பல்வேறு பரிமாணங்களைக் கொண்ட இந்தப் பாலினச் சமத்துவமின்மைக் குறியீடானது (GII) பேறுகாலத் தாய்சேய் இறப்பு வீதம், இளவயதில் கருத்தரித்தல் வீதம், கல்விச் சாதனையடைவுகள் மற்றும் பெண்தொழிலாளர் பங்கேற்பு வீதம் போன்ற காரணிகளால் தீர்மானிக்கப்படுகிறது. இந்தப் பாலின சமத்துவமின்மை இந்தியாவில் பெண்களின் கல்வி வாய்ப்புகள் குறைவாயிருத்தல், பெண்கள் தொடர்ந்து உயர்கல்விகற்றலில் தேக்கம், குறைவான பெண் தொழிலாளர் பங்களிப்பு ஆகிய நிலைமைகளைச் சுட்டிக் காட்டுவதாக உள்ளது. \n\nSection::::இந்திய சுகாதார அமைப்பின் சிக்கல்கள்.\nஇருபத்தொன்றாம் நூற்றாண்டில் இந்திய சுகாதார அமைப்பு குறிப்பாக ஊரகப்புறங்களில் அதிகம் கவனம் செலுத்தியது. மருத்துவர், செவிலியர் உட்பட்ட சுகாதாரப் பணியாளர்களின் பற்றாக்குறை காரணமாக அதிக சுகாதார மையங்கள் இருந்தும் எண்ணிக்கை அடிப்படையில் மிகுந்த சிரமத்திற்கு ஆளானது. இதன் விளைவாக சிற்றூர்களில் உடல் ஆரோக்கியம் பேண தகுந்த பயிற்சியற்ற, தகுதியற்ற தனிநபர்களிடம் கூட சிகிச்சை எடுத்துக்கொள்ள வேண்டியதாயிற்று. ஏறத்தாழ 25% அலோபதி மருத்துவர்கள் மருத்துவப் பயிற்சியற்றவர்களாக வகைப்படுத்தப்பட்டனர். இது புவியியல் அமைப்பு ரீதியாக வேறுபட்டிருந்தது. \nபுவியியல் சார்ந்த தற்போதைய சுகாதாரத் திட்டங்களை நடைமுறைப்படுத்துவதில் இந்தியப் பெண்கள் எதிர்மறையாகப் பாதிக்கப்பட்டனர். நாடு முழுவதிலும் உள்ள சுகாதாரப்பணியாளர்களுள் மூன்றில் இரண்டு பங்கு ஆண்களும், வெறும் 6% மட்டுமே பெண்களுமாக் இருந்தனர். கிராமப்புறங்களில் 10,000 பேருக்கு சுமார் 0.5 பெண் அலோபதி மருத்துவர்களே இருந்தனர். இது குறிப்பாக ஊரகப்புறங்களில் உள்ள பெண்களை மிகவும் பாதித்தது.\n\nநகரத்தின் மக்களடர்த்தி காரணமாக நகர்ப்புற மருத்துவ அமைப்பில் அதிகக் கவனம் செலுத்த வேண்டியயிருக்கிறது. இதனால் தாய்சேய்நலப் பராமரிப்பு தொடர்பான அனுகுமுறையில் நகர்ப்புறத்திற்கும் கிராமப்புறத்திற்கும் மிகப்பெரிய வேறுபாடு காணப்படுகிறது. இந்திய குடும்பநல ஆய்வறிக்கை(NFHS II, 1998-1999)யின்படி நகர்ப்புரங்களில் பேறுகால இறப்புவிகிதத்தை விட கிராமப்புறங்களில் பேறுகால இறப்பு விகிதம் 132 விழுக்காடு அதிகமாக உள்ளது. \n\nஇந்திய அரசாங்கம் இந்தப் பாலின சமத்துவமின்மையைக் குறைக்க நடவடிக்கை எடுத்துவருகிறது. 1992 இல் இந்திய அரசாங்கள் “தேசிய பெண்கள் ஆணையத்தை நிறுவியது. இந்த ஆணையம் பெண்களின் குறிப்பாக பெண்களுக்கிழைக்கப்படும், கற்பழிப்பு, குடும்பம் மற்றும் பாதுகாப்பு ஆகிய சமத்துவமின்மைப் பிரச்சனையை எதிர்கொள்ளும் பெண்களுக்கானதாக உள்ளது. ஆயினும் இந்திய நீதி அமைப்பு முறையின் வேகமின்மையும், இந்தியக் கலாச்சார நெறிமுறைகளும் ஆண்கள், பெண்களிடையே சமத்துவத்தை முன்னெடுப்பதற்கான நடவடிக்கைகளைத் தடுக்கக்கூடியதாயிருக்கின்றன. \n\nஇந்தியாவில் தேசிய கிராமப்புற சுகாதாரத் திட்டம் (NRHM) 2005 இல் இயற்றப்பட்டது. குழந்தைகளின் இறப்பு விகிதம், பேறுகாலத்தில் தாய் இறப்பு விகிதம் ஆகியற்றைக் குறைப்பதே இதன் முக்கியக் குறிக்கோளாகும். மேலும் உலகளாவியப் பொதுச் சுகாதார சேவைகளை அணுகுவதும், பாலின வேறுபாடுபாடுகளைச் சமப்படுத்துவதும் இதன் நோக்கமாகும். 2011 இல் நாயர் மற்றும் பாண்டா ஆகியோரின் ஆய்வறிக்கையின்படி, இந்தியாவில் 2005-இல் தேசிய ஊரக சுகாதாரத்திட்டம் தொடங்கி, ஊரக தாய்சேய் நலம் தொடர்பான நடவடிக்கைகளுக்குப் பிறகும் வளரும் பொருளாதாரத்தில் மிகவும் பின்னோக்கிய நிலையிலேயே உள்ளது.\n\nSection::::விளைவுகள்.\nSection::::பழங்குடியினப் பெண்களின் நலப்பிரச்சனைகள்.\nதெலுங்கானாவில் ஆதிலாபாத்தில் பழங்குடியினப் பெண்களிடையே மார்பகக்கட்டிகள் அதிக அளவில் அதிகரித்து வருகிறது. மிகவும் பின்தங்கிய பகுதியில் உள்ள இங்குள்ள மக்களுக்கு மிக மோசமான நலக்கேடு ஏற்பட்டுள்ளது. பழங்குடியினரான கோண்டு, பார்தன், கோலம், தொட்டி ஆகிய பழங்குடியினத்தவரிடையே மார்பகப் புற்றுநோயோ அல்லது வேறு எந்தவகைப் புற்றுநோயோ, சாதாரணமான பிற மந்தமான தொற்றுகள் கூட கானப்படுவதில்லை எனத் தன்னைக் கோண்டு இனத்தைச் சேர்ந்தவராகக் கூறும் மாவட்ட நோய்த்தடுப்பு அலுவலரும் மருத்துவருமான தோட்சம் சந்து குறிப்பிடுகிறார்.\n\nSection::::ஊட்டச்சத்துக் குறைபாடும் நோய்களும்.\nஒவ்வொரு தனிநபருக்கும் ஒட்டுமொத்த நலம் பேணுவதில் ஊட்டச்சத்து பெரும் பங்காற்றுகிறது. உளவியல், உடல்நல நிலையைப் பேணுவதில் ஊட்டச்சத்துக் குறைபாடானது வியக்கத்தக்க அளவில் பெரும் பாதிப்பை ஏற்படுத்துகிறது. வளரும் நாடுகளுள் ஊட்டச்சத்து குறைபாடுள்ள பெண்கள் மிக அதிகம் காணப்படும் நாடாக இந்தியா திகழ்கிறது.\n\nSection::::மார்பகப் புற்றுநோய்.\nமார்பகப் புற்றுநோயால் பாதிக்கப்பட்ட பெண்களின் எண்ணிக்கை அதிகரித்து வருவதால் அதிகமாகப் பரவி வரும் புற்றுநோயை இந்தியா எதிர்கொள்ளவேண்டியுள்ளது. வளர்ந்துவரும் நாடுகளில் 2020 இல் உலகில் புற்றுநோய் பாதித்தோர் எண்ணிக்கையில் கிட்டத்தட்ட 70 விழுக்காடாகவும் அவற்றில் ஐந்தில் ஒரு பங்கு இந்தியராகவும் இருக்கலாம். நாட்டின் மேலைநாகரிக எழுச்சி, மார்பக புற்றுநோய் திடீரென அதிகரித்து வருவதற்கு ஒரு முக்கியக் காரணமாகும். இது மட்டுமல்லாமல் இதனோடு கூடவே மேற்கத்திய உணவு, பெண்களின் அதிகளவான நகர நாகரிக ஈடுபாடு, தாமதமான கருத்தரித்தல் ஆகியவற்றையும் குறிப்பிடலாம். மேலும், இந்தியச் சுகாதாரப் பராமரிப்பின் உள்கட்டமைப்பில் உள்ள சிக்கலானது, இதனைப் போதுமான அளவு காட்சிப்படுத்துதலையும் பெண்களை அணுகுவதையும் தடுக்கிறது. இறுதியில் பிற வளர்ச்சியடைந்த நாடுகளுடன் ஒப்பிடும்போது இது மிகக் குறைந்த சுகாதார விளைவுகளையே ஏற்படுத்துகிறது. \n2012 இன் படி, இந்தியாவில் பயிற்சிபெற்ற புற்றுநோய் நிபுணர், புற்றுநோய் மையங்கள் ஆகியவற்றில் ஏற்பட்ட பற்றாக்குறையானது இந்திய சுகாதார அமைப்பில் மேலும் சிக்கலை ஏற்படுத்தும்.\n\nSection::::இனப்பெருக்க நலம்.\nபேறுகாலச் சுகாதாரமின்மையானது தாய்மார்களுக்கும் அவர்களின் குழந்தைகளுக்கும் எதிர்கால பொருளாதார ஏற்றத்தாழ்வுகளில் பெரும் பங்களிக்கிறது. பேறுகாலத்தில் தாய்க்கு ஏற்படும் நலக்கேடானாது ஒரு குழந்தையின் ஆரோக்கியத்தை மிக மோசமாகப் பாதிக்கிறது. மேலும் மகளிரின் பொருளாதார நடவடிக்கைகளில் பங்களிக்கும் திறனையும் குறைக்கிறது. எனவே, தேசிய கிராமப்புற சுகாதாரத் திட்டம் (NRHM) மற்றும் குடும்ப நலத் திட்டம் போன்ற தேசிய சுகாதாரத் திட்டங்களை இந்தியா முழுவதும் தாய்மார்களுக்கான சுகாதாரத் தேவைகளை நிறைவு செய்ய உருவாக்கப்பட்டிருக்கிறது.\n\nகடந்த இருபதாண்டுகளில் இந்தியா வியத்தகு வளர்ச்சியை கண்டபோதும், பல வளரும் நாடுகளுடன் ஒப்பிடுகையில் பேறுகால இறப்பு தொடர்ந்து வளர்ந்துவரும் நிலையே நீடிக்கிறது. ஒரு நாடு என்ற முறையில், 1992 முதல் 2006 க்குமிடையேயான கால அளவில் உலகளாவிய இறப்புகளில் கிட்டத்தட்ட 20 விழுக்காடு இந்தியா பங்களித்துள்ளது. \n\nசமூகப் பொருளாதார நிலை மற்றும் கலாச்சாரக் கட்டுப்பாடுகள் ஆகியவற்றினால் உடல்நலக் கவனிப்பில் ஏற்படும் தடைகளே பேறுகால இறப்பு அதிகமாக நிகழ்வதற்கு முதன்மைக் காரணமாக விளங்குக்கிறது. இருப்பினும் பேறுகால இறப்பானது இந்திய முழுவதும் அல்லது ஒரு குறிப்பிட்ட மாநிலத்திலும் கூட ஒரே போல் இல்லை. போதுமான மருத்துவ வசதி பெற்றுள்ள நகர்ப்புறங்களில் பேறுகால இறப்பு மிகவும் குறைந்துள்ளது. உதாரணமாக, அதிகக் கல்வியறிவு மற்றும் வளர்ச்சிவிகிதங்களைக் கொண்ட மாநிலங்கள், அதிகப் பேறுகால நலமும் குறைவான குழந்தை இறப்பு விகிதமும் கொண்டுள்ளன.\n\nSection::::பால்வினை நோய்கள்.\nஜூலை 2005 இன் படி இந்தியாவில் ஏறத்தாழ 40 விழுக்காடு பெண்கள் எய்ட்ஸ் எனும் பால்வினை நோயால் பாதிக்கப்பட்டுள்ளனர். இந்தியாவில் கலாச்சார நெறிபிறழ்வு, கல்வியறிவின்மை, ஆணுறை போன்ற கருத்தடைச் சாதனங்களைப் பயன்படுத்துவதில் போதுமான அறிவின்மை ஆகிய காரணங்களால் இந்நோய்த் தாக்கமானது அதிகரித்து வருகிறது. இந்திய அரசின் பொதுச்சுகாதார அமைப்பு, ஹெச்.ஐ.வி/ எய்ட்ஸ் நோய்க் கண்டறிவதற்கான இலவசப் பரிசோதனைகள் போன்ற போதுமான நடவடிக்கைகளை வழங்காததன் காரணமாக இப்பிரச்சனை மேலும் சிக்கலாகி வருகிறது.\n\nஇந்தியக் கலாச்சார அம்சங்கள் ஹெச்.ஐ.வி நோய்த் தொற்றின் பாதிப்பை அதிகரிக்கின்றன. ஒரு பெண் தானாக ஓர் ஆணை ஆணுறை பயன்படுத்த வலியுறுத்த இயலாது. ஏனெனில் அவ்வாறு வலியுறுத்தும்பொழுது அப்பெண்ணின் ஒழுக்கமின்மை குறித்த பிரச்சனைகள் வரலாம். மேலும் இதுபோன்ற கருத்தடைச் சாதனங்கள் புணர்ச்சியின் போது இடையூறை ஏற்படுத்தலாம். மேலும் வழிவழியாக வரும், பெண்ணிற்குச் செய்யும் கருத்தடை முறையே முதன்மையான கருத்தடை முறையாகவும் இருந்துவருகிறது. ஆயினும் இம்முறையானது எச்.ஐ.வி நோய்ப் பரவுவதை தடுப்பதில்லை. \n\nதற்பொழுது எய்ட்ஸ் நோயால் இறப்பவர்களில் ஆண்களின் விகிதத்தை விட பெண்களின் இறப்புவிகதம் அதிகமாக உள்ளது. இந்தியாவில் பெண்களின் நலக் குறைபாட்டிற்கான காரணமானது மற்றவற்றைப் போலவே பல பரிமாணங்களைக் கொண்டதாயிருக்கிறது, மிகக் குறைந்த கல்வியறிவு, பொருளாதாரத்தில் ஆண்களைச் சார்ந்திருத்தல், ஆண்களுடன் ஒப்பிடுகையில் சுகாதாரத் தேவைகளுக்கான மருத்துவத்தைப் பெறுவதில் ஆண்களைவிட பெண்களுக்கு குறைவான வாய்ப்புகளே இருந்த்தல் ஆகியவற்றை இதற்கான காரணமாகச் சொல்லலாம். இதுபோன்ற காரணங்கள் எச்.ஐ.வி தொற்று பாதித்த பெண்களுக்கு மேலும் தீவிர சிக்கல்களை உருவாக்குகிறது. மேலும் ஒரு பெண்ணுக்கு எச்.ஐ.வி நோய்த்தொற்றின் அறிகுறிகள் காணப்பட்டால் அது அந்தப்பெண்ணின் திருமணவாய்ப்பைக் குறைப்பதாகவே அல்லது வாய்ப்பில்லாமலோ செய்துவிடுகிறது. இது இந்நோய் பாதித்த ஒரு பெண்ணுக்கு மிகப்பெரிய களங்கத்தை உண்டாக்கிவிடுகிறது.\n\nSection::::இனப்பெருக்க உரிமை.\nஇந்தியாவில் 1970 களின் முற்பகுதியில் கருக்கலைப்பு சட்டப்பூர்வமாக்கப்பட்டது. இருப்பினும் நகரங்களில் இதைச் செயல்படுத்துவதில் பல கட்டுப்பாடுகள் விதிக்கப்பட்டது. மருத்துவர்களின் பற்றாக்குறை மற்றும் தேவையா உபகரணங்கள் இல்லாத காரணத்தால் 20 விழுக்காடு சுகாதாரமையங்களில் மட்டுமே கருக்கலைப்புக்கான சேவையை வழங்க இயலும். \n\nஇந்தியாவில் பொதுவாகக் கருக்கலைப்பு செய்யப்படுபவை பெண்சிசுக்களாகும். பெண்கரு கருக்கலைப்பு செய்யப்படுவதற்கு பல்வேறு காரனங்களைச் சொல்லலாம். சான்றாக உயர்கல்வி கற்ற ஒருபெண்ணுக்கு முதலின் ஒரு பெண்குழந்தை பிறந்திருந்தால் அடுத்ததும் பெண்கருவாயின் கலைக்க விரும்பலாம்.பெண்கரு கருக்கலைப்புச் சட்டமானது பெண்களை விட ஆண்கள் விகிதத்தை அதிகப்படுத்தியுள்ளது. 2011 மக்கள் தொகைக் கணக்கெடுப்பின்படி, 0-6 வயதுள்ள குழந்தைகளில் நீண்டகாலமாக ஆண்களே அதிகம் காணப்படுகின்றனர். \n\nபொருளாதாரம், மதம் ஆகிய காரணங்களால் இந்தியச் சமூகத்தில் பெண்குழந்தைகளை விட ஆண்குழந்தைகளைத் தேர்ந்தெடுப்பது வேரூன்றியிருக்கிறது. பெண்கள் வருவாய் ஈட்டுபவர்களாக இல்லாத நிலை காரணமாக அவர்களுக்கு சமூகத்தில் மதிப்பு குறைவு எனப் பெரும்பாலும் நம்பப்படுகின்றது. நிதி ஆதரவு, முதிய வயதில் பாதுகாப்பு, சொத்துரிமை. வரதட்சணை, சடங்குகள் சூழ்ந்த மத நம்பிக்கைகள் ஆகிய அனைத்தும் ஒருவர், பெண்குழந்தையை விட அதிகமாக ஆண்குழந்தைகளைத் தேர்ந்தெடுக்கும் விருப்பத்தில் பங்களிக்கின்றன. மேலும் பெண்குழந்தைகளைப் பெற்றால் அவர்களுக்கான வாழ்க்கைத் துணையைத் தேர்ந்தெடுத்து நல்வாழ்க்கை அமைத்துக்கொடுத்தல் என்பது மிகவும் சுமையான பணியாகக் கருதுவதால் ஆண்குழந்தைகளை விரும்புவதற்கு முதன்மைக் காரணங்களில் ஒன்றாக அமைகிறது.இந்தியக் குடும்பங்களில் ஆணுக்குக்கான திருமணச்செலவை விட பெண்களுக்கு பெருமளவில் வரதட்சனை கொடுத்து அனைத்து செலவுகளையும் ஏற்று நடத்துதல் என்பது பெரும்பாலும் வழக்கமாக உள்ளது.\n\nSection::::இதய நோய்களுக்கான பராமரிப்பு.\nஇந்தியாவில் இதய நோய்களால் பெண்கள் அதிகமாக உயிரிழக்கின்றனர். உலக மக்கள் தொகையில் இது 20 விழுக்காடாயினும், இந்தியாவில் இதய நோய்களால் 60% பெண்கள்உயிரிழந்துள்ளனர். இந்தியப்பெண்களுக்கு இதய நோய்களால் மிக அதிக அளவில் ஏற்படும் உயிரிழப்பைத் தடுக்க அரசு சாராத நிறுவனமான இந்திய இதய சங்கம் இப்பிரச்ச்சனை குறித்த விழிப்புணர்வை மேற்கொண்டு வருகிறது. இந்தியாவில் மருத்தவ சுகாதர வசதிகளைப் பெறுவதில் நிலவும் பாலினப் பாகுபாட்டின் காரணமாகவே இந்தியப்பெண்கள் அதிக அளவில் இதய நோய்களால் உயிரிழக்கின்றனர். இந்தியாவின் சமூகக் கலாச்சார நெறிமுறைகள் பெண்களுக்கான சுகாதாரப் பராமரிப்பு வசதிகளைப் பயன்படுத்துவதில் ஏற்படுத்தும் தடைகளே இந்த அதிகமான வேறுபாட்டிற்கு ஒரே காரணமாகும். சான்றாக பிறவி இதயநோய் ஏற்பட்டுள்ளவர்களில் பெண்களைவிட ஆண்களுக்கே அறுவை சிகிச்சை செய்யப்படுகிறது. ஏனெனில் அறுவை சிகிச்சையால் ஏற்படும் வடு முதலான காரணத்தால் பெண்களுக்கு திருமணம் ஆகும் வாய்ப்பு குறைகிறது என குடும்பத்தினர் கருதுகின்றனர். \n\nமேலும் சில குடும்பங்களில் மருத்துவ சிகிச்சையினால் எதிர்மறையான விளைவுகளை ஏற்பட்டுள்ளதைத் தொடர்புபடுத்தி, சமூகத்தில் இழுக்கேற்பட்டு விடுமோ என அஞ்சி, தங்கள் மகளுக்கு முறையான மருத்துவசிகிச்சையளிப்பதில் தவறிவிடுகின்றனர். 2011 இல் பதேன்கர் என்பவரின் ஆய்வின்படி பிறவி இதநோயுள்ள 100ஆண்கள், 100 பெண்களில் 70 ஆண்கள் முறையான அறுவை சிகிச்சை மேற்கொள்கின்றனர். ஆனால் 22 பெண்கள் மட்டுமே அதே சிகிச்சை பெறுகின்றனர். \n\nமேலும் , தனக்கு விருப்பமான துணையை வெளிப்படையான பேச்சுவார்த்தை மூலம் தேர்ந்தெடுத்துக் கொள்வதில் நிலவும் கலாச்சார நிலையானது இந்த வேறுபாட்டில் முதன்மைக் காரணியாக இருக்கிறது. இந்தியக் குடும்பங்களில் மூத்த உறுப்பினரே இளைய பெண்களுக்கு ஏற்ற கணவனைத் தேர்ந்தெடுக்கின்றனர். ஒரு பெண் இதய நோய்க்கான மருத்துவச் சிகிச்சை செய்யப்பட்டவள் எனில் அவளுக்கேற்ற மணமகனைத் தேடுவதில் அவர்களின் திறன் குறைவுபடுகிறது. இது ஆண்களுக்கும் பெண்களுக்குமான மாறுபட்ட சுகாதார விளைவுகளை நோக்கிச் செலுத்துகிறது.\n"}
{"id": "418369", "url": "https://ta.wikipedia.org/wiki?curid=418369", "title": "ஆர்தர் ஆசுக்கின்", "text": "ஆர்தர் ஆசுக்கின்\n\nஆர்தர் ஆசுக்கின் (\"Arthur Ashkin\", ஆர்தர் ஆஷ்கின், பிறப்பு: செப்டம்பர் 2, 1922) அமெரிக்க அறிவியலாளர். இவர் 2018 ஆம் ஆண்டுக்கான இயற்பியல் நோபல் பரிசை வென்ற மூவரில் ஒருவர். இவர் பெல் ஆய்வுகூடங்களிலும் பின்னர் இலூசெண்டு தொழினுட்பங்கள் என்னும் நிறுவனத்திலும் பணியாற்றினார். நோபல் பரிசு பெற்றவர்களிலேயே இவர்தான் அகவை கூடியவர் ஆவார்.\n\nஆசுக்கின் 1960-களின் கடைசியில் சீரொளியைக் கொண்டு சிறு துகள்களைப் பிடித்துக் கட்டுப்படுத்துவதைச் செய்தார். இதன் விளைவாக 1986 இல் சீரொளி இடுக்கிகள் அல்லது ஒளியிடுக்கிகள் (optical tweezers) என்னும் மிக நுட்பமான கருவியைக் கண்டுபிடித்தார். இதன் பயனாய் தனி அணுக்களையும், சிறு மூலக்கூறுகளையும் உயிரணு முதலான உயிரியப் பொருட்களையும் சீரொளி இடுக்கியில் சிக்க வைத்து அலச முடிகின்றது. இதற்கு அடிப்படையாக இருக்கும் இயற்பியல் விளைவு ஒளியின் அடர்த்தி வேறுபாட்டால் எழும் மிக நுட்பமான கதிராற்றல் அழுத்தவேறுபாடு ஆகும்.\n\nஆசுக்கின் இந்த உயர்நுட்ப சீரொளி இடுக்கியின் தந்தை எனக் கருதுகின்றார்கள். இக்கண்டுபிடிப்புக்காகத்தான் 2018 ஆம் ஆண்டின் இயற்பியல் நோபல் பரிசு வழங்கப்பெற்றது.\n\nSection::::இளமை வாழ்க்கை.\nஆர்தர் ஆசுக்கின் நியூயார்க்கின் புரூக்கிலின் பகுதியில் 1922 இல் பிறந்து அங்கேயே வளர்ந்தார். இவர் நியூ செர்சியில் இரம்சன் என்னும் இடத்தில் வாழ்கின்றார்.\n\nஇவருடைய பெற்றோர்கள் இசடோர் ஆசுக்கின், அன்னா ஆசுக்கின் ஆவர். இவரின் உடன்பிறந்தவர் சூலியசு ஆசுக்கின் என்பாரும் ஓர் இயற்பியலாளர், இவரின் உடன்பிறந்தாள் உரூத்து என்பாரும் இருக்கின்றார். இவரின் மூத்த உடன்பிறந்தார் கெருற்றூடு இள வயதில் இறந்துவிட்டார். இவருடைய குடும்பம் யூத மதத்தினர். தந்தை இசடோர் ஒடெசாவில் (அன்றைய உருசியப் பேரரசு, இன்றைய உக்ரைனில்) இருந்து, தனது 18-வது அகவையில் அமெரிக்காவுக்குக் குடி பெயர்ந்தார். தாயார் அன்னா உக்ரைனில் இருந்து குடிபெயர்ந்தவர் ஆவார்.\n\nSection::::கல்வி.\nஆர்தர் ஆசுக்கின் கொலம்பியா பல்கலைக்கழகத்தில் படித்தார், அதே நேரத்திலப்பல்கலைக்கழகத்தின் கதிர்வீச்சு செய்களச்சாலையில் தொழினுட்ப உதவியாளராகவும் இருந்தார். இப்பொறுப்பில் இருந்தபொழுது அமெரிக்கப் படைத்துறைக்கான இரேடார் என்னும் தொலைபொருளுணர்விக் கருவிக்கான நுண்ணலை தோற்றிவிக்கும் காந்தக் கருவியைச் செய்யப் பணித்தார்கள். இவர் பட்டப்படிப்பில் இரண்டாம் ஆண்டு படிக்கும் மாணவர்காக இருந்தாலும், இப்பொறுப்பு இவருக்கு வழங்கப்பெற்றது. இவ்வாய்ப்பின் பயனாக மூன்று நோபல் பரிசாளர்களை அவர் சந்திக்க நேர்ந்தது.\n\nஇவர் கொலம்பியா பல்கலைக்கழகத்தில் இயற்பியல் படிப்பு முடிந்த பிறகு, கார்ணெல் பல்கலைக்கழகத்தில் மேற்பட்டப் படிப்பு படிக்கச் சென்றார். அங்கே அணுக்கருவியியல் துறையில் படித்தார். அக்காலத்தில் மான்ஃகாட்டன் திட்டம் என்னும் அணு ஆயுதத் திட்டத்திற்கான பணிகள் நடந்து வந்தன. அதில் இவருடைய உடன்பிறந்தார் சூலியசு ஆழ்சுகின் பங்களிப்பவராக இருந்தார். இத்தொடர்பால் ஆர்தர் ஆழ்சுகினுக்கு நோபல் பரிசாளர் ஃகன்சு பெத்து (Hans Bethe) அவர்களுடனும் இரிச்சர்டு ஃபெயின்மன் (Richard Feynman) அவர்களுடனும் இன்னும் கார்ணெல் பல்கலைக்கழகத்துக்கு வருவோரிடமும் தொடர்பு ஏற்பட்டது.\n\nஇவர் கார்ணெல் பல்கலைக்கழகத்தில் முனைவர்ப் பட்டம் பெற்றபின்னர் பெல் செய்களச்சாலையில் இவருடைய நெறியாளராக இருந்த சிட்னி மில்மன் அவர்களின் பரிந்துரையின் பேரில் பணிக்குச் சென்றார். \nSection::::பணி.\nபெல் செய்களச்சாலையில் 1960 முதல் 1961 வரை நுண்ணலைத் துறையில் பணி புரிந்தார். அதன் பின் சீரொளித் திறையில் ஆய்வை மேற்கொண்டார். இவர் ஒளிநார், நேர்சார்பிலா ஒளியியல், பராமெற்றிக்கு அலைவி, பராமெற்றிக்கு மிகைப்பி ஆகிய துறைகளில் ஆய்வுக்கட்டுரைகள் எழுதினார். பெல் செய்களச்சாலையில் இருந்தபொழுது தகைவுமின்விளைவுப் படிகம் (piezoelectric crystal), ஒளிமுறிவு விளைவு ஆகிய துறைகளிலும் புது கண்டுபிடிப்புகள் செய்தார்.\n\nஆஅழ்சுகினின் பணியானது 1997 ஆம் ஆண்டு இயற்பியல் நோபல் பரிசு பெற்ற இசுட்டீவன் சூ அவர்களின் கண்டுபிடிப்புகளுக்கும் அடிப்படையாக அமைந்தது. சூவின் ஆய்வில் சீரொளியால் அணுக்களைக் குளிர்விப்பதும் சிக்கவைப்பதும் முக்கிய பங்கு வகித்தன.\n\nஇவர் ஒளியியல் குமுகத்தின் சிறப்பாளராகவும், அமெரிக்க இயற்பியல் குமுகத்தின் சிறப்பாளராகவும் , ஐ.இ.இ.இ நிறுவனத்தின் சிறப்பாளராகவும் தேர்ந்தெடுக்கப்பட்டார். 47 புதுக்கண்டுபிடிப்புகளுக்கான காப்புரிமம் பெற்றுள்ளார். 2003 ஆம் ஆண்டு யோசப்பு கீத்திலி விருதும், 2004 இல் ஆர்வி பரிசும் பெற்றார். 1984 இல் அமெரிக்க தேசியப் பொறியியல் அகாதெமியின் உறுப்பினராகத் தேர்ந்தெடுக்கப்பட்டார். தேசிய அறிவியல் அகாதெமியின் உறுப்பினராகவும் 1996 இல் தேர்ந்தெடுக்கப்பட்டார்.\n\n"}
{"id": "418370", "url": "https://ta.wikipedia.org/wiki?curid=418370", "title": "எப்சிலோன்-அமானிட்டின்", "text": "எப்சிலோன்-அமானிட்டின்\n\nஎப்சிலோன்-அமானிட்டின் \"(epsilon-Amanitin)\" என்பது CHNOS என்ற மூலக்கூற்று வாய்ப்பாட்டால் விவரிக்கப்படும் ஒரு வளையபெப்டைடு ஆகும். ε-அமானிட்டின் என்று சுருக்கப் பெயராகவும் இதை எழுதுகிறார்கள். இச்சேர்மத்தை ஓர் அமாடாக்சின் என்று வகைப்படுத்துகிறார்கள். அமாடாக்சின் வகை சேர்மங்கள் யாவும் அமானிட்டா என்ற காளான் இனத்தின் பல வகை காளான்களில் காணப்படுகின்றன. வாய்வழியாக எப்சிலோன்-அமானிட்டினை கொடுக்கும்போது இதன் உயிர் கொல்லும் அளவு தோராயமாக 0.1 மி.கி/கி.கி என அடையாளப்படுத்தப்படுகிறது.\n\nSection::::நச்சுப்பண்புகள்.\nமற்ற அமாடாக்சின்கள் போல எப்சிலோன்-அமானிட்டினும் ஆர்.என்,ஏ பாலிமரேசு II நொதி தடுப்பியாகும். உட்கொள்வதன் மூலம், இது முற்றிலும் எம்.ஆர்.என்.ஏ தொகுப்பு வினைகளை காக்கும் ஆர்.என்.ஏ பாலிமரேசு II நொதியுடன் பிணைகிறது, எபடோசைட்கள் எனப்படும் கல்லீரல் செல்கள் மற்றும் சிறுநீரக செல்கள் ஆகியவற்றில் குழியப்பகுப்பை ஏற்படுத்துகிறது .\n\n"}
{"id": "418383", "url": "https://ta.wikipedia.org/wiki?curid=418383", "title": "2-பார்மைல் பிரிடின்", "text": "2-பார்மைல் பிரிடின்\n\n2-பார்மைல் பிரிடின் \"(2-Formylpyridine)\" என்பது NCHCHO என்ற மூலக்கூற்று வாய்ப்பாடால் விவரிக்கப்படும் கரிம வேதியியல் சேர்மமாகும். பொதுவாக இதை பிரிடின்-2-கார்பாக்சால்டிகைடு என்ற பெயராலும் அழைக்கிறார்கள். இச்சேர்மம் எண்ணெய்ப் பசையுடன் நிறமற்ற சேர்மமாக தனித்தன்மையான நெடியுடன் காணப்படுகிறது. நாட்பட்ட மாதிரி உப்புகள் மாசு கலந்திருப்பதால் பழுப்பு நிறத்தில் தோற்றமளிக்கின்றன. மருந்து வகைப் பொருட்கள் தயாரிக்கவும், சில ஒருங்கிணைவு வேதியியலுடன் தொடர்புடைய சேர்மங்களைத் தயாரிக்கவும் ஒரு முன்னோடிச் சேர்மமாகப் பயன்படுகிறது, ஐதராக்சி மெத்தில்- அல்லது மெத்தில்பிரிடின்களை ஆக்சிசனேற்றம் செய்வதன் மூலம் பிரிடின் ஆல்டிகைடுகளைத் தயாரிக்க இயலும். \n\nபிராலிடாக்சைம் மருந்து 2-பார்மைல்பிரிடினிலிருந்து உற்பத்தி செய்யப்படுகிறது. \n\nஆல்டிகைடு வேதி வினைக்குழு அமீன்கள் போன்ற அணுக்கரு கவரிகளால் தாக்கப்பட்டு சிகிப் காரங்கள் உருவாகின்றன. இவை இருபல் ஈந்தணைவிகளாகச் செயல்படுகின்றன. இமினோபிரிடின் அணைவுச் சேர்மங்கள் வலிமையானவைகளாகும்\n"}
{"id": "418391", "url": "https://ta.wikipedia.org/wiki?curid=418391", "title": "கேடயச் சுரப்பி புற்றுநோய்", "text": "கேடயச் சுரப்பி புற்றுநோய்\n\nகேடயச் சுரப்பி புற்றுநோய் (\"Thyroid cancer\") என்பது கேடயச் சுரப்பியில் உள்ள இழையங்களில் வளரக்கூடிய ஒரு வகையான புற்று நோய் ஆகும். இந்த வகையான நோய்களில் உயிரணுக்கள் அதிக அளவில் வளர்ச்சிபெற்று மனித உடலின் மற்ற பாகங்களுக்கும் இந்த நோயினைப் பரப்பும் தன்மையைக் கொண்டுள்ளது. கழுத்தில் வீக்கம் அல்லது கட்டி வருதல் ஆகியவை இதன் அறிகுறிகளாகும். \n\nமிக இளம் வயதில் கதிர்வீச்சு வெளிப்பாடு , முன்கழுத்துக் கழலை ஏற்படுதல், மற்றும் மரபு வழி ஆகியன பாதிக்கப்படுவதற்கான காரணிகளாகக் கருதப்படுகின்றன. இது நான்கு வகைகளாகப் பிரிக்கப்படுகின்றன. சதைக் காம்பு கேடயப் புற்றுநோய், நுண்குமிழ் கேடயப் புற்றுநோய், முகுளப் புற்றுநோய் மற்றும் உத்துருவம் கேடயப் புற்றுநோய் ஆகியனவாகும். செவியுணரா ஒலி மற்றும் நல் ஊசி உறிஞ்சுதல் மூலம் இவ்வகையான நோய்களைக் கண்டறியலாம்.\n\nகதிரியக்க சிகிச்சை, வேதிச் சிகிச்சை போன்ற முறைகளில் சிகிச்சைகள் மேற்கொள்ளப்படுகின்றன. அறுவை சிகிச்சைகளின் போது நோயினால் பாதிக்கப்பட்டுள்ள அனைத்து பகுதிகளையும் நீக்க வேண்டிய தேவை இருக்கலாம். அமெரிக்க ஐக்கிய நாட்டில் இந்த நோயினால் பாதிக்கப்பட்ட 98 விழுக்காடு மக்கள் 5 ஆண்டுகள் உயிர்வாழும் விகிதத்தில் உள்ளதாகக் கண்டறியப்பட்டுள்ளனர். \n\n2015 ஆம் ஆண்டின் நிலவரப்படி 3.2 மில்லியன் மக்கள் கேடயச் சுரப்பி புற்றுநோயினால் பாதிக்கப்பட்டனர். 2012 இல் 2,98,000 புதிய நோயாளிகள் கண்டறியப்பட்டனர். இதில் பெரும்பானமையான மக்கள் 35 மற்றும் 65 வயதில் இருந்தனர். இந்நோயினால் ஆண்களை விட பெண்களே அதிகம் பாதிக்கப்பட்டனர். ஆசிய வழித்தோன்றல்களில் இருந்து வந்த மக்களே பெரும்பான்மையாகப் பாதிக்கப்பட்டனர். கடந்த சில ஆண்டுகளில் நோயினைக் கண்டறியும் விதங்களில் ஏற்பட்டுள்ள மாற்றங்களினால் பாதிக்கப்பட்டவர்களின் எண்ணிக்கை அதிகமாகியுள்ளது. 2015 இல் இந்த நோயினால் இறந்தவர்களின் எண்ணிக்கை 31,900 ஆக கண்டறியப்பட்டுள்ளது.\n\n"}
{"id": "418407", "url": "https://ta.wikipedia.org/wiki?curid=418407", "title": "இந்தியாவில் பாலினப் பாகுபாடு", "text": "இந்தியாவில் பாலினப் பாகுபாடு\n\nபாலினச் சமனின்மைகளும் அவை உருவாக்கும் சமூகக் காரணிகளும் இந்தியாவில் பாலின விகிதத்தை மாற்றுவதோடு மகளிரின் வாணாள் நலவாழ்வின் தரத்தையும் கல்வி வளர்ச்சியையும் பொருளியல் மேம்பாட்டையும் குறைக்கின்றன. இந்தியாவில் பாலினச் சமனின்மை என்பது ஆண், பெண் அக்கறையைச் சார்ந்த ஒரு பன்முகச் சிக்கல் ஆகும். சிலர் பல்வேறு பாலினச் சமன்மை சார்ந்த சுட்டிகள் ஆண்களை மேம்பாடற்ற நிலையில் இறுத்துவதாக வாதிடுகின்றனர். என்றாலும், இந்தியப் பங்களிப்பை ஒட்டுமொத்தமாகப் பார்க்கும்போது பலவகையில் பெண்கள் தரங்குறைந்த நிலையிலேயே உள்ளனர். இந்தியாவில் தலைமுறை தலைமுறையாக பாகுபாட்டுப் போக்கு இருபாலாருக்கும் இடையில் நிலவி வருவதால் இருபாலாருமே தம் வாழ்வில் தாக்கமுற்று வந்துள்ளனர். இந்திய அரசியல் அமைப்புச் சட்டம் ஆணும் பெண்ணும் சமமென வகுத்தாலும் நடைமுறையில் இன்னமும் பாலினப் பாகுபாடு தொடர்ந்து நிலவிவருகிறது.\n\nபணியிடம் உட்பட, பல களங்களில் பெண்களோடு ஒப்பிடும்போது பாலினப் பாகுபாடு பெரும்பாலும் ஆண்களுக்குச் சாதகமாகவே உள்ளது என ஆராய்ச்சிகள் காட்டுகின்றன.> பாலினப் பாகுபாடு பெண்களின் வாழ்க்கைப்பணி வளர்ச்சி முதல் மனநல ஒழுங்கின்மை மேம்பாடு வரை பலவகைகளில் பெண்களுக்கு ஊறு விளைவிக்கின்றது. கற்பழிப்பு, வரதட்சினைக் கொடுமை, வன்கலவி சார்ந்த இந்தியச் சட்டங்கள் பெண்களின் பாதுகாப்பை வற்புறுத்தினாலும் நடைமுறையில் அஞ்சத்தகுமுறையிலும் வேகத்திலும் இக்கொடுமைகள் பல பெண்களைத் தாக்கிவருகின்றன.\n\nSection::::பாலினப் புள்ளியியல்.\n2012 ஆம் ஆண்டின் உலக வங்கியின் பாலினப் புள்ளியியல் தரவுத்தளத்தில் இருந்து இந்தியாவின் இருபாலினத் தகவல்கள் பல்வேறு சமனின்மைகள் வாரியாக கீழ்வரும் பட்டியல் தொகுத்து தருகிறது.\n"}
{"id": "418418", "url": "https://ta.wikipedia.org/wiki?curid=418418", "title": "செரார் மூரு", "text": "செரார் மூரு\n\nசெரார் ஆல்பர்ட் மூரு (\"Gérard Albert Mourou\", ; பிறப்பு: சூன் 22, 1944) என்பவர் பிரெஞ்சு அறிவியலாளரும், மின்பொறியியல், சீரொளி ஆகிய துறைகளில் முன்னோடியும் ஆவார். குற்றொலித் துடிப்பு மிகையாக்கம் எனும் வழிமுறையைக் கண்டுபிடித்தமைக்காக இவருக்கும், டோனா இசுட்ரிக்லாண்ட் என்பவருக்கும் 2018-ஆம் ஆண்டுக்கான இயற்பியலுக்கான நோபல் பரிசு வழங்கப்பட்டது. இவர்கள் கண்டுபிடித்த வழிமுறை மூலம் உயர்ச் செறிவு (டெராவாட்டு) கொண்ட மீக்குறுஞ்சீரொளித் துடிப்புகள் உருவாக்கப் பயன்பட்டன.\n\nSection::::பணி.\nமூரு பயன்முறை ஒளியியல் ஆய்வுகூடத்தின் பணிப்பாளராக 2005 முத 2009 வரை பணியாற்றினார். ஏக்கோல் பல்தொழிநுட்பக் கழகத்தில் பேராசிரியராகப் பணியாற்றி வருகிறார். மிச்சிகன் பல்கலைக்கழகத்தில் 30 ஆண்டுகளுக்கும் மேலாகப் பணியாற்றி ஓய்வுநிலைப் பேராசிரியராக உள்ளார். மிச்சிகன் பல்கலைக்கழகத்தின் மீவேக ஒளியியல் அறிவியல் மையத்தின் முதலாவது பணிப்பாளராக இருந்தார். 1977 இல் இரோசெச்டர் பல்கலைக்கழகத்தில் பேராசிரியராகப் பணியாற்றிய போது அவரும் அவரது மாணவரான டோனா இசுட்டிரிக்லாண்டும் தமது நோபல் பரிசு பெற்ற ஆய்வை மேற்கொண்டனர்.\n\n"}
{"id": "418433", "url": "https://ta.wikipedia.org/wiki?curid=418433", "title": "இட்டாமைசின்", "text": "இட்டாமைசின்\n\nஇட்டாமைசின் \"(Etamycin)\" என்பது CHNO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். வைரிடோகிரைசீன் என்ற பெயராலும் இச்சேர்மம் அறியப்படுகிறது. கடல்வாழ் ஆக்டினோமைசெட்டு பாக்டிரியாவிலிருந்து தனித்துப் பிரிக்கப்பட்ட வளைய பெப்டைடு எதிர் உயிரி என்று இதை வகைப்படுத்துகிறார்கள் . லாவ்சன் மற்றும் அவரது சக பணியாளர்கள் 1957 ஆம் ஆண்டில் சிடெரப்டோமைசெசு பாக்டீரியா இனத்திலிருந்து முதன்முதலில் பிரித்து எடுத்தார்கள் .\n"}
{"id": "418438", "url": "https://ta.wikipedia.org/wiki?curid=418438", "title": "ஹட்டிகுனி", "text": "ஹட்டிகுனி\n\nஹட்டிகுனி இந்தியாவின் கர்நாடகாவின் தென் மாநிலமான பஞ்சாயத்து கிராமமாகும். அது கர்நாடகாவில் யாதகிரி மாவட்டத்தில் யாதகிரி தாலுகாவில் அமைந்துள்ளது.\n\nகிராமிய பஞ்சாயத்துகளில் ஐந்து கிராமங்கள் உள்ளன: ஹட்டிகுனி, பச்வர், பாகமால்டு, சம்நபூர் மற்றும் யக்ஹள்ளி.\n"}
{"id": "418439", "url": "https://ta.wikipedia.org/wiki?curid=418439", "title": "தொசாலினோன்", "text": "தொசாலினோன்\n\nதொசாலினோன் \"(Thozalinone)\" என்பது CHNO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். இப்பெயர் அமெரிக்காவில் ஏற்றுக்கொள்ளப்பட்ட பெயராகும். சிடிம்சென் என்பது குறியீட்டுப் பெயராகவும், முன்னாள் வளர்ச்சி குறியீட்டுப் பெயர் சி.எல்- 39808 என்றும் அறியப்படுகிறது. மேலும், தொசாலினோன் ஐரோப்பாவில் ஒரு மனநல ஊக்கியாகப் பயன்படுத்தப்படுகிறது. ஒரு பசியொடுக்கும் மருந்தாகவும், டோபாமைன் என்ற நரம்புக்கடத்தியைத் தூண்டும் மருந்தாகவும் இச்சேர்மம் கருதப்படுகிறது. இதனை ஒத்த சேர்மமான பெமோலைன் போல தூண்டுதல் வழியாக குறைந்த அளவுக்கு நாரெபிநெப்ரின், டோபாமைன் போன்றவற்றை வெளிவிடும் செயலிலும் பங்குவகிப்பதாக நம்பப்படுகிறது. வெளிப்படையாக தீங்கேதும் ஏற்படுத்தாத சேர்மம் போலத் தோன்றினாலும் மற்ற மனநல ஊக்கிகள் போல அல்லாமல் இது கேட்டகாலமீன்களை அதிகரிக்கிறது. \n"}
{"id": "418467", "url": "https://ta.wikipedia.org/wiki?curid=418467", "title": "பார்பியர்-வைலேண்டு தரங்குறைப்பு வினை", "text": "பார்பியர்-வைலேண்டு தரங்குறைப்பு வினை\n\nபார்பியர்-வைலேண்டு தரங்குறைப்பு வினை \"(Barbier–Wieland degradation)\" என்பது கார்பாக்சிலிக் அமிலத்தின் கார்பன் சங்கிலியில் ஒரு கார்பன் அணுவின் எண்ணிக்கையை குறைப்பதற்கான ஒரு வினை செயல்முறையாகும். கார்பாக்சில் குழுவுக்கு அடுத்ததாக உள்ள கார்பன் ஓர் எளிய மெத்திலீன் பாலமாக அதாவது எந்த பதிலீடுகளும் இல்லாத ஒரு கார்பனாக இருந்தால் மட்டுமே இவ்வினை நிகழமுடியும். கார்பாக்சில் மற்றும் ஆல்பா கார்பனை ஆல்க்கீனாக மாற்றும் செயல்முறையாக வினையின் போக்கு அமைகிறது. பின்னர் உருவாகும் ஆல்க்கீனை ஆக்சிசனேற்றம் மூலம் பிளந்து இறுதியில் முன்னதாக ஆல்பாவாக இருந்த கார்பனின் நிலையை கார்பாக்சிலாக மாற்றுகிறது .\n"}
{"id": "418468", "url": "https://ta.wikipedia.org/wiki?curid=418468", "title": "யுரேனியம் டைசெலீனைடு", "text": "யுரேனியம் டைசெலீனைடு\n\nயுரேனியம் டைசெலீனைடு \"(Uranium diselenide)\" என்பது USe என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். யுரேனியம் மற்றும் செலீனியம் தனிமங்கள் சேர்ந்து இச்சேர்மம் உருவாகிறது. செஞ்சாய்சதுர படிகக் கட்டமைப்புத் திட்டத்தில் உருவான β வடிவ யுரேனியம் டைசெலீனைடு சேர்மமும் அறியப்படுகிறது. பல்வேறாகக் காணப்படும் படிகக் குடும்பங்களில் இது PbCl2 குடும்பத்துடன் பொருந்தி அமைந்துள்ளது. a: 7.455 Å, b: 4.2320 Å, c= 8.964 Å. என்பவை இச்சேர்மத்தினுடைய ஓர் அலகுக் கூட்டின் பரிமாணங்களாகும். வெப்பநிலை 14 கெல்வினுக்கு கீழாக இருக்கும்போது மட்டும் இச்சேர்மம் வழக்கத்திற்கு மாறாக நேர்காந்தம் எனப்படும் பெரோகாந்தப் பண்பை வெளிப்படுத்துகிறது . \n\nசெலீனியத்திற்கு மாற்றாக தெலூரியத்தை வெவ்வேறு அளவுகளில் பதிலீடு செய்து அணிக்கோவையின் அளவை விரிவுபடுத்தவும், பெரோகாந்த கியூரி வெப்பநிலையை அதிகரிக்கவும் முடியும் . \n"}
{"id": "418469", "url": "https://ta.wikipedia.org/wiki?curid=418469", "title": "கீதா கோபிநாத்", "text": "கீதா கோபிநாத்\n\nகீதா கோபிநாத் ஓர் இந்திய அமெரிக்க பொருளாதர அறிஞர் ஆவார் (பிறப்பு 8 டிசம்பர் 1971). இவர் ஆர்வர்டு பல்கலைக்கழகத்தில் இச்சான் சுவான்டிரா பன்னாட்டு பொருளாதார ஆய்வு பேராசியராக பணிபுரிகிறார். அக்டோபர் 2018இல் அனைத்துலக நாணய நிதியத்தின் முதன்மை பொருளாதர அறிஞராக நியமிக்கப்பட்டார். இவர் தேசிய பொருளாதார ஆராய்ச்சி பணியகத்தின் பன்னாட்டு நிதியும் பேரினப் பொருளியலும் என்பதன் துணை இயக்குநராகவும் உள்ளார். இவரின் ஆராய்ச்சி பன்னாட்டு நிதியும் பேரினப் பொருளியலும் என்பதை முதன்மைபடுத்தியே உள்ளது. இவர் கேரள முதலமைச்சருக்கு பொருளாதார ஆலோசகராகவும் உள்ளார்.\n"}
{"id": "418491", "url": "https://ta.wikipedia.org/wiki?curid=418491", "title": "முப்பிரி எக்சு நோய்க்குறி", "text": "முப்பிரி எக்சு நோய்க்குறி\n\nமுப்பிரி எக்சு நோய்க்குறி \"(Triple X syndrome)\" அல்லது முப்படி எக்சு நோய்த்தொகை என்பது பெண்களின் ஒவ்வொரு உயிரணுக்களிலும் ஒரு எக்சு நிறப்புரி அதிகமாக இருப்பதைக் குறிக்கிறது. இதனால் சராசரியை விட சற்று உயரமாக வளர்ச்சி அடைவர் மற்ற பெண்களுக்கும் இவர்களுக்கும் உடல் ரீதியாக வேறு எந்த வேருபாடுகளும் இருக்காது.கருத்தரிப்பிலும் எந்த பிரச்சினைகளும் வராது. ஆனால் சில சமயங்களில் கற்றல் குறைபாடுகள் , தசைகளின் குறைந்த அளவு சுருக்கம் அல்லது சிறுநீரகப் பிரச்சினைகள் வரலாம்.\n\nமுப்பிரி எக்சு நோய்க்குறி பல காரணங்களால் ஏற்படுகிறது. இது மரபுவழியாக பரவும் தன்மை கொண்டது அல்ல. உயிரணு மரபியல் சோதனை மூலம் இதனை கண்டறியலாம்.\n\nபேசுவதற்கான சிகிச்சை, உடல் ரீதியிலான சிகிச்சை மற்றும் ஆலோசனை வழங்குதல் போன்ற பல சிகிச்சைகள் உள்ளன. 1,000 பெண்களில் ஒருவருக்கு இந்த நோய் இருப்பது கண்டறியப்பட்டுள்ளது. இதில் 90 விழுக்காடு பெண்கள் அறிகுறி இல்லாததால் இந்த நோயினால் பாதிக்கப்படுகின்றனர். இந்த நோய் 1959 ஆம் ஆண்டில் தான் கண்டறியப்பட்டது.\n\nSection::::அறிகுறிகள்.\nமுப்பிரி எக்சு நோய்க்குறி பாதிக்கப்பட்ட பெண்களை கண்டறிய இயலாததால் இந்த நோயின் தாக்கங்களை வகைப்படுத்த இயலவில்லை.\n\nSection::::உடல் ரீதியிலான் அறிகுறிகள்.\nசராசரியை விட சற்று உயரமான வளர்ச்சி, கண் இமை மடிதல், தசைகள் வலிமையின்மை, ஐந்தாவது விரல் நான்காவது விரலைநோக்கி மடிதல் ஆகியவை இதன் அறிகுறிகள் ஆகும். தலை சிறியதாக இருக்கும். இயல்பாக மற்ற பெண்களின் வளர்ச்சியை விட சற்று அதிகமான உயரம் கொண்டிருப்பதே பொதுவான அறிகுறியாகும்.\n\nSection::::உளவியல்.\nமுப்பிரி எக்சு நோய்க்குறியினால் பாதிக்கப்பட்ட பெண்களின் மொழி வளர்ச்சியில் காலதாமதம் ஏற்படலாம். மேலும் இதனால் பாதிக்கப்பட்ட பெண்களின் சராசரி நுண்ணறிவு எண் 20 க்கும் கீழாக இருக்கும். தன் மதிப்பின்மை, பதற்றம் மற்றும் மன அழுத்தம் போன்றவைகள் ஏற்படும்.\n\nSection::::சிகிச்சை.\nநிலையான, சுகாதாரமான வீட்டுச் சூழ்நிலையில் இருந்தால் முன்னேற்றம் ஏற்படலாம்.\n\nSection::::கொள்ளை நோயியல்.\n1,000 பெண்களில் ஒருவருக்கு இந்த நோய் இருப்பது கண்டறியப்பட்டுள்ளது. மேலும் அமெரிக்க ஐக்கிய நாட்டில் ஒரு நாளில் பிறக்கும் 10 பெண்களில் ஐந்து பெண்கள் இந்த நோயினால் பாதிக்கப்படுகின்றனர்.\n"}
{"id": "418494", "url": "https://ta.wikipedia.org/wiki?curid=418494", "title": "பி. வி. எஸ். வெங்கடேசன்", "text": "பி. வி. எஸ். வெங்கடேசன்\n\nபி. வி. எஸ். வெங்கடேசன் (P. V. S. Venkatesan, சூலை 10, 1947 - செப்டம்பர் 25, 2018) என்பவர் தமிழகத்தைச் சேர்ந்த ஒரு அரசியல்வாதி ஆவார். இவர் 1996 சட்டமன்றத் தேர்தலில், காவேரிப்பட்டிணம் சட்டமன்றத் தொகுதியில் இருந்து, தமிழக சட்டமன்றத்துக்கு திராவிட முன்னேற்றக் கழகம் சார்பில் தேர்ந்தெடுக்கப்பட்டார். இவர் காவேரிப்பட்டிணத்தில் 1947, சூலை 10 அன்று ஸ்ரீராமுலு நாயுடு, தேவகியம்மாள் இணையருக்கு மகனாகப் பிறந்தார். இவரது தந்தை ஸ்ரீராமுலு நாயுடு கிருஷ்ணகிரி சட்டமன்றத் தொகுதியின் உறுப்பினராக இருந்தவர் ஆவார். பி. வி. எஸ். வெங்கடேசன் உடல்நலக்குறைவால் 2018, செப்டம்பர் 25 அன்று இறந்தார். \n"}
{"id": "418497", "url": "https://ta.wikipedia.org/wiki?curid=418497", "title": "ஜோன் பீசாம்ப் பிராக்டர்", "text": "ஜோன் பீசாம்ப் பிராக்டர்\n\nஜோன் பீசாம்ப் பிராக்டா் (Joan Beauchamp Procter) (5 Aug 1897- 20 September 1931) ஒரு பிரித்தானிய விலங்கியலாளரும், உலகிலேயே பிரபலமான மிகச் சிறந்த ஊா்வன அறிவியலாளரும் ஆவாா். இவா் முதலில் பிரித்தானிய அருங்காட்சியகத்திலும், பின் லண்டன் உயிரியல் சங்கத்திலும், அதன் பின்னா் லண்டன் உயிரியல் பூங்காவில் ஊா்வனவற்றின் காப்பாளராகவும் பணிபுரிந்தாா். அவா் குறுகிய வாழ் நாளில், நோய்வாய்பட்டிருந்தாலும் மிருகங்களை வளா்ப்பதிலும், காப்பதிலும், வகைப்படுத்தி காட்சிப்படுத்துதலிலும் மிகப்பெரிய பங்களிப்பை ஆற்றியுள்ளார். இவா் அடைத்துவைக்கப்பட்ட ‘கோமோடோ டிராகன்’ என்னும் விலங்கு குறித்த கட்டுரை உட்பட உயிாினங்கள் தொடா்பான பல அறிவியல் கட்டுரைகளை வெளியிட்டுள்ளார்.\n\nSection::::ஆரம்பகால வாழ்க்கை.\nஜோன் பிராக்டா் ஆகஸ்டு மாதம் ஐந்தாம் தேதி 1897 ஆம் ஆண்டு கென்சிங்டன் சதுக்கம் என்னும் இடத்தில் ஜோஸப் மற்றும் எலிசபெத் என்னும் பெற்றோருக்கு மகளாகப் பிறந்தாா். இவா் தந்தை ஒரு பங்கு வா்த்தகா், தாய் ஒரு கலைஞா். இவா் பாட்டனாா் வில்லியம் புருக் பேங்க், மான்சஸ்டா் நகாில் ஒரு பெரிய வணிகா், கலையை வளா்க்கும் பண்பினா் மற்றும் இயற்கையை நேசிக்கும் ஆா்வமுடையவா் ஆவாா். கலையிலும், அறிவியலிலும் குடும்பத்தில் அனைவருக்கும் இருந்த ஆா்வம் இயற்கையாகவே இவருக்கும் இவரது தமக்கையாா் கிருஷ்டாபெல் பிராக்டருக்கும் (பிறப்பு 1894) இருந்தது. இவரது வீட்டில் இருந்த பெரிய தோட்டம் இவா்களுக்கு இயற்கையின் வரலாற்றின் மீது ஒரு பற்றை வளா்த்தது.\n\n‘நோர்லாண்டு’ பள்ளியில் படித்துக்கொண்டிருக்கும் பொழுதே (1904-1908) இவருக்கு நீரிலும் தரையிலும் வாழும் மிருகங்கள் மீதும், ஊா்வன மீதும் ஈடுபாடு இருந்து வந்தது. 10-வது வயதிலிருந்தே பாம்புகளையும், பல்லிகளையும் செல்லப்பிராணிகளாக வளா்த்து வந்துள்ளார். ஏறக்குறைய பிரித்தானிய ஊா்வனவைகளை அறிந்தவராக இருந்தாா். ஒரு பெரிய டால்மேசியன் வகைப் பல்லியை இவா் எப்பொழுதும் கூடவே வைத்திருந்தாா். இவா் உடல்நலமில்லாத குழந்தையாக இருந்தாலும், தமது 12-வது வயதில் ஆறு மாதங்கள் சுவிட்சா்லாண்டு நாட்டில் தங்கியிருந்த பொழுது நாட்டியத்திலும் மற்றும் தாவரவியலில் ஆா்வம் காட்டியுள்ளார். இவருடைய தீராத வயிற்று நோயிலிருந்து இந்தக் காலத்தில்தான், இவா் அவதியுறாமலிருந்தாா்.\n\n‘ஹேம்மா்சித்’ நகாில் உள்ள புனித பால் பெண்கள் பள்ளியில் (1908-1916) படிக்கும் பொழுதும் ஊா்வன மீது ஆா்வம் காட்டி வந்துள்ளார். இவா் 16 வயது அடைந்த பொழுது, ஒரு முதலைக் குட்டியை வாங்கி, அதனைச் செல்லப்பிராணியாக வளா்த்து பள்ளிக்கும் எடுத்துச் சென்றுள்ளார். இது அனைவரையும் திகைக்க வைத்துள்ளது. இவா் சிறந்த மாணவியாக இருந்த பொழுதும் கூட, உடல் நலக் குறைவால் படிப்பில் தொய்வு ஏற்பட்டது. இவருக்கு சிறந்த வாய்ப்பு இருந்தும், உடல் நலக் குறைவினால், கேம்பிாிட்ஜ் பல்கலைக் கழகத்தில் சேர்ந்து படிக்க இயலவில்லை.\n\nSection::::பிாித்தானிய அருங்காட்சியகம் (இயற்கைச் சாித்திரம்).\nஜோன் பிராக்டரின் ஊா்வன குறித்த ஆா்வம், பிரித்தானிய அருங்காட்சியகத்தில் ஊா்வன மற்றும் மீன்களின் பாதுகாவலராகப் பணி புரிந்த ஜாா்ஜ் ஆலபர்ட் பௌலிங்கா் அவா்களின் கவனத்தை ஈா்த்தது. ஜோன் பிராக்டா் பள்ளிப் படிப்பை முடித்த பின்பு பௌலிங்கரால் அழைக்கப்பட்டு, 1916 ஆம் ஆண்டு அவருக்கு உதவியாளராக நியமித்தகொள்ளப்பட்டார். பின்பு பிராக்டருக்கு தெற்கு கிங்ஸ்டன் அருங்காட்சியகத்தில் தன்னாா்வுத் தொண்டராகப் பணியாற்றும் வாய்ப்புக் கிட்டியது. பௌலிங்கரால் வழிகாட்டப்பட்ட ஜோன், பல்கலைக்கழக படிப்பு பெற்றிருக்காவிட்டாலும் விலங்கியல் தொடா்பான படிப்பில் ஈடுபட முடிந்தது. தமது 19-வது வயதில் தெற்கு மற்றும் மத்திய அமெரிக்க கண்ணாடி விாியன் பாம்புகளில் உள்ள வேறுபாடு குறித்த ஒரு ஆய்வுக் கட்டுரையை லண்டன் விலங்கியல் சங்கத்திற்கு (Zeological Society of London) சமா்ப்பித்துள்ளார். 1917 ஆம் ஆண்டு விலங்கியல் சங்கத்தில் உறுப்பினராகவும் தோ்ந்தெடுக்கப்பட்டுள்ளார். பௌலிங்கா் 1920 ஆம் ஆண்டு ஓய்வுபெற்ற போது, ஜோன் அருங்காட்சியகத்தில் இருந்த ஊா்வனவிற்கு பொறுப்பேற்றுக் கொண்டு ஒரு சிறிய மதிப்பூதியமும் பெற்றுக் கொண்டாா்.\n\n1917 மற்றும் 1923 ஆண்டிற்குட்பட்ட காலத்தில் ஜோன், உடற் கூறுவியல் மற்றும் ஊா்வன, நீரிலும் தரையிலும் வாழும் மிருகங்களை வகைப்படுத்துதல் குறித்து பல அறிவியல் ஆய்வுக் கட்டுரைகளை எழுதி வெளியிட்டாா். கிழக்கு ஆப்பிரிக்க ஆமை, தற்பொழுது மாலா கோசொ்சஸ் டோா் நியரிா் (Mala Cochersus Tornieri) என்று அழைக்கப்படுவது குறித்த இவர் எழுதிய ஆய்வுக் கட்டுரை குறிப்பிடும்படியான ஒன்றாகும். இதில் ஆமை எவ்வாறு வளைந்து கொடுக்கக் கூடிய தமது மேலோட்டின் உதவியுடன் பாறைகளின் இடுக்கிற்குள் மறைந்து கொள்ளும் தன்மையுடையது என்று விளக்கியது குறிப்பிட வேண்டிய ஒன்றாகும். உலகளாவிய தம் சமகால அறிவியல் அறிஞா்களுடன் தொடா்பு வைத்துக்கொண்டிருந்த ஜோன் மற்றவா்கள் சேகரித்த மிருகங்களைப் பற்றியும் விளக்கி வந்தாா். பால் காம்மராின் சா்ச்சை்ககுாிய ‘மிட்வைப் தேரை’ குறித்த கருத்தை ஆய்வு செய்ய வில்லியம் பேட்சன் இவாின் ஆதரவைக் கோாினாா். காம்மராின் கருத்துக்கு கண்டனம் தொிவிக்க தயக்கம் கொள்ளாமிலிருந்தாலும், இதற்குப் போதிய ஆதாரம் இல்லை என்பதனால் இதனை இவா் மேற்கொள்ளவில்லை. இவா் மிருகங்களை வகைப்படுத்தியதை அங்கீகரிக்கும் வண்ணம் ஜோன் லண்டன் லின்னியன் சங்கத்தின் உறுப்பினராகத் தோ்ந்தெடுக்கப்பட்டாா். மும்பை இயற்கைச் சாித்திர சங்கத்தின் உறுப்பினராகவும் ஜோன் சோ்ந்து கொண்டாா். ஜோன் பிராக்டா் ஒரு சிறந்த வரைவுப் பெண்மணியாகவும், மாதிாி வடிவமைப்பாளராகவும் திகழ்ந்தாா். தமது கலைத்திறமையைக் கொண்டு நீரிலும் தரையிலும் வாழும் மிருகங்களையும், ஊா்வனவற்றையும் மாதிரிகள்ளாகக் கொண்டு சிறந்த வண்ணத் தபால் அட்டைகளாக உருவாக்கினாா். தமது கலைத் திறமையையும் அறிவியல் ஈடுபாட்டையும் இணைத்து பல மாதிாிகளை உருவாக்கினாா்.\n\nSection::::லண்டன் விலங்கியல் சங்கம்.\n1911 ஆம் ஆண்டிலிருந்து, ஊா்வனவற்றின் காப்பாளராக இருந்த எட்வாா்டு பௌலிங்கரிடம் கொண்டிருந்த நட்பின் காரணமாக ஜோன் பிராக்டரின் கலை மற்றும் தொழில் திறமைகள் விலங்கியல் சங்கத்தில் மிகவும் பிரபலமடைந்து அனைவரும் தொிந்து கொள்ளும் வண்ணம் அமைந்தது. லண்டன் உயிரியல் பூங்காவில் மீன் காட்சியகம் அமைக்கும் பொறுப்பு 1923 ஆம் ஆண்டு துவக்கத்தில் இவருக்கு வந்து சோ்ந்தது. அது சமயம் அவா் பிரித்தானிய அருங்காட்சியத்தில் வேலை செய்துகொண்டிருந்த போதும் பிராக்டா் தமது கலைத் திறமையைப் பயன்படுத்தி பல மாதிாிகளை வடிவமைத்து பௌலிங்கருக்கு உதவினாா் . ஹொ்மில் உள்ள சேனல் தீவிலிருந்து, சா் காம்ப்டன் மெக்கன்சி என்பவா் அறிமுகத்துடனும் உதவியுடனும் ஏராளமான கிளிஞ்சல் மணலைக் கொண்டுவந்து மீன் காட்சியகம் அமைக்க உதவி செய்தாா். பின்னா் எட்வா்டு பௌலிங்கா் மீன் காட்சியகத்தின் இயக்குநராக நியமிக்கப்பட்ட போது, ஜோன் பிராக்டா் ஊா்வனவற்றின் காப்பாளராக பௌலிங்கருடைய பதவியில் நியமிக்கப்பட்டாா்.\n\nஇயற்கைச் சரித்திர அருங்காட்சியகத்தில் உள்ள நிலைமை பெண்களுக்கு எதிராக இருந்ததால் தாம் அங்கிருந்து வெளியேறியது தமக்கு மகிழ்ச்சியே அளித்தது என்று சிகாகோ நகரைச் சோ்ந்த காா்ல் பாட்டா்சன் ஸ்க்மிட் என்பவாிடம் தொிவித்துள்ளாா்.\n\nSection::::லண்டன் உயிாியல் பூங்காவில் வடிவமைக்கும் பணி.\nமீன் காட்சியத்தை வெற்றிகரமாக உருவாக்கியதைத் தொடா்ந்து, உயிாியல் பூங்காவில், மான்களின் (Antelope Paddock) மாதிாி உட்பட திறந்த வெளியில் பல் கல் மாதிாிகளை வடிவமைத்து அமைத்தார். தற்பொழுது மிருகங்களின் மருத்துவமனை அமைந்துள்ள பகுதியில் , ‘குரங்கு மலை’க்காக பலவகையான கல் மாதிாிகளை உருவாக்கினாா். அங்கு நிறுவப்பட்ட பலவகையான குரங்கு மாதிாிகள் பாா்வையாளா்களிடையே மிகவும் பிரபலமானதுடன் இந்த ‘குரங்குமலை’ பொிய வெற்றியாகக் கருதப்பட்டது. பின்னா் வேறு பல காரணங்களுக்காக இது மூடப்பட்டுவிட்டது. பிராக்டா் உருவாக்கிய ‘ஊா்வனவற்றின் வாழிட மாதிாி’ (1926-1927) ஒரு பெரிய வெற்றியாகக் கருதப்பட்டது. உலகியேலயே இது போன்று ஒரு குறிப்பிட்ட காரணத்திற்காக கட்டப்பட்ட முதல் கட்டிடமாகக் கருதப்பட்டது. இன்றுவரை அது பயன்பாட்டில் உள்ளது என்பது இதன் சிறப்பாகும். இவா் ஊா்வனவற்றிற்காக, கல் மாதிாிகளும் நீரூற்றுகள் அடங்கிய அமைப்புகளை வடிவமைத்தாா். இவ்வடிவமைப்பை இயற்கைச் சூழல் பின்புலத்துடன் அமைக்க, ஜான் புல் என்னும் காட்சிக் கலைஞரை பணியில் அமா்த்தினாா். கட்டிடக் கலைஞா் எட்வாா்டு கை டாபரால் இவை மேம்படுத்தப்பட்டாலும் அடிப்படைகள், தரை வடிவமைப்பு, காட்சிப் பொருள்கள் அமைப்பு போன்றவை முழுவதும் பிராக்டராலேயே செய்யப்பட்டன. விலங்கியல் சங்கத்தின் செயலா் பீட்டா் சாமொ்ஸ் மிட்செல் “இவையனைத்தும் பிரோக்டா் உருவாக்கமே” என்று குறிப்பிட்டுள்ளாா். பிராக்டாின் பல தொழில் நுட்பக் கருத்துகளின் அடிப்படையில் உருவாக்கப்பட்டது இந்த வாழிடம். இயற்கையான சிகப்பு ஊதா வண்ணக் கதிா்களை ஊடுருவச் செய்யும் கண்ணாடிகளைப் பொருத்தி ஊா்வனவற்றிற்கு தேவையான வைட்டமின் D ஐக் கிடைக்கும் வண்ணம் இந்த வாழிடத்தை பிராக்டா் வடிவமைத்திருந்தாா். மேலும் இது போன்ற பல தொழில் நுட்பங்களைப் பயன்படுத்தியிருந்தாா். காணவருபவா்களை ஒருபாதையில் அழைத்துச் செல்லுதல், மின்சாரத்தின் மூலம் இவ்விடங்களை வெப்பப் படுத்துதல் , மேலும் தேவையான வெளிச்சம் வரும்படி விளக்குகள் அமைத்தல் போன்றவை மற்ற உயிாியல் பூங்கா கட்டிடங்களுக்கு முன்னோடியாக அமைந்தன.\n\nபின்னா், கட்டிடக் கலைஞா் சா் எட்வாா்டு கை டாபா் , எடுப்பான முன் நுழைவாயிலை வடிவமைப்பதற்கு பிராக்டா், பீட்டா் சாமா்ஸ் மிட் செல் என்பவருடன் இணைந்து ஆலோசனை வழங்கியுள்ளாா். இன்றுவரை இந்த நுழைவாயில் எவ்வித மாற்றமும் செய்யப்படாமல் உள்ளது இதன் சிறப்பாகும்.\n\nSection::::அபாயகரமான மிருகங்களைக் கையாளுதல்.\nபிராக்டா் மலைப்பாம்பு, முதலை மற்றும் ‘கோமோடோ டிராகன்’ போன்ற மிருகங்களை லாவகமாகக் கையாளுவதில் கைதோ்ந்தவராக விளங்கினாா். லண்டன் உயிாியல் பூங்காவில் 1927 ஆண்டு தோற்றுவிக்கப்பட்ட ஊா்வன வாழிடத்திற்கு ஐரோப்பாவிலேயே முதல் முதலாக இரண்டு ‘கோமோடோ டிராகன்கள்’ வந்து சோ்ந்தன. இவைகள் உயிாியல் பூங்காவில் உள்ள பொழுது, காடுகளில் வாழும் போது உள்ளதைவிட வேறுபட்ட நடத்தையுடன் பழகுகின்றன என்பதை பிராக்டா் தெளிவுபடுத்தினாா். இவைகள் நினைத்த மாத்திரத்தில் ஒருவரைக் கொன்றுவிட முடியும் என்றாலும், நேரத்திற்கு உணவு மற்றும் நன்கு கவனித்துக் கொள்வதன் மூலம் நமது வீட்டு நாய்களைப் போன்று பழக்கிவிட முடியும் என்பது தெளிவானது. மேலும் இவைகள் அன்பையும் காட்டத் தொடங்கின . சும்பாலா என்று அழைக்கப்பட்ட டிராகன், பிராக்டருடன் மிகவும் நட்புடன், உயிாியல் பூங்காவை பிரோக்டா் சுற்றவரும் போது உடன் செல்லும், சில சமயங்களில் பிரோக்டா் அதன் வாலைப்பிடித்துக் கொண்டு நடந்து வருவாா். இது நன்கு பழக்கப்பட்ட மிருகமாக இருந்தது. குழந்தைகளும் இதனைத் தொட்டுப் பாா்ப்பதும் புகைப்படம் எடுப்பதும் வாடிக்கையானது. இவற்றுள் ஒரு இரண்டு வயதுக் குழந்தை இந்த டிராகனைத் தட்டிக் கொடுப்பது போன்ற ஒரு புகைப்படம் மிகவும் பிரபலமானது.\n\n1928 ஆம் ஆண்டு நடந்த விலங்கியல் சங்கத்தில் நடந்த அறிவியலாளா்கள் கூட்டத்தில் இந்த மிருகத்திற்கு (Dragon) அனைவா் முன்னிலையிலும் தட்டிக் கொடுத்துக் கொண்டே கோழி, முட்டை மற்றும் புறா போன்ற உணவை அளித்து பிராக்டர் நிருபித்துக் காட்டினாா். பிராக்டர், விலங்கியல் சங்கத்தின் நோயியல் வல்லுனருடன் பணி செய்து நோயுற்ற மிருகங்களுக்கு மருத்துவம் செய்து நிபுணத்துவம் பெற்றாா். தாமே உருவாக்கிய உபகரணங்களின் துணை கொண்டு, இதுவரை செய்திராத பல மருத்துவ முறைகளைக் கண்டு பிடித்து மிருகங்களுக்கு மருத்துவம் பாா்ப்பதில் உதவி செய்தாா்.\n\nSection::::தேசிய மற்றும் பன்னாட்டு அங்கீகாரம்.\nகுறுகிய காலத்தில் லண்டன் உயிாியல் பூங்காவில் ஊா்வனவற்றின் பாதுகாவலராகப் பணியாற்றி பெரும்புகழ் எய்தினாா். புனித மாா்க் சதுக்கத்திற்கு அருகில் உள்ள அவரது இல்லத்தில் ஜானி என்றழைக்கப்பட்ட ஒரு மனிதக் குரங்கை செல்லப் பிராணியாக வளா்த்து வந்தாா். ஆபத்தான பாம்புகள் உட்பட பல ஊா்வனவற்றை தமது வரவேற்பறையில் வைத்து வளா்த்து வந்தாா். இங்கிலாந்திலும் அமொரிக்காவிலும் அபூா்வமான மற்றும் ஆபத்தான மிருகங்களை வளா்க்கும் இளம் பெண் என்று பத்திாிக்கைகளில் பாரட்டப்படும் பெண்மணியாகத் திகழ்ந்தாா். பல ஆராய்ச்சிக் கட்டுரைகளை அறிவியல் புத்தகங்களிலும் சஞ்சிகைகளிலும் வெளியிட்டு வந்தாா். “மிருகங்களின் வாழ்க்கையின் அபூா்வம்” (Wonders of Animal Life) என்னும் புத்தகத்தில் பல கட்டுரைகளை எழுதியுள்ளாா். தமது கட்டுரைகளாலும் மற்ற அறிஞா்களுடன் வைத்துக் கொண்ட தொடா்பினாலும் உலகளவில் மிகப்பெரிய ‘ஊா்வன அறிவியலாளா்’ என்னும் பெயா் பெற்றாா். இவருடைய பங்களிப்பைப் பாராட்டி, சிகாகோ பல்கலைக் கழகம் 20 மாா்ச் 1931 அன்று முனைவா் பட்டம் வழங்கிப் பாராட்டியது.\n\nSection::::உடல்நலக் குறைவும் மறைவும்.\nதொடா்ச்சியான உடல் நலக்குறைவால் பாதிக்கப்பட்டிருந்த ஜோன் பிராக்டா் பல அறுவை சிக்ச்சைகள் மேற்கொள்ளவேண்டியிருந்தது. இவா் தொடா்ச்சியாக நோயினாலும், வலியினாலும் அவதியுற்றிருந்தாலும், மன உறுதியும், நகைச்சுவை உணா்வும் கொண்ட ஜோன் பிராக்டா், தமக்கு இருந்த நோயையும் வலியையும் பொருட்படுத்தாமல் மிகப் பெரிய சாதனைகளை செய்து காட்டினாா். லண்டன் உயிரியல் பூங்காவில் உடல் நலக் குறைவினையும் பொருட்படுத்தாமல் 1928 ஆம் ஆண்டு முதல் ஐந்தாண்டுகள் கடுமையாக உழைத்த ஜோன், உடல்நலம் சீா் கெட்டதால் அப்பணியைத் துறந்தாா். ஆனால் விலங்கியல் சங்கத்தின் தலைவா் இவா் பணித் துறப்பை ஏற்க மறுத்தாா். 1928 ஆம் ஆண்டு இவா் உடல் நலம் தேறிவரும் பொழுது, நேடு என்னும் இடத்தில் துவங்க இருந்த புதிய உயிாியல் பூங்காவை உருவாக்குவதில் பீட்டா் சாமொ்ஸ் மிட்செல் என்பவா் ஜோனை ஈடுபடுத்தினாா். இதற்காக ஜோன் அங்கேயே தங்க வேண்டி வந்தது . தினமும் காலையில் ஜோன் குதிரையிலோ அல்லது கழுதை மீதோ சவாாி செய்து ஹால் பாா்ம் என்னுமிடத்திலிருந்து கடைசி வரை சென்றுவர வேண்டியிருந்தது. அவா் சென்றுவந்த பாதை விபஸ்நேடு உயிாியல் பூங்காவில் “மிஸ் ஜோன் பாதை” என்று இன்று வரை போற்றப்பட்டு வருகிறது. ஜோன் பிராக்டா் ஆபத்தான மிருகங்களுடன் பழகி வந்தது அவா் இறுதிக் காலம் வரை தொடா்ந்தது. ‘விப்ஸ் நேடு’ உயிாியல் பூங்காவில் தப்பித்துச் சென்ற ஆபத்தான கரடியை ஜோன் மிகவும் சாதுாியமாக பிடித்து அடைத்து வைத்தாா் . இவருடைய இறுதிக் காலத்தில் சக்கர நாற்காலியில் உயிரியல் பூங்காவைச் சுற்றிவரும் பொழுது கூட தம்முடன் ஒரு 3 மீட்டர் நீளமுள்ள கொமொடோ டிராகனை கட்டி இழுத்துச் சென்றுள்ளார். மிகவும் உடல்நலக் கேடுற்றபோதும் ஓவியம் வரைந்து கொண்டும், மான்செஸ்டா் காா்டியனுக்கு கட்டுரைகளைத் திட்டமிட்டுக் கொண்டும் காலம் கழித்தாா். செப்டம்பா் 20 ஆம் தேதி 1931 ஆம் ஆண்டு தமது 34வது வயதில் புனித மாா்க்ஸ் என்னும் பெயருடைய இல்லத்தில் புற்று நோயினால் காலமானாா்.\n"}
{"id": "418502", "url": "https://ta.wikipedia.org/wiki?curid=418502", "title": "கீழ சரக்கல்விளை", "text": "கீழ சரக்கல்விளை\n\nகீழ சரக்கல்விளை எனும் ஊர், இந்தியாவின் தமிழ்நாடு எனும் மாநிலத்தின் கன்னியாகுமரி மாவட்டத்தில் 629002 எனும் அஞ்சல் குறியீட்டு எண்ணை கொண்டு அமைந்துள்ளது. இது அருள்மிகு பத்திரகாளி அம்மன் கோவில் எனும் பிரபலமான சுற்றுலா தலத்தினை தன் வசம் கொண்ட அழகிய ஊர் ஆகும். \n\nSection::::பெயர் விவரம்.\nகீழ சரக்கல்விளை எனும் பெயர் தனது மண்ணின் இயல்புத்தன்மையை எடுத்துரைக்கிறது. நமது தமிழ் இலக்கணம் \"கீழ\" எனும் சொல்லிற்கு இரு வெவ்வேறு அர்த்தங்களை கூறுகிறது. ஓன்று கிழக்கு (திசையை குறிக்கும் சொல்) மற்றொன்று அடிப்பாகம் (நிலத்தின் அடிப்பகுதி). புவியியல் அமைப்பின் படி கீழ சரக்கல்விளை ஊரானது, அருகாமையில் உள்ள சரக்கல்விளை எனும் ஊரின் கிழக்கு பகுதியில் அமைந்துள்ளது. \"சரக்கல்\" எனும் சொல்லானது  மண்ணின் ரகத்தை எடுத்துரைக்கிறது. இவ்வூரில் நிலத்தின் அடிப்பகுதியானது இயற்கையாகவே சரளை மண்ணினை கொண்டமைந்துள்ளது (செம்மண்+திருமண்கட்டி+இவையிரண்டும் இணைந்த கற்கள்= சரளை மண்). \"விளை\" எனும் சொல்லானது விளைநிலம் அல்லது தோட்டத்தினை குறிக்கிறது (பலதரப்பட்ட பயிர்களை பயிரிட்டு வளர்த்திட ஏதுவான செழுமை வாய்ந்த நிலப்பகுதி). மேற்கூறியவையே இவ்வூரானது கீழ சரக்கல்விளை என பெயர் பெற முக்கிய காரணிகள் ஆகும்.\n\nSection::::நிலவியல்.\nகீழ சரக்கல்விளை எனும் எழில்மிக்க ஊரானது இந்தியாவின் தென்முனை மாநிலமான தமிழகத்தின் குமரி மாவட்டத்தில் அமைந்துள்ளது. இது கன்னியாகுமரி கடற்கரையிலிருந்து 17 கிலோமீட்டர் தூரத்திலும், நாகர்கோவில் நகரத்திலிருந்து 5 கிலோமீட்டர் தொலைவிலும், திருநெல்வேலி மாவட்டத்திலிருந்து 70 கிலோமீட்டர் தூரத்திலும் மற்றும் திருவனந்தபுரம் மாநகரிலிருந்து ஏறக்குறைய 85 கிலோமீட்டர் தொலைவிலும் அமைந்துள்ளது. கீழ சரக்கல்விளை ஊரானது பத்திரகாளி அம்மன் கோவிலுக்கு புகழ்பெற்றதாகும். இக்கோவில் கன்னியாகுமரி மாவட்டத்தின் முக்கியமான கோட்டை ஆகும். \n\nகன்னித்தன்மையே உரித்தான இளம்பெண்ணான பத்திரகாளி அம்மனுக்கு அர்ப்பணிக்கப்பட்ட இக்கோவில் இந்திய தேசம் முழுவதிலும் தனித்துவம் வாய்ந்ததாகும். கருவறை மற்றும் கோட்டை சேர்ந்து அருள்மிகு பத்திரகாளி அம்மன் கோவில் என அழைக்கப்படுகிறது. இந்த ஆலயம் 1௦௦ ஆண்டுகளுக்கு மேல் பழமை வாய்ந்ததாகும்.\nSection::::மொழி.\nகீழ சரக்கல்விளை ஊரின் அலுவல் மற்றும் தாய் மொழியாக தாய் தமிழ் உள்ளது. இங்குள்ளவர்கள் பேசும் தமிழ் சற்றே மலையாளம் கலந்ததாக அறியப்படுகிறது. சில சமயங்களில் இங்குள்ளவர்கள் பேசும் தமிழ் நெல்லை மாவட்டத்திற்கு வடக்கே உள்ள தமிழர்களுக்கு எளிதில் புரியாத வண்ணமே உள்ளது. மேலும் இவ்வூர் மக்களின் பழக்க வழக்கமும் கலாச்சாரமும் தமிழக மற்றும் கேரள பாரம்பரியத்தின் கலவையாகவே இன்றளவும் இருந்து வருகிறது. கீழ சரக்கல்விளை ஊரின் பெரும்பான்மை மக்கள் இந்து மதத்தை பின்பற்றி வருகின்றனர்.\n\nSection::::உணவு முறை.\nகீழ சரக்கல்விளை ஊர் மக்களால் சமைத்து உண்ணப்படுகிற உணவுகளும் தமிழக மற்றும் கேரள பாரம்பரியத்தின் கலவையாகவே உள்ளது. அவ்வுணவுப்பொருட்களாவன புட்டு, ஆப்பம், இடியாப்பம், உளுந்தன் சோறு, மற்றும் மீன் கறி. பண்டங்களாவன சுத்து முறுக்கு, அச்சு முறுக்கு, கருப்பட்டி பலகாரம், முந்திரிக்கொத்து. இவ்வூர் மக்கள் தங்கள் தினசரி உணவு தயாரிப்பில் அதிகளவில் தேங்காய் மற்றும் தேங்காய் எண்ணெய் பயன்படுத்துகிறார்கள்.\n\nSection::::குடும்ப தெய்வம்.\nகீழ சரக்கல்விளை ஊர் மக்களின் குல தெய்வம் பத்திரகாளி அம்மன் ஆவார். பார்வதி அம்மையின் கன்னித்தன்மையே உரித்தான இளம்பெண் சுய உருவமே பத்திரகாளி அம்மன் ஆவார். தேவியானவள் பற்பல பெயர் கொண்டு அழைக்கப்படுகிறாள், அவையாவன தேவி பாலா, தேவி பத்ரா, தேவி பால பரமேசுவரி, வட பத்திரகாளி (வடக்கு நோக்கிய அம்மை), குரு பூசை காளி, தேவி பகவதி, தேவி துர்க்கை, தேவி அழகியநாயகி, தேவி பெரியநாயகி, தேவி ராகினி, மாரியம்மன், தேவி முத்தாரம்மன், (\"தேவி\" எனும் அழகு தமிழ் சொல் \"கன்னித்தன்மை\" என்கிற பொருளை வெளிப்படுத்துகிறது). ஆனால் கீழ சரக்கல்விளை ஊர் மக்கள் தேவியை \"பெரியம்மை\" என அன்பு மிகுதியுடன் அழைக்கிறார்கள். மக்கள் தேவியை தன் சிந்தையில் நிறுத்தி தொழும்பொழுது சில சமயங்களில் உணர்ச்சி மிகுதியால் கண்ணீர் சிந்தி அழுது விடவும் செய்கிறார்கள்.\n\nSection::::விழாக்கள்.\nஇவ்விடம் 4 திருவிழாக்கள் சிறந்த முறையில் கொண்டாடப்படுகிறது. வருடத்தின் முதல் திருவிழா சித்திரையிலும், இரண்டாவது ஆடியிலும், மூன்றாவது புரட்டாசியிலும்  மற்றும் நான்காவது கார்திகையிலும் கொண்டாடப்படுகிறது. எல்லா வருடமும் சித்திரை திங்கள் ஒடுக்கத்து வெள்ளிக்கிழமைக்கு, முந்தைய வெள்ளிக்கிழமை அருள்மிகு பத்திரகாளி அம்மன் கோவிலில் மட்டும் திருவிழா வெகு விமர்சையாக கொண்டாடப்படுகிறது. ஆடி மாதத்தில் ஒடுக்கத்து வெள்ளிக்கிழமைக்கு, முந்தைய வெள்ளிக்கிழமை அருள்மிகு பத்திரகாளி அம்மன் கோவில் மற்றும் அருள்மிகு சுடலைமாட சுவாமி கோவில் ஆகிய இரு ஆலயங்களிலுமே கொடைவிழா கொண்டாடப்படுகிறது. புரட்டாசியில் நவராத்திரி விழாவின் போது அருள்மிகு பத்திரகாளி அம்மன் கோவிலில் தேவியை 10 நாட்கள் கொலுவிருத்தி பூசிக்கின்றனர். மேலும் 10வது நாள் மதியம் பொதுமக்கள் அனைவருக்கும் சுவையான அன்னதானம் பரிமாறி விழாவினை நிறைவு செய்கின்றனர். கார்த்திகை மாதம் ஒடுக்கத்து வெள்ளிக்கிழமைக்கு, முந்தைய வெள்ளிக்கிழமை அருள்மிகு பத்திரகாளி அம்மன் கோவிலில் அம்மைக்கு சிறப்பு கொடைவிழா நடத்தப்படுகிறது. \n\nமேலும் இவ்வூர் இளைஞர்கள் அனைவரும் ஒன்றிணைந்து பொங்கல் மற்றும் தீப ஒளி திருநாளை எல்லா வருடமும் நன்முறையில் சிறப்பிக்கின்றனர். இவ்விழாவின் போது சிறுவர் சிறுமியர்களுக்கு விளையாட்டு போட்டிகள் மற்றும் கலை நிகழ்ச்சிகள் நடத்தப்பட்டு பரிசுகள் வழங்கப்பட்டு அங்கீகரிக்கப்படுகிறார்கள்.\n\nSection::::மக்கள் தொகை மற்றும் எழுத்தறிவு.\n2011ஆம் ஆண்டு நடத்தப்பட்ட இந்திய அரசின் மக்கள்தொகை கணக்கெடுப்பின் படி கீழ சரக்கல்விளை ஊரின் மொத்த மக்கள் தொகையானது 266 ஆகும். மொத்த மக்கள் தொகையில் ஆண்கள் 49 சதவீதமும், பெண்கள் 51 சதவீதமும் ஆவர். கீழ சரக்கல்விளையில் 92 சதவீதம் மக்கள் எழுத்தறிவுள்ளவர்களாகவே விளங்குகின்றனர். இது எழுத்தறிவில் மொத்த தமிழ்நாட்டின் சராசரியில் 80.09 சதவீதம் ஆகும். இவ்வூரில் 4 சதவீதம் பேர்கள் 6 வயதுக்கு உட்பட்டவர்களாகவே விளங்குகின்றனர். \n\nSection::::தோட்டம் மற்றும் விவசாயம்.\nகீழ சரக்கல்விளையில் முக்கிய பயிர்களாக பயிரிடப்பட்டு ஆண்டு தோரும் அறுவடை செய்யப்படும் பயிர்களாவன தென்னை, வாழை மற்றும் மரவள்ளிக்கிழங்கு ஆகும் (நெல் பயிரிடுதல் சில வருடங்களுக்கு முன்னரே கைவிடப்பட்டுள்ளது.). பெருந்தலைவர் கு. காமராசர் ஐயா ஆட்சிக்காலத்தில் அரசால் பாசனத்திற்காக உருவாக்கப்பட்ட கால்வாய்கள் மற்றும் ஆறு, மனிதர்களின் தொடர்ச்சியான ஆக்கிரமிப்பால் பாழடைந்தபோதிலும், கீழ சரக்கல்விளை ஊரின் நிலக்கிழார்கள் மற்றும் விவசாயத்தின் மீது உயிருள்ளவர்கள் தங்கள் நிலம்/தோட்டத்தை முறையாக பராமரித்து தங்கள் சொந்த செலவில் இன்றளவும் பயிரிட்டு வெற்றிகரமாக அறுவடை செய்து வருகின்றனர். இவர்களின் இந்நற்செயலால் கீழ சரக்கல்விளை ஊர் இன்று வரை இயற்கை எழில் கொஞ்சும் பசும்புரமாக காட்சியளிக்கிறது. \n\nSection::::நிர்வாகம்.\nSection::::தலைவர்.\nதிரு. ஜ. கனிஷ்\n\nSection::::செயலாளர்.\nதிரு. த. பத்மநாபன் \n\nSection::::துணை செயலாளர்.\nதிரு. ரெ. ரமேஷ்\n\nSection::::பொருளாளர்.\nதிரு. சு. சசிகுமார்\n\n\n\nSection::::சமீபத்திய நிகழ்வு.\nபுல்வாமா பயங்கரவாத தாக்குதலில் வீர மரணம் அடைந்த 44 துணை ராணுவ வீரர்களுக்கு மரியாதை நிமித்தமாக பிப்ரவரி மாதம் 17ஆம் தேதி 2019 ஞாயிற்றுக்கிழமை அன்று கீழ சரக்கல்விளை ஊர் பொது மக்கள் வீர வணக்கம் மற்றும் 5 நிமிடம் அமைதி அஞ்சலி செலுத்தினர்.\n"}
{"id": "418505", "url": "https://ta.wikipedia.org/wiki?curid=418505", "title": "ஆர்னல்டு கெசெல்", "text": "ஆர்னல்டு கெசெல்\n\nஆர்னல்டு லூசியசு கெசெல் (\"Arnold Lucius Gesell\") ஒரு அமெரிக்க மருத்துவ உளவியலாளர், குழந்தை மருத்துவர், யேல் பல்கலைக்கழகத்தின் பேராசிரியர் ஆவார். இவர் குழந்தை வளர்ச்சியில் பல ஆராய்ச்சிகள் செய்து பெரும்பங்கு ஆற்றியுள்ளார்.\n\nSection::::ஆரம்பகால வாழ்க்கை.\nஇவர் விஸ்கான்சின், ஆல்மா என்னுமிடத்தில் பிறந்தவா். தமக்கு கிடைத்த அனுபவங்களின் அடிப்படையில் “The Village of Thousand Souls” என்னும் புத்தகத்தை எழுதினாா். அா்னால்டின் தந்தை ஒரு நிழற்படக் கலைஞா், தாயாா் ஒரு பள்ளி ஆசிரியா் ஆவார் . இவா் ஐந்து சகோதர சகோதரிகளுடன் பிறந்தவா். இவா் பள்ளியில் படிக்கும் பொழுதே தமது இளைய சகோதரி வளா்வதைக் கவனித்து வந்தவா். பள்ளிப் பருவம் முடித்த பின் விஸ்கோன்ஸின் கல்லூரியில் மேல்படிப்பைத் தொடா்வதற்கு முன் ஒரு உயா்நிலைப் பள்ளியில் ஆசிாியராகப் பணிபுாிந்தாா். பின் பல்கலைக் கழகத்தில் பேராசிரியா் பிரட்ரிக் ஜாக்சனிடம் சரித்திரமும் பேராசிரியா் ஜோசப் ஜாஸ்ட்ரோவிடம் உளவியலும் கற்று 1903 ஆம் ஆண்டு தம் பட்டப் படிப்பை முடித்தாா். விஸ்கோன்சின் பல்கலைக்கழகத்தில் எட்கர் ஜேம்ஸ் ச்விப்ட் என்னும் பேராசிரியர் கற்றுக்கொடுத்த ஒரு பாடம்தான் ஜி செல்லை உளவியலில் ஆர்வமுடையவராகத் தூண்டியது என்று கூறப்படுகிறது \n\nSection::::பணிக்காலம்.\nஜிசெல் கிளாா்க் பல்கலைக் கழகத்தில் உளவியல் முனைவா் பட்டம் பெறுவதற்கு முன் ஒரு பள்ளியில் ஆசிரியராகவும், முதல்வராகவும் பணிபுாிந்தாா். இந்தப் பல்கலைக் கழகத்தில் தான் ஜி ஸ்டான்லி ஹால் குழந்தைகள் குறித்த படிப்பிற்காக ஒரு இயக்கத்தை துவக்கி இருந்தாா் . கிளாா்க் பல்கலைக் கழகத்தில் 1906 ஆம் ஆண்டு அா்னால்டு முனைவா் பட்டம் பெற்றாா். லாஸ் ஏன்ஜல்ஸ் அரசு பள்ளி (இன்றைய கலிபோா்னியா பல்கலைக் கழகம்)-யில் பேராசியராகப் பொறுப்பேற்கும் முன் நியூயாா்க் நகரிலும், விஸ்கான்சின் பள்ளியிலும் பல இடங்களில் கல்வி தொடா்பான பணியாற்றியுள்ளார். \n\nமன நோயுற்ற குழந்தைகள் பள்ளியில் சில காலம் ஜிசெல், குழந்தைகளின் இயலாமையின் காரணத்தையும் அதற்கான தீா்வையும் அறிவதில் ஆா்வம் கொண்டிருந்தார். உளவியலைப் பற்றி மேலும் நன்கு கற்க விழைந்து விஸ்கோன்ஸின் மருத்துவப் பள்ளியில் கல்வியைத் தொடா்ந்தாா் . மருத்துவப் படிப்பைத் தொடா்ந்துக் கொண்டே யேல் பல்கலைக் கழகத்தில் மருத்துவ உதவிப் பேராசிாியராகப் பணிபுாிந்தாா் . அங்கு குழந்தை வளா்ச்சி குறித்த மருத்துவ மனை ஒன்றை நிறுவினார். மருத்துவத்தில் பட்டமேற்படிப்பையும் முடித்தாா். அதன்பின் யேல் பல்கலைக் கழகத்தில் முழுநேரப் பேராசிரியா் ஆனாா்.\n\nஜிசெல் கனக்டிகட் அரசுப் பள்ளி வாரியத்தில் உளவியலாளராகப் பணிபுாிந்து இயலாக் குழந்தைகள் நன்கு கல்வி கற்கப் பணி புரிந்தாா். இந்த முக்கியமான நியமனம் தான் அமொிக்க நாட்டின் முதல் பள்ளி உளவியலாளா் என்னும் பெருமையை இவருக்கு பெற்றுத் தந்தது. இவா் ‘The Pre School Child from the Standpoint of Public Hygiene and Education' (1923), 'The Mental Growth of the Pre School Child' (1925) (இது திரைப்படமாகவும் வெளிவந்தது), 'An Atlas of Infant Behaviour' (குழந்தைகள் வளா்ச்சியில் ஒரு சில நிலைகளை நிா்ணம் செய்து) (1934), போன்ற புத்தகங்களை எழுதினாா். இவா் ‘பிரான்ஸிஸ் இல்ங்’ அவா்களுடன் இணைந்து குழந்தை வளா்ப்பு வழிகாட்டி நூலாக 'Infant and the Child in the Culture of Today' (1943) மற்றும் 'The child from Five to Ten' (1946) என்னும் நூல்களையும் எழுதியுள்ளாா்.\n\nஜிசெல் தமது ஆராய்ச்சியில் புதிய தொழில் நுட்பங்களைப் பயன்படுத்தியுள்ளார். காணொலி மற்றும் நிழற்படத்தின் புதிய கண்டுபிடிப்புகளையும் ஆராய்ச்சிக்காகப் பயன்படுத்தியுள்ளார். அது போலவே குழந்தைகளை அவர்கள் அறியாமலேயே அவா்களைக் கூா்ந்து நோக்குவதற்கு ஒரு கண்ணாடிக் கோளத்தைப் பயன்படுத்தியுள்ளார். இவா் குழந்தைகள் குறித்து பல ஆராய்ச்சிகளையும், மிருகங்கள் குறித்த ஆராய்ச்சிகளையும் செய்துள்ளர். இவர் ஒரு உளவியலாளராக, குழந்தைகளுக்கு இயற்கயைாகவே திறமை உள்ளது, அல்லது அது சூழ்நிலையின் தாக்கம் என்ற இரண்டு அணுகுமுரைகளின் முக்கியத்துவம் குறித்து எழுதியும் பேசியும் வந்தார். மன நோய் குறித்த எந்த முடிவிற்கும் உடனடியாக வரவேண்டாம் எனவும் குழந்தைகள் நடத்தையில் பல அம்சங்கள் பரம்பரையாக வருவன என்றும் கூறிவந்தார். குழந்தைகள் பெற்றொர்களிடமும், தங்களுக்குள்ளாகவும் அனுசரித்துப் போகும் பழக்கம் உடையவை என்று குறிப்பிட்டுள்ளார். அமொிக்க நாடு முழுவதும் மழலையா் பள்ளிகள் துவங்கப்பட வேண்டும் என்று வற்புறுத்தி வந்தார்.\n\nஜிசெல்லின் கருத்துக்கள் ‘ஜிசெல்லின் குழந்தை வளா்ப்பில் முதிா்ச்சியடைதல் கோட்பாடு’ (Ge Sell’s Maturational Theory of Child Development) என்றழைக்கப்பட்டது. இக்கோட்பாட்டின் அடிப்படையில் இவா் பல கட்டுரைகளை எழுதி வெளியிட்டுள்ளார். ஜிசெல்லின் நினைவாக இவா் 1948 ஆண்டு ஓய்வு பெற்ற பின், ‘ஜிசெல் மனித மேம்பாட்டு நிறுவனம்’ என்னும் பெயாில் அவருடன் பணி புாிந்தவா்கள் துவங்கியுள்ளனர். இவர் 1961 ஆம் ஆண்டு நியூ ஹெவன் என்னும் இடத்தில் காலமானார்.\n\n"}
{"id": "418525", "url": "https://ta.wikipedia.org/wiki?curid=418525", "title": "பிறவி வளைபாதம்", "text": "பிறவி வளைபாதம்\n\nபிறவி வளைபாதம் அல்லது பிறவிக் கோணல் அடிக்கால் (Clubfoot) என்பது ஒரு பிறவிக் குறை ஆகும். இந்த பாதிப்போடு பிறந்தவர்களின் ஒரு பாதமோ அல்லது இரு பாதங்களோ கீழே பக்கவாட்டாக அல்லது மேல்நோக்கி அல்லது உள்நோக்கி திரும்பி இருக்கும். பாதிக்கப்பட்ட காலானது, மற்ற சாதாரணக் காலைவிட சிறியதாக இருக்கும். இந்த பாதிப்பு உள்ளவர்களில் பாதிபேருக்கு இரு கால்களும் இந்த பாதிப்புக்கு ஆளாகுகிறது. இந்த பாதிப்புக்கு ஆளான பெரும்பாலானவர்களுக்கு உடன் பிற சிக்கல்கள் இருப்பது இல்லை. சிகிச்சை அளிக்கப்படாத பிறவி வளைபாதம் கொண்ட குழந்தையின், கால் வெளி விளிம்பில் நடக்கும் பொழுது சில சிக்கல்கள் ஏற்படும்.\n\nஇது ஏற்படுவதற்கான சரியான காரணம் தெரியவில்லை. சிலசமயம் மூட்டு மடக்கம் மற்றும் பிளந்தமுள் ஆகியவற்றின் தொடர்பு இருக்கலாம். இந்த பாதிப்பு இரட்டைக் குழந்தைகளுக்கு ஏற்படும்போது, இந்தபாதிப்பில்லாமல் நல்லபடியாக இருக்க இன்னொரு குழந்தைக்கு 33% வாய்ப்பு உள்ளது. பிறவி வளைபாதம் பிறந்த நேரத்தில் கண்டறியப்படுகிறது என்றாலும், பல சந்தர்ப்பங்களில் கருவிலேயே அல்ட்ராசவுண்ட் ஸ்கேன் என்னும் மீயொலி பரிசோதனையின் மூலம் கண்டுபிடிக்கப்படுகிறது.\n\nபிறவி வளைபாதம் உள்ள பெரும்பாலான குழந்தைகளுக்கு அறுவை சிகிச்சை இல்லாமல் வழக்கமாக பிறந்ததில் இருந்தே தசை நீட்சி, மாவுக்கட்டு, பிணைச்சட்டம் போன்றவற்றின் மூலம் சிகிச்சை மேற்கொள்ளப்பட்டுப் படிப்படியாக சரி செய்யப்படுகிறது. பெரும்பாலான குழந்தைகள் குதிகாலின் தசைநாரானது தொடர்ந்து இறுக்கம் அடைகிறது. இதனை விடுவிக்க ஒரு சிறிய அறுவைச் சிகிச்சை மேற்கொள்ளப்படும். இந்த சிகிச்சையின்போது மருத்துவரால் மிக மெல்லிய கருவியால் தசைநார் வெட்டப்படுகிறது. இந்தக் காயமானது தையல் போட தேவையிலாத அளவு மிகச் சிறியதாக இருக்கும். காயம் ஆறும் வரை அந்த தசைநாரைப் பாதுகாக்க மாவுக்கட்டு போடப்படும். மாவுக்கட்டு நீக்கப்பட்ட நேரத்தில், குதிகால் தசைநார் சரியாக நீண்டு பிறவி வளைபாதம் முழுமையாக சரி செய்யப்படுகிறது.  குழந்தைக்கு ஒரு சில ஆண்டுகளுக்கு  பிரேஸ் என்னும் பிணைச்சட்டம்  அணிவிக்கப்படுகிறது. பெரும்பாலான குழந்தைகள் நான்கு ஆண்டுகள் இந்த பிணைச்சட்டத்தை அணியவேண்டி இருக்கும். பிணைச்சட்டத்தை  பராமரிக்கும் விதத்தில் சரியான கோணத்தில் கால் இருக்கும்படி அவ்வப்போது திருத்தி அமைக்கப்படும். இந்த பிணைச்சட்டத்தை இரவு நேரங்களில் பெரும்பாலும் பயன்படுத்த வேண்டும். சுமார் 20% பேருக்கு, மேலும் அறுவை சிகிச்சை தேவைப்படுகிறது.\n\nபுதியதாக பிறக்கும் 1,000 குழந்தைகளில் ஒரு குழந்தைக்கு வளைபாதம் ஏற்படுகிறது. பிறவி வளைபாதம் குறைபாடு ஏற்பட பெண்களை விட ஆண்களுக்கு இரண்டு மடங்கு அதிக வாய்ப்பு உள்ளது. \n"}
{"id": "418533", "url": "https://ta.wikipedia.org/wiki?curid=418533", "title": "செம்மநாட்டு மறவர்", "text": "செம்மநாட்டு மறவர்\n\nசெம்மநாட்டு மறவர் என்பவர்கள் தமிழகத்தில் வாழும் மறவர் இனத்ததின் ஒரு வகையினர் ஆவர்.\n\nSection::::பெயர்க்காரணம்.\nசெம்பியன் நாட்டு மறவர்கள் இராமர் சீதையை மீட்பதற்கு, இலங்கை செல்வதற்கு கட்டிய திருவணையை (சேதுவை) காப்பதற்கு நியமிக்கப்பட்ட ஒரு தலைவனின் வழிவந்தவர்கள் என்று சொல்லப்படுகின்றது. \n\nஇன்னொரு ஆதாரமாக சோழ மன்னன் இராஜராஜ சோழன் இலங்கை படையெடுப்பின் போது சேதுவையும், பாண்டிய நாட்டையும் காக்க தன்னுடைய தளபதிகளில் ஒருவனை இப்பூமியின் காவலனாய் நியமித்ததாக ஒரு வரலாறு கூறுகின்றது. \n\nசெம்பிய நாடு மறவர்களில் சேதுபதிகள் முக்கியமானவர்கள். செம்பிநாட்டு மறவர்கள் சேது அணையைக் காப்பதற்கு வந்தவர்களாதலால் சேதுகாவலர்கள் என்றும் சேதுபதிகள் என்றும் அழைக்கப்பட்டனர். செம்பிய நாட்டு மறவர்களில் சேதுபதிகள் முடிதரிக்கும் மன்னர்களாதலால் செம்பியநாட்டு மறவர்களுக்கு மறமன்னர் என்றும் கரந்தையர்கோன் என்ற பட்டம் உண்டு.\n\nSection::::கிளைகள்.\nஅகராதியில் இந்தச் சொல்லுக்கு வம்சம் என்று பொருள் கூறப்பட்டுள்ளது. இந்த வம்சத்தைச் சார்ந்தவர் என்பதைச் சொல்லுவதுதான் கோத்திரம். \n\nகிளை என்பது திருமண நிகழ்ச்சிகளுக்காக உருவாக்கப்பட்டது. ஒரே கிளை சார்ந்த ஆணும், பெண்ணும் உறவினர்கள் ஆகவிடினும் சகோதர உறவு முறையே. கிளை என்பது பெண்ணைச் சார்ந்தது. இதை பெண் வழி சேரல் என கூறுவர். பெண்ணுக்கு பிறக்கும் குழந்தைகளுக்கு பெண்ணின் கிளையே சாரும்.\n\n\nSection::::பழக்கவழக்கங்கள்.\nசெம்மநாட்டு மறவரின பெண்கள் மூக்குத்தி அணியும் வழக்கம் உடையவர்கள். இவர்கள் கணவன் இறந்த பிறகு சதி எனும் உடன்கட்டை ஏறும் பழக்கம் உடையவர்கள்.\n\nSection::::பண்பாடு.\nசெம்பியநாட்டு பெண்கள் காது வளர்த்து (தமிழ் பண்பாட்டுக்கு உட்பட்ட நடப்பு நிகழ்வுகள்) தண்டட்டி (பாப்படம்) அணியும் வழக்கம் உடையவர்கள். \n\nஇந்த வழக்கம் இராமநாதபுரம் மாவட்டம் முதுகுளத்தூர், கமுதி வட்டங்களிலும், சேர்வைகாரன் ஊரணி கிராமங்களிலும், திருநெல்வேலி மாவட்டம் சங்கரன்கோவில், வாசுதேவநல்லூர் வட்டங்களிலும், தூத்துக்குடி மாவட்டம் மற்றும் விருதுநகர் மாவட்டத்திலும் தற்போதும் நடைமுறையில் உள்ளது.\n"}
{"id": "418537", "url": "https://ta.wikipedia.org/wiki?curid=418537", "title": "மூச்சுக்குழலழற்சி", "text": "மூச்சுக்குழலழற்சி\n\nமூச்சுக்குழலழற்சி \"(Bronchiolitis)\" என்பது வைரசு தொற்று காரணமாக நுரையீரலில் உள்ள சிறு சுவாசக்குழலில் ஏற்படும் அடைப்பைக் குறிப்பிடும் ஒரு வகை நோயாகும் .பொதுவாக இரண்டு வயதிற்கும் குறைவான குழந்தைகள் மட்டுமே இந்நோயால் பாதிக்கப்படுகிறார்கள் .காய்ச்சல், இருமல், மூக்கு ஒழுகல், மூச்சுத் திணறல் மற்றும் சுவாச பிரச்சினைகள் ஆகியவை இந்நோய்க்கான அறிகுறிகள் ஆகும் . மூக்குத்துளை அகலமாதல், தொண்டை உறுமல் அல்லது விலா எலும்புகளுக்கு இடையில் உள்ள தோல் சுவாசிக்கும்போது உள்ளிழுக்கப்படுதல் முதலானவை இந்நோயின் மிக மோசமான பாதிப்புகளாகும் . ஒருவேளை குழந்தையால் ஒழுங்காக சாப்பிட முடியாவிட்டால் அதன் உடலில் நீர்வறட்சி ஏற்பட்டிருப்பதற்கான அறிகுறியாக அதைக் கருதலாம்..\nமூச்சுக்குழலழற்சி நோய் பொதுவாக நூற்றுக்கு 72% சுவாசப் பல்கருவூண் வைரசு தொற்று அல்லது 32% மனித ரைனோவைரசு மூலம் ஏற்படும் தொற்றுநோய் பாதிப்பின் விளைவாகவே தோன்றுகிறது . பெரும்பாலும் வெளிப்படும் அறிகுறிகளை அடிப்படையாகக் கொண்டே நோய் கண்டறிதல் நிகழ்கிறது.. மார்பு எக்சுகதிர் ஆய்வு அல்லது வைரசு சோதனை போன்ற தீவிர சோதனைகள் இதற்காக வாடிக்கையாக மேற்கொள்ளப்பட வேண்டிய அவசியம் இருப்பதில்லை. காய்ச்சல் அறிகுறி உடையவர்களுக்கு சிறுநீர் பரிசோதனை மேற்கொள்ளல் விரும்பத்தக்கது ஆகும்\n\nமேலும் இந்நோய்க்கான சிறப்புச் சிகிச்சை முறை ஏதுமில்லை . வீட்டில் வைத்து கவனமாகப் பராமரித்தல் மட்டுமே போதுமானதாகும். உணவு உட்கொள்ள இயலாமை, சுவாசிப்பதில் சிக்கல், நரம்பு வழி ஊட்டம் போன்ற பாதிப்புகள் இருந்தால் மட்டுமே அரிதாக மருத்துவமனையில் அனுமதிக்க வேண்டிய நிலை ஏற்படுவதுண்டு . தற்காலிக ஆதாரங்கள் உப்புநிறை உப்புநீர் கரைசல் மருந்து தெளிப்பை ஆதரிக்கின்றன . நுண்ணுயிர் எதிர்ப்பிகள், வைரசு எதிர்ப்பிகள், மூச்சுக்குழாய் அழற்சி நீக்கிகள், அல்லது தெளிப்பு மருந்து எபிநெஃப்ரைன் ஆகிய சிகிக்சைகளின் பலன் குறித்த சான்றுகள் தெளிவாகவோ அல்லது ஆதரவாகவோ இல்லை . \nஇரண்டு வயதுக்குக் கீழுள்ள குழந்தைகளில் 10% முதல் 30% வரையான குழந்தைகள் ஏதோவொரு நிலையில் மூச்சுக்குழலற்சி நோய்க்கு ஆளாகிறார்கள் . பூமியின் வடகோளப்பகுதியில் வாழ்பவர்களுக்கு பொதுவாக குளிர்காலத்தில் இந்நோய் பாதிப்பு ஏற்படுகிறது . இவர்களில் மருத்துவமனையில் அனுமதிக்கப்படுகின்ற குழந்தைகளில் 1% குழந்தைகள் இறப்புக்கு உள்ளாகிறார்கள் . 1940களில் இந்நோய் குறித்ததான அறிதல்கள் முதன்முதலில் விவரிக்கப்பட்டன . \n\nSection::::அறிகுறிகள்.\nஇரண்டு வயதுக்கு கீழ் உள்ள குழந்தைகளுக்கு இரண்டு அல்லது அதற்கு மேற்பட்ட நாட்களுக்கு மேல் இருமல், மூச்சுத்திணறல் மற்றும் சுவாசப் பிரச்சினை இருத்தல் ஆகியனவற்றை இந்நோய்க்கான அறிகுறிகளாகக் கருதலாம். மூச்சிரைப்பு அல்லது உறுமல் பொன்ற அறிகுறிகளை மார்பொலிக்காட்டி கருவியின் மூலம் கவனித்து அறிய முடியும். குழந்தையால் தொடர்ந்து பலநாட்களுக்கு இயல்பாக சுவாசிக்க இயலாமல் இருக்கலாம். கடுமையான காய்ச்சல் நோய்க்கு பிறகு பல வாரங்களுக்கு சுவாசப்பாதைகள் இயல்புநிலைக்கு திரும்பாமல் இருக்கலாம் எனவே மீண்டும் மீண்டும் இருமல் மற்றும் மூச்சிரைப்புக்கு குழந்தை ஆட்படலாம். \nமுக்கியமான நோய் அறிகுறிகள் சில கீழே தரப்படுகின்றன :. \n\nSection::::விளைவுகள்.\nமூச்சுக்குழலழற்சி என்ற சொல்லின் பொருள் வழக்கமாக கடுமையான வைரசு தொற்று மூச்சுக்குழலழற்சியைக் குறிக்கவே பயன்படுத்தப்படுகிறது. சுவாசப் பல்கருவூண் வைரசு எனப்படும் மனிதநியுமோ வைரசு தொற்று காரணமாக இந்நோய் குழந்தை பருவத்தில் பொதுவாகத் தோன்றுகின்ற நோயாகும். மெட்டாநியுமோவைரசு, இன்புளுவென்சா, பாராயின்புளுவென்சா, கோரோனாவைரசு, அடினோவைரசு, ரைனோவைரசு போன்ற வைரசுகளும் இந்நோயை உண்டாக்கும் வைரசுகளாகக் கருதப்படுகின்றன. \n\n35 வாரங்களுக்கு குறைவான வயதில் குறைந்த பிறப்பு எடையுடன் பிறக்கின்ற குழந்தைகள் அல்லது பிறவி இதய நோயுடன் பிறக்கும் குழந்தைகளுக்கு மூச்சுக்குழலழற்சி நோய் அதிக விகிதத்தில் இருக்கலாம். எனவே மருத்துவமனையில் அனுமதிக்க வேண்டிய கட்டாயமும் ஏற்படலாம். . தாய்ப்பால் ருசிக்கும் குழந்தைகளுக்கு மூச்சுக்குழலழற்சி நோய்க்கு எதிராக பாதுகாப்பு கிடைக்கிறது என்பதற்கான சான்றுகள் உள்ளன \n\nSection::::நோயறிதல்.\nநோயறிதல் பொதுவாக மருத்துவ பரிசோதனை மூலம் செய்யப்படுகிறது. மார்பு எக்சுகதிர் படம் சில நேரங்களில் நுண்ணுயிர் நிமோனியாவை தவிர்ப்பதற்கு பயனுள்ளதாக இருக்கிறது, ஆனால் வழக்கமான எல்லா நிகழ்வுகளிலும் இதைக் குறிப்பிட இயலவில்லை.\nஇந்நோயைக் கண்டறிய குறிப்பிட்ட ஒரு வைரசின் விளைவுகளை எதிர்நோக்கிய பரிசோதனையை மேற்கொள்ளலாம். ஆனால் இச்செயல் மருத்துவச் சிகிச்சை மேலாண்மையில் சில விளைவுகளை ஏற்படுத்துகிறது, இதனால் இந்நோக்கு தொடர்ந்து பரிந்துரைக்கப்படுவதில்லை. \nதொண்டையிலுள்ள மூக்குத்துளை மூச்சொலியை நேரடி நோயெதிர்ப்பு உடனொளிர்தல் சோதனை மூலம் சுவாச பல்கருவூண் வைரசை கண்டறியமுடியும். இப்பரிசோதனையின் உணரலும் தனித்தன்மையும் முறையே 61% மற்றும் 89% அளவுகளைக் கொண்டிருக்கிறது. \n\nSection::::நோய்த்தடுப்பு.\nமூச்சுக்குழலழற்சி நோய் தடுப்பு என்பது நோய்த்தொற்று ஏற்படுத்தும் வைரசுகளை பரவவிடாமல் தடுக்கும் நடவடிக்கைகளை வலுவாகச் சார்ந்திருக்கிறது. அதாவது கைகளைக் கழுவுதல், சுவாச நோய்த்தொற்று அறிகுறிகள் கொண்ட நபர்களிடமிருந்து விலகியிருப்பது போன்றவை இத்தகைய சில நடவடிக்கைகளுக்கு உதாரணங்களாகும். சுகாதாரமான நல்ல சுற்றுச்சூழல் இருந்தாலும் கூடுதலாக ஒரு மேம்பட்ட நோய் எதிர்ப்பு அமைப்பு இருத்தல் இந்நோய்தடுப்புக்குரிய ஒரு சிறந்த கருவியாகும். குறிப்பாக நோயெதிர்ப்புத் திட்டத்தை மேம்படுத்துவதற்கான ஒரு சிற்ந்த வழி குழந்தைகளுக்குத் தாய்ப்பால் கொடுப்பதாகும். அதிலும் குறிப்பாக குழந்தையின் முதல் மாத வாழ்க்கையின் போது தாய்ப்பால் புகட்டுவது மிகச்சிறந்த நோய்த்தடுப்பு முறையாகும். இதயநோயுடனும் சுவாசப்பிரச்சினைகளுடனும் முந்திப்பிறந்த குழந்தைகளுக்கு ஓரின எதிர்ப்பான்கள் போன்ற நோயெதிர்ப்பு திறனூட்டல் வசதிகள் உள்ளன. குளிர்காலங்களில் மாதாமாதம் தடுப்பூசி போடும் சிகிச்சை வசதிகளும் உண்டு \n\nசோதனையின் முடிவு இந்நோயை உறுதிப்படுத்தும் அம்சத்தை வெளிப்படுத்தினால் கிடைக்கும் சில உதவிகளை பின்வருமாறு கொடுக்கலாம். நோயைக் கடுமையாகக் கண்காணிக்கலாம். பலருக்கு இத்தொற்று ஏற்படாமல் தவிர்க்கலாம். பிற நோயறிதல் நடைமுறைகளை குறைத்துக் கொள்ளலாம். நோயின் தீவிரத்தை கண்டறிந்து பாதுகாப்பு நடவடிக்கைகளை மேம்படுத்தலாம்.\nஇரண்டு அல்லது மூன்று மாத வயதிற்குள் உள்ள மூச்சுக்குழலழற்சி நோய் பாதிப்பு கொண்ட சிறு குழந்தைகளுக்கு இரண்டாவதாக ஒரு முறை பாக்டீரியா தொற்று ஏற்படலாம். வழக்கமாக சிறுநீர் பாதை நோய்த்தாக்கமாகத்தான் இது இருக்கும். இந்நேரத்தில் 6% க்கும் குறைவாகவே இதற்கான வாய்ப்பு இருப்பதாகக் கருதப்படுகிறது . புரோகால்சிடோனினின் உயர்ந்த நிலைகள் பாக்டீரிய இணைத்தொற்றை உறுதிசெய்ய மருத்துவர்களுக்கு தொடக்க நிலை சோதனைகள் உதவுகின்றன. இதனால் தேவையற்ற நோயெதிர்ப்பு மருந்துகளின் பயன்பாடு மற்றும் செலவுகள் குறைகின்றன . \n\nSection::::நோய் மேலாண்மை.\nநோய்த்தொற்றை மையப்படுத்தும் சிகிச்சைக்குப் பதிலாக அதன் அறிகுறிகளை அடிப்படையாகக் கொண்ட சிகிச்சைகளே மூச்சுக்குழலழற்சி நோய் சிகிச்சையில் முக்கியத்துவம் பெறுகிறது . தீவிர சிகிச்சை ஏதுமில்லாமலேயே பாதிக்கு மேற்பட்ட குழந்தைகள் 13 நாட்களில் நலமடைந்து விடுகின்றனர். மூன்று வாரங்களுக்கு மேல் நோய்ப்பாதிப்பு 90% வரை குறைந்தும் விடுகிறது . \nஉப்புநிறை கரைசல் (3%) தெளிப்பு நன்மையளிக்குன் என்பதற்கான தற்காலிக சான்றுகளைக் கொண்டுள்ளது . எபிநெப்ரின் தெளிப்பும் மூக்கை உறிஞ்சிநீக்கலும் போன்ற சிகிச்சைகளின் பலன் குறித்த ஆதாரங்களும் ஏதுமில்லை . சால்பியூட்டமால், சிடீராய்டுகள், நுண்ணுயிர் எதிர்ப்பிகள், வைரசு எதிர்ப்பிகள், மார்பு உடற்பயிற்சிகள் உள்ளிட்ட சிகிக்சைகளின் பலன் குறித்த சான்றுகளும் தெளிவாகவோ அல்லது ஆதரவாகவோ இல்லை \n\nSection::::மூச்சுக்குழாய் தளர்த்திகள்.\nமூச்சுக்குழலழற்சி கொண்ட குழந்தைகளுக்குப் பொதுவாக மூச்சுக்குழாய் தளர்த்திகள் பரிந்துரைக்கப்படுவதில்லை, ஏனெனில் இது போன்ற பயன்பாடுகளால் ஏற்படும் விளைவுகள் தரும் சான்றுகள் ஆதரிக்கப்படுவதாக இல்லை \nகார்டிகோசிடீராய்டுகளுடன் கூடிய எபிநெப்ரினை சுவாசித்தால் மருத்துவமனையில் சேர்க்க வேண்டிய அவசியம் தவிர்க்கப்படவில்லை என்று 2017 ஆம் ஆண்டில் மேற்கொள்ளப்பட்ட ஆய்வுகள் தெரிவிக்கின்றன. \n\nSection::::செயல்திறனற்ற சிகிச்சைகள்.\nமற்ற மருத்துவ சிகிச்சைகள் தற்போது இந்நோய்க்கான சிகிச்சையாகப் பயன்படுத்தப்படுகின்றன என்பதற்கான ஆதாரங்கள் ஏதுமில்லை . ரிபவிரின் என்ற வைரசு எதிர்ப்பு மருந்து மூச்சுக்குழலழற்சி நோய் சிகிச்சைக்குப் பயனுள்ளதாக இருப்பதாக தெரியவில்லை . பாக்டீரியா தொற்றுக்காக கொடுக்கப்படும் நுண்ணுயிர் எதிர்ப்பிகள் பெரும்பாலும் மூச்சுக்குழலழற்சியை மேலும் சிக்கலாக்குகின்றன. ஆனால் அவற்றால் அடிப்படை வைரசு தொற்று மீது எந்த விளைவும் ஏற்படுவதில்லை . கார்டிகோசிடீராய்டுகள் மூச்சுக்குழலழற்சி சிகிச்சையில் எந்த நிரூபணமான பயனையும் கொடுத்ததில்லை மற்றும் இது அறிவுறுத்தப்படுவதுமில்லை . இந்நோயின் சிகிச்சையில் டியாக்சிரிபோநியூக்ளியேசுகளாலும் எந்த பயனும் விளையவில்லை . \n\nSection::::நோய்த்தொற்றியல்.\nமூச்சுக்குழலழற்சி நோய் வழக்கமாக இரண்டு வயதுக்கும் குறைவான குழந்தைகளைப் பாதிக்கிறது, முக்கியமாக குளிர்காலத்தில் இந்நோய் பாதிப்பு நிகழ்கிறது. குழந்தைகளின் வயதுக்காலத்தில் இரண்டு முதல் ஆறு மாதங்களுக்கு இடையில் ஒரு உச்ச நிகழ்வாக மருத்துவமனையில் அனுமதிக்கப்படுவது அமைகிறது. மேலும் முதல் இரண்டு ஆண்டுகால வயதுவரை அவர்களிடன் சுவாச நோயையும் நிலைத்திருக்க வைப்பதற்கு குறிப்பிடத்தக்க ஒரு காரணமாகவும் உள்ளது. இதுவே குழந்தைகளையும் சிசுக்களையும் மருத்துவமனையின் அனுமதிப்பதற்கு முக்கிய காரணியாகிறது \n\n"}
{"id": "418546", "url": "https://ta.wikipedia.org/wiki?curid=418546", "title": "கிராட்டோனைட்டு", "text": "கிராட்டோனைட்டு\n\nகிராட்டோனைட்டு \"(Gratonite)\" என்பது PbAsS. என்ற மூலக்கூற்று வாய்ப்பாட்டால் விவரிக்கப்படும் ஒரு கனிமம் ஆகும். இக்கனிமத்தை ஈயம்-ஆர்சனிக் சல்போவுப்பு கனிமம் என்று வகைப்படுத்துகிறார்கள். பெரு நாட்டில் உள்ள செரோ டி பாசுக்கோ நகரில் அமைந்திருக்கும் முதன்மைச் சுரங்கத்தில் 1939 ஆம் ஆண்டு கண்டறியப்பட்டது. 1880 -1970 காலப்பகுதியில் வாழ்ந்த புவியியலாளர் எல்.சி.கிராட்டனை கௌரவிக்கும் வகையில் அப்புதிய கனிமத்திற்கு கிராட்டோனைட்டு எனப் பெயரிடப்பட்டது. கிராட்டன் நீண்ட காலத்திற்கு செரோ டி பாசுக்கோ சுரங்கத்துடன் தொடர்பு கொண்டிருந்தார். \n\n"}
{"id": "418548", "url": "https://ta.wikipedia.org/wiki?curid=418548", "title": "கிராப்டோனைட்டு", "text": "கிராப்டோனைட்டு\n\nகிராப்டோனைட்டு \"(Graftonite)\" என்பது (Fe,Mn,Ca)(PO) என்ற மூலக்கூற்று வாய்ப்பாட்டால் விவரிக்கப்படும் ஒரு கனிமம் ஆகும். இக்கனிமத்தை இரும்பு(II),மாங்கனீசு, கால்சியம் பாசுப்பேட்டு கனிமம் என்று வகைப்படுத்துகிறார்கள். மடிப்புகளாகவும் மணிகளாகவும் பழுப்பு, செம்பழுப்பு, இளஞ்சிவப்பு நிறங்களில் ஒற்றைச் சாய்வு கொண்ட முப்பட்டக அமைப்பில் இக்கனிமம் தோன்றுகிறது. கண்ணாடி போல மிளிர்வும், 5 என்ற மோவின் கடினத்தன்மை எண் அளவும், 3.67 முதல் 3.7 என்ற ஒப்படர்த்தியும் கிராப்டோனைட்டின் இயற்பியல் பண்புகளாகும். \n\nஐக்கிய அமெரிக்க மாநிலங்களில் ஒன்றான நியூ ஹாம்சயர்நியூ ஆம்சையர் மாநிலத்தின் கிராப்டன் மாகாணத்தில் அமைந்திருக்கும் கிராப்டன் நகர மெல்வின் மலை இக்கனிமத்தின் அமைவிடமாக கண்டறியப்பட்டது. \n\n"}
{"id": "418560", "url": "https://ta.wikipedia.org/wiki?curid=418560", "title": "ஆனைவாரி அருவி", "text": "ஆனைவாரி அருவி\n\nஆனைவாரி அருவி என்பது இந்தியாவின் தமிழ்நாட்டின், சேலம் மாவட்டம், கல்வராயன் மலைப்பகுதியில், ஆத்தூரை அடுத்த அம்மாபாளையம் அருகே கல்வராயன் வனப்பகுதியில் ஆனைவாரி அருவி அமைந்துள்ளது. விழுப்புரம் மாவட்டம், கள்ளக்குறிச்சி வட்டத்தில் வாரம் என்ற மலைகிராமத்தில் இருந்து உருவாகும் ஓடையானது, கல்வராயன் வனப்பகுதியில் ஆனைவாரி அருவியாக கொட்டுகிறது. இந்த அருவியில் இருந்து வரும் நீரும் வனப்பகுதியில் இருந்து வரும் நீரும் சேலம் மாவட்டம் ஆத்தூர் வட்டம் கல்லாநத்தம் அருகே உள்ள முட்டல் ஏரியை நிரப்புகின்றன. இந்த அருவியானது சேலம் மாவட்டக் குற்றாலம் என சுற்றுலாப் பயணிகளால் அழைக்கப்படுகிறது. இங்கு உள்ள முட்டல் ஏரியில் வனத்துறையால் படகு துறை அமைக்கப்பட்டுள்ளது. இந்த அருவியானது ஆத்தூரில் இருந்து 10 கிலோமீட்டர் தொலைவில் அமைந்துள்ளது.\n"}
{"id": "418576", "url": "https://ta.wikipedia.org/wiki?curid=418576", "title": "கோ. பாலசுப்பிரமணியன்", "text": "கோ. பாலசுப்பிரமணியன்\n\nகோ. பாலசுப்பிரமணியன் முதல்வர், துறைத்தலைவர், பேராசிரியர் என்ற நிலைகளில் முக்கியமான பொறுப்புகளை வகித்தவர் ஆவார். தமிழ்ப் பல்கலைக்கழகத்தின் துணைவேந்தராக 4 அக்டோபர் 2018 அன்று பொறுப்பேற்றுள்ளார்.\n\nSection::::பணி.\nசிங்கப்பூர் பல்கலைக்கழகத்தில் அயலக ஆய்வாளராகவும், போலந்து வார்சா பல்கலைக்கழகத்தில் பேராசிரியராகவும் பணியாற்றியுள்ளார். திராவிட பல்கலைக்கழகத்தின் இணை துணைவேந்தராகப் பணியாற்றியுள்ளார்.\n\nSection::::ஆய்வுகள்.\nதமிழ்நாட்டில் கிருஷ்ணகிரி, ஆந்திரப்பிரதேசத்தில் சித்தூர், கர்நாடகாவில் கோலார் போன்ற எல்லை மாவட்டங்களில் அழியும் நிலையிலிருக்கும் மொழிகள் தொடர்பாக ஆய்வுகள் மேற்கொண்டுள்ளார். மொழி சந்தித்து வரும் ஆபத்துகளை மதிப்பீடு செய்கின்ற மொழியியல் ஆய்வினை மேற்கொண்டுள்ளார்.\n\nSection::::கட்டுரைகள், நூல்கள்.\nதேசிய மற்றும் சர்வதேச அளவில் 22 ஆய்வுக்கட்டுரைகளை வெளியிட்டுள்ளார். நான்கு நூல்களை எழுதியுள்ளார்.\n\n"}
{"id": "418580", "url": "https://ta.wikipedia.org/wiki?curid=418580", "title": "டில்யா மலை", "text": "டில்யா மலை\n\nடில்யா மலை (Tillya tepe, Tillia tepe or Tillā tapa () (பொருள் \"தங்க மலை\") என்பது வட ஆப்கானித்தானின், ஜோவ்ஸ்ஜான் மாகாணத்தின் தலைநகரான செபேர்கனுக்கு அருகில் உள்ள ஒரு தொல்லியல் தளம் ஆகும். ஆப்கானித்தான் மீது சோவியத் படையெடுப்புக்கு ஒராண்டுக்கு முன்பாக, 1978இல் சோவியத் அரசு ஆப்கனிய அரசின் குழுக்களுடன் இணைந்து கிரேக்க உருசியரான விக்டர் சரியானிடி தலைமையில் மேற்கொண்ட தொல்லியல் ஆய்வில் இவை கண்டறியப்பட்டன. இந்த சேகரிப்பானது பெரும்பாலும் பாக்திரியா தங்கம் என அழைக்கப்படுகிறது.\n\nஇங்கு கி.பி. முதலாம் நூற்றாண்டைச் சேர்ந்த ஆறு கல்லறைகளை (இவை ஐந்து பெண்கள் மற்றும் ஒரு ஆணுக்கு உரியவை) அகழ்ந்தது, அதில் நாணயங்கள் மற்றும் தங்கம், வெள்ளி, தந்தத்தால் செய்யப்பட்ட 20,600 அணிகலன்கள் போன்றவை எடுக்கப்பட்டன. இந்த அணிகலன்களில் விலை உயர்ந்த கற்கள் பதிக்கப்பட்ட அட்டிகை, இடுப்புவார், பதக்கங்கள், கிரீடம் உள்ளிட்டவை அடங்கும். இவை கண்டறியப்பட்டப் பிறகு, ஆப்கானிஸ்தானில் நடந்த போர்களின் போது, காணமல்போன இவை மீண்டும் \"கண்டறியப்பட்டன\". அதன்பிறகு 2003 இல் மீண்டும் மக்கள் பார்வைக்கு கொண்டுவரப்பட்டன. காபூலில் கட்ட திட்டமிடப்பட்டுள்ள ஒரு புதிய அருங்காட்சியகத்தில் பாக்திரியா தங்கம் வைக்கப்படும்.\n\nSection::::காலம்.\nஇங்கு கண்டறியப்பட்ட பல நாணயங்கள் முதலாம் நூற்றாண்டுக்கு முற்பட்டவையாக உள்ளன. அதற்கு பிற்காலத்தியவை எதுவும் இல்லை என்பதால், இந்தக் கல்லறையின் காலம் கி.பி. முதல் நூற்றாண்டு என்று கருதப்படுகிறது. இந்தக் கல்லறைகளில் புதைக்கப்பட்டுள்ள உடல்களானது அப்போது இந்தப் பகுதியை ஆண்ட சிதியப் பழங்குடியினர் அல்லது பார்த்தியப் பழங்குடியினராக இருக்கலாம் என்று சிலர் கருத்து தெரிவித்தார்கள். சீனப் பழங்குடியினரான யுவஸி வம்சத்தினரது ராஜ்ஜியமாக பாக்திரியா அப்போது இருந்திருக்கலாம். அந்த ராஜ குடும்பத்தினரது உடல்கள் இங்கே புதைக்கப்பட்டிருக்கலாம் என்றும் சிலர் சொன்னார்கள். ஆனால் எதுவும் உறுதி செய்யப்படவில்லை.\n\nமூன்றாம் கல்லறையில் இருந்த பெண்ணின் ஒரு கையில் ஒரு வெள்ளி நாணயம் இருந்தது. இந்த நாணயமானது பார்த்தியா அரசரான இரண்டாம் மித்ரிதாதிஸ் கால நாணயமாகும். இவரது ஆட்சிக்காலம் கி.மு. 123–88 ஆகும்.\n\nஆறாம் கல்லறையில் புதைக்கப்பட்ட பெண்ணின் இடது கையில் ஒரு தங்க நாணயம் இருந்தது. இந்த நாணயமானது கி.மு. 95-90 இல் ஆண்ட பார்த்தியா அரசரான முதலாம் கோட்டாரஸ் காலத்து நாணயமாகும்.\n\nமூன்றாம் கல்லறையில் ஒரு தங்க நாணயம் கண்டறியப்பட்டது. இது ரோமானிய பேரரசர் திபெரியஸின் மார்பளவு உருவம் பொறிக்கப்பட்ட நாணயமாகும்.\n\nநான்காம் கல்லறையில் (ஆண் போர்வீரன் கல்லறை) இந்தியாவில் இருந்து வந்த ஒரு பௌத்த தங்க நாணயமானது கிடைத்துள்ளது. நாணயத்தின் ஒரு பக்கத்தில் ஒரு சிங்கம் மற்றும் நந்திபாதம் ஆகிய உருவங்கள் உள்ளன. மேலும் இதில் கரோஷ்டி எழுத்தில் \"Sih[o] vigatabhay[o]\" (\"பயம் விலகிய சிங்கம்\") என்ற வாசகம் இருந்தது. இதன் மறு புறத்தில் தலையில் தொப்பியணிந்த கிட்டத்தட்ட நிர்வாண நிலையில் ஒரு தெய்வமானது ( எர்மெசு/ மெர்குரி) தர்மசக்கரத்தை சுற்றியபடி உள்ளது. மேலும் கரோஷ்டி எழுத்தில் \"தர்மசக்ரவர்த்தா\" ( தர்மசக்கரத்தை சுழற்றியவர்) என்று உள்ளது. இது புத்தரின் முற்பிறப்பு கதையில் சம்பந்தப்பட்ட உருவமாக இருக்கலாம் என கருதப்படுகிறது.\n\nமேலும், யூகீயின் அரசனான ஹிரோயோசின் ஒரு நாணயம் கண்டறியப்பட்டது.\n\nSection::::கலாச்சாரத் தாக்கங்கள்.\nஅங்கு இருப்பதாக கருதப்பட்ட ஏழு கல்லறைகளில் ஆறு கல்லறைகள் தோண்டப்பட்டன. அதில் ஒன்றில் ஆண் எலும்புக்கூடும், மற்ற ஐந்திலும் பெண் எலும்புக்கூடுகளும் கிடைத்தன. அந்த ஆண் எலும்புக்கூடானது அரசருக்குரியது, மற்ற ஐவரும் அவரது மனைவிகளாக இருக்கக்கூடும். ஏனெனில் அரசர், அரசிகளையே இவ்வளவு தங்கத்துடன் புதைக்கும் வழக்கம் அப்போது இருந்தது. இறந்தபின் வேறு உலகத்துக்கு அவர்கள் செல்வார்கள். அப்போது இந்தச் செல்வங்கள் அவர்களுக்கு உதவும் என்ற நம்பிக்கையுடன் புதைத்தார்கள். \n\nஇதில் தங்க வளையல்கள், காதணிகள், அட்டிகைகள், காப்புகள், மோதிரங்கள் போன்ற விதவிதமான நகைகள், இரண்டு தங்கக் கிரீடங்கள், தங்கச் சிலைகள், ஆயுதங்கள், நாணயங்கள், தங்கம் – வெள்ளி – யானைத் தந்தத்தால் செய்யப்பட்ட கலைப்பொருட்கள் என சுமார் 22,000 பொருள்கள் அந்தக் கல்லறைகளில் இருந்து சேகரிக்கப்பட்டன. இதில் கிடைத்த நகைகள் நுணுக்கமான வேலைப்பாடுகளுடனும், அதில் மதிப்புமிக்க கற்கள் பதிக்கப்பட்டும் உருவாக்கப்பட்டிருந்தன. சிதியர்களே இப்படிப்பட்ட வேலைப்பாடுகள் கொண்ட நகைகளைச் செய்வதில் வல்லவர்கள் என்பது ஆய்வாளர்களது கருத்து.\n\nSection::::இழப்பும் மறு கண்டுபிடிப்பும்.\n1990களில் இந்த அரிய செல்வங்கள் ஏதேனும் ஒரு காலகட்டத்தில் இல்லாமல் போயிருக்கலாம் என்று கருதப்பட்டது. அக்காலகட்டத்தில் ஆப்கானிஸ்தானின் தேசிய அருங்காட்சியகமானது ஏராளமான முறை சூறையாடப்பட்டு அங்கிருந்த 100,000 பொருட்களில் 70% இல்லாமல் போனது. இருப்பினும் 2003இல், காபூல் மத்திய வங்கி கட்டிடத்தின் கீழுள்ள இரகசிய அறைகளில் இது காணப்பட்டது.\n\n1989 இல் ஆப்கானிஸ்தானின் நான்காவதும் கடைசிமான கம்யூனிச அதிபரான முகமது நஜிபுல்லாவின் உத்தவின்பேரில் அருங்காட்சியகத்தில் இருந்த இந்த அரிய பொக்கிசங்கள் காபூல் மத்திய வங்கியில் இருந்த நிலவறையில் வைக்கப்பட்டன. நிலவரைக் கதவின் சாவிகள் நம்பிக்கைக்குரிய ஐந்து நபர்களிடம் பிரித்து வழங்கப்பட்டன.\n\n2003 இல், தலிபான்களிடம் இருந்து நாடு மீட்கப்பட்டபோது, புதிய அரசாங்கம் பெட்டகத்தை திறக்க விரும்பியது, ஆனால் சாவிகளை வைத்திருந்தவர்களின் (\"தவாதாரர்கள்\" என்று அழைக்கப்படுபவர்கள்) பெயர்கள் அறியப்படாத காரணத்தினால் அவர்களை அழைக்க முடியவில்லை. இதையடுத்து ஹமித் கர்சாய் நிலவறை பெட்டகத்தை உடைப்பதற்கான அங்கீகார உத்தரவை வெளியிட்டார். ஆனால் உரிய நேரத்தில், சாவிகளை வைத்திருந்த அந்த ஐந்து முக்கிய நபர்களும் சேர்ந்து பெட்டகத்தைத் திறந்தனர். அதன் பின்னர், தேசிய புவியியல் சங்கமானது அதில் இருந்த சேகரிப்பை பட்டியலிட்டது, அதன்படி மொத்தம் 22,000 பொருள்கள் இருந்தன.\n\nஆப்கானிய அரசாங்கம் மற்றும் பிரான்ஸ் இடையே ஏற்பட்ட ஒரு உடன்பாட்டை தொடர்ந்து, இந்தச் சேகரிப்புகளானது மதிப்பிடப்பட்டது. மேலும் தேசிய புவியியல் சங்கத்தின் ஒத்துழைப்போடு பல முக்கிய அருங்காட்சியகங்கள் மற்றும் கண்காட்சிகளில் சர்வதேச அளவில் பார்வைக்கு வைக்கப்பட்டன. இந்தப் பொருட்கள் 2007-2009 காலகட்டத்தில் பாரிசின் குய்மெட் அருங்காட்சியகம் , வாசிங்டன், டி. சி.யின் வாசிங்டன் தேசிய கலைக்காட்சியகம் , சான் பிரான்சிஸ்கோவின் ஆசியக் கலை அருங்காட்சியகம் , ஹியூஸ்டன் கவின் கலை அருங்காட்சியகம், நியூயார்க் நகரின் மெட்ரோபொலிட்டன் மியூசியம் ஆஃப் ஆர்ட் ஆகிய இடங்களில் காட்சிப்படுத்தப்பட்டன.\n\n\n\n"}
{"id": "418587", "url": "https://ta.wikipedia.org/wiki?curid=418587", "title": "அஜந்தா நடவடிக்கை", "text": "அஜந்தா நடவடிக்கை\n\nஅஜந்தா நடவடிக்கை (Operation Ajanta ) என்பது தமிழ்நாட்டில், நக்சலைட்டுகளை ஒடுக்க தமிழ்நாடு அரசின் காவல்துறை அதிகாரி வால்டர் தேவாரம் தலைமையில் காவல் படைகளால் மேற்கொண்ட சிறப்பு நடவடிக்கையாகும். \nSection::::பின்னணி.\nமேற்கு வங்கத்தில், நக்சல்பாரி கிராமத்தில் 1967இல் விவசாய எழுச்சி உண்டானது. அதைத் தொடர்ந்து நாட்டின் பல பகுதிகளில் நக்சலைட் இயக்கத்தில் இளைஞர்கள் இணைந்தனர். நக்சலைட் இயக்கத்தை ஆரம்பித்த சாரு மசூம்தார் தமிழகத்திற்கு வந்தபொழுது. அவரைப் பெண்ணாடம் அருகில் உள்ள முந்திரிக் காட்டுக்கு வரவழைத்து கு. கலியபெருமாள், தமிழரசன் போன்றவர்கள் இரகசியமாகக் கூட்டம் போட்டனர். இதனால் தமிழகத்தின் இயக்கத்தில் பல இளைஞர்கள் இணைந்தனர். குறிப்பாக வேலூர் மாவட்டம், தென்னாற்காடு மாவட்டம், தர்மபுரி மாவட்டங்களில் நக்சலைட் ஆதிக்கம் அதிகமாக இருந்தது. இந்த மாவட்டங்களில் கந்துவட்டிக் கொடுமையில் ஈடுபடுபவர்கள், மக்களைச் சுரண்டுபவர்கள் என கருதப்படுவர்களை நக்சலைட்டுகள் அழித்தொழிப்பு செய்து வந்தனர்.\n\nஅப்போது வேலூர் மாவட்டத்தில் செயல்பட்டுவந்த நக்சல் குழுவினர் மீது 1978இல், மத்தூரில் அப்பாசாமி ரெட்டியார் என்பவரை கொலை செய்தது, மடவாளம் இரட்டை கொலை வழக்கு, ஏலகிரிமலை ரெட்டியார் கொலை என, பல கொலை, கொள்ளை, கடத்தல் வழக்குகள் பதியப்பட்டன. இதனால் இதில் சம்பந்தப்பட்ட நக்சசலைட்டுகளை காவல்துறையினர் தேடிவந்தனர். வேலூர் மாவட்டம் திருப்பத்தூர் வட்ட காவல் ஆய்வாளர் பழனிச்சாமி தலைமையிலான காவலர்கள் 1980ஆம் ஆண்டு ஆகத்து 6ஆம் தேதி அதிகாலை ஏலகிரி மலை அடிவாரத்தில் பதுங்கி இருந்த நக்சலைட் சிவலிங்கம், பெருமாள், ராஜப்பா, செல்வம், சின்னதம்பி ஆகியோரை பிடித்தனர்.\n\nதிருப்பத்தூர் நகர காவல் நிலையத்தில் இவர்களிடம் முதல் கட்ட விசாரணை முடித்துவிட்டு அனைவரையும் வேறு ஒரு தனி இடத்துக்கு காரில் அழைத்துச் சென்றபோது, வக்கணம்பட்டி என்ற இடத்தின் அருகே சென்றபோது மறைத்து வைத்திருந்த வெடிகுண்டை நக்சலைட்டுகள் வெடிக்கச் செய்தனர் என்று கூறப்படுகிறது.\nஇதில் ஆய்வாளர் பழனிச்சாமி, தலைமைக் காவலர் ஏசுதாஸ், முருகேசன், நக்சலைட்டுகள் பெருமாள், ராஜப்பா, செல்வம் ஆகியோர் உயிரிழந்தனர். படுகாயங்களுடன் நக்சலைட் சின்னதம்பி மீட்கப்பட்டார்.\n\nSection::::நடவடிக்கைகள்.\nவேலூர் மாவட்டம், காட்பாடியில் நடந்த ஆய்வாளர் பழனிச்சாமியின் இறுதி ஊர்வலத்தில் அப்போதைய முதல்வர் எம். ஜி. ஆர் கலந்துகொண்டார். தமிழ்நாட்டில் நக்சலைட்டுகளை ஒழிக்க பழனிச்சாமியின் மகள் அஜந்தா பெயரில் ‘ஆபரேஷன் அஜந்தா’ தொடங்க உத்தரவிட்டார். நக்சல் இயக்கத்தினரைப் பிடிக்க நான்கு பிரிவுகள் கொண்ட ஒரு சிறப்பு காவல் படையை அமைக்கப்பட்டது. இந்த நடவடிக்கை அப்போது டிஐஜியாக இருந்த வால்டர் தேவாரம் தலைமையில் நடைபெற்றது. களத்தில் இருந்த காவல் படையினருக்கு உளவுத்துறை தகவல்களை டிஐஜி மோகன்தாஸ், எஸ்.பி. அலெக்சாண்டர் போன்றோர் அளித்தனர். நடவடிக்கைத் துவக்கப்பட்ட ஓராண்டில் 19 நக்சலைட்கள் கொல்லப்பட்டனர். கடைசியாக 1981இல் மூன்று நக்சலைட்கள் கொல்லப்பட்டனர். இவ்வாறு கொல்லப்பட்டவர்களில் பலர் நிராயுதபாணிகள் என்றும், பலர் கொல்லப்பட்டு கணக்கில் கொண்டுவரப்படாமல் காணாமல் போணவர்களாக ஆக்கப்பட்டனர் என்றக் குற்றச்சாட்டு நிலவுகிறது.\n"}
{"id": "418595", "url": "https://ta.wikipedia.org/wiki?curid=418595", "title": "சோடியம் பெர்சல்பேட்டு", "text": "சோடியம் பெர்சல்பேட்டு\n\nசோடியம் பெர்சல்பேட்டு \"(Sodium persulfate)\" என்பது NaSO என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். பெராக்சிடைகந்தக அமிலத்தினுடைய (H2S2O8) சோடியம் உப்பு சோடியம் பெர்சல்பேட்டு ஆகும். வெண்மை நிறத்தில் திண்மமாக காணப்படும் இச்சேர்மம் ஓர் ஆக்சிசனேற்ற முகவராகும். சோடியம் பெர்சல்பேட்டு தண்ணீரில் கரைகிறது. கிட்டத்தட்ட நீருறிஞ்சா பண்புடன் நிலைப்புத்தன்மை கொண்ட சேர்மமாக இது காணப்படுகிறது. \nSection::::தயாரிப்பு முறை.\nசோடியம் ஐதரசன் சல்பேட்டை மின்னாற்பகுப்பு ஆக்சிசனேற்றம் செய்து இவ்வுப்பு தயாரிக்கப்படுகிறது. \nபிளாட்டினம் நேர்மின் வாயில் இந்த ஆக்சிசனேற்றம் நிகழ்கிறது. இவ்வழிமுறையில் 2005 ஆம் ஆண்டில் மட்டும் 165,000 டன்கள் உற்பத்தி செய்யப்பட்டுள்ளது. \nசோடியம் பெர்சல்பேட்டிலிருந்து ஐதரசன் சல்பேட்டாக மாறும் வினையின் ஏற்ற இறக்க செயல்திறன் 2.1 வோல்ட்டு ஆகும். இந்த அளவு ஐதரசன் பெராக்சைடின் செயல்திறனைக் (1.8 வோல்ட்டு) காட்டிலும் அதிகமாகும். ஆனால் ஓசோனைக்காட்டிலும் (2.2 வோல்ட்டு) குறைவாகும் . தளத்தில் உருவாகும் சல்பேட்டு தனியுறுப்பின் மின் திறன் 2.7 வோல்ட்டு ஆகும்.\nபிளாட்டினம் நேர்மின் வாயைப் பயன்படுத்தி உப்புகளை உற்பத்தி செய்வதில் சில இடையூறுகளும் ஏற்படுகின்றன. ஆக்சிசன் வெளியேறுவதால் இச்செயல்முறையானது திறனற்ற செயல்முறையாகக் கருதப்படுகிறது. விளைபொருளில் பிளாட்டினம் அரிமானத்தால் தோன்றும் மாசுக்கள் கலந்துவிடுகின்றன. எனவே போரான் கலப்பு வைர மின்வாய்கள் மரபார்ந்த பிளாட்டினம் மின்வாய்களுக்கு மாற்றாக மாற்று மின்வாய்களாகப் பயன்படுத்த பரிந்துரைக்கப்படுகின்றன.\nSection::::பயன்பாடுகள்.\nஅக்ரைலோநைட்ரைல் பியூட்டாடையீன் சிடைரீன் போன்ற சிடைரீன் அடிப்படையிலான பலபடிகளுக்குரிய பால்ம பலபடியாக்கல் வினைகளுக்குத் தேவையான தனியுறுப்பு தொடக்கப் பொருளாக இது பயன்படுத்தப்படுகிறது. மேலும் இது பார்மால்டிகைடு பசைகளில் ஈரமாற்றலுக்கும் பயனுள்ளதாக உள்ளது.\nSection::::பிற பயன்கள்.\nமுடி அலங்காரப் பொருட்களில் வெளுப்பாக்கியாகவும் அழுக்கு நீக்கிகளின் பகுதிக்கூறாகவும் சோடியம் பெர்சல்பேட்டு பயன்படுத்தப்படுகிறது. துத்தநாகம் மற்றும் மின்சுற்றுப் பலகைகள் செதுக்கும் கலவைகளில் பயன்படும் அமோனியம் பெர்சல்பேட்டுக்குப் பதிலாக இதைப் பயன்படுத்துகிறார்கள். தாமிரம் மற்றும் சில வேதிப்பொருட்களை தூய்மையாக்கும் செயல் முறைகளிலும் இதைப் பயன்படுத்துகிறார்கள். \nமண்ணை பாங்கு படுத்தும் ஒரு வேதிப்பொருளாகவும், மண் மற்றும் நிலத்தடி நீரை சீராக்கும் பொருளாகவும் இதைப் பயன்படுத்துகிறார்கள். சாயங்களை பேரளவில் தயாரிக்கவும், மாவுப் பொருள்களை வெளிறச் செய்யும் செயலூக்கிகளை திருத்தவும், நெசவுத் தொழிலில் கஞ்சிநீக்கம் செய்யவும் பயன்படுகிறது.\nSection::::கரிம வேதியியல் பயன்.\nசோடியம் பெர்சல்பேட்டு ஆக்சிசனேற்றும் முகவராக வேதியியலில் பயன்படுத்தப்படுகிறது. குறிப்பாக எல்ப்சு பெர்சல்பேட்டு ஆக்சிசனேற்றம் மற்றும் பாய்லேண்டு-சிம்சு ஆக்சிசனேற்ற வினைகள் சில உதாரணங்களாகும். இரும்பு(II)சல்பேட்டை தனியுறுப்பு தொடக்கப் பொருளாகப் பயன்படுத்தி அப்போசயனின் சேர்மத்திலிருந்து டையப்போசயனினாக தொகுக்கும் தொகுப்பு வினையிலும் இச்சேர்மம் பயன்படுகிறது .\nSection::::தற்காப்பு.\nஇதுவோர் ஆக்சிகரணியாக இருப்பதால் காகிதம் போன்ற கரிமச் சேர்மங்களுடன் சேர்ந்து எளிதில் எரியக்கூடிய பொருளாக உருவாகிறது. \n"}
{"id": "418611", "url": "https://ta.wikipedia.org/wiki?curid=418611", "title": "மகளிர் நலம்", "text": "மகளிர் நலம்\n\nமகளிர் நலம் \"(Women's health)\" என்பது பெண்களின் நலவாழ்வைக் குறிக்கிறது. மகளிர் நலம் பலவகைகளில் ஆடவர் நலத்தில் இருந்து வேறுபடுகிறது. மகளிர் நலம் மக்களின் நலவாழ்வை மறைமுகமாகச் சுட்டும் சுட்டியாகும். உலக நலவாழ்வு நிறுவனம் நலவாழ்வை \"நோயற்ற வாழ்வாகக் கூறாமல், முழு உடல், மன, சமூக நலவாழ்வாக \" வரையறுக்கிறது. இது குறிப்பாகவும் பொதுவாகவும் மகளிர் இனப்பெருக்க நலவாழ்வைக் குறிப்பதாக்க் கருதினாலும், பல குழுக்கள் மகளிரின் ஒட்டுமொத்த நலவாழ்வைக் குறிக்கும் அகல்விரிவான வரையறைக்காக வாதாடிவருகின்றனர். வளரும் நாடுகளைப் பொறுத்தவரையில் ஆண், பெண் நலவாழ்வு வேறுபாடுகள், பெண்கள் எதிர்கொள்ளும் இடர்கள், பட்டறிவைச் சார்ந்து மேலும் கூர்மையடைகின்றன.\n\nதொழில்வளர்ச்சியடைந்த நாடுகளில் பெண்கள் பாலின இடைவெளியைக் குறைத்து ஆண்களை விட கூடுதல் வாழ்நாள் வாழ்ந்தாலும் நலவாழ்வின் பல களங்களில் ஆண்களைவிட பின்னடைவாகவே உள்ளனர். அவர்கள் தம் வாழ்நாலில் விரைவிலேயே நோய்வாய்ப்பட்டு நலங்குறைவாகவே வாழ்கின்றனர்ழேழ்மை, வேலைவாய்ப்பு, குடும்பப் பொறுப்புகள் போன்ற காரணிகளால் பாலினம் மகளிர் வாழ்வில் உயிரியல் காரணியாக மட்டும் நிலவாமல் முதன்மையான சமுகக் காரணியாகத் திகழ்கிறது. பெண்கள் எப்போதும் சமூக, பொருளியல் அதிகாரநிலையில் நெடுங்காலமாகவே ஆண்களைவி விட பின்னடைந்தே உள்ளனர். இந்நிலை பெண்கள் தம் உடல்நலம் உள்ளிட்ட வாழ்க்கைத் தேவைகளை அடைவதை மிகவும் கட்டுபடுதுகிறது. வளரும் நாடுகளில் இந்நிலை, குறிப்பாக மகளிர் நலத்தைப் பொறுத்து, மேலும் சீர்கேடாகிறது.\n\nபெண்களின் இனப்பெருக்க, பாலியல் நலம் ஆண்கள் நலத்தோடு ஒப்பிடும்போது மிகவும் தெளிவாக வேறுபடுகிறது. வளர்ச்சியுற்ற நாடுகளிலும் கருவுறுதலும் குழந்தை பிறப்பும் பெண்களுக்குக் கணிசமான இடர்களை உருவாக்குகின்றன.ஒராண்டில் கால் மில்லியன் தாயர் இறகின்றனர். இந்த இடைவெளி வளரும் நாடுகளில் வளர்ச்சியுற்ற நாடுகளில் மேலும் பேரளவாக அமைகிறது. இதயக் குழலடைப்பு போன்ற இனப்பெருக்கம் சாரா நோய்கள், கருவுறல் சார்ந்த இறப்பையும் நோய்நலிவையும் கூட்டுகின்றன. மேலும் பேற்று முன்காலக் குளிர்காய்ச்ச்சலையும் ஏற்படுத்துகின்றன. பாலினவழிக் கட்த்தல் நோய்கள் பெண்களுக்கும் குழந்தைகளுக்கும் கடுமையான விளைவுகளை ஏற்படுத்துகின்றன. இந்நோய்கள் தரிடம் இருந்து சேய்க்குக் கடத்தப்படுவதால், இவை இறந்தநிலைப் பிறப்பையும் புத்திளங்குழவி இறப்பையும் கூபக அழற்சி நோயையும் கருவள அழிவையும் விளைவிக்கின்றன. கருத்தடை, கருக்கலைப்பு அணுகலுக்கான போராட்டம், திட்டமிடாத கருவுறல், கற்பழிப்பு (விரும்பாத உடலுறவு) போன்றவை கருவள அழிவுக்கான மற்ற காரணிகளைவிட பெண்களுக்குக் கூடுதலான சுமைகளைத் தருகின்றன.\n\nபெண்களின் இனப்பெருக்க, பாலியல் நலம் ஆண்கள் நலத்தோடு ஒப்பிடும்போது மிகவும் தெளிவாக வேறுபடுகிறது. வளர்ச்சியுற்ற நாடுகளிலும் கருவுறுதலும் குழந்தை பிறப்பும் பெண்களுக்குக் கணிசமான இடர்களை உருவாக்குகின்றன. ஒராண்டில் கால் மில்லியன் தாயர் இறகின்றனர். இந்த இடைவெளி வளரும் நாடுகளில் வளர்ச்சியுற்ற நாடுகளில் மேலும் பேரளவாக அமைகிறது. இதயக் குழலடைப்பு போன்ற இனப்பெருக்கம் சாரா நோய்கள், கருவுறல் சார்ந்த இறப்பையும் நோய்நலிவையும் கூட்டுகின்றன. மேலும் பேற்று முன்காலக் குளிர்காய்ச்ச்சலையும் ஏற்படுத்துகின்றன. பாலினவழிக் கட்த்தல் நோய்கள் பெண்களுக்கும் குழந்தைகளுக்கும் கடுமையான விளைவுகளை ஏற்படுத்துகின்றன. இந்நோய்கள் தரிடம் இருந்து சேய்க்குக் கடத்தப்படுவதால், இவை இறந்தநிலைப் பிறப்பையும் புத்திளங்குழவி இறப்பையும் கூபக அழற்சி நோயையும் கருவள அழிவையும் விளைவிக்கின்றன. கருத்தடை, கருக்கலைப்பு அணுகலுக்கான போராட்டம், திட்டமிடாத கருவுறல், கற்பழிப்பு (விரும்பாத உடலுறவு) போன்றவை கருவள அழிவுக்கான மற்ற காரணிகளைவிட பெண்களுக்குக் கூடுதலான சுமைகளைத் தருகின்றன.ளிதயக் குழலடைப்பு, புற்றுநோய், நுரையீரல் நோய்கள் போன்ற இரப்பை விளைவிக்கும் காரணிகளின் வீதங்கள் பொதுவாக ஆண்களுக்கும் பெண்களுக்கும் ஒத்திருந்தாலும், இவற்றைப் பொறுத்த பென்களின் பட்டறிவுகளும் தக்கங்களும் வெறுபட்டே அமைகின்றன. பெண்களின் இறப்பு மற்ற புற்றுகளைவிட நுரையீரல் புற்றால் பேரளவாக அமைகிறது. அதர்கடுத்த நிலைகளில் முலைப்புற்றும் பெருங்குடல்-மலக்குடல் புற்றும் அண்டகப்புற்றும் கருப்பைப் புற்றும் குருப்ப்பைக் கழுத்துப் புற்றும் அமைகின்றன. பொதுவாக, புகைத்தல் புற்றுக்கான பெருங்காரணியாக இருந்தாலும், இது புகைக்காத ஆண்களை விட புகைக்காத பெண்களுக்கு மும்மடங்கு இடரைத் தருகிறது. வளர்ந்த நாடுகளில் பெண்களுக்கு முலைப்புற்றே மிகவும் பரவலாகவும் நாட்பட்ட நோயாகவும் அமைகிறது என்றாலும் வளரும் நாடுகளில் பெண்களுக்கு கருப்பைக் கழுத்துப் புற்றே பாலியலாக கடத்தப்படும் மனிதப் பாப்பிலோமா நச்சுயிரியால் பரவலாக ஏற்படுகிறது. இதற்கு மனிதப் பாப்பிலோமா தடுப்பூசியும் நோயாளிகளைத் தனிப்படுத்தலும் இந்நோயைக் கட்டுபடுத்த உதவுகின்றன. அடுத்தபடியாக பெண்களுக்கு நலவாழ்வுச் சிக்கலை உருவாக்குபவையாக, இதயக்குழல் அடைப்பும் மனவிறுக்கமும் அறிதிறன் குறைவும் என்புப் புரையாதலும் நிறவெளிர் (சோகை) நோயும் அமைகின்றன. பெண்களின் நலவாழ்வை மேம்படுத்துவதில் அமையும் பெருந்தடங்கல் ஆராய்ச்சி வெளியில் மகளிர் நலம் பற்ரிய கரிசனை குறைவாக அமைதலேயாகும். இது ச்முகத்தில் நிலவும் பாலினப் பாகுபாட்டால் விளைவதாகும். இந்தப் போக்கு அமெரிக்காவிலும் மேற்கத்திய் நாடுகளிலும் மகளிர் நல ஆராய்ச்சிக்கான செந்தகவு மையங்களை உருவாக்குவதால் மட்டுபடுத்தப்படுகிறது. மேலும் இது மகளிர் நல முன்முயற்சியாக மேற்கொள்ளப்படும் பேரளவு மருத்துவ மனை ஆய்வாலும் குறைக்கப்படுகிறது.\n\nSection::::வரையறைகளும் புலமைப்பரப்பும்.\nபெண்களின் நலவாழ்வும் நோய்த் தாக்கமும் தனித்த உயிரியல் கூறுபாடுகள், உயிரியல், சமூகக் காரணிகளால் ஆண்களின் நலவாழ்வு, நோய்ப்பாடுகளில் இருந்து வேறுபடுகின்றன. உயிரியல் வேறுபாடுகள் புறத்தோற்ற வகைமையில் இருந்து உயிர்க்கல உயிரியல் வரை வேறுபட்டு பெண்களுக்கென்றே உரிய தனித்த நோயாக்க இடர்களைக் கொண்டுள்ளன. உலக நலவாழ்வு நிறுவனம் நலவாழ்வை \"நோயற்ற வாழ்வாகவே இயல்பு வலிமை இழப்பாகவோ கூறாமல், முழு உடல், மன, சமூக நலவாழ்வாக \" வரையறுக்கிறது\". மகளிர் நலம் குறிப்பிட்ட மக்கள்தொகை நலத்துக்கான முதன்மைச் சுட்டியாகும்.\n\nமகளிர் நலம் \"ஒட்டுபோட்டுத் தைத்த துணி வேலைபோல\" அமைவதாகக் விவரிக்கப்படுகிறது. பெண்களின் நலம் சார்ந்த பல சிக்கல்கள் தாய், சேய் நலம், பிறப்புறுப்பு நலம், நெஞ்சக நலம், அகச்சுரப்பு மண்டல நலம், மாத விடாய், கருத்தடை, மாத விடாய் நிறுத்தம் உள்ளிட்ட இனப்பெருக்க நலத்தோடு தொடர்புற்றிருந்தாலும், மகளிர் நலம் சார்ந்த அனைத்துக் களங்களின் விரிவும் வற்புறுத்தப்படுகிறது.தூலக நலவழ்வு நிறுவனம் மகளிர் நலத்தில் மிகவும் வற்புறுத்தப்ப்படும் இனப்பெருக்க நலத்துக்கான கூடுதல் முனைப்பே அனைத்து மகளிர் நலம் நன்கும் நல்லதரத்தோடும் அமைவதற்கு இடைஞ்சலாக அமைவதாகக் கூறுகிறது. ஆண், பெண் இருபாலாரையும் தாக்கும் இதயக் குழலடஇப்பு நோய், என்பு புரையாதல் ஆகியவையும், பெண்களைத் தாக்கும்போது வேறுபாடான வகையிலேயே அமைகின்றன.மகளிர் நலம் சமூக, பொருளியல், உயிரியல் காரணிகளும் பாலினப் பாகுபாடுடைய மருத்துவ அணுகுமுறையும் சார்ந்த சூழல்களை மட்டுமன்றி பல்வேறு மறைமுகச் சூழல்களையும் சந்திக்க வேண்டியதாகவும் அமைகிறது. உலகளாவிய நிலையில் நிலவும் பெண்களுக்கு எதிரான பாலினப் பாகுபாடு அவர்களை வளர்ச்சியில் மேம்பாடுறாதவண்ணம் தடுப்பதால் மகளிர் நலம் சார்ந்த அக்கறை மிகவும் இன்றியமையாததாகிறது.\n\nஅமெரிக்க மகளிர் நல ஆராய்ச்சிக் கழகம் போன்ற பல நலவாழ்வு, மருத்துவ ஆய்வுசார்ந்த நலம்விரும்பிகள் ஆண், பெண் பாலின வேறுபாட்டை காட்டும் பெண் உடற்கூற்றை மட்டுமே கருதாத, இந்த அகல்விரிவான வரையறையை ஏற்கின்றனர் . ஆண்களை விட பெண்களுக்கு கூடுதலான நல அக்கறை காட்டவேண்டிய நிலைமை அமைகிறது. இதற்கான சூழல் ஓரளவு இனப்பெருக்க, பாலியல் நலத்தேவைகளாலும் நாட்பட்ட இனப்பெருக்கம் சாராத நோய்களாகிய இதயக் குழலடைப்பு, புற்றுநோய், மனநோய், நீரிழிவு, என்புப் புரையாதல், போன்ற நோய்களாலும் ஏற்படுகிறது. மற்றொரு முதன்மையான கண்ணோட்டமாக, கருவுறுதல் முதல் முதுமையுறுதல் வரையிலான மகளிர் வாழ்க்கைச் சுழற்சியும் அகவை முதிர்வு நிலைமாற்றங்களும் நலமும் போன்றவற்றை எண்ணிப் பார்த்தல் அமைகிறது. இந்த வாழ்க்கைச் சுழற்சி சார்ந்த கண்ணோட்டத்தை உலக நலவாழ்வு நிறுவனம் முதன்மையானதாகக் கருதுகிறது.\n\n\n\n\n\n\n\n\n\n\n\n\n\n\n\n\n\n"}
{"id": "418628", "url": "https://ta.wikipedia.org/wiki?curid=418628", "title": "டெனிசு முக்வேகி", "text": "டெனிசு முக்வேகி\n\nடெனிசு முக்வேகி (\"Denis Mukengere Mukwege\", ; பிறப்பு: மார்ச் 1, 1955) என்பவர் காங்கோவைச் சேர்ந்த பெண்நோயியலாளரும், மனித உரிமை செயற்பாட்டாளரும் ஆவார். இவர் புக்காவு நகரில் பான்சி மருத்துவமனையை ஆரம்பித்து, அங்கு ஆயுதக்குழுக்களால் பாலியல் வன்முறைக்குள்ளாக்கப்பட்ட காங்கோ பெண்களுக்கு சிகிச்சையளிப்பதில் ஈடுபட்டுள்ளார். இரண்டாவது காங்கோ போர்க் காலத்தில் (1998 - 2003) இருந்து பாதிப்புக்குள்ளான ஆயிரக்கணக்கான பெண்களுக்கு ஒரு நாளைக்குக் குறைந்தது 10 சத்திர சிகிச்சைகள் வரை இவர் இங்கு மேற்கொண்டுள்ளார். வன்கலவியால் பாதிக்கப்பட்ட பெண்களுக்கு சிகிச்சை அளிப்பவர்களில் இவர் உலகில் முதன்மையானவராகக் கருதப்படுகிறார்.\n\n2018 ஆம் ஆண்டில், இவருக்கும், ஈராக்கைச் சேர்ந்த நாதியா முராத் என்பவருக்கும் \"போர் மற்றும் ஆயுத மோதல்களில் பாலியல் வன்முறைகளை ஆயுதமாகப் பயன்படுத்துவதற்கு எதிரான அவர்களின் முயற்சிகளுக்காக\" அமைதிக்கான நோபல் பரிசு வழங்கப்பட்டது.\n"}
{"id": "418632", "url": "https://ta.wikipedia.org/wiki?curid=418632", "title": "காடோவிகோவைட்டு", "text": "காடோவிகோவைட்டு\n\nகாடோவிகோவைட்டு \"(Godovikovite)\" என்பது (NH)Al(SO). என்ற மூலக்கூற்று வாய்ப்பாட்டால் விவரிக்கப்படும் ஓர் அரிய சல்பேட்டுக் கனிமம் ஆகும். கனிமத்தின் இயைபில் அலுமினியத்திற்குப் பதிலாக இரும்பும் ஒரு பகுதியாக இங்கு பதிலீடு செய்யப்பட்டிருக்கலாம். காடோவிகோவைட்டை நீரேற்ற வினைக்கு உட்படுத்துவதால் அமோனியம் படிகாரமும் திகெர்மிகைட்டும் உருவாகின்றன. பாறை இழையமைப்போடு நுண்துளைகளுடன் பொதுவாக வெண்மை நிறப் பொதிகளாக இக்கனிமம் உருவாகிறது. தனி படிகங்கள் மிகச்சிறிய அறுகோண தகடுகளாக காணப்படுகின்றன. நிலத்துக்கு அடியில் கனன்றுகொண்டு கொண்டிருக்கும் நிலக்கரி சுரங்கங்களின் சூழலில் குவியல்களாக காடோவிகோவைட்டு காணப்படுகிறது. அங்கு காணப்படும் சல்பேட்டு கனிம மேலோட்டில் மில்லோசெடிகைட்டுடன் ஒன்றாகச்சேர்ந்து இதுவும் காணப்படுகிறது .\nஉருசியாவில் உள்ள தெற்கு யூரல் மலை மண்டலத்தில் அமைந்திருக்கும் செலியாபின்சுக் மாகாண செலியாபின்சுக் நிலக்கரி வடிநிலத்தில் முதன்முதலாக 1988 ஆம் ஆண்டு காடோவிகோவைட்டு கண்டறியப்பட்டது. 1927 முதல் 1995 வரையிலான காலகட்டத்தைச் சேர்ந்த உருசிய கனிமவியலாலர் அலெக்சான்டரோவிச்சு காடோவிக்கோவ் நினைவாக கனிமத்திற்கு காடோவிகோவைட்டு என்ற பெயர் சூட்டப்பட்டது .\n\n"}
{"id": "418634", "url": "https://ta.wikipedia.org/wiki?curid=418634", "title": "மெலோனைட்டு", "text": "மெலோனைட்டு\n\nமெலோனைட்டு \"(Melonite)\" என்பது NiTe என்ற மூலக்கூற்று வாய்ப்பாட்டால் விவரிக்கப்படும் ஓர் உலோகக் கனிமம் ஆகும். நிக்கல் உலோகத்தின் தெலூரைடு உப்பு மெலோனைட்டு என்று வகைப்படுத்தப்படுகிறது. ஒளிபுகாத் தன்மையுடன் வெண்மை மற்றும் சிவப்பு கலந்த வெண்மை நிறத்தில் காணப்படுகிறது. காற்றில் ஆக்சிசனேற்றம் அடைந்து பழுப்பு நிரமாக மங்கலாகிறது.\nபிரடெரிக் அகசுடசு கெந்து 1866 ஆம் ஆண்டு கலிபோர்னியாவில் உள்ள காலவெராசு மாகாணத்தின் மெலோன்சு மற்றும் சிடானிசுலாசு சுரங்கங்களில் இக்கனிமத்தைக் கண்டறிந்தார். \n\nமுக்கோண வடிவமைப்பில் 0001 திசைப் பிளவு கொண்ட படிகங்களாக மெலோனைட்டு உருவாகிறது. 7.72 என்ற ஒப்படர்த்தி மதிப்பும் மோவின் கடினத்தன்மை 1-1.5 என்ற மதிப்பும் கொண்ட மெலோனைட்டு ஒரு மென்மையான கனிமமாகக் கருதப்படுகிறது. \n"}
{"id": "418639", "url": "https://ta.wikipedia.org/wiki?curid=418639", "title": "ஈய நஞ்சூட்டல்", "text": "ஈய நஞ்சூட்டல்\n\nஈய நஞ்சூட்டல் (\"Lead poisoning\") என்பது ஈயத்தினால் மனித உடலில் ஏற்படும் ஒருவகை நச்சுத்தன்மை ஆகும். அடி வயிற்றில் வலி ஏற்படுதல், மலச்சிக்கல், தலைவலி, அரிப்புத் தோலழற்சி, மறதிநோய், மலட்டுத்தன்மை, கை மற்றும் கால்களில் வற்றுணர்வு ஏற்படுதல் ஆகியவை அறிகுறிகளாகும். இந்த நச்சுத் தாக்குதலினால் பெரும்பான்மையாக நடத்தையியலில் பிரச்சினைகளும் , 10 விழுக்காடு அறிவார்ந்த இயலாமைகளும் ஏற்படுகின்றன. சில விளைவுகள் நிரந்தரமாக இருக்கக்கூடும். சில சமயங்களில் குருதிச்சோகை, முயலகப்பீடிப்பு, ஆழ்மயக்கம் மற்றும் இறப்புகளும் ஏற்படலாம்.\n\nஅசுத்தமான காற்று, நீர், தூசி, உணவு மற்றும் சுகாதாராமற்ற பொருட்கள் போன்றவற்றின் மூலமாக இந்த நச்சுத்தன்மை ஏற்படலாம். ஈய வண்ணப்பூச்சு கொண்ட பொருட்களை குழந்தைகள் உட்கொள்வதால் இந்த நச்சுத் தன்மை குழந்தைகளைப் பாதிப்பதற்கான வாய்ப்புகள் அதிகம் உள்ளன. வேலைகளில் உள்ள மன அழுத்தம் காரணமாக விடலைப் பருவங்களில் உள்ளவர்களுக்கும் இது ஏற்படுவதற்கான வாய்ப்புகள் உள்ளன. குருதியில் உள்ள ஈயத்தின் அளவைப் பொருத்து இது அளவிடப்படுகிறது. அமெரிக்க ஐக்கிய நாட்டில் உள்ள நோய்த் தடுப்பு மையமானது குருதியில் உள்ள ஈயத்தின் அளவானது விடலைப் பருவத்தினருக்கு 10 µg/dl (10 µg/100 கி) மற்றும் குழந்தைகளுக்கு 5 µg/dl. எனும் அளவினையும் நிர்ணயித்துள்ளது.\n\nஈய நஞ்சூட்டல் என்பது வருமுன் காக்கக்கூடியது ஆகும். ஈயத்தினால் செய்யப்பட்ட பொருட்களை வீடு மற்றும் வேலை செய்யும் இடங்களில் தவிர்த்தல் மற்றும் காற்றோட்டமான சூழல் போன்றவற்றின் மூலமாகவும் இதனைத் தவிர்க்கலாம். மேலும் நீர் அல்லது மண் போன்றவற்றில் இருந்து நீக்கப்படவேண்டிய ஈயத்தின் அளவுகள் மற்றும் வண்ணப்பூச்சு மற்றும் பாறை எண்ணெய் போன்றவற்றில் சட்டத்தின் படியான அளவுகளில் ஈயத்தினைச் சேர்ப்பது போன்றவற்றின் மூலமாகவும் இதனைத் தவிர்க்கலாம். இடுக்கல் சிகிச்சை போன்றவற்றின் மூலமாகவும் இதனைக் குணப்படுத்தலாம். இந்த சிகிச்சையானது குழந்தைகளின் குருதியில் உள்ள ஈயத்தின் அளவானது 40–45 µg/dl விட அதிகமாக இருக்கும் போது செய்யப்படுகிறது.\n\n"}
{"id": "418642", "url": "https://ta.wikipedia.org/wiki?curid=418642", "title": "பிரான்செசு ஆர்னோல்டு", "text": "பிரான்செசு ஆர்னோல்டு\n\nபிரான்செசு ஆமில்டன் ஆர்னோல்டு (\"Frances Hamilton Arnold\", பிறப்பு: சூலை 25, 1956) அமெரிக்க வேதிப் பொறியியலாளர் ஆவார். இவர் கலிபோர்னியா தொழில்நுட்பக் கழகத்தில் வேதிப் பொறியியல், உயிரிப்பொறியியல், உயிர்வேதியியல் ஆகிய துறைகளில் பேராசிரியராக உள்ளார். நொதியங்களை தேவைக்கேற்ப வடிவமைக்கும் வழிமுறைகளைக் கண்டறிந்தமைக்காக இவருக்கு 2018 வேதியியலுக்கான நோபல் பரிசு வழங்கப்பட்டது. இவர் வேதியியலுக்கான நோபல் பரிசு பெறும் ஐந்தாவது பெண்ணும், முதலாவது அமெரிக்கப் பெண்ணும் ஆவார். இவருக்கு நோபல் பரிசின் ஒரு பாதியும், ஏனைய பாதி ஜார்ஜ் சிமித், கிரெக் வின்டர் ஆகியோருக்கு வழங்கப்பட்டது.\n\n"}
{"id": "418644", "url": "https://ta.wikipedia.org/wiki?curid=418644", "title": "சௌராட்டிர சங்க துடுப்பாட்ட அரங்கம்", "text": "சௌராட்டிர சங்க துடுப்பாட்ட அரங்கம்\n\nசௌராட்டிர சங்க துடுப்பாட்ட அரங்கம் (Saurashtra Cricket Association Stadium) என்பது ராஜ்கோட்,இந்தியாவில் உள்ள துடுப்பாட்ட அரங்கம் ஆகும். இது \n\nஇது காந்தேரி துடுப்பாட்ட அரங்கம் எனவும் அழைக்கப்படுகிறது) , இது குசராத்து மாநிலத்தின் முதல் சூரிய ஆற்றல் அரங்கம் ஆகும்.\n\n\n\nSection::::புள்ளி விவரங்கள் , சாதனைகள்.\nSection::::போட்டி.\nநவம்பர் , 2015 இல் இந்த அரங்கம் உட்பட இந்தியாவில் உள்ள ஆறு புதிய துடுப்பாட்ட அரங்குகள் தேர்வுத் துடுப்பாட்டப் போட்டிகள் விளையாடுவதற்குத் தகுதி பெற்றது . குஜராத் லயன்சு அணியின் சொந்த அரங்கமான இதில் 5 போட்டிகள் நடத்தப்பட்டன.\n\nநவம்பர் 9, 2017 இல் இங்கிலாந்து அணிக்கு எதிரான இந்தியத் தொடர் முதல்முறையாக இங்கு நடைபெற்றது.\n\n\n\n\n\nSection::::பட்டியல் அ.\n2015-2016 விஜய் அசாரே போட்டித் தொடர் டி பிரிவு\n"}
{"id": "418654", "url": "https://ta.wikipedia.org/wiki?curid=418654", "title": "துளஜாஜி", "text": "துளஜாஜி\n\nதுளஜேந்திர ராஜா அல்லது துளஜாஜி போன்சலே (Thuljaji Bhonsle (மராத்தி: तुळजाजी) (1738–1787) என்பவர் பிரதாபசிம்மனின் மூத்தமனும், தஞ்சாவூர் போன்சலே மரபின் மன்னராக 1763 முதல் 1773 மற்றும் 1776 முதல் 1787 வரை இருந்தவராவார். இவர் மிகவும் தாராள மனமுள்ளவராக இருந்தபோதிலும், பலவீனமான மனமுள்ள அரசராக இருந்தார். இவரது ஆட்சிக்காலமானது தஞ்சாவூரானது பிரித்தானிய கிழக்கிந்திய கம்பெனிக்கு அனுசரணையான ஒப்பந்தங்களை மேற்கொண்டதற்காக அறியப்படுகிறது.\n\nSection::::இராமநாதபுரத்தின்மீது படையெடுப்பும், ஆற்காடு நவாப்பின் ஆக்கிரமிப்பும்.\n1771ஆம் ஆண்டு இராமநாதபுரம் பாளையத்தினுடன் ஏற்பட்ட ஒரு பிரச்சனையால் அதன்மீது துளஜாஜி படையெடுத்து, அந்தப் பாளையத்துக்கு உட்பட்ட அனுமான்குடியைக் கைப்பற்றிக் கொண்டார். ஆற்காடு நவாப்புக்கு செலுத்தவேண்டிய கப்பத் தொகையை தஞ்சாவூர் செலுத்தாமல் இருந்தது. இதனால் நவாப் தன் மகனின் தலைமையில் தஞ்சையைக் கைப்பற்ற படையை அனுப்பினார். இதையடுத்து சமாதானமாக போக விரும்பிய துளஜாஜி மீது ஒரு அவமாணகரமான ஒப்பந்தம் திணிக்கப்பட்டது, பின்னர் இது பிரித்தானிய கிழக்கு இந்திய கம்பனியின் அதிகாரிகளாலும் அங்கீகரிக்கப்பட்டது. ஆற்காடு நவாப்புக்கு பாக்கியாக வைத்திருந்த எண்பது இலட்சம் அல்லாமல் போர் செலவுத் தொகையாக முப்பத்திரண்டு இலட்சத்தை செலுத்த வேண்டி இருந்தது. மேலும் தஞ்சாவூர்குக் சொந்தமான இரண்டு சுபா பகுதிகளை நவாப் கைப்பற்றிக்கொண்டார். இராமநாதபுரத்திடம் இருந்து கைப்பற்றிய அரணி மற்றும் அனுமன்குடி ஆகியவையும் தஞ்சை அரசரிடம் இருந்து எடுத்துக்கொள்ளப்பட்டன.\n\nஒப்பந்த விதிகளால் அவமதிப்புக்கும், அதிர்ச்சிக்கும் ஆளான, துளஜாஜி தனக்கு உதவுமாறு பேஷ்வாவை வேண்டினார். இதையடுத்து தஞ்சாவூருக்கு உதவ ஒரு பெரிய படையை ராகோபாவின் தலைமையில் பேஷ்வா அனுப்பினார். ஆனால் சதாராவின் அரசவை ஆலோசனையின்படி படைகள் திரும்ப அழைக்கப்பட்டன. இதன்பிறகு ஆற்காடு படைகள் தஞ்சாவூரைக் கைப்பற்றின. இதையடுத்து துளஜாஜியை ஆற்காடு நவாப் பதவியில் இருந்து நீக்கினார். இதன்பிறகு தஞ்சாவூரானது மூன்று ஆண்டுகள் ( 1773 முதல் 1776 வரை) ஆற்காடு நவாப்பின் ஆட்சியின்கீழ் இருந்தது.\n\nSection::::மீண்டும் அரசதிகாரம்.\n1776 ஆம் ஆண்டு பிரித்தானிய கிழக்கிந்திய நிறுவனத்தின் இயக்குநர் குழுவானது, துளஜாஜியை மீண்டும் அரசராக உத்தரவிட்டது. இதன் பிறகு பட்டமேற்ற துளஜாஜி விரைவில் பிரித்தானியருடன் ஒரு ஒப்பந்தத்தை மேற்கொண்டனர். அதன்படி தஞ்சாவூர் படைகள் கலைக்கப்பட்டு, அதற்கு பதில் கம்பெனி படைகள் நிலை நிறுத்தப்பட்டன. மேலும் நவாப் மற்றும் கம்பெனி ஆகிய இரு தரப்புக்கும் அரசர் கப்பம் செலுத்த வேண்டும்.\n\nSection::::இரண்டாம் மைசூர் போர்.\nஇரண்டாம் மைசூர் போரானது 1780 ஆம் ஆண்டு ஐதர் அலி மற்றும் கம்பெனி இடையே துவங்கியது. இதற்கு அடுத்த ஆண்டு, அவர் திப்பு சுல்தானுடன் தஞ்சாவூர் மீது படையெடுத்தார். மைசூர் படைகள் ஆறு மாதங்கள் இராச்சியத்தை ஆக்கிரமித்து இருந்தன. இதனால் இப்பகுதி சூறையாடப்பட்டு மக்கள் வெளியேற்றப்பட்டனர். 1784 ஆம் ஆண்டு தஞ்சாவூரில் இருந்து 20,000 குழந்தைகள் திப்புசுல்தானால் கடத்தப்பட்டதாக மிஷனரியான ஸ்க்வார்ட்ஸ் என்பவர் பதிவு செய்துள்ளார். இந்த சூறையாடல்களால் தஞ்சாவூர் பகுதியில் உற்பத்தி சரிந்து, பேரழிவு ஏற்பட்டது. 19 ஆம் நூற்றாண்டின் துவக்கம் வரை திப்புவின் படையெடுப்பின் ஏற்பட்ட பாதிப்பில் இருந்து தாஞ்சவூர் மீளவில்லை.\n\nSection::::இறப்பு.\nதுளஜாஜி 1787 ஆம் ஆண்டு 49 வயதில் இறந்தார். இவர் இறந்த பிறகு இவரது இரண்டு மனைவிகள் உடன்கட்டை ஏறினர். இவரது இரு மகன்கள் ஒருவர் பின் ஒருவர் இறந்ததால், இவர் போன்சலே குடும்பத்தின் கிளைரல் குடும்பத்தைச் சேர்ந்த சரபோஜியை தத்தெடுத்திருந்தார். இரண்டாம் சரபோஜி தன் 10 வயதில் அரியணை ஏறினார். சரபோஜியின் அரசப் பிரதிநிதியாக துளஜாஜியின் தம்பியான அமர்சிங் இருந்து ஆட்சி செய்தார்.\n\n\n"}
{"id": "418666", "url": "https://ta.wikipedia.org/wiki?curid=418666", "title": "அமர்சிங்", "text": "அமர்சிங்\n\nஅமர்சிங் அல்லது ராமசாமி அமர்சிங் போன்சலே (Amar Singh or Ramaswami Amarasimha Bhonsle) (மராத்தி: रामस्वामी अमरसिंह भोसले) என்பவர் தஞ்சாவூர் மராத்திய அரசர் பிரதாபசிம்மனின் இளைய மகனாவார். இவர் தஞ்சாவூர் மராத்திய மன்னரான துளஜாஜியின் வளர்ப்பு மகனும், அவருக்கு அடுத்து சிறுவயதில் பட்டத்துக்கு வந்த இரண்டாம் சரபோஜியின் அரச பிரதிநிதியாக இருந்து 1787 முதல் 1793 வரை. ஆண்டவர் ஆவார்.\n\nSection::::விவரங்கள்.\nதஞ்சாவூர் அரசரின் வளர்ப்பு மகனான இரண்டாம் சரபோஜி பாலகனாக இருந்த காரணத்தினால், இவர் அரச பிரதிநிதியாக இருந்து 1793 முதல் 1798 வரை அமர்சிங் ஆட்சி செய்தார்.\n\nஅமர்சிங் மிக தாராள மனம் கொண்டவராக இருந்தார். கற்றவர்களுக்கு நிறைய அளவில் நிலம் வழங்கியதாக கூறப்படுகிறது. தன் அண்ணனின் வளர்ப்பு மகனுக்கு தன்னிடம் இருந்து ஆட்சி அதிகாரத்தை ஆங்கிலேயர்கள் 1798 சூன் 29 அன்று ஒப்படைத்ததை தீவிரமாக எதிர்த்தார்.\n\nதெலுங்கு மற்றும் சமஸ்கிருத நாடகங்களில் இவர் ஆர்வம் காட்டினார். மத்ருபூதன என்பவர் இவரது அவையில் புகழ்பெற்ற ஒரு கவிஞராக இருந்தார், அவர் உருவாக்கிய பாரிஜாதபவணம் இசையமைப்புக்கு குச்சுப்புடி நடணம் ஆடப்பட்டது.\n\n"}
{"id": "418685", "url": "https://ta.wikipedia.org/wiki?curid=418685", "title": "சோடியம் 2-ஆந்தராகுயினோன்சல்போனேட்டு", "text": "சோடியம் 2-ஆந்தராகுயினோன்சல்போனேட்டு\n\nசோடியம் 2-ஆந்தராகுயினோன்சல்போனேட்டு \"(Sodium 2-anthraquinonesulfonate)\" என்பது CHNaOS என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். இச்சேர்மம் தண்ணீரில் கரையக்கூடிய ஆந்தராகுயினோன் வழிப்பெறுதியாகும். ஆந்தராகுயினோனை சல்போனேற்றம் செய்து இதைத் தயாரிக்கிறார்கள் .\nSection::::பயன்கள்.\nசோடா செயல்முறையில் காரமரக்கூழ் உற்பத்தி செய்யும்போது வினையூக்கியாக சோடியம் 2 ஆந்தராகுயினோன்சல்போனேட்டு பயன்படுகிறது. இது ஏற்ற ஒடுக்க சுழ்ற்சியில் ஆந்தராகுயினோன் போல உட்புகுந்து வினையூக்கியாக செயல்படுகிறது. ஆந்தராகுயினோனுக்கு முன்னர் திறன் மிக்கதொரு மரக்கூழ் வினையூக்கியாக சோடியம் 2 ஆந்தராகுயினோன்சல்போனேட்டு கண்டறியப்பட்டிருந்தது . ஆனால் இதற்கு அதிக செலவு பிடிக்கும் என்பது குறிப்பிடத்தகுந்தது ஆகும். \n"}
{"id": "418688", "url": "https://ta.wikipedia.org/wiki?curid=418688", "title": "ஜான் பி வாட்சன்", "text": "ஜான் பி வாட்சன்\n\nஜான் பிராடஸ் வாட்சன் (John Broadus watson) (ஜனவாி 9, 1878 - செப்டம்பா் 25, 1958) ஒரு அமெரிக்க உளவியலாளா். இவா் உளவியலில் நடத்தைக் கொள்கைச் சிந்தனை வழியை (Psychological School of behaviorism) நிறுவியவா். கொலம்பிய பல்கலைக் கழகத்தில் 1913 ஆம் ஆண்டு, ‘உளவியல் -நடத்தைக் கொள்கையுடையவா் பாா்வையில்’ (Psychology as the behaviorist views it)) என்னும் தலைப்பில் ஆற்றிய உரையின் மூலம் உளவியல் பாா்வையில் மாற்றத்தைக் கொண்டுவந்தாா். நடத்தைக் கொள்கையின் அடிப்படையில் இவா் மிருகங்களின் நடத்தை, குழந்தை வளா்ப்பு மற்றும் விளம்பரம் குறித்த ஆய்வினை மேற்கொண்டாா். மேலும் சா்ச்கைக்கு உட்பட்ட “லிட்டில் ஆல்பொ்ட்” என்னும் சோதனையையும் “கொ்ப் லங்க்” என்னும் சோதனையையும் மேற்கொண்டாா். அறிவியல் அணுகுமுறையைப் பயன்படுத்தி நடத்தைக் கொள்கையை பிரபலப்படுத்தியவா் இவரே. 1910 முதல் 1915 வரை உளவியல் மறு ஆய்வு (Pscychological Review) என்னும் இதழை வெளியிட்டாா். உளவியல் ஆய்வு குறித்து 2002 ஆம் ஆண்டு வெளியிடப்பட்ட மறு ஆய்வு அறிக்கையின்படி இருபதாம் நூற்றாண்டில் அதிகமாக மேற்கோள்கள் காட்டப்பட்ட உளவியலாளா்களில் பதினேழாவது இடத்தைப் பிடித்தவா் இவா். \n\nSection::::ஆராம்ப கால வாழ்க்கை.\nபிக்கன்ஸ் பட்லா் மற்றும் எம்மா என்னும் தாய் தந்தையருக்கு தெற்கு கரோலினா, டிராவலா்ஸ் ரெஸ்ட் என்னும் இடத்தில் பிறந்தாா். இவரின் தாயாா், மிகுந்த மத நம்பிக்கை கொண்டவா். குடிப்பழக்கம், புகைபிடித்தல், நடனம் போன்ற பழக்கங்களை வெறுத்தவா். வாட்சனுக்கு ஒரு மதகுருவின் பெயரை வைத்தாா். இவரை இளம் வயதில் கடுமையான மதப்பழக்கங்களில் ஈடுபடுத்தி வளா்த்ததால் வாட்சனுக்கு மதங்களின் மீது ஒரு வெறுப்பு ஏற்பட்டு இறுதியில் கடவுள் நம்பிக்கையில்லாதவராக மாறிவிட்டாா்.\n\nஇவருடைய குடிகாரத் தந்தை இவா் 13 வயதாக இருக்கும்பொழுது தாயை விட்டு விட்டு இரண்டு இந்தியப் பெண்களிடம் வாழச் சென்றுவிட்டாா். வாட்சன் இறுதிவரை இவரை மன்னிக்கவே இல்லை. வறுமையிலிருந்து மீள, வாட்சனின் தாய், நிலத்தை விற்றுவிட்டு, வாட்சனுக்கு நல்ல வாய்ப்பை ஏற்படுத்திக் கொடுக்க தெற்கு கலோலினா, கிரின்வில்லி என்னும் இடத்திற்கு குடிபெயா்ந்தாா். ஒரு சிறிய கிராமத்திலிருந்து பலதரப்பட்ட மக்கள் வாழும் நகருக்கு வந்தது வாட்சனுக்கு பலதரப்பட்ட மக்களைப் பாா்ப்பதன் மூலம் தமது உளவியல் பாா்வையை மேம்படுத்த உதவியாக இருந்தது. உயா்கல்வியின்\" முக்கியத்துவத்தையும் அவா் நன்கு உணா்ந்திருந்தாா். \n\nபடிப்பில் சிறந்து விளங்காமல் இருந்தாலும், தவறு செய்து இரண்டு முறை சிறை சென்றிருந்தாலும் தமது தாயாரின் உதவியுடன் தெற்கு கரோலினா, கிரின்வில்லியில் உள்ள ஃபா்மன் பல்கலைக் கழகத்தில் சோ்ந்து படிக்க முடிந்தது. இவா் படிப்பில் சிறந்திருக்கவில்லை என்பதை அறிந்திருந்தாா். மற்றவா்கள் இவரை அமைதியானவா், சோம்பேரி. மற்றும் கீழ்ப்படியாதவா் என்று கருதி வந்தனா். ஒருசில உளவியல் பாடங்களை இவா் பல்கலைக் கழகத்தில் கற்றிருந்தாலும் சாதனை எதுவுமில்லை. இவா் தமது சமூக பண்புகளை வளா்த்துக் கொள்ளாததால் நகர வாழ்க்கைக்கு தன்னை மாற்றிக் கொள்வதில் சிரமப்பட்டாா். 16 வயதில் கல்லூாியில் சோ்ந்தவா் 21 வயதில் பட்டம் பெற்றாா். கல்லூரியில் படித்துக் கொண்டே வேலை செய்து கல்லூாிச் செலவை சரிகட்டினாா். படிப்பை முடித்தபின் “பேடங் பா்க்” நிறுவனத்தில் முதல்வராகச் சேர்ந்து, இப்பள்ளியில் அனைத்துப் பணிகளையும் இவரே செய்து வந்தாா். ஜான் டிவே (John Deway) என்னும் அறிஞாிடம் தத்துவம் பயின்றாா். ஜான் டிவே, ஜேம்ஸ் ரௌலேண்ட் ஏன்ஜல், ஹென்றி ஹொ்பா்ட் டொனால்டுசன் மற்றும் ஜேக்கஸ் லியோப் போன்ற அறிஞா்களின் கருத்துத் தாக்கத்தால் வாட்சன் புறநிலை அடிப்படையில் நடவடிக்கையை ஆராய்ந்து தமது நடத்தைக் கொள்கையை (behaviorism) முன்வைத்தாா்.\n\nவாட்சன் தமது கல்லூாி அனுபவத்தாலும் மற்ற பேராசிரியா்கள் நட்பினாலும் ஒரு பொிய உளவியலாளராக உருவெடுத்தாா். தமது நடத்தைக் கொள்கையை உருவாக்குவதற்கு இவா்கள் நட்பு பெரிதும் உதவியாக இருந்தது. இவரது நடத்தைக் கொள்கை நம்பிக்கையின் அடிப்படையில் அமைந்தது. முறைப்படி ஆய்வு செய்ய முடியும் என்பது உளவியலை ஒரு அறிவியலாக்கும் என்று கூறினாா். உளவியலை அறிவியல் அடிப்படையில் ஏற்றுக்கொள்ள வைக்க வேண்டும் என்று விரும்பினாா். இவான் பவ்லவி (Ivan Pavlov)ன் ஆய்வினை அறிந்து இதன் எளிமையான வடிவத்தை இவருடைய கட்டுரைகளில் பயன்படுத்திக் கொண்டாா்\n\nSection::::மிருகங்களின் நடத்தைக் குறித்த ஆய்வு.\nவாட்சன் சிகாகோ பல்கலைக் கழகத்தில் 1903 ஆம் ஆண்டு முனைவா் பட்டம் பெற்றாா். இவா் மிருகங்களின் நடத்தை குறித்து ஆய்வு செய்து வழங்கிய ஆய்வுரையில் எலிகளின் மூளையில் நரம்புக் கொழுப்பு அதிகாித்து துடிப்பாக செயல்படும் இயல்பிற்கும் கற்கும் திறனுக்கும் உள்ள தொடா்பை விளக்கினாா். மூளை வளா்ச்சிக்கும் செயல்பாடு வேகத்திற்கும் கற்றுக்கொள்ளும் திறமை வளா்ச்சி வேகத்திற்கும் தொடா்பு உள்ளது. ஒரு சிக்கலரையில் எலிகள் வழியைக் காண ஓடுவது, எலிகள் ஏற்கனவே செய்து பாா்த்துக் கற்றுக் கொண்ட செயலால் கட்டுப்படுத்தப்படுகிறது என்று விளக்கினார். 1908 ஆண்டு ஜான் ஹாப்கின்ஸ் பல்கலைக் கழகத்தில் விாிவுரையாளராகச் சோ்ந்தவா் உடனடியாக உளவியல் பிரிவின் தலைவராக நியமிக்கப்பட்டாா்.\n\nSection::::நடத்தைக் கொள்கை (Behaviorism).\n1913 ஆம் ஆண்டு வாட்சன் தமது “உளவியல் -நடத்தை கொள்கை உடையவா் பாா்வையில்” என்னும் கட்டுரையை வெளியிட்டாா். இது ஒரு கொள்கை விளக்க அறிக்கையாகவே கருதப்பட்டது. இக்கட்டுரையில் வாட்சன், உளவியலில் புதிய தத்துவமான நடத்தைக் கொள்ககையின் முக்கியமான அம்சங்களை விளக்கியுள்ளாா். உளவியல் என்பது புறநிலை ஆராய்ச்சிக்குகந்த ஒரு இயற்கை அறிவியல். நடத்தையை முன்கூட்டியே அனுமானிப்பதும், கட்டுப்படுத்துவதும் இதன் நோக்கம் ஆகும். எண்ணிப் பாா்த்து, கருத்துக் கேட்டு, அதனடிப்படையில் ஆய்வுசெய்வது என்பது இதற்குப் பொருந்தாது. நடத்தைக் கொள்கையாளா் ஆராய்ச்சியில் ஈடுபடும் பொழுது, நடத்தையை ஆராய்வதில் மிருகத்திற்கும் மனிதனுக்கும் வேறுபாடு காட்டுவதில்லை. இவான் பாவ்லோவின் “நிபந்தனையற்ற பிரதிபலிப்பு” உடலில் சுரக்கும் நீரினால் ஏற்படும் உடல் தொடா்பானது என்று வாட்சன் கருதினாா். 1916 ஆம் ஆண்டிற்கு பின்புதான் வாட்சன், பாவ்லோவின் பரிசோதனைகைளை அமெரிக்க உளவியல் சங்கத்தில் தாம் ஆற்றிய உரையில் சோ்த்தாா். இவ்வுரை, உளவியல், புறநிலை ஆய்வுக்குகந்தது என்பதை மிகவும் வலியுறுத்தியது.\n\nநடத்தைக் கொள்கையின் அடிப்படையில் வாட்சன் மனிதனின் புறநடவடிக்கைகளையும் அதற்கு அவா்களின் எதிா்வினையை மட்டுமே பொருப்பாக்க முடியும், மனநிலையை கொள்ள முடியாது என்று வலியுறுத்தினாா். இந்த அணுகுமுறை, முடிவான கருத்துக் குறித்த பாராட்டுகள், பாிணாம வளா்ச்சியின் தொடா்ச்சி, அனுபவ வாதம் ஆகியவற்றுடன் சோ்ந்து புரட்சிகரமான நடத்தைக் கொள்கையாக உருவெடுத்தது. இந்தப் புதிய அணுகுமுறையே உளவியலை புதிய உயரத்திற்குக் கொண்டு செல்லும் என்று வாட்சன் நம்பினாா். ‘வுன்ட்’ என்னும் உளவியலாளருக்கு முன்பு உளவியல் என்பதே இல்லை என்றும் வுன்டிற்குப் பின் குழப்பமே நிலவியது என்றும் வாட்சனின் நடத்தைக் கொள்கைக்குப் பின்புதான் உண்மையான உளவியல் வந்தது என்பர்.\n\nவாட்சன் உருவாக்கிய நடத்தைக் கொள்கை “உணா்வை” ஆராய்ச்சி செய்வதை மறுத்து வந்தது. உணா்வு என்பது அகநிலை தொடா்பானது, ஆராய்ச்சிக்கு உட்படுத்த முடியாதது என்று நம்பினாா். ஏற்கனவே இவ்வாறு செய்தது உளவியல் முன்னேற்றத்திற்குத் தடையாக அமைந்தது என்று கூறினாா். உளவியல் என்பது மனிதனின் மனத்தைப் பற்றி அறிவது அல்ல என்றும் அது அவனின் நடத்தைப் பற்றியது, உணா்வு தொடா்பானது அல்ல என்றும் வலியுறுத்தினாா்.\n\nவாட்சன், தத்துவ மற்றும் உளவியலின் தெற்கு சங்கத்தின் (Southern Society of Philosophy and Psychology) தலைவராக 1915 ஆம் ஆண்டு பணியாற்றினாா்.\n\nSection::::மொழி, பேச்சு, நினைவு.\nமனிதனின் எண்ணங்களை நோக்குவது என்பது இயலாதது. வாட்சன், மொழி என்பது என்ன? சொல், நினைவு என்பவை என்ன? என்பது குறித்த கருத்துக்களை தமது ‘நடவடிக்கைக் கொள்கை’ என்னும் புத்தகத்தில் எழுதியுள்ளாா்.\n\nSection::::உணா்ச்சிகளின் ஆய்வு.\nவாட்சன் உணா்ச்சிகளை சீரமைப்பது குறித்து ஆராய்வதில் ஆர்வம் காட்டினாா். நடவடிக்கைக் கொள்கை, மனிதா்கள் புற நடவடிக்கைகளை ஆய்வு செய்வது, இருந்தாலும் உணா்ச்சிகளுக்கு புறத்தில் எதிா்வினை இருக்கும். ஆதலால் அவையும் கவனிக்கப்படும். பிறவியிலேயே மனிதனுக்கு பயம், கோபம் மற்றும் அன்பு இருக்கும், இவை யாரும் சொல்லிக் கொடுக்காமலே வரும் என்று வாட்சன் நம்பினாா்..\n\nSection::::மழலைகளுக்கும் குழந்தைகளுக்கும் அக உணர்வு தொடர்பான கவனிப்பு.\nகுழந்தைகளுக்கும் வயது வந்தவா்களுக்கும் பண்பு சாா்ந்த வேறுபாடுகள் உள்ளன என்பது இருபதாம் நூற்றாண்டில் சுட்டப்பட்ட முக்கிய கருத்து. தமது மனைவி ரோசாலி ரேய்னா் உதவியுடன் வாட்சன் “மழலைகளுக்கும் குழந்தைகளுக்கும் அக உணா்வு குறித்த கவனிப்பு” (1928) (Psychological care of Infant and Child (1928) என்னும் புத்தகத்தை எழுதினாா். நடத்தைக் கொள்கையில் நம்பிக்கை உள்ளவா்கள், மழலையா்களுக்கும் குழந்தைகளுக்கும் அக உணா்வு தொடா்பான கவனிப்பு தேவை என்பதை நம்புகிறாா்கள் என்று தமது புத்தகத்தில் விளக்கியுள்ளாா். குழந்தைகள் வயதில் இளையவா்களாக இருந்தாலும் வயது வந்தவா்களைப் போன்றுதான் கையாளப்பட வேண்டும் என்று வலியுறுத்தியுள்ளாா். தாய்மாா்கள் குழந்தைகளிடம் அளவு கடந்த பாசத்தையும் அன்பையும் காட்டுவது தவறு என்பது இவர் வாதம். நடத்தைக் கொள்கையில் நம்பிக்கையுள்ளவா்களுடைய பாா்வையில், அன்பு காட்டுவது என்பது, முன் அனுபவத்தால் தூண்டப்பட்ட ஒன்று. குழந்தைகள் வயது வந்தவா்களான பிறகு சமூகம் அவா்களிடம் அன்பு காட்டுவதில்லை ஆதலால் தாய்மாா்கள் குழந்தைகளிடம் அளவுக்கு அதிகமாக அன்பு காட்டி தவறான எதிா்பாா்ப்புகளை வளா்க்கக் கூடாது. சூசேன் ஹௌக் என்னும் எழுத்தாளா் தமது “மழலைகளுக்கும் குழந்தைகளுக்குமான அக உணா்வு கவனிப்பு; ஆசிரியரின் காலமும் அவா் கருத்து குறித்த ஆய்வும்” என்னும் புத்தகத்தில், தாய்க்கும் குழந்தைக்கும் உள்ள உறவினை வாட்சன் கூறுவது போன்று வணிக நோக்கில் அணுக இயலாது என்று வாட்சனின் கருத்திற்கு தமது மறுப்பைத் தெரிவித்துள்ளாா். வாட்சன், கைவிரல் சூப்புதல், சுய இன்பம் தேடல், ஓரினச் சோ்க்கை போன்ற தவறான பழக்கங்களைக் கண்டித்ததுடன், பெற்றோா் குழந்தைகளுக்கு பாலினம் குறித்த உண்மைகளைத் தொிவிக்க வேண்டும் என்று கூறியுள்ளார். நமக்கு உள்ள பல இயலாமைகள், பயப்படுவது, தனிமைப்படுவது, எச்சரிக்கையாக இருப்பது, தாழ்வாக நினைத்துக் கொள்வது போன்றவை நமது பெற்றோா்களிடமிருந்து நாம் கற்றுக் கொண்டவை என்று வாட்சன் கூறிவந்துள்ளார்.\n\nஅதிகக் குழந்தைகள் வேண்டாம் நன்கு வளா்க்கப்பட்ட குழந்தைகள் வேண்டும் என்பது இவா் வாதம். குழந்தைகளின் பிற்கால நடத்தை இயற்கையாகவே பிறவியில் வருவது அல்லது வளா்க்கும் முறையில் வருவது என்ற இரு கொள்கைகளில் வளா்க்கும் முறையில் தான் வரும் என்பது வாட்சன் கருத்து. குழந்தைகளுக்கு உள்ளுணா்வு என்பது கிடையாது. குழந்தைகள், அனைத்தையும் சூழ்நிலையுடன் உறவாடுவதில் கற்றுக் கொள்ளும் ஆதலால் பெற்றோருக்குப் பொறுப்பு அதிகம் ஏனென்றால் எந்தவகையான சூழ்நிலையை அமைத்துக் கொடுப்பது என்பதை அவா்கள்தான் முடிவு செய்வா்.\n\nகுழந்தை வளா்ப்பு குறித்த பல கட்டுரைகளும், ஒரு புத்தகமும் எழுதியிருந்தாலும், தாம் அதிகம் தெரிந்திராத ஒரு பொருள் குறித்து எழுதி விட்டோம் என்று வாட்சன் பிற்காலத்தில் வருத்தப்பட்டுள்ளாா். குழந்தைகளை மதிப்புடன் நடத்த வேண்டும் ஆனால் உணா்வு பூா்வமாக பற்றின்மையுடன் அணுக வேண்டும் என்னும் வாட்சனின் கருத்து பல கண்டனங்களுக்கு உட்படுத்தப்ட்பட்டது. \n\nஜே எம் ஒ டென்னல் தமது “நடத்தைக் கொள்கையின் மூலம்” (The Origins of Behaviorism) என்னும் புத்தகத்தில் வாட்சனின் கொள்கைகளை மறுத்துள்ளாா்.\n\nகுழந்தை வளா்ச்சியை நடத்தைக் கொள்கை மூலம் ஆய்வு செய்யும் அணுகு முறைக்கு வாட்சனின் கருத்துதான் தொடக்கம். வாட்சன் கருத்தை மறுத்த பலா், குழந்தை உளவியலில் வாட்சனின் ஈடுபாட்டையும் வெற்றியையும் கண்டு சலிப்படைந்தனா். ஆர் டேல் நான்ஸ் என்பவா் வாட்சன், சிறுவயதில் சிரமங்களுக்கிடையே அவா் வளா்ந்த விதமும், தமது யோசனையற்ற சிறுபிள்ளைத்தனமும், குழந்தை வளா்ப்பு குறித்த அவா் கருத்துக்களைப் பாதித்திருக்கலாம் என்று கூறியுள்ளாா். வாட்சன் தெற்கு கரேலாலினா மாநிலத்தில் ஒரு ஏழ்மையான விவசாய குடும்பத்தில் பிறந்தவா், சிறு வயதில் தந்தையால் கைவிடப்பட்டது உட்பட பல குடும்பப் பிரச்சினைகளை சந்திக்க வேண்டியிருந்தது. சூசன் ஹௌக்கும் இது போன்ற கவலைகளைத் தெரிவித்துள்ளாா். வாட்சன், ரோசலி ரேய்னருடன் தவறான உறவு கொண்டதினால், ஜான் ஹாப்கின்ஸ் பல்கலைக் கழகத்திலிருந்து வெளியேற்றப் பட்ட பின்புதான், குழந்தை வளா்ப்பு குறித்து தம் கவனத்தைத் திருப்பியுள்ளார். ஆதலால் அவருடைய தனிப்பட்ட விருப்பு வெறுப்பு இவா் கருத்தில் தாக்கம் ஏற்படுத்தியிருக்கும் என்றாா். வாட்சன் தம் வாழ்நாளில் பல விதமானபொருட்கள் குறித்து ஆய்வு செய்திருந்தாா். ஆனால் குழந்தை வளா்ப்புத்தான் முக்கியமானது. இவா் புத்தகம் மிகவும் பிரபலமானது. இவரைக் கண்டித்தவா்கள் கூட, இவா் கருத்துக்கு இருந்த வரவேற்பைக் கண்டு ஆச்சாியப்பட்டனா். \nவாட்சன், குழந்தை வளா்ப்பிற்கு அளித்த முக்கியத்துவம் ஒரு புதிய வரவு, இவருக்குப் பின் பலா் அதனைத் தொடா்ந்து வலியுறுத்தினாா்கள் என்றாலும், ஜி ஸ்டான்லி ஹால் போன்றவா்கள் இப்பொருள் குறித்து ஏற்கனவே எழுதியிருந்தனா். “வளா் இளம் பருவம்” (1904) (Adolescence) என்று ஜி ஸ்டான்லி ஹால் எழுதிய புத்தகம் மிகவும் பிரபலமானது. ஸ்டான்லி ஹால் குழந்தைகளின் பரம்பரையும், பிறப்பு குணமும், பிற்கால நடவடிக்கைகளைத் தீா்மானிக்கும் என்று கூறியுள்ளாா். இது வாட்சன் கூற்றிற்கு முரணாக இல்லாவிட்டாலும், அவை அனைவரின் கவனத்தையும் கவா்ந்து ஏற்றுக் கொள்ளப்பட்ட ஒன்றாகும்.\nவாட்சன் மனைவி ரோசலி ரேய்னா், வாட்சனின் எவ்வளவு கருத்துக்களை ஏற்றுக் கொண்டாா் என்பது கேள்விக்குறி, இவா் தமது “குடும்பத்தின் எதிா்காலம்” என்று எழுதிய கட்டுரையில் இது விவாதிக்கப்பட்டுள்ளது.\n\nSection::::இறுதிக்காலம்.\nரோசலின் ரேய்னர் தமது 36 ஆவது வயதில் 1935 ஆம் ஆண்டு காலமானார். வாட்சன் தமது பண்ணையில் தமது இறுதிக்காலம் வரை தங்கியிருந்து 1958ஆம் வருடம் 80ஆவது வயதில் காலமானார். 1957ஆம் ஆண்டு இறப்பதற்கு முன் , இவர் உளவியலுக்கு ஆற்றிய பணிக்காக, தங்கப்பதக்கதை அமெரிக்க உளவியல் சங்கம் வழங்கி கவுரவித்தது\n"}
{"id": "418689", "url": "https://ta.wikipedia.org/wiki?curid=418689", "title": "அழகிரி நாயக்கர்", "text": "அழகிரி நாயக்கர்\n\nஅழகிரி நாயக்கர் (Alagiri Nayak) என்பவர் தஞ்சாவூரின் கடைசி நாயக்க மன்னராவார். இவர் மதுரை நாயக்கரான சொக்கநாத நாயக்கரின் தம்பியாவார். சிவாஜியின் ஒன்றுவிட்ட தம்பியான வெங்கோஜி 1675இல் அழகிரி நாயக்கரை வெற்றிகொண்டு தஞ்சாவூர் மராத்திய அரசை நிறுவினார்.\n"}
{"id": "418690", "url": "https://ta.wikipedia.org/wiki?curid=418690", "title": "சோடியம் ஆல்கைல் சல்பேட்டுகள்", "text": "சோடியம் ஆல்கைல் சல்பேட்டுகள்\n\nசோடியம் ஆல்கைல் சல்பேட்டுகள் \"(Sodium alkyl sulphates)\" என்பவை நீரில் கரையும் உப்புகளாகும். இவை அழுக்கு நீக்கிகள் அல்லது ஈரமாக்கும் முகவர்களாகச் செயல்படுகின்றன. \n\nSection::::பண்புகள்.\nசோடியம் ஆல்கைல் சல்பேட்டு என்பது சோடியம் ஆல்கைல் சல்பேட்டுகள் என்ற பொதுக் குழுவில் இடம்பெற்றுள்ள ஒரு தனி உப்பு ஆகும். வெவ்வேறு ஆல்கைல்களின் கலவை இவ்வுப்பு என்பதை இதன் பெயரே அடையாளம் காட்டுகிறது. உதாரணம் சோடியம் லாரைல் சல்பேட்டு. இவையாவும் வெளிர் மஞ்சள் நிறத்திலான திண்மங்கள்/தூள்கள்/அடர்நீர்மங்களாகும். இவை அழுக்கு நீக்கியைப் போல மணம் வீசுகின்றன. நிரில் கரைகின்றன மற்றும் சோப்புக் குமிழ்களாக உருவாகின்றன. இதன் பொது வேதி வாய்ப்பாடு CnH2n+1OSO2O Na ஆகும். மேலும் இதனுடைய சிஏஎசு எண் 68955-19-1 ஆகும் . கொதிக்கும்போது சோடியம் ஆல்கைல் சல்பேட்டு சிதைவடைகிறது. 50 பாகை செல்சியசு வெப்பநிலையில் நீராற்பகுப்பு அடைகிறது. \n\nSection::::பயன்.\nஅழுக்குநீக்கிகள், பாத்திரங்கள் கழுவும் நீர்மங்கள், மழைக் கூழ்மங்கள், தலைக் குளியல் நீர்மங்கள், முடிச்சீராக்கிகள், துணி மென்மைப்படுத்திகள் போன்றவற்றில் சோடியம் ஆல்கைல் சல்பேட்டுகள் பயன்படுத்தப்படுகின்றன . எளிதில் தீப்பற்றாது என்பதால் இதை தீத்தடுப்பு முகவராகப் பயனபடுத்துகிறார்கள். ஈரபதமூட்டும் பொருட்கள் அல்லது பற்பசை போன்ற எண்ணெய்ப் பசையும் நீரில் கரையக்கூடியதுமான சேர்மங்களை கலக்க ஒரு பால்மமாக்கியாக இது உபயோகமாகிறது .\n\nSection::::தீங்குகள்.\nSection::::உடல்நலம்.\nசூடாக்கும்போது இவை கார்பனீராக்சைடு, கார்பனோராக்சைடு, கந்தக டை ஆக்சைடு போன்ற வாயுக்களை உள்ளடக்கிய மற்றும் பல எரிச்சலூட்டும் ஆவிகளை உற்பத்தி செய்கின்றன. எல்லா அழுக்கு நீக்கிகளையும் போல இதுவும் கண்களிலும் தோலிலும் எரிச்சலை உண்டாக்குகிறது. உட்கொள்ளப்பட்டால் குமட்டல் வாந்தி போன்ற உபாதைகளுடன் இதனுடைய உயிர் கொல்லும் அளவு (LD50) 0.5 முதல் 5 கிராம்/ கிலோகிராம் ஆகும் .\n\nSection::::சுற்றுச்சூழல்.\nநன்னீர் நீர் வாழ் மீன்களுக்கு ஒரு நச்சாக இது பாதிப்பை ஏற்படுத்துகிறது. இதன் நீர்நச்சு அளவு மில்லியனுக்கு 6-7 பகுதிகள்/மீன்/நிமிடம் என்று குறிக்கப்படுகிறது. உணவுச் சங்கிலியில் இது அவ்வளவாக முக்கியத்துவம் பெறுவதில்லை . கிளைச்சங்கிலி ஆல்க்கீன்கள் பாக்டிரியாக்களால் நிகழும் தரங்குறைத்தல் வினையை எதிர்க்கின்றன என்பதால் நேர்கோட்டு ஆல்கைல் சல்போனேட்டுகள் அழுக்குநீக்கிகளாகப் பயன்படுத்தப்படுகின்றன .\n"}
{"id": "418692", "url": "https://ta.wikipedia.org/wiki?curid=418692", "title": "ஒட்டாவைட்டு", "text": "ஒட்டாவைட்டு\n\nஒட்டாவைட்டு \"(Otavite)\" என்பது CdCO என்ற மூலக்கூற்று வாய்ப்பாட்டால் விவரிக்கப்படும் ஓர் அரிய காட்மியம் கார்பனேட்டுக் கனிமம் ஆகும். ஒட்டாவைட்டு கனிமம் முக்கோண வடிவமைப்புத் திட்டத்தில் படிகமாகிறது. தகடுகளாகவும் சிறிய சம்பக்கமில்லாத முக்கோணங்களாகவும் முத்துப்போல ஒளிர்வும் வளைந்து கொடுக்காத தன்மையும் கொண்ட கனிமமாக இது உருவாகிறது. வெண்மை, சிவப்பு கலந்த வெண்மை, வெண்மை கலந்த மஞ்சள் பழுப்பு நிறங்களில் இது காணப்படுகிறது. ஒட்டாவைட்டின் மோவின் கடினத்தன்மை மதிப்பு அளவு 3.5 முதல் 4 ஆகவும் ஒப்படர்த்தி அளவு 5.04 ஆகவும் மதிப்பிடப்பட்டுள்ளன. அசூரைட்டு, கால்சைட்டு, மாலகைட்டு, சிமித்சோனைட்டு போன்ற கனிமங்களுடன் கலந்து இது காணப்படுகிறது. \n\n1906 ஆம் ஆண்டு நமீபியா நாட்டில் உள்ள மத்திய நமீபிய நகரமான ஒட்டாவியில் அமைந்திருக்கும் திசுமெப் மாவட்டத்தில் முதன்முதலாக இக்கனிமம் கண்டறியப்பட்டது. \n"}
{"id": "418706", "url": "https://ta.wikipedia.org/wiki?curid=418706", "title": "மார்பகப் புற்றுநோய்", "text": "மார்பகப் புற்றுநோய்\n\nமார்பகப் புற்றுநோய் அல்லது மார்புப் புற்று நோய் என்பது பெண்களுக்கே வரும் புற்று நோய்களுள் ஒன்று. (\"Breast cancer\") என்பது மார்பகத் திசுக்களில் ஆரம்பிக்கும் புற்றுநோய்களைக் குறிக்கும், இது பெரும்பாலும் பால் சுரப்பி நாளங்களின் அல்லது அந்த குழாய்களுக்கு பாலைக் கொண்டு சேர்க்கும் நுண்ணறைகளின் உள் அடுக்குகளில் தோன்றும். நாளங்களில் உருவாகும் புற்றுநோய்களுக்கு நாள புற்றுநோய் (டக்டல் கார்சினோமாஸ்) என்று பெயர்; அதேபோல நுண்ணறைகளில் தொடங்கும் புற்றுகளுக்கு நுண்ணறை தீவிரபுற்றுநோய் (லோபுளர் கார்சினோமாஸ்) என்று பெயர். மார்பக புற்றுநோய்களில், பல வகையான நிலைகள் (நோய் பரவல்), தீவிரம், மற்றும் மரபுசார் காரணிகள் உள்ளன: இவற்றின் அடிப்படையிலேயே நோயிலிருந்து மீளுதலின் சாத்தியம் அடங்கியுள்ளது. நோயுற்றவரின் வாழும் காலத்தைக் கணக்கிட கணினி மாதிரிகள் உள்ளன. மிகச்சிறந்த சிகிச்சை முறைகளுடன், நோய் நீங்கி 10-ஆண்டுகாலம் வாழுவதற்கான வாய்ப்புகள் 98% முதல் 10% வரை வேறுபடுகின்றன. இந்த சிகிச்சைகளில், அறுவை, மருந்துகள் (இயக்கு நீர் மருத்துவம் (ஹார்மோன் தெரபி) மற்றும் வேதிசிகிச்சை (கீமோதெரபி)), மற்றும் கதிரியக்கம் ஆகிய சிகிச்சைகள் அடங்கும்.\n\nஉலகெங்கும் பெண்களுக்கு ஏற்படும் புற்றுநோய்களில், 10.4% நிகழ்வுகள் மார்பக புற்றுநோயால் ஏற்படுகிறது, இது தோல் மேல் ஏற்படாத புற்றுநோயில் இரண்டாவது இடத்தையும் (நுரையீரல் புற்றுநோய்க்கு அடுத்ததாக) புற்றுநோயால் ஏற்படும் மரணங்களில் ஐந்தாவது பெரிய காரணமாகவும் இருக்கிறது. 2004ஆம் ஆண்டில், உலகெங்கும் 519,000 மரணங்கள் மார்பக புற்றுநோயால் ஏற்பட்டது (புற்றுநோய் மரணங்களில் 7%; மொத்த மரணங்களில் 1% ). மார்பக புற்றுநோயானது, ஆண்களை விட 100 மடங்கு அதிகமாக பெண்களுக்கு வருவதற்கான வாய்ப்புகள் உள்ளன, அதேநேரத்தில் பிழைப்பதற்கான வாய்ப்புகள் இரண்டு பாலினங்களிலும் ஒரே மாதிரியே உள்ளன.\n\nசில புற்றுநோய்கள் வளர்ச்சியடைய, ஹார்மோன்கள் (தூண்டி முட்கள்) தேவைப்படுகின்றன, அதாவது பெண்மை இயக்க நீர் (ஈஸ்ட்ரோஜன்) மற்றும் மாதவிடாய் ஒழுக்கு இயக்கி நீர் (புரோஜெஸ்டிரோன்) போன்றவை மேலும் அந்த ஹார்மோன்களுக்கான ஏற்பிகளைக் கொண்டுள்ளன. அறுவை சிகிச்சைக்கு பின்னர், அவ்வகை புற்றுநோய்கள், ஹார்மோன்களுடன் செயல்புரியும் டாமோக்சிஃபென் போன்ற மருந்துகளால் சிகிச்சையளிக்கப்படுகின்றன, மற்றும் முட்டைப்பை (ஓவரி) அல்லது வேறு இடங்களில் ஈஸ்ட்ரோஜன் உருவாவதைத் தடுக்கின்றன, இதனால் ஓவரியும் கருத்தரிக்கும் வாய்ப்புகளும் பாதிப்படையக் கூடும். அறுவை சிகிச்சைக்கு பின்னர், ஆபத்து குறைந்த, ஹார்மோனால் தூண்டப்படும் மார்பக புற்றுநோய்கள் ஹார்மோன் தெரபி மற்றும் கதிரியக்கம் ஆகியவற்றை மட்டும் கொண்டு சிகிச்சையளிக்கப்படலாம். ஹார்மோன் ஏற்பிகள் இல்லாத, அல்லது அக்குள்களில் உள்ள நிணநீர் சுரப்பிகளுக்கு பரவி விட்ட, அல்லது சில வெளிப்படையான மரபுசார் குணநலன்களைக் காட்டுகின்ற மார்பக புற்றுநோய்கள் அதிக ஆபத்தானவை, எனவே அவற்றுக்கு மிகவும் தீவிர சிகிச்சையளிக்கப்படுகின்றன. அமெரிக்காவில் பிரபலமான, ஒரு முக்கியமான மருந்தானது, சைக்ளோபாஸ்பமைடு உடன் டோக்சோரூபிசின் (அட்ரியாமைசின்), சிஏ என்றறியப்படுகிறது; இந்த மருந்துகள், வளரும் புற்றில் உள்ள டிஎன்ஏக்களை அழிக்கும், அதேநேரத்தில் வேகமாக வளரும் சாதாரண செல்களையும் அழிக்கக்கூடியது, இந்நிலையில் இவை தீவிரமான பக்கவிளைவுகளை ஏற்படுத்தக்கூடியது. சிலநேரங்களில் டாக்ஸேன் மருந்து, டாகிடாக்ஸல் போன்றவை, சேர்க்கப்படுகின்றன, இதனால் இந்த மருந்தின் பெயர் CAT என்றழைக்கப்படுகிறது; டாக்ஸேன் புற்றுநோய் உயிரணுக்களில் உள்ளை மைக்ரோடியூப்லஸை அழிக்கிறது. இதே போல ஒரு சிகிச்சை முறை ஐரோப்பாவிலும் பிரபலமாகவுள்ளது, அது சைக்ளோபாஸ்மைடு, மீதோட்ரெக்சேட், மற்றும் ஃப்ளூரோசில் (CMF) ஆகியவையாகும். ட்ராஸ்டுஸூமாப் போன்ற மோனோக்ளோனால் ஆன்டிபாடிகள், HER2 உருமாற்றத்தைக் கொண்ட புற்றுநோய் உயிரணுக்களில் பயன்படுத்தப்படுகின்றன. கதிரியக்கமானது, அறுவை சிகிச்சையின்போது தவறிய புற்றுநோய் செல்களை அழிக்க பொதுவாக பயன்படுத்தப்படுகிறது, இதனால் வாழ்நாள் அதிகமாகும், ஆனாலும் இதயமானது கதிரியக்கத்தின் தாக்குதலைப் பெற்றால் அதற்கு பின்வரும் ஆண்டுகளில் இதய செயலிழப்பும் கூட ஏற்படும் வாய்ப்புண்டு.\n\nSection::::நோயின் பிரிவுகள்.\nவெவ்வேறு நிலைகளின் அடிப்படையில் மார்பக புற்றுநோயை வகைப்படுத்தலாம். இவற்றில் ஸ்டேஜ் (TNM), நோயியல் (பேத்தாலஜி), தரம் (கிரேட்), ஏற்பி நிலை மற்றும் டிஎன்ஏ சோதனையால் தீர்மானிக்கப்பட்ட மரபணுக்கள் உள்ளதா அல்லது இல்லையா என்பன அடங்கும்:\n\n\n\nமார்பக புற்றுநோய் பெரும்பாலும், ஆனால் எப்போதும் அல்ல அதனுடைய ஹிஸ்டோலாஜிக்கல் தோற்றத்தின்படி வகைப்படுத்தப்படுகின்றன. அரிதான சில வகைகள் உடல்ரீதியான சோதனை கண்டுபிடிப்புகள் மூலம் வரையறுக்கப்படுகின்றன. எடுத்துக்காட்டாக, வீக்கத்துடன் கூடிய மார்பக புற்றுநோய் (IBC), அதாவது ஒரு வகை டக்டல் கார்சினோமா அல்லது குழாய்களில் ஏற்படும் மாலிக்னான்ட் கான்சர் ஆனது பிறவகை கார்சினோமாக்களிலிருந்து நோய் பாதிப்படைந்த மார்பகத்தின் வீக்கமடைந்த தோற்றத்தின் மூலமாக வேறுபடுத்தி அறியப்படுகிறது. எதிர்காலத்தில், சில நோய்க்குறியியல் வகைப்பாடுகள் மாறக்கூடும்.\n\nமார்பக புற்றுநோயை கண்டறியக்கூடிய முதல் அறிகுறியானது மார்பகத்தின் திரட்சியானது பிறத் திசுக்களிலிருந்து வேறுப்பட்டதாக இருப்பதை அறிவதாகும். ஒரு பெண் கட்டியை உணர்ந்தவுடனே 80% மார்பக புற்றுநோய்கள் கண்டறியப்பட்டு விடுகின்றன. மார்பகத்தின் திரட்சி கண்ணுக்கு புலனாகும் அளவுக்கு மாறும்போது, அது பல ஆண்டுகளாக வளர்ந்து வந்திருக்கும் நிலையே ஆகும். ஆரம்பநிலை மார்பக புற்றுநோய்கள் முலை ஊடுகதிர்ப்பட சோதனை (மேமோகிராம்) மூலமாக அறியப்படுகின்றன. அக்குள்களில் உள்ள நிணநீர் முடிச்சுகளில் உள்ள திரட்சிகளும் மார்பக புற்றுநோயைச் சுட்டிக்காட்டக் கூடும்.\n\nSection::::குறிகளும் அறிகுறிகளும்.\nதிரட்சியில் ஏற்படும் மாற்றம் தவிர, மார்பக புற்றுநோயின் பிற அறிகுறிகளாவன, மார்பக அளவு, வடிவம் ஆகியவற்றில் மாற்றம், தோலில் பருக்கள் தோன்றுதல், மார்பு காம்பு திரும்புதல் அல்லது ஏதேனும் ஒரு காம்பிலிருந்து தானாகவே நீர்வடிதல். மார்பக புற்றுநோய் இருக்கிறதா அல்லது இல்லையா என்று தீர்மானிப்பதில், வலியானது (\"மாஸ்டோடைனியா\") ஒரு நம்பகமற்ற கருவியாகும், ஆனால் இது பிற மார்பக நலக் கோளாறுகளைத் தீர்மானிக்க உதவும்.\n\nடெர்மல் லிம்பாடிக்ஸ் எனப்படும் மார்பக தோல்பகுதியில் உள்ள சிறிய நிணநீர் பைகளை மார்பக புற்றுநோய் செல்கள் தாக்கும்போது, அதனுடைய வெளிப்பாடானது தோல் வீக்கத்தை ஏற்படுத்தக்கூடும், எனவே இது வீக்கமுடைய மார்பக புற்றுநோய் ( inflammatory breast cancer- IBC) என்றழைக்கப்படுகிறது. வீக்கம் கொண்ட மார்பக புற்றுநோயின் அறிகுறிகளாவன, வலி, வீக்கம், மார்பு முழுவதும் எரிச்சல் மற்றும் சிவந்து காணப்படுதல், மேலும் ஆரஞ்சு தோலைப் போன்ற அமைப்பு மார்பகத்தின் தோல்முழுவதும் காணப்படுவது ஆகியவை ஆகும். இது \"பீயவ் டி' ஆரஞ்சு\" என்று குறிப்பிடப்படுகிறது.\n\nமார்பகப் புற்றுநோயின் அறிகுறி என்று குறிப்பிடப்படும் மற்றொன்று மார்பகத்தில் பேஜட் குறைபாடு (Paget's disease of the breast) ஏற்படுவதாகும். இந்த அறிகுறியானது எக்சிமாடாய்ட் தோல் மாற்றங்களால் வெளிப்படும். அதாவது மார்பு காம்பின் தோலானது சிவந்தும், சிறிதளவு உறிந்து வருமாறும் மாறும். பேஜட் தீவிரமடையும்போது, எரிச்சல், அரிப்பு, அதிகமான உணர்திறன் மற்றும் வலி ஆகியவைக் காணப்படும். காம்பிலிருந்து கசிவு ஏதேனும் கூட ஏற்படலாம். பேஜட் இருப்பதாக கண்டறியப்பட்ட பெண்களில் ஏறத்தாழ பாதிப்பேரின் மார்பகங்களில் நிணநீர் (லிம்ப்) இருப்பதும் கண்டறியப்பட்டது.\n\nசில நேரங்களில், மார்பக புற்றுநோய், மெட்டாஸ்டாடிக் (மாற்றிடமேறிய) குறைபாடாக இருக்கும், அதாவது புற்று ஏற்பட்ட இடத்திலிருந்து பிற இடங்களுக்கு பரவக்கூடும். மெட்டாஸ்டாடிக் மார்பக புற்றுநோயானது மெட்டாஸ்டாடிஸின் இருப்பிடத்தைப் பொறுத்து அறிகுறிகளை ஏற்படுத்தக் கூடும். மெட்டாஸ்டாடிஸ் உருவாகக் கூடிய பொதுவான இடங்களாவன: எலும்பு, கல்லீரல், நுரையீரல் மற்றும் மூளை ஆகியவையாகும். காரணமற்ற எடையிழப்பும் கூட, சில நேரங்களில் மார்பக புற்றுநோயின் புதிரான அறிகுறியாக கொள்ளப்படலாம், இதே போல காய்ச்சல் அல்லது குளிரும் கூட அறிகுறிகளாகக்கூடும். எலும்பு அல்லது மூட்டு வலிகள் ஆகியவையும் சில நேரங்களில் மெட்டாஸ்டாடிக் மார்பக புற்றுநோயின் பிரதிபலனாக உருவாகக்கூடும், இதே போல மஞ்சள் காமாலை அல்லது நரம்பியல் அறிகுறிகள் போன்றவையும் இதன் அறிகுறிகளாக இருக்கக்கூடும். இந்த அறிகுறிகள் \"குறிப்பானவை\" அல்ல, அதாவது இவை வேறு நோய்களின் அறிகுறிகளாகவும் இருக்க வாய்ப்புண்டு.\n\nமார்பகக் குறைபாடுகளின் பல அறிகுறிகள், மார்பக புற்றுநோயைக் குறிப்பதில்லை. மார்பக வீக்கம்/0} மற்றும் [[கொழுப்புக் கட்டிகள்]] போன்ற பெனின் மார்பக நோய்கள் பொதுவான மார்பகக் குறைபாடு அறிகுறிகளாகும். புதிய அறிகுறிகள் தோன்றுவதை நோயாளிகளும், அவர்களின் மருத்துவர்களும் மிகவும் கவனமாக எடுத்துக் கொள்ள வேண்டும், ஏனெனில் மார்பக புற்றுநோயின் ஆபத்து எல்லா வயதினருக்கும் பொதுவானது.\n\nSection::::ஆபத்து காரணிகள்.\nமுதன்மையான ஆபத்து காரணிகளாக அறியப்பட்டவை, பாலுறவு, வயது, குழந்தை பெறுதல் அல்லது பாலூட்டுதல் இல்லாமை, மற்றும் உயர்ந்த ஹார்மோன் அளவுகள் ஆகியவை ஆகும்.\n\n1995ஆம் ஆண்டில் வெளியிடப்பட்ட ஒரு ஆய்வில், மிகவும் விரிவான ஆபத்துக்காரணிகளே 47% நோயாளிகளுக்கு காரணமாக இருந்துள்ளன, வெறும் 5% பேர் மட்டும் மரபு வழியாக இந்த நோய்களைப் பெற்றுள்ளனர். குறிப்பாக, மார்பக புற்றுநோய் ஊடுருவு மரபணுக்களைக் கொண்ட கடத்திகளான, BRCA1 மற்றும் BRCA2 ஆகியவை, மார்பகம் மற்றும் கருப்பை புற்றுநோய்க்கான வாய்ப்பை 30-40% உயர்த்தியது, இது மரபணுவில் உள்ள புரதத்தின் எந்த பகுதி உருமாற்றம் அடைகிறது என்பதை சார்ந்துள்ளது..\n\nசமீப ஆண்டுகளில், உணவூட்டம் மற்றும் பிற நடத்தைகளால் மார்பக புற்றுநோய்க்கான வாய்ப்புகள் அதிகரிக்கின்றன என்று கண்டறிந்துள்ளனர். இந்த கூடுதல் ஆபத்து காரணிகளில், அதிக கொழுப்பு நிறைந்த உணவு, ஆல்கஹால் உட்கொள்ளுதல், உடல்பருமன், மற்றும் புகையிலை பயன்பாடு, கதிரியக்கம் போன்ற சுற்றுச்சூழல் காரணிகள், நாளமில்லா சுரப்பிகளைப் பாதிப்பது மற்றும் ஷிஃப்ட்வொர்க் போன்றவை அடங்கும். முலை ஊடுகதிர்ப்படத்தின் (மேமோகிராஃபி) மூலம் பெறப்படும் கதிரியக்கம் மிகவும் குறைவாக இருந்தாலும், தொடர்ந்து பெறப்படும்போது அது புற்றுநோயை உருவாக்கக் கூடும்.\n\nமேலே குறிப்பிடப்பட்ட ஆபத்துக் காரணிகளுடன், மக்கள்தொகை பரவல் மற்றும் மருத்துவ ஆபத்துக்காரணிகளும் உள்ளன. அவையாவன:\n\n\nகருக்கலைப்பு செய்வது மார்பக புற்றுநோயை ஏற்படுத்தும் என்று கண்டறியப்படவில்லை. ஆனாலும், கருக்கலைப்பினால் மார்பக புற்றுநோய் என்ற கருத்து சில கருப் பாதுகாப்பு குழுக்களால் தொடர்ந்து பரப்பப்பட்டு வருகிறது.\n\nசர்வதேச புற்றுநோய் ஜீனோம் கன்சோர்டியம் என்பதில் உறுப்பினராக உள்ள ஐக்கிய இராஜ்யம் (யுனைடெட் கிங்டம்) முழுமையான மார்பக புற்றுநோய் ஜீனோமைக் கண்டறியும் செயல்பாடுகளில் முன்னிலை வகிக்கிறது.\n\nSection::::உடலியக்க நோய்க்குறியியல்.\nஎல்லா புற்றுநோய்களையும் போலவே, மார்பக புற்றுநோயும், ஒரு குறைபாடுடைய மரபணு அதனுடைய சூழலுடன் தொடர்பு கொள்வதன் மூலமாக ஏற்படுகிறது. சாதாரண செல்கள் தேவையான அளவுக்கு பிளவுப்பட்டு, பின்னர் நின்றுவிடும். அவை பிற செல்களுடன் ஒட்டிக்கொண்டு, திசுக்களில் தங்கியிருக்கும். உருமாற்றத்தின் காரணமாக, செல்கள் பிளவுறுவதை நிறுத்தும் திறனை இழந்து, மற்ற செல்களுடன் ஒட்டியிருக்கும் தன்மையை இழந்து, அவற்றுக்கு சொந்தமான இடங்களில் தங்கியிருக்கும் திறனையும் இழந்து விடும்போது அவை புற்றுகளாக மாறுகின்றன. செல்கள் பிளவுறும்போது, அவற்றின் டிஎன்ஏ பொதுவாகவே பல தவறுகளுடன் நகலெடுக்கப்படுகின்றன. இந்த தவறுகளை பிழை-திருத்தும் புரதங்கள் சரிசெய்யும். p53, BRCA1 மற்றும் BRCA2 போன்ற உருமாற்றங்கள் கான்சரை ஏற்படுத்தும் என்று அறியப்பட்டுள்ளன, இவை பிழை திருத்தும் செயல்பாடுகளில்தான் இருக்கின்றன. இந்த உருமாற்றங்கள் மரபுவழியாகவோ அல்லது பிறந்தபின்னர் பெறப்பட்டதாகவோ இருக்கலாம். இவையே, பிற உருமாற்றங்களை, கட்டுப்பாடற்ற பிளவு, ஒட்டியிருக்கும் தன்மை இழப்பு மற்றும் தொலைவில் உள்ள உறுப்புகளில், மெட்டாஸ்டாடிஸ் ஆகியவற்றுக்கு காரணமாக உள்ளன என்று யூகிக்கப்படுகிறது.\n\nசாதாரண செல்கள், அவை தேவைப்படாத நிலை ஏற்படும்போது, தற்கொலை (அபோப்டோசிஸ்) செய்து கொள்கின்றன. அதுவரை, அவை, பல புரத தொகுப்புகள் மற்றும் தடங்களால் (பாத்வே) தற்கொலையிலிருந்து பாதுகாக்கப்படுகின்றன. இம்மாதிரியான ஒரு பாதுகாப்பு பாத்வேயானது PI3K/AKT பாத்வே ஆகும்; மற்றொன்று RAS/MEK/ERK பாத்வே ஆகும். சில நேரங்களில், இந்த பாதுகாப்பு பாத்வேக்களில் உள்ள சில ஜீன்கள் உருமாற்றம் அடைந்து இவற்றை எப்போதுமே \"இயங்கிக்\" கொண்டிருக்குமாறு மாற்றி விடுகின்றன, இதனால் செல்லின் தேவை இல்லாத நிலையிலும் செல் தற்கொலை செய்து கொள்ள முடியாமல் போகிறது. பிற உருமாற்றங்களுடன் இணைந்து புற்றுநோயை உருவாக்கும் படிகளில் இதுவும் ஒன்று. சாதாரணமாக, ஒரு செல்லானது தற்கொலைக்கு தயாராகும்போது PTEN புரதமானது PI3K/AKT பாத்வேயின் இயக்கத்தை நிறுத்தி விடுகிறது. சில மார்பக புற்றுநோய்களில், PTEN புரதத்தின் ஜீன் உருமாற்றம் அடைகிறது, எனவே PI3K/AKT பாத்வே \"இயங்கும்\" நிலையில் தங்கிவிடுகிறது, இதனால் கான்சர் செல்கள் தற்கொலை செய்து கொள்வதில்லை.\n\nமார்பக புற்றுநோயை உருவாக்கும் உருமாற்றங்கள், ஈஸ்ட்ரோஜன் பயன்பாட்டோடு தொடர்புடையவை என்று ஆராய்ச்சி பூர்வமாக நிரூபிக்கப்பட்டுள்ளது.\n\nநோய்த்தடுப்பு கவனிப்பு, மாலிக்னான்ட் செல்களை ஒருவருடைய ஆயுள் முழுவதும் நோய்த்தடுப்பு அமைப்பு நீக்கி விடும் என்ற கொள்கை.\n\nஇயல்புக்கு மாறான வளர்ச்சி வீதமானது ஸ்ட்ரோமல் செல்/0}கள் மற்றும் [[எபிதீலியல் செல்]]கள் ஆகியவற்றுக்கு இடையே தொடர்பு ஏற்பட்டுள்ளதையும் வீரியம் மிக்க (மாலிக்னன்ட்) செல் வளர்ச்சியையும் காண்பிக்கிறது.\n\nவளர்ந்த நாடுகளை விட குறைவாக வளர்ந்த நாடுகளில் உள்ள மக்கள் குறைவாக நோய் பாதிப்புக்கு உள்ளாகின்றனர்.\n\nஅமெரிக்காவில், மார்பக அல்லது கருப்பை புற்றுநோயைக் கொண்ட மக்களில் 10 முதல் 20 சதவீதம் பேர் அவர்களின் முதல் நிலை அல்லது இரண்டாம் நிலை உறவினர்களில் ஒருவருக்கு இந்த நோய்களில் ஒன்று இருப்பதாக தெரிவிக்கின்றனர். இரண்டு முக்கிய நோய் காரணி ஜீன்களில் உருமாற்றங்கள், அதாவது மார்பக புற்று தாக்கி ஜீன் 1 (breast cancer susceptibility gene 1 -BRCA1) மற்றும் மார்பக புற்று தாக்கி ஜீன் 2 (BRCA2) ஆகியவை மார்பக புற்றுநோய்க்கான ஆபத்தை வாழ்நாள் முழுவதும் 60 மற்றும் 85 சதவீதமாகவும், கருப்பை புற்றுநோய்க்கான ஆபத்தை வாழ்நாள் முழுவதற்கும் 15 மற்றும் 40 சதவீதத்துக்கு இடையிலும் கொண்டுள்ளது. ஆனாலும், இந்த ஜீன்களில் ஏற்படும் உருமாற்றங்கள், ஒட்டுமொத்த மார்பக புற்றுநோய்களில் 2 முதல் 3 சதவீதமாகவே இருக்கிறது.\n\nSection::::நோய் கண்டறிதல்.\nகண்டறிதல் நுட்பங்கள், (கீழே விரிவாக விளக்கப்படுகின்றன) கான்சரின் வாய்ப்புகளைத் தீர்மானிக்கப் பயன்படுகின்றன என்றாலும், கண்டறியப்பட்ட கட்டி, சாதாரண கட்டி போன்றவையாக இல்லாமல், புற்றுநோய்தான் என்று கண்டறிய கூடுதல் சோதனைகள் அவசியம்.\n\nமருத்துவ அமைப்புகளில், மார்பக புற்றுநோயானது, மார்பக பரிசோதனையில் ஒரு \"மும்மை சோதனை\" மூலம் கண்டறியப்படுகிறது (பயிற்சி பெற்ற மருத்துவரின் மார்பக பரிசோதனை), மேம்மோகிராஃபி, மற்றும் நுண் ஊசி கண்டறிதல் சைட்டோலஜி ஆகியவை ஆகும். மேம்மோகிராஃபி மற்றும் கிளினிக்கல் மார்பக சோதனை ஆகிய இரண்டுமே, ஒரு கட்டி புற்றுநோய்தானா என்று அறியவும், சில நேரங்களில் பிற காயங்கள் ஏதும் உள்ளனவா என்று அறியவும் கூட பயன்படுத்தப்படுகின்றன. நுண் ஊசி கண்டறிதல் மற்றும் சைட்டோலஜி (FNAC), என்ற சோதனையை, GP இன் அலுவலகத்தில், மரத்துப்போகும் பொருளைப் பயன்படுத்தி, கட்டியிலிருந்து திரவத்தை எடுக்க முயற்சி செய்வதாகும். தெளிவான திரவமானது, கட்டி புற்றுநோயாக இல்லை என்று தெரிவிக்கும், ரத்தத்துடன் கூடிய திரவமானது புற்றுநோய் செல்கள் உள்ளனவா என்று நுண் பெருக்கி கண்ணாடி (மைக்ரோஸ்கோப்) பரிசோதனைக்கு அனுப்பப்படும். இந்த மூன்று சோதனைகளையும் ஒன்றிணைத்து, மார்பக புற்றுநோயை மிக அதிக துல்லியத்துடன் கண்டறிய பயன்படுத்தலாம்.\n\nஉடல் திசு ஆய்வு (பயாப்ஸி)க்கான பிற வாய்ப்புகளாவன கோர் பயாப்ஸி, இதில் மார்பகத்தின் ஒரு பகுதி நீக்கப்படும், மற்றும் துண்டித்தல் பயாப்ஸி, இதில் முழு கட்டியும் அகற்றப்படும்.\n\nSection::::கண்டறிதல்.\nமார்பக புற்றுநோய் கண்டறிதல் என்பது, ஆரோக்கியமான பெண்ணுக்கு, முன்னதாகவே மார்பக புற்றுநோய் இருக்கிறதா என்று கண்டறியும் முயற்சியாகும். முன்னதாகவே கண்டறிவதால் எளிதாக குணமாக்க முடியும் என்று நம்பப்படுகிறது. பல கண்டறிதல் சோதனைகள் பயன்படுத்தப்படுகின்றன, அவையாவன: மருத்துவ மற்றும் சுய மார்பக சோதனைகள், முலை ஊடுகதிர்ப் படம் (மேம்மோகிராஃபி), மரபுசார் சோதனை, செவியுணரா ஒலி அலை வரைவு (அல்ட்ராசவுண்ட்) மற்றும் காந்த அதிர்வு அலை வரைவு (மாக்னடிக் ரெசொனன்ஸ் படமெடுத்தல்).\n\nமருத்துவ அல்லது சுய மார்பக பரிசோதனை என்பதில் மார்பகத்தில் கட்டிகள் அல்லது பிற அசாதாரண மாற்றங்கள் உள்ளனவா என்று அறியப்படுகிறது. இந்த இரண்டு வகை மார்பக பரிசோதனையிலும், சிறந்த முடிவுகள் பெறப்படுகின்றன என்பதற்கு ஆராய்ச்சிப்பூர்வமான சான்றுகள் ஏதுமில்லை, ஏனெனில் கண்டறியக்கூடிய அளவுக்கு பெரிதாக கட்டி வளர்ந்திருக்கும்போது, அது முன்பே பல ஆண்டுகளாக வளர்ந்திருக்கக் கூடும், விரைவிலேயே அதனை பரிசோதனை இல்லாமலே கண்டறியலாம். மார்பக புற்றுநோய்க்கான மேமோகிராஃபிக் ஸ்கிரீனிங் எக்ஸ்-ரேக்களைப் பயன்படுத்துகின்றன, இதன் மூலம் ஏதேனும் வழக்கத்துக்கு மாறான கட்டிகள் அல்லது லம்ப்கள் உள்ளனவா என்று அறியப்படுகின்றன. 2009 ஆம் ஆண்டில் கொக்ரேன் கொலாப்ரேஷன், மேமோகிராம்கள் மார்பக புற்றுநோய்களில் பிழைக்கும் வாய்ப்பை 15 சதவீதம் வரை குறைக்கின்றன. மேலும் தேவையற்ற அறுவைசிகிச்சை மற்றும் தொல்லைகளை உருவாக்கும் என்று கூறியது. இதன் விளைவாக மேம்மோகிராஃபி சோதனைகள் நன்மை செய்வதை விடவும் தீமையைத்தான் அதிகம் செய்கின்றன என்று கூறினார்கள். ஆனாலும், பல தேசிய நிறுவனங்கள், வழக்கமான மேமோகிராஃபியைப் பரிந்துரைக்கின்றன. 50 முதல் 74 வயதான சாதாரண பெண்ணுக்கு, அமெரிக்க முன்னெச்சரிக்கை சேவைகள் அமைப்பு இரண்டாண்டுகளுக்கு ஒருமுறை மேம்மோகிராஃபி செய்து கொள்ளுமாறு பரிந்துரைக்கிறது. இந்த டாஸ்க் ஃபோர்ஸ், தேவையற்ற அறுவை சிகிச்சை மற்றும் தொல்லைகளுடன் கூடவே அடிக்கடி மேம்மோகிராம்களை எடுத்துக் கொள்வதால், சிறிய ஆனால் குறிப்பிடத்தக்க அளவுக்கு மார்பக புற்றுநோயின் வாய்ப்புகள் அதிகரிக்கும் என்றும் சுட்டிக்காட்டுகிறது.\n\nஅதிகமான பெண்கள் புற்றுநோயால் பாதிக்கப்பட்ட குடும்பங்களின் பெண்கள் போன்ற அதிக ஆபத்தில் உள்ள பெண்களுக்கு, மேம்மோகிராஃபி கண்டறிதல் சிறிய வயதிலேயே பரிந்துரைக்கப்படுகிறது, மேலும் BRCA ஜீன்கள் மற்றும் / அல்லது மாக்னடிக் ரெசொனன்ஸ் இமேஜிங் போன்ற கூடுதல் சோதனைகளும் பரிந்துரைக்கப்படுகின்றன.\n\nSection::::நடமாடும் கண்டறிதல் சேவை.\nமார்பக புற்றுநோயை கண்டறிய டாக்டர் கே. சாந்தா மார்பக புற்றுநோய் அமைப்பு 2012-ம் ஆண்டு தமிழ்நாட்டில் நடமாடும் கண்டறிதல் சேவையை தொடங்கி வைத்தது. குறைந்த செலவில் மார்பக புற்றுநோயின் அறிகுறிகளை கண்டறிய மாமோகிராம் கருவிகள் பொருத்தப்பட்ட ஒரு வாகனம் தமிழ்நாடு மாநிலத்தின் பல்வேறு பகுதிகளுக்குச் சென்று இச்சேவையை வழங்கி வருகிறது. பழைய வாகனம் ஒன்றை வைத்துக்கொண்டு தொடங்கப்பட்ட இச்சேவைக்காக, ஒரு தனியார் வாகன தயாரிப்பு நிறுவனம் புதிய வாகனம் ஒன்றை நண்கொடையாக வழங்கியுள்ளது. அதன் மூலம் தொலை தூரத்திற்கு இச்சேவை வழங்கும் கருவிகளை எடுத்துச் செல்ல முடியும். தொடங்கப்பட்ட ஒரே ஆண்டில் 1000-த்துக்கும் மேற்பட்டோர் இச்சேவையை பயன்படுத்தியுள்ளனர்.\n\nSection::::சிகிச்சைமுறைகள்.\nமார்பக புற்றுநோயானது முதலில், அறுவைசிகிச்சை மூலமாகவும் பின்னர் மருந்துகள், கதிரியக்கம் அல்லது இரண்டினாலும் சிகிச்சையளிக்கப்படுகிறது. கண்டறிதல் மற்றும் மீண்டும் வருவதற்கான வாய்ப்பு ஆகியவற்றின் அடிப்படையில் சிகிச்சைகள் அதிக தீவிரத்துடன் தரப்படுகின்றன. நல்ல முன் கண்டறிதலுடன் கூடிய ஆரம்பநிலை கான்சர்கள் (DCIS அல்லது நிலை 1 அல்லது நிலை 2) லம்பெக்டோமி மற்றும் கதிரியக்கம் ஆகியவை மூலம் மட்டுமே சிகிச்சையளிக்கப்படுகின்றன. மிகவும் குறைவாக கண்டறியப்பட்ட மற்றும் மீண்டும் வருவதற்கான வாய்ப்புகள் அதிகம் கொண்ட பிந்தைய நிலை கான்சர்கள் அதிதீவிர கீமோதெரபி மூலமாக சிகிச்சையளிக்கப்படுகின்றன. இதில் விரும்பத்தகாத மற்றும் வாழ்வுக்கு ஆபத்தளிக்கக் கூடிய பக்க விளைவுகளும் இருக்கக்கூடும், இவை குணமாவதற்கான வாய்ப்புகள் மற்றும் மீண்டும் வருவதற்கான வாய்ப்புகளை குறைப்பதற்காக செய்யப்படுகின்றன.\n\nஅறுவை சிகிச்சையுடன் கூடிய மருந்துகள் துணை நிலை சிகிச்சை என்று அழைக்கப்படுகின்றன. ஹார்மோன் தெரபி என்பது ஒரு வகையான துணைநிலை சிகிச்சையாகும். சில மார்பக புற்றுநோய்கள தொடர்ந்து வளர்ச்சியடைய, ஈஸ்ட்ரோஜன் தேவைப்படுகிறது. இவற்றை ஈஸ்ட்ரோஜன் ஏற்பிகள் இருப்பதை வைத்தும் (ER+) புரோஜெஸ்ட்ரான் ஏற்பிகள் (PR+) இருப்பதை வைத்தும் அறியலாம் (இவை சில நேரங்களில் மொத்தமாக ஹார்மோன் ஏற்பிகள், HR+ என்று குறிப்பிடப்படுகின்றன). ஈஸ்ட்ரோஜன் உருவாகத்தைத் தடுக்கும் அல்லது ஏற்பிகளை முடக்கும் டமோக்ஸிஃபென் அல்லது அரோமாடாஸ் இன்ஹிபிட்டர்) போன்ற மருந்துகளின் மூலமாக இந்த ER+ கான்சர்களுக்கு சிகிச்சையளிக்க முடியும்.\n\nநோயின் தீவிரமான நிலைகளுக்கு சிகிச்சையளிக்க கீமோதெரபி தரப்படுகிறது. இவை பொதுவாக இணைத்து தரப்படுகின்றன. மிகப்பொதுவான சிகிச்சை முறைகளில் ஒன்று சைக்ளோபாஸ்மைடு உடன் டோக்ஸோரூபிசின் (அட்ரியாமைசின்) ஆகும், இது CA என்றழைக்கப்படுகிறது; இந்த மருந்துகள் கான்சரில் உள்ள DNA வை அழிக்கின்றன, கூடவே வேகமாக வளரும் சாதாரண செல்களையும் அழிக்கின்றன, இதனால் மிக மோசமான பக்க விளைவுகள் ஏற்படக்கூடும். டோக்சோரூபிசின் மருந்தின் மிக ஆபத்தான பக்கவிளைவு இதய தசைகள் பாதிப்படைவதாகும். டாக்டாக்சல் போன்ற டாக்ஸேன் மருந்துகள், இந்த கூட்டுமருந்துடன் சேர்க்கப்படுகின்றன, அவை CAT என்றழைக்கப்படுகின்றன; டாக்ஸேனானது, கான்சர் செல்களில் உள்ள நுண்குழாய்களைத் தாக்குகிறது. இதேபோன்ற முடிவைத் தரும் , மற்றொரு பொதுவான சிகிச்சை முறையானது, சைக்ளோபாஸ்மைடு, மீதோட்ரெக்சேட் மற்றும் ஃப்ளூரோவ்ராசில் (CMF) ஆகியவையாகும். (கீமோதெரபி என்பது பொதுவாக எந்த மருந்தையும் குறிப்பிடலாம், ஆனால் பொதுவாக பாரம்பரிய ஹார்மோன் அல்லாத சிகிச்சை முறைகளைக் குறிக்கின்றன.)\n\nமோனோக்ளோனல் ஆண்டிபாடிகள் ஆகியவை சில நேரங்களில் பயன்படுத்தப்படுகின்றன. சில கான்சர் செல்களின் பரப்புகளில் HER2 என்ற ஏற்பிகள் உள்ளன. இந்த ஏற்பியானது, பொதுவாக, ஒரு செல்லை பிளவுற செய்யும் வளர்ச்சி காரணியால் தூண்டப்படுகிறது. வளர்ச்சி காரணி இல்லாத நிலையில் செல்லானது வளர்வதை நிறுத்தி விடுகிறது. மார்பக புற்றுநோயில், HER2 ஏற்பியானது \"இயங்கும்\" நிலையில் தங்கி விடுகிறது (தொடர்ந்து தூண்டப்படுகிறது). இந்த செல் நிற்காமல் தொடர்ந்து பிளவுறுகிறது. ட்ராடுஸுமாப் (ஹெர்செப்டின்), என்ற மோனாக்ளோனல் ஆன்டிபாடி HER2 உடன் தரப்படும்போது, இந்த வகை கான்சர்களின் பிழைக்கும் வாய்ப்பை அதிகரிக்க உதவுகிறது. பிற மோனோக்ளோனல் ஆன்டிபாடிகள் செல்லில் உள்ள பிற கான்சர் செயல்பாடுகளைத் தடுக்க பயன்படுகின்றன.\n\nரேடியோதெரபி- கதிர் மருத்துவம்- என்பது கட்டி இருந்த இடத்தில் அறுவை சிகிச்சைக்கு பின்னர் தரப்படுகிறது, இந்த மைக்ரோஸ்கோபிக் கட்டிகள் அறுவை சிகிச்சையிலிருந்து தப்பி விடக்கூடும் கதிர் மருத்துவம், வெளிப்புற கற்றை மருத்துவம் -External Beam therapy- அல்லது ப்ராச்சிதெரபி -Brachy Therapy-(அண்மைக் கதிர் மருத்துவம்) ஆகவும் தரப்படலாம். சரியான அளவுக்கு தரப்படும்போது, கதிரியக்கத்தால் புற்று மீண்டும் வரும் வாய்ப்பு, 50-66% குறைகிறது (1/2 - 2/3 வரை ஆபத்து குறைக்கப்படுகிறது).\n\nசிகிச்சை முறைகள் தொடர்ந்து தோராயமான, கட்டுப்படுத்தப்பட்ட முயற்சிகளில் மதிப்பாய்வு செய்யப்படுகின்றன. இந்த மதிப்பாய்வில், தனித்தனி மருந்துகள், கூட்டு மருந்துகள் மற்றும் கதிரியக்க நுட்பங்களும் ஆராயப்படுகின்றன. இதிலிருந்து தனிப்பட்ட மற்றும் தொகுப்பு மருந்துகள் ஒப்பிடப்படுகின்றன. அமெரிக்கன் சொசைட்டி ஆஃப் கிளினிக்கல் ஆன்கோலஜி, சான் ஆன்டானியோ ப்ரெஸ்ட் கான்சர் சிம்போசியம், மற்றும் ஸ்விட்சர்லாந்தில் உள்ள செயின்ட். காலெனில் உள்ள செயின்ட். காலென் ஆன்காலஜி கான்ஃபரன்ஸ் போன்ற அறிவியல் சந்திப்புகளில் ஆண்டுதோறும் சமீபத்திய ஆய்வு முடிவுகள் வெளியிடப்படுகின்றன. இந்த ஆய்வுகள் தொழில்முறை நிபுணர்களாலும், பிற நிறுவனங்களாலும் மதிப்பாய்வு செய்யப்பட்டு, குறிப்பிட்ட சிகிச்சைக் குழுக்கள் மற்றும் ஆபத்து வகையின்படி ஒழுங்கமைக்கப்பட்டு, ஒழுங்குகளாக வரையறுக்கப்படுகின்றன.\n\nSection::::நோய் முன்கணிப்பு.\nநோய் முன் கணிப்பு என்பது, நோயின் முடிவை முன்னரே அறிவதாகும், பொதுவாக மரணத்தின் (அல்லது பிழைப்பதன்) சதவீதம் , மற்றும் நோய் வளர்ச்சி இல்லாத வாழ்நாள் (PFS) அல்லது நோயின்றி வாழுதல் (DFS) இன் சதவீதம் ஆகியவை ஆகும். இந்த யூகங்கள் ஒத்த வகையான மார்பக புற்றுநோய் நோயாளிகளுடனான அனுபவங்களின் அடிப்படையில் செய்யப்படுகின்றன. ஒரு நோய் முன்கணிப்பு என்பது தோராயமானதே, ஏனெனில் ஒரே மாதிரியான வகைப்பாட்டைக் கொண்ட நோயாளிகளும் வெவ்வேறு கால அளவுக்கு வாழ்வதற்கு வாய்ப்புண்டு மற்றும் வகைப்பாடுகள் எப்போதும் துல்லியமாக இருக்க வாய்ப்பில்லை. 50% நோயாளிகள் வாழக்கூடிய, சராசரி மாதங்களின் (அல்லது ஆண்டுகளின்) எண்ணிக்கையை வைத்து கணக்கிடப்படுகிறது, அல்லது 1, 5, 15 மற்றும் 20 ஆண்டுகளுக்கு பின்னரும் வாழும் நோயாளிகளின் சதவீதம் மூலமாக கணக்கிடப்படுகிறது. நோய் முன்கணிப்பு சிகிச்சை முடிவுகளுக்கு அதிக முக்கியத்துவம் வாய்ந்தது, ஏனெனில் நீண்டகாலம் உயிர்வாழ்வதற்கான வாய்ப்புடைய நோயாளிகளுக்கு லம்பக்டோமி மற்றும் கதிரியக்கம் அல்லது ஹார்மோன் தெரபி ஆகிய குறைவான தீவிரமுடைய சிகிச்சைகள் வழங்கப்படுகின்றன, அதே நேரத்தில், குறைவான பிழைக்கும் வாய்ப்புடைய நோயாளிகளுக்கு தீவிர மாஸ்டெக்டோமி போன்ற அதிதீவிர சிகிச்சைகளும் அல்லது கூடுதல் கீமோதெரபி மருந்துகள் வழங்கப்படுகின்றன.\n\nஸ்டேஜிங், கட்டி அளவு மற்றும் இருப்பிடம், கிரேட் ஆகியவை நோய் முன்கணிப்பு காரணிகளும் அடங்கியுள்ளன. இவற்றின் மூலம் நோய் முறையானதா (மெட்டாஸ்டாஸைஸ்டு, அல்லது உடலின் மற்ற பாகங்களுக்கு கடத்தப்பட்டுள்ளதா என்பது) அல்லது மீண்டும் வரக்கூடியதா மற்றும் நோயாளியின் வயது ஆகியவை அறியப்படுகின்றன.\n\nஸ்டேஜ் அதிக முக்கியத்துவம் வாய்ந்தது, ஏனெனில் இதில் கருதப்படும் அளவு, பகுதியின் பாதிப்பு, நிணநீர் முடிச்சுகளின் நிலை மற்றும் நோய் வேறு பகுதிகளுக்கு பரவியுள்ளதா என்று அறிய உதவுகிறது. நோய் கண்டறிதலின்போது இந்த ஸ்டேஜ் அதிகமாக இருந்தால், நோயின் முடிவு அதிக மோசமாக இருக்கும். இந்த நிலையானது, நோயானது நிணநீர் முடிச்சுகளுக்கும், மார்பின் சுவர்களுக்கும், தோல் அல்லது அதைத் தாண்டி பரவியுள்ளதா என்பதையும் புற்றுநோய் செல்களின் தீவிரத்தையும் வைத்து அதிகமாகிறது. கான்சர் அல்லாத பகுதிகள் இருப்பது, இயல்பான செல்களைப் போன்ற இயக்கம் (கிரேடிங்) ஆகியவற்றைப் பொருத்து இந்த நிலையானது குறைக்கப்படுகிறது. புற்றுநோய் பரவும் நிலையில் இல்லாத வரை அளவு ஒரு முக்கிய காரணி அல்ல. மார்பகம் முழுவதும், சிட்டு டாக்டல் கார்சினோமா பரவியிருப்பது ஸ்டேஜ் ஜீரோ ஆகும்.\n\nகிரேடிங் என்பது, எவ்வகையில் பயாப்ஸி செய்யப்பட்டது என்பதையும், வளர்ச்சியடைந்த செல்களின் நடத்தையையும் அடிப்படையாக கொண்டது. இயல்பான கான்சர் செல்களுக்கு நெருக்கமாக இருக்கும் வரை, அவற்றின் வளர்ச்சி மெதுவாக இருந்து, நோயின் முடிவு சிறப்பாக இருக்கும். செல்களை சரியாக வகைப்படுத்த முடியவில்லை என்றால், அவை முதிர்ச்சியடையாதவையாக தோன்றும், மற்றும் இன்னும் வேகமாக பிரிவடையும் மற்றும் அதிக வேகமாக பரவும். அதிகம் வகைப்படுத்தக்கூடியவை 1 கிரேடாகவும், மிதமானவை 2 வது கிரேடாகவும், மோசமாக அல்லது வகைப்படுத்தவே முடியாததாகவும் இருப்பதை 3 அல்லது 4 என்ற கிரேடாகவும் வகைப்படுத்தப்படுகின்றன (இவை பயன்படுத்தப்படும் அளவீட்டை அடிப்படையாக கொண்டது).\n\nமெனோபாஸுக்கு பின்பான பெண்களை விட பல காரணிகளின் காரணமாக, இளம்பெண்கள் மோசமான நோயின் முடிவைப் பெற்றுள்ளனர். ஏனெனில் அவர்களின் மார்பகங்கள், அவர்களின் மாதவிடாய் சுழற்சிகளின் காரணமாக அதிக இயக்கத்துடன் உள்ளன. அவர்கள் கைக்குழந்தைகளுக்கு பாலூட்டிக் கொண்டிருக்கலாம், மற்றும் அவர்களின் மார்பகங்களில் ஏற்படும் மாற்றங்களை அறியாதவர்களாக இருக்கின்றனர். எனவே, இளம்பெண்களுக்கு நோய் இருப்பதைக் கண்டறியப்படும்போது கூடுதலாக மேம்பட்ட நிலைகளில் இருக்கின்றனர். இளம்பெண்களுக்கு மார்பக புற்றுநோய் மீண்டும் வருவதற்கான ஆபத்துகள் அதிகமாக உயிரியியல் காரணங்களும் இருக்கக்கூடும்.\n\nஈஸ்ட்ரோஜன் மற்றும் புரோஜெஸ்ட்ரான் ஏற்பிகள் கான்சர் செல்களில் இருப்பது, முன்கணிப்பு செய்ய முடியாத போது, சிகிச்சையைக் கட்டமைப்பதில் அதிக முக்கியத்துவம் வாய்ந்தது. இந்த குறிப்பிட்ட ஏற்பிகளுக்கு பாசிட்டிவாக முடிவைப் பெறாத நபர்களுக்கு ஹார்மோன் தெரபிக்கு பயனளிக்காது.\n\nஇதேபோன்று, HER2/neu நிலையானது சிகிச்சையின் கால அளவைத் தீர்மானிக்கிறது. HER2/neu -க்கு பாசிட்டிவாக காண்பிக்கும் கான்சர் செல்களைக் கொண்ட நோயாளிகள், தீவிரமான நோய் பாதிப்பைப் பெற்றிருப்பார்கள். அவர்களுக்கு இந்த புரதங்களைத் தாக்கும் ட்ராடுஸுமாப் என்ற மோனோக்ளோனால் ஆன்டிபாடி என்ற மருந்தின் மூலம் சிகிச்சையளிக்கப்படுகின்றன.\n\nஅல்கலைன் பாஸ்பாடாஸ் உடன் சேர்ந்த, எலிவேட்டட் CA15-3 என்பது மார்பக புற்றுநோய் திரும்பி வரும் வாய்ப்புகளை அதிகரிப்பதாக காண்பிக்கப்பட்டுள்ளன.\n\nSection::::உளவியல் கூறுகள்.\nபுற்றுநோய் இருப்பதாக கண்டறிதல், அதன் அறிகுறிகள், சிகிச்சை மற்றும் தொடர்புடைய சிக்கல்கள் மிகவும் தீவிரமானவை. பெரும்பாலான பெரிய மருத்துவமனைகளில், புற்றுநோய் ஆதரவு குழுக்கள் இயங்கி வருகின்றன, இவற்றின் மூலம் நோயாளிகள் புற்றுநோயிலிருந்து பிழைத்தவர்களுடன் பழகவும், அதன் தன்மைகளை உணர்ந்து கொள்ளவும் உகந்த சூழல் ஏற்படுத்தித் தரப்படுகிறது. ஆன்லைன் கான்சர் ஆதரவுக் குழுக்களும், கான்சர் நோயாளிகளுக்கு மிகவும் பயனளிக்கக் கூடியவையாக உள்ளன, குறிப்பாக, நிச்சயமின்மை, உடலழகு கெடுதல் போன்று புற்றுநோய்களில் பொதுவாக அமைந்த சிக்கல்களை சமாளிக்க உதவுகின்றன.\n\nஎல்லா மார்பக புற்றுநோய் நோயாளிகளும் ஒரே மாதிரியான சுகவீனத்தை உணர மாட்டார்கள். கான்சர் கண்டறியப்பட்ட பிறகு, வயது போன்ற பல காரணிகள் நோயின் தன்மையைத் தீர்மானிக்கின்றன. ஈஸ்ட்ரோஜன் ஏற்பி பாசிட்டிவ் மார்பக புற்றுநோயைக் கொண்ட மாதவிடாய் நிறுத்தத்திற்கு (மெனோபாஸ்) முன்பான நிலையில் உள்ள பெண்களுக்கு, அவர்களின் மார்பக புற்றுநோயை குணப்படுத்த வழங்கப்படும் பல கீமோதெரபி மருந்துகளின் தூண்டுதலால் முந்தையதாகவே மெனோபாஸ் வரக்கூடும், குறிப்பாக கருப்பை செயல்பாட்டைத் தடுப்பதற்கு பயன்படுத்தப்படும் ஹார்மோன் மருந்துகள் இவற்றை உருவாக்கக் கூடும். அவர்கள் இதனை சமாளித்தே ஆக வேண்டும்.\n\nமற்றொரு வகையில், ஜார்ஜியா பல்கலைக்கழகத்தில் உள்ள காலேஜ் ஆஃப் பப்ளிக் ஹெல்த்தின் ஆராய்ச்சியாளர்கள், வயதான பெண்கள், இளம்பெண்களை விட நோயிலிருந்து குணமடைவதற்கு அதிக சிரமம் அடைகின்றனர் என்று கண்டறிந்துள்ளனர். 50 வயதுக்கு மேற்பட்ட பெண்களுக்கு மார்பக புற்றுநோய் ஏற்படுவதற்கான வாய்ப்புகள் அதிகரிப்பதால், பிழைக்கும் வீதம் குறைகின்றன. எனவே மார்பக புற்றுநோயானது தொடர்ந்து வயது சார்ந்த சிக்கலாக மாறி வருகிறது. இதை சார்ந்த விரிவான ஆய்வும், வெவ்வேறு வயதை சார்ந்தவர்களுக்கு வெவ்வேறு வகையான சிகிச்சை முறைகளும் உருவாக்கப்பட வேண்டும்.\n\nSection::::நோய் பரவல்.\nஉலகளாவிய அளவில், பெண்களுக்கு ஏற்படக்கூடிய புற்றுநோய்களில் தோல் புற்றுநோய்க்கு அடுத்ததாக பொதுவான புற்றுநோயாக மார்பக புற்றுநோய் இருந்து வருகிறது. இது பெண்களுக்கான புற்றுநோய்களில் 16% ஆகும். இந்த சதவீதமானது குடல் மற்றும் கருப்பை வாய் புற்றுநோய்களின் வீதத்தின் இருமடங்காகும். நுரையீரல் புற்றுநோயைப் போல மூன்று மடங்காகும். உலகெங்கும் பெண்களிடையே நுரையீரல் புற்றுநோயால் ஏற்படும் மரணத்தை விடவும், 25% அதிக மரணத்தை இது ஏற்படுத்துகிறது. 2004 -ஆம் ஆண்டில் மட்டும், உலகெங்கும் மார்பக புற்றுநோயால் மரணமடைந்த பெண்களின் எண்ணிக்கை 519,000 ஆகும். (புற்றுநோய் மரணங்களில் 7% ஆகும் மற்றும் ஒட்டுமொத்த மரணங்களில் 1% ஆகும்). 1970களுக்கு பிறகு, உலகெங்கும் மார்பக புற்றுநோயாளிகளின் எண்ணிக்கை கணிசமாக அதிமாகியுள்ளது, இதற்கு ஒருவகையில் நவீன வாழ்க்கைமுறையும் காரணமாகும்.\n\nமார்பக புற்றுநோயின் பாதிப்பு உலகெங்கும் பரவலாக வேறுபட்டுள்ளது, குறைவாக வளர்ச்சியடைந்த நாடுகளில் குறைவாகவும், அதிக வளர்ச்சியடைந்த நாடுகளில் அதிகமாகவும் இது இருக்கிறது. பன்னிரண்டு உலக பிராந்தியங்களில், 100,000 பெண்களுக்கு வருடாந்திர வயதால்-தரநிலைப்படுத்தப்பட்ட நோய் தாக்க வீதங்கள்: கிழக்காசியாவில் 18; தென் மத்திய ஆசியாவில், 22; துணை-சஹாரா பகுதியில் 22; தென் கிழக்கு ஆசியாவில் 26; வட ஆப்பிரிக்கா மற்றும் மேற்கு ஆசியாவில் 28; தென் மற்றும் மத்திய அமெரிக்காவில், 42; கிழக்கு ஐரோப்பாவில், 49; தென் ஐரோப்பாவில், 56; வட ஐரோப்பாவில், 73; ஓஷியானா, 74; மேற்கு ஐரோப்பா, 78; மற்றும் வட அமெரிக்காவில் 90.\n\nமார்பக புற்றுநோயானது, வயதுடன் மிகவும் நெருக்கமான தொடர்புடையது, 40 வயதுக்கு குறைவான பெண்களில் 5% பேர் மட்டுமே மார்பக புற்றுநோயால் பாதிக்கப்படுகிறார்கள்.\n\nSection::::அமெரிக்கா.\nஅமெரிக்காவில் மார்பக புற்றுநோயால் பெண்கள் பாதிக்கப்பட, 8 இல் 1 (12.5%) பெண்ணுக்கு வாய்ப்பு உள்ளதாகவும், அதில் 35 இல் 1 (3%) ஒருவர் மரணமடையும் வாய்ப்பு உள்ளதாகவும் கூறப்படுகிறது. ஒரு சமீபத்திய ஆய்வு இந்த கணிப்பைத் தவறு எனக்கூறியது, அதில் ஆரோக்கியமான பெண்களில் 6% பேர் மட்டுமே பாதிப்படையும் வாய்ப்புடையவர்களாக இருக்கின்றனர்.\n\nஅமெரிக்காவில் மார்பக புற்றுநோயின் நோய்த்தாக்க வீதம் உலகிலேயே மிகவும் அதிகமானதாகும்; வெள்ளை பெண்களில் 100,000 பேர்களில் 128.6 பேர்களுக்கும் ஆப்பிரிக்க அமெரிக்கர்களில் 100,000 பேர்களில் 112.6 பேர்களுக்கும் ஏற்படுகிறது. இதுவே பொதுவாக காணப்படும் புற்றுநோயில் இரண்டாவது இடத்திலும் (தோல் புற்றுநோய்க்கு அடுத்ததாக) புற்றுநோயால் ஏற்படும் மரணங்களில் இரண்டாவது முக்கிய காரணமாகவும் (நுரையீரல் புற்றுநோய்க்கு அடுத்ததாகவும் இருந்து வருகிறது. 2007ஆம் ஆண்டில், அமெரிக்காவில் மட்டும் 40,910 மரணங்கள் மார்பக புற்றுநோயால் ஏற்படும் என்று எதிர்பார்க்கப்படுகிறது (இது புற்றுநோய் மரணங்களில் 7%; ஒட்டுமொத்த மரணங்களில் 2% ஆகவும் உள்ளது). இந்த எண்ணிக்கையில், 2000 புற்றுநோய் மரணங்களில், வருடம் முழுவதும் இறக்கும் 450-500 ஆண்களும் அடங்குவர்.\n\nகடந்த சில ஆண்டுகளாக, அமெரிக்காவில், அமெரிக்க பூர்வீகம் கொண்டவர்கள் மற்றும் அலாஸ்கா பூர்வீகம் கொண்டவர்கள் ஆகியோரில் மார்பக புற்றுநோய் தாக்கம் மற்றும் மரண வீதங்கள் தொடர்ந்து குறைந்து வருகின்றன. ஆனாலும், பெண்களிடையே மரணம் ஏற்படுவதற்கான பொதுவான காரணமாக இதய நோய் இருந்தாலும், 2005 ஆம் ஆண்டில், அமெரிக்காவில் நடத்தப்பட்ட ஆய்வில் பெண்களிடையே, மார்பக புற்றுநோயே மிகவும் அஞ்சப்படும் நோயாக இருந்து வருகிறது. பெண்கள் மார்பக புற்றுநோயின் ஆபத்தை ஊதி பெரிதாக்கி பயம் கொள்கின்றனர் என்று பல மருத்துவர்கள் தெரிவிக்கின்றனர்.\n\n\nஅமெரிக்காவில் வெள்ளையின பெண்களே அதிக அளவில் மார்பக புற்றுநோய் இருப்பதாக கண்டறியப்பட்டாலும், கருப்பின பெண்களே அதிகமாக மரணமடைகிறார்கள் என்று பல ஆய்வுகள் தெரிவித்தன. நோய் கண்டறியப் பட்ட பின்னரும், கருப்பின பெண்கள் மிகவும் குறைவான அளவே சிகிச்சை பெறுகின்றனர். இந்த வேற்றுமைகளுக்கு பல காரணங்களை அறிஞர்கள் தெரிவிக்கின்றனர், அதில் கண்டறிதலுக்கான போதுமான அணுகல் இல்லாமை, மிகவும் மேம்பட்ட அறுவை சிகிச்சை மற்றும் மருத்துவ முறைகள் குறைவாக கிடைப்பது, அல்லது சில ஆப்பிரிக்க அமெரிக்க மக்களில் நோய் ஏற்படுத்தும் சில உயிரியல் ரீதியான பண்புகள். சில ஆய்வுகளில், மார்பக புற்றுநோய்களில் காணப்படும், இனம் சார்ந்த வேற்றுமைகள், உயிரியல் சார்ந்த வேறுபாடுகளை விடவும் கலாச்சாரம் சார்ந்த வேறுபாடுகளையே சார்ந்திருக்கிறது என்று அறியப்பட்டுள்ளது. உயிரியல் மற்றும் கலாச்சார ரீதியான காரணிகளின் பங்கு தொடர்பான ஆய்வு தற்போது நடந்து வருகிறது.\n\nSection::::இங்கிலாந்து.\nஆண்டுக்கு, 45,000 நோயாளிகள் கண்டறியப்படுகின்றனர் மற்றும் 12,500 பேர் மரணமடைகின்றனர். 60% நோயாளிகள் டாமோக்சிஃபென் கொண்டு சிகிச்சையளிக்கப்படுகின்றனர். இதில் 35% பேர்களிடையே இந்த மருந்து பலனளிக்காமல் போகிறது.\n\nSection::::வளரும் நாடுகள்.\nவளரும் நாடுகள் வளர்ச்சியடையும்போது, மேற்கத்திய கலாச்சாரத்தைப் பின்பற்றுகிறது, இதனால் அவையும் மேற்கத்திய கலாச்சாரத்தையும் அதன் பழக்கவழக்கங்களைப் (கொழுப்பு/ஆல்கஹால் உட்கொள்ளுதல், புகைப்பிடித்தல், வாய்வழி கருத்தடை மருந்துகள், குழந்தை தாங்குதல், பாலூட்டுதல் ஆகியவற்றில் மாறும் வழக்கம், குறைந்த எண்ணிக்கையில் குழந்தைகள் போன்றவை) பின்பற்றுவதால், அங்கு உருவான பல நோய்களைப் பெற்றுக்கொள்ளும் வாய்ப்புகளைப் பெறுகின்றனர். எடுத்துக்காட்டாக, தென் அமெரிக்கா வளர்ச்சியடைய ஆரம்பித்தவுடன் அங்கு மார்பக புற்றுநோய் பாதிப்புகளின் எண்ணிக்கையும் அதிகரித்தது.\n\"தென் அமெரிக்க நாடுகளைப் போன்ற அதிகம் வளராத நாடுகளில் மார்பக புற்றுநோய் என்பது மிகப்பெரிய உடல்நல சிக்கலாகும். அர்ஜெண்டினா, உருகுவே மற்றும் பிரேசில் போன்ற நாடுகளில், புற்றுநோய் தொடர்பான மரணங்களுக்கு இதுவே மிக முக்கிய காரணமாக உள்ளது. 2001 ஆம் ஆண்டில் மார்பக புற்றுநோயால் பாதிக்கபட்டோர் மற்றும் மரணமடைந்தோரின் எதிர்பார்க்கப்படும் எண்ணிக்கையானது முறையே தோராயமாக 70,000 மற்றும் 30,000 ஆகும்.\" \nஆனாலும், போதுமான நிதி மற்றும் ஆதாரங்கள் இல்லாததால், மார்பக புற்றுநோயால் பாதிப்படைந்தோருக்கு தொடர்ந்து சிகிச்சை கிடைப்பதில்லை.\n\nSection::::வரலாறு.\nமனிதர்களில் கண்டறியப்பட்ட மிகவும் பழமையான புற்றுநோய்க் கட்டிகளில் மார்பக புற்றுநோயும் ஒன்றாகும். புற்றுநோயைப் பற்றிய மிகவும் பழமையான விவரணை எகிப்தில் கண்டறியப்பட்டது, அது கிமு 1600 ஐச் சேர்ந்ததாக இருக்கக்கூடும் என்று கூறப்படுகிறது. எட்வின் ஸ்மித் பேப்பரஸ் 8 வகையான கட்டிகள் அல்லது புண்களை விவரிக்கிறது, இவற்றுக்கு கவுட்டரிசேஷன் முறைப்படி சிகிச்சை அளிக்கப்பட்டது.\"இந்த நோயைப்பற்றி எழுதுகையில், \"இதற்கு ஒரு சிகிச்சையும் கிடையாது\" என்றுரைத்துள்ளது. பல நூற்றாண்டுகளாக, மருத்துவர்கள் இதே மாதிரியான நோய்களை, இதே முடிவுடன் எழுதி வந்தனர். இரத்த ஓட்ட மண்டலத்தைப் பற்றி சிறந்த புரிதலை 17 ஆம் நூற்றாண்டில் பெற்ற பின்னர் அவர்கள் மார்பக புற்றுநோய்க்கும் அக்குள்களில் உள்ள நிணநீர் முடிச்சுகளுக்கும் உள்ள தொடர்பை அறிந்து கொண்டனர். பிரஞ்சு சர்ஜன் ஜீன் லூயிஸ் பெடிட் (1674–1750) என்பவரும் பின்னர் ஸ்காட்டிஷ் சர்ஜன் பெஞ்சமின் பெல் (1749–1806) என்பவரும் தான் முதன்முதலாக நிணநீர் முடிச்சுகள், மார்பக திசுக்கள் மற்றும் அதற்கு கீழுள்ள மார்பு தசை ஆகியவற்றை அகற்றினார்கள். இவர்களின் வெற்றிகரமான பணியானது, வில்லியம் ஸ்டிவர் ஹால்ஸ்டெட் என்பவரால் தொடரப்பட்டது, இவர் 1882ஆம் ஆண்டில் மாஸ்டெக்டோமிகளை செய்து வர தொடங்கினார். ஹால்ஸ்டெட் ரேடிகல் மாஸ்டெக்டோமி என்பதில் பெரும்பாலும் இரண்டு மார்பகங்களையும் நிணநீர் முடிச்சுகளும் கீழே இருக்கும் மார்பு தசைகளும் அகற்றப்படும். இதனால் நீண்டகாலத்துக்கு வலியும், முடங்கியிருக்கும் நிலையும் ஏற்படக்கூடும், ஆனால் இதை நீக்குவது கான்சர் மீண்டும் வராமல் தடுப்பதற்கு அவசியமாக இருந்தது. 1970கள் வரையிலும் ரேடிகல் மாஸ்டெக்டோமிகள் ஒரே வழியாக இருந்து வந்தது, அப்போது மெட்டாஸ்டாஸிஸ் என்பதை விரிவாக புரிந்து கொண்டதால், கான்சர் என்பது ஒரு முறையான, அதேநேரத்தில் குறிப்பிட்ட இடம் சார்ந்த நோய் என்று அறியப்பட்டது, மேலும் ஒழுங்கமைக்கும் சில வழிமுறைகள் உருவாக்கப்பட்டு பயனைத் தந்தன.\n\nமார்பக புற்றுநோயால் இறந்த மிகப்பிரபலமான பெண்கள் பின்வருமாறு, ராணி தியோடரா, ஜஸ்டானியனின் மனைவி; ஆஸ்திரிய ராணி, பிரான்சின் 14 ஆம் லூயி மன்னரின் தாய்; மேரி வாஷிங்டன், ஜார்ஜின் தாய், மற்றும் ராச்சல் கார்சன், என்ற சுற்றுச்சூழல் ஆய்வாளர்.\n\nஜேனட் லேன்-கிளேய்போன் என்பவரால் மார்பக புற்றுநோய் பரவலைப் பற்றி, முதன்முதலாக கட்டுப்படுத்தப்பட்ட நோய் ஆய்வு செய்யப்பட்டது, அவர் பிரிட்டிஷ் உடல்நல அமைச்சகத்தினால், 1926ஆம் ஆண்டில் ஒரே பின்புலம் மற்றும் வாழ்க்கை முறையை கொண்டவர்களில் 500 மார்பக புற்றுநோய் நோயாளிகள் மற்றும் 500 கட்டுப்படுத்தப்பட்ட நோயாளிகளைப் பற்றிய ஒப்பீட்டு ஆய்வை சமர்ப்பித்தார்.\n\nSection::::சமுதாயமும் கலாச்சாரமும்.\nஅறுவை சிகிச்சைக்கு முன்பு, இரண்டாவது கருத்துக்களை கேட்பதற்கான ஏற்பு, குறைந்த தாக்கத்தை ஏற்படுத்தும் அறுவை சிகிச்சை வழிமுறைகள், ஆதரவு குழுக்கள் மற்றும் நோயாளியின் கவனிப்பில் ஏற்பட்டுள்ள பிற முன்னேற்றங்கள் ஆகியவை ஏற்பட்டுள்ளன. இவற்றுக்கு மார்பக புற்றுநோய் ஆலோசனை இயக்கத்தின் செயல்களும் ஓரளவுக்கு காரணமாகும்.\n\nஅக்டோபர் மாதமானது தேசிய மார்பக புற்றுநோய் விழிப்புணர்வு மாதமாக ஊடகங்களாலும், நோயிலிருந்து மீண்டவர்களாலும், நோய் பாதிப்பு கொண்டவர்கள், அதனால் இறந்தவர்களின் நண்பர்கள், குடும்பங்கள் ஆகியோரால் அனுசரிக்கப்படுகிறது. புற்றுநோயுடன் போராடும் நோயாளிகளின் போராட்டத்தை நினைவு கூறும் வகையில் ஒரு பிங்க் நிற ரிப்பன் அணியப்படுகிறது.\n\nமார்பக புற்றுநோயின் முன்னோடியாக அகதா ஆஃப் சிசிலி என்பவர் கூறப்படுகிறார்.\n\n1991ஆம் ஆண்டின் ஆரம்பத்தில், சூசன் ஜி. கோமன் என்பவர் மார்பக புற்றுநோயிலிருந்து மீண்டவர்களுக்கான பந்தயத்தில் அதில் பங்கேற்றவர்களுக்கு பிங்க் ரிப்பன்களை வழங்கினார்.\n\n1996ஆம் ஆண்டில் நான்சி நிக் என்பவரால் பிங்க் மற்றும் நீல நிற ரிப்பன்கள் வடிவமைக்கப்பட்டன. இவர் ஜான் டபள்யூ. நிக் ஃபவுண்டேஷன் என்ற அமைப்பின் நிறுவுனர் மற்றும் தலைவர் ஆவார். இந்த அமைப்பின் நோக்கம் \"ஆண்களுக்கும் மார்பக புற்றுநோய் வரக்கூடும்! (Men Get Breast Cancer Too!)\" என்ற விழிப்புணர்வை ஏற்படுத்துவதே ஆகும்.\n\n2009ஆம் ஆண்டில் அவுட் ஆஃப் தி ஷாடோ, ஏ மேன்ஸ் பிங்க் மற்றும் பிராண்டன் கிரீனிங் ஃபவுண்டேஷன் ஃபார் பிரெஸ்ட் கான்சர் இன் மென் ஆகிய ஆண்கள் மார்பக புற்றுநோய் ஆலோசனைக் குழுக்கள் ஒன்றாக இணைந்து அக்டோபர் மூன்றாம் வாரத்தை \"ஆண் மார்பக புற்றுநோய் விழிப்புணர்வு வாரம்\" என்று அறிவித்தன.\n\nSection::::முன்னெச்சரிக்கைகள்.\n35 வயதைக் கடந்து விட்ட பெண்களுக்கு இந்த மார்பகப் புற்றுநோய் ஏற்படும் சாத்தியங்கள் அதிகம். எனவே 35 வயதுக்கு மேற்பட்ட பெண்கள் மார்பை இறுக்கமாக அழுத்தும் உடைகளைத் தவிர்த்தல், மிதமான உடற்பயிற்சிகளை தினசரி மேற்கொள்தல், வைட்டமின் சி மற்றும் ஏ ஆகியவை சரியான விகிதத்தில் கலந்த உணவை சாப்பிடுதல், ஆண்டுக்கு ஒரு முறை மகளிர் சிறப்பு மருத்துவர்களிடம் மார்பகப் பரிசோதனை செய்து கொள்வது போன்றவை மார்பகப் புற்று நோய் வராமல் தவிர்க்க உதவும். பாட்டி, அம்மா, பெரியம்மா, சித்தி அல்லது சகோதரி என நெருங்கிய உறவினரில் எவருக்கேனும் புற்று நோயிருந்தால் கூடுதல் கவனத்துடன் இருப்பது நல்லது.\n\nசில உண்மைகள்\n\n\nகுறிப்புதவிகள்\n\n"}
{"id": "418715", "url": "https://ta.wikipedia.org/wiki?curid=418715", "title": "ரோல்டைட்டு", "text": "ரோல்டைட்டு\n\nரோல்டைட்டு \"(Roaldite)\" என்பது ((Fe,Ni)N) என்ற மூலக்கூற்று வாய்ப்பாட்டால் விவரிக்கப்படும் ஓர் உலோகக் கனிமம் ஆகும். விண்வீழ்கல்லாகக் கருதப்படும் இவ்வகைக்க் கனிமத்தில் இரும்பு, நிக்கல், நைட்ரசன் போன்ற தனிமங்கள் கலந்து காணப்படுகின்றன.\n\n1981 ஆம் ஆண்டு மேற்கு ஆசுத்திரேலியாவில் கிடைத்த விண்வீழ்கல்லில் ரோல்டைட்டு முதன் முதலாகக் கண்டறியப்பட்டது. டென்மார்க் நாட்டைச் சேர்ந்த ரோல்டு நார்பேச்சு நீல்சன் (1928) என்ற மின்னணு நுண்ணாய்வி வல்லுநர் நினைவாக கனிமத்திற்கு ரோல்டைட்டு என்ற பெயர் சூட்டப்பட்டது. டென்மார்க் நாட்டில் காணப்பட்ட யெர்சுலெவ் விண்கல்லிலும், அமெரிக்காவின் அரிசோனா மாநிலத்தில் காணப்பட்ட விண்வீழ் பள்ளத்திலும் இக்கனிமம் காணப்படுவதாக கூறப்படுகிறது. \n"}
{"id": "418719", "url": "https://ta.wikipedia.org/wiki?curid=418719", "title": "சிங்சோங்கைட்டு", "text": "சிங்சோங்கைட்டு\n\nசிங்சோங்கைட்டு \"(Xingzhongite)\" என்பது (Pb,Cu,Fe)(Ir,Pt,Rh)S4 என்ற மூலக்கூற்று வாய்ப்பாட்டால் விவரிக்கப்படும் ஓர் உலோகக் கனிமம் ஆகும். சீனாவிலுள்ள சிங்சோங்கு என்ற இடத்தில் கனிமம் கண்டறியப்பட்டதால் இக்கனிமம் சிங்சோங்கைட்டு என்ற பெயரைப் பெற்றது. ஒளிபுகாப் பண்பை கொண்ட கனிமம் என்ற இயற்பியல் பண்பைக் கொண்டுள்ளது. சல்பைடுக் கனிமம் என்று வகைப்படுத்தப்படுகிறது.\n"}
{"id": "418731", "url": "https://ta.wikipedia.org/wiki?curid=418731", "title": "தோனா இசுட்டிரிக்குலாண்டு", "text": "தோனா இசுட்டிரிக்குலாண்டு\n\nதோனா இசுட்டிரிக்குலாண்டு (\"Donna Strickland\", பிறப்பு: 27 மே 1959) என்பவர் கனடிய ஒளி இயற்பியலாளரும் நோபல் விருதாளரும் ஆவார். மிகுந்த அடர்த்தியும் மிகக் குறைவான நீளமும் கொண்ட துடிப்புச் சீரொளி கற்றையை உருவாக்கியதற்காக, இவருக்கும் செரார் மூரு என்பவருக்கும் 2018 ஆம் ஆண்டுக்கான இயற்பியலுக்கான நோபல் பரிசு வழங்கப்பட்டது. நோபல் பரிசின் மற்றைய அரைப்பங்கு ஆர்தர் ஆசுக்கின் என்பவருக்கு உயர்நுட்ப சீரொளி இடுக்கிகளைக் கண்டுபிடித்தமைக்காக வழங்கப்பட்டது.\n\n55 ஆண்டுகளுக்குப் பிறகு இயற்பியலில் நோபல் பரிசு பெற்ற பெண்ணான இவர், இந்தத் துறையில் நோபல் பரிசு பெறும் மூன்றாவது பெண் ஆவார். தோனா தனது இளங்கலைப் பொறியியல் பட்டத்தை மெக்மாசுடர் பல்கலைக்கழகத்திலும், முனைவர் பட்டத்தை இரோச்செசுடர் பல்கலைக்கழகத்திலும் பெற்றார். தற்போது கனடாவின் வாட்டர்லூ பல்கலைக்கழகத்தில் இணைப் பேராசிரியராகப் பணியாற்றுகிறார்.\n\n"}
{"id": "418736", "url": "https://ta.wikipedia.org/wiki?curid=418736", "title": "உளவுத்துறை மதிப்பீடு", "text": "உளவுத்துறை மதிப்பீடு\n\nஉளவுத்துறை மதிப்பீடு என்பது பரந்த அளவில் கிடைக்கும் வெளிப்படையான மற்றும் இரகசிய தகவல்களின் அடிப்படையில் நடப்புக் கணிப்புகளின் வளர்ச்சி அல்லது நடக்கும் நிகழ்வுகளை ஓர் அமைப்பின் தலைமைக்குப் பரிந்துரைப்பது ஆகும். முடிவுகள் எடுப்பதற்குத் தகவல் கொடுக்க தலைமை அறிவிப்பு தேவைகளுக்கு வினையாக மதிப்பீடுகள் வளர்கின்றன. ஒவ்வொன்றிற்கும் கிடைக்கும் தகவல் மூலங்களின் எல்லைகளினால் ஓர் அரசாங்கம், இராணுவம் அல்லது வணிக அமைப்பு ஆகியவற்றிற்காக மதிப்பீடுகள் செயல்படுத்தப்படலாம்."}
{"id": "418747", "url": "https://ta.wikipedia.org/wiki?curid=418747", "title": "ஊக்கம்", "text": "ஊக்கம்\n\nஊக்கம் அல்லது தன்முனைப்பாற்றல் (Motivation) என்பது மக்களின் செயல்கள், ஆசைகள் மற்றும் தேவைகளுக்குக் காரணமாக அமைவதாகும். இதுவே ஒருவரின் செயலுக்கான வழியும், ஒருவர் ஒரு செயலைத் திரும்பச் திரும்பச் செய்வதற்கான காரணமும் ஆகும். உணர்வு நிலைக் காரணிகள் மற்றும் தன்னையறியாமல் இருக்கும் உள்மன நிலைக் காரணிகள் ஆகிய இரண்டிற்கும் இடையிலான ஒருங்கிணைந்த விளைவாகவே ஊக்கம் இருக்கின்றது.\n\nஒரு நபர் முன்னோக்கிச் செல்ல ஊக்குவிப்பதில் இது ஒரு மிக முக்கியக் காரணமாகக் கருதப்படுகிறது. ஊக்கத்தைப் பெறுவதன் மூலம் நீடித்த மற்றும் திட்டமிட்ட பயிற்சியை செய்வது என்பது உயர்தர சாதனைகளின் (எ.கா. விளையாட்டு, மருத்துவம் மற்றும் இசை உலகில்) மையம் ஆகும். ஊக்கம் என்பது ஒரு நடத்தையை விளக்க பயன்படுத்தப்படும் ஒரு கட்டமைப்பு எனவும் கொள்ளலாம். ஒரு குறிப்பிட்ட முறையில் ஒரு நபர் செயல்படுவதற்கு இதுவே காரணமாகின்றது.\n\nஒருவர் திருப்தியடைவதற்கான தேவையே ஊக்கம் ஆகின்றது. இந்தத் தேவைகள் சமூகம், வாழ்க்கை முறை, கலாச்சாரம் போன்றவற்றினால் ஏற்படுவதாகவோ, அல்லது இயல்பாகவே தோன்றியதாகவோ இருக்கலாம். ஒரு தனி நபருக்குக் கொடுக்கப்படும் ஊக்கம் மற்றவர்களாலோ, அல்லது சில நிகழ்வுகளாலோ ஏற்படலாம். அவ்வாறாயின் அது வெளிப்புற ஊக்கமாகும் (Extrinsic motivation). அவ்வாறின்றி, ஒருவரின் உள்ளிருந்தே கூட ஊக்கம் கிடைக்கலாம். அது உட்புற ஊக்கமாகும் (Intrinsic motivation).\n"}
{"id": "418749", "url": "https://ta.wikipedia.org/wiki?curid=418749", "title": "சிறுநீர்ப்பாதைத் தொற்று", "text": "சிறுநீர்ப்பாதைத் தொற்று\n\nசிறுநீர்ப்பாதைத் தொற்று (UTI) என்பது சிறுநீரகப் பகுதிகளில் பாதிப்பை ஏற்படுத்தும் ஒரு தொற்றுநோயாகும். சிறுநீரகம், சிறுநீர் வடிகுழாய், சிறுநீர்ப்பை, சிறுநீரகக்குழாய், ஆகிய பகுதிகளில் பாக்டீரியா எனப்படும் தீநுண்மம் தாக்குவதால் சிறுநீர்ப்பாதைத் தொற்று ஏற்படுகிறது. இந்நோய்த் தொற்றானது சிறுநீரக அமைப்பின் கீழ்ப்பகுதியில் (சிறுநீர்ப்பையில்) ஏற்படில் இதனை ”சிறுநீர்ப்பைத் தொற்று” எனப்படுகிறது. இது ஆரம்பநிலையாகும். மேல்பகுதியில் ஏற்படின் ”சிறுநீரகத் தொற்று எனவும்” அழைக்கப்படுகிறது. சிறுநீர் கழிக்கையில் வலி ஏற்படுதல், அடிக்கடி சிறுநீர்க் கழித்தல், அடிக்கடி சிறுநீர்க்கழிக்கவேண்டும் என்ற உணர்வு ஏற்படுதல் ஆகியவை சிறுநீர்ப்பைத் தொற்றின் அறிகுறிகளாகும் இந்த அறிகுறிகளுடன் கூடவே காய்ச்சல், அடிவயிற்று வலி ஆகியவை இருப்பின் சிறுநீரகத் தொற்று என அறியலாம். சில நேரங்களில் அரிதாக சிறுநீர் இரத்தத்துடன் வெளியேறும். மிக இளம் வயது அல்லது வயதானோர்க்கு இவ்வறிகுறிகள் குறிப்பிட்டுச் சொல்ல முடியாததாக இருக்கும்.\n\nஈக்கோரியா கோலி எனும் பாக்டீரியா தாக்குவதால் பொதுவாகச் சிறுநீர்ப்பாதைத் தொற்று ஏற்படுகிறது. சில நேரங்களில் பிற தீநுண்மங்களாலும் பூஞ்சைகளாலும் ஏற்படலாம். பெண்களின் உடற்கூறு, பாலியல் உறவு, நீரிழிவு, உடற்பருமன், குடும்பத்தில் யாருக்கேனும் இத்தொற்று பாதித்திருத்தல் ஆகியவை சிறுநீர்ப்பாதைத் தொற்றுக்கான ஆபத்துக் காரணிகளாகும். பாலியல் உறவு இந்நோய்க்கான மிகத் தீவிரக் காரணியாக இருந்தாலும் பாலியல் மூலம் பரவும் தொற்றுநோயாக சிறுநீர்ப்பைத் தொற்று வகைப்படுத்தப்படவில்லை. சிறுநீர்ப்பையில் தொற்று ஏற்படின் அதனைத் தொடர்ந்து சிறுநீரகத் தொற்றும் ஏற்படுகிறது. இது இரத்தம் மூலம் பரவும் தொற்றினால் கூட ஏற்படலாம்.\n\nஆரோக்கியமான இளம் பெண்களுக்குக் காணப்படும் இந்நோய்க்கான தனித்த, தெளிவான அறிகுறிகுறிகள் மூலம் இந்நோய்த் தொற்று இருப்பதைக் கண்டறியலாம். ஆனால் தெளிவற்ற, அறிகுறிகள் இல்லாமல் இருப்பவர்களுக்கு இந்நோய்த் தொற்றினைக் கண்டறிவது கடினம். ஏனெனில் இந்நோய்த் தொற்று இல்லாமலும் அப்பாக்டீரியாக்கள் அங்கு இருக்கக்கூடும். சிக்கலான சந்தர்ப்பங்களில் அல்லது சிகிச்சை பலனளிக்கவில்லை என்றாலோ சிறுநீர்ச் சோதனை(urine culture) செய்வது பயனுள்ளாத இருக்கும்.\nஆரம்ப நிலையில் சிக்கலற்ற சிறுநீர்ப்பாதைத் தொற்றுக்கு, குறுகிய நாட்களே உட்கொள்ளப்படும் நைட்ரோஃப்யூரண்டைன், ட்ரைமெத்தோப்ரிம், சல்ஃபாமெத்தாசோல் ஆகிய நோய்க்கொல்லி மருந்துகள் வழங்கப்படுகின்றன. இந்த நிலையில் அதிகமான நோய்க்கொல்லி மருந்துகளை உண்பது குறிப்பாக சல்ஃபாமெத்தாசோல் உட்கொள்வதற்கு எதிர்ப்பு உள்ளது. தீவிரமான தொற்றுக்கு அதிகநாட்கள் உட்கொள்ளவேண்டிய அல்லது நரம்புவழி செலுத்தக்கூடிய நோய்க்கொல்லிகள் தேவை. நோய்த்தொற்று அறிகுறிகள் இரண்டு அல்லது மூன்று நாட்கள் வரை நீடிக்குமாயின் நோய்க்கண்டறியும் பரிசோதனை அவசியமானதாகும்.\n\nஒருவருக்கு தீநுண்மம் அல்லது இரத்த வெள்ளையணுக்கள் சிறுநீரில் தென்பட்டு நோய்த்தொற்றுக்கான அறிகுறிகுறிகள் ஏதுமில்லையெனில் அவர்களுக்கு நோய்க்கொல்லி மருந்துகள் தேவையற்றது. கருவுற்ற காலத்தில் ஏற்படும் தொற்று இதற்கு விதிவிலக்காகும். அடிக்கடி தொற்று ஏற்படுவோர் மிகக்குறுகியகால நோய்க்கொல்லி அல்லது நீண்டகாலம் உட்கொள்ளவேண்டிய உயிர்க்கொல்லி மருந்துகளை எடுத்துக்கொள்வது நோய்த்தடுப்புகான நிவாரண மருந்தாகப் பயன்படுகிறது.\n\nஆண்டுதோறும் சுமார் 150 மில்லியன் மக்கள் சிறுநீர்ப்பாதைத் தொற்றினால் பாதிக்கப்படுகின்றனர் பொதுவாக ஆண்களைவிடப் பெண்களே இதற்கு அதிகம் பாதிப்படைகின்றனர். பெண்களிலும் குறிப்பாக தீநுண்மத்தால் பாதிக்கப்படுவோர் அதிகளவில் உள்ளனர். ஆண்டுதோறும் 10 விழுக்காட்டிற்கும் மேலான பெண்கள் சிறுநீர்ப்பாதைத் தொற்றினால் பாதிக்கப்படுகின்றனர், மேலும் பாதிப்பெண்களுக்குமேல் அவர்கள் வாழ்வில் ஒருமுறையேனும் இந்நோய்த்தொற்று ஏற்படுகிறது.\n\nபொதுவாக 16 முதல் 35 வயதுக்குட்பட்ட பெண்களுக்கு அடிக்கடி இத்தொற்று ஏற்படுகின்றது. சிறுநீர்ப்பாதைத் தொற்று மீண்டும் மீண்டும் ஏற்படுவது பொதுவானதாகும். சிறுநிர்ப்பாதைத் தொற்று பழங்காலம் முதலே இருந்து வந்துள்ளது. கி.பி 1550 ஆண்டு என்று நாள் குறிப்பிடப்பட்ட ஏப்ரஸ் பாப்பிரைஸ் என்ற நூலில் முதன்முதலாக சிறுநீர்ப்பாதைத் தொற்று குறித்து விளக்கத்துடன் ஆவணப்படுத்தப்பட்டுள்ளது.\n"}
{"id": "418758", "url": "https://ta.wikipedia.org/wiki?curid=418758", "title": "ஹெர்த்தா அயர்டன்", "text": "ஹெர்த்தா அயர்டன்\n\nஹெர்த்தா அயர்ட்டன் (\"Phoebe Sarah Hertha Ayrton\", 28 ஏப்ரல் 1854 - 26 ஆகத்து 1923) )(Phoebe Sarah Hertha Ayrton) ஒரு பிரித்தானியப் பொறியாளர், கணிதவியலாளர், இயற்பியலாளர் மற்றும் கண்டுபிடிப்பாளர். மின்சார வட்டவில் மற்றும் மணலிலும் நீரிலும் ஏற்படும் அதிர்வுகள் குறித்த இவரது ஆராய்ச்சிக்கு ராயல் சங்கம் ஹயூக்ஸ் விருதை வழங்கி கவுரவித்தது.\n\nSection::::ஆரம்பகால வாழ்க்கையும் கல்வியும்.\nஹெர்த்தா அயர்ட்டன் இங்கிலாந்து, ஹேம்ப்சைர், போர்ட்சியில் உள்ள டோப்சாரா மாரிக்ஸ் போபி சாரா மார்க்ஸ் என்னும் இடத்தில் 1854 ஏப்ரல் 28 இல் பிறந்தார். லிவி மார்க்ஸ் என்ற போலந்து நாட்டிலிருந்து குடிபெயர்ந்த கடிகாரம் செய்து வாழ்க்கை நடத்திய யூதருக்கும் அலைஸ் தெரசா மோஸ் என்னும் தாயாருக்கும் மூன்றாவது குழந்தையாகப் பிறந்தார். ஏழு குழந்தைகளையும் கருவுற்றுருந்த மனைவியையும் விட்டுவிட்டு இவர் தந்தை 1861 ஆம் ஆண்டு காலமாகிவிட்டார். சாரா அதன்பின் தமது இளைய சகோதர சகோதரிகளைப் பாா்க்கும் பணியையும் செய்துவந்தார்.\n\nஇவருக்கு 9 வயது ஆகும் பொழுது, இவருடைய பெற்றோாின் உடன் பிறந்தோர் அழைப்பின் பேரில் லண்டன் நகரம் சென்றார். அங்கு அவர்களின் குழந்தைகளுடன் சேர்ந்து கல்வி கற்க முடிந்தது. She was known to her peers and teachers as a fiery, occasionally crude personality. இவருடைய நண்பர்கள் மற்றும் ஆசிரியர்கள் மத்தியில் இவர் ஒரு கோபக்காரர், பண்படாதவர் என்று அறியப்பட்டார். இவர் உறவினர்கள் இவரை அறிவியலுக்கும் கணிதவியலுக்கும் அறிமுகப்படுத்தினர். தமது 16வது வயதில் இவர் குழந்தைகளுக்கு வீடுகளில் பாடம் கற்பிக்கும் பெண்ணாகப் பணிபுரியத் துவங்கினார்.\n\nஇவர் வளரிளம் பருவத்தினராக இருக்கும் பொழுதே ஒடுக்கப்படும் பெண்கள் இயக்கத்தில் ஈடுபட்டு வந்தார். இதன் தொடர்ச்சியாக கேம்பிரிட்ஜ் கிர்டன் கல்லூரியின் இணை நிறுவனர் பார்பரா போடிசனுடன் தொடா்பு கிடைத்தது. போடிசன், அயர்ட்டன் கிர்டன் கல்லூரியில் படிப்பதற்கு உதவி செய்ததுடன் தனது சொத்தையும் இறுதியில் அயர்ட்டனுக்கு அன்பளிப்பாக வழங்கிவிட்டார்.\n\nஅயா்டன், கிா்டன் கல்லூரியில் கணிதவியலும், ரிச்சா்டு கிளேசு புக் அவா்களிடம் இயற்பியலும் கற்றுக் கொண்டாா். கேம்பிரிட்ஜ் பல்கலைக் கழகத்தில் படிக்கும் பொழுது அயா்டன், ‘ஸ்பிக்மோமேனே’ மீட்டரை (இரத்த அழுத்தமானி) உருவாக்கினாா். கோரல் சங்கத்தை நிறுவினாா். கிா்டன் கல்லூரியின் தீயணைக்கும் படையை நிறுவியதுமட்டுமல்லாமல் சாா்லட் ஸ்காட்டுடன் சோ்ந்து கணிதவியல் சங்கத்தையும் ஏற்படுத்தினாா். 1880 ஆம் வருடம் அயா்டன் கணிதத்தில் சிறப்புப் பட்டத் தோ்வில் தோ்ச்சி பெற்ற போதும் கேம்பிரிட்ஜ் பல்கலைக் கழகம் இவருக்கு பெண் என்பதால் பட்டம் வழங்காமல் நற்சான்றிதழ் மட்டும் வழங்கியது. 1881 ஆம் ஆண்டு லண்டன் பல்கலைக் கழகத்தில் அறிவியல் இளங்கலை வகுப்பில் ஒரு வெளி மாணவியாகத் தேறி பட்டம் பெற்றாா்\nSection::::கணிதவியலும் மின்சார பொறியியல் பணியும்.\nலண்டன் திரும்பிய அயா்டன் துணியில் தையல் பூவேலை செய்வதை சொல்லிக் கொடுத்தும், வேலை செய்யும் பெண்களுக்காக குழு ஒன்றை நடத்தியும் பணம் ஈட்டி தமது மாற்றுத் திறனாளியான சகோதரியைக் கவனித்து வந்தாா். தாம் கற்றுக் கொண்ட கணிதத்தைப் பயன்படுத்தி பல சவால்களுக்குத் தீா்வும் கண்டு வந்தாா். இவைகளை “எஜிகேசனல் டைம்ஸ்” என்னும் பத்திரிக்கையில் ‘கணிதக் கேள்விகளும் அவற்றின் விடைகளும்’ என்ற தலைப்பில் வெளியிட்டுள்ளாா். நாட்டில் ஹில் மற்றும் யேலிஸ் உயா்நிலைப் பள்ளியில் கணிதம் கற்பித்தும் வந்தாா்.\n\n1884 ஆம் ஆண்டு அயா்டன் ஒரு நோ்கோட்டை பிரிக்கும் கருவியைக் கண்டுபிடித்து காப்புரிமையும் பெற்றாா்</ref>. இக்கருவி ஒரு நோ்கோட்டை எத்துணை சம பாகங்களாகவும் பிரிக்க வல்லது. பிரித்தவற்றை பெரிதாக்கவும், சிறிதாக்கவும் இயலும். இக்கருவி ஓவியா்களுக்கும் பொறியாளா்களுக்கும் கட்டிடக் கலைஞா்களுக்கும் உதவியாக இருக்கும். இதுவே இவா் முதல் கண்டுபிடிப்பாகும். இவருடைய, காப்புரிமை பெரும் முயற்சிக்கு, லௌசிய கோல்ட்ஸ் மிட் என்பவரும், பெண் உாிமை முன்னோடி பாா்பரா போடிசன் அவா்களும் நிதி உதவி செய்து வந்தனா். இவருடைய இந்த கண்டுபிடிப்பு பெண்களுக்கான தொழிற்கண்காட்சியில் காட்சிப் படுத்தப்பட்டு பெரும் வரவேற்பைப் பெற்றது. அயா்டன் பெற்ற காப்புரிமைகளில் 1884 ஆம் ஆண்டு பெற்றது முதல் காப்புரிமைதான். இதனைத் தொடா்ந்து இறுதிவரை 26 காப்புரிமைகள் பெற்றுள்ளாா். இவற்றில் 5 கணிதவியல் தொடா்பானவை, 13 வட்டவில் விளக்கு மற்றும் எலக்ட்ரோடு தொடா்பானவை, ஏனைய காற்றின் உந்து சக்தி தொடா்பானவையாகும்.\n\nமின்சார பொறியியலில் பாடத்தையும் இயற்பியல் பாடத்தையும், அயா்டன், பின்ஸ்பரி பொறியியல் கல்லூரியில், 1884 ஆம் ஆண்டு சோ்ந்து கற்று வந்தாா். 1885 ஆண்டு மே மாதம் 6 ஆம் நாள் தனது முன்னாள் ஆசிரியரைத் திருமணம் செய்து கொண்டு இயற்பியல் மற்றும் மின்சாரம் குறித்த அவரின் ஆராய்ச்சிக்கு உறுதுணையாக இருந்துவந்தார். இதனைத் தொடா்ந்து மின்சார வட்டவில் தொடா்பான தமது ஆராய்ச்சியிலும் ஈடுபட்டு வந்தாா்.\n\n19 ஆம் நூற்றாண்டு இறுதியில் பொது இடங்கில் மின்சார வட்டவில் விளக்கின் பயன்பாடு அதிக அளவில் இருந்து வந்தது. இந்த விளக்குகள் மின் மினுப்பதும் ஹிஸ் என்று ஒலி எழுப்புவதும் பெரிய சிக்கலாக இருந்து வந்தது. இதுகுறித்து, அயா்டன், வட்டவில்லை ஏற்படுத்தப் பயன்படுத்தப்படும் காா்பன் கட்டைகளுடன் பிராணவாயு தொடா்பு கொள்வதுதான் இதற்குக் காரணம் என்று தொடா்ச்சியாக கட்டுரைகள் எழுதி “எலக்டிாிசியன்” என்னும் இதழில் வெளியிட்டு வந்தாா். 1899 ஆம் ஆண்டு மின்சார பொறியாளா்கள் நிறுவனத்தில் (Institution of Electrical Engineers) தாம் வெளியிட்ட கட்டுரையை தாமே வாசிக்கும் முதல் நபா் என்னும் பெருமையைப் பெற்றாா். “மின்சார வட்டவில்லின் ஹிஸ் சத்தம்” என்பது அக்கட்டுரையின் பெயா். இதனைத் தொடா்ந்து இந்த நிறுவனத்திற்கு தோ்ந்தெடுக்கப்பட்ட முதல் பெண்மணி என்னும் பெருமை பெற்றாா். இவருக்கு அடுத்து வேறொரு பெண்மணி தோ்ந்தெடுக்கப்பட்டது 1958ல் தான். ராயல் சங்கத்தில் இதுபோன்று தமது கட்டுரையை வாசிக்க அனுமதி கேட்டபோது, இவா் பெண் என்பதால் அது மறுக்கப்பட்டது. அதன்பின் 1901 ஆம் ஆண்டு “மின்சார வட்டவில்லின் இயந்திர அமைப்பும் அது வேலை செய்யும் விதமும்” (The mechanism of Electri Arc) என்னும் இவா் கட்டுரை இவருக்காக ஜான் பொி என்பவரால் வாசிக்கப்பட்டது. மணலிலும் நீரிலும் ஏற்படும் அதிர்வுகளின் இயக்கம் குறித்தும், மின்சார வில் குறித்தும் இவருடைய ஆராய்ச்சிகளுக்காக 1906 ஆம் ஆண்டு இவருக்கு ஹயூக்ஸ் விருது வழங்கப்பட்டது. இவ்விருதைப் பெரும் முதல் பெண்மணி இவா்தான். 19 ஆம் நூற்றாண்டின் இறுதியில் மின்சாரப் பொறியியல் தொடா்பாக இவருடைய பங்கு உள்நாட்டிலும் வெளிநாடுகளிலும் பொிதும் அங்கீகரிக்கப்பட்டது. 1899 ஆண்டு லண்டனில் நடந்த பன்னாட்டு பெண்கள் மகாசபையில் இயற்பியல் தொடா்பான பிரிவிற்கு இவா் தலைமை வகித்தாா். 1900 ஆண்டு பாரிசில் நடந்த பன்னாட்டு மின்சார மகாசபையில் இவா் உரையாற்றினாா். இங்கு இவருக்குக் கிடைத்த வெற்றியினால் அறிவியல் முன்னேற்றத்திற்கான பிரித்தானிய சங்கத்தில் பொதுக் குழு மற்றும் பிரிவுக் குழுக்களில் பெண்கள் பங்கேற்க வகை செய்தது.\n\n1895, 1896 ஆம் ஆண்டுகளில் தாம் வெளியிட்ட மின்சார வட்டவில் தொடா்பான கட்டுரைகளின் சாரத்தை 1902 ஆம் ஆண்டு அயா்டன் மின்சார வட்டவில் என்று புத்தகமாக வெளியிட்டாா். இந்த வெளியீட்டினால் மின்சாரப் பொறியியலில் அயா்டன் பங்கு உறுதி செய்யப்பட்டுவிட்டது. இருந்தாலும், ராயல் சங்கம் போன்ற செல்வாக்கும் நன்மதிப்பும் உடைய அறிவியல் அமைப்புக்களிடம் அயா்டனுக்கு வரவேற்புக் கிடைக்க வில்லை. மின்சார வட்டவில் குறித்த இவா் புத்தகம் வெளியிடப்பட்ட பின், 1902 ஆம் ஆண்டு ராயல் சங்கத்தின் உறுப்பினரும் பெருமை பெற்ற மின்சாரப் பொறியாளாருமான ஜான் பெரி, அயா்டன் பெயரை ராயல் சங்கத்தின் உறுப்பினராக முன்மொழிந்தாா். ஆனால் திருமணமான பெண்மணிகளை உறுப்பினராக ஏற்க மறுத்த \nராயல் சங்கம் இவா் மனுவை நிராகரித்து விட்டது. 1904 ஆம் ஆண்டு “அதிர்வுகள் குறியீடுகளின் தோற்றமும் வளா்ச்சியும்” என்னும் கட்டுரையை ராயல் சங்கத்தில் வாசித்ததன் மூலம்,\nஇப் பெருமை பெற்ற முதல் பெண்மணியாக அயா்டன் திகழ்ந்தாா். 1906ஆம் வருடம்\" இவருடைய மின்சார வட்டவில் குறித்தும் மணல் அதிர்வுகள் குறித்த ஆய்வுகளுக்காக ராயல் சங்கம் ‘ஹயூக்ஸ் விருதை’ அயா்டனுக்கு வழங்கி கவுரவித்தது. இந்தச் சாதனைக்கு இவா்தான் முதல் சொந்தக்காரா். மேலும் 2015 ஆம் ஆண்டு வரை இது போன்ற பெருமை பெற்ற பெண்மணிகள் அயா்டன் உட்பட இருவா்தான். மற்றவா் 2008 ஆம் ஆண்டு விருது பெற்றவா் “மிச்லி டவா்டி” ஆவாா்.\n\nSection::::பிற்கால வாழ்வும் ஆராய்ச்சியும்.\nஅயா்டன் ராயல் சங்கத்தில் 1901 மற்றும் 1929 ஆம் ஆண்டுகளுக்கிடையே ஏழு கட்டுரைகளைச் சமா்ப்பித்துள்ளாா்.\nகடைசிக் கட்டுரை இவா் இறந்த பின் வாசிக்கப்பட்டது. பிரித்தானிய சங்கத்திலும் இயற்பியல் சங்கத்திலும் இவா் தமது ஆராய்ச்சிக் கட்டுரைகளின் முடிவை சமா்ப்பித்துள்ளாா். அயா்டன் நீரின் சுழற்சியிலும் காற்றின் சுழற்சியிலும் காட்டிய ஆா்வம் ‘அயா்டன் காற்றாடி’யாக உருவெடுத்தது. இவைகள் முதலாம் உலகப் போாில் பதுங்கு குழிகளில் நச்சுப் புகையைப் போக்க பரவலாகப் பயன்படுத்தப்பட்டன. அயா்டனின் தீவிர முயற்சியினால் 100,000 உபகரணங்கள் தயாரிக்கப்பட்டு மேற்கத்திய போா்முனையில் பயன்படுத்தப்பட்டன.\n\nஅயா்டன் 1919 ஆம் ஆண்டு பெண்கள் பல்கலைக் கழகத்தின் பன்னாட்டு கூட்டமைப்பை நிறுவுவதற்கும் 1920 ஆம் ஆண்டு தேசிய அறிவியல் தொழிலாளா் சங்கத்தை நிறுவுவதற்கும் உதவியாக இருந்துள்ளாா். சஸ்ஸே மாநிலத்தில் வடக்கு லான்சிங், நியூகாட்டேஜ் என்னும் இடத்தில் ஒரு பூச்சி கடித்ததால் இரத்தத்தில் விசம் கலந்து, 1923 ஆம் ஆண்டு ஆகஸ்டு 26 அன்று காலமானாா்\n\nSection::::தனிப்பட்ட வாழ்க்கை.\nஹொ்த்தா அயா்டன் கடவுளைக் கண்டறிவது அசாத்தியம் என்ற கொள்கையுடையவர். மதங்களைக் கண்டித்து, அல்கிா்னான் சாா்லஸ் ஸ்வின்பரின் என்பவரால் எழுதப்பட்ட கவிதையின் நாயகியின் பெயரை ஏற்று இளம் வயதில் தம் பெயரில் ஹொ்த்தா என்பதை அயா்டன் இணைத்துக் கொண்டாா்\n\nஇயற்பியலாளரும் மின்சார பொறியாளருமான வில்லியம் எட்வாா்டு அயா்டன் என்னும் மனைவியை இழந்தவரை, 1885 ஆம் ஆண்டு, அயா்டன் திருமணம் செய்து கொண்டாா். இவா் அயா்டனின் அறிவியல் ஆராய்ச்சிகளுக்கு மிகவும் உதவியாக இருந்துள்ளாா். 1886 ஆம் ஆண்டு பிறந்த தம் முதல் பெண் குழந்தைக்கு தமக்கு ஆரம்ப காலத்தில் உதவிய பாா்பரா போடிசின் நினைவாக அவா் பெயரையே சூட்டினாா். இக்குழந்தை “பாா்பி” என்றழைக்கப்பட்டு பிற்காலத்தில் உழைப்பாளா் கட்சியில் இணைந்து பாராளுமன்ற உறுப்பினராகவும் பணிபுாிந்தது.\n\nSection::::பாராட்டுகள்.\n1923 ஆம் ஆண்டு, அயா்டன் இறந்து இரண்டு ஆண்டுகளுக்குப் பின் அயா்டனின் ஆயுள்கால நண்பா் ஒட்டிலி ஹேன் காக், கிாிடன் கல்லூரியில் ஹொ்த்தா அயா்டன் ஆராய்ச்சி நிதியை ஏற்படுத்தியுள்ளாா்.. இது இன்றளவும் தொடா்கிறது.\n\n\n\nஒருவா் என்று தோ்ந்தெடுத்துள்ளனா்.\n\n\n"}
{"id": "418765", "url": "https://ta.wikipedia.org/wiki?curid=418765", "title": "ஜி. சங்கர்", "text": "ஜி. சங்கர்\n\nஜி. சங்கர் (G. Shankar) Arusha, East Africa) என்பவர்  கேரளத்தைச் சேர்ந்த ஒரு கட்டிடக் கலைஞர் ஆவார். இவரது முழு பெயரானது கோபாலன் நாயர் சங்கர் என்பதாகும். இவர் உள்ளூரில் கிடைக்கக்கூடிய பொருட்களைக் கொண்டு, குறைந்த செலவில் நிலைத்தன்மை வாய்ந்த கட்டுமானத்தில் பசுமை வீடுகள் கட்டுவதை வலியுறுத்துகிறார். இவர் 1987ஆம் ஆண்டு திருவனந்தபுரத்தில் ‘ஹேபிடட் டெக்னாலஜி குருப்’ என்ற அமைப்பை நிறுவினார்.\n\nஇந்த அமைப்பானது 2012 வரை,  பல பலகைகளில் குறைந்த செலவில் வீடுகள் கட்ட உதவிவருகிறது. இவர் பசுமைக் கட்டிடக்கலை, சேரி மக்களை மீள்குடியேற்றம் செய்தல் மற்றும் சுற்றுச்சூழலுக்கு உகந்த வடிவமைப்பு ஆகியவற்றிற்கான மூன்று தேசிய விருதுகளை வென்றிருக்கிறார்.    \"பசுமைக் கட்டடக்கலை\" பற்றிய இவரது அணுகுமுறையானது இவருக்கு \"மக்களின் கட்டிடக்கலைஞர்\" என்ற புகழைப் பெற்றுத் தந்துள்ளது. இவரது பணிகளைப் பாராட்டும் விதமாக இந்திய அரசால் இவருக்கு 2011 ஆம் ஆண்டு பத்மசிறீ விருது வழங்கப்பட்டது.\n"}
{"id": "418770", "url": "https://ta.wikipedia.org/wiki?curid=418770", "title": "அபாயகரமான பாலியல் நடத்தை", "text": "அபாயகரமான பாலியல் நடத்தை\n\nஅபாயகரமான பாலியல் நடத்தை \"(Risky sexual behavior)\" அல்லது இடர்மிகு பாலியல் நடத்தை என்பது ஒரு நபர் பால்வினை நோயால் பாதிக்கப்பட்ட பிற நபருடன் பாலியல் உறவுகொள்ளும் போது மேற்கொள்ளும் நடவடிக்கைகள் மூலம் அதிகரிக்கப்படும் சாத்தியமான பாதிப்புகள் குறித்ததாகும். கர்ப்பமாதல் அல்லது தனது இணையரைக் கர்ப்பமாக்குதல் என்ற நிகழ்வில் சுய நடத்தை அல்லது இணையரின் நடத்தையை இது குறிக்கிறது. பாதுகாப்பற்ற உடலுறவு, வாய்வழிப் பாலுறவு குறிப்பிட்ட இணையர் இல்லாத இணையர், எய்ட்ஸ் நோயாளி அல்லது நரம்புவழி மருந்துட்கொள்பவர், ஆகியோருடன் பாலுறவு போன்றவை அபாயகரமான பாலியல் நடத்தைகள் ஆகும். தொடர்ச்சியாக மருந்து உட்கொள்வது என்பதும் அபாயகரமான பாலியல் நடத்தையுடன் தொடர்புடையதாகும்.\n\nSection::::விளக்கம்.\nஆகியவை மிகவும் ஆபத்தான பாலியல் நடவடிக்கைகளாக இருக்கலாம்.\n\nஅபாயகரமான பாலியல் நடத்தை என்பது பாதுகாப்பற்ற உடலுறவு, பலருடன் உறவுகொள்ளுதல், சட்டவிரோதமான மருந்து பயன்படுத்துதல் ஆகியவற்றை உள்ளடக்கியதாகும்.\n\nமது அருந்துதல் மற்றும் தவறான சட்டவிரோதமான மருந்துகளை உட்கொள்ளுதல் ஆகியவை கொணோறியா, கிளமிடியா,ட்ரைக்கோமோனியாசிஸ், மஞ்சள் காமாலை, எய்ட்ஸ் ஆகியவற்றை அதிகரிக்கும் ஆபத்தான காரணிகளாகும். குதவழி பாலியல் உறவின்மூலம் ஆண்குறியில் காயம் தென்படல் மிகவும் ஆபத்தான பாலியல் நடத்தையின் அறிகுறியாகும். \nவட அமெரிக்க இளைஞர்கள் பாலியல் உறவில் நன்கு செயல்பாடுள்ளவராக இருந்தாலும் நோய்த்தொற்று அல்லது கருத்தரித்தலுக்கு எதிராக எந்தவித நடவடிக்கையும் எடுப்பதில்லை. அவர்களின் தவறான புரிதல் மற்றும் தவறான நடவடிக்கைகள் அவர்களை அபாயகரமான பாலியல் நடத்தைகளின் ஊக்குவிக்க முனைகிறது. அபாயகரமான பாலியல் நடத்தைகள் பாலியல் உறவில் ஈடுபடும் இருவரையும் சில நேரஙக்ளில் கருப்பை வாய்ப் புற்றுநோய், வேற்றிடச்சூல், மலட்டுத்தன்மை போன்ற சில மோசமான விளைவுகளுக்கு இட்டுச்செல்கின்றன. அடிக்கடி உடலைத் துளையிடுதல், பச்சை குத்துதல் ஆகியவையும் அபாயகரமான பாலியல் நடத்தையுடன் தொடர்புடையதாகும்.\n\nSection::::நோயியல்.\nபெரும்பாலும் பதினைந்து முதல் பத்தொன்பது வயதுக்குட்பட்ட கனடியர் மற்றும் அமெரிக்க இளைஞர்கள் குறைந்தபட்சம் ஒருமுறையாவது பாலுறவு வைத்திருந்ததாகத் தெரிவிக்கிறார்கள். இவர்களில் 23.9% கனடிய மற்றும் 45.5 % அமெரிக்க இளம்பருவப் பெண்களும் கடந்த வருடத்தில் இரண்டு அல்லது அதற்கு மேற்பட்ட இணையருடன் பாலுறவு கொண்டதாகத் தெரிவித்துள்ளனர்.இதே மக்கள் தொகையில் 32.1% கனடிய ஆண்களும் 50.8% அமெரிக்க ஆண்களும் இரண்டு அல்லது அதற்கு மேற்பட்ட இணையருடன் பாலுறவில் ஈடுபட்டதாகத் தெரிவித்துள்ளனர்.\n\nSection::::தொடர்புள்ளவற்றை இனங்காணுதல்.\nஅபாயகரமான பாலியல் நடத்தைக்கு பல்வேறு காரணிகள் தொடர்புபடுத்தப்படுகிறது. சீரற்ற ஆணுறை பயன்பாடு, மதுப்பழக்கம், போதைக்காக ஒரே நேரத்தில் பலமருந்துகளைச் சேர்த்து உண்ணும் உளநோய், மன அழுத்தம், சமுதாய ஆதரவின்மை, அண்மையில் சிறைவாசம், இணையரோடு வாழ்தல், நெருக்கமாக இருத்தல், வல்லுறவு மற்றும் குழந்தைப்பருவப் பாலியல் முறைகேடு ஆகியவற்றின் மூலம் அபாயகரமான நடத்தை உள்ளோரை இனங்கண்டு மோசமான விளைவுகள் ஏற்படுவதைத் தடுக்கலாம். இருப்பினும் இந்தக் காரணிகளுக்கும் ஆபத்தான பாலியல் நடத்தைக்கும் இடையேயுள்ள தொடர்புகளை விரிவாக ஆய்வு செய்வது அவசியம். ஊக்கப்படுத்தும் பயிற்சிகள் தன்முனைப்புத் திறன், கல்வி மற்றும் நடத்தைக் குறுக்கீடுகள், தீவிர மனநலம் பாதிக்கப்பட்டோருக்கான ஆலோசனை வழங்கல், பங்களிப்போரின் அறிவை மேம்படுத்துதல், மனப்பான்மைகள், நம்பிக்கைகள், தன்முனைப்புத் திறனுட்பட்ட நன்னடத்தைப் பயிற்சிகள் ஆகியவை ஆபத்தான பாலியல் நடத்தைகளைக் குறைக்கும் நடவடிக்கைகளாகும்.\n"}
{"id": "418778", "url": "https://ta.wikipedia.org/wiki?curid=418778", "title": "வெள்ளைப்படுதல்", "text": "வெள்ளைப்படுதல்\n\nவெள்ளைப்படுதல் நோய் (Leukorrhea) என்பது பெண்களின் பிறப்புறுப்பு வழியே கெட்டியான மஞ்சள் கலந்து வெண்ணிறமான நீர்மம் வெளிப்படுதலாகும். இதனை வெள்ளைப்படுதல், வெள்ளைப்பாடு அல்லது வெட்டை எனவும் குறிப்பிடுகின்றனர். வெள்ளைப்படுதலுக்குப் பல காரணங்கள் இருந்தாலும் பொதுவாக ஈத்திரோசன் சமச்சீரற்ற தன்மை மற்றும் பாலியல் தொற்று காரணமாகச் சொல்லப்படுகிறது. பெண்களின் கருப்பை வாய்,கருப்பை உட்புறச்சுவர், பிறப்புறுப்புத் தசைப்பகுதிகள் ஆகியவற்றில் சுரக்கும் திரவமானது பெண்களின் பிறப்புறுப்பை ஈரமாகவே வைக்கவும் உராய்வுகள் ஏற்படாமல் இருக்கவும் உதவுகிறது. பிறப்புறுப்பில் ஏற்படும் தொற்று காரணமாகவோ அல்லது பாலியல் நோய்க்காரணமாகவோ இத்திரவம் அதிகமாக வெளிப்படும். சில நேரங்களில் வெளிப்படுவதும் நிற்பதுமாக இருக்கும். சிலருக்கு துர்நாற்றத்துடன் கூடிய மஞ்சள் திரவம் பல ஆண்டுகள் தொடர்ந்தும் வெளிப்படும். இது வழக்கமாக கருப்பை வாய் வீக்கம் அல்லது புணர்புழை வீக்கம் ஏற்பட்டிருப்பதன் இரண்டாம்நிலை அறிகுறியாகும். சில நேரங்களில் வெள்ளைப்படும் பகுதியில் நமைச்சலுடன் கூடிய அரிப்பும் எரிச்சலும் இருக்கும்.\n\nபிறப்பிறுப்பில் வெளிப்படும் திரவத்தில் கலந்திருக்கும் >10 இரத்த வெள்ளையணுக்களை நுண்ணோக்கிப் பரிசோதனை மூலம் கண்டறியலாம். வெள்ளைப்படுதல் என்பது அசாதாரணமான ஒன்றல்ல. இது நோய்த்தொற்று, புற்று, சுரப்பிகளின் மாற்றம் ஆகியவற்றுக்கான முன்னறிவிப்பாகும். சிலசமயம் ஒரு பெண் முதல் மாதவிடாய்ச் சுழற்சிக்கு முன் இது போன்ற வெள்ளைப்படுதல் அவள் பருவமடைவதற்கான அறிகுறியாகக் கொள்ளப்படுகிறது.\n\nSection::::சாதாரண வெள்ளைப்படுதல்.\nவெள்ளைப்படுதல் என்பது மிகப்பெரிய பிரச்சனையல்ல. ஆனால் மிகவிரைந்து தீர்க்கப்படவேண்டிய பிரச்சனையாகும். யோனியானது தனது வேதிச்சமநிலையைப் பராமரிக்கவும், யோனித்திசுக்களின் நெகிழ்வுத்தன்மைக்காவும் இயற்கையாக ஏற்படும் ஒரு தடுப்பு நடவடிக்கையாகும். ஈத்திரோசன் தூண்டலனினால் வெள்ளைப்படுதலே பொதுவாக உடலியல் வெள்ளைப்படுதல் என்றழைக்கப்படுகிறது. கருவுற்ற காலத்திலும் பெண்களுக்கு வெள்ளைப்படுதல் நிகழும். இக்காலத்தில் ஈத்திரோசன் சுரப்பு அதிகரிப்பின் காரணமாக சற்று அதிகமான இரத்தப்போக்கு ஏற்படும். பிறந்த பெண்குழந்தைக்கும் சிறிது காலம் அதனுடைய கருப்பையின் ஈத்திரோசன் வெளிப்பாடு காரணமாக வெள்ளைப்படுதல் நிகழலாம். பாலியல் தூண்டல் காரணமாகவும் வெள்ளைப்படுதல் ஏற்படுகிறது.\n\nSection::::வெள்ளைப்படுதல் அழற்சி.\nவெள்ளைப்படுவதன் காரணமாக யோணித்தசைகளில் நெரிசல் அல்லது வீக்கம் ஏற்பட்டு அழற்சி ஏற்படலாம். இதனால் துர்நாற்றத்துடன் கூடிய மஞ்சள் நீர்மம் வெளியேறுமாயின் உடனடியாக மருத்துவரின் ஆலோசனையை நாடவேண்டும். ஏனெனில் வெள்ளைப்படுதல் என்பது உள்ளுறுப்புகள் பாக்டீரியாக்களால் பாதித்தல், பால்வினை நோய்கள் போன்ற பல நோய்கள் பரவுவதன் அறிகுறி நிலையாகும். குழந்தைப் பேறுக்குப் பின் வெள்ளைப்படும் போது முதுகுவலியுடன் துர்நாற்றத்துடன் கூடிய யோனிநீர் வெளியேறும்,(இதில் இரத்தம், நஞ்சுக்கொடி திசுக்கள், சளி போன்றவை கலந்துள்ளதால் துர்நாற்றம் ஏற்படும்) வெள்ளைப்படுவதால் கருப்பையானது பேறுக்கு முன்னிருந்த நிலைக்குச் சுருங்குவதில் தடை ஏற்படலாம். இந்நிலையில் இந்நோய்க்கு கண்டறிய யோனியின் ஈரத்தன்மைச் சோதனை, கிராம் சோதனை, சிறுநீர்ப் பரிசோதனை, பாப் சோதனை ஆகியவை பரிந்துரைக்கப்படுகின்றன.\n\nSection::::ஒட்டுண்ணிகளால் வெள்ளைப்படுதல்.\nஒட்டுண்ணிகள், புரோட்டோசோவா எனப்படும் ஒருசெல்லுயிரிகளான முதலுயிரிகள் ஆகியவைகளாலும் வெள்ளைப்படுதல் ஏற்படும். எரிச்சல், அரிப்பு, கெட்டியான நீர்ம வெளியேற்றம், கெட்டியான மஞ்சள் நிறச் சளி வெளியேறுதல் ஆகியவை இதன் அறிகுறிகளாகும்.\n\nSection::::சிகிச்சை.\nவெள்ளைப்படுதல் என்பது பால்வினைநோய்த் தொற்றினால் உருவாகக்கூடியதாகையால் இதற்கு பால்வினை நோய்ளுக்கான சிகிச்சையளிக்க வேண்டும். மெட்ரோனைடசோல் போன்ற நோய்க்கொல்லிகள் உட்கொள்ளவேண்டும். கிளிண்டாமைசின் அல்லது ட்ரினைடசோல் போன்ற நோய்க்கொல்லிகள் பால்வினை நோய்களுக்கு வழங்குவது போலவே இதற்கும் வழங்கப்படுகின்றன.\n\nSection::::பெயரியல்.\nலூக்கோறியா என்ற சொல் வெள்ளைப்படுதல் எனப் பொருள்தரும் லுக்கோறியா என்ற கிரேக்க மொழிச்சொல்லில் இருந்து பிறந்ததாகும். (leukós, “white”) + ῥοία (rhoía, “flow, flux”). ’லூக்கோ’ என்றால் வெள்ளை என்றும் ’றியா ’எனில் போக்கு அல்லது வெளியேற்றம் எனவும் பொருள்தரும்.\n"}
{"id": "418785", "url": "https://ta.wikipedia.org/wiki?curid=418785", "title": "விரைச்சிரைப் புற்றுநோய்", "text": "விரைச்சிரைப் புற்றுநோய்\n\nவிரைப் புற்றுநோய் (Testicular cancer) அல்லது விந்தகப் புற்றுநோய் என்பது ஆண் இனப்பெருக்க விந்தகத்தைப் பாதிக்கக்கூடிய ஒருவகை புற்று நோய் ஆகும். விந்தகத்தில் கட்டி அல்லது விதைப்பையில் வலி அல்லது வீக்கம் ஆகியவை இதன் அறிகுறிகளாகும். சிகிச்சைகளினால் மலட்டுத்தன்மை ஏற்பட வாய்ப்புள்ளது.\n\nவயிற்றில் விரை தேங்கிவிட்ட நிலை, புற்ருநோய்கள் மரபு வழியாக உள்ள குடும்பங்கள் ஆகியன பாதிப்புக் காரணகிளாகும். இது பொதுவாக கருச்செல் கட்டி என வகைப்படுத்தப்படுகிறது. கருச்செல் கட்டியானது விரைப்புற்றுக்கட்டி மற்றும் விரைப்புற்றுக்கட்டி இல்லாதது ஆகிய இருவகைப்படும். பாலின உறுப்புக் கட்டிகள் மற்றும் நிணநீர்ச் சுரப்பிப் புற்று நோய் போன்றனவும் இதில் அடங்கும். உடற்கூறு சோதனை, கேளா ஒலி அலகீடு மற்றும் குருதிப் பரிசோதனை போன்றவற்றின் மூலம் இதனைக் கண்டறியலாம்.\n\nவிரைச்சிரைப் புற்றுநோய் என்பது குணப்படுத்தக்கூடியது ஆகும்.அறுவைச் சிகிச்சை, கதிரியக்கச் சிகிச்சை, வேதிச்சிகிச்சை அல்லது முதல்நிலை உயிரணு மாற்றம் போன்ற பல முறைகளில் சிகிச்சைகள் உள்ளன. மேலும் இந்தப் புற்றுநோயானது பரவினாலும் வேதிச்சிகிச்சை மூலமாக 80 விழுக்காடு மேலாக இதனைக் குணப்படுத்த இயலும்.\n\n2015 ஆம் ஆண்டின் நிலவரப்படி 686,000 மக்கள் இந்த வகைப் புற்றுநோயினால் பாதிக்கப்பட்டுள்ளனர். 1990 இல் 7,000 பேரும் 2015 இல் 9,400 பேரும் இதனால் இறந்தனர். வளர்ந்த நாடுகளில் இதன் இறப்பு வீதம் மற்ற நாடுகளை விட குறைவாகவே உள்ளது. பொதுவாக இந்த புற்நோயானது 20 முதல் 34 வயது வரையிலான ஆண்களையே பெரும்பான்மையாகப் பாதிக்கின்றது. 15 வயதிற்கு குறைவான ஆண் குழந்தைகளை அரிதாகப் பாதிக்கின்றது. அமெரிக்க ஐக்கிய நாட்டில் 95 விழுக்காடு பேர் ஐந்து வருட உயிர் வாழ்தல் விகிதத்தில் உள்ளனர்.\n\nSection::::அறிகுறிகள்.\nவிந்தகத்தில் கட்டி அல்லது விதைப்பையில் வலி அல்லது வீக்கம் ஆகியவை இதன் முதன்மையான அறிகுறிகளாகும். மரபுவழியாக புற்றுநோய் உள்ள குடும்பங்களில் உள்ள ஆண்கள் மாதந்தோறும் விந்தகப் பரிசோதனை செய்வதாக அமெரிக்கப் புற்றுநோய் சங்கமானது கூறியுள்ளது. மேலும் அமெரிக்க சிறுநீரகவியல் சங்கமானது அனைத்து இளம் வயதினரும் மாதந்தோறும் விந்தகப் பரிசோதனை செய்யப் பரிந்துரை செய்கின்றது.\n\n"}
{"id": "418794", "url": "https://ta.wikipedia.org/wiki?curid=418794", "title": "சிறுநீர்ப்பை புற்றுநோய்", "text": "சிறுநீர்ப்பை புற்றுநோய்\n\nசிறுநீர்ப்பை புற்றுநோய் (Bladder cancer ) என்பது சிறுநீர்ப்பை இழையங்களைப் பாதிக்கக்கூடிய ஒருவகைப் புற்று நோய் ஆகும். இந்த நோயானதுஉயிரணுக்கள் அபரிமிதமான வளர்ச்சியடைந்து உடலின் மற்ற பாகங்களுக்கும் பரவப்படும் திறன் பெற்றது ஆகும். சிறுநீரில் குருதி வடிதல் ,வலி ஏற்படுதல் மற்றும் முதுகு வலி ஏற்படுதல் ஆகியன இதன் அறிகுறிகளாகும்.\n\nபுகையிலை பிடித்தல், மரபு வழி நோய்கள், முந்தைய கதிரியக்கச் சிகிச்சைகள், அடிக்கடி சிறுநீர்ப்பையில் ஏற்படும் தொற்றுகள் மற்றும் சில வேதியல் பொருட்களால் இவ்வகையான புற்றுநோய்கள் ஏற்படுகின்றன. பைநோக்கியல் சிகிச்சை மூலம் இதனைக் கண்டறியலாம்.\n\nஇந்தப் புற்றுநோயின் நிலைகளைப் பொறுத்து அதற்கு சிகிச்சை வழங்கப்படுகிறது. அறுவைச் சிகிச்சை, வேதிச்சிகிச்சை, கதிரியக்கச் சிகிச்சை அல்லது நோயெதிர்ப்புச் சிகிச்சை போன்ற பல வழிகளில் சிகிச்சைகள் மேற்கொள்ளப்படுகின்றன. அறுவைச் சிகிச்சைகளின் போது பகுதியாகவோ அல்லது முழுமையாகவோ சிறுநீர்ப்பையினை நீக்க வேண்டியிருக்கும். இந்த நோயினால் பாதிக்கப்பட்ட அமெரிக்க ஐக்கிய நாட்டில் உள்ள 77 விழுக்காடு மக்கள் ஐந்து வருட உயிர்வாழும் வீதத்தில் உள்ளனர்.\n\n2015 ஆம் ஆண்டின் நிலவரப்படி சிறுநீர்ப்பை புற்றுநோயினால் 3.4 மில்லியன் மக்கள் பாதிக்கப்பட்டனர். 430,000 மக்கள் ஆண்டுதோறும் இந்த நோயினால் பாதிக்கப்பட்டது கண்டறியப்பட்டது. 2015 இல் 188,000 பேர் இதனால் இறந்தனர். பெரும்பானமையாக 65 மற்றும் 85 வயதுடைய மக்கள் இந்த நோயினால் பாதிக்கப்படுகின்றனர். பெண்களைக் காட்டிலும் ஆண்களே இந்த நோயினால் அதிகமாகப் பாதிக்கப்பட்டனர். 2018 ஆம் ஆண்டில் 81.000 மக்கள் இந்தப் புற்றுநோயினால் பாதிக்கப்படுவார்கள் எனவும் 17,000 மக்கள் இறக்க நேரிடும் என எதிர்பார்க்கப்படுகிறது.\n\nSection::::அறிகுறிகள்.\nசிறுநீரில் குருதி வடிதலின் மூலம் இதனைக் கண்டறியலாம். மேலும் நுண்நோக்கி மூலம் இதனைக் கண்டறியலாம். இருந்த போதிலும் சிறுநீரில் குருதி வடிதலே பெரும்பான்மையானதாக காணப்படுகிறது. ஆனால் இது வலியற்றதாகும். சிறுநீரில் குருதி வடிதல் குறைவான காலங்கள் கொண்டதாகவே இருக்கும். மேலும் சிறுநீரகச் சோதனையின் மூலம் சிறுநீரில் குருதி வராதபோதிலும் இதனை உறுதிபடுத்தலாம். 80முதல் 90 விழுக்காடு பேர் குருதி வடிதலின் மூலமே இந்த நோயானது கண்டறியப்படுகிறது. சிறுநீரகத் தொற்று , சிறுநீரக நோய்கள் மற்றும் சிறுநீரகக் கல் போன்ற பல காரணங்களினாலும் குருதி வரலாம்.\n"}
{"id": "418801", "url": "https://ta.wikipedia.org/wiki?curid=418801", "title": "உதயசங்கர்", "text": "உதயசங்கர்\n\nகா. உதயசங்கர் (பிறப்பு: 1960) ஒரு தமிழக எழுத்தாளர் ஆவார். இவர் சிறுகதை, கவிதை, மொழிபெயர்ப்பு, சிறார் இலக்கியம், கட்டுரை போன்றவற்றை எழுதி வருகிறார். கோவில்பட்டி எழுத்தாளர்களான கி. ராஜநாராயணன், பூமணி, சோ. தர்மன், ச. தமிழ்ச்செல்வன், தேவதச்சன், கௌரிசங்கர், வித்யாசங்கர், கோணங்கி, நாறும்பூநாதன், உதயசங்கர், மாரீஸ், முருகபூபதி, அப்பணசாமி ஆகியோரைப் பற்றி எடுத்து வரும் \"ஒரே ஒரு ஊரிலே\" என்ற ஆவணப்படத்தை எடுத்து வருகிறார். இந்த ஆவணப்படத்தின் முன்னோட்டமாக எழுத்தாளர் அப்பணசாமியை பற்றிய ஆவணப்படம் 2016 பாண்டிச்சேரி சர்வதேச குறும்பட ஆவணப்படவிழாவில் திரையிடப்பட்டது.\n\nSection::::வாழ்க்கைக் குறிப்பு.\n1960 ஆம் ஆண்டு தூத்துக்குடி மாவட்டத்திலுள்ள கோவில்பட்டியில் பிறந்தவர். இவர் தந்தை ச. கார்மேகம் மற்றும் தாயார் கமலம். இவர் மல்லிகா என்பவரை ஏப்ரல் 12, 1987 அன்று திருமணம் செய்துக்கொண்டார். இவருக்கு நவீனா, துர்கா என்ற இரு மகள்கள் உள்ளனர், இருவரும் ஹோமியோபதி மருத்துவர்கள் ஆவார்கள். இவர் இளங்கலை வேதியியல் பட்டம் பெற்றவர். இரயில்வேயில் பணி செய்தவர். இவர் தமிழ்நாடு முற்போக்கு எழுத்தாளர் கலைஞர்கள் சங்கத்தில் மாநில துணைப் பொதுச் செயலாளராக செயலாற்றி வருகிறார்.\n\n\n\n\n\n\n\n\n\n"}
{"id": "418809", "url": "https://ta.wikipedia.org/wiki?curid=418809", "title": "இடுப்பு அழற்சி நோய்", "text": "இடுப்பு அழற்சி நோய்\n\nஇடுப்பு அழற்சி நோய் (PID) பெண் இனப்பெருக்க மண்டலத்தின் மேற்பகுதியில் அமைந்துள்ள கருப்பை, பாலாப்பியன் குழாய், சினைப்பை மற்றும் இடுப்பெலும்பின் உட்பகுதி ஆகியவற்றில் ஏற்படும் ஓர் நோய்த் தொற்று ஆகும். பெரும்பாலும் இதற்கான அறிகுறிகள் காணப்படுவதில்லை.\n\nஅடிவயிறு வலித்தல், பிறப்புருப்பில் திரவக்கசிவு, காய்ச்சல், எரிச்சலுடன் சிறுநீர் வெளியேறுதல், உடலுறவின் போது வலி அல்லது சீரற்ற மாதவிடாய்ச் சுழற்சி ஆகியவை இதன் அறிகுறிகள் ஆகும்.\nபிறப்புறுப்பு மற்றும் கருப்பைவாய்ப் பகுதியிலிருந்து பரவும் ஒரு வித பாக்டீரியாவினால் இந்நோய் ஏற்படுகிறது. 75 முதல் 90 விழுக்காடு நபர்களுக்கு ’நீசெரியா கோணோறியா’ அல்லது கிளாமடியா ட்ராக்கோமாட்டிஸ் என்ற பாக்டீரியா காணப்படுகிறது. பெரும்பாலும் பல்வேறுபட்ட பல பாக்டீரியாக்கள் இதில் பங்குகொள்கின்றன. முறையான சிகிச்சை மேற்கொள்ளாத கொணோறியாவால் பாதிக்கப்ப்ட்ட 10 விழுக்காடு நபர்களும் கிளமிடியா பாதித்த 40 விழுக்காடு நபர்களுக்கும் அந்நோய்கள் இடுப்பு அழற்சி நோயாக வளர்ச்சியடையக் கூடும்.\n\nபாலுறவால் பரவும் நோய்களுக்கான காரணிகள் போலவே பலருடன் பாலியல் உறவுகொள்ளுதல், போதை மருந்து உட்கொள்ளுதல், ஆகியவையே இதற்கும் காரணிகளாக அமைகின்றன. பிறப்புறுப்பில் நீர்ப்பாய்ச்சுதல் கூட சில நேரங்களில் இதன் ஆபத்தை அதிகரிக்கிறது. இந்த அறிகுறிகளை அடிப்படையாகக்கொண்டே இந்நோய்க் கண்டறியப்படுகிறது. கர்ப்பமடையும் வயதுடைய அணைத்து பெண்களுக்கும் அடிவயிற்றுப் பகுதியில் வலி ஏற்பட்டால் இந்நோய்க்கான பரிசோதனை பரிந்துரைக்கப்படுகிறது. லேப்ராஸ்கோப்பிக் அறுவை சிகிச்சையின் போது பாலோப்பியன் குழாயின் உட்பகுதியில் சீழ் காணப்படுவது உறுதியாக இந்நோய் பாதித்திருப்பதைக் கண்டறியலாம். மீயொலிச் சோதனையும் இதனைக் கண்டறியும் முறைகளுள் பயன் தரத்தக்கதாகும்.\nஉடலுறவில் ஈடுபடாதிருத்தல் அல்லது சிலருடன் மட்டுமே உறவுகொள்ளுதல், ஆணுறை பயன்படுத்துதல் ஆகியவை இந்நோய் வராமல் தடுக்கும் சில முயற்சிகளாகும்.. கிளமிடியா தொற்றுக்கான சிகிச்சையெடுப்பது இடுப்பு அழற்சி நோயைக் குறைக்கும் என பெண்களுக்கு விளக்கிக்காட்டலாம். இந்நோய் இருப்பது கண்டறியப்பட்டால் பொதுவாக சிகிச்சை மற்றும் ஆலோசனை பரிந்துரைக்கப்படுகிறது. மேலும் ஒரு பெண்ணின் பாலியல் இணையருக்கும் இச்சிகிச்சை அவசியமாகிறது. லேசான அல்லது மிதமான அறிகுறிகள் கண்டறியப்படின் நோய்க்கொல்லியான செஃப்ரியாக்ஸோன் உடன் டாக்சிசைக்ளின் என்ற மருந்துகளை இரண்டு வாரத்திற்கு ஊசிமூலம் போட்டுக்கொள்ள வேண்டும். இயன்றால் அதனுடன் மெட்ரோனைடசோல் மருந்தையும் வாய்வழியாக உட்கொள்ளப் பரிந்துரை செய்யப்படுகிறது. இரண்டு வாரத்திற்கும் மேல் சிகிச்சை எடுத்தும் இருவருக்கும் பலனளிக்கவில்லையெனில் நரம்பு வழிச் செலுத்தப்படும் நோய்க்கொல்லிகள் பயன்படுத்தப்படுகின்றன.\n\n2008 இல் உலக அளவில் 106 மில்லியன் நபர்கள் கிளமிடியாவாலும் 106 மில்லியன் நபர்களுக்கு கொணோறியாவும் ஏற்பட்டது. ஆயினும் இடுப்பு அழற்சி நோயினால் பாதிக்கப்பட்டோர் எண்ணிக்கைத் தெளிவாகத் தெரியவில்லை. ஆண்டுக்கு 1.5 விழுக்காடு இளம்பெண்கள் இந்நோயால் பாதிக்கப்பட்டதாக கருதப்படுகிறாது. ஐக்கிய அமெரிக்காவில் மட்டும் ஆண்டுக்கு ஒரு மில்லியன் பெண்கள் இடுப்பு அழற்சி நோயால் பாதிக்கப்படுகிறார்கள். 1970 களில் கருத்தரித்தலை தடை செய்வதற்காகப் உட்பொருத்தப்பட்ட கருத்தடைச் சாதனமான டல்கான் கருவியால் இடுப்பு அழற்சி நோயினால் பாதிக்கப்ப்ட்டோரின் விகிதம் அதிகரித்திருந்தது. தற்பொழுது இக்கருவி பொருத்தப்பட்டு ஒரு மாதத்திற்குப் பிறகு இதுபோன்ற பிரச்சனைகள் நிகழ்வதில்லை.\n"}
{"id": "418812", "url": "https://ta.wikipedia.org/wiki?curid=418812", "title": "எக்சு ஒய் ஒய் நோய்த்தொகை", "text": "எக்சு ஒய் ஒய் நோய்த்தொகை\n\nஇந்த மரபியல் நிலை பெற்றோரிடம் இருந்து மரபுப் பேறாகப் பெறப்படுவதில்லை. மாற்றாக விந்துக்கல வளர்ச்சியின்போது ஏற்படும் தற்போக்கு நிகழ்வால் உருவாகிறது. இந்நிலையைக் குறுமவகப் பகுப்பாய்வால் கண்டறியலாம். இந்நிலையில் இயல்பான 46 குறுமவகங்கள் அமையாமல் 47 குறுமவகங்கள் அமையும். எனவே 47,XYY கலக்கரு வகைமை அமையும்.\n\nஇந்த மரபியல் நிலைக்கு பேச்சு மருத்துவமும் பள்ளியில் கூடுதலான பயிற்சியளித்தலும் தேவையாகிறது. Outcomes are generally good. இந்நிலையை தவிர்ப்பது இயலாது. இது ஆயிரம் ஆண் பிறப்புகளில் ஒருவருக்கு நேர்கிறது. இந்நிலை தமக்கு வாய்த்துள்ளமையை பலர் அறியாமலே உள்ளனர். இது முதலில் 1961 இல் விவரிக்கப்பட்டது.\n\nSection::::சமூகமும் பண்பாடும்.\nசில மருத்துவ மரபியலாளர்கள் இம்மரபியல் நிலைக்கு நோய்த்தொகை எனும் சொல்லைப் பயன்படுத்தல் பொருந்துமா எனக் கேட்கின்றனர் ஏனெனில், இந்த மரபியல்நிலை வாய்ந்த பலர் இயல்பாகவே வாழ்கின்றனர்.\n\n\n"}
{"id": "418831", "url": "https://ta.wikipedia.org/wiki?curid=418831", "title": "இண்டைட்டு", "text": "இண்டைட்டு\n\nஇண்டைட்டு \"(Indite)\" என்பது FeInS. என்ற மூலக்கூற்று வாய்ப்பாட்டால் விவரிக்கப்படும் ஒரு கனிமம் ஆகும். இண்டியம்-இரும்பு சல்பைடு கனிமமான இது மிகவும் அரிய கனிமமாகும். \n\nநீர்வெப்பப் படிவுகளில் கேசிட்டரைட்டு கனிமத்திற்குப் பதிலாக இது தோன்றுகிறது. திசாலிண்டைட்டு, கேசிட்டரைட்டு, குவார்ட்சு போன்ற கனிமங்களுடன் இண்டைட்டு கனிமம் கலந்து காணப்படுகிறது . உருசியாவின் தூரக்கிழக்கு பிரதேசம் கபரோவ்சுக் பிரதேசம், சீனாவின் லெசர் கின்கான் மலைத்தொடர், திசாலிண்டா வெள்ளீயப் படிவுகள் போன்ற பகுதிகளில் காணப்பட்டதாக 1963 ஆம் ஆண்டில் கண்டறியப்பட்டது . \n\n"}
{"id": "418837", "url": "https://ta.wikipedia.org/wiki?curid=418837", "title": "சோடியம் பியூட்டைரேட்டு", "text": "சோடியம் பியூட்டைரேட்டு\n\nசோடியம் பியூட்டைரேட்டு \"(Sodium butyrate)\" என்பது Na(CHCOO) என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மம் ஆகும். பியூட்டைரிக் அமிலத்தினுடைய சோடியம் உப்பு சோடியம் பியூட்டைரேட்டு என்றழைக்கப்படுகிறது. மிகை இணப்பெருக்கத்தைத் தடுத்தல், வேறுபாடுகளைத் தூண்டுதல், மரபணு ஒடுக்கத்தைத் தூண்டுதல் போன்ற பல்வேறு உயிரியல் விளைவுகளை வளர்ப்பு பாலுட்டிகளின் செல்களில் உண்டாக்குகிறது . இதனடிப்படையில் இந்த விளைவுகளில் ஏதாவது ஒன்றைக் கொண்டு வர ஆய்வகத்தில் சோடியம் பியூட்டைரேட்டு பயன்படுத்தப்படுகிறது. குறிப்பாக செல்களில் மேற்கொள்ளப்படும் பியூட்டைரேட்டு சிகிச்சையினால் இசுட்டோன் புரதம் மிகை அசிட்டைலேற்றம் அடைகிறது. மற்றும் பியூட்டைரேட்டே வகை 1 இசுட்டேன் டி அசிட்டைலேசின் நடவடிக்கையைத் தடுக்கிறது . வகை 1 இசுட்டேன் டி அசிட்டைலேசு, வகை 2 இசுட்டேன் டி அசிட்டைலேசு, வகை 3 இசுட்டேன் டி அசிட்டைலேசு நொதிகளில் குரோமேட்டின் கட்டமைப்பையும் செயல்பாடுகளையும் இசுட்டோன் டி அசிட்டைலின் பங்கை நிர்ணயிப்பதில் பியூட்டைரேட்டு பயன்படுத்தப்படுகிறது. இசுட்டேன் டி அசிட்டைலேசின் செயல்பாடுகளைத் தடுப்பது பாலுட்டிகளின் மரபணுக்களில் 2% அளவிற்கே பாதிக்கப்படுகிறது என மதிப்பிடப்பட்டுள்ளது .\n\nஆய்வகத்தில் சோடியம் பியூட்டைரேட்டு பொதுவாக வெள்ளை நிறத்தில் நீரில் கரையக்கூடிய படிகத் திண்மமாகக் காணப்படுகிறது. இவ்வேதிச் சேர்மம் மிகவும் வலுவான, விரும்பத்தகாத மணத்தைக் கொண்டிருக்கிறது. \nசோடியம் பியூட்டைரேட்டைப் பயன்படுத்தும்போது கையுறைகள், கண் பாதுகாப்பு மற்றும் சுவாச முகமூடி ஆகியவற்றை பாதுகாப்பு நோக்கங்களுக்காக பயன்படுத்த பரிந்துரைக்கப்படுகிறது \nஇந்தச் சேர்மம் மனித உணவில் காணப்படுகிறது, \n\nகுறிப்பாக குடலில் உள்ள நார்ச்சத்திலும் மற்றும் பாலைடைக்கட்டி மற்றும் வெண்ணெய் ஆகியவற்றில் இருந்து பேரளவில் உற்பத்தி செய்யப்படுகிறது . இருப்பினும், குடலில் காணப்படும் சோடியம் பியூட்டைரேட்டின் மிகவும் பொதுவான ஆதாரம் பருப்பு நுகர்வுகளால் கிடைப்பதாகும். இது இழைச்சத்துடன் சேர்ந்து வயது முதிர்வை தள்ளிப்போடவும் உடல் நலனுக்கு பயனளிப்பதிலும் தொடர்பு கொண்டுள்ளது . \n"}
{"id": "418838", "url": "https://ta.wikipedia.org/wiki?curid=418838", "title": "96 (திரைப்படம்)", "text": "96 (திரைப்படம்)\n\n96 என்பது 2018 ஆம் ஆண்டு வெளியான ஓர் காதல் திரைப்படம் ஆகும். இத்திரைப்படத்தில் விஜய் சேதுபதி மற்றும் திரிசா முக்கியக் கதாப்பாத்திரத்தில் நடித்திருந்தனர். இத்திரைப்படம் சி. பிரேம் குமார் எழுதி, இயக்க நந்தகோபாலால் தயாரிக்கப்பட்டது. கோவிந்மேனனின் இசையமைப்பு மற்றும் சண்முக சுந்தரம் ஒளிப்பதிவு ஆகியவற்றை உள்ளடக்கி, இத்திரைப்படம் அக்டோபர் 04, 2018 அன்று வெளியானது.\n\nSection::::கதைச் சுருக்கம்.\n1996 ஆம் ஆண்டு 10 ஆம் வகுப்பு ஒன்றாக பள்ளியில் படித்த ராமச்சந்திரன் (விஜய் சேதுபதி) மற்றும் ஜானகி தேவி (திரிசா) ஆகியோர் காதலர்களாக இருந்தனர். குடும்பப் பிரச்சினைகள் காரணமாக 10ஆம் வகுப்புக்குப் பிறகு ராம் பள்ளியை விட்டுவிட்டு, தனது குடும்பத்துடன் சென்னைக்குச் சென்றுவிடுகிறார். அதன்பிறகு அவர்கள் மீண்டும் சந்திக்க முடியாமல் போகிறது. ஒரு பயண புகைப்படக்காரராகும் ராம் 22 ஆண்டுகளுக்கு பின்னர், ராம் தனது சொந்த ஊரான தஞ்சாவூருக்கு தனது சிறு பருவத்தில் இருந்து எல்லா இடங்களையும் பார்க்கவும், தனது பள்ளித் தோழர்களுடன் தொடர்பு கொள்ளவும் செல்கிறார். மேலும் அவர்கள் இரண்டு மாதங்கள் கழித்து சென்னையில் ஒருவரையொருவர் சந்திக்க ஏற்பாடு செய்கிறார்கள். ராம் ஆச்சரியப்படும்படியாக, ஜானு சிங்கப்பூரிலிருந்து திரும்பிய பின்பு '96 ஆம் ஆண்டு பள்ளியில் படித்த மாணவர்களின் மறு சந்திப்பில் கலந்துக் கொள்கிறார். ராம் மற்றும் ஜானு 22 ஆண்டுகளுக்கு பிறகு மீண்டும் சந்திக்கின்றனர். அதன் பின்னர் இவர்கள் இருவரும் இணைகிறார்களா? இல்லையா? என்பதே இப்படத்தின் கதையாகும்.\n\nSection::::வெளியீடு.\nஇப்படத்தின் முன்னோட்டமானது ஆகத்து 24, 2018 அன்று வெளியானது. பின்பு இத்திரைப்படம் அக்டோபர் 04, 2018 அன்று வெளியானது.\n"}
{"id": "418854", "url": "https://ta.wikipedia.org/wiki?curid=418854", "title": "பென்னி குரியகோஸ்", "text": "பென்னி குரியகோஸ்\n\nபென்னி குரியகோஸ் (Benny Kuriakose) (25 மே 1962) என்பவர் கேரளத்தில் பிறந்த கட்டவியலாளர் ஆவார். லாரி பேக்கரிடம் கட்டிடக் கலையின் அடிப்படைகளைக் கற்ற இவர், 1985 ஆம் ஆண்டு முதல், லாரி பேக்கர் பாணியில் குறைந்த செலவிலான வீடுகள் கட்டத்துவங்கினார், 1992 இல் இவர் நடிகர் மம்மூட்டியின் இல்லத்தை கட்டினார். பாதுகாப்பான கட்டடங்களுக்கும், புதிய கட்டடங்களின் வடிவமைப்பமைக்குமான வேர்களை தென்னிந்தியாவின் வட்டார கட்டிடக்கலையில் இருந்து எடுத்துக் கொண்டார். இவர் தன் கட்டுமான வடிவமைப்புக்கு மரம், கல், செங்கல் போன்ற இயற்கை பொருட்களைப் பயன்படுத்துவதற்காக அறியப்படுகிறார். அவர் பெரும்பாலும் சென்னை மற்றும் கேரளத்தில் தன்பணிகளை மேற்கொண்டு வருகிறார்.  இவரது ஆலோசனை நிறுவனமானது சென்னையில் இயங்கி வருகிறது.\n"}
{"id": "418857", "url": "https://ta.wikipedia.org/wiki?curid=418857", "title": "எட்வார்ட்சு நோய்த்தொகை", "text": "எட்வார்ட்சு நோய்த்தொகை\n\nஎட்வார்ட்சு நோய்த்தொகை \"Edwards syndrome\", அல்லது முக்குறுமவகம் 18 \" (trisomy 18)\", என்பது முக்குறுமவகம் 18 இன் முழு அல்லது பகுதி மூன்றாம்படி உருவாதலால் ஏற்படும் மரபியல் கோளாறு ஆகும். உடலின் பலபகுதிகள் தக்கமுறுகின்றன. இக்குழந்தைகள் வளர்ச்சி குன்றிச் சிறியனவாகவும் பிறவி இதயக் குறைபாடுகளுடனும் அமைகின்றன. பிற கூறுபாடுகளாக சிறுதலையும் சிறுதாடையும் மடங்கிய கையும் மேற்படிந்த விரல்களும் கடுமையான அறிதிறன் குறைவும் அமையும்.\nபெரும்பாலும் எட்வார்ட்சு நோய்த்தொகை இனப்பெருக்கக் கலங்களின் உருவாக்கத்தின்போது அல்லது கருக்குழவியின் தொடக்கநிலை வளர்ச்சியின்போது ஏற்படும் சிக்கல்களால் தோன்றுகிறது. தாயின் அகவை கூடும்போது நோயின் வீதமும் கூடுகிறது. அருகியநிலையில் இது பெற்றோரிடம் இருந்து மரபுக் கையளிப்பாகவும் அமைவது உண்டு. இது பல்கலக் முக்குறுமவகம் 18 ஐப் போல, எப்போதும் அனைத்து உயிர்க்கலங்களிலும் ஏற்படாது. அத்தகைய நிலையில் இந்நோயின் முனைவான செயல்பாடு மிகவும் குறைவாகவே காணப்படும். முதனிலை ஐயத்தைப் புறவொலி அல்கீடு உருவாக்கினால் இந்நிலையை உறுத்திப்படுத்த பனிக்குட்த் துளைப்பு ஆய்வு உதவுகிறது.\nஎட்வார்ட்சு நோய்த்தொகை உயிரோடு பிறக்கும் 5,000 குழந்தைகளில் ஒரு குழந்தைக்கு ஏற்படுகிறது. இவற்றில் உயிரோடு வாழும் குழந்தைகளில் பெரும்பான்மையானவை பெண்குழந்தைகளே. ஆனால் பிறப்புக்கு முன்பே பெரும்பாலான குழந்தைகள் இறந்துவிடுகின்றன. ஓராண்டுக்குப் பிறகு வாழத்தகும் வாய்ப்பு 5-10% ஆகும். இதை 1960 இல் ஜான் கில்டன் எட்வார்ட்சு முதலில் விவரித்தமையால் இது அவரது பெயரை தாங்கியுள்ளது.\n\nSection::::அறிகுறிகள்.\nஎட்வர்ட்ஸ் நோய்த்தொகை உள்ள குழந்தைகளுக்கு பல்வேறு வகையான உடல் சார்ந்த பிரச்சனைகள் காணப்படலாம். பிறக்கும் போது குறைந்த எடையில் பிறத்தல், சிறிய அசாதாரண வடிவ தலை, சிறிய தாடை மற்றும் வாய், வளர்ச்சியடையாத கட்டைவிரல், ஒன்றன் மேல் ஒன்றாக மேலெழுந்து காணப்படும் விரல்கள், குறுகிய கண் இமைகள், வட்டமான கால்களுடன் மென்மையான பாதங்கள், அசாதாரண வடிவ மூக்கு, வளர்ச்சியடையாத காதுகள், பிளவுப்பட்ட உதடு மற்றும் அண்ணம், குறுகிய மார்பு என்புகள் ஆகிய அறிகுறிகளை காணலாம். எட்வர்ட்ஸ் நோய்த்தொகையினால் பாதிக்கப்பட்ட குழந்தைகளுக்கு பொதுவாக இதயம் மற்றும் சிறுநீரக பிரச்சினைகள், சுவாச பிரச்சினைகள், நுரையீரல் மற்றும் சிறுநீர் மண்டலத்தின் அடிக்கடி தொற்றுகள் ஏற்படல், என்புகள் பலவீனமடைதல், உணவு தொடர்பான சிக்கல்களினால் வளர்ச்சி பாதிக்கப்படல், கடுமையான கற்றல் குறைப்பாடு என்பன காணப்படலாம்.\n\nSection::::மரபியல்.\nஎட்வர்டு நோய்த்தொகை என்பது நிறமூர்த்தங்களில் ஏற்படும் அசாதாரணங்களினால் ஏற்படுகின்றது. எட்வர்டடு நோய்த்தொகை உள்ள ஒரு குழந்தைக்கு  18 ஆவது  நிறமூர்த்தத்தின் மூன்று பிரதிகள் காணப்படும். முழு (முக்குறுமவகம் 18) அல்லது ஒரு பகுதியாக (இடமாற்றங்கள் காரணமாக) ஏற்படலாம். கூடுதல் பிரதியின் விளைவுகள் கூடுதல் பிரதியின் அளவு மரபணு வரலாறு மற்றும் வாய்ப்பு ஆகியவற்றைப் பொறுத்து பெரிதும் மாறுபடும். அனைத்து மனிதர்களிடையேயும் ஏற்படக்கூடும். எட்வர்ட்ஸ் நோய்த்தொகை ஆண்களை விட பெண்களில் அதிகளவில் ஏற்படுகிறது.\n\nSection::::நோயறிதல்.\nகேளா ஒலி நுண் அலகீடு பரிசோதனை இந்த நிலையின் சந்தேகத்தை அதிகரிக்கும். அமினியன் பாய்பொருள் பரிதோதனையில் நோய் நிலையை உறுதிப்படுத்தலாம். கர்ப்ப காலத்தின் போது PAPP-A, AFP, uE3, β-hCG ஆகியவற்றின் அளவுகள் பொதுவாக குறையும்.\n\nSection::::முன்கணிப்பு.\nஇந்த நோயினால் பாதிக்கப்பட்ட 95% கருக்கள் பிறப்பதற்கு முன்பே இறந்துவிடும். இதய அசாதாரணங்கள், மூச்சுத்திணறல் ஆகியன இறப்பிற்கான முக்கிய காரணங்களாகும். இந்நோயினால் பாதிக்கப்பட்ட உயிருடன் பிறக்கும் குழந்தைகளில் பாதிப்பேர் ஒரு வாரத்திற்கு பிறகு உயிர் வாழ்வதில்லை. அவர்களின் சராசரி ஆயுட் காலம் 15 நாட்கள் ஆகும். சுமார் 8-12% வீதமான குழந்தைகள் 1 வருடத்திற்கு மேல் வாழ்கின்றனர். ஒரு சதவீத குழந்தைகள் 10 வயது வரை வாழ்கின்றனர். முக்குறுமவகம் 18 இனால் பாதிக்கப்பட்ட 254 குழந்தைகளில் மேற்கொள்ளப்பட்ட கனேடிய ஆய்வு 9.8% வீதமான பத்து வருட உயிர்வாழ்வை நிரூபித்தது.\n\nSection::::கொள்ளைநோயியல்.\nஎட்வர்ட்ஸ் நோய்தொகை பிறக்கும் 5,000 குழந்தைகளில் ஒருவருக்கு ஏற்படுகிறது. இந்த நோயினால் பாதிக்கப்பட்ட கருக்கள் பெரும்பாலும் உயிருடன் பிறப்பது அரிது. 20 மற்றும் 30 வயதிற்குட்பட்ட பெண்கள் கருத்தரிக்கும் போதும் கருவிற்கு இந்த நோய் ஏற்படலாம் ஆயினும் பெண்ணின் வயதின் அதிகரிப்புடன் நோய் தாக்க வீதமும் அதிகரிக்கின்றது. இந்நோயினால் பாதிக்கப்பட்ட குழந்தையை கருத்தரிப்பதற்கான தாயின் சராசரி வயது 32½ ஆகும்.\n\n\n"}
{"id": "418860", "url": "https://ta.wikipedia.org/wiki?curid=418860", "title": "நோட்டா (திரைப்படம்)", "text": "நோட்டா (திரைப்படம்)\n\nநோட்டா (NOTA) என்பது 2018 ஆம் ஆண்டு வெளியான ஓர் இந்தியத் தமிழ்த் திரைப்படம் ஆகும். இத்திரைப்படமானது அரசியலைச் சார்ந்து எடுக்கப்பட்ட திரைப்படமாகும். இத்திரைப்படத்தை ஆனந்த் சங்கர் எழுதி, இயக்கி ஞானவேல் ராஜாவால் தயாரிக்கப்பட்டது. இத்திரைப்படத்தில் சாம் சிஎஸ் இசையமைத்துள்ளார். இத்திரைப்படமானது அக்டோபர் 05, 2018 அன்று வெளியானது.\n\n"}
{"id": "418865", "url": "https://ta.wikipedia.org/wiki?curid=418865", "title": "ஹெய்டர் அலியேவ் கலாச்சார மையம்", "text": "ஹெய்டர் அலியேவ் கலாச்சார மையம்\n\nஹெய்டர் அலியேவ் கலாச்சார மையம்  (Heydar Aliyev Center) என்பது   அசர்பைஜான் நாட்டின் தலைநகரான பக்கூவில் உள்ள ஒரு கலாச்சார மைய கட்டிடம் ஆகும். இதை  உலகப் புகழ்பெற்ற ஈராக்-பிரித்தானிய பெண் கட்டிடக் கலைஞரான ஷாகா முகமது ஹதித் வடிவமைத்தார். மேலும் இந்தக் கட்டிடமானது அதன் தனித்துவமான கட்டிடக்கலையானது பாயும் அலைபோல வளைந்த வடிவமைப்பில் அமைந்துள்ளது. இந்தக் கட்டடத்துக்கு சோவியத் அசர்பைஜானின் முதல் செயலாளராக 1969 முதல் 1982வரை இருந்தவரும், அசர்பைஜான் குடியரசின் அதிபராக 1993 முதல் 2003வரை இருந்தவரான ஹெய்டார் அலியேவைக் கவுரவிக்கும் வகையில் அவரின் பெயர் வைக்கப்பட்டுள்ளது.\n\nSection::::வடிவமைப்பு.\nஇந்த மையமானது ஒரு மாநாட்டு மண்டபம், ஒரு காணும் அரங்கம், ஒரு அருங்காட்சியகம், நூலகம் ஆகியவற்றைக் கொண்டுள்ளது. எதிர்காலத்தைக் கருத்தில் கொண்டு கட்டப்பட்டுள்ள இந்தக் கட்டிடம் அந்நாட்டின் கலாச்சாரம், பண்பாட்டு நிகழ்ச்சிகளை நடத்தும் இடமாக உள்ளது. இது நகரத்தின் மையப் பகுதிக்கு அருகில் உள்ளது.  இது பக்கூ நகரின் மறுவளர்சியில் முதன்மையான இடத்தை வகிக்கிறது.\n\nஹெய்டார் அலியேவ் மையத்தின் வெளிப்புற, உட்புற கட்டமைப்பானது அழகான வளைவுகளையும், மடிப்புகளையும் கொண்டுள்ளது.\n\nஹெய்டர் அலியேவ் கலாச்சார மையமானது அதிகாரப்பூர்வமான திரப்பு விழா நடந்த 2012 மே 10 அன்று அஜர்பைஜானின் தற்போதைய ஜனாதிபதியான இல்லம் அலியெவ் திறந்து வைத்தார்.\n\nஹெய்டர் அலியேவ் கலாச்சார மையக் கட்டிடமானது   அதன் புதுமையான மற்றும் வெட்டு விளிம்பு வடிவமைப்பு காரணமாக  பக்கூ நகரின் ஒரு நவீன அடையாளமாகவும், சர்வதேச அளவில் அங்கீகரிக்கப்பட்ட கட்டிடக்கலைப் பணியாகவும் அங்கீகரிக்கப்பட்டுள்ளது. எட்டு மாடிகளைக் கொண்ட இந்தக் கட்டிடத்தில் அஜர்பைஜான் பண்பாட்டை விளக்கும் அருங்காட்சியகம், நூலகம், ஒரே நேரத்தில் ஆயிரம் பேர் அமர்ந்து பார்க்கக்கூடிய அரங்கம், உணவு விடுதி, அஜர்பைஜான் மொழியில் துறை, பல்வேறு நிகழ்ச்சிகளுக்காக நடத்துவதற்கான அரங்குகள், நீச்சல் குளம் ஆகியவை இந்த அரங்கத்தில் அமைக்கப்பட்டுள்ளன.\nஇந்தக் கட்டிடமானது 2013 ஆம் ஆண்டு உலக கட்டிடக்கலை திருவிழா மற்றும் பைனியல் இன்சைட் திருவிழா ஆகிய இரு விழாக்களிலும் விருதுக்கு பரிந்துரைக்கப்பட்டது.\n\n2007 ஆம் ஆண்டில், ஒரு போட்டி நடத்தப்பட்டதன் பிறகு, மையத்தின்  வடிவமைப்பாளராக முகமது ஹதித் நியமிக்கப்பட்டார். லண்டன் டிசைன் மியூசியம் சார்பில் 2014ஆம் ஆண்டுக்கான சிறந்த கட்டிடம் என்ற விருதைப் பெற்றது. கட்டிடத் துறையின் நோபல் என அழைக்கப்படும் பிரிட்ஸ்கெர் கட்டிடக்கலை விருது பெற்ற முதல் பெண் இவர்தன்.\n\n"}
{"id": "418873", "url": "https://ta.wikipedia.org/wiki?curid=418873", "title": "ராட்சசன் (திரைப்படம்)", "text": "ராட்சசன் (திரைப்படம்)\n\nராட்சசன் (Ratsasan) என்பது 2018 ஆம் ஆண்டு வெளியான ஓர் இந்தியத் தமிழ்த் திரைப்படம் ஆகும். இத்திரைப்படத்தில் விஷ்ணு மற்றும் அமலா பால் முக்கியக் கதாப்பாத்திரத்தில் நடித்துள்ளனர். இத்திரைப்படத்தை இராம்குமார் எழுதி, இயக்கி ஜி. டில்லி பாபு மற்றும் ஆர். சிறீதர்ரால் தயாரிக்கப்பட்டது. ஜிப்ரான் இசையமைப்பு மற்றும் பி. வி. சங்கரின் ஒளிப்பதிவு ஆகியவற்றை உள்ளடக்கி, இத்திரைப்படம் அக்டோபர் 05, 2018 அன்று வெளியானது.\n\n"}
{"id": "418892", "url": "https://ta.wikipedia.org/wiki?curid=418892", "title": "சிங்கோகுரோமைட்டு", "text": "சிங்கோகுரோமைட்டு\n\nசிங்கோகுரோமைட்டு \"(Zincochromite)\" என்பது ZnCrO என்ற மூலக்கூற்று வாய்ப்பாட்டால் விவரிக்கப்படும் ஒரு கனிமம் ஆகும். துத்தநாக குரோமியம் ஆக்சைடு கனிமமாக இது கருதப்படுகிறது. துத்தநாகத்தை ஒத்த குரோமைட்டு கனிமம் என்பதால் இப்பெயர் பெற்றுள்ளது. 1987 ஆம் ஆண்டு முதன்முதலாக உருசியாவின் ஒனேகா ஏரிக்கு அருகில் அமைந்திருந்த யுரேனியப் படிவுகளில் இக்கனிமம் கண்டுபிடிக்கப்பட்டது . ஆத்திரேலியாவின் நியூ சவுத் வேல்சு மாநிலத்திலுள்ள தோலோ மலையிலும், கானா நாட்டின் அசான்டி தங்கப் பட்டைப் பிரதேசத்திலுள்ள டார்க்வா சுரங்கத்திலும் சிங்கோகுரோமைட்டு காணப்படுகிறது \n"}
{"id": "418898", "url": "https://ta.wikipedia.org/wiki?curid=418898", "title": "இராயரகுநாத தொண்டைமான்", "text": "இராயரகுநாத தொண்டைமான்\n\nஇராஜா சிறீ இராயரகுநாத தொண்டைமான் (Raja Sri Raya Raghunatha Tondaiman (பி. மே 1738 - 30 திசம்பர் 1789) என்பவர் 1768 திசம்பர் 28 முதல் 1789 திசம்பர் 30 வரை புதுக்கோட்டை அரசின் அரசராக இருந்தவர்.\n\nSection::::முன்வாழ்கை.\nஇராயரகுநாத தொண்டைமான் 1738 மே அன்று விஜய ரகுநாத ராயா தொண்டைமானுக்கும் அவரது மனைவி அரசி நல்லக்கட்டி ஆய் சாகிப் ஆகியோருக்கும் மகனாகப் பிறந்தார். இவர் ஒருவர்தான் இந்த இருவருக்கும் ஒரே மகன். இவர் தனிப்பயிற்சியில் கல்வி கற்றார்.\n\nSection::::ஆட்சி.\nஇராயரகுநாத தொண்டைமான் தன் தந்தையின் மரணத்திற்குப் பின் 1769 திசம்பர் 28 இல் ஆட்சிக்கு வந்தார். அவருடைய ஆட்சிக் காலம் மிக நீண்டதாக இருந்தது. இராய ரகுநாத தொண்டமான் தெலுங்கில் \"பார்வதி பரிணயமு\" என்ற நூலை எழுதினார்.\n\nஇராயரகுநாத தொண்டைமான் 20 ஆண்டுகள் ஆட்சி செய்த பிறகு 1789 திசம்பர் 30 அன்று இறந்தார். இவருக்கு ஆண் பிள்ளைகள் இல்லை. இவருக்குப் பிறகு இவரது சிறிய தந்தையின் மகனான விஜயரகுநாத தொண்டமான் அரியணை ஏறினார்.\n\nSection::::குடும்பம்.\nஇராயரகுநாத தொண்டைமானுக்கு 12 மனைவிகளாவர். ஒரே சந்த‍தியாக ஒரு மகளான இராசகுமாரி பெருந்தேவி அம்மாள் ஆய் சாகிப் என்பவர் மட்டுமே இருந்தார்\n"}
{"id": "418901", "url": "https://ta.wikipedia.org/wiki?curid=418901", "title": "கே. இ. ஞானவேல் ராஜா", "text": "கே. இ. ஞானவேல் ராஜா\n\nகே. இ. ஞானவேல் ராஜா (K. E. Gnanavel Raja) ஓர் இந்திய திரைப்படத் தயாரிப்பாளர் ஆவார். இவர் சூர்யா மற்றும் கார்த்திக் ஆகியோரை வைத்து அதிகளவில் திரைப்படங்களைத் தயாரித்து வருகிறார். இவர் திரைப்படங்களை தயாரித்து மற்றும் விநியோகம் செய்யும் நிறுவனமான ஸ்டுடியோ கிரீன், ஆதனா ஆர்ட்ஸ், புளு கோஸ்ட் பிக்சர்ஸ் ஆகியவற்றின் நிறுவனரும் ஆவார். இவர் பிரபல தமிழ்த் திரைப்பட நடிகரான சிவகுமாரின் உறவினரும் ஆவார்.\n"}
{"id": "418908", "url": "https://ta.wikipedia.org/wiki?curid=418908", "title": "விஜயரகுநாதராய தொண்டைமான்", "text": "விஜயரகுநாதராய தொண்டைமான்\n\nவிஜயரகுநாதராய தொண்டைமான் (Vijaya Raghunatha Raya Tondaiman I (25 ஆகத்து 1713 – 28 திசம்பர் 1769) என்பவர் புதுக்கோட்டை சமஸ்தானத்தின் இரண்டாவது சுதந்திர அரசர் ஆவார். இவர் 1730 ஏப்ரல் முதல் 1769 திசம்பர் 28 வரை ஆண்டார். இவரது ஆட்சிக்காலத்தில் தஞ்சாவூர் மராத்திய சாம்ராஜ்யம் மற்றும் பிரெஞ்சுக் கிழக்கிந்தியக் கம்பனி, சந்தா சாகிப் ஆகியோருடன் இடைவிடாத போர்களில் ஈடுபாட்டார்.\n\nSection::::முன்வாழ்கை.\nவிஜயரகுநாதராய தொண்டைமான் சாகிப் 1713 ஆகத்து 25 அன்று புதுக்கோட்டை இளவரசரான திருமலைராய தொண்டைமான் சாகிப்புக்கும் அவரது மனைவியான நல்லை ஆய் சாகிப்புக்கும் மகனாகப் பிறந்தார். இவரது தந்தை 1729 இலேயே இறந்துவிட்டக் காரணத்தினால். இவரது தாத்தா இரகுநாதராய தொண்டைமானுக்குப் பிறகு 1730 இல் இவர் மன்னராக முடிசூட்டப்பட்டார்.\n\nSection::::ஆட்சி.\nஇவரது தாத்தாவும் புதுக்கோட்டை மன்னருமான இரகுநாதராய தொண்டைமான் இறந்த பிறகு 1930இல் குடுமியான் மலையில் விஜயரகுநாதராய தொண்டைமான் மன்னராக முடிசூட்டப்பட்டார். இவர் முடிசூடிக்கொண்டபிறகு விரைவிலேயே தனது அரியணையைக் காக்க உறவினர்களுடன் உள்நாட்டுப் போரில் ஈடுபடவேண்டி இருந்த‍து. 1733இல் தஞ்சை மராத்திய படைத்தலைவனாகிய ஆனந்த ராவ் புதுக்கோட்டைமேல் படையெடுத்தார். விஜயரகுநாதராய தொண்டைமான் இருந்த திருமயம் கோட்டையை ஓர் ஆண்டு முற்றுகையிட்டும் அதைப் பிடிக்க முடியாமல் திரும்பினார். திரும்பிச் செல்லும்போது நகரத்தை அழித்துவிட்டுச் சென்றார். \n\n1750 ஆம் ஆண்டு வெடித்த இரண்டாவது கர்நாடக போரின்போது, விஜய ரகுநாத ராயா தொண்டமான் பிரித்தானிய கிழக்கிந்திய கம்பெனி மற்றும் மராத்தியர்களுடன் இணைந்து சாந்தா சாகிப் மற்றும் பிரஞ்சுக்கார‍ர்களுக்கு எதிராகப் போர்புரிந்தார். பிரித்தானியர்கள் திருச்சிராப்பள்ளியை முற்றுகையிட்டபோது இவர் அவர்களுக்கு பக்கபலமாக இருந்தார். 1754 மே மாத‍த்தில் இவரது நாடு பிரெஞ்சு படையெடுப்புக்கு இலக்காகி, இவரது இராஜ்யமானது சீரழிவுக்கு ஆளானது.\n\nSection::::குடும்பம்.\nவிஜயரகுநாதராய தொண்டைமானுக்கு ஒரே ஒரு மகனான இராயரகுநாத தொண்டைமான் இருந்தார்.\n"}
{"id": "418911", "url": "https://ta.wikipedia.org/wiki?curid=418911", "title": "சோடியம் குளோரோ அசிட்டேட்டு", "text": "சோடியம் குளோரோ அசிட்டேட்டு\n\nசோடியம் குளோரோ அசிட்டேட்டு \"(Sodium chloroacetate)\" என்பது CHClNaO என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். குளோரோ அசிட்டிக் அமிலத்தினுடைய சோடியம் உப்பு சோடியம் குளோரோ அசிட்டேட்டு எனப்படுகிறது. இச்சேர்மம் தொடுகளைக்கொல்லியாகப் பயன்படுத்தப்படுகிறது . மேலும் பிற களைக்கொல்லிகளின் பகுதிப்பொருளாகவும் இது பயன்படுகிறது.\n"}
{"id": "418914", "url": "https://ta.wikipedia.org/wiki?curid=418914", "title": "சோடியம் பைருவேட்டு", "text": "சோடியம் பைருவேட்டு\n\nசோடியம் பைருவேட்டு \"(Sodium pyruvate)\" என்பது CHNaO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சோடியம் உப்பாகும். பைருவிக் அமிலத்தினுடைய சோடியம் உப்பு சோடியம் பைருவேட்டு எனப்படுகிறது. உயிரணு வளர்ப்பு ஊடகத்தில் பொதுவாக சோடியம் பைருவேட்டை கூடுதல் ஆற்றல் மூலமாக சேர்ப்பார்கள். ஐதரசன் பெராக்சைடுக்கு எதிரான பாதுகாப்பையும் சோடியம் பைருவேட்டு கொடுக்கிறது எனக் கருதப்படுகிறது. கியான்டோமெனிக்கோ மற்றும் பலரால் இச்சேர்மம் கண்டறியப்பட்டது. பலதனிக்குழுவினர் இதனை உறுதிபடுத்தினர்.\n"}
{"id": "418933", "url": "https://ta.wikipedia.org/wiki?curid=418933", "title": "சோடியம் பீனாக்சைடு", "text": "சோடியம் பீனாக்சைடு\n\nசோடியம் பீனாக்சைடு (\"Sodium phenoxide)\" என்பது NaOCH என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். வெண்மை நிறத்தில் ஒரு படிகத் திண்மமாக இது காணப்படுகிறது. இச்சேர்மத்தின் எதிர்மின் அயனியான பீனாக்சைடு பீனாலேட்டு என்றும் அறியப்படுகிறது, இது பீனாலுடைய இணை காரம் ஆகும். அரைல் ஈதர் போன்ற பல கரிமச் சேர்மங்களைத் தயாரிக்க உதவும் ஒரு முன்னோடிச் சேர்மமாக சோடியம் பீனாக்சைடு பயன்படுகிறது.\n\nSection::::கட்டமைப்பு.\nபிற சோடியம் ஆல்காக்சைடுகளைப் போலவே படிக சோடியம் பீனாலேட்டும் Na-O பிணைப்புகளாலான சிக்கலான கட்டமைப்பை ஏற்கிறது. கரைப்பானற்ற பொருள் ஒரு பலபகுதிச் சேர்மமாகும். ஒவ்வொரு சோடியம் மையமும் மூன்று ஆக்சிசன் ஈந்தணைவிகளுடனும் பீனால் வளையத்துடனும் பிணைக்கப்பட்டிருக்கிறது. சோடியம் பீனாக்சைடின் கூட்டுவிளை பொருட்கள் கியுபேன்-வகைக் கொத்துகளாகும் [NaOPh](HMPA).\n\nSection::::தயாரிப்பு.\nபீனாலுடன் சோடியம் ஐதராக்சைடைச் சேர்த்து சூடுபடுத்துவதால் சோடியம் பீனாக்சைடு கரைசல் உருவாகிறது . நீரிலி வகை வழிப்பெறுதிகளை பீனாலுடன் சோடியத்தைச் சேர்த்து தயாரிக்கிறார்கள்.\n\nபென்சீன்சல்போனிக் அமிலத்தை காரகலந்திணைப்பு வினைக்கு உட்படுத்தி சோடியம் பீனாக்சைடு உற்பத்தி செய்யப்படுகிறது. இவ்வினையில் சல்போனேட்டு குழுக்கள் ஐதராக்சைடு குழுக்களால் இடப்பெயர்ச்சி செய்யப்படுகின்றன. \n\nஒரு காலத்தில் இத்தயாரிப்புப் பாதையில் பீனால் தொழில்முறையில் தயாரிக்கப்பட்டது. \n\nSection::::வினைகள்.\nசோடியம் பீனாக்சைடு ஒரு மிதமான காரமாகும். குறைந்த pH' இல் இது பீனாலைக் கொடுக்கிறது.\nபீனைல் ஈதர்களையும் உலோக பீனாலேட்டுகளையும் தயாரிக்க சோடியம் பீனாக்சைடு பயன்படுகிறது:\n"}
{"id": "418935", "url": "https://ta.wikipedia.org/wiki?curid=418935", "title": "சோடியம் கோகோயேட்டு", "text": "சோடியம் கோகோயேட்டு\n\nசோடியம் கோகோயேட்டு \"(Sodium cocoate)\" என்பது சோப்பு தயாரித்தலில் பயன்படுத்தப்படும் தேங்காய் எண்ணெயின் கொழுப்பு அமில உப்புகளின் (அமில உப்புகள்) கலவைக்கு வழங்கப்படும் பொதுப் பெயராகும்\n\nதேங்காய் எண்ணெயில் உள்ள எசுத்தர் இணைப்புகளை வலிமையான காரமான சோடியம் ஐதராக்சைடைப் பயன்படுத்தி நீராற்பகுப்பு செய்து சோடியம் கோகோயேட்டு உற்பத்தி செய்யப்படுகிறது.\n"}
{"id": "418945", "url": "https://ta.wikipedia.org/wiki?curid=418945", "title": "சேர்வைகாரன் ஊரணி", "text": "சேர்வைகாரன் ஊரணி\n\nசேர்வைக்காரன் ஊரணி (Servaikan oorani), தமிழ்நாட்டின் ராமநாதபுரம் மாவட்டத்தில் உள்ள மண்டபம் வட்டாரத்தில் அமைந்துள்ளது. இந்த ஊர், இராமநாதபுரம் சட்டமன்றத் தொகுதிக்கும் ராமநாதபுரம் மக்களவைத் தொகுதிக்கும் உட்பட்டதாகும். இது ஆற்றாங்கரை ஊராட்சிக்கு உட்பட்ட கிராமமாகும், மொத்தம் 7 ஊராட்சி மன்றத் தொகுதிகளைக் கொண்டுள்ளது. இவற்றில் இருந்து 7 ஊராட்சி மன்ற உறுப்பினர்களைத் தேர்ந்தெடுக்கின்றனர். 2011ஆம் ஆண்டு இந்திய மக்கள் தொகை கணக்கெடுப்பின்படி, மொத்த மக்கள் தொகை 3234 ஆகும்.\n\nSection::::புவியியல் அமைவிடம்.\nஇவ்வூரின் அமைவிடம் 9°19'36.3\"N 78°58'48.8\"E ஆகும்.கடல் மட்டத்தில் இருந்து சராசரியாக 2 மீட்டர்(6 அடி) உயரத்தில் இருக்கின்றது.\n\nSection::::அமைவிடம்.\nஇராமநாதபுரத்தின் கிழக்கே இவ்வூர் அமைந்துள்ளது. கொச்சியையும் இராமேசுவரத்தையும்இணைக்கும் தேசிய நெடுஞ்சாலை 49 அல்லது 85க்கு அடுத்துள்ளது. இராமேசுவரம்-இராமநாதபுரம் தடவழியில் அமைந்துள்ளது. \n\nதெற்கே பாக் நீரிணையும் வடக்கே வைகை ஆறும் எல்லையாக உள்ளது. கிழக்கே உச்சிப்புளியும், மேற்கே இந்தியக் கடற்படையின் கடற்படை வான்களமான பருந்து கடற்படை வானூர்தி தளம் இங்கு அமைந்துள்ளது.\n\n136 கிமீ தொலைவில் உள்ள மதுரை பன்னாட்டு வானூர்தி நிலையம்அண்மையில் உள்ள வானூர்தி நிலையமாகும்.\n\n\n\nSection::::பள்ளி.\nஇங்கு 1 முதல் 5 வரை குழந்தைகள் படிக்க பள்ளி ஒன்று அரசு தொடக்கப்பள்ளி சேர்வைகாரன் ஊரணி உள்ளது. இப்பள்ளியானது மேற்குத்தெருவில் அமைந்துள்ளது. 5ம் வகுப்பு வரை தமிழ்வழிக் கல்வி முறையில் பயிற்றுவிக்கப்படுகிறது.\n"}
{"id": "418954", "url": "https://ta.wikipedia.org/wiki?curid=418954", "title": "இரகுநாதராய தொண்டைமான்", "text": "இரகுநாதராய தொண்டைமான்\n\nஇரகுநாதராய தொண்டைமான் (Raja Sri Raghunatha Raya Tondaiman (1641-1730) என்பவர் புதுக்கோட்டை மன்னராகளில் முதலாமானவர் ஆவார். இவர் 1686 முதல் 1730வரை ஆட்சி செய்தார். இவரது வாழ்வின் துவக்கத்தில் இராமநாதபுரம் சேதுபதியிடம் போர்த் தலைவராக தனது வாழ்வைத் துவக்கினார். சேதுபதியிடம் இவர் ஆற்றிய பணிகளுக்காக 1686 ஆம் ஆண்டு, இவரை புதுக்கோட்டையின் சுதந்திர ஆட்சியாளராக சேதுபதி அங்கீகரத்தார்.\n\nSection::::முன்வாழ்கை.\nவிசயநகரப் பேரரசின் மன்னரானமூன்றாம் ஸ்ரீரங்கரிடம் படைத் தளபதியாகவும், கள்ளர் இனத் தலைவராகவும் இருந்த ஆவடையரகுநாத தொண்டைமானின் மகனாக 1641இல் இரகுநாதராய தொண்டைமான் பிறந்தார். ஆவடையரகுநாத தொண்டைமானின் வீரத்தையும் அவரது இரணுவப் பணிகளையும் பாராட்டி ஸ்ரீரங்கர் அவருக்கு 1639 ஆம் ஆண்டு \"ராயராகுத்த ராயவஜ்ரீடு ராயமன்னீடு ராய\" என்ற பட்டத்தையும் ஏராளமான நிலங்களையும், பரிசுகளையும் அளித்தார்.\n\nஇரகுநாதராய தொண்டைமான் தனி ஆசிரியரிடம் பயிற்றுவிக்கப்பட்டார், 1661 இல் இவரது தந்தையின் மரணத்திற்குப் பின்னர் அவரது பதவிக்கு இவர் வந்தார். 1675 இல் இராமாநாதபுர அரசரும் இவரது மைத்துனருமான இரகுநாத கிழவன், இவரது உடமைகளை அங்கீகரித்தார். இராமநாதபுரம் அரசருக்காக இரகுநாதராய தொண்டைமான் பல போர்களில் ஈடுபட்டார். இவரது சேவையையும் நன்றியுணர்வையும் பாராட்டும் விதமாக இவருக்கு 1625 ஆம் ஆண்டில் திருமயம் கோட்டை மற்றும் நிலங்களையும் அளித்து, \"புதுக்கோட்டை அரசர்\" என்ற பட்டத்தையும் பயன்படுத்த அனுமதித்தார்.\n\nSection::::ஆட்சி.\nஇரகுநாதராய தொண்டைமான் 1686 ஆண்டு முதல் 1730 வரை தன் நாட்டை வலிமையாக்கி ஆண்டார். மேலும் இவர் இராமநாதபுர அரசரான இரகுநாத கிழவனிடம் நட்போடு இருந்தார். 1720 ஆம் ஆண்டில் இராமநாதபுர அரசர் இறந்ததைத் தொடர்ந்து, அடுத்த அரசராக பவானி சங்கரை முதலாம் சரபோஜி ஆதரித்தார். ஆனால் பவானி சங்கருக்கு எதிராக தாண்ட தேவரை இரகுநாதராய தொண்டைமான் ஆதரித்தார். இதையடுத்து சரபோஜியின் ஆதரவோடு தாண்ட தேவரைத் தோற்கடித்து, பவானி சங்கர் அரியணையைக் கைப்பற்றினார். பவானி சங்கருக்கு தான் கொடுத்த ஆதரவை மாற்றிக் கொண்ட சரபோஜி 1723இல் இராமநாதபுரத்தின்மீது படையெடுத்தார். இந்த விசயத்தில் இரகுநாதராய தொண்டைமான் தாண்ட தேவரையே ஆதரித்து அவரை வெற்றிபெற வைத்தார். 1730 ஏப்ரலில் இரகுநாதராய தொண்டைமான் இறந்தார். அதன்பிறகு அவரது பேரனான விஜயரகுநாதராய தொண்டைமான் அரியணை ஏறினார்.\n\nSection::::குடும்பம்.\nஇரகுநாதராய தொண்டைமானுக்கு ஆறு மனைவிகள். அவரது பிள்ளைகள் சிலரின் பெயர்:\n\n"}
{"id": "418962", "url": "https://ta.wikipedia.org/wiki?curid=418962", "title": "ஐட்யூன்ஸ் தொலைநிலை", "text": "ஐட்யூன்ஸ் தொலைநிலை\n\nஐட்யூன்ஸ் தொலைநிலை (iTunes Remote) என்பது ஐஓஎஸ் சாதனங்களுக்கு ஆப்பிள் நிறுவனம் உருவாக்கிய ஒரு மென்பொருளாகும். ஆப்பிள் தொலைகாட்சி அல்லது ஐட்யூன்ஸ் நூலகத்திற்கு தொலைநிலை கட்டுப்பாட்டாக பயன்படுத்தலாம். தற்போது எல்லா ஐஓஎஸ் சாதனங்களில் ஆப் ஸ்டோரிலிருந்து இலவசமாக பதிவிறக்கலாம்.\n\nSection::::வரலாறு.\nஜூலை 10, 2008 அன்று, ஆப் ஸ்டோரில் இப்பயன்பாட்டை வெளியிட்டார்கள். அதே நாள், ஆப்பிள் டி. வி. 2.1 மென்பொருள் புதுப்பித்தல் வெளியிடப்பட்டது. அதில் ஐபோன் மற்றும் ஐபாட் டச் தொலை கட்டுப்பாடு சாதனங்களாக அங்கீகாரம் சேர்க்கப்பட்டது. பின்னர் பதிப்புகளில் ஐ-பேடு மற்றும் ஐட்யூன்ஸ் ஆதரவு சேர்க்கப்பட்டது.\n"}
{"id": "418974", "url": "https://ta.wikipedia.org/wiki?curid=418974", "title": "இரண்டாம் விஜய ரகுநாதராய தொண்டைமான்", "text": "இரண்டாம் விஜய ரகுநாதராய தொண்டைமான்\n\nஇரண்டாம் விஜய ரகுநாதராய தொண்டைமான் (Vijaya Raghunatha Raya Tondaiman) (c 1797 - 4 சூன் 1825) என்பவர் புதுக்கோட்டை சமஸ்தானத்தை 1807 பெப்ரவரி முதல் 1825 சூன் வரை ஆண்ட மன்னர் ஆவார்.\n\nSection::::முன்வாழ்கை.\nபுதுக்கோட்டை அரசர்விஜயரகுநாத தொண்டைமானுக்கும் அவரது இரண்டாவது மனைவியான ஆயி அம்மாள் ஆயி சாகிப் ஆகியோருக்கு மகனாக 1797இல் இரண்டாம் விஜய ரகுநாதராய தொண்டைமான் புதுக்கோட்டையில் பிறந்தார். இவர் தனி ஆசிரியரிடம் கல்வி பயின்றார். விஜயரகுநாத தொண்டைமானின் மகனிகளில் உயிரோடு இருந்த இரு மகன்களில் இவர் முத்தவர் ஆவார்.\n\nSection::::ஆட்சி.\nபுதுக்கோட்டை அரசர் விஜய ரகுநாத தொண்டமானின் மரணத்திற்குப் பிறகு இவர் 1807 பிப்ரவரி முதல் நாள் அரியணை ஏறினார். இவர் அரியணை ஏறும்போது பத்துவயது சிறுவனாக இருந்தார். இவர் தக்கவயது அடையும்வரை, ஆட்சி நிர்வாகமானது ஒரு அவையினால் நடத்தப்பட்டது. அந்த அவையானது தஞ்சாவூரின் ரெசிடெண்டாக இருந்த மேஜர் வில்லியம் பிளாக்பர்ன் என்பவரின் கண்காணிப்பில் இருந்தது.\n\nவில்லியம் பிளாக்பர்னால் நகரம் முழுவதும் அகன்ற சாலைகள், ஓடுபாவப்பட்ட வீடுகள், பொதுக் கட்டிடங்கள் ஆகியவற்றைக் கட்டினார். 1825 இல் அரசருக்கு ஒரு புதிய அரண்மனை கட்டப்பட்டது. பிளாக்பர்ன் மராத்தியத்தியை நிர்வாக மொழியாக அறிமுகப்படுத்தினார். அது புதுக்கோட்டை அரசின் அதிகாரப்பூர்வ மொழியாக எழுபத்தைந்து ஆண்டுகளாக இருந்தது.\n\nSection::::மறைவு.\nவிஜய ரகுநாதராய தொண்டைமான் 1825 சூன் 4 அன்று ஒரு மரும நோயினால் இறந்தார். இவருக்குப்பின் இவரது தம்பி இரண்டாம் இரகுநாத தொண்டைமான் அரியணை ஏறினார்.\n\nSection::::குடும்பம்.\nவிஜய ரகுநாதராய தொண்டைமான் 1812 ஆம் ஆண்டு ஸ்ரீ சிங்கப்புலி ஆயியாரை மணந்தார். மேலும் இவர் திருமலை பன்றிகொண்டானின் மகளை இரண்டாவதாக மணந்தார். விஜய ரகுநாதராய தொண்டைமானுக்கு விஜய இரகுநாதராய தொண்டைமான் (இறப்பு 1823 திசம்பர் 23) என்ற ஒரு மகனும், இராஜகுமாரி இராஜம்மணி பாய் சாகிப் என்ற மகளும் இருந்தனர்.\n"}
{"id": "418977", "url": "https://ta.wikipedia.org/wiki?curid=418977", "title": "இரண்டாம் இரகுநாத தொண்டைமான்", "text": "இரண்டாம் இரகுநாத தொண்டைமான்\n\nஇராஜா இரகுநாத தொண்டைமான் பகதூர் (\"Raja Sri Raghunatha Tondaiman Bahadur\" (c. 1798 - 13 சூலை 1839) என்பவர் புதுக்கோட்டை சமஸ்தானத்தின் அரசராக 1825 சூன் 4 முதல் 1839 சூலை 13வரை இருந்தவர்.\n\nSection::::முன்வாழ்கை.\nபுதுக்கோட்டை அரசர் விஜயரகுநாத தொண்டைமானுக்கும் அவரது இரண்டாவது மனைவியான ஆயி அம்மாள் ஆய் சாகிப் ஆகியோருக்கு மகனாக 1798இல் இரகுநாத தொண்டைமான் புதுக்கோட்டையில் பிறந்தார். இவர் தனி ஆசிரியரிடம் கல்வி பயின்றார். விஜயரகுநாத தொண்டைமானினுக்கு எஞ்சி இருந்த மகன்களில் இவர் இரண்டாவது மகனாவார். 1825 சூனில் இவரது அண்ணன் இரண்டாம் விஜய ரகுநாதராய தொண்டைமான் இறந்ததையடுத்து இவர் அரியணை ஏறினார்.\n\nSection::::ஆட்சி.\n1825 சூலை 20இல் அரியணை ஏறிய இரகுநாத தொண்டமான் 14 ஆண்டுகள் ஆட்சி செய்தார். இவரது ஆட்சிக் காலத்தில் குறிப்பிடத்தக்கப் பணிகள் எதுவும் மேற்கொள்ளப்படவில்லை. காவிரி ஆற்று நீரை புதுக்கோட்டை சமஸ்தானத்துக்குக் கொண்டு வருவதற்கான ஒரு திட்டத்தை இரகுநாத தொண்டமான் 1837 ஆம் ஆண்டு பரிந்துரைத்தார், ஆனால் நிதி வசதி இல்லாததால் அதை நிறைவேற்ற முடியவில்லை. இவருக்கு ஆங்கில அரசாங்கத்தால் 1830 ஏப்ரல் இரண்டாம் நாள் \"ஹிஸ் எக்சலென்சி\" என்ற பட்டமும், 17 குண்டு மரியாதையும் அளிக்கப்பட்டது.\n\nSection::::குடும்பம்.\nஇரகுநாத தொண்டைமான் இரண்டு திருமணங்களை செய்து கொண்டார். முதல் திருமணம் 1812 ஆண்டு கள்ளக்குறிச்சியைச் சேர்ந்த சூரியமூர்த்தி பன்றிகொண்டானின் மகளாவார். அடுத்து இராணி கமலம்பாய் ஆய் சாகிப் என்பவரை மணந்தார். இந்த இணையருக்கு இரண்டு மகன்களும், இரண்டு மகள்களும் பிறந்தனர்.\n\n"}
{"id": "418979", "url": "https://ta.wikipedia.org/wiki?curid=418979", "title": "சோடியம் சாலிசிலேட்டு", "text": "சோடியம் சாலிசிலேட்டு\n\nசோடியம் சாலிசிலேட்டு \"(Sodium salicylate)\" என்பது CHNaO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். சாலிசிலிக் அமிலத்தினுடைய சோடியம் உப்பு சோடியம் சாலிசிலேட்டு என அழைக்கப்படுகிறது. உயர்வெப்பம் மற்றும் அழுத்த நிபந்தனைகளில் சோடியம் பினாலேட்டுடன் கார்பன் டை ஆக்சைடு வினைபுரிவதால் சோடியம் சாலிசிலேட்டு உற்பத்தியாகிறது. முற்காலத்தில் குளிர்கால பசுமைமாறா தாவரங்களிலிருந்து பிரித்தெடுக்கப்படும் மெத்தில் சாலிசிலேட்டை நீராற்பகுப்பு செய்து சோடியம் சாலிசிலேட்டு தயாரித்தார்கள். இனிப்புப் பூச்சமரப் பட்டையுடன் மிகையளவு சோடியம் ஐதராக்சைடு சேர்த்து சூடுபடுத்தியும் தயாரித்தார்கள் .\n\nSection::::பண்புகள்.\nசோடியம் சாலிசிலேட்டு ஒரு சாலிசிலேட்டு குடும்ப வகைச் சேர்மமாகும். குழந்தைகள் மற்றும் பெரியவர்களிடத்தில் இராய் கூட்டறிகுறியை தூண்டுகின்றது. பொதுவாக இந்நோய் கூட்டறிநோய்குறி இன்ஃபுளுவென்சா சின்னம்மை போன்ற தீநுண்ம நோய்களைத் தொடர்ந்து வைரசு தொற்றாக வருகிறது. \n\nSection::::பயன்கள்.\nவலிநிவாரணியாகவும் காய்ச்சலடிக்கியாகவும் சோடியம் சாலிசிலேட்டு ஒரு மருந்தாகப் பயன்படுகிறது. அழற்சி எதிர்ப்பு மருந்தாகவும் இதைப் பயன்படுத்துகிறார்கள். புற்றுநோய் செல்களில் திட்டமிடப்பட்ட உயிரணு இறப்பையும் இழைய நசிவு நடவடிக்கையையும் தூண்டுகிறது. ஆசுப்பிரின் மருந்து ஒவ்வாமை கொண்டவர்களுக்கு மாற்றாக இம்மருந்தைப் பயன்படுத்துகிறார்கள். வெற்றிட புற ஊதாக் கதிர்விச்சையும் எலக்ட்ரான்களையும் கண்டறிய ஒளிரும்பொருளாக சோடியம் சாலிசிலேட்டு பயன்படுத்தப்படுகிறது . \n\n"}
{"id": "418982", "url": "https://ta.wikipedia.org/wiki?curid=418982", "title": "சோடியம் லாரேட்டு", "text": "சோடியம் லாரேட்டு\n\nசோடியம் லாரேட்டு \"(Sodium laurate)\" என்பது CH(CH)CO2Na என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். லாரிக் அமிலத்தினுடைய சோடியம் உப்பு சோடியம் லாரேட்டு என அழைக்கப்படுகிறது. சோப்பு என வகைப்படுத்தப்படும் இச்சேர்மம் வெண்மை நிறத்தில் திண்மமாகக் காணப்படுகிறது. \n"}
{"id": "418983", "url": "https://ta.wikipedia.org/wiki?curid=418983", "title": "மேரி ஜாக்சன்", "text": "மேரி ஜாக்சன்\n\n\"மறைநிலை ஆளுமைகள்: அமெரிக்கக் கனவும் விண்வெளிப் போட்டியில் உதவிய கருப்பினப் பெண் கணிதவியலாளர்களும்\" (2016), நாசாவில் 20 ஆம் நூற்றாண்டின் நடுப்பகுதியில் தாக்கம் விளைவித்த ஆப்பிரிக்க அமெரிக்கக் கருப்பினப் பெண் கணிதவியலாளர்களும் பொறியாளர்களும் பற்றிய வரலாறு, எனும் மார்கோட் இலீ செட்டெர்லி எழுதிய நூலில் விவரித்த ஆராய்ச்சியாளர்களில் மேரி ஜாக்சனும் ஒருவர் ஆவார்.\n\n\n\n"}
{"id": "418988", "url": "https://ta.wikipedia.org/wiki?curid=418988", "title": "சோடியம் ஆர்த்தோபீனைல் பீனால்", "text": "சோடியம் ஆர்த்தோபீனைல் பீனால்\n\nசோடியம் ஆர்த்தோபீனைல் பீனால் \"(Sodium orthophenyl phenol)\" என்பது CHNaO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். 2-பீனைல் பீனாலினுடைய சோடியம் உப்பு சோடியம் ஆர்த்தோபீனைல் பீனால் என்று அழைக்கப்படுகிறது.ஒரு கிருமிநாசினியாக இதைப் பயன்படுத்துகிறார்கள். உணவு கூட்டுசேர் பொருளான இதற்கு ஐரோப்பிய ஒன்றிய எண் ஐ 232 என்று எண்னிட்டு அடையாளப்படுத்துகிறார்கள் . \n"}
{"id": "418997", "url": "https://ta.wikipedia.org/wiki?curid=418997", "title": "இராமச்சந்திர தொண்டைமான்", "text": "இராமச்சந்திர தொண்டைமான்\n\nஇராஜா ஸ்ரீ பிரகதம்பாதாஸ் இராஜா ராமச்சந்திர தொண்டைமான் பகதூர் (Raja Sri Brahdamba Dasa Raja Ramachandra Tondaiman Bahadur) (20 அக்டோபர் 1829 – 15 ஏப்ரல் 1886) என்பவர் புதுக்கோட்டை சமஸ்தானத்தின் அரசராக 1839 சூலை 13 முதல் 1886 ஏப்ரல் 15 வரை இருந்தவர் ஆவார்.\n\nSection::::முன்வாழ்கை.\nபுதுக்கோட்டை அரசர் இரகுநாத தொண்டைமானுக்கும் அவரது இரண்டாவது மனைவியான இராணி கமலம்பாள் ஆய் சாகிப்புக்கும் மகனாக இரமச்சந்திர தொண்டைமான் 1829 அக்டோபர் 20 அன்று பிறந்தார். இவர் தனியாக ஆசிரியரிடம் கல்வி பயின்றார். இவரின் தந்தை இறந்ததையடுத்து இவர் தன் ஒன்பதாவது வயதில் அரசராக முடிசூட்டப்பட்டார். இவரு தன் உரிய வயதை அடையும்வரை பிரித்தானிய அரசியல் முகவர் இவரது அரசப் பிரதிநிதியாக இருந்து ஆட்சிப் பொறுப்பை கவனித்து வந்தார்.\n\nSection::::ஆட்சி.\nஇராமச்சந்திர தொண்டைமானின் ஆட்சியின் துவக்க ஆண்டுகளில் புதுக்கோட்டையானது அரசப் பிரதிநிதியால் நிர்வகிக்கப்பட்டது. இராமச்சந்திர தொண்டைமான் பொறுப்பை ஏற்றபிறகு, விரைவில் இவருக்கு பிரித்தானிய அரசாங்கத்தால் ஹிஸ் எக்சலன்சி என்ற விருது வழங்கப்பட்டது. 1844 இல் இருந்து இவர் தாமே அரசாண்டு வந்தார்.\n\nஇராமச்சந்திர தொண்டைமானின் நிர்வாகமானது ஆடம்பரமானதாகவும், தவறான நிதிநிர்வாகம் கொண்டதாகவும் இருந்தது. இதனால் பிரித்தானிய அரசானது இவரை தண்டிக்கும் விதமாக இவருக்கு அளிக்கப்பட்ட \"ஹிஸ் எக்சலன்சி\" என்ற பட்டத்தை 1859 மற்றும் 1873 ஆகிய இருமுறை திரும்பப் பெற்றது. 1878 ஆம் ஆண்டில் சர் டி. மாதவ ராவின் ஆலோசனைப்படி, சென்னை அரசாங்கமானது புதுக்கோட்டை திவானாக திருவிதாங்கூர் முன்னாள் திவானான ஏ. சேசைய்ய சாஸ்திரியை நியமித்தது. சாஸ்திரி ஆட்சி நிர்வாகத்தை சீர்திருத்தம் செய்து தலைநகரான புதுக்கோட்டை நகரை நவீனமயமாக்கினார். நகரத்தில் இருந்த புதுக்குளம் மற்றும் பல்லவன்குளம் ஆகிய குளங்கள் புனரமைக்கப்பட்டன. 1884இல் அஞ்சல் மற்றும் தந்தி அலுவலகம் திறக்கப்பட்டது. சாஸ்திரியின் ஆலோசனையின்படி, இராமச்சந்திர தொண்டைமான் சமஸ்தானத்தில் இருந்த பல இந்து கோயில்களைப் புதுப்பித்தார. 1881 ஆம் ஆண்டு, சாஸ்திரியின் உடன்பாட்டுடன் இராமச்சந்திர தொண்டைமான் அதிகாரப்பூர்வமாக \"பிரகதம்பாதாஸ்\" என்ற பரம்பரை பட்டத்தை ஏற்றுக்கொண்டார்.\n\n1884 மே 16 அன்று பிரித்தானிய இந்திய அரசியான விக்டோரியா மகாராணி இராமச்சந்திர தொண்டைமானுக்கும் இவரது சந்ததியினருக்கும் \"ஹிஸ் ஹைனெஸ்\" என்ற பட்டத்தையும் 11 துப்பாக்கி வேட்டு மரியாதை போடும் நிரந்தர உரிமையை அளித்தார். மேலும் இவர் 1875 ஆம் ஆண்டு வேல்ஸ் இளவரசர் விருதையும், 1877 ஆம் ஆண்டு இந்தியப் பேரரசி தங்க பதக்கத்தையும் பெற்றார்.\n\nSection::::குடும்பம்.\nஇராமச்சந்திர தொண்டைமான் 1845 சூன் 13 அன்று இராணி பிரகதம்பாள் ராஜம்மணி பாயி சாகிப் அவர்களை மணந்தார். இந்த இணையருக்கு இரு மகள்கள்.\n\n\nநெடுவாசல் சமீந்தாரின் மூத்த மகளான ஜானகி சுப்பம்மாளை இரண்டாவதாக இராமச்சந்திர தொண்டைமான் 1848 ஆகத்து 31 அன்று மணந்தார். இந்த இணையருக்கு ஒரு மகனும் ஒரு மகளும் ஆவர்.\n\n\nஇராமச்சந்திர தொண்டைமானின் ஒரை மகனான சிவராம ரகுநாத தொண்டைமான் தன் தந்தைக்கு முன்பே இறந்து விட்டதால். இரமச்சந்திர தொண்டைமான் தன் மூத்தமகளான பிரகதாம்பாயியின் மகனை மார்த்தாண்ட பைரவ தொண்டைமான் என்ற பெயரில் தத்தெடுத்துக் கொண்டு. தன் வாரீசாக ஆக்கினார்.\n\nSection::::இசையமைப்பாளர்.\nஇராமச்சந்திர தொண்டமான் அவரது அரண்மனையில் கர்நாடக இசைக் கச்சேரிகளை ஆதரித்து வளர்த்தார். இராமச்சந்திர தொண்டமானும், தன்னைப் பொறுத்தவரையில் ஒரு சிறந்த இசையமைப்பாளர் ஆவார். மேலும் இவர் குறவஞ்சி நாடகத்துக்கு இசையமைத்து அதை விராலிமலை முருகன் கோயிலில் அரங்கேற்றினார்.\n"}
{"id": "419003", "url": "https://ta.wikipedia.org/wiki?curid=419003", "title": "வங்காள விரிகுடா பல்துறை தொழில்நுட்ப பொருளாதார கூட்டுறவிற்கான முன்னெடுப்பு", "text": "வங்காள விரிகுடா பல்துறை தொழில்நுட்ப பொருளாதார கூட்டுறவிற்கான முன்னெடுப்பு\n\nவங்காள விரிகுடா பல்துறை தொழில்நுட்ப பொருளாதார கூட்டுறவிற்கான முன்னெடுப்பு (Bay of Bengal Initiative for Multi Sectoral Technical and Economic Cooperation)( BIMSTEC), தெற்கு ஆசியாவிலும், தென் கிழக்கு ஆசியாவிலும் அமைந்துள்ள ஏழு நாடுகள் அடங்கிய ஒரு பன்னாட்டு அமைப்பாகும். இந்நாடுகளின் கூட்டு மக்கள் தொகை 1.5 மில்லியன், ஒட்டு மொத்த உள்நாட்டு உற்பத்தி 3.5 டிரில்லியன் டாலராகும் (2018). இந்நிறுவனத்தின் உறுப்பினா் நாடுகள் வங்காள தேசம், இந்தியா, மியான்மர், இலங்கை, தாய்லாந்து, நேப்பாளம், பூட்டான் ஆகும். இவைகள் அனைத்தும் வங்காள விரிகுடாவைச் சுற்றியுள்ள நாடுகள் ஆகும்.\n\n14 முன்னுரிமைத் துறைகள் இனங்காணப்பட்டு, இவைகளில் தொடா்ந்து நடவடிக்கை எடுக்க பல மையங்கள் அமைக்கப்பட்டுள்ளன. இவைகளுள் வரியில்லா வா்த்தக உடன்பாடு செய்து கொள்ள பேச்சு வாா்த்தை நடைபெற்றுக் கொண்டிருக்கின்றது (2018). இந்நாடுகளில் தலைமை வகிக்கும் பொறுப்பு அகர வரிசையில் சுற்றிவரும். இதன் நிரந்தர செயலகம் டாக்காவில் அமைந்துள்ளது.\n\nSection::::பின்னணி.\n1997 ஆம் ஆண்டு ஜுன் மாதம் 6 ஆம் நாள் பாங்காக் நகரில் BIST - EC (வங்காள தேசம், இந்தியா, இலங்கை, தாய்லாந்து பொருளாதாரக் கூட்டுறவு) என்ற துணை மண்டல அமைப்பு உருவாக்கப்பட்டது. 1997 டிசம்பா் 22 அன்று மியன்மாா் நாடும் இதன் முழு உறுப்பினரானது. இதனால் இவ்வமைப்பு BIMST - EC எனப் பெயர் மாற்றமடைந்தது. முதலில் நேப்பாளம் ஒரு பாா்வையாளராக இருந்தது. பின்னா் நேப்பாளமும் பூட்டானும் முழு உறுப்பினா்கள் ஆயினா்.\n\n2004 ஆம் ஆண்டு ஜுலை 31 ஆம் நாள் நடைபெற்ற உச்சி மாநாட்டில் இந்நிறுவனத்திற்கு BIMSTEC அல்லது Bay of Bengal Initiative for Multi Sectoral Technical and Economic Cooperation என்று பெயா் சூட்டப்பட்டது.\n\nSection::::நோக்கம்.\nவங்காள விரிகுடா கடற்கரையிலமைந்திருக்கும் நாடுகளிடையே தொழில்நுட்ப மற்றும் பொருளாதாரக் கூட்டுறவை மேம்படுத்த 14 நோக்கங்கள் வரையறுக்கப்பட்டன. வணிகம், முதலீடு, தொழில் நுட்பம், சுற்றுலா, மனித வள மேம்பாடு, வேளாண்மை, மீன்வளம், போக்குவரத்து மற்றும் தொலை தொடா்பு, நெசவு, தோல் உள்ளிட்டவை தெரிந்த துறைகளுள் அடங்கும். மேலும் கல்வி தொழிற்கல்வி, தொழில்நுட்பத் துறைகளில் ஆராய்ச்சி செய்வது பயிற்சியளிப்பதிலும் கூட்டுறவை வளா்ப்பதும் இதன் நோக்கமாகும். இந்த நாடுகளின் சமூக பொருளாதார வளா்ச்சிக்கு சமூக, தொழில் நுட்ப மற்றும் அறிவியல் துறைகளில் ஒவ்வொரு நாடும் மற்றவற்றிற்கு உதவி செய்து எல்லோரும் நன்மையடைய வேண்டும் என்பது இதன் நோக்கம்.\n\nSection::::நிரந்தர தலைமை செயலகம்.\nஇதன் நிரந்தரத் தலைமைச் செயலகம் டாக்கா நகரில் 2014 ஆம் ஆண்டு துவங்கப் பட்டது. இதனை அமைக்கும் செலவில் 33 விழுக்காட்டை இந்தியா ஏற்றுக் கொண்டது.\n\nSection::::தலைமை.\nவங்காள தேசம் துவங்கி, அகரவரிசையில், இதன் தலைமையை ஒவ்வொரு நாடும் சுற்றில் ஏற்கும்.\n\nSection::::BIMSTEC முன்னுரிமைத்துறைகள்.\n14 துறைகள் முன்னுரிமைத்துரைகளாக கண்டறியப்பட்டு நடவடிக்கை எடுக்கப்பட்டு வருகிறது\n\nSection::::BIMSTEC - வரியில்லா வா்த்தக மண்டல உடன்பாட்டின் வரம்பு.\nBIMSTEC வரியில்லா வா்த்தக மண்டலத்தின் உடன்பாடு உறுப்பினா் நாடுகளால் ஏற்கனவே கையெழுத்திடப்பட்டுவிட்டது. உறுப்பு நாடுகளிடையே வா்த்தகத்தையும் முதலீட்டையும் தூண்டுவதும், வெளிநாடுகளிலிருந்து இவைகளை ஈா்ப்பதும் இவ்வமைப்பின் நோக்கங்களில் ஒன்றாகும். உறுப்பு நாடுகளிடையே பேச்சு வாா்த்தை நடத்தி இவா்களிடையே வா்த்தகம், முதலீடு ஆகியவற்றை மேம்படுத்துவதற்கு வா்த்தகப் பேச்சு வாா்த்தைக் குழு (Trade Negotiation Committee) தாய்லாந்தை நிரந்தரத் தலைமை மையமாகக் கொண்டு ஏற்படுத்தப்பட்டுள்ளது.\n\nSection::::BIMSTEC - கரையோர கப்பல் போக்குவரத்து உடன்பாடு வரைவு.\n2017, 4 டிசம்பா் மாதம் புதுடெல்லியில் விவாதிக்கப்பட்டது. கடற்கரையிலிருந்து 20 நாட்டிகல் மைலுக்குள் கப்பல் போக்குவரத்து செய்வது இதில் அடங்கும். இதனால் நாடுகளிடையே குறைந்த செலவில் பொருட்களை எடுத்துச் செல்ல இயலும்.\n\nSection::::ஆசிய மேம்பாட்டு வங்கியின் உதவி.\nஆசியமேம்பாட்டு வங்கி இந்த அமைப்பின் போக்குவரத்து கட்டமைப்பின் வசதியைக் குறித்த ஆய்வினை மேற்கொள்ளௌதவி செய்தது. இந்த ஆய்வும் 2004 ஆம் ஆண்டு செய்து முடிக்கப்பட்டது\n\n\n"}
{"id": "419008", "url": "https://ta.wikipedia.org/wiki?curid=419008", "title": "தோரத்தி வவுகான்", "text": "தோரத்தி வவுகான்\n\nதோரத்தி ஜான்சன் வவுகான் \"(Dorothy Johnson Vaughan)\" (செப்டம்பர் 20, 1910 – நவம்பர் 10, 2008) ஓர் ஆப்பிரிக்க அமெரிக்கக் கணிதவியலாளரும் மாந்தக் கணிப்பாளரும் ஆவார். இவர் வர்ஜீனியாவில் உள்ள ஆம்ப்டனில் அமைந்த நாசாவின் இளாங்கிளே ஆராய்ச்சி மையத்தில் பணிபுரிந்தார். இவர் 1949 இல் மேற்குப் புலக் கணிப்பாளரின் பொறுப்புநிலை மேற்பார்வையாளர் ஆனார். இவர்தான் இம்மையத்தில் பணியாளருக்கான மேற்பார்வைப் பணியில் ஈடுபட்ட முதல் ஆப்பிரிக்க அமெரிக்கப் பெண்மணியாவார்.\n\nபின்னர் இவர் அப்பதவியில் அலுவல் முறையாகப் பணி உயர்வு பெற்று அமர்ந்தார். இவர் அங்கு 29 ஆண்டுகள் பணி செய்தபோது 1960 களில் போர்ட்டிராம் நிரலாக்க மொழியைதான் கற்றதோடு தன் பணியாளருக்கும் கற்பித்து எந்திரவகைக் கணினிகளை அறிமுகப்படுத்தினார். இவர் பின்னர் இளாங்கிளே ஆராய்ச்சி மையப் பகுப்பாய்வு, கணிப்புத் துறையின் நிரலாக்கப் பிரிவுக்குத் தலைமையும் ஏற்றார்.\n\n\"மறைநிலை ஆளுமைகள்: அமெரிக்கக் கனவும் விண்வெளிப் போட்டியில் உதவிய கருப்பினப் பெண் கணிதவியலாளர்களும்\" (2016), நாசாவில் 20 ஆம் நூற்றாண்டின் நடுப்பகுதியில் தாக்கம் விளைவித்த ஆப்பிரிக்க அமெரிக்கக் கருப்பினப் பெண் கணிதவியலாளர்களும் பொறியாளர்களும் பற்றிய வரலாறு, எனும் மார்கோட் இலீ செட்டெர்லி எழுதிய நூலில் விவரித்த ஆராய்ச்சியாளர்களில் தோரத்தி வவுகானும் ஒருவர் ஆவார்.\n\n"}
{"id": "419009", "url": "https://ta.wikipedia.org/wiki?curid=419009", "title": "பொட்டாசியம் லாக்டேட்டு", "text": "பொட்டாசியம் லாக்டேட்டு\n\nபொட்டாசியம் லாக்டேட்டு \"(Potassium lactate)\" என்பது KCHO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். H3C-CHOH-COOK. என்ற அமைப்பு வாய்ப்பாட்டாலும் இதைக் குறிப்பிடுகிறார்கள். லாக்டிக் அமிலத்தினுடைய பொட்டாசியம் உப்பு பொட்டாசியம் லாக்டேட்டு எனப்படுகிறது. ஐரோப்பிய ஒன்றிய எண் ஐ326 என்று எண்னிட்டு இச்சேர்மம் அடையாளப்படுத்தப்படுகிறது. சர்க்கரை மூலங்களிலிருந்து கிடைக்கும் லாக்டிக் அமிலத்தை நடுநிலையாக்கம் செய்து பொட்டாசியம் லாக்டேட்டு தயாரிக்கப்படுகிறது .\n\nபொதுவாக பொட்டாசியம் லாக்டேட்டு இறைச்சி மற்றும் கோழியுடன் தொடர்புள்ள பொருட்களில் பயன்படுத்தப்படுகிறது, உணவு பாதுகாப்பை இது அதிகரிக்கிறது. சிதைவையும் நோய்க்கிருமி பாக்டீரியாக்களின் நடவடிக்கையையும் தடுக்கும் ஒரு நுண்ணுயிர் எதிர்ப்பியாகச் செயல்படுகிறது . \nதீயணைக்கும் இயந்திரங்களில் தீத்தடுக்கும் ஊடகமாகவும் பொட்டாசியம் லாக்டேட்டு பயன்படுத்தப்படுகிறது .\n"}
{"id": "419028", "url": "https://ta.wikipedia.org/wiki?curid=419028", "title": "வெள்ளீய(II) 2-எத்தில்யெக்சேனோயேட்டு", "text": "வெள்ளீய(II) 2-எத்தில்யெக்சேனோயேட்டு\n\nவெள்ளீய(II) 2-எத்தில்யெக்சேனோயேட்டு \"(Tin(II)ethylhexanoate)\" என்பது CHOSn என்ற மூலக்கூற்று வாய்ப்பாடு கொண்ட கரிம வேதியியல் சேர்மமாகும். இதை வெள்ளீய(II) ஆக்டோயேட்டு அல்லது சிடானசு ஆக்டோயேட்டு (Sn(Oct)2) என்ற பெயர்களாலும் அழைப்பார்கள். வெள்ளீயம்(II) ஆக்சைடுடன் 2-எத்தில்யெக்சேனாயிக் அமிலத்தைச் சேர்த்து வினைபுரியச் செய்வதால் வெள்ளீய(II) 2-எத்தில்யெக்சேனோயேட்டு உருவாகிறது. அறை வெப்பநிலையில் நிறமற்ற நீர்மமாக இது காணப்படுகிறது. இதனுடன் மாசுக்கள் சேரும்போது வெள்ளீயம்(II) சேர்மம் வெள்ளீயம்(IV) மாறுவதால் நிறம் மாறுபட்டு மஞ்சள் நிறமாகக் காட்சியளிக்கிறது. \n\nபாலியசிட்டிக் அமிலம் போன்ற வேதிப்பொருட்களை தயாரிப்பது போன்ற சில சமயங்களில் இதை ஒரு பலபடியாக்கும் வினையூக்கியாகப் பயன்படுத்துகிறார்கள்.\n"}
{"id": "419047", "url": "https://ta.wikipedia.org/wiki?curid=419047", "title": "காத்தரைன் ஜான்சன்", "text": "காத்தரைன் ஜான்சன்\n\nகாத்தரைன் கோல்மன் காபுள் ஜான்சன் \"(Katherine Koleman Goble Johnson)\" (பிறப்பு: ஆகத்து 26, 1918) ஓர் ஆப்பிரிக்க அமெரிக்க கணிதவியலாளரும் இயற்பியலாளரும் ஆவார். அமெரிக்க முதல் மனித விண்வெளிப் பறப்புக்கும் பின்னர் நிகழ்த்திய மனித விண்வெளிப் பரப்புகளுக்குமான வெற்றியை நாசாவின் பணியாளராக இவர் கணித்த வட்டணை இயக்கவியல் கணக்கீடுகளே ஈட்டித் தந்தன. இவர் தனது நாசவின் 35 அண்டு வாழ்க்கையில் சிக்கலான கைக்கணக்கீடுகளைச் செய்வதில் உயர்திறம் பெற்று, அதே கணக்கீடுகளைக் கணினிகளும் நிறைவேற்ற பேரளவுப் பங்களிப்பு செய்துள்ளார்.\n\n\n"}
{"id": "419057", "url": "https://ta.wikipedia.org/wiki?curid=419057", "title": "வில்லியம் நோர்டவுசு", "text": "வில்லியம் நோர்டவுசு\n\nவில்லியம் நோர்டவுசு (\"William Dawbney Nordhaus\", பிறப்பு: மே 31, 1941) ஒரு அமெரிக்கப் பொருளியலாளர். இவர் யேல் பல்கலைகழகத்தின் பொருளாதாரத்தின் ஸ்டெர்லிங் பேராசிரியர் என்ற சிறப்புப் பதவியை பெற்றுள்ளார். .இவர் பொருளியல் மாதிரி மற்றும் காலநிலை மாற்றம் போன்ற கோட்பாடுகளின் பங்களிப்பிற்காக அறியப்படுகிறார். இவர் 2018 ஆம் ஆண்டின் பொருளாதாரத்திற்கான நோபல் பரிசை போல் ரோமர் உடன் இணைந்து பெற்றார். நீண்டகாலப் பொருளாதாரத்தின் விளைவுகளை காலநிலை மாற்றம் கொண்டு பகுப்பாய்வு செய்யும் வழிமுறைகளை ஒருங்கிணைத்தற்காக இவர்களுக்கு இந்த நோபல் பரிசு வழங்கப்பட்டது.\n\n"}
{"id": "419081", "url": "https://ta.wikipedia.org/wiki?curid=419081", "title": "மரூர்", "text": "மரூர்\n\nமரூர், ஆந்திரப் பிரதேசத்தின் ராயலசீமா பகுதியில் உள்ள அனந்தபூரில் உள்ள ராப்டாதூ மண்டலத்திலுள்ள கிராமம். இது தேசிய நெடுஞ்சாலை 44 க்கு அருகே அமைந்துள்ளது. மேலும் இது மரூர் டோல்பிளாசா என்றழைக்கப்படும் ஒரு பெரிய டோல்பிளாசாவை உள்ளடக்கியுள்ளது. வால்மிகி, ரெடி, குருபா, மற்றும் நாடியன்கள் உள்ளிட்ட பல்வேறு சிறுபான்மையினர் இந்த கிராமத்தில் வாழ்கின்றனர். இந்த கிராமத்திலும், கிராமத்தை சுற்றியும் பல கோவில்கள் உள்ளன. ஸ்ரீ சின்ன கதிராய சுவாமி கோயிலால் இக்கிராமம் புகழ் பெற்றுள்ளது.\n"}
{"id": "419083", "url": "https://ta.wikipedia.org/wiki?curid=419083", "title": "அச்சம்பட்டா", "text": "அச்சம்பட்டா\n\nஅச்சம்பட்டா இந்தியாவின் ஆந்திர மாநிலத்தில் உள்ள ரேச்சர்லா மண்டலம் பிரகாசம் மாவட்டத்தில் அமைந்துள்ளது.\n\nSection::::நிலவியல்.\nஇது ஓங்கோலிலிருந்து 135 கிலோமிட்டர் மற்றும் நந்தியாலிலிருந்து 80 கிலோமிட்டர் தொலைவில் அமைந்துள்ளது. இந்த கிராமம் 224 உயரத்தில் உள்ளது.\n\nSection::::பொருளாதாரம்.\nஇந்த கிராமம் அதன் வாழ்வாதாரத்திற்காக விவசாயம் சார்ந்திருக்கிறது. விவசாயத்திற்கான நீர் ஆழ்துணை கிணறு வழியாக வழங்கப்படுகிறது, அவை வறட்சி காரணமாக கணிசமான அளவில் குறைந்து வருகிறது. இந்த கிராமத்தில் 1 ஆவது வகுப்பு முதல் 5 ஆவது வகுப்பு தொடக்கப்பள்ளியும் ஸ்ரீ ராமருக்கு ஒரு சிறிய கோவிலும் உள்ளன.\n"}
{"id": "419102", "url": "https://ta.wikipedia.org/wiki?curid=419102", "title": "சோடியம் ஐதரசனாக்சலேட்டு", "text": "சோடியம் ஐதரசனாக்சலேட்டு\n\nசோடியம் ஐதரசனாக்சலேட்டு \"(Sodium hydrogenoxalate)\" என்பது CHNaO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். ஐதரசனாக்சலேட்டின் சோடியம் உப்பு சோடியம் ஐதரசனாக்சலேட்டு எனப்படுகிறது. ஆக்சாலிக் அமிலத்திற்கும் இச்சேர்மத்திற்கும் உள்ள ஒரே வேறுபாடு என்னவென்றால் ஆக்சாலிக் அமிலத்தில் இடம்பெற்றிருக்கும் இரண்டு ஐதரசன் அணுக்கள் இச்சேர்மத்தில் இரண்டு சோடியம் அணுக்களால் இடப்பெயர்ச்சி செய்யப்பட்டிருக்கும். தோலில் பட நேர்ந்தாலும் தவறுதலாக உட்கொள்ளப்பட்டாலும் சோடியம் ஐதரசனாக்சலேட்டு ஒரு கொடிய நஞ்சாக செயல்படுகிறது. \n\nSection::::நிலைப்புத்தன்மை.\nஇச்சேர்மத்தில் ஆக்சாலிக் அமிலமும் சோடியம் ஆக்சலேட்டும் இருப்பதால் சூடுபடுத்தும்போது நேர்மின் அயனி இணையாக்கம் நிகழ்கிறது. பின்னர் சோடியம் ஆக்சலேட்டானது சோடியம் கார்பனேட்டு மற்றும் கார்பன் மோனாக்சைடாக சிதைவடைகிறது.\n"}
{"id": "419105", "url": "https://ta.wikipedia.org/wiki?curid=419105", "title": "அல்தைசிட்டு", "text": "அல்தைசிட்டு\n\nஅல்தைசிட்டு \"(Altisite)\" என்பது NaKTiAlSiOCl என்ற மூலக்கூற்று வாய்ப்பாட்டால் விவரிக்கப்படும் ஓர் அரிய கனிமச் சேர்மமாகும். கார தைட்டானியம் அலுமினோசிலிக்கேட்டு குளோரைடு கனிமமாக இது வகைப்படுத்தப்படுகிறது. நிலத்தடியில் உருவாகும் காரத்தன்மை கொண்ட அக்னிப்பாறைகளிலிருந்து இது கிடைக்கிறது. அலுமினியம், தைட்டானியம், சிலிக்கன் என்ற தனிமங்கள் கனிமத்தில் சேர்ந்திருப்பதால் அலுமினியத்திலிருந்து ’அல்’, தைட்டானியத்திலிருந்து ’தை’, சிலிக்கனிலிருந்து ‘சி’ எழுத்துக்கள் எடுக்கப்பட்டு அல்தைசிட்டு என்ற பெயர் இதற்கு சூட்டப்பட்டுள்ளது .\n"}
{"id": "419135", "url": "https://ta.wikipedia.org/wiki?curid=419135", "title": "சவாந்த் நோய்த்தொகை", "text": "சவாந்த் நோய்த்தொகை\n\nசவாந்த் நோய்த்தொகை \"(Savant syndrome)\" அல்லது சவாந்தியம் என்பது சில திறமைகளில் மீத்திறம் பெற்ற உளத்திறனின்மை நோய்த்தொகை ஆகும். இவர்களிடம் மிதமிஞ்சிக் காணப்படும் திறமைகள் நினைவாற்றலோடு தொடர்புள்ளனவாக உள்ளன. இவற்றில் உயர்வேக கணக்கிடும் திறன், கலைநுட்பத் திறன், இசைவளத் திறன், படக்கோப்புத் திறன் முதலியவை உள்ளடங்கும். வழக்கமாக, ஒரு சிறப்புத் திறமை மட்டுமே அமையும். இது மரபு வகையாகவோ அல்லது ஈட்ட வகையாகவோ ஏற்படலாம்.\n\nஇந்நிலைக்கு ஆளானவர்கள் நரம்பு வளர்ச்சிக் கோளாறோ, தன்னுழம்பல் நிரல் கோளாறோ மூளைக் காயமோ பெற்றுள்ளனர். இத்தகையவர்களில் பாதிப்பேர் தண்ணுழம்பலுக்கு ஆட்பட்டுள்ளதால் இவர்களை தன்னுழம்பல் சவாந்த் உள்ளவராக வகைப்படுத்தலாம். இந்நிலை பெரும்பாலும் இளமையிலேயே அமைந்தாலும் சிலருக்குப் பின் வாழ்நாட்களிலும் உருவாகலாம்.இது டி. எசு. எம்- 5 இன் கீழ்வரும் உளநிலைக் கோளாறு அல்ல.\n\nஇந்நிலை மிக அருகியே அமைகிறது. இந்நிலைக்கு மில்லியன் பேரில் ஒருவரே ஆட்படுவதாக ஒரு கணிப்பு கூறுகிறது. ஆண் சவாந்துகளைவிட பெண் சவாந்துகள் மிகவும் குறைவாகவே அமைகின்றனர். இந்நிலைக்கான முதல் மருத்துவக் குறிப்பு 1783 இல் காணப்படுகிறது. தன் உழம்பல் நோயாளரில் 200 அல்லது 10 பேரில் ஒருவருக்குச் சவாந்தியம் அமைகிறது. இப்போது நூற்றுக்கும் குறைவானவர்களே சிறப்புத் தகையுள்ள சவாந்துகளாக வாழ்ந்து வருகின்றனர் என மதிப்பிடப்பட்டுள்ளது.\n"}
{"id": "419147", "url": "https://ta.wikipedia.org/wiki?curid=419147", "title": "முப்பருமானப் புறவொலி வரைவியல்", "text": "முப்பருமானப் புறவொலி வரைவியல்\n\nமுப்பருமான புறவொலி வரைவியல் \"(3D ultrasound)\" என்பது மருத்துவப் புறவொலி நுட்பம் ஆகும். இம்முறை கருக்குழவி, இதயம், மலக்குடல் குறுக்குநிலை, குருதிக்குழல் ஆய்வுகளுக்குப் பயன்படுகிறது. இது பருமனைக் கணக்கிடும் புறவொலித் தகவல்கள் எடுக்கும் முறைக்கு வழங்குகிறது. நேரத்தைப் பொறுத்து தொடர்ந்து பருமன்சார் தகவல்களை எடுக்கும் முறைக்கு வெளிசார்ந்த மூன்று பருமானங்களோடு நான்காவது பருமானமாகக் காலத்தையும் கொள்வதால் நாற்பருமானப் புறவொலி வரைவியல் எனப் பெயரிடப்படுகிறது.\n\n"}
{"id": "419159", "url": "https://ta.wikipedia.org/wiki?curid=419159", "title": "ரிலையன்ஸ் விளையாட்டரங்கம்", "text": "ரிலையன்ஸ் விளையாட்டரங்கம்\n\nரிலையன்ஸ் விளையாட்டரங்கம் (Reliance Stadium) என்பது குஜராத், வடோதராவில் உள்ள பன்னாட்டுத் துடுப்பாட்ட அரங்கம் ஆகும். இது பெட்ரோலிய வேதிகள் நிறுவன விளையாட்டு அரங்கம் எனவும் அழைக்கப்படுகிறது.\n\n"}
{"id": "419160", "url": "https://ta.wikipedia.org/wiki?curid=419160", "title": "எம். ஜி. ஆர். நகரில் (திரைப்படம்)", "text": "எம். ஜி. ஆர். நகரில் (திரைப்படம்)\n\nஎம். ஜி. ஆர். நகரில் (MGR Nagaril) என்பது செப்டம்பர் 12, 1991 அன்று வெளியான ஓர் இந்தியத் தமிழ்த் திரைப்படம் ஆகும். இத்திரைப்படத்தில் ஆனந்த் பாபு, சுகன்யா, விவேக், சார்லி, பாண்டியன், முக்கியக் கதாப்பாத்திரத்தில் நடித்துள்ளனர். இத்திரைப்படத்தை அல்பி அசரப் இயக்கி, சித்திக் இலால் மற்றும் கோகுல கிருஷ்ணா (வசனம்) ஆகியோர் எழுதி, ஆர். பி. சௌத்ரியால் தயாரிக்கப்பட்டது. எஸ். பாலகிருஷ்ணன் இசையமைப்பு, ஜோசப் மற்றும் வி. சேகரின் ஒளிப்பதிவு ஆகியவற்றை உள்ளடக்கி, இத்திரைப்படம் செப்டம்பர் 12, 1991 அன்று வெளியானது.\n\nSection::::வரலாறு.\nஇத்திரைப்படமானது 1990 ஆம் ஆண்டில் வெளியான மலையாள மொழித் திரைப்படமான \"இன் ஹரிஹர் நகர்\" படத்தின் மறு தயாரிப்புப் படமாகும்.\n\n"}
{"id": "419171", "url": "https://ta.wikipedia.org/wiki?curid=419171", "title": "அரீன் பதிலீட்டு வகைகள்", "text": "அரீன் பதிலீட்டு வகைகள்\n\nஅரீன் பதிலீட்டு வகைகள் \"(Arene substitution patterns)\" என்பவை வேதியியல் ஐயுபிஏசி பெயரிடும் முறை கரிமவேதியியலின் ஒரு பகுதியாகும். அரோமாட்டிக் ஐதரோகார்பனில் ஐதரசனைத் தவிர்த்த பிற பதிலிகள் ஒவ்வொன்றின் இருப்பிடத்தையும் மிகச்சரியாக குறிப்பிட்டுக் காட்ட இவை பயனாகின்றன.\n\n\nSection::::ஆர்த்தோ, மெட்டா, பாராநிலைகள்.\nஇம் மூன்று வகையான பதிலீட்டு நிலைகளிலும் தொலுயிடின்கள் செயல்படுகின்றன.\n\nSection::::தொகுப்பு.\nஅமினோ, ஐதராக்சில், ஆல்கைல், பீனைல் போன்ற எலக்ட்ரான் வழங்கும் குழுக்கள் ஆர்த்தோ மற்றும் பாராநிலை இயக்கிகளாகச் செயல்படுகின்றன. நைட்ரோ, நைட்ரைல், கீட்டோன் போன்ற எலக்ட்ரான் வழங்கும் குழுக்கள் மெட்டாநிலை இயக்கிகளாகச் செயல்படுகின்றன.\n\nSection::::பண்புகள்.\nசேர்மங்களுக்கு ஏற்றவகையில் இவ்வினங்கள் மாறுபாடுகளைக் கொண்டிருந்தாலும் எளிய இருபதிலீட்டு அரீன் சேர்மங்களில் இவை ஒன்றுபட்டே காணப்படுகின்றன. மூன்று மாற்றியன்களும் ஒரே கொதிநிலைகளைக் கொண்டுள்ளன. எனினும் பாரா நிலை மாற்றியம் வழக்கமாக அதிக உருகுநிலையைப் பெற்றுள்ளது. மேலும் மூன்று வகையான மாற்றியன்களில் இதுவே கொடுக்கப்பட்ட கரைப்பானில் குறைந்த கரைதிறன் கொண்டதாகவும் உள்ளது.\n\nSection::::ஆர்த்தோ பாரா மாற்றியன்களைப் பிரித்தல்.\nஆர்த்தோ மற்றும் பாராநிலை இயக்கிகள் எலக்ட்ரான் வழங்கும் குழுக்களாக இருப்பதால் பொதுவாக செயற்கை வேதியியலில் இவ்விரண்டு மாற்றியன்களையும் தனித்தனியாகப் பிரிப்பது சிரமமான செயலாகும். இதற்காக பலபிரித்தல் முறைகள் பின்பற்றப்படுகின்றன.\n\n\n\nSection::::சினி மற்றும் டெலி பதிலீடு.\nசினி நிலையில் உட்புகும் குழுவானது வெளியேறும் குழு ஆக்ரமித்திருந்த நிலைக்கு அடுத்ததாக உள்ள நிலையை ஆக்ரமிக்கிறது. உதாரணமாக அரைன் வேதியியலில் சினி-பதிலீடு அறியப்படுகிறது\n\nSection::::தோற்றம்.\nஆர்த்தோ, மெட்டா மற்றும் பாரா போன்ற முன்னொட்டுகள் முறையே சரி, பின்வரும், அருகில் என்ற பொருள்களைக் கொண்ட கிரேக்கச் சொற்களின் வழிப்பெறுதிகளாகும். தற்போதைய பொருளுடன் இவற்றின் உறவு அநேகமாய் தெளிவாக இல்லை. வரலாற்றில் ஆர்த்தோ என்ற சொல் அசலான மூலப்பொருளைக் குறிக்கவே நியமிக்கப்பட்டது. மாற்றியனைக் குறிக்க மெட்டா என்ற சொல் பயன்படுத்தப்பட்டது. உதாரணமாக, மரபுப் பெயர்களான ஆர்த்தோபாசுப்பாரிக் அமிலம் மற்றும் டிரைமெட்டாபாசுப்பாரிக் அமிலம் இரண்டுமே அரோமாட்டிகளுடன் எந்த தொடர்பும் கொண்டிருக்கவில்லை. இதேபோல பாரா என்ற முன்னொட்டு நெருங்கிய தொடர்பு கொண்ட சேர்மங்களைக் குறிக்கவே ஒதுக்கப்பட்டது. இதன்படி 1830 களில் பெரிசிலியசு அசுபார்டிக் அமிலத்தின் சமதிருப்ப வடிவத்தை பாரா அசுபார்டிக் அமிலம் என்று அழைத்தார். ஆர்த்தோ, மெட்டா, பாரா என்ற முன்னொட்டுகள் இரட்டைப் பதிலீடு செய்யப்பட்ட அரோமாட்டிக் வளையங்களின் மாற்றியன்களை வேறுபடுத்திக் காட்ட 1867 ஆம் ஆண்டில் வில்லெம் கார்னெர் காலத்தில் தொடங்கியது. மேலும், இவர் 1,4 மாற்றியனை குறிக்க ஆர்த்தோ முன்னொட்டையும் ,1,2 மாற்றியனை குறிக்க மெட்டா முன்னொட்டையும் பயன்படுத்தினார். 1869 ஆம் ஆண்டில் செருமானிய வேதியியலாளர் கார்ல் கிராப் ஆர்த்தோ, மெட்டா மற்றும் பாரா போன்ற முன்னொட்டுகளை இரட்டைப் பதிலீட்டு அரோமாட்டிக் வளையங்களில் (நால்தலீன்) பதிலிகளின் சில குறிப்பிட்ட இடங்களைக் குறிக்கப் பயன்படுத்தினார். 1870 ஆம் ஆண்டில் விக்டர் மேயர் முதன்முதலாக கிராப்பின் பெயரிடும் முறையை பென்சீனுக்கு பயன்படுத்தினார். வேதியியல் சமூகம் 1879 இல் தற்போதைய பெயரிடும் முறையை அறிமுகப்படுத்தியது.\n\nSection::::உதாரணங்கள்.\nகிரசால் (CH(OH)(CH) சேர்மத்தின் மாற்றியன்களுக்கு இப்பெயரிடும் முறையில் அளிக்கப்பட்ட பெயர்கள்: \nடையைதராக்சிபென்சீனுக்கு (CH(OH)) மூன்று அரீன் பதிலீடு மாற்றியன்கள் உள்ளன. கேட்டகால் ஆர்த்தோ மாற்றியன் என்றும் இரிசோர்சினால் மெட்டா மாற்றியன் என்றும் ஐதரோகுயினோன் பாரா மாற்றியன் என்றும் பெயரிடப்படுகின்றன. \n\nபென்சீன்டைகார்பாக்சிலிக் அமிலத்திற்கு (CH(COOH)) மூன்று அரீன் பதிலீடு மாற்றியன்கள் உள்ளன. தாலிக் அமிலம் ஆர்த்தோ மாற்றியன் என்றும் ஐசோப்தாலிக் அமிலம் மெட்டா மாற்றியன் என்றும் டெரிப்தாலிக் அமிலம் பாரா மாற்றியன் என்றும் பெயரிடப்படுகின்றன.\n\nபிரிடின் போன்ற ஆறு உறுப்பு பல்லின வளைய அரோமாட்டிக் வளையங்களிலும் இச்சொற்கள் பயன்படுத்தப்படுகின்றன. இங்கு நைட்ரசன் அணுவும் பதிலீடுகளில் ஒன்றாகவே கருதப்படுகிறது. உதாரணமாக நிக்கோட்டினமைடும் நையாசினும் பிரிடின் வளையத்தில் மெட்டா மாற்றியன் என்றும் பிரலிடாக்சைமின் நேர்மின் அயனி ஆர்த்தோ மாற்றியன் என்றும் பெயரிடப்படுகின்றன. \n"}
{"id": "419174", "url": "https://ta.wikipedia.org/wiki?curid=419174", "title": "திண்ம அமிலம்", "text": "திண்ம அமிலம்\n\nதிண்ம அமிலங்கள் (Solid acids) வினை நிகழும் ஊடகத்தில் கரையும் தன்மையற்ற அமிலங்கள் ஆகும், இவை, பெரும்பாலும் பலபடித்தான வினைவேக மாற்றங்களில் வினைவேக மாற்றியாக பயன்படுத்தப்படுகின்றன..\n\nSection::::உதாரணங்கள்.\nஆக்சாலிக் அமிலம், மாலிக் அமிலம், டார்டாரிக் அமிலம், சிட்ரிக் அமிலம் போன்றவை திண்ம நிலையில் உள்ள அமிலங்களாகும். பெரும்பான்மையான திண்ம அமிலங்கள் கரிம அமிலங்களாக காணப்படுகின்றன.லூயி அமிலங்களாக செயல்படுகின்ற சிலிகோ அலுமினேட்டுகள் (செயோலைற்று, அலுமினா, சிலிகோ-அலுமினோ பாசுபேட்டு) மற்றும் கந்தகமேற்றப்பட்ட சிர்கோனியா ஆகியவை திண்ம அமிலங்களுக்கான உதாரணங்களில் உள்ளடங்குகின்றன. பல இடைநிலை உலோகங்களின், டைட்டானியா, சிர்கோனியா மற்றும் நியோபியா ஆகியவற்றை உள்ளிட் உலோக ஆக்சைடுகள் அமிலத்தன்மை உடையனவாக உள்ளன. இத்தகைய அமிலங்கள் வெடித்தலில் பயன்படுத்தப்படுகின்றன. பல திண்ம பிரான்ஸ்டெட் அமிலங்கள் (கந்தகமேற்றப்ட்ட பாலிஸ்டைரீன், திண்ம பாசுபாரிக் காடி, நியோபிக் அமிலம் மற்றும் எடிரோபாலிஆக்சோமெடலேட்டுகள்) கூட, தொழில் முறையில் திண்ம அமிலங்களாக பயன்படுத்தப்படுகின்றன.\n\nSection::::பயன்பாடுகள்.\nதிண்ம அமிலங்கள் பல தொழில் முறை செயல்முறைகளில் வினைவேக மாற்றத்தில் பயன்படுத்தப்படுகின்றன. பெரிய அளவிலான பெட்ரோலிய சுத்திகரிப்பு ஆலைகளில் பயன்படுத்தப்படும் வெடித்தல் செயல்பாடுகளில் இருந்து பல்வேறு தொகுப்பு முறை வேதிப்பொருட்களின் தொகுப்பு முறை வரை பயன்படுகிறது.\n"}
{"id": "419187", "url": "https://ta.wikipedia.org/wiki?curid=419187", "title": "1911 இற்கு முந்தைய சீனாவின் இராணுவ வரலாறு", "text": "1911 இற்கு முந்தைய சீனாவின் இராணுவ வரலாறு\n\nசீனாவைக் கைப்பற்றும்போது மங்கோலியர்கள் வெடிமருந்து ஆயுதமான இடிவிபத்து குண்டுகளை எவ்வாறு உருவாக்குவது என்பதைக் கற்றுக் கொண்டனர். ஆயிரக்கணக்கான சீன காலாட்படை மற்றும் கப்பற்படையினரை மங்கோலிய இராணுவத்தில் சேர்த்துக் கொண்டனர். மங்கோலியர்கள் பயன்படுத்த ஆரம்பித்த மற்றொரு ஆயுதம் சரசன்கள் பயன்படுத்தியதற்கு எதிர்மறையான டிரெபுசெட்கள் ஆகும். இதை இசுலாமியப் பொறியாளர்கள் உருவாக்கினர். இந்த ஆயுதங்கள் சியாங்க்யாங் முற்றுகையில் முக்கியப் பங்காற்றின. சியாங்க்யாங் வெற்றி மங்கோலியர்களின் சாங் வம்ச வெற்றியின் ஆரம்பமாக அமைந்தது.\n"}
{"id": "419213", "url": "https://ta.wikipedia.org/wiki?curid=419213", "title": "வலிமிகு மகப்பேறு", "text": "வலிமிகு மகப்பேறு\n\nவலிமிகு மகப்பேறு அல்லது வலிமிகு பேறு அல்லது பிரசவ அடைப்பு (Obstructed labour) என்பது குழந்தை பிறப்பு நடைபெறும் சூழலில், கருப்பை ஒழுங்காகச் சுருங்கி விரிந்தும்கூட, இயல்நிலையில் இடுப்பு வளையத்தின் ஊடாக, குழந்தை வெளியேற முடியாதபடிக்கு ஒருவகை அடைப்பு நிலை காணப்படுவதனால், மிகவும் வலிமிகுந்த மகப்பேறாக இருக்கும் நிலையைக் குறிக்கும். இந்நிலையில், பிறக்கும் குழந்தைக்குத் தேவையான ஆக்சிசன் கிடைக்காமல் போவதனால், குழந்தை இறப்பும் ஏற்படும் சாத்தியம் உண்டு. அத்துடன் தாய்க்கு நோய்த்தொற்றுக்கள் ஏற்படல், கருப்பை கிழிவு () ஏற்படல், பிரசவத்துக்குப் பிந்தைய குருதிப்பெருக்கு ஏற்படல் போன்ற சூழ் இடர்கள் நிகழலாம். நீண்ட நேரத்துக்கு இந்தச் சிக்கல் தொடருமாயின், தாய்க்கு பிறப்புப் பாதையில் துவாரம் ஏற்பட்டு (), அதனால் ஏற்படக்கூடிய புதிய சிக்கல்கள் தோன்றலாம். இப்படியான நிலையில் நீண்ட நேரப் பிரசவமும், சுறுசுறுப்பான 12 மணித்தியாலங்களுக்கு மேலாகச் செல்லும் நிலை ஏற்படும்.<br><br>\n\nஉலகில் ஆப்பிரிக்கா, ஆசியா ஆகிய பகுதிகளில் 2 முதல் 5 வீதம் வரையிலான பிரசவங்களில் இவ்வகையான பிரசவ அடைப்பு ஏற்படுகின்றது. 2015 ஆம் ஆண்டில் 6.5 மில்லியன் அளவில் இவ்வகையான பிறப்புச் சிக்கல் ஏற்பட்டுள்ளது. 1990 ஆம் ஆண்டில் 29,000 ஆக இருந்த இவ்வகையிலான தாயின் இறப்பு 2015 இல் 23,000 ஆகக் குறைந்திருந்த போதிலும், இவ்வகைச் சிக்கலே, பிரசவத்தின் போதான தாயின் இறப்பில் 8% ஆக இருந்தது. அத்துடன் செத்துப் பிறப்பு நிகழ்விற்கும் இதுவே மிக முக்கியமான காரணியாக இருக்கின்றது. இவ்வகையான இறப்புகள் அநேகமானவை வளர்ந்துவரும் நாடுகளிலேயே காணப்படுகின்றது.\n\nSection::::காரணிகள்.\nவலிமிகு மகப்பேற்றுக்கு முக்கியமான காரணிகளாக பெரிய குழந்தை அல்லது அசாதாரண நிலையில் கருப்பையினுள் குழந்தை இருத்தல், சிறிய இடுப்பு வளையம், பிறப்புப் பாதையில் காணப்படும் சில சிக்கல்கள் என்பன சொல்லப்படுகின்றன. <br>\nஅசாதாரண நிலையெடுத்தல் என்னும்போது, குழந்தையின் முன்பக்கத் தோள்கள் இடுப்பெலும்பினூடாக வெளியேற முடியாமல் இறுகி இருக்கும் நிலையைக் குறிக்கும். சிறிய இடுப்பு வளையம் அமைவதற்கான சூழிடர் காரணிகளாக ஊட்டக்குறை, உயிர்ச்சத்து டி குறைபாடு என்பன இருக்கின்றன. மேலும் விடலைப் பருவத்தில் இருப்பவர்களாயின், இடுப்பு வளையம் முற்றாக வளர்ச்சியடைந்து இருக்காது என்பதால், போதியளவு விரிவடைய முடியாத நிலை காணப்படும். <br>\nபிறப்புப் பாதையில் சிக்கல்கள் என்னும்போது, ஒடுங்கிய யோனி மற்றும் குதம், பெண்குறிக்கு இடையிலான இடைவெளி குறுகியதாக இருத்தல் போன்றவையாகும். இத்தகைய நிலையானது பெண் உறுப்பு சிதைப்பு மற்றும் கட்டிகள் இருப்பதன் காரணங்களால் ஏற்படலாம்.\n\nSection::::கண்டறிதல்.\nபிரசவத்தின் முன்நோக்கிய நடைமுறைகளை அறியவும், சிக்கல்களைக் கண்டறியவும் தாய், மற்றும் சேய் தொடர்பான அனைத்துத் தரவுகளும் நேரத்திற்கு எதிராக ஒரு வரைபட வடிவில் ஒரு தாளில் குறிக்கப்பட்டு வைக்கப்படும். இது அல்லது partograph என ஆங்கிலத்தில் அழைக்கப்படும். பொதுவாக இவ்வாறான பிரசவ அடைப்பு அல்லது வலிமிகு மகப்பேறு மேற்குறிப்பிட்ட தரவுகளுடன் இணைந்த உடல் சோதனைகள் () மூலமே கண்டறியப்படும்.\n\nSection::::சிகிச்சை.\nஅறுவைச் சிகிச்சை மூலம் அல்லது வெற்றிடம் ஒன்றை உருவாக்குவதன் மூலம் குழந்தையை வெளியே எடுத்தல் பொதுவாக மேற்கொள்ளப்படும் சிகிச்சை முறைகளாகும். வெற்றிடம் உருவாக்கி வெளியேற்றும் முறையில் சிலவேளை இடுப்பு வளையத்தை சிறிது திறக்கும் அறுவையும் மேற்கொள்ளப்படலாம். இவை தவிர தாயை நீரிழப்பு ஏற்படாத நிலையில் பாதுகாத்தல், சவ்வுகளில் கிழிவுகள் ஏற்பட்டு 18 மணித்தியாலங்களுக்கு மேலாகச் சிக்கல் தொடருமாயின், நுண்ணுயிர் எதிர்ப்பிகள் கொடுத்து நோய்த் தொற்று ஏற்படாதவாறு பாதுகாத்தல் போன்றனவும் மேற்கொள்ளப்படும்.\n\nSection::::முன்கணிப்பு.\nஅறுவைச் சிகிச்சை சரியான தருணத்தில் செய்யப்படுமாயின், தாயும், சேயும் நலத்துடன் பேணப்படலாம். அவ்வாறின்றி, நீண்ட நேரத்துக்கு வலிமிகு மகப்பேறு தொடருமாயின், அது தாய், சேய் இருவரின் இறப்பிற்கும் காரணமாகலாம்.\n\nSection::::ஏனைய விலங்குகள்.\nமனிதன் தவிர்ந்த வேறு விலங்குகளிலும் இவ்வகையான வலிமிகு மகப்பேறு அல்லது பிரசவ அடைப்பு ஏற்படலாம். \n"}
{"id": "419216", "url": "https://ta.wikipedia.org/wiki?curid=419216", "title": "யுரேகா வைரம்", "text": "யுரேகா வைரம்\n\nயுரேகா வைரம் ( Eureka Diamond ) என்பது தென்னாப்பிரிக்காவில் கண்டுபிடிக்கப்பட்ட முதல் வைரம் ஆகும்.  இது முதலில் 21.25 காரட் (4.250 கிராம்) எடை தொண்டதாக இருந்தது. பின்னர் இது 10.73 காரட் (2.146 கிராம்) எடையில் வெட்டப்பட்டு பட்டைத்தீட்டப்பட்டது.  தற்போது இது தென்னாப்பிரிக்காவின், கிம்பெர்லி நகரத்தில் உள்ள மைன் அருங்காட்சியகத்தில் காட்சிக்கு வைக்கப்பட்டுள்ளது. தென் ஆப்பிரிக்காவில் இந்த வைரம் கண்டுபிடிக்கப்பட்ட பிறகுதான் அங்கு வைர அகழ்வுகள் பெருகி  தேசத்தின் தலையெழுத்து, பொருளாதாரம், மக்களின் வாழ்க்கை எல்லாமே மாறியது.\n\nSection::::கண்டுபிடிப்பும் அடையாளம் காணுதலும்.\nபதினைந்து வயது எராமஸ் ஜேக்கப்ஸ் என்ற சிறுவன் 1867 ஆம் ஆண்டு ஹப்டவுனுக்கு அருகே வைரம் என்று தெரியாமலேயே ஆரஞ்சு ஆற்றங்கரையில் யுரேகா வைரத்தைக் கண்டுபிடித்தான். விரைவில் அதை அவனின் பக்கத்து வீட்டில் இருந்த ஸ்கால்க் வான் நைகெர்க் என்பவர் வாங்கிக்கொண்டார். அவர் அக்கல்லை ஆராய்வதற்காக ஜான் ஓ’ரெய்லி என்ற வியாபாரியிடம் கொடுத்தார். அவர் இது ஒரு வைரக்கல்லாக இருக்கக்கூடும் என்று தான் நம்புவதாக கூறி, கிரஹாம்ஸ்டன் நகரத்தில் வசிக்கும் வில்லியம் அதெர்ஸ்டோன் என்ற ஆய்வாளருக்கு சாதாரண அஞ்சலில் அனுப்பி வைத்தார். இக்கல்லை ஆராய்ந்த அதெர்ஸ்டோன் இது 21.25 கேரட் (4.25 கிராம்) எடையுள்ள வைரம் என உறுதிபடுத்தினார்   (சில தரவுகள் இது 24 காரட் (4.8 கிராம்) எடை கொண்டதாக கூறுகின்றன).\n\nSection::::முதல் விற்பனையும், தற்போதைய நிலையும்.\n1867இல் நடந்த பாரிசு பன்னாட்டுக் கண்காட்சியில் யுரேகா வைரம் காட்சிக்கு வைக்கப்பட்டது. இல்லை, யுரேகா வைரத்தின் மாதிரிதான் அங்கே வைக்கப்பட்டது என்றும், உண்மையான வைரம், விக்டோரியா ராணி பரிசோதிப்பதற்காக பிரிட்டனின் வின்ட்சர் கோட்டைக்கு அனுப்பி வைக்கப்பட்டது என்று சிலதரவுகள் கூறுகின்றன. தென்னாப்பிரிக்கவுக்குத் திரும்பிய யுரேகா வைரத்தை அப்போது கேப்காலனியின் ஆளுநராக இருந்த சர் பிலிப் வொட்ஹவுஸ்  £500 க்கு வாங்கினார். சர் பிலிப் அதை ஐக்கிய இராச்சியத்துக்குக் கொண்டு சென்றார். அங்கு 100 ஆண்டுகளாக அது இருந்தது, அந்த நேரத்தில் யுரேகா வைரம் அழகான வடிவில் வெட்டப்பட்டது. ஒரு கையணியில் பொருத்தப்பட்டிருந்த நிலையில் யுரேகா வைரமானது, 1947 ஏப்ரல் 16 அன்று லண்டனில் கிருஷ்டி ஏல நிறுவனத்தால் ஓர் ஏலத்தில்  £ 5,700 க்கு விற்கப்பட்டது. யுரேகா கண்டெடுக்கப்பட்ட நூறாவது ஆண்டான 1967 ஆண்டில் டி பியர்ஸ் நிறுவனம் அதனை வாங்கி, தென்னாப்பிரிக்க மக்களுக்கு நன்கொடையாக அளித்தது. தற்போது  கிம்பெர்லி நகர அருங்காட்சியத்தில் யுரேகா வைரம் காட்சிக்கு வைக்கப்பட்டுள்ளது.\n"}
{"id": "419220", "url": "https://ta.wikipedia.org/wiki?curid=419220", "title": "தென் ஆப்பிரிக்காவின் நட்சத்திரம் (வைரம்)", "text": "தென் ஆப்பிரிக்காவின் நட்சத்திரம் (வைரம்)\n\nதென் ஆப்பிரிக்காவின் நட்சத்திரம் ( Star of South Africa) இது டட்லி வைரம் என்றும் அழைக்கப்பட்ட இது 1869 ஆம் ஆண்டில் ஆரஞ்சு ஆற்றின் கரையில் ஒரு ஆடு மேய்ப்பனான கிரிகோ என்ற சிறுவனுக்கு கிடைத்த 47.69 காரட் (9.538 கிராம்) எடையுடைய ஒரு வெள்ளை வைரம் ஆகும். வெட்டப்படுவதற்கு முன் இருந்த வைரக் கல்லானது 83.5 காரட் (16.70 கிராம்) எடையுடன் இருந்தது. இந்த பெரிய வைரக் கல் கண்டுபிடிப்பானது மேலும் பலரை அப்பகுதியில் வைர வேட்டையில் ஈடுபடத் தூண்டியது.\n\nகல்லை வைத்திருந்த மேய்ப்பனுக்கு 500 ஆடுகள், 10 எருதுகள், ஒரு குதிரையைக் கொடுத்து ஸ்கால்க் வான் நைகெர்க் என்பவர் வாங்கினார். இவர் இதற்கு முன் தன் பக்கத்து வீட்டில் வசித்த பதினைந்து வயது சிறுவனிடம் இருந்து  21.25 கேரட் (4.25 கிராம்) எடையுள்ள வைரத்தை (யுரேகா வைரம்) வாங்கி நல்ல விலைக்கு விற்றார்.\n\nஇக்கல்லை ஸ்கால்க் வான் நைகெர்க்  £11,200 க்கு லிப்சன்ஃபீல்ட் சகோதரர்களிடம்  விற்றார். லிப்சன்ஃபீல்ட் சகோதரர்கள் இதை இங்கிலாந்துக்கு எடுத்துச் சென்றனர். அங்கு இக்கல் இருமுறை கைமாறியது. இறுதியாக டூட்லியின் கவுண்டெஸ் ஆஃப் டியூட்லியால் 25,000 பவுண்டுகளுக்கு வாங்கப்பட்டது.  வில்லியம் வார்ட்டால் வாங்கப்பட்ட இந்த வைரமானது 95 சிறுசிறு வைரங்களாக மாற்றப்பட்டு  தலை ஆபரணத்தில் பதிக்கப்பட்டது.\n"}
{"id": "419229", "url": "https://ta.wikipedia.org/wiki?curid=419229", "title": "சிங்கமுத்து", "text": "சிங்கமுத்து\n\nசிங்கமுத்து (Singamuthu, பிறப்பு: 08 திசம்பர், 1958) என்பவர் ஓர் இந்திய தமிழ்த் திரைப்பட நடிகர் ஆவார். இவர் தமிழ்த் திரைப்படங்களில் அதிகளவில் நகைச்சுவை வேடங்களிலே நடித்து வருகிறார். இவர் சூர்ய வம்சம் (1997), நீ வருவாய் என (1999) , ராஜா ராணி போன்ற முதன்மை திரைப்படங்களில் நடித்துள்ளார்.\n\nSection::::வாழ்க்கை வரலாறு.\nஇவர் திசம்பர் 08, 1958 ஆம் ஆண்டு மதுரை மாவட்டத்தில் உள்ள திருமங்கலத்தில் பிறந்தார். இவர் 1987 ஆம் ஆண்டு வெளியான \"நேரம் நல்லா இருக்கு\" என்னும் திரைப்படத்தில் நகைச்சுவை வேடங்களில் நடித்து திரைப்படத்துறைக்கு அறிமுகமானார். இவருக்கு வாசன் கார்த்திக் என்னும் மகன் உள்ளார். இவர் 2007 ஆம் ஆண்டு வெளியான \"மா மதுரை\" என்னும் திரைப்படத்தில் நடித்துள்ளார்.\n\nSection::::நில மோசடி வழக்கு.\nஇவரும் நகைச்சுவை நடிகரான வடிவேலும் பெரும்பாலான திரைப்படங்களில் ஒன்றாக நகைச்சுவை வேடங்களில் நடித்துள்ளனர். அதன் பின்பு இருவரும் நண்பர்களாகவே திரைப்படத்துறையில் வலம் வந்தனர். இந்நிலையில் நடிகர் வடிவேலு நீதிமன்றத்தில் வழக்கு ஒன்று தாக்கல் செய்து இருந்தார். அதில், சென்னையை அடுத்துள்ள படப்பையில் தனக்கு சொந்தமான 3.52 ஏக்கர் நிலத்தை நல்ல விலைக்கு விற்றுத் தருவதாக கூறி, பவர் ஆஃப் அட்டார்னி வாங்கிக் கொண்டு, சிங்கமுத்து அதனை வேறு ஒருவருக்கு ரூ.1.93 கோடிக்கு விற்றுவிட்டு தன்னை ஏமாற்றிவிட்டதாக வடிவேலு குற்றம்சாட்டியிருந்தார். மேலும், இன்னொரு இடத்தை போலி ஆவணங்களை காட்டி தன்னிடம் ரூ.12 லட்சத்துக்கு விற்றதாகவும் குறிப்பிட்டிருந்தார்.\n\nSection::::கைது.\nஅதன் பிறகு நடிகர் வடிவேலுவின் மேலாளர் சிங்கமுத்து மீது காவல் நிலையத்தில் கொலை மிரட்டல் புகார் ஒன்றைக் கொடுத்தார். அதன் பெயரில் நடிகர் சிங்கமுத்து மே 16, 2010 அன்று திடீரென கைது செய்யப்பட்டு 13 நாள் சிறைக் காவலில் புழல் சிறையில் அடைக்கப்பட்டார்.\n\nSection::::வழக்கில் சமரசம்.\nஇந்த வழக்கின் விசாரணையானது சூலை 26, 2018 அன்று நீதிமன்றத்தில் விசாரணைக்கு வந்தது. அதில் ஆஜரான வடிவேலு நிலப் பிரச்சினையில் தாங்களே பேசி சமரசம் செய்து கொண்டதாகவும், இருதரப்பும் வழக்கை வாபஸ் பெறுவதாகவும் தெரிவித்தனர். இதனால் வழக்கை முடித்து வைத்து நீதிமன்றம் உத்தரவிட்டது.\n"}
{"id": "419230", "url": "https://ta.wikipedia.org/wiki?curid=419230", "title": "கார்பாக்சிபென்சைல்", "text": "கார்பாக்சிபென்சைல்\n\nகார்பாக்சிபென்சைல் \"(Carboxybenzyl)\" என்பது ஒரு கார்பமேட்டு வகைச் சேர்மமாகும். லியோனிதாசு செர்வாசு இதைக் கண்டுபிடித்தார் . கரிமத் தொகுப்பு வினைகளில் அமீன் பாதுகாப்புக் குழுவாக கார்பாக்சிபென்சைல் பயன்படுத்தப்படுகிறது. பொதுவாக பெப்டைடு தொகுப்பு வினையில் இது பயன்படுத்தப்படுகிறது . வலிமையற்ற காரத்தின் முன்னிலையில் பென்சைல் குளோரோபார்மேட்டுடன் அமீன் செயல்கூறு வினைபுரிவதால் கார்பாக்சிபென்சைல் பாதுகாப்புக்குழு அறிமுகப்படுத்தப்படுகிறது.\n\nஐசோசயனேட்டுடன் பென்சைல் ஆல்ககாலை கர்டியசு மறுசீராக்கல் வினைக்கு உட்படுத்தி மாற்று வழிமுறையில் கார்பாக்சிபென்சைல் பாதுகாப்பு அமீன்கள் உருவாக்கப்படுகின்றன.\n\nமின்னணுகவரிகளிடமிருந்து அமீன்களைப் பாதுகாக்க இது பயன்படுத்தப்படுகிறது. வினையூக்க ஐதரசனேற்றம் அல்லது ஐதரசன்புரோமைடுடன் சேர்த்து சூடுபடுத்தினால் பாதுகாக்கப்பட்ட அமீனை பாதுகாப்பு நீக்கம் செய்ய இயலும். இவ்வினையில் முதலில் விளிம்புநிலை கார்பமிக் அமிலம் உற்பத்தியாகி உடனடியாக கார்பாக்சிலேட்டு நீக்கம் நிகழ்ந்து அமீன் தனித்து விடப்படுகிறது.\n\nமேக்சு பெர்க்மானும் கியோனிதாசு செர்வாசும் 1932 ஆம் ஆண்டில் பெப்டைடு தொகுப்பு வினைக்காக இம்முறையை பயன்படுத்தினார்கள் . செர்வாசை நினைவுகூறும் விதமாக இவ்வினையைச் சுருக்கமாக இசட் என்ற ஆங்கில எழுத்தால் அடையாளப்படுத்துகிறார்கள். \n\nSection::::அமீன் பாதுகாப்பு.\nகார்பாக்சிபென்சைல் குழு பொதுவாக கரிமத்தொகுப்பு வினைகளில் அமீன்களைப் பாதுகாக்கும் குழுவாகப் பயன்படுத்தப்படுகிறது.\n\n\n\nSection::::பொதுவான அமீன் பாதுகாப்பு முறைகள்.\n°செல்சியசில் மீள்வினை\n\n\nSection::::பாதுகாப்பு நீக்கம்.\nபல்வேறு பலேடியம் அடிப்படையிலான வினையூக்கிகளின் முன்னிலையில் ஐதரசனாற்பகுப்பு வினைக்கு உட்படுத்துவது வழக்கமான பாதுகாப்பு நீக்க செயல்முறையாகும். மரக்கரியில் இடப்பட்ட பலேடியத்தை குறிப்பாகக் கூறலாம்\n\nமாறாக வலிமையான இலூயிசு அமிலங்கள் பயன்படுத்தப்படுகிறது. வெளியாகும் பென்சைல் கார்போ நேர்மின் அயனியைப் பிடிக்க ஒரு வழியும் கிடைக்கிறது\n"}
{"id": "419231", "url": "https://ta.wikipedia.org/wiki?curid=419231", "title": "கதிர் (நடிகர்)", "text": "கதிர் (நடிகர்)\n\nகதிர் (Kathir) இந்தியத் திரைப்பட நடிகர் ஆவார். இவர் தற்போது தமிழ்த் திரைப்படங்களில் நடித்து வருகிறார். 2013 ஆம் ஆண்டில் மத யானைக் கூட்டம் எனும் திரைப்படத்தின் மூலம் அறிமுகமானார். 2015 ஆம் ஆண்டில் வெளியான கிருமி எனும் திரைப்படத்தின் மூலம் பரவலாக அறியப்பட்டார்.\n\nSection::::திரைப்பட வாழ்க்கை.\n2013 ஆம் ஆண்டில் விக்ரம் சுகுமாறன் இயக்கிய மதயானைக் கூட்டம் திரைப்படத்தின் மூலம் அறிமுகமானார். இதனை ஜி. வி. பிரகாஷ் குமார் தயாரித்தார். இந்தத் திரைப்படத்திற்கும் கதிரின் நடிப்பிற்கும் நேர்மறையான விமர்சனங்கள்கிடைத்தன. தி இந்து நாளிதழ் கதிர் தனது சிறப்பான திறனை வெளிப்படுத்தியுள்ளார் எனவும் சிஃபி வலைத்தளம் தனது முதல் கதாப்பத்திரத்தினை சிறப்பாக செய்துள்ளார் எனத் தெரிவித்தது. பின் 2015 ஆம் ஆண்டில் வெளியான கிருமி திரைப்படமும் இவருக்கு பாராட்டுக்களைப் பெற்றுத் தந்தது.\n"}
{"id": "419249", "url": "https://ta.wikipedia.org/wiki?curid=419249", "title": "கில்பர்ட் நோய்த்தொகை", "text": "கில்பர்ட் நோய்த்தொகை\n\nகில்பர்ட் நோய்த்தொகை \"(Gilbert's syndrome)\" (GS) என்பது மெலிவான கல்லீரல் நோயாகும். இந்நிலையில் கல்லீரல் பித்தத்துகளைச் சரியாகக் கையாள்வதில்லை. பலருக்கு இந்நிலையின்போது அறிகுறிகள் ஏதும் அமைவது இல்லை. மிக அருகிய நிலையில் தோல் அல்லது வெண்விழிப்படலம் மஞ்சளாக அமையலாம். மற்றபடி, சோர்வு, வலிவீனம், வயிற்றுவலி அமையலாம்.\n\n\n"}
{"id": "419256", "url": "https://ta.wikipedia.org/wiki?curid=419256", "title": "பின் மகப்பேற்று இறுக்கம்", "text": "பின் மகப்பேற்று இறுக்கம்\n\nபின் மகப்பேற்று இறுக்கம் \"(Postpartum depression)\" என்பது பிரசவத்திற்குப் பிந்தைய மனச்சோர்வு நோய் என்ற பெயராலும் அழைக்கப்படுகிறது. குழந்தை பிறத்தலுடன் தொடர்புடைய ஒரு வகையான மனநிலை கோளாறை இந்நோய் குறிக்கிறது. இருபாலினத்தவர்களையும் இவ்வகை மனச்சோர்வு நோய் பாதிக்கிறது. தீவிர துயரங்கள், உடம்புக் களைப்பு, கவலை, உணர்ச்சி மேலீட்டால் அழுகை, எரிச்சல், நித்திரையின்மை தூக்கம் அல்லது சாப்பிடும் பழக்கத்தில் ஏற்படும் மாற்றங்கள் ஆகியவை இதற்கான அறிகுறிகள் ஆகும் . குறிப்பாக குழந்தை பிறந்து ஒருவாரம் மற்றும் ஒரு மாத காலத்திற்கிடையில் இந்நோயின் தொடக்க கால அறிகுறிகள் தென்படும். புதியதாகப் பிறந்த குழந்தையையும் இந்நோய் பாதிக்கும் .\n\nமகப்பேற்றுக்குப் பிந்தைய மனச்சோர்வின் காரணங்களை மிகத்தெளிவாக வரையறுக்க இயலவில்லை. உடல் மற்றும் உணர்ச்சிவசப்படுதல் ஆகிய இரண்டு காரணிகளின் இணைப்பால் ஏற்படும் பாதிப்பு இதற்கான காரணங்களாக இருக்கலாம் என நம்பப்படுகிறது. தூக்கமின்மையும் இயக்குநீர் மாற்றங்களையும் கூட இக்காரணிகளுடன் சேர்த்துக் கொள்ளலாம். மகப்பேற்றுக்கு பிந்தைய மனச்சோர்வுக்கு முன்பாக எதிர்கொண்ட சிக்கல்கள், இருமுனையப் பிறழ்வு, மனச்சோர்வின் குடும்பபின்னணி, மன அழுத்தம், குழந்தை பிறப்புச் சிக்கல்கள், ஆதரவின்மை, மருந்துப் பயன்பாட்டு பிறழ்வுகள் போன்ற சிக்கல்களும் இந்நோயின் அபாயக் காரணிகளில் அடங்குகின்றன. . சிகிச்சையைப் பொறுத்தவரை நபர் கூறும் அறிகுறிகளைக் கொண்டுதான் நோய் பாதிப்பு கண்டறியப்படுகிறது . பிரசவத்திற்கு பிறகு பெண்கள் கவலையாகவும் மகிழ்ச்சியற்ற மனநிலையிலும் காணப்பட்டால் அவர்கள் மகப்பேற்றுக்கு பிந்தைய மனச்சோர்வுக்கு ஆளாகியிருக்கலாம் என சந்தேகிக்கலாம். அறிகுறிகள் கடுமையாகவும் இரண்டு வாரங்கள் தாண்டிய பிறகும் கூட நீடிக்கலாம் . \n\nஅபாய நிலையில் உள்ளவர்களின் மகப்பேற்றுக்குப் பிந்தைய மனச்சோர்வைத் தடுக்க அவர்களுக்கு உளவியல்ரீதியானசமூக ஆதரவை வழங்குவது பாதுகாப்பாக இருக்கும் எனக்கருதப்படுகிறது.. ஆலோசனை வழங்குதல் அல்லது மருந்துகள் கொடுத்தல் மட்டுமே இம்மனச்சோர்வுக்கான சிகிச்சை முறையாகும் . தனிப்பட்டவர்களுக்கு இடையேயான உளவியல் சிகிச்சை, அறிவுசார் நடத்தை சிகிச்சை, மனோயியக்கமுறை சிகிச்சை உள்ளிட்டவை ஆலோசனை வழங்குதலின் வகைகளாகும் . தெரிவுசெய்யப்பட்ட செரோடோனின் உயர்வு தடுப்பிகள் என்னும் மனச்சோர்வு நீக்கும் மருந்துகள் இந்நோய்க்கு தற்காலிக நிவாரணம் அளிக்கின்றன எனக் கூறப்படுகிறது . \nகுழந்தை பெற்றுக்கொள்ளும் பெண்களில் 15% பெண்கள் பிரசவத்திற்குப் பிந்தைய மனச்சோர்வு நோய்க்கு ஆளாகிறார்கள் . மேலும் இம்மனநிலை பாதிப்பு 1% முதல் 26% வரையிலான புதிய தந்தைகளுக்கும் ஏற்படுகிறது . 1000 பெண்களில் ஒன்று அல்லது இரண்டு பெண்கள் குழந்தைப் பேற்றுக்குப் பின்னர் இந்நோயால் மிகவும் மோசமாகப் பாதிக்கப்படுகிறார்கள் . ஒரு வயதுக்குக் குறைவான குழந்தைகள் கொல்லப்படுவதற்கான காரணங்களில் இம்மனச்சோர்வு நோய் முன்னணியில் நிற்கிறது. அமெரிக்காவில் ஒரு இலட்சம் குழந்தைகளில் 8 குழந்தைகள் இம்மனச்சோர்வு நோயால் பாதிக்கப்பட்டவர்களால் கொல்லப்படுகிறார்கள் . \n\nSection::::அறிகுறிகள்.\nமகப்பேற்றுக்குப் பிந்தைய மனச்சோர்வின் அறிகுறிகள் மகப்பேற்றுக்குப் பின்னரான முதல் ஆண்டின் எந்தவொரு நேரத்திலும் ஏற்படலாம். மகப்பேற்றுக்குப் பின்னர் குறைந்த பட்சம் இரண்டுவாரங்களாவது அறிகுறிகள் தென்பட்டால் மட்டுமே பின் மகப்பேற்று இறுக்கம் நோயாக அந்நோய் அடையாளம் காணப்படுகிறது .ஆனால் இவை மட்டுமே அந்நோயை உறுதிபடுத்துவதில்லை.\n\n\n\n\nSection::::நோய்த் தொடக்கமும் நீட்டிப்பும்.\nமகப்பேற்றுக்குப் பிந்தைய மனச் சோர்வு பொதுவாக குழந்தை பிறப்புக்குப் பின்னர் இரண்டு வாரங்கள் முதல் ஒரு மாதத்திற்கு பிறகு தொடங்குகிறது . \nநகரத்தின் உட்புற மனநல மருத்துவமனைகளில் நடத்தப்பட்ட ஒரு ஆய்வில் குழந்தைப்பிறப்புக்குப் பிந்தைய மனச்சோர்வு நோய் பாதிப்புக்கு ஆளானவர்களில் 50% பேருக்கு பேறு காலத்திற்கு முன்னதாகவே தொடங்கிவிட்டதாக ஆய்வுகள் தெரிவிக்கின்றன . \nபின் மகப்பேற்று இறுக்கம் என்பது பிறப்புக்காலத் தொடக்கத்துடன் கூடிய மன தளர்ச்சி சீர்குலைவு என மனநோய்களைக் கண்டறியும் புள்ளிவிவரக் கையேடு-5 வகைப்படுத்துகிறது. பிறப்புக் காலம் என்பது கருவுற்ற காலத்தில் எந்த நேரத்தையும் அல்லது பிரசவத்திற்குப் பிறகான நான்கு வாரங்களுக்குள் தொடங்கும் எனவும் அது வரையறுக்கிறது. பின் மகப்பேற்று இறுக்கம் நோய் பல மாதங்களுக்கு ஏன் ஓர் ஆண்டு வரை கூட நீடிக்கலாம் . கருச்சிதைவு அடைந்த பெண்களுக்கும் கூட இம்மனச்சோர்வு நோய் பாதிப்பு ஏற்படுகிறது தந்தையர்கள்களும் கூட மகப்பேற்றுக்குப் பின்னர் 3-6 மாதங்கள் வரை மிக உயர்ந்த மட்டத்திலான இத்தகைய மனச்சோர்வுக்கு ஆளாகின்றனர் என்று பல்வேறு ஆய்வுகள் தெரிவிக்கின்றன . \n\nSection::::தாய் சேய் உறவு.\nபின் மகப்பேற்று இறுக்கம் நோய் சாதாரண தாய்-சேய் உறவுக்கு குறுக்கீடாக அமையலாம். நீண்டகால குழந்தை வளர்ச்சியை அது கடுமையாகவும் பாதிக்கலாம். மேலும், தாய்மார்கள் குழந்தைகளை பராமரிப்பதற்கு இணக்கமற்றவர்களாக இருக்கவும் இது வழிவகுக்கும் . குழந்தைகளுக்கான உணவு நடைமுறைகள், தூக்க நடைமுறைகள் மற்றும் சுகாதார பராமரிப்பு ஆகியவைகள் இணக்கமற்ற நடவடிக்கைகளில் அடங்கும்.\n\nசில அரிய நிகழ்வுகளில் அதாவது 1,000 பெண்களுக்கு 1 முதல் 2 வரையிலான பெண்கள் மகப்பேற்றுக்கு பிந்தைய மனச்சோர்வுக்கு உட்பட்டு மனநோயாளி ஆகிறார்கள். இத்தகைய நிகழ்வுகளில் அப்பெண்கள் முன்னதாக மனநோய் சிகிச்சைக்கான மருத்துவமனையில் அனுமதிக்கப்பட்டவர்களாக இருக்கிறார்கள் . இங்கெல்லாம் சிசுக்கொலைக்கும் வாய்ப்பு இருக்கிறது. இம்மனச்சோர்வு நோயால் 1,00,000 குழந்தைகளுக்கு 8 குழந்தைகள் வீதம் சிசுக்கொலைகள் நிகழ்கின்றன என்று புள்ளிவிவரங்கள் தெரிவிக்கின்றன . \n\nSection::::நோய்க்கான காரணங்கள்.\nமகப்பேற்றுக்கு பிந்தைய மனச்சோர்வு நோய்க்கான காரனங்களை சரிவர புரிந்து கொள்ள முடியவில்லை. இயக்குநீர் மாற்றங்கள், மரபியல் வழியாக வருவது மற்றும் வாழ்வின் முக்கிய நிகழ்வுகள் ஆகியவை சாத்தியமான காரணங்கள் எனக் கருதப்படுகின்றன. \nஇயக்குநீர் சுரத்தலில் ஏற்படும் மாற்றங்கள் இந்நோய்க்கான காரணத்தில் ஒரு முக்கியபங்கு வகிக்கிறது என ஆதாரங்கள் தெரிவிக்கின்றன. இதற்காக ஈசுட்ரோசன், புரோகெசுட்ரோன், தைராய்டு இயக்குநீர், டெசுட்டோசிடெரோன், கார்டிக்கோடிரோப்பினை வெளியிடும் இயக்குநீர், கார்டிசோல் போன்றவை ஆய்வுக்கு எடுத்துக் கொள்ளப்பட்டன .\n\nஆழ்ந்த இயக்குநீர் மாற்றங்களைச் சந்திக்காத அப்பாக்களும் மகப்பேற்றுக்கு பிந்தைய மனச்சோர்வு நோய்க்கு ஆளாகிறார்கள் . இக்காரணம் ஆண்களுக்கு மட்டும் மாறுபட்டதாக இருக்கலாம். \n\nஅளவிடற்கரிய வாழ்க்கை முறை மாற்றங்கள் காரணமாக குழந்தைப் பராமரிப்பு தொடர்பான கருதுகோள்களிலும் மாற்றங்கள் பல தோன்றி பிரசவத்திற்குப் பிந்தைய மனச்சோர்வுக்கு காரணமாக அமைந்துவிடுகிறது. முன்னதாக பல குழந்தைகளுக்கு தாயான பெண்கள் கூட புதிய குழந்தைக்கு தாயாகும்போது இத்தகைய வாழ்க்கை மாற்ற முறைகளால் மனச்சோர்வுக்கு ஆளாகிறார்கள் . கருத்தரிப்புக்கும்ம் மகப்பேறுக்கும் இடையிலான காலத்தில் உயிரியல் மற்றும் உளவியல் மாற்றங்கள் கூடவே நிகழ்வதால் பெரும்பாலான பெண்களின் பின் மகப்பேற்று இறுக்கம் நோய் கண்டறியமுடிவதில்லை . \n\nSection::::அபாயக் காரணிகள்.\nபிரசவத்திற்குப் பிந்தைய மனச்சோர்வுக்கான காரணங்கள் சரியாகப் புரிந்து கொள்ளப்படவில்லை என்றாலும் அதன் அபாயத்தை அதிகரிக்கும் பல காரணிகள் பரிந்துரைக்கப்பட்டுள்ளன.\n\nSection::::வெளி இணைப்புகள்.\nஒரு தாயால் இப்படிச் செய்ய முடியுமா? (பின் மகப்பேற்று இறுக்கம் குறித்த கட்டுரை) இந்து தமிழ் 2018 அக்டோபர் 13\n"}
{"id": "419262", "url": "https://ta.wikipedia.org/wiki?curid=419262", "title": "ஆன் போ ஜேயுன்", "text": "ஆன் போ ஜேயுன்\n\nஆன் போ ஜேயுன் () (பிறப்பு: மே 16, 1988) ஒரு தென் கொரியா நாட்டு நடிகர் மற்றும் விளம்பர நடிகர் ஆவார். இவர் தனது திரைப்பயணத்தை முதலில் ஒரு விளம்பர நடிகராக (மாடலிங்) அறிமுகமானார். அதை தொடர்ந்து 2014ஆம் ஆண்டு முதல் கோல்டன் கிராஸ் போன்ற பல தொலைக்காட்சி தொடர்களிலும் மற்றும் 2016ஆம் ஆண்டு \"ஹியா\" என்ற திரைப்படத்திலும் நடித்ததன் மூலம் பரிசியமான நடிகர் ஆனார்.\n\n"}
{"id": "419270", "url": "https://ta.wikipedia.org/wiki?curid=419270", "title": "பிரானெரைட்டு", "text": "பிரானெரைட்டு\n\nபிரானெரைட்டு \"(Braunerite)\" என்பது KCa(UO)(CO)•6HO என்ற மூலக்கூற்று வாய்ப்பாட்டால் விவரிக்கப்படும் ஓர் அரிய கனிமச் சேர்மமாகும். நீரேற்று யுரேனைல் கார்பனேட்டு கனிமமாக இக்கனிமம் வகைப்படுத்தப்படுகிறது. செக் குடியரசின் வரலாற்று முக்கியத்துவம் பெற்ற மண்டலமான மேற்கு போகிமியாவின் யாச்சிமோவ் ஓர் மாவட்டத்திலுள்ள சுவார்னோசுட்டு சுரங்கப் பணியாளர்களுடன் சேர்ந்து செக் குடியரசின் அறிவியல் கல்வி அகாதமியின் ஒரு பிரிவான இயற்பியல் நிறுவனத்தைச் சேர்ந்த யாக்கூப் பிளாசில் முதன்முதலில் இக்கனிமத்தைக் கண்டறிந்தார்.\n\nபிரானெரைட்டு படிகங்கள் மஞ்சள் நிறத்தில் கண்ணாடி போல பளபளப்பாகக் காணப்படுகின்றன. வேதியியல் முறைப்படி லைன்கைட்டு கனிமத்தை இக்கனிமம் ஒத்துள்ளது. செக் குடியரசின் தலைநகரான பிராகாவில் அமைந்துள்ள தேசிய அருங்காட்சியகத்தில் கனிமவியல் மற்றும் பாறையியல் துறையில் இக்கனிமத்தின் படிவுகள் சேகரித்து வைக்கப்பட்டுள்ளன. லாசு ஏஞ்சல்சு மாகானத்தின் இயற்கை வரலாற்று அருங்காட்சியகத்திலும் இக்கனிமப் படிவுகள் சேகரிக்கப்பட்டுள்ளன.\n\nSection::::அமைவிடம்.\nசெக் குடியரசில் உள்ள மேற்கு போகிமியாவின் யாச்சிமோவ் ஓர் மாவட்டத்திலுள்ள சுவார்னோசுட்டு சுரங்கம் இக்கனிமத்தின் இருப்பிடமாகும். \n"}
{"id": "419278", "url": "https://ta.wikipedia.org/wiki?curid=419278", "title": "இட்ரோகும்மைட்டு", "text": "இட்ரோகும்மைட்டு\n\nஇட்ரோகும்மைட்டு \"(Yttrogummite)\" என்பது இட்ரியம் தனிமத்தின் கும்மைட்டு வகை கனிமமாகும். அதிக அளவிலான இட்ரியம் மண்ணைக் கொண்டிருக்கும் இது ஓர் அரிய கனிமச் சேர்மமாகும். இட்ரியம் யுரேனைட்டின் மாற்று விளைபொருளாக இட்ரோகும்மைட்டு கருதப்படுகிறது .\n\n1870 ஆம் ஆண்டுகளில் அடால்ப் எரிக்நார்தென்சுகியோல்டு என்ற புவியியலாளர் நார்வே நாட்டைச் சேர்ந்த அரெந்தாலில் இதைக் கண்டறிந்தார் . \n\n= மேற்கோள்கள் ==\n"}
{"id": "419286", "url": "https://ta.wikipedia.org/wiki?curid=419286", "title": "வையார்டைட்டு", "text": "வையார்டைட்டு\n\nவையார்டைட்டு \"(Wyartite)\" என்பது CaU(UO)(CO)O(OH)•7HO என்ற மூலக்கூற்று வாய்ப்பாட்டால் விவரிக்கப்படும் ஒரு கனிமம் ஆகும். 1902-1992 ஆண்டு காலத்தைச் சேர்ந்த பிரான்சு நாட்டுக் கனிமவியலாளர் யீன் வையார்ட்டு இக்கனிமத்தைக் கண்டறிந்த காரணத்தால் வையார்டைட்டு என்ற பெயர் இக்கனிமத்திற்குச் சூட்டப்பட்டது. கருப்பு, கருமை கலந்த பச்சை அல்லது கருமை கலந்த ஊதா நிறத்தில் ஒளிகசியும் அல்லது ஒளிபுகா செஞ்சாய்சதுர படிகங்களாக 3-4 என்ற மோவின் கடினத்தன்மையும் கொண்டு வையார்டைட்டு காணப்படுகிறது. லாந்தினைட்டு, வையார்டிட்டு, வையார்டிட்டா என்ற வேரு பெயர்களாலும் இக்கனிமம் அறியப்படுகிறது. கோங்கோ நாட்டின் கட்டாங்கா மாகாணம் சிங்கோலோப்வே சுரங்கத்தில் ரூதர்போர்ட்டின் கனிமத்துடன் வையார்டைட்டு காணப்படுகிறது\n\nவையார்டைட்டு கனிமத்தின் கட்டமைப்பை உறுதிபடுத்தும் ஆய்வுகள் யுரேனியத்தின் ஐந்திணைதிற கனிமத்திற்கு ஆதாரமாக உள்ளன. பிற யுரேனியம் கனிமங்கள் போல இதுவும் ஒரு கதிரியக்கத்தன்மை கொண்ட கனிமமாகும்.\n= மேற்கோள்கள் ==\n"}
{"id": "419293", "url": "https://ta.wikipedia.org/wiki?curid=419293", "title": "அல்சீரியா நாட்டுப்பண்", "text": "அல்சீரியா நாட்டுப்பண்\n\nகசாமான் (Kassaman or Qassaman (, \"we pledge\"; Berber languages, \"the oath\" or \"we swear\") என்பது அல்சீரியாவின் நாட்டுப்பண் ஆகும். \"கசாமான்\" என்ற சொல்லுக்கு \"எங்கள் உறுதிமொழி\" அல்லது \"எங்கள் சத்தியம் \"என்பது பொருளாகும். மௌஃப்தி ஜகாரியா எழுதிய பாடல் வரிகளுக்கு, எகிப்திய இசையமைப்பாளரான மொகமது ஃபாசி இசையமைத்த வடிவம் தற்போது நடைமுறையில் உள்ளது. பிரான்சு நாட்டிலிருந்து விடுதலைப் பெற்றபிறகு, 1962 ஆம் ஆண்டில் இப்பாடல் நாட்டுப் பண்ணாக ஏற்றுக்கொள்ளப்பட்டது.\n\nSection::::வரலாறு.\n1830 இல் ஒட்டோமான் ஆட்சியின் கீழிருந்த அல்ஜீரியா மீது பிரான்சு படையெடுத்ததுக் கைப்பற்றி, தன் பேரரசின் காலனியாக ஒருங்கிணைத்துக் கொண்டது. அடுத்து வந்த நூற்றாண்டில், காலனிய ஆட்சியின் அடக்குமுறையை உள்ளூர் மக்கள் தாங்கிக்கொண்டனர் மேலும் அவர்களுக்கு எந்த அரசியல் உரிமைகளும் வழங்கப்படவில்லை. இதன் விலைவாக 1920இல் தேசிய இயக்கம் தோன்றியது. இது இரண்டாம் உலகப் போருக்குப், பின்னர் வலுப்பெற்றது. பிரெஞ்சு அல்ஜீரியாவுக்கு தன்னாட்சி உரிமை வழங்கப்படாமல் தட்டிக்கழிக்கப்பட்டு வந்தது. அல்ஜீரிய மக்கள் கட்சியில் இணைந்தார் கவிஞான மௌஃப்தி ஜகாரியா, இவர் ஒரு மொசாப்பிட் பேர்பர் ஆவார். இந்த இயக்கத்தின் முக்கிய உறுப்பினராக இருந்தார் இவர். இவர் 1920 மற்றும் 1962 க்கு இடைபட்டக் காலங்களில் பலமுறை சிறைபடுத்தப்பட்டு, சித்திரவதைக்கு ஆளானார். இவ்வாறு சிறைப்படுத்தப்பட்ட 1955 ஏப்ரல் மாதத்தில், \"கசாமான்\" என்ற பாடலை இவர் இயற்றினார். இவர் அடைக்கப்பட்ட பார்பெரோஸ்ஸ் சிறையில் காகிதம் போன்ற எழுது பொருட்களுக்கு அனுமதி இல்லை என்பதால், ஜகாரியா சிறைச் சுவர்களில் தனது இரத்தத்தினால் பாடலை எழுதியதாக கூறப்படுகிறது. பின்னர் இப்படலுக்கு மொகமது ஃபாசி இசையமைத்தார், இதற்கு இசையமைக்க முகமது ட்ரிக்கி என்ற இடையமைப்பாளரும் முயற்சி மேற்கொண்ட நிலையில், மொகமது ஃபாசியின் இசை ஏற்கப்பட்டு, முகமது ட்ரிக்கியின் இசை நிராகரிக்கப்பட்டது.\n\n1962 இல் இந்தப் பாடலும், இசையும் அதிகாரப்பூர்வமாக ஏற்றுக்கொள்ளப்பட்டன; அதே ஆண்டு, எயியன் உடன்படிக்கையின்படி அல்ஜீரியர்களின் விடுதலைக் கோரிக்கைக்க குறித்து நடத்தப்பட்ட பொதுசன வாக்கெடுப்பில் விடுதலைக்கு ஆதரவான வான கோரிக்கை வெற்றிபெற்றது. \"கசாமான்\" தற்காலிக தேசிய கீதமாக ஏற்கப்பட்டது என்றாலும், இது இன்றுவரை நீடித்துவருகிறது.\n\nSection::::பாடல் குறித்து.\nகசாமான் பாடலானது ஒரு போர்ப் பாடல் போன்று உள்ளது. இப்பாடலானது தேசிய முன்னணி முன்னணியின் நடவடிக்கைகள், ஆயுதப் போராட்டம் போன்றவையே, விடுதலையை வென்றெடுப்பதற்கான ஓரே வழி என்னபதை வலியுறுத்துவதாக உள்ளது. இப்பாடலில் சில வரிகள், பிரான்சு நாட்டுக்கு எதிராக அமைந்துள்ளன. அல்ஜீரியாவின் முன்னாள் காலனித்துவ ஆட்சியாளர்களின் \"தீர்ப்பு நாள்\" எப்படி வரும் என்பதை பாடல் ஆரூடம் கூறுவதாக உள்ளது. பாடலின் தன்மையானது திரும்பத்திரும்ப ஒரேமாதிரியாக இருப்பதாக சில விமர்சகர்கள் குறை கூறுகின்றனர்.\n\nSection::::சட்டப் பாதுகாப்பு.\n1962 ஆம் ஆண்டில் \"கசாமான்\" ஏற்றுக்கொள்ளப்பட்டாலும், 2008 நவம்பரில்தான் இது அல்ஜீரியாவின் அரசியலமைப்பின் ஐந்தாவது திருத்தத்தில் \"மாறாதது\" என்று அறிவிக்கப்பட்டது, இது நாட்டின் புரட்சியில் இணைந்திருப்பதைக் காட்டுகிறது. மேலும் இந்த தேசிய கீதத்தின் அனைத்து வரிகளும் உள்ளடக்கியது என்றும், இன்றைய நாளிலும் பிரான்சிற்கு எதிரான வரிகளைக் கொண்டுள்ளது பொருத்தமானதா எனவும் விவாதிக்கப்பட்டது.\n\n"}
{"id": "419318", "url": "https://ta.wikipedia.org/wiki?curid=419318", "title": "வனேயுரேலைட்டு", "text": "வனேயுரேலைட்டு\n\nவனேயுரேலைட்டு \"(Vanuralite)\" என்பது Al(UO)(VO)(OH)•11(HO) என்ற மூலக்கூற்று வாய்ப்பாட்டால் விவரிக்கப்படும் ஒரு கனிமம் ஆகும். மஞ்சள் நிறத்தில் படிகங்களாகக் காணப்படும் இக்கனிமத்தினுடைய மோவின் கடினத்தன்மை மதிப்பு 2 ஆகும். கனிமத்தின் இயைபிலிருந்து இக்கனிமத்திற்கான பெயர் வரப்பெற்றுள்ளது. \n\n"}
{"id": "419357", "url": "https://ta.wikipedia.org/wiki?curid=419357", "title": "சகிப்புத்தன்மை", "text": "சகிப்புத்தன்மை\n\nசகிப்புத்தன்மை என்பது பிடிக்காத அல்லது ஏற்காத ஒரு செயல், பொருள், அல்லது நபரை, அவற்றிற்கான அனுமதியை மறுக்கக் கூடிய நிலையில் உள்ள ஒருவர் அவ்வாறு செய்யாமல் இருப்பதாகும். ரிக்வேதத்தில் \"உண்மை ஒன்று தான், ஆனால் அறிஞர்கள் அதை வெவ்வேறு பெயர்களால் அழைக்கின்றனர்\" என்று குறிப்பிடப்பட்டுள்ளது. இதை ஒத்த வகையில், மதத்தின் அடிப்படையில் பிரிக்கப்பட்ட போதும் இந்தியா மதச்சார்பற்ற நாடாக இருப்பது என முடிவு செய்யப்பட்டது. இந்து அறிஞர்கள் தங்கள் வெறுப்பைக் காட்டும் போதும் அதை நுட்பமாகவும் அடையாள ரீதியாக மட்டுமே காட்டியுள்ளனர். அதுவும் தங்கள் நம்பிக்கையின் உயர்ந்த தன்மையைக் காட்டுவதற்காக அவ்வாறு செய்துள்ளதற்கே வாய்ப்புள்ளது. நெடுங்காலமாக தங்கள் எதிர்ப்பைத் தெரிவிக்க இந்துக்கள் வன்முறையை கையாளாமல் எதிர்ப்பாளர்களிடம் இருந்து விலகியே சென்றுள்ளனர். பொதுவாக உலகில் இந்து மதம் ஒன்றே பல வேளைகளில் மற்ற மதங்களிடம் கடினமான காலங்கள் மற்றும் சோதனை நிலைமைகளில் குறிப்பிடத்தக்க சகிப்புத்தன்மையைக் காட்டியுள்ளது. இந்தியாவில் பெரும்பாலும் இந்து மதத்திற்கு எதிரான கருத்துக்கள் மூலம் பரவிய புத்த மதத்திற்குக் கூட இச்சிறப்பு கிடையாது. மற்ற மதங்களைப் பற்றி குறை சொல்வது மற்றும் அவற்றைத் தாழ்ந்ததாகக் காட்டி அம்மதத்தைப் பின்பற்றுவோரை தம் மதத்திற்கு மாற்றுவது என்பது எக்காலத்திலும் அங்கீகரிக்கப்பட்ட நடைமுறையாக இந்து மதத்தில் இருந்தது கிடையாது.\n"}
{"id": "419367", "url": "https://ta.wikipedia.org/wiki?curid=419367", "title": "வீழ்ச்சி படைப்புழு", "text": "வீழ்ச்சி படைப்புழு\n\nவீழ்ச்சி படைப்புழு அல்லது வரத்துப் படைப்புழு, வெளிநாட்டு ராணுவப் படைப்புழு ( fall armyworm) (\"Spodoptera frugiperda\") என்பது லெபிடோப்டர் வரிசையைச் சேர்ந்த ஒரு இனம் மற்றும் வீழ்ச்சி படைப்புழு அந்துப்பூச்சியின் லார்வா என்னும் குடம்பி வாழ்க்கை நிலை ஆகும். \"படைப்புழு\" என்ற சொல்லானது பல இனங்களைக் குறிப்பதாக இருக்கலாம். வீழ்ச்சிப் படைப்புழுவானது ஒரு தீங்குயிர் ஆகும். இது பலவகையான பயிர்களைத் தாக்கி, பெருமளவிலான பொருளாதார சேதத்தை வேளாண் மக்களுக்கு ஏற்படுத்த்கூடியது. இதன் அறிவியல் பெயரானது ஃப்ரூஜ்பெர்டாடா (frugiperda) என்ற இலத்தீன் சொல்லில் இருந்து தோன்றியது. இதன் பொருள் இலத்தீன் மொழியில் இழந்த பழம் என்பது ஆகும், ஏனென்றால் இது பயிர்களை அழிப்பதால் இப்பெயர் சூட்டப்பட்டது. \n\nSection::::விளக்கம்.\nவயதுக்கு வந்த இந்த அந்துப்பூசிகளானது ஒரு இறகு முனையில் இருந்து மறு இறகு முனைவரை 32 முதல் 40 மிமீ இருக்கும். இந்தப் பூச்சிகள் பால் ஈருருமை தோற்றம் கொண்டவை. ஆண் பூச்சிகள் அரக்கு நிற முன் இறக்கைகளின் நுனிப் பகுதியில் முக்கோண வடிவ வெள்ளைப் புள்ளிகளுடன் இருக்கும். பெண் பூச்சிகளுக்கு முக்கோண வடிவ வெள்ளைப் புள்ளி இருக்காது. பின் இறக்கையில் அரக்கு நிறம் ஓரமாகக் காணப்படும். \nSection::::நடத்தை.\nஇந்தப் புழுக்களின் வாழ்நாள் முப்பது நாட்கள்தாம். இது, தாய் அந்துப்பூச்சியாக மாறும் போது, 500 முதல் 2,000 முட்டைகள்வரை பயிரின் இலைகளில் இட்டு, அவற்றை வெள்ளை இழைகளால் மூடிவிடுகின்றன. ஓரிரு நாட்களில் முட்டைகளில் இருந்து பச்சை நிற இளம்புழுக்கள் வெளிவந்து, இலைகளில் உள்ள பச்சையத்தை உண்ணும். அதன்பின்னர் அப்புழுக்கள் 14-20 நாட்களில் முதிர்ச்சியடைந்து, மண்ணுக்குள் சென்று கூட்டுப்புழுக்களாக மாறிவிடும். அவை 8, 9 நாட்களில் தாய் அந்துப்புழுக்களாக மாறி 10, 15 நாட்கள் வரை முட்டையிடும். இந்த அந்துப்பூச்சி, ஆயிரக்கணக்கான கிலோமீட்டர் பறக்கும் ஆற்றல் வாய்ந்தது.\nSection::::பாதிப்பு காலம்.\nதமிழகத்தில் பருவமழை பெய்யும் காலத்தில் ஏற்படும் குளிர்ச்சியான பருவநிலையில் இந்த ராணுவப் படைப்புழுக்களின் தாக்குதல் அதிகரிக்கும் சாத்தியமுள்ளது. தமிழகத்தில் குறிப்பாக கோவை, திருப்பூர், ஈரோடு, சேலம், கிருஷ்ணகிரி, திண்டுக்கல், கரூர், விழுப்புரம், திருநெல்வேலி, தஞ்சாவூர் உள்ளிட்ட பல்வேறு மாவட்டங்களில் பரவலாக பயிரப்படும் வீரிய ஒட்டு மக்காச்சோள இரக பயிர்களைத் தாக்கிச் சேதத்தை ஏற்படுத்தும் பூச்சிகளில் இந்த வீழ்ச்சி படைப்புழுவின் தாக்குதலானது மிகுதியாகும். \nSection::::பாதிப்புகள்.\nபயிர் சாகுபடி செய்த 15ஆம் நாளில் இப்புழு தோன்றி குருத்துப் பகுதியை உண்ணத் தொடங்கும். இலைகளில் சிறிய, பெரிய வட்ட வடிவத் துளைகள் இந்தப் புழுத் தாக்குதலின் விளைவால் தோன்றும். இவை வடிவற்ற துளைகளாகவும் இருக்கும். சில செடிகளில் இலைகளின் மேல்பாகம் முற்றிலும் உண்ணப்பட்ட நிலையில் காணப்படும். இதனால் இலைகள் மடிந்த நிலையில் காணப்படும். இந்நப் இப்புழுக்கள் செடியின் தண்டுப் பகுதியைத் துளைப்பதில்லை. பயிர்களில் கதிர்களின் நுனியில் உள்ள காம்புப் பகுதியையே பெரும்பாலும் உண்கின்றன. \nSection::::கட்டுப்படுத்தும் முறைகள்.\nஒரு எக்டேருக்கு ஓர் விளக்குப்பொறி என்ற அளவில் வைத்து அந்துப்புழுக்களைக் கவர்ந்து அழிக்கவேண்டும், பயிர்களில் உள்ள முட்டைக் குவியல்களைச் சேகரித்து அழிக்க வேண்டும், வயலில் மக்காச்சோளம் போன்ற ஒரே பயிரை மீண்டும் மீண்டும் பயிரிடுவதைத் தவிர்க்க வேண்டும். இவற்றைக் கட்டுப்படுத்த தனிப்பட்ட பூச்சிக் கொல்லிகள் இல்லை. ஆனால், பருத்தி, மிளகாய்ப் பயிரைத் தாக்கும் ‘புரோடினியா’ புழுவைக் கட்டுப்படுத்தக்கூடிய பூச்சிக்கொல்லிகள் மூலம், இராணுவப் படைப்புழுக்களைக் கட்டுப்படுத்த முடியும் என்று தமிழ்நாடு வேளாண் பல்கலைக்கழகம் சோதனை செய்தது கண்டறியப்பட்டுள்ளது. இதற்காக பரிந்துரைக்கப்பட்ட பூச்சி மருந்துகளைச் சுழற்சி முறையில் தெளிக்க வேண்டும். ஒரே மருந்தைத் தொடர்ந்து தெளிக்கக் கூடாது. மருந்தை பயிரின் குருத்துப் பகுதியில் படுமாறு தெளிக்க வேண்டும். \n\nஇந்தப் புழுவைப் பூச்சிக்கொல்லிகளால் அழிக்க முடியாது என்ற கருத்தும் உள்ளது. காரணம் இது மக்காச்சோளத்தின் குருத்துப்பகுதிக்குள் சென்று, தண்டைத் தின்று தின்று கழிவுகளை வெளியே தள்ளும். அந்தக் கழிவுகள், புழு இருக்கும் ஓட்டைகளை அடைத்துக் கொள்வதால், பூச்சிக்கொல்லி தெளிப்பதால் எந்தப் பயனும் ஏற்படாது எனப்படுகிறது. மேலும் ஒருங்கிணைந்த பயிர் மேலாண்மை முறையில் மட்டுமே இதனைக் கட்டுப்படுத்த முடியும். மக்காச்சோளம், சிறுதானியங்கள் பயிரிடப்பட்டுள்ள நிலங்களின் வரப்புகளில், கோ.எப்.எஸ் 29 தீவன சோளத்தையும், கம்பு நேப்பியர் புல்லையும் பயிரிட வேண்டும். இதன்மூலம் வயலில் இருக்கும் முதன்மைப் பயிரில் தாய் அந்துப்பூச்சி முட்டையிடுவதைத் தவிர்க்கலாம். அத்துடன், மஞ்சள்நிறப் பூக்கள் கொண்ட செடிகள், தட்டைப் பயறு, ஆமணக்கு போன்ற பயிர்கள் வரப்புகளில் இருந்தால் இதனைக் கட்டுப்படுத்தலாம்.\n"}
{"id": "419378", "url": "https://ta.wikipedia.org/wiki?curid=419378", "title": "டுரூரி ஆர்கிட்", "text": "டுரூரி ஆர்கிட்\n\nடுரூரி ஆர்கிட் (Paphiopedilum druryi) என்பது ஒரு காலணி ஆர்கிட் ஆகும். இது தென்னிந்தியாவின், திருவாங்கூர் மலைப்பகுதிகளில் காணப்படுகிறது. தென்னிந்தியாவில் உள்ள ஒரே காலணி ஆர்கிட் வகை இதுவாகும்.\n\n19ஆம் நூற்றாண்டில் பிரிட்டிஷ் இராணுவ அதிகாரியான கர்னல். ஹீபர் டுரூரி தென்னிந்தியக் காடுகளில் உள்ள தாவரங்களைப் பதிவு செய்ய பயணித்தபோது, அகத்தியமலையில் இருக்கும் இந்த காலணி ஆர்கிடைக் கண்டறிந்தார். இவர் 1873இல் எழுதிய ‘தி ஹேண்ட்புக் ஆஃப் இந்தியன் ஃபுளோரா’ (The Handbook of Indian Flora) என்ற நூலில் இந்தச் செடியைப்பற்றி விவரித்தார். அவரது பெயரே இந்தச் செடிக்குச் சூட்டப்பட்டது. \nSection::::விளக்கம்.\nஇந்தத் தாவரமானது மண்ணுக்கு அடியிலேயே இருக்குமென்றும் பூ மலரும்போது மட்டும் (அக்டோபர் - நவம்பர் மாதங்களில்) ஒரு சிறிய தென்னங்கன்று உருவில் தரைக்கு மேல தோன்றும் என்றும் கூறப்படுகிறது.\n\n"}
{"id": "419384", "url": "https://ta.wikipedia.org/wiki?curid=419384", "title": "சாளர அடிப்பாளம்", "text": "சாளர அடிப்பாளம்\n\nசாளர அடிப்பாளம் (SILL SLAB) என்பது சாளரத்தின் கீழ் மட்டத்தில் சுவரில் மூன்று அங்குல கனத்துக்கு இடப்படும் கான்கிரீட் வாற்பு ஆகும். இதந்த காங்கிரீட் வாற்பானது சாளர இடைவெளியைத் தாண்டி முக்கால் அடிவரையில் இடப்படும். புதியதாக கட்டப்பட்ட வீட்டின் சாரளத்தின் கீழ்புற மூலைகளில் 45 பாகை கோணத்தில் விரிசல் ஏற்படாமல் இருக்க இந்தக் கட்டுமானம் உதவுகிறது. சாளரத்துக்காக விடப்பட்ட இடைவெளியின் ஓரத்தில் உள்ள செங்கல் கட்டுமானத்தின் மீது சாளர இடைவெளிக்கு மேல் உள்ள கட்டிடத்தின் ஒட்டுமொத்த எடையும் நேரடியாக அங்கு இறங்குவதால் ஏற்படக்கூடிய அழுத்தம் தாங்காமல் இந்த விரிசல் ஏற்படுகிறது. இந்த அழுத்தத்தை ஏற்றுக் கொள்ளும் வகையில் சாளர அடிப்பாளம் அமைக்கப்படுகிறது.\n\nSection::::வெளி இணைப்புகள்.\nசாளர அடிப்பாளத்தின் தேவை என்ன யூடியூப் காணொளி\n"}
{"id": "419385", "url": "https://ta.wikipedia.org/wiki?curid=419385", "title": "சியு சுஜி", "text": "சியு சுஜி\n\nசியு சுஜி (; 1148 – 23 சூலை 1227), அல்லது சாங்சுன் சி (தாவோயியப் பெயர்) (), என்று அழைக்கப்படுபவர் ஒரு தாவோயியத் துறவி ஆவார். இவர் வாங் சோங்யங் என்பவரின் சீடர் ஆவார். வடக்கின் ஏழு உண்மையான தாவோயியத் துறவிகளில் இவர் மிகப் பிரபலமானவர் ஆவார். இவர் தாவோயியப் பிரிவான டிராகன் கேட் பிரிவை நிறுவினார். இதன் காரணமாக பெரிய அளவில் மக்களை ஈர்த்தார். \n"}
{"id": "419393", "url": "https://ta.wikipedia.org/wiki?curid=419393", "title": "கஷ்ருட்", "text": "கஷ்ருட்\n\nகஷ்ருட் (கஷ்ருத் அல்லது கஷ்ருஸ், ) என்பது யூத மத உணவு விதிகள் ஆகும். \"ஹலக்கா\" (யூத விதி) அடிப்படையிலான உணவு கோஷெர் (ஆங்கிலம்: , ) என்றழைக்கப்படுகிறது. இது \"கஷெர்\" () என்கிற யூதச் சொல்லின் ஐரோப்பிய யூத உச்சரிப்பு ஆகும். இதன் பொருள் \"தகுந்த\" (இவ்விடத்தில் உண்ணத் தகுந்த) என்பது ஆகும்.\n"}
{"id": "419407", "url": "https://ta.wikipedia.org/wiki?curid=419407", "title": "இந்திய அரசியலில் பெண்களின் பங்கு", "text": "இந்திய அரசியலில் பெண்களின் பங்கு\n\nஅரசியல் பங்களிப்பு எனும் சொல் மிகப்பரந்த பொருளுடையது. இச்சொல் ஓட்டுரிமையை மட்டும் குறிப்பதன்று. ஆனால் அதேவேளை முடிவெடுக்கும் நடவடிக்கைகள், அரசியல் செயல்பாடுகள், அரசியல் விழிப்புணர்வு ஆகிய இன்னும் பலவற்றைக் குறிப்பதாகும். இந்தியாவில் பெண்கள் ஓட்டுப்போடுதல், சிறிய அளவில் பொதுத்துறை நிறுவனங்கள் நடத்துதல், அரசியல் கட்சிகள் ஆகியவற்றில் ஆண்களை விட அதிகம் பங்குகொள்கின்றனர். அரசியல் செயல்பாடு என்பது பொதுவாகப் பெண்களின் அரசியல் பங்களிப்புகளில் வலிமையானதாக இருப்பதில்லை. அரசியலில் நிலவும் பாலின சமத்துவமினைக்கு எதிராகவே இந்திய அரசாங்கம் பெண்களுக்கு உள்நாட்டு அரசியலில் இட ஒதுக்கீட்டை வழங்கியது. 2014 பாராளுமன்ற பொதுத் தேர்தலில் ஆண்களின் வாக்குப்பதிவு 67.09 % ஆகவும், பெண்கலின் வாக்குப்பதிவு 65.63% ஆகவும் இருந்தது. இந்தியா, பாராளுமன்றத்தில் பெண்களின் பிரதிநிதித்துவ எண்ணிக்கை அடிப்படையில் கீழிருந்து 20 ஆவது தரநிலையில் உள்ளது.\nஇந்தியாவில் பெண்கள் குடியரசுத்தலைவராகவும், இந்தியாவின் பிரதம மந்திரியாகவும், பல்வேறு மாநிலங்களில் முதலமைச்சர்களாகவும் இருந்துள்ளனர். இந்திய வாக்காளர்கள் மாநில சட்டமன்றம், தேசிய பாராளுமன்றம் ஆகியவற்றுக்காக பல ஆண்டுகளாகப் பெண்களைத் தேர்ந்தெடுத்துள்ளனர். \n\nSection::::பெண்களின் அரசியலமைப்பு உரிமை.\nஇந்தியப் பாராளுமன்றஅமைப்பால் நிறுவப்பட்ட இந்திய அரசியலமைப்பானது, தன் குடிமக்களுக்கு தேர்ந்தெடுக்கும் உரிமை, பேச்சுரிமை, கழகங்களை உருவாக்குதல், ஓட்டுரிமை ஆகிய உரிமைகளை உறுதிப்படுத்துகிறது. இந்திய அரசியலமைப்பானது பாலினம், வகுப்புப் பாகுபாடுகளைத் தடைசெய்தல், உழைப்புச் சுரண்டல் மற்றும் ஆள்கடத்தல் ஆகியவற்றுக்குத் தடை, பெண்களை இட ஒதுக்கீடு மூலம் தேர்ந்தெடுத்தல் ஆகிய நடவடிக்கைகள் மூலம் பாலினச் சமத்துவமின்மையை ஒழிக்க முயன்றுவருகிறது.\n\nசம ஊதியம், இலவச சட்ட உதவி, மனிதாபிமான அடிப்படையில் வேலை, மகப்பேறுகால நிவாரணங்கள், கல்வி மற்றும் வேலைக்கான உரிமை, வாழ்க்கைத் தரத்தை மேம்படுத்தல் ஆகியவற்றின் மூலம் இந்தியாவில் பாலின, வர்க்க சமத்துவத்தை மேம்படுத்துவதற்காக மாநில அரசுகளை இந்திய மத்திய அரசு இயக்கிவருகிறது. \n\nஇருபதாம் நூற்றாண்டின் முற்பகுதியில் இந்தியா பிரித்தானியர்களிடமிருந்து விடுதலை அடையவேண்டும் என்பதை ஆதரித்து இந்தியச் சுதந்திரப் போராட்டாத்தில் பெண்கள் கணிசமான அளவில் பங்களித்தனர். சுதந்திரமானது இந்திய அரசியல் அமைப்பின் மூலமாக பாலினச் சமத்துவமின்மையைக் கொண்டுவந்தது. ஆயினும் வரலாற்றின் அடிப்படையில் இந்திய அரசியலில் பெண்களின் பங்கானது மிகவும் குறைவாகும்.\n"}
{"id": "419420", "url": "https://ta.wikipedia.org/wiki?curid=419420", "title": "கியூரைட்டு", "text": "கியூரைட்டு\n\nகியூரைட்டு \"(Curite)\" என்பது Pb(UO)O(OH)•3(HO) என்ற மூலக்கூற்று வாய்ப்பாட்டால் விவரிக்கப்படும் ஒரு கனிமம் ஆகும். காரீய யுரேனியம் ஆக்சைடு கனிமமாக இக்கனிமம் வகைப்படுத்தப்படுகிறது. கதிரியக்கத்திறகாக அறியப்படும் இயற்பியலாளர்கள் மேரி மற்றும் பியேர் கியூரி ஆகியோரின் நினைவாக இக்கனிமத்திற்கு கியூரைட்டு என்ற பெயர் சூட்டப்பட்டது. சிங்கோலோப்வெ சுரங்கப் பகுதியில் இக்கனிமம் கிடைகிறது . \n"}
{"id": "419421", "url": "https://ta.wikipedia.org/wiki?curid=419421", "title": "இலானார்கைட்டு", "text": "இலானார்கைட்டு\n\nஇலானார்கைட்டு \"(Lanarkite)\" என்பது Pb(SO)O என்ற மூலக்கூற்று வாய்ப்பாட்டால் விவரிக்கப்படும் ஒரு கனிமம் ஆகும். காரீய சல்பேட்டு வகைக் கனிமமாக இக்கனிமம் வகைப்படுத்தப்படுகிறது. இசுக்காட்லாந்து மாகாணமான இலானார்க்சையர் மாகனத்தில் அமைந்துள்ள லெட்டில்சு கிராமத்தில் இலானார்கைட்டு கனிமம் கிடைக்கிறது. இதனாலேயே கனிமத்திற்கு இப்பெயரும் சூட்டப்பட்டது. வெண்மை அல்லது இளம் பச்சை நிறத்தில் ஊசிப் படிகங்களாக ஒற்றைச்சரிவச்சுடன் அரியபட்டகப் படிகங்களாக இக்கனிமம் தோன்றுகிறது. இது கலீனாவின் ஆக்சிசனேற்ற விளைபொருளாகும்.\n\n"}
{"id": "419430", "url": "https://ta.wikipedia.org/wiki?curid=419430", "title": "பேபியானைட்டு", "text": "பேபியானைட்டு\n\nபேபியானைட்டு \"(Fabianite)\" என்பது CaBO(OH) என்ற மூலக்கூற்று வாய்ப்பாட்டால் விவரிக்கப்படும் ஒரு கனிமம் ஆகும். வெண்மை நிறத்தில் கீற்றுகளாக இக்கனிமம் தோன்றுகிறது. ஒற்றைச்சரிவச்சு பட்டகத்தன்மையுடன் படிகங்களாக இக்கனிமம் காணப்படுகிறது. ஒளிபுகும் தன்மையுடன் ஒளிரும் தன்மையும், கண்ணாடி போன்ற பளபளப்பும் இதன் இயற்பியல் பண்புகளாகும். 6 என்ற மோவின் கடினத்தன்மை மதிப்பைக் கொண்டுள்ளது. பேபியானைட்டுக்கு கதிரியக்கத்தன்மை கிடையாது. செருமானிய புவியியலாளர் ஆன்சு-யோவாசிம் பேபியான் நினைவாக இக்கனிமத்திற்கு பேபியானைட்டு என்ற பெயர் வைக்கப்பட்டது. \n\n"}
{"id": "419450", "url": "https://ta.wikipedia.org/wiki?curid=419450", "title": "மே ஜெமிசன்", "text": "மே ஜெமிசன்\n\nமே காரோல் ஜெமிசன் (Mae Jemison)(பிறப்பு அக்டோபா் 17, 1956) ஒரு அமெரிக்க பொறியியலாளா், மருத்துவா் மற்றும் நாசா விண்வெளி வீரா் (astronaut). 1992 செப்டம்பா் மாதம் 12 ஆம் தேதி 'என்டவா்' (Endeavour) என்னும் விண்கலத்தில் சென்றதன் மூலம் விண்வெளியில் பயணம் செய்த முதல் ஆப்ரிக்க அமெரிக்கப் பெண்மணி என்னும் பெயா் பெற்றாா். மருத்துவப் படிப்பை முடித்த பின் சில காலம் மருத்துவப்பணி புாிந்துவந்தாா். 1985 முதல் 1987 வரை அமைதித்தொண்டர் படை (Peace Corps) யில் பணிபுாிந்தவா் நாசா நிறுவனத்தால் விண்வெளி வீரராகத் தோ்ந்தெடுக்கப்பட்டாா். நாசா நிறுவனத்திலிருந்து 1993 ஆம் அண்டு பணியைத் துறந்தவா், தொழில்நுட்பத்தை அன்றாட வாழ்வில் செயல்படுத்த ஆராய்ச்சி செய்யும் நிறுவனத்தை நிறுவினாா். ஸ்டாா் டிரெக் (Star Trek), அடுத்த தலைமுறை (The next generation) போன்ற தொலைக்காட்சித் தொடா்களில் நடித்துள்ளாா். நாட்டியமாடத் தொிந்த இவா், அறிவியல், பொறியியல், கலை மற்றும் சமூக அறிவியல் பாடங்களில் 9 கௌரவ முனைவா் பட்டங்களைப் பெற்றுள்ளாா். '100 வருட விண்வெளிக் கப்பல்' (100 year Star ship) என்ற அமைப்பின் தற்போதைய தலைவா் ஆவாா் இவா்.\n\nSection::::ஆரம்ப கால வாழ்க்கை.\nமே ஜெமிசன் அக்டோபா் 17, 1956 அன்று அல்பாமா மாநிலத்தில் டிகாடுர் என்னும் நகரத்தில் பிறந்தாா்., இவா் சாா்லி ஜெமிசன், டொரோதி கிரீன் என்னும் தம்பதியாின் இளைய மகள். இவா் தந்தை ஒரு சேவை நிறுவனத்தில் பராமாிப்பு கண்காணிப்பாளராகவும், தாய் சிகாகோ நகரில் பீத்தாவோன் நடுநிலைப் பள்ளியில் ஆங்கிலமும் கணிதமும் கற்பிக்கும் ஆசிாியராகவும் பணியாற்றியிருந்தனா்.. சிகாகோ மாநிலம், இல்லிநாஸ் நகருக்கு, அங்குள்ள வேலைவாய்ப்பையும் நல்ல கல்வி வசதிகளையும் கருத்தில் கொண்டு ஜெமிசன் 3 வயதாக இருக்கும்பொழுது, இவர் குடும்பத்தினர் அங்கு குடிபெயா்ந்தானா். ஜெமிசன் தம் இளவயதிலேயெ விண்வெளியில் பயணம் செய்வதைக் கனவாகக் கொண்டும் கூறியும் வந்துள்ளார். வேறு வேலைகளுக்காகக் காத்திருப்பதை விட விண்வெளி வீரா் பணிக்கு முயற்சிப்பது உசிதம் என்றும் கூறிவந்தாா்.\"\n\nஇளமையிலேயே அறிவியலையும், இயற்கையையும் தொடா்புப்படுத்திப் பாா்க்கும் பழக்கத்தை உடையவா் இவா். ஒரு சமயம் இவரது கைவிரலில் ஒரு புண் எற்பட்டு அது சீழ் பிடித்த போது, இதையே ஒரு கற்றல் அனுபவமாக ஜெமிசனின் தாய் மாற்றிவிட்டாா்.“சீழ்” என்னும் திரவத்தைக் குறித்து ஆய்வதை ஒரு “திட்டமாக” (Project) செய்து காட்டினாா். இவா் பெற்றோா்கள் இவரது அறிவியல் ஆா்வத்தை ஊக்குவித்திருந்தாலும், ஆசிரியா்கள் ஊக்குவிக்கவில்லை . ஜெமிசன், தாம் பிற்காலத்தில்அறிவியல் அறிஞராக வேண்டும் என்று விருப்பம் தொிவித்த போதும் ஏன் செவிலியா் ஆகலாமே என்றுதான் யோசனை கூறினா்\". பிற்காலத்தில் ஜெமிசன் கூறும்பொழுது தாம் இளம் வயதிலிருந்தே விண்வெளியில் பயணம் செய்வதைக் கனவாகக் கொண்டிருந்ததாகக் கூறியுள்ளாா்.\nஅப்பல்லோ விண்கலம் விண்ணில் ஏவப்பட்ட பொழுது, எல்லோரும் ஆச்சாியப்பட்ட போது, விண்வெளி வீரா்களில் பெண்கள் யாரும் இல்லை என்பது தமக்கு வருத்தம் என்றும், இதுகுறித்து மற்றவா்கள் அளித்த விளக்கம் தமக்கு ஏற்புடையதாக இல்லை எனவும் குறிப்பிட்டுள்ளாா்.\".\n\nமாா்ட்டின் லூதா் கிங் ஜுனியரைக் கண்டு வியந்து ஊக்குவிக்கப்பட்ட ஜெமிசன், அவருடைய கனவு ஒரு மாயை அல்ல செயல் வடிவம் பெற செயலில் ஈடுபட வேண்டிய ஒன்று என்று நம்பினாா். மாா்ட்டின் லூதரை எண்ணும் பொழுது அவருடைய அணுகுமுறை, வேகம் மற்றும் வீரம் ஆகியவையையே நினைவில் நிற்பதாகக் கூறுகிறார்\" சமூக சம உாிமைக்கான இயக்கம் தடைகளை உடைத்தெறிந்து மனிதா்களின் அனைத்துத் திறமைகளையும் வெளிக்கொணா்வதற்கான வாய்ப்பை ஏற்படுத்தும் இயக்கம் எனவும், கனவுகளை மெய்ப்படுத்த சிறந்த வழி எழுந்திருப்பதும் செயலில் இறங்குவதும்தான் என்றும் ஜெமிசன் கூறியுள்ளார்\".\n\nதமது 11 ஆம் வயதிலேயே ஜெமிசன் நாட்டியத்தில் ஆா்வம் கொண்டிருந்தாா். ஆப்பிாிக்க நடனம், ஜாஸ், பாலே, தற்கால நடனம், ஜப்பானிய நடனம் போன்றவைகளில் ஈடுபாடு கொண்டிருந்தாா் . தமது 14-வது வயதில் “வெஸ்ட் சைடு ஸ்டோாி” என்னும் நாடகத்தில் மாியா என்னும் பாத்திரத்திற்காக குரல் கொடுத்திருந்தாா். இந்தப் பாத்திரத்தில் நடிக்க வாய்ப்புக் கிடைக்கவில்லை என்றாலும் இவருடைய நடனத் திறமையால், பின்னணியில் . நடனமாடுவதற்கு வாய்ப்புக் கிடைத்தது. தாம் அறிவியலை விரும்புவது போன்று கலையையும் விரும்புவதாகத் தொிவித்துள்ளார். தாா். நாடக அரங்கை தமது பேராா்வத்தை வெளிப்படுத்த ஒரு வாய்ப்பாகக் கருதி அதிலும்கவனம் செலுத்திவந்துள்ளார் . பின்னா் கல்லூாிப் படிப்பைத் தொடரும் பொழுது ஒரு மருத்துவராவதா அல்லது நடனக் கலைஞா் ஆவதா என்ற குழப்பதில் இருந்த பொழுது, இவா் தாய் ஒரு நடனக் கலைஞா் மருத்துவராக முடியாது ஆனால் ஒரு மருத்துவா் எப்பொழுது வேண்டுமானாலும் நடனக் கலைஞராக முடியும் என்று அறிவுறுத்தினாா்\".\n\n1973 ஆம் ஆண்டு சிகாகோ நகாில் மோா்சன் பாா்க் உயா்நிலைப் பள்ளியில், பள்ளிப் படிப்பை முடித்த ஜெமிசன் தமது 16வது வயதில் ஸ்டான்போா்டு பல்கலைக் கழகத்தில் சோ்ந்தாா். தாம் புதியவராகவும் பயந்தவராக இருந்தாலும் பிடிவாதம் கொண்டவராக இருந்ததால் தாம் இடிந்துவிடவில்லை என்றாா்.\n\" 1977 ஆம் ஆண்டு ஸ்டான்போா்டு பல்கலைக் கழகத்தில் வேதியல் பொறியியலில் பட்டமும் ஆப்பிாிக்க மற்றும் ஆப்பிாிக்கா் அமொிக்கா் குறித்த பாடத்திலும் பட்டம் பெற்றாா . ஸ்டோன்போா்டு பல்கலைக் கழகத்தில் படித்துக் கொண்டிருக்கும் பொழுது 'அவுட் ஆப் சாடோஸ்' (out of shadows) என்னும் நாடகத்திற்கு இசையும் நடனமும் அமைத்துக் கொடுத்தாா். கறுப்பின மக்களின் நலனில் அக்கறை கொண்ட இவா் கறுப்பின மாணவா் சங்கத்தின் தலைவராகவும் . இருந்தாா். அமொிக்காவில் எப்பொழுதும் இருந்த நிறவெறி காரணமாக கருப்பின மாணவியாக இருந்து பொறியியல் பட்டம் பெறுவது கடினமாக இருந்தது என்று தொிவித்துள்ளாா். வகுப்பறையில் தாம் கேள்வி கேட்கும் பொழுது பேராசிாியா்கள் கண்டும் காணாமலிருப்பதும் இதே கேள்வியை ஒரு வெள்ளையா் கேட்கும்பொழுது பாராட்டுவதும் \" வழக்கமாகக் கொண்டிருந்தனா் என்று குறிப்பிடுகிறாா். டெஸ்மணிஸ்ரிஜிஸ்டா் என்னும் பத்திாிக்கைக்கு 2008 ஆம் ஆண்டு அளித்த பேட்டியில், தமது 16-வது வயதில் ஸ்டான்போா்டு பல்கலைக் கழகத்தில் படிப்பது கடினம் என்றாலும் தமது இளமையின் வேகத்தால் செய்ய முடிந்தது என்று குறிப்பிட்டுள்ளாா். “நான் இதைத் தான் செய்யப் போகிறேன் யாா் என்ன நினைத்தாலும் பரவாயில்லை என்றுதான் கூறுவேன்”.மகளிரும் சிறுபான்மையினரும் இதுபோன்ற அணுகுமுறையை கடைப்படிக்க வேண்டிய தேவையிருந்தது என்று குறிப்பிடுகிறார்\n\n1981 ஆம் வருடம் காா்நெல் மருத்துவக் கல்லூாியில் தமது மருத்துவப் படிப்பை முடித்தாா். லாஸ் ஏன்ஜல்ஸ் மாநிலம் யுஎஸ்சி என்னும் மருத்துவமனையில் தமது பயிற்சியை 1982 ஆம் ஆண்டு முடித்துக் கொண்டு, சேவை செய்யத் துவங்கினாா். மருத்துவக் கல்லூாியில் பயிலும் பொழுது கியூபா, கென்யா, தாய்லாண்டு போன்ற நாடுகளுக்குச் சென்று மருத்துவ சேவை புாிந்தாா். மருத்துவம் படித்துக் கொண்டிருக்கும் போதே ஆல்வின் ஐலி பள்ளியில் நாட்டியம் பயிற்று வந்தாா். பின்னா் ஒரு நாட்டியப் பள்ளியும் நிறுவி சமகாலத்திய தாளம் ஜாஸ், மற்றும் ஆப்பிாிக்க நடனங்களுடன் பல நாடகங்களை இயக்கினாா்.\n\nSection::::அமைதித் தொண்டா் படை.\nஜெமிசன் மருத்துவப் பயிற்சியை முடித்தப் பின் அமைதித் தொண்டா் படையில் இணைந்து 1983 முதல் 1985 வரை லைபிாியா மற்றும் சியாரா லியோன்.<ref name=\"PCOLWhatwas\"/ போன்ற இடங்களில் அமைதிப் படை மருத்துவராகப் பணி புாிந்தாா். அங்கு மருந்துக் கடை, சோதனைக் கூடம், மருத்துவப் பணியாளா்களை மேற்பாா்வையிடல், சுயசாா்பு மருத்துவ முறைகள் குறித்த கையேடு தயாாித்தல், சுகாதாரம் மற்றும் பாதுகாப்பு குறித்த வழிமுறைகளை குறித்த வரைமுறைகள் ஆகியவற்றை செய்து பணியாற்றினாா்.பின்னர் நோய் கட்டுப்பாடு மையத்திலும் பணி புரிந்து தடுப்பு ஊசி குறித்த பல ஆராய்ச்சிகளில் ஈடுபட்டார். அமைதிப் படையில் மருத்துவராகப் பணியாற்றும் போது, ஒரு தொண்டருக்கு மலோியா காய்ச்சல் வந்து உடல்நிலை மோசமான போது, எதிா்ப்புகளை மீறி, சுமாா் 80,000 டாலா் செலவில் விமானத்தை அமா்த்தி ஜொ்மனி கொண்டு சென்று மருத்துவம் செய்தார். அந்த தொண்டா் பின்பு உயிா் பிழைத்துக்கொண்டார். எந்த அதிகாரத்தில் விமானத்தை வரவழைத்தீா்கள் என்று ஜெமிசனை வினவிய பொழுது ஒரு மருத்துவா் முடிவு இது என்று கூறியுள்ளாா்.\n\nSection::::வாழ்க்கை.\n1983 ஆம் ஆண்டு நடந்த “சேலிரைடு” (Sally Ride) விண்வெளிப் பயணத்திற்குப் பின், விண்வெளிப் பயணத்திற்கு முயற்சி செய்தாா் . ஸ்டாா் டிரெக் என்னும் தொடாில் நடித்த ஆப்பிாிக்க அமொிக்க நடிகை நிக்கெல்லி நிக்கோல்ஸின் நடிப்பைப் பாா்த்துதான் ஜெமிசன் நாசா நிறுவத்தில் சேரவேண்டும் என்று முடிவு செய்தாா் . நாசா நிறுவனத்தில் சேர வேண்டும் என்றும் எண்ணம் 1986-ல் நடந்த டிஸ்கவாி விண்கல விபத்தினால் தாமதப்பட்டாலும், 1987 ஆம் ஆண்டு ஜெமிசனுக்கு வாய்ப்பு கிடைத்தது. 2000 மனுதாரா்களிலிருந்து தோ்ந்தெடுக்கப்பட்ட 15 நபா்களுள் இவரும் ஒருவா். \n\nவிண்வெளிப் பயணம் செய்வதற்கு முன் ஜெமிசன் புளோாிடா மாகாணத்தில் கென்னடி விண்வெளி மையத்தில் விண்வெளிக் கலம் ஏவுவதற்குாிய உப வேலைகளையும் ‘சட்டல் ஏவியானிக்ஸ் ஒருங்கிணைப்பு சோதனைக் கூடத்தில்’ ( SAIL) மென்பொருளை சாிபாா்க்கும் பணியையும் செய்து வந்தாா். கென்னடி விண்வெளி மையத்தில் தாம் கலங்களை ஏவுவத்தற்கு உதவி செய்து வந்ததாகவும், 1986 ஆம் வருடம் சேலஞ்ஞர் விபத்த்திற்குப்பின் தேர்வுசெய்யப்ப்பட்ட விண்வெளி வீரர்களில் தாம் முதலாவதாக வந்ததாகவும், விபத்திற்குப் பின் முதல் விண்கலத்தை ஏவும் பணியில் ஈடுபட்ததாகவும் ஜெமிசன் கூறியுள்ளார்\n\n1992 ஆம் ஆண்டு, STS-47 ல் “ கட்டளைப் பணி” (Mission specialist) சிறப்பாளராக பணிபுாிந்த ஜெமிசன் செப்டம்பா் 12 முதல் 20 வரை 1992 ஆம் ஆண்டு விண்வெளிப் பயணம் மேற்கொண்டாா். இந்த 50வது கட்டளைப் பணி ஒரு அமொிக்க ஜப்பானிய கூட்டு முயற்சியாகும். STS-47 ல் நடத்தப்பட்ட இரண்டு எலும்பு உயிரணுக்கள் தொடா்பான ஆராய்ச்சியில் இணை ஆராய்ச்சியாளராகப் பணிபுாிந்தாா். மேலும் எடையில்லாத் தன்மை குறித்தும் இயக்க நோய் (Motion sickness) குறித்தும் தன்னிடமும் மற்ற ஆறு சகவிண்வெளி வீரா்களிடமும் ஏற்பட்ட தாக்கத்தை வைத்து ஆராய்ச்சி செய்தாா். விண்வெளியிலிருந்து முதலில் பாா்த்தது தமது சொந்த ஊரான சிகாகோ நகரைத்தான் என்று கூறினாா். இந்தத் தருணம் தமது வாழ்க்கையில் மறக்க முடியாத நேரம், தாம் சிறுவயதிலிருந்து கண்ட கனவு நிறைவேறியது என்று குறிப்பிட்டுள்ளாா். ஜெமிசன் மொத்தம் விண்வெளியில் 190 மணி நேரம், 6.30 மணித் துளிகள் மற்றும் 23 விநாடிகளை கழித்துள்ளார் .\n\nSection::::பணித் துறப்பு.\nஜெமிசன் 1993 ஆம் ஆண்டு நாசாவிலிருந்து விலகினாா் . சமூக அறிவியலிற்கும் பொறியியலிற்கும் உள்ள தொடா்பு குறித்து அறிந்து கொள்வது தம் விருப்பம் என்றாா். \" நாசாவின் பயிற்சியாளா் ஹோமாிஹக்கம் பின்னா் ஜெமிசன் பதவி விலகியதை குறித்து வருத்தம் தொிவித்தாா். ஏராளமான பயிற்சிக்குப் பின் அவா் விலகியது ஒரு வெற்றிடத்தை ஏற்படுத்தியுள்ளது என்றாா்.\"\n\nSection::::அறிவியலும் தொழில் நுட்பமும்.\nஜெமிசன் 1995 முதல் 2002 வரை காா்னல் பல்கலைக் கழகம், டாா்ட் மௌத் கல்லூாியில் சுற்றுச் சூழல் பாடம் குறித்த பேராசிாியராகப் பணியாற்றினாா். அவா் அறிவியலும், தொழில்நுட்பமும் சமூகத்தின் ஒரு அங்கம் எனவும் ஆப்பிாிக்க அமொிக்கா்கள் முதலிலிருந்தே இதில் ஈடுபாடு கொண்டிருந்தனா் என்று கூறியுள்ளார். இவா் அமொிக்க மருத்துவா் சங்கம், அமொிக்க வேதியல் சங்கம், விண்வெளி ஆய்வாளா்கள் சங்கம், அறிவியல் முன்னேற்ற சங்கம் போன்ற அமைப்புகளில் உறுப்பினராகப் பணிபுாிந்தாா். இவா் உலக சிக்கிங் உயிரணு அமைப்பின் இயக்குநராக 1990 முதல் 1992 வரை பணிபுாிந்தாா். சந்தைகளை ஆராய்ந்து, அறிவியலையும் தொழில்நுட்பத்தையும் அன்றாட வாழ்க்கைக்கு பயன்படுத்துவதை மேம்படுத்துவதற்காக தாம் சொந்தமாக ஒரு நிறுவனத்தை நிறுவினாா். ஜெமிசன் தமது தாயாாின் . பெயாில் 'டோரோதி ஜெமிசன் சிறப்பு நிறுவனம்' என்ற அமைப்பை துவங்கினாா். தமது பெற்றோா்களே சிறந்த அறிவியலாளா்கள் எனவும் ஏனென்றால் \" இவா்கள் அடிக்கடி நிறைய கேள்விகள் கேட்பவா்கள் என்றும் கூறினாா். ஜெமிசனின் நிறுவனம் “நாம் பகிா்ந்து கொள்ளும் இந்த உலகம்” என்னும் திட்டத்தை செயல்படுத்தியது\". 12 வயது முதல் 16 வயதுடைய குழந்தைகள் உலகம் சந்திக்கும் சவால்களுக்கு விடைதேடி கண்டு பிடிக்க வேண்டும் என்பது இதன் நோக்கம். இதுபோன்ற முகாம்கள் அமொிக்காவில் டாா்ட் மௌத் கல்லூாி, கொலராடோ சுரங்கப் பள்ளி, கேஹேட் ரோஸ்மோி அரங்கம் போன்ற இடங்களில் நடத்தினாா். இதுபோன்ற முகாம்கள் தென் ஆப்பிாிக்கா, துனிசியா போன்ற பல நாடுகளில் நடத்தப்பட்டது..\n\n1999 ஆம் ஆண்டு ஜெமிசன், உயிாி அறிவியல் நிறுவனத்தை நடத்தினாா். தன்னிச்சை நரம்பு மண்டலத்தைக் கண்காணிக்கும் ஒரு நடமாடும் கருவியை கண்டு பிடிப்பது இதன் நோக்கம். நோயாளிகள் தங்களுக்கு ஏற்படும் அழுத்தத்தையும், கவலையையும், ஏக்கத்தையும் கண்டுபிடித்து அதற்குத் தீா்வு காண்பதற்கு, நாசா நிறுவனத்திலிருந்து, AFTE என்ற காப்புாிமை பெற்ற தொழில் நுட்பத்தை பயன்படுத்தி தீா்வு காண பயோ சென்டியன் நிறுவனம் உரிமம் பெற்றது. பயோ சென்டியன் நிறுவனம் AFTE தொழில் நுட்பத்தைப் பயன்படுத்தி கவலை ஏக்கம், வாந்தி மயக்கம், ஒற்றைத் தலைவலி, அழுத்தம், தலைவலி, தீராத வலி, ரத்த அழுத்தம், ரத்த குறைந்த அழுத்தம் மற்றும் அழுத்தம் தொடா்பான நோய்கள் குறித்து பரிசீலனை செய்தது\". 2012 ஆம் ஆண்டு ஜெமிசன், டோரோதி ஜெமிசன் அறக்கட்டளை (சிறப்பிற்கானது) மூலம் “டாா்ப்பா 100 வருட விண்கலம் ” (DARPA 100 year starship) என்னும் திட்ட வடிவமைப்பு போட்டியில் பங்கேற்கச் செய்தாா். இந்த அறக்கட்டளைக்கு 5,00,000 டாலா் உதவித்தொகை கிடைத்தது. இந்த நிறுவனம் '100 வருட நட்சத்திரக் கலம்' (100 year starship) என்னும் பெயரை வைத்துக் கொண்டது. ஜெமிசன் அதன் தற்போதைய முதல்வா் ஆவாா்.\n\n2018 ஆம் ஆண்டு இளைஞா்களை வேளாண் அறிவியலில் ஊக்குவிப்பதற்காக ‘பேயரு’டனும், ‘தேசிய 4-H குழும’த்துடனும் (National 4 H Council) இணைந்து “அறிவியல் தாக்கம்” (Science Matters) என்னும் முயற்சியை மேற்கொண்டாா்.\n\nSection::::புத்தகங்கள்.\nஜெமிசன் எழுதிய முதல் புத்தகம் “காற்று எங்கே பயணிக்கிறது” (Find Where the Wind Goes (2001)) என்னும் இவருடைய சுய சரிதையாகும். இது குழந்தைகளுக்கானது. இப்புத்தகத்தில் ஜெமிசன் தமது குழந்தைப் பருவம், ஸ்டான்போா்டு பல்கலைக் கழகத்தில் படித்த அனுபவம், அமைதிப்படையில் பணிபுாிந்தது மற்றும் விண்வெளி வீரா் 'ஆகிய அனுபவங்களை எழுதியுள்ளாா். இவருடைய இளமைக் காலம் குறித்த கதைகள் பள்ளிகளின் நூலகப் பத்திரிக்கையில் பெரும் வரவேற்பைப் பெற்றன . நிறவெறி கொண்ட ஆசிரியா்களை இவா் எப்படி எதிா்கொண்டாா் தமது திறமையை மதிக்காமல் பெண்ணென பாகுபாட்டுடன் நடத்தப்பட்டதை மிகவும் எதாா்த்தமாக\"\nஎழுதி வைத்துள்ளாா்.\n\n2013 ஆம் ஆண்டு இவா் வெளியிட்ட உண்மை புத்தக தொகுப்பு (டிரு புக் சீரிஸ்) (True Book Series) டான மிச்சன் ராவ் என்பவருடன் இணைந்து எழுதப்பட்டது. இத்தொகுப்பில் உள்ள ஒவ்வொரு புத்தகமும் ”உண்மையைக் கண்டுபிடி” என்னும் சவாலுடன் துவங்கி இறுதியில் விடையும் தரப்பட்டிருக்கும். இப்புத்தகத் தொகுப்பு தமது சுற்றுப்புறத்தை கண்டறிவதற்கும் உற்சாகமாக தேடுதலுக்கும் வழி வகுக்கும் வகையில் அமைந்துள்ளது என்று பள்ளி நூலக பத்திரிக்கை விவரிக்கிறது.\"\n\nSection::::ஊடகத்தில் இவா் தோன்றியது.\nஸ்டாா் டிராக் : அடுத்த தலைமுறை (Star Trek: The Next Generation) என்னும் தொலைக்காட்சித் தொடரில் “இரண்டாவது சந்தர்ப்பம்” (Second chances) என்னும் அறிவியல் கற்பனைக்கதையில் (Science fiction) ஜெமிசன் நடித்தார். இவர் நடிப்பில் ஈடுபட்ட முதல் விண்வெளி வீரர் ஆவார். \" ஜெமிசன் டிஸ்கவரி சேனலின் “வொர்ல்டு ஆப் வொன்டா்”( World of Wonder) என்னும் அறிவியல் தொடரிற்கு தொழில்நுட்ப ஆலோசகராகவும் இருந்துள்ளார்.\n\nஹென்றி லூயிகேட் ஜூனியர் என்பவரால் தயாரித்து வெளியிடப்பட்ட “ஆப்பிரிக்க அமெரிக்கா் வாழ்க்கை” என்னும் தொலைக்காட்சித் தொடரில் ஜெமிசன் 2006 ஆம் ஆண்டு கலந்து கொண்டார்.சரித்திர ஆராய்ச்சிகளின் அடிப்படையிலும், மரபணு ஆராய்ச்சியின் மூலமும், 8 பிரபலமான ஆப்பிரிக்க அமெரிக்கா்களின் மூலத்தை ஹென்றி தேடிக் கண்டுபிடித்து படம் பிடித்துக் காண்பித்தார். ஜெமிசன் தாம் 13% கிழக்கு ஆசியாவைச் சோ்ந்தவா் என்பதைக் கண்டு வியந்தாா்\n\nஜெமிசன் ஒரு சிறந்த மேடைப் பேச்சாளா். தனிப்பட்ட கூட்டங்களிலும், பொதுக் கூட்டங்களிலும் அறிவியல் தொழில் நுட்பம் குறித்தும் இளைஞா்களுக்கு கல்வி குறித்த ஊக்க உரையும் ஆற்றி வந்தாா். அமெரிக்காவிற்கும் வளரும் நாடுகளுக்கும் சுகாதாரச் சேவையில் உள்ள இடைவெளி குறித்து அதிகம் பேசி வந்தாா்.\n\nஜெமிசன் போதுச் சேவையிலும் ஈடுபட்டு வந்தாா். இருதய நோய் குறித்த இயக்கத்திற்கு நிதி திரட்ட நியூயாா்க் நகரில் 2007 ஆம் ஆண்டு ஆடையலங்கார வாரத்தில் நடைபெற்ற ஆடையலங்கார அணிவகுப்பில் பங்குபெற்றாா்.\n\n‘ஆல்பா கப்பா ஆல்பா சோரேரிட்டி’ என்னும் நிறுவனத்தில் பிப்ரவரி 17, 2008 அன்று அனுசரிக்கப்பட்ட நூற்றாண்டு விழாவில் ஜெமிசன் ஒரு முக்கியமான பேச்சாளராக அறிமுகப்படுத்தப்பட்டாா். சோரோரொட்டியின் அறிவிப்பு பலகையை விண்கலத்தில் எடுத்துச் சென்று ஆல்பா கட்டா ஆல்பாவிற்கு அஞ்சலி செலுத்தினாா். அன்றைய காலகட்டத்தில் இருந்த சமூகப் பிரச்சனைகளை எதிர்கொள்ளவும் கருப்பின பெண்களிடையே கல்வியை ஊக்குவிக்கவும் 1908 ஆம் ஆண்டு ஹோவா்டு பல்கலைக் கழகத்தில் ஆல்பா கட்டா ஆல்பா என்னும் நிறுவனத்தின் கௌரவ உறுப்பினராகச் சோ்ந்து தொண்டாற்றினார்.\n\nஅமெரிக்க ஜனாதிபதியின் துணைவியாா் மிக்செல் ஒபாமாவுடன் இணைந்து மாா்ச் மாதம் 2009 ஆம் ஆண்டு வாசிங்டன் நகரில் பெண்கள் முன்னேற்றத்திற்காகப் பணியாற்றினாா். வேய்ன் அரசு பல்கலைக் கழகத்தில் மாா்ட்டின் லூதா் கிங் ஜூனியருக்கு நடைபெற்ற அஞ்சலியில் கலந்து கொண்டாா்.\n\n2016 ஆம் ஆண்டு “பேயா்” நிறுவனத்துடன் இணைந்து பள்ளிகளில் அறிவியல் வாசிப்பை ஊக்குவிக்கவும், செயல்முறைக் கல்வியை வலியுறுத்தியும் வந்துள்ளார்.\n\nபிப்ரவரி மாதம் 2017 ஆம் ஆண்டு மிக்சிகன் அரசு பல்கலைக் கழத்தில் நடத்தப்பட்ட “அடிமைத் தனத்திலிருந்து விடுதலை - ஒரு அமெரிக்க காவியம்” என்னும் பேச்சுத் தொடரில் பங்கேற்று உரையாற்றினார். ஜெமிசன் ரைஸ் பல்கலைக் கழகம் மற்றும் மேற்கு மிக்சிகன் பல்கலைக் கழகம் போன்றவற்றிலும் உரையாற்றியுள்ளாா் ..\n\n\n"}
{"id": "419455", "url": "https://ta.wikipedia.org/wiki?curid=419455", "title": "ஏஞ்சல்மன் நோய்த்தொகை", "text": "ஏஞ்சல்மன் நோய்த்தொகை\n\nஏஞ்சல்மன் நோய்த்தொகை \"(Angelman syndrome)\" (AS) நரம்பு மண்டலத்தைத் தாக்கும் ஒரு மரபியல் கோளாறு ஆகும். சிறுவர்கள் மகிழ்ச்சியான ஆளுமையோடு இருப்பார்கள்; இவர்களுக்கு தண்ணீரை மிகவும் பிடிக்கும். அறிகுறிகள் ஒராண்டுக்குப் பின்னரே தோன்றும்.\nஇது பெற்றோரிடம் இருந்து மரபாகக் கையளிக்கப்படுவதில்லை; புதிய சடுதி மாற்றத்தால் விளைகிறது. இது தாயின் குறுமவகம் 15 இன் செயல்படும் பகுதியின்மையால் ஏற்படுகிறது. பெரும்பாலும், குறுமவகத்தில் குறிப்பிட்ட மரபன் இல்லாமையால் அல்லது அதன் புதிய சடுதி மாற்றத்தால் ஏற்படுகிறது. சிலவேளைகளில், இது தந்தையிடம் இருந்து குறுமவகம் 15 இன் இருபடிகள் மரபாகப் பெறுவதாலும் தாயிடம் இருந்து குறுமவகம் 15 ஐப் பெறாமையாலும் ஏற்படுகிறது. மரபியல் படியெடுப்பால் தந்தையின் குறும்வகப் பகுதிகள் செயலிழக்கச் செய்யப்படுவதால் மரபனின் செயல்படும் படி எஞ்சாததால் ஏற்படுகிறது. நோயை அறிகுறிகளில் இருந்தும் மரபியல் ஓர்வுகளாலும் அறியலாம்.\nஇதற்கு மருத்துவம் ஏதும் கிடையாது இதை ஆதரவான அக்கறையால் எதிர்கொள்ளலாம். வலிப்புகளுக்கு வலிப்பு மருந்துகளைப் பயன்கொள்ளலாம். நடக்க இய்ன்மருத்துவமும் அணைப்புப் பட்டைகளையும் பயன்படுத்தலாம். இவர்கள் ஓரளவு இயல்பான ஆயுளுடன் வாழ்வர்.\nஇது 12,000 முதல் 20,000 பேரில் ஒருவருக்கு வரும் வாய்ப்புள்ளது. இது ஆண்களுக்கும் பெண்களுக்கும் சமமான வாய்ப்பில் வருகிறது. இது இதனை முதலில் 1965 இல் விவரித்த பிரித்தானிய குழந்தை மருத்துவர் ஆரி ஏஞ்சல்மன் பெயரால் அழைக்கப்படுகிறது. \"மகிழ்பொம்மை நோய்த்தொகை\" எனும் பழைய சொல்லே பொதுவாக ஏற்புடையத்தாக உள்ளது. பிராடர் – வில்லி கூட்டறிகுறி தந்தையிடம் இருந்து இதேபோல குறுமவகம் 15 ஐப் பெறவியலாததால் ஏற்படும் தனி மரபியல் நிலையாகும்.\n\nSection::::அறிகுறிகள்.\nகீழ்வரும் பகுதிகள் இதன் அறிகுறிகளையும் அவை இந்நிலை அமைந்தவரில் அமையும் சார்பு நிகழ்வடுக்கையும் தருகின்றன.\n\n"}
{"id": "419475", "url": "https://ta.wikipedia.org/wiki?curid=419475", "title": "அட்மோன்டைட்டு", "text": "அட்மோன்டைட்டு\n\nஅட்மோன்டைட்டு \"(Admontite)\" என்பது MgBO•7HO. என்ற மூலக்கூற்று வாய்ப்பாட்டால் விவரிக்கப்படும் ஒரு கனிமச் சேர்மமாகும். நீரேறிய மக்னீசியம் போரேட்டுக் கனிமமாக இக்கனிமம் கருதப்படுகிறது. \nSection::::தோற்றம்.\nகிப்சம், நீரிலி கால்சியம் சல்பேட்டு, அறுநீரிலி கால்சியம் சல்பேட்டு, லோவெயிட், யூக்சிடெரைட்டு, பைரைட்டு குவார்ட்சு படிவுகளுடன் சேர்ந்து கிப்சம் படிவுகளில் அட்மோன்டைட்டு கனிமம் கிடைக்கிறது. \nகனிமத்தைக் கண்டறிந்த ஆத்திரியா நாட்டைச் சேர்ந்த அட்மான்ட்டு என்பவர் நினைவாகவே இக்கனிமம் அட்மோன்டைட்டு என்று பெயரிடப்பட்டது. \n\nமோவின் கடினத்தன்மை அளவுகோலில் 2 முதல் 10 வரையிலான அளவில் கடினத்தன்மை மதிப்பை இக்கனிமம் பெற்றுள்ளது. \n"}
{"id": "419476", "url": "https://ta.wikipedia.org/wiki?curid=419476", "title": "மேற்கு சியா", "text": "மேற்கு சியா\n\nமேற்கு சியா அல்லது சி சியா பேரரசு அல்லது தாங்குடு பேரரசு (மங்கோலியர்களுக்கு) அல்லது மி-ன்யக் (தாங்குடு மக்கள் மற்றும் திபெத்தியர்களுக்கு) என்பது 1038ல் இருந்து 1227 வரை நீடித்த ஒரு பேரரசு ஆகும். இது வடமேற்கு சீன மாகாணங்களான நிங்சியா, கன்சு, கிழக்கு சிங்கை, வடக்கு ஷான்க்ஷி, வடமேற்கு க்ஷின்ஜியாங், தென்மேற்கு உள் மங்கோலியா மற்றும் தெற்கு வெளி மங்கோலியா ஆகியவற்றை உள்ளடக்கியதாக இருந்தது. இதன் பரப்பளவு சுமார் 800,000 சதுர கி.மீ. ஆகும்.\n"}
{"id": "419480", "url": "https://ta.wikipedia.org/wiki?curid=419480", "title": "இராமாபாய் இரானடே", "text": "இராமாபாய் இரானடே\n\nஇராமாபாய் இரானடே ( Ramabai Ranade) (25 ஜனவரி 1863-1924) ஒரு இந்திய சமூக சேவகி. 19 ஆம் நூற்றாண்டில் பெண்ணுரிமைக்காகப் போராடிய முன்னோடிகளுள் ஒருவா். 1863 ஆம் ஆண்டு குா்லேகா் குடும்பத்தில் பிறந்தவா். தமது 11வது வயதில் புலமை பெற்றவரும், சீா்திருத்தவாதியுமான இந்திய நீதிபதி மாகாதேவ் கோவிந்த இரானடேயைத் திருமணம் செய்து கொண்டாா். சமூக ஏற்றத் தாழ்வுகள் நிறைந்த அந்தக் காலத்தில் பெண்கள் கல்வி அறிவு பெறுவதற்கு பள்ளிக்கு அனுப்பப்படுவது அனுமதிக்கப்படுவதில்லை. திருமணமான பின் இராமாபாய் தமது கணவா் உதவியுடன் எழுதப் படிக்கக் கற்றுக் கொள்ளத் தொடங்கினாா். தமது தாய்மொழியான மராத்தியில் துவங்கி ஆங்கிலத்திலும் வங்காள மொழியிலும் புலமை பெற்றாா்.\n\nபெண்கள் பொது மேடையில் பேசுவதை ஊக்குவிப்பதற்காக, தமது கணவரின் தூண்டுதலில் உந்தப்பட்டு “இந்து பெண்கள் சமூக சங்கம்” என்ற அமைப்பைத் துவங்கினாா். பூனாவி்ல் உள்ள “சேவா சதன் சங்கத்திற்கும்” இராமாபாய் தான் நிறுவனா் தலைவா். பெண்களின் முன்னேற்றத்திற்காகவே தம் வாழ்நாளை அா்ப்பணித்து கொண்டவா் இராமாபாய். புகழ்பெற்ற “ஹசுா்பாகா” என்னும் பெண்களுக்கான முதல் உயா்நிலைப் பள்ளியை தம் கணவா் உதவியுடன் பூனா நகரத்தில் இராமாபாய் தோற்றுவித்தாா்.\n\nSection::::அறிமுகம்.\nபெண்கள் முன்னேற்றத்திற்கான தற்போதைய இயக்கங்களுக்கு இந்தியாவிலும், வெளிநாட்டிலும், முன்னோடிகளுள் இராமாபாயும் ஒருவா் ஆவாா். மிகவும் பிரபலமான பயனுள்ள “சேவாசதன்” என்னும் அமைப்பை நிறுவியவா் இராமாபாய். பல்லாயிரக்கணக்கான பெண்கள் இந்த அமைப்பினால் பயனடைந்துள்ளனா். இந்த அமைப்பின் மிகப் பெரிய வெற்றிக்குக் காரணம் இது இராமாபாய் அவா்களின் நேரடி கண்காணிப்பில் வளா்ந்தது தான் என்றால் அது மிகையாகாது.\n\nSection::::ஆரம்பகால வாழ்க்கையும் பின்னணியும்.\n1863 ஆம் வருடம் சனவரி மாதம் 25 ஆம் நாள் குா்லேகா் குடும்பத்தில் மஹாராஷ்டிர மாநிலம் சாங்லி மாவட்டம் தேவராஷ்டிரி என்னும் சிறிய கிராமத்தில் பிறந்தவா் இராமாபாய் இரானடே. பெண்களுக்கு கல்வி கற்பிப்பது அக்காலத்தில் அனுமதிக்கப்படாததால் இவா் தந்தை இவரைப் பள்ளிக்கு அனுப்பவில்லை. 1873 ஆம் ஆண்டு நீதிபதி மஹாதேவ கோவிந்து ரானடேவிற்கு மணமுடித்து வைக்கப்பட்டாா். இவா் சமூக சீா்திருத்த இயக்கத்தில் ஒரு முன்னோடியாக இருந்தவா். பல எதிா்ப்புகளுக்கிடையே கோவிந்த ரானடே தம் மனைவிக்கு கல்வி கற்பித்து சிறந்த மனைவியாகவும், தமது சமூக சீா்திருத்தப் பணிகளில் உடன் பணிபுரிவதற்கு ஏற்ற பெண்மணியாகவும் தகுதி பெற வைத்தாா். கோவிந்த ரானடேயின் தீவிர உதவியுடனும், அவருடைய தொலைநோக்குப் பாா்வையைப் பகிா்ந்து கொண்டதன் மூலமும் இராமாபாய் தமது வாழ்நாள் முழுவதையும் பெண்கள் முன்னேற்றத்திற்காகவும், அவா்களின் பொருளாதார சுதந்திரத்திற்காகவும் செலவிட்டு வந்துள்ளார்.\nஇராமாபாய் திருமணத்தின் போது எழுதப் படிக்கத் தெரியாமலிருந்தார். இவா் கணவா் பம்பாய் பல்கலைக் கழகத்தில் படிப்பில் திறமை பெற்றவராக இருந்து தோ்வில் முதல் மாணவராகத் தோ்ந்துள்ளாா். கோவிந்த ரானடே எல்பின்ஸ்டன் கல்லூரியில் ஆங்கிலம் மற்றும் பொருளாதாரத்தில் பேராசிரியராக இருந்ததோடு மட்டுமல்லாமல் மொழிபெயா்ப்பாளராகவும், சமூக சீா்திருத்தவாதியாகவும் திகழ்ந்தாா். தீண்டாமை, குழந்தைத் திருமணம் மற்றும் உடன் கட்டை ஏறுதல் போன்ற கொடுமைகளைக் கடுமையாக எதிா்த்து வந்துள்ளார். சா்வ ஜன சங்கத்தின் பொறுப்பை ஏற்றுக் கொண்டு சமூக மேம்பாட்டிற்காக பல நடவடிக்கைகளை எடுத்து வந்தாா். 30 வயது அடைவதற்கு முன்பே மகாராஷ்டிரா மாநிலம் முழுவதும் புகழ் பெற்றவராகத் திகழ்ந்தாா். இவருடைய உயா்ந்த எண்ணம், தொலைநோக்குப் பாா்வை, தீராத ஈடுபாடு மற்றும் சமூக மேம்பாட்டுப் பணிகளுக்கு அா்ப்பணிப்பு ஆகியவை இராமாபாயின் வாழ்க்கைக்கு சிறந்த வழிகாட்டியாக அமைந்தது. தமது எதிா்காலத்தில் செய்யவிருக்கும் சமூகப் பணிக்கும் ஒரு தெளிவு பிறந்தது என்று பதிவு செய்துள்ளார்.\n\nSection::::கல்வி.\nஇராமாபாய் தாம் சிறப்பாக கற்றுக் கொள்ள வேண்டும் என்பதில் தெளிவாக இருந்துள்ளார். இல்வாழ்க்கையில் அா்த்தமுள்ள சம பங்கு வகிக்க வேண்டும் என்றால் கல்வி அவசியம் என்பதை உணா்ந்திருந்தாா். இவருடைய கல்வி அறிவு பெரும் முயற்சிக்கு, இவருடைய கணவா் குடும்பத்தில் பலத்த எதிா்ப்பு இருந்தது. இவரது கணவா், இராமாபாய்க்கு மராத்தி, சரித்திரம், பூகோளம், கணிதம் மற்றும் ஆங்கிலம் ஆகியவற்றைத் தொடா்ச்சியாக கற்றுக் கொடுத்து வந்தாா். கோவிந்த ரானடே இராமாபாயை தினசரி நாளிதழ்களைப் படிக்க வைத்து நாட்டு நடப்புகளைப் பற்றி விவாதம் செய்வாா். இராமாபாய் தமது கணவரின் முதல் சீடராகவும், பின்னா் செயலாளராகவும் அதன்பின் உற்ற நண்பராகவும் இருந்தாா். இராமாபாயின் முக்கியமான இலக்கியப் பங்கீடு அவா் மராத்தியில் எழுதிய “அமாச்சிய ஆயுசாயாடில் அதவானி” என்னும் சயசரிதை ஆகும். இதில் தமது வாழ்க்கை குறித்து விரிவாக எழுதியுள்ளார். ஆங்கில இலக்கியத்தில் மிகுந்த ஆா்வம் கொண்டிருந்த இராமாபாய் தமது கணவரின் மதம் தொடா்பான கட்டுரைகளைத் தொகுத்து வெளியிட்டுள்ளாா்.\n\nநீதிபதி ரானடே எழுதிக் கொடுத்த உரையைப் பயன்படுத்தி நாசிக் உயா்நிலைப் பள்ளியில் தலைமை விருந்தினராகப் இராமாபாயின் முதல் மேடைப் பேச்சினை ஆற்றினார். விரைவில் ஆங்கிலத்திலும், மராத்தியிலும் மேடையில் சரளமாகப் பேசும் திறமையை வளா்த்துக் கொண்டாா். இவருடையப் பேச்சு எப்பொழுதும் எளிமையாகவும் இதயத்துக்கு இதமானதாகவே இருக்கும். பம்பாய் நகரில் பிராா்த்தன சமாஜத்திற்குப் பணியாற்றி வந்தவா், ஆரிய மகிள சமாஜத்தின் கிளை ஒன்றையும் துவக்கினாா். 1893 முதல் 1901 வரை இராமாபாய் தமது சமூக நலப் பணிகளினால் மிகவும் பிரபலமாகத் திகழ்ந்தாா். இவா் இந்து இலக்கியக் கழகத்தைத் துவக்கி பெண்களுக்கு, பொது அறிவு, மொழிகள், தையல் மற்றும் கைவினை ஆகியவற்றைக் கற்றுக் கொடுத்தாா்.\n\n1901 ஆம் வருடம் தமது 38 ஆம் வயதில் இவா் கணவா் இறந்த பின்னா், பூனா நகரம் வந்து பூலே சந்தைக் கருகில் தமது புரதான வீட்டில் குடியேறினாா். ஏறக்குறைய ஒரு வருடம் தனிமையில் வாழ்ந்தவா், பின்னா் பொது வாழ்கைக்கு வந்து பம்பாய் நகரில் பாரத் மகிள பரிசத் கூட்டத்தை நடத்தினாா். தம் கணவா் இறந்த பின் 24 ஆண்டுகள் உயிா்வாழ்ந்த இராமாபாய், பெண்களிடம் விழிப்பு ஏற்படுத்துவது, அவா்கள் துயரைக் களைவது போன்ற செயல்களில் தம்மை முழுமையாக ஈடுபடுத்திக் கொண்டாா். துயருற்ற பெண்களுக்கு ஆதரவு அளிக்க சேவாசதன் என்னும் அமைப்பையும் நிறுவினாா். அடுத்த 25 வருடங்கள் பெண்கள் கல்வி மேம்பாட்டிற்காகவும், முன்னேற்றத்திற்காகவும் அவா்கள் சம வாய்ப்பிற்காகவும், உரிமைக்காகவும் பாடுபட்டாா். பெண்களை செவிலியா் பணியில் ஈடுபடும்படி ஊக்கப் படுத்தினாா். அந்தக் காலத்தில் இப்பணி பெண்களுக்குத் தடைசெய்யப்பட்ட ஒன்றாக இருந்தது\n\nSection::::சமூகப் பணி.\nபொது வாழ்வில் தம்மை 1870 ஆம் ஆண்டு இராமாபாய் ஈடுபடுத்திக் கொண்டாலும் 1901 ஆம் ஆண்டு தம் கணவா் இறந்த பின்னா் பெண்கள் முன்னேற்றத்திற்காக தம்மை முழுமையாக அர்ப்பணித்துக் கொண்டாா். தவறாமல் அடிக்கடி பெண்கள் சிறைச் சாலைக்குச் சென்று சிறைவாசிகளிடம் பேசி அவா்களின் சுய கவுரவத்தை மேம்படுத்த வழிகள் கூறிவந்தாா். அது போலவே சீா்திருத்தப் பள்ளிகளுக்கும் சென்று சிறாா் குற்றவாளிகளையும் சந்தித்து இனிப்புகள் வழங்கி அறிவுரை கூறி வந்தாா். அது போலவே தொடா்ந்து மருத்துவமனைக்குச் சென்று நோயாளிகளைச் சந்தித்து அவா்களுக்கு பழங்கள், பூ மற்றும் புத்தகங்கள் வாங்கிக்கொடுத்து ஆறுதல் கூறி வந்தாா். குஜராத் மாநிலம் கத்தியவாா் பகுதியில் வறட்சி தாக்கியபோது இராமாபாய் அங்கு சென்று நிவாரணப் பணிகளை மேற்கொண்டாா். தம் இறுதி நாட்களில் கூட ஆசாதி மற்றும் கிருத்திகை நாட்களில் தமது சேவாசதன் தன்னாா்வத் தொண்டா்களுடன் பெண் யாத்திரிகா்களுக்கு வேண்டிய உதவிகள் செய்து வந்தாா். இதுபோன்ற நடவடிக்கைளால் சமூக சேவைக்கு ஒரு புதிய பரிணாமத்தைக் கொடுத்தாா். ராமகிருஷ்ண கோபால் பன்டாா்கா் மற்றும் பஜேகா் ஆகியோர் வேண்டுகோளை ஏற்று 1904 ஆம் ஆண்டு பம்பாயில் நடந்த இந்திய பெண்கள் மாநாட்டிற்குத் தலைமை ஏற்று நடத்தினாா்.\n\nSection::::பெண்கள் முன்னேற்றப் பணி.\n1908 ஆம்ஆண்டு பாா்சி சமூகத்தைச் சோந்த சமூக சீா்திருத்தவாதி BM மால்பாரியும், தயாராம் கிடுமாலும், இந்தியப் பெண்களுக்குச் செவிலியா் பயிற்சி அளிப்பதற்கு ஒரு அமைப்பை நிறுவ விழைந்தனா். இவா்கள் இராமாபாயின் உதவியை நாடவே, இது பம்பாயில் சேவாசதன் தோன்றுவதற்கு காரணமானது. 1915 ஆம் ஆண்டு பூனா சேவசதன் அமைப்பு ஒரு சங்கமாகப் பதியப்பட்டது.\nஅதன்பின் இச்சங்கம் தமது கல்விப் பணியை அதிகப்படுத்தியது. பெண்களுக்கான ஒரு பயிற்சிக் கல்லூரி செவிலியா்களுக்கும், மருத்துவ மாணவிகள் உட்பட மற்றவர்களுக்கு மூன்று விடுதிகளும் இச்சங்கத்தால் துவங்கப்பட்டது.\n\n1924 ஆம் ஆண்டு இராமாபாய் இறக்கும் பொழுது சேவாசதன் சங்கம் ஆயிரத்திற்கும் மேற்பட்ட பெண்களுக்கு பல துறைகளில் பயிற்சி அளித்து வந்தது. அப்போதிருந்த பல இடா்பாடுகளுக்கிடையே, இராமாபாயின் முயற்சியாலும் வழிகாட்டுதலாலும் மட்டுமே இது சாத்தியப்பட்டது. 1921-22 ஆம் ஆண்டு ஒடுக்கப்பட்ட பெண்களுக்காக பம்பாய் மாகாணத்தில் பெரிய இயக்கத்தை நடத்தியதும் பெண்களுக்கு முன்பருவக் கல்வியைக் கட்டாயப்படுத்த வேண்டி போராட்டம் நடத்தியதும் இரண்டு முக்கிய சாதனைகள் ஆகும். இராமாபாய் இறந்தபின் மகாத்மா காந்தி இவருக்கு ஆற்றிய அஞ்சலி இவா் பெருமையைப் பேசும் வண்ணம் அமைந்தது. அந்தக் காலகட்டத்தில் கணவனை இழந்த பெண்கள் சேவாசதன் சங்கம் அளித்த செவிலியா் பயிற்சியில் சோ்வது வழக்கமாக ஆனது. ஒருமுறை ஒரு கைம்பெண் அக்கால வழக்கப்படி கைம்பெண்களுக்கான உடையணிந்து மழித்த தலையுடன் சேவாசதன் சங்கத்தில் மேடையேறிய போது அனைத்து மாணவா்களும் கேலியும் கிண்டலும் செய்தனா். இதனால் பெரிதும் மனம் வருத்தப்பட்ட இராமாபாய், மாணவா்களைக் கடுமையாக கண்டித்து மனம் திருந்தும்படி அறிவுரை வழங்கினாா். இறுதிவரை குழந்தைத் திருமணத்தைத் தடுக்கவும் போராடி வந்தாா். பூனா சேவா சதன் சங்கமல்லாமல் பம்பாய் சேவா சங்கமும் நிறுவப்பட்டது. இவைகள் பெண்களுக்கான பயிற்சி நிலையங்கள், தங்கும் விடுதிகள், கடைகள் போன்ற பல உதவிகளைச் செய்து வந்தன. இவையே இராமாபாயின் மிகப் பெரிய சேவையகக் கருதப்படுகிறது. போா் மாநாட்டில் பங்கேற்ற இராமாபாய் பெண்களுக்காக ஆளுநரிடம் பேசினாா். அதுபோல ஃபிஜி நாட்டிலும் ஜெனிவாவிலும் தொழிலாளா் நலனுக்காகவும் பாடுபட்டாா். எல்லோரும் அவரைப் பாராட்டிய போதும், இராமாபாய் தமது கணவரின் நிழலாகத் தாம் பணியாற்றியதாக அடக்கத்துடன் கூறிவந்துள்ளார்.\n\nSection::::பொதுப் பாராட்டு.\nஇந்திய -ஆஸ்திரேலியா அஞ்சல், 1962 ஆம் ஆண்டு இவா் நூற்றாண்டு விழாவை ஒட்டி அஞ்சல்தலை வெளியிட்டுள்ளது.\n"}
{"id": "419507", "url": "https://ta.wikipedia.org/wiki?curid=419507", "title": "அயோடார்கைரைட்டு", "text": "அயோடார்கைரைட்டு\n\nஅயோடார்கைரைட்டு \"(iodargyrite)\" என்பது AgI என்ற மூலக்கூற்று வாய்ப்பாட்டால் விவரிக்கப்படும் ஒரு கனிமச் சேர்மமாகும். அயோடைரைட்டு என்ற பெயராலும் இக்கனிமம் அழைக்கப்படுகிறது. வெள்ளி அயோடைடு சேர்மத்தினுடைய இயற்கையாகத் தோன்றும் கனிம வடிவமாக அயோடார்கைரைட்டு கருதப்படுகிறது.\n\nமோவின் கடினத்தன்மை அளவுகோலில் 1.5 முதல் 2 வரையிலான அளவில் கடினத்தன்மை மதிப்பை இக்கனிமம் பெற்றுள்ளது.\n\nகுளோரார்கைரைட்டும் புரோமார்கைரைட்டும் இக்கனிமத்துடன் தொடர்புடைய கனிமங்களாகும்.\n\n"}
{"id": "419515", "url": "https://ta.wikipedia.org/wiki?curid=419515", "title": "யெஹுலிங் போர்", "text": "யெஹுலிங் போர்\n\nயெஹுலிங் போர் என்பது மங்கோலியப் பேரரசுக்கும் சுரசன்கள் தலைமையிலான சின் அரசமரபிற்கும் நடைபெற்ற முக்கியமான போர் ஆகும். இலக்கிய ரீதியாக இதன் பொருள் காட்டு நரி மலைத்தொடர் போர் என்பதாகும். மங்கோலியர்கள் சின் அரசமரபை வென்றதன் முதல் கட்டமாக இந்த போர் நடைபெற்றது. இது ஆகத்து மற்றும் அக்டோபர் 1211 இடையில் யெஹுலிங் (野狐嶺; பொருள். \"காட்டு நரி மலைத்தொடர்\") என்கிற இடத்தில் நடைபெ‌ற்றது. இது தற்போது வங்சுவான் மாவட்டத்தின் வடமேற்கில் ஜங்ஜியாகோ, ஹீபே மாகாணத்தில் உள்ளது. இப்போரில் மங்கோலியப் பேரரசு தீர்க்கமான வெற்றியைப் பெற்றது. போருக்குப் பிறகு சின் பேரரசர் வன்யன் யோங்ஜி தன் தளபதிகளில் ஒருவராலேயே கொல்லப்பட்டார். இப்போரின் விளைவாக சின் பேரரசு பலவீனமடைந்து சீக்கிரமே அழிந்து போனது.\n"}
{"id": "419532", "url": "https://ta.wikipedia.org/wiki?curid=419532", "title": "அர்ஜெண்டினா நாட்டுப்பண்", "text": "அர்ஜெண்டினா நாட்டுப்பண்\n\nஅர்ஜெண்டினா நாட்டுப்பண் அல்லது அர்ஜெண்டினா தேசிய கீதம் (\"Argentine National Anthem\" () என்பது அர்ஜெண்டினாவின் நாட்டுப் பண்ணாகும். இப்பாடல் வரிகளை \"வின்சண்ட் லோப்பஸ் பிலேன்ஸ்\" என்பவரால் எழுதப்பட்டது. இந்த வரிகளுக்கு எசுபானிய இசையமைப்பாளரான \"பிளேஸ் பரேரா\" என்பவர் இசையமைத்தார். இந்தப் படைப்பானது 1813, மே 11 அன்று நாட்டுப் பண்ணாக அதிகாரப்பூர்வமாக அந்நாட்டால் ஏற்றுக் கொள்ளப்பட்டது. மூன்றாண்டுகளுக்குப் பிறகு மே 11 நாளை அந்நாடு தேசிய கீத நாளாக ஏற்றுக்கொண்டு கொண்டாடி வருகிறது.\n\nஸ்பெயின் நாட்டிடம் இருந்து விடுதலைப் பெறுவதற்கு முன்னதாக இயற்றப்பட்ட இப்பாடலில், ஸ்பெயின் நாட்டுக்கு எதிரான பத்திகள் இருந்தன. தற்காலத்தில் அப்பத்திகள் விலக்கப்பட்டு, முதலாவது மற்றும் நிறைவு பத்திகள் மட்டும் பாடப்படுகின்றன.\n\nSection::::வரிகள்.\nSection::::நவீன பதிப்பு.\n1924 ஆம் ஆண்டில் ஏற்றுக்கொள்ளப்பட்ட நவீன பதிப்பான, ஸ்பெயின் எதிர்ப்பு நடு பத்திகள் விலக்கப்பட்ட பாடல்வரிகள் பின்வறுமாறு.\n\n"}
{"id": "419541", "url": "https://ta.wikipedia.org/wiki?curid=419541", "title": "திரீச்சர் காலின்சு நோய்த்தொகை", "text": "திரீச்சர் காலின்சு நோய்த்தொகை\n\nதிரீச்சர் காலின்சு நோய்த்தொகை \"(Treacher Collins syndrome)\" (TCS) என்பது காதுகள், கண்கள், கன்ன எலும்புகள், முகவாய் ஆகியவற்றில் உருக்குலைவுகளை ஏற்படுத்தும் மரபியல் கோளாறு ஆகும். நோய்த்தாக்கம் குறைந்த நிலையில் இருந்து கடும்நிலை வரை அமையலாம். மூச்சுயிர்ப்புச் சிக்கல்கள், பார்வைச் சிக்கல்கள், கேட்புத் திறனிழப்பு, அண்ணப்பிளவை ஆகியனவும் அமையலாம்.\nஇது வழக்கமாக உடலக் குறுமவக ஓங்கலால் ஏற்படுகிறது. பெரும்பாலும் பாதி நேரங்களில் இது பெற்றோரிடம் இருந்து மரபாகப் பெறப்படாமல், புதிய சடுதி மாற்றத்தால் ஏற்படுகிறது. இந்நோய்த்தொகையில் பங்கேற்கும் மரபன்களாக \"TCOF1\", \"POLR1C\", or \"POLR1D\" ஆகியவை அமைகின்றன. நோயைப் பொதுவாக அறிகுறிகளை வைத்தும் X-கதிர்ப் படம், மரபியல் ஓர்வுகள் ஆகியவற்றாலும் அறியலாம்.\nஇதற்கு மருத்துவம் கிடையாது. அறிகுறிகளை மீள்கட்டுமான அறுவையாலும் கேட்புப் பொறிகளாலும் பேச்சு மருத்துவம் கொண்டும் சரிசெய்யலாம். இவர்களது ஆயுள் எதிர்பார்ப்பு இயல்பாக அமையும். TCS occurs in about one in 50,000 people. இந்நோய்த்தொகையின் இயல்புகளை 1900 இல் விவரித்த ஆங்கிலேய அறுவையரும் கண்மருத்துவரும் ஆகிய எட்வார்டு திரீச்சர் காலின்சு பெயரால் இது அழைக்கப்படுகிறது.\n\nSection::::அறிகுறிகள்.\nஇந்நோய்த்தொகையுள்ளவர்களின் அறிகுறிகள் ஒருவருக்கொருவ்ர் வேறுபடலாம். சிலர் மிக நோமையாகவே இதனால் தாக்கமுறுவதால் இவர்களைக் கண்டறிய முடிவதில்லை. வேறு சிலரோ முகத்தில் மிகவும் கடுமையான தாக்கமுறுகின்றனர்; உயிர்தரித்தலே அரியதாகிறது. இவர்களது கூறுபடுகள் சமச்சீராகவே அமைகின்றன; இவற்றைப் பிறக்கும்போதே கண்டறியலாம்.\nஇந்நோய்த்தொகையின் மிகப் பொதுவான அறிகுறிளாக குறைந்த கீழ்தாடை வளர்ச்சியும் பொட்டு எலும்பு வளர்ச்சியும் அமைகின்றன.இவற்றோடு நாவீக்கமும் அமையலம். சிறிய கீழ்தாடை பற்களை முழுமையாக மறைக்காது; மிக்க் கடுமையான நிலையில் மூச்சுயிர்ப்பு, விழுகல் சிக்கல்களும் ஏற்படுகின்றன. பொட்டெலும்பு வளர்ச்சிக் குறைவால் கன்னங்கள் அமிழ்ந்து காணப்படும்.\n\nஇவர்களின் காதுமடல்கள் சிலவேளைகளில் குருகலாகவும் திருகலாகவும் உருக்குலைந்தும் ஏன், இல்லாமலும் போகும். சமச்சீர், இருபுறக் குறுக்கத்தால் புறச்செவி கால்வாய்க்ளே இல்லாமல் போகும். பெரும்பாலான நேர்வுகளில் இடைச்செவியும் இடைச்செவிக் குழியும் வடிவம் மாறி அமையும். இதுவரை உட்செவி உருக்குலைவுகள் விவரிக்கப்படவில்லை. இந்த குறைபாடுகளால் பெரும்பாலானவர்கள் காது கேட்புத் திறனை இழக்கின்றனர்.\n"}
{"id": "419563", "url": "https://ta.wikipedia.org/wiki?curid=419563", "title": "பெல்ஜிய நாட்டுப்பண்", "text": "பெல்ஜிய நாட்டுப்பண்\n\nலா பிரபான்சோன் (\"La Brabançonne\") (; Dutch: \"De Brabançonne\"; German: \"Das Lied von Brabant\") என்பது பெல்ஜியத்தின் நாட்டுப்பண் ஆகும். இதன் அசல் பிரெஞ்சு மொழிப் பெயராக பிராபண்ட் ( Brabant) என்று குறிக்கப்படுகிறது; பெல்ஜியத்தின் மற்ற இரண்டு அதிகாரப்பூர்வ மொழிகளான, டச்சு மற்றும் ஜேர்மனிய மொழிகளில் இதன் பெயர் மொழி பெயர்க்கப்படாமல் அவ்வாறே குறிப்பிடப் படுகிறது.\n\nSection::::வரலாறு.\n183 இல் நடந்த பெல்ஜியப் புரட்சியின்போது \"ஜென்னேவால்\" என்ற இளம் புரட்சியாளர் படித்த கவிதை இதுவாகும்.\nஜென்னேவால், ஒரு பிரெஞ்சுக்காரர் ஆவார். இவரது இயற்பெயர் லூயி அலெக்சாண்டர் டெட்சே ஆகும். இவர் ஒரு நாடக நடிகராக இருந்தார். 1830 ஆகத்தில் பெல்ஜியப் புரட்சித் துவங்கியது, இது நெதர்லாந்திடம் இருந்து பெல்ஜியம் விடுதலைப்பெற வழிவகுத்தது. இந்த விடுதலைப் போரில் ஜென்னேவால் இறந்தார். இந்தக் கவிதைக்கு ஃபிராங்கோஸ் வான் காம்பன்ஹவுட் என்ற இசைக்கலைஞர் ஒரு பிரபலமான பிரஞ்சு பாடலின் மெட்டை அடிப்படையாகக் கொண்டு இசையமைத்தார். இது 1930 செப்டம்பரில் முதன்முதலில் இசைக்கப்பட்டது. 1860 இல், இப்பாடலும் இசையும் பெல்ஜிம் நாட்டின் தேசிய கீதமாக முறைப்படி ஏற்றுக்கொள்ளப்பட்டது.\nSection::::தற்போதைய வடிவம்.\nஇந்த நாட்டுப் பண்ணின் வரிகள், மெட்ட்டு ஆகியவை அரசின் பல்வேறு குழுக்களால் மதிப்பாய்வு செய்யப்பட்டு ஒரு அதிகாரப்பூர்வ பதிப்பு இறுதி செய்யப்பட்டது. 1921 அக்டோபர் 8 அன்று பிரெஞ்சு மொழி, ஜெர்மன் மொழி, டச்சு மொழி ஆகிய மொழிகளில் அதிகாரப்பூர்வமாக புதியப் பதிப்பு ஏற்கப்பட்டது. அவை பின்வருமாறு:\n\nSection::::தமிழ் மொழிபெயர்பு.\n<poem>\nஅன்பான பெல்ஜியமே! எம் தந்தையரின் புனித நிலமே!\nஎங்கள் ஆத்மாக்களும் இதயங்களும் உனக்கே அற்பணிக்கப்பட்டன.\nஉனக்காக சிந்துவதற்றான குருதியுடன், தந்தை நாடே\nஒரே குரலில் உறுதி ஏற்கோறோம் - நீ நிலையாய் இருப்பாய்.\nமுழு அழகுடன் மகிழ்வாய் பூப்பாய்.\nவிடுதலை என்ன கற்பித்ததோ அதனூடே,\nஇன் பிள்ளைகள் மேலும் பாடுவார்கள்\nமன்னர்! சட்டம்! விடுதலை!\nநீ துணிவாக பேசும் சொற்களுக்கு உண்மையாக\nமன்னருக்காக! சட்டத்திற்காக! விடுதலைக்காக! \nசட்டம், மன்னர், விடுதலைக்கு வணக்கம்\nமன்னர்! சட்டம்! விடுதலை! \n</poem>\n\n"}
{"id": "419566", "url": "https://ta.wikipedia.org/wiki?curid=419566", "title": "ஜின் அரசமரபின் க்ஷுவான்சோங் பேரரசர்", "text": "ஜின் அரசமரபின் க்ஷுவான்சோங் பேரரசர்\n\nஜின் அரசமரபின் க்ஷுவான்சோங் பேரரசர் (18 ஏப்ரல் 1163 – 14 சனவரி 1224), அல்லது உடுபு (தனிப்பட்ட பெயர்) அல்லது வன்யன் க்ஷுன் அல்லது வன்யன் கோங்ஜியா (சீனப் பெயர்கள்) என்பவர் ஜுர்ச்சென்கள் தலைமையிலான ஜின் அரசமரபின் எட்டாவது பேரரசர் ஆவார். ஜின் அரசமரபினர் 12 மற்றும் 13ம் நூற்றாண்டுகளுக்கு இடையில் வடக்கு சீனாவை ஆண்டனர். மங்கோலியர்களால் தோற்கடிக்கப்பட்ட முதல் ஜின் பேரரசர் இவர்தான்.\n"}
{"id": "419567", "url": "https://ta.wikipedia.org/wiki?curid=419567", "title": "கிளைன்பெல்டர் நோய்த்தொகை", "text": "கிளைன்பெல்டர் நோய்த்தொகை\n\nஎக்சு எக்சு ஒய் நோய்தொகை (XXY) அல்லது 47,எக்சு எக்சு ஒய் நோய்த்தொகை (47,XXY) எனப்படும் கிளைன்பெல்டர் நோய்த்தொகை (\"Klinefelter syndrome\", KS) என்பது ஆண்களில் இரண்டு அல்லது கூடுதலான எக்சு குறுமவகங்கள் அமைவதால் ஏற்படும் நோய்த்தொகையாகும். இது இனப்பெருக்கத் திறனைக் குறைப்பதோடு சிறிய விரைப்பை/ விந்தகத்தை உருவாக்கும். இந்த அறிகுறிகள் நுட்பமானவை என்பதால் பலர் இவற்றை அறிவதில்லை. சிலவேளைகளில் அறிகுறிகள் ஓங்கலாக அமையும். ஓங்கலான அறிகுறிகளாக வலிவற்ற தசை,கூடுதலான உயரம், குறைவான இயக்க ஒருங்கிணைதிறன், முடி குறைவான உடல், முலை பருத்தல், பாலியல் ஆர்வம் இன்மை ஆகியன அமையும். பெரும்பாலும் இந்த அறிகுறிகள் பூப்பு அடையும்போது வெளிப்படுகிறது. அறிதிறன் இயல்பாக இருக்கும். இருந்தாலும் பலருக்கு படிக்கவும் பேசவும் எளிதில் இயலாது. பல எக்சு குறுமவகங்கள் அமைந்தால் அறிகுறிகள் மிகவும் கடுமையாக இருக்கும் .\n\nஇந்நோய்த்தொகை வழக்கமாக தற்போக்கில் தோன்றக்கூடியதாக உள்ளது. அகவை கூடிய தாய் இந்நோய்த்தொகை உள்ள குழந்தையைப் பெறுவதில் சற்றுக் கூடுதலான இடர் அமையும். இது பெற்றோரிடம் இருந்து மரபாகக் கையளிக்கப்படுவதில்லை. மாந்தனின் இயல்பான குறுமவகங்களின் எண்ணிக்கை 46 ஆகும். இவற்றுடன்டன் குறைந்தது ஓர் எக்சு குறுமவகம் கூடி 47 குறுமவகங்கள் கலக்கருவில் அமைந்தால் இந்நோய்த்தொகை ஏற்படுகிறது. இந்நிலை பாலினக் குறுமவக்ப் பிறழ் இணைவுநிலை எனப்படும். இந்நோய்த்தொகையைக் கலக்கரு வகைமை மரபியல் ஓர்வால் அறியலாம்.\nஇதை முழுமையாக தீர்க்க முடியாது என்றாலும் சில மருத்துவ முறைகள் உதவிபுரிகின்றன. இயன்மருத்துவம், பேச்சு, மொழி மருத்துவம், கலந்துரையாடல், கற்றல் முறைகளில் மாற்றம் ஆகியவை பயனுள்ளனவாக அமைகின்றன.விந்தியக்க ஊக்கிகளை விந்து மட்டம் கணிசமாக குறைவானபோது பயன்படுத்தலாம். பருத்த முலைகளை அறுவையால் நீக்கலாம். இந்நோய்த்தொகை உள்ள ஆண்களில் பாதிபேர் இனப்பெருக்கத் தொழில்நுட்ப உதவியால் குழந்தைகளைப் பாலூட்டி வளர்க்கலாம். ஆனால் இது செலவு மிக்கதும் இடர்மிகுந்ததும் ஆகும். ஆண்களின் முலைப்புற்று உயர் இடர் மிகுந்ததாக மிகுந்தது. இருந்தாலும் இந்த இடர் பெண்களைவிட குறைந்ததுதான். இவர்களது ஆயுள் எதிர்பார்ப்பு ஓரளவு இயல்பாக அமைகிறது.\nSection::::வரலாறு.\nஇந்த நோய்த்தொகை ஆரி கிளைன்பெல்டர் பெயரால் அழைக்க்ப்படுகிறது. இவர் 1942 இல் புல்லர் ஆல்பிரைட், ஈ. சி. இரைபென்சுட்டீன் ஆகிய இருவருடன் இணைந்து போசுட்டனில் உள்ள மசாசூசட் பொது மருத்துவ மனையில் கண்டுபிடித்தார். இதை அதே ஆண்டில் முதலில் விவரித்து ஓர் அறிக்கையாக வெளியிட்டார்.<ref name=\"kline1942\"/லறிக்கையில் இவரது பெயர் முதலில் அமைந்தமையால் இந்நோய்த்தொகை இவரது பெயரால் வழங்கலானது.சிலவேளைகளில் மூவரின் பெயர்களையும் இணைத்து இது கிளைன்பெல்டர்-இரைபென்சுட்டீன்-ஆல்பிரைட் நோய்த்தொகை எனவும் அழைக்கப்படுகிறது.\n\nகிளைபெல்டர் நோய்த்தொகை கூடுதலாக ஒரு மிகையான குறுமவகம் அமைவதால் உருவாதல் 1956 இல் கண்டுபிடிக்கப்பட்டது. பிளங்க்ட், பார் ஆகிய இருவரும் உடலின் கலக்கருவில் பாலினக் குறுமவகம் அமைவதைக் கண்டனர். \n\nபாத்ரீசியா யாகோப்சு, ஜான் ஆண்டர்சன் சுட்டிராங் ஆகிய இருவரும் 1959 இல் உடலின் கலக்கருவில் எக்சு எக்சு ஒய் குறுமவக இணைவுநிலை அமைதலை விளக்கினர். இது பாலினக் குறுமவகப் பிறழ் இணைவுநிலையாகும். \n\n47, எக்சு எக்சு ஒய் கலக்கரு வகைமை ஓர் ஆணில் அமைதலை 1959 இல் ஓர் அறிக்கையாக இசுகாட்லாந்தில் எடின்பர்கு நகர வெசுட்டர்ன் பொது மருத்துவ மனையில் பணிபுரிந்த பாத்ரீசியா யாகோப்சு, ஜான் ஆண்டர்சன் சுட்டிராங் ஆகிய இருவரும் முதலில் வெளியிட்டனர். இந்தக் கலக்கரு வகைமை கிளைன்பெல்டர் நோய்த்தொகை சார்ந்த அறிகுறிகள் அமைந்த 24 அகவை ஆணில் காணப்பட்டது. இந்த மாந்த அல்லது பாலூட்டிக் குறுமவகப் பிறழ் இணைவுநிலைக் கண்டுபிடிப்பைத் தனது 1981 ஆம் ஆண்டைய வில்லியம் ஆலன் நினைவு விருது உரையில் யாகோப்சு அறிவித்தார்.\n"}
{"id": "419580", "url": "https://ta.wikipedia.org/wiki?curid=419580", "title": "கருப்பை நார்த்திசுக் கட்டி", "text": "கருப்பை நார்த்திசுக் கட்டி\n\nகருப்பை நார்த்திசுக்கட்டி என்பது கருப்பையினுள் உருவாகும் மென்மையான தசைக் கட்டிகள் ஆகும். பெரும்பாலும் இக்கட்டிகள் இருப்பதன் அறிகுறி சிலருக்கு ஏற்படுவதில்லை ஆனால் சிலருக்கு மாதவிடாயின் பொழுது மிகுந்த வலியும் அதிக குருதிப்பெருக்கும் ஏற்படும். இக்கட்டிகள் பெரிதாக வளர்கையில் சிறுநீர்ப்பையைத் தள்ளியபடி அழுத்தும். அதனால் அடிக்கடி சிறுநீர்க்கழிக்க உந்துதல் ஏற்படும். சிலவேளை பாலுறவின்போது மிகுந்த வலியை அல்லது முதுகெலும்பு வலியை ஏற்படுத்தலாம். ஒரு பெண்ணுக்கு ஒரு கருப்பை நார்த்திசுக்கட்டியோ அல்லது ஒன்றுக்கும் மேற்பட்ட கட்டிகளோ இருக்கலாம். சில நேரங்களில் நார்த்திசுக்கட்டிகள் இருக்கும்போது கருத்தரித்தல் கடினமாக ஆகலாம்.ஆயினும் இது அனைவருக்கும் பொதுவானதல்ல.\n\nகருப்பை நார்த்திசுக்கட்டிகள் வருவதற்கான காரணம் இதுவரை தெளிபடுத்தப்படவில்லை. ஆயினும் குடும்ப வழியாகவோ உடல் இயக்குநீரின் அளவுகளை வைத்தோ ஓரளவு தீர்மானிக்கப்படுகிறது. உடற்பருமன், சிவப்பு இறைச்சி உட்கொள்ளுதல் ஆகியன கருப்பை நார்த்திசுக்கட்டிகள் உருவாவதற்கான ஆபத்தான காரணிகள் ஆகும். இடுப்பெலும்புச் சோதனை, மருத்துவப் படச்சோதனை ஆகியவை மூலம் இதனைக் கண்டறியலாம்.\nஅறிகுறிகள் எதுவும் தென்படாதபோது எவ்வித சிகிச்சையும் தேவையில்லை. ஆயினும் வலியுடன் குருதிப்போக்கு இருக்கும் பொழுது ஐபுரூபன், பாராசிட்டமால் ஆகியவை ஓரளவு பயன் தரும்.\nகூடுதலாக இரும்புச்சத்துள்ள துணையுணவை அதிக உதிரப்போக்கின்போது எடுத்துக்கொள்ளலாம். கோனாடோட்ரோபின்- இயக்குநீர் வெளியீட்டு மருந்து வகைகள் மூலம் மருத்துவம் செய்தல் நார்த்திசுக்கட்டிகளின் அளவைக் குறைக்கக்கூடும் ஆனால் பக்க விளைவுகள் ஏற்படுவதோடு செலவும் அதிகமாகும். தீவிர அறிகுறிகள் தென்படுகையில் கட்டிகளை அகற்றவோ அல்லது கருப்பையை அகற்றவோ அறுவை சிகிச்சை உதவக்கூடும். கருப்பை தமனி நீக்கம் சில நேரஙகளில் பயன் தரும். புற்றுநோய் ஏற்படுத்தக்கூடிய வகையைச் சேர்ந்த லெயோமையொசார்கோமா என்றழைக்கப்படும் நார் திசுக்கட்டிகள் மிகவும் அரிதாகும். இவை தீங்கற்ற நார்த்திசுக்கட்டிகளில் இருந்து உருவாவதில்லை.\nஐம்பது வயது வரையுள்ள பெண்களில் 20 விழுக்காடு முதல் 80 விழுக்காடு பெண்களுக்கு கருப்பை நார்த்திசுக்கட்டிகள் வளர்கின்றன. 2013 இல் சுமார் 171 மில்லியன் பெண்கள் இதனால் பாதிப்படைந்தார்கள். பொதுவாக மத்திய அல்லது பிந்தைய இனப்பெருக்க வயதுள்ளவர்களுக்கு இருப்பதாகக் கண்டறியப்பட்டது. மாதவிடாய் நிறுத்த காலத்திற்குப் பின் இக்கட்டிகள் அளவில் சிறிதாகிவிடுகின்றன. ஐக்கிய அமெரிக்காவில் கருப்பை நீக்கு அறுவை சிகிச்சைக்குப் பொதுவான காரணமாக கருப்பை நார்த்திசுக்கட்டிகள் அமைகின்றன.\n\nSection::::அறிகுறிகள்.\nகருப்பை நார்த்திசுக்கட்டி உள்ள பெண்களுக்கு பொதுவாக எந்த அறிகுறியும் காணப்படுவதில்லை. அடிவயிறு வலித்தல் இரத்த சோகை, அதிகமான குருதிப்போக்கு ஆகியன நார்த்திசுக்கட்டிகள் கருப்பையினுள் இருப்பதற்கான அடையாளங்கள் ஆகும். நார்த்திசுக்கட்டிகள் உருவாகியுள்ள இடத்தைப் பொறுத்து பாலியல் உறவின் போது வலி ஏற்படலாம். கருத்தரித்தபின் இக்கட்டிகள் காரணமாக கருச்சிதைவு, குருதிப்போக்கு, முன்கூட்டியே பிறத்தல் அல்லது கருவின் நிலையில் குறுக்கீடு, ஆகியன ஏற்படலாம். மேலும் கருப்பை நார்த்திசுக்கட்டிகள் மலக்குடல் அழுத்தத்தை ஏற்படுத்தும். கருத்தரித்த பின் அடிவயிறானது கர்ப்பத் தோற்றத்தில் காணப்படுவதைவிட மிகவும் பெரிதாக இருக்கும். சில பெரிதான கட்டிகள் கருப்பைவாய் மற்றும் யோனிக்கு வெளியே வெளிப்பட்டுக் காணப்படும்.\n\nபொதுவாக கருப்பை நார்த்திசுக்கட்டிகள் கொண்ட ஒரு பெண்ணுக்கு கருத்தரிக்காமைக்கு அக்கட்டிகள் காரணமாக இருப்பதில்லை. இக்கட்டிகள் காரணமாக மூன்று விழுக்காடு பெண்கள் மட்டுமே குழந்தை பெறமுடியாமல் இருக்கின்றனர். பெருவாரியான பெண்களுக்கு கருப்பை நார்த்திசுக்கட்டிகள் இருந்தும் கூட கருத்தரித்து சாதாரணமாகக் குழந்தை பெற்றுக்கொள்கின்றனர். சில நேரங்கள் தவறான இடத்தில் உருவாகும் நார்த்திசுக்கட்டிகள் கருமுட்டைச் செயலைத் தடுத்து மலட்டுத்தன்மையை உருவாக்கலாம்.\n\nSection::::அபாயக் காரணிகள்.\nகருப்பை நார்த்திசுக்கட்டி வளர்வதற்கான சில அபாயக் காரணிகள் மாறுபடக்கூடும். பொதுவாக உடற்பருமன் கொண்ட பெண்களுக்கு நார்த்திசுக்கட்டிகள் உருவாகின்றன. இனப்பெருக்கக் காலங்களில் (வயதில்) மட்டுமே அது தொடர்புடைய ஈத்திரோசன் புரோஜெஸ்திரோன் ஆகியவற்றைச் சார்ந்தே கருப்பைத் நார்த்திசுக்கட்டிகளின் வளர்ச்சி அமைகிறது\nSection::::உணவு.\nபழங்கள் காய்கறிகள் அதிகமாகவுள்ள உணவை எடுத்துக்கொள்ளுதல் நார்த்திசுக்கட்டிகள் வளரும் வாய்ப்பைக் குறைக்கிறது. நார்ச்சத்து, வைட்டமி ஏ, சி, இ, பைட்டோஸ்ட்ரோஜென்கள், கரோட்டினாய்டுகள், இறைச்சி, பால்பொருட்கள் ஆகியவை சில தெளிவற்ற விளைவுகளை ஏற்படுத்தும். சாதாரானமாக வைட்டமின் டி உள்ள உணவுகளை எடுத்துக்கொள்வது நார்த்திசுக்கட்டிகள் வளர்வதைக் குறைக்கக்கூடிம்.\n"}
{"id": "419583", "url": "https://ta.wikipedia.org/wiki?curid=419583", "title": "திமிரு புடிச்சவன் (திரைப்படம்)", "text": "திமிரு புடிச்சவன் (திரைப்படம்)\n\nதிமிரு புடிச்சவன் (Thimiru Pudichavan) ஆனது 2018 ஆம் ஆண்டு வெளிவரயிருக்கின்ற ஓர் தமிழ்த் திரைப்படமாகும். இத்திரைப்படத்தை கணேசா எழுதி, இயக்கி பாத்திமா விஜய் ஆண்டனி தயாரித்துள்ளார். இத்திரைப்படத்தில் விஜய் ஆண்டனி மற்றும் நிவேதா பெத்துராஜ் முதன்மை கதாப்பாத்திரத்தில் நடித்துள்ளனர்.விஜய் ஆண்டனியால் இயற்றப்பட்ட இசை மற்றும் ரிச்சர்டு எம். நாதனின் ஒளிப்பதிவு ஆகியவற்றை உள்ளடக்கி இத்திரைப்படமானது, தீபாவளி பண்டிகையான நவம்பர் 06, 2018 அன்று வெளியாகும் என அறிவிக்கப்பட்டது.\n\n\n"}
{"id": "419586", "url": "https://ta.wikipedia.org/wiki?curid=419586", "title": "நிவேதா பெத்துராஜ்", "text": "நிவேதா பெத்துராஜ்\n\nநிவேதா பெத்துராஜ் (Nivetha Pethuraj பிறப்பு:30 நவம்பர், 1991) ஒரு இந்தியத் திரைப்பட நடிகை ஆவார். இவர் தமிழ் மற்றும் தெலுங்கு மொழித் திரைப்படங்களில் நடித்துள்ளார். இவர் 2016 ஆம் ஆண்டு வெளியான ஒரு நாள் கூத்து என்னும் திரைப்படத்தின் மூலம் அறிமுகமானார்.\n\nSection::::இளமைக் காலம்.\nஇவர் தூத்துக்குடி மாவட்டத்தில் உள்ள கோவில்பட்டியில் பிறந்தார். இவர் தந்தையர் பெயர் பெத்துராஜ் அவர் ஒரு தொழில் அதிபர் ஆவர். இவருக்கு ஒரு தம்பி உள்ளார் அவர் பெயர் நிஷாந்த் பெத்துராஜ். இவர் சிறிய வயதாக இருக்கும் போது துபாய் சென்றதால், அந்நாட்டிலே தனது பள்ளி மற்றும் கல்லூரி படிப்பை முடித்தார். \n"}
{"id": "419604", "url": "https://ta.wikipedia.org/wiki?curid=419604", "title": "யுரேனோஃபேன்", "text": "யுரேனோஃபேன்\n\nயுரேனோஃபேன் \"(Uranophane)\" என்பது Ca(UO)[HSiO]•5HO என்ற மூலக்கூற்று வாய்ப்பாட்டால் விவரிக்கப்படும் ஒரு கனிமச் சேர்மமாகும். யுரேனோடைல் என்ற பெயராலும் இக்கனிமத்தை அழைக்கிறார்கள். இதுவோர் அரிய கால்சியம் யுரேனியம் சிலிக்கேட்டு நீரேற்று கனிமமாகும். யுரேனியத்தைக் கொண்டுள்ள மற்ற கனிமங்கள் ஆக்சிசனேற்றம் அடைவதால் இக்கனிமம் தோன்றுகிறது. மஞ்சள் நிறமும் கதிரியக்கத்தன்மையும் இக்கனிமத்தின் இயற்பியல் பண்புகளாகும்.\n"}
{"id": "419616", "url": "https://ta.wikipedia.org/wiki?curid=419616", "title": "கைஃபெங்", "text": "கைஃபெங்\n\nகைஃபெங் () என்பது முற்காலத்தில் பல பெயர்களால் அழைக்கப்பட்ட மற்றும் சீனாவின் கிழக்கு-மத்திய ஹெனான் மாகாணத்தில் அமைந்துள்ள ஒரு நகரம் ஆகும். இது சீனாவின் பண்டைய எட்டு தலைநகரங்களில் ஒன்று ஆகும். வரலாற்றில் இது ஏழு முறை தலைநகரமாக இருந்துள்ளது. வடக்கு சாங் வம்சத்தின் (960-1126) தலைநகரமாக இருந்த போது இது மிகப் பிரபலமாக இருந்தது.\n"}
{"id": "419623", "url": "https://ta.wikipedia.org/wiki?curid=419623", "title": "மங்கோலியர்களின் கைஃபெங் முற்றுகை", "text": "மங்கோலியர்களின் கைஃபெங் முற்றுகை\n\nமங்கோலியர்களின் கைஃபெங் முற்றுகை என்பது 1232 முதல் 1233 வரை நடைபெற்ற ஒரு முற்றுகைப் போர் ஆகும். இப்போரில் மங்கோலியர்கள் ஜுர்ச்சென் ஜின் அரசமரபின் தலைநகரான கைஃபெங்கைக் கைப்பற்றினர். மங்கோலியர்களும் ஜுர்ச்சென்களும் இரண்டு தசாப்தங்களாகப் போரிட்டுக் கொண்டிருந்தனர். மங்கோலியர்கள் ஜுர்ச்சென்களைக் கப்பம் கட்டக் கூறினர். ஆனால் அவர்கள் கப்பம் கட்ட மறுத்தனர். இதனால் 1211ல் போர் ஆரம்பித்தது. ஒகோடி தன் தலைமையிலான ஒரு இராணுவத்துடனும் தன் தம்பி டொலுய் தலைமையில் மற்றொரு இராணுவத்துடனும் கைஃபெங்கை முற்றுகையிடச் செய்தார். இரு இராணுவங்களும் ஒன்றாக இணைந்த போது சுபுதை தலைமையில் முற்றுகைப் போர் ஆரம்பமானது. மங்கோலியர்கள் ஏப்ரல் 8, 1232ல் கைஃபெங் நகரச் சுவரை அடைந்தனர்.\n"}
{"id": "419640", "url": "https://ta.wikipedia.org/wiki?curid=419640", "title": "கயிஜோ முற்றுகை", "text": "கயிஜோ முற்றுகை\n\nகயிஜோ முற்றுகை என்பது ஜுர்ச்சென்கள் தலைமையிலான ஜின் அரசமரபிற்கும், மற்றும் மங்கோலியப் பேரரசு மற்றும் சாங் அரசமரபின் கூட்டுப்படையினருக்கும் இடையே நடந்த முற்றுகைப் போர் ஆகும். இது 1233 முதல் 1234 வரை நடைபெற்றது. மங்கோலியர்களுக்கும் ஜின்களுக்கும் இடையே நடந்த கடைசி பெரிய போர் இதுவே ஆகும். இரு நாடுகளுக்கும் இடையே முதன் முதலில் 1211ல் போர் ஆரம்பித்தது. மங்கோலியர்கள் செங்கிஸ் கான் தலைமையில் போர் புரிந்தனர். ஜின்களின் தலைநகரான ஜோங்டு (தற்கால பெய்ஜிங்கின் க்ஷுச்செங் மற்றும் ஃபெங்டை மாவட்டங்கள்) 1213ல் முற்றுகையிடப்பட்டது. பிறகு 1215ல் வெல்லப்பட்டது. இடைப்பட்ட காலத்தில் ஜின்கள் தங்களுடைய தலைநகரை பியான்ஜிங்குக்கு (தற்கால ஹெனான் மாகாணத்தின் கைஃபெங்) மாற்றினர். 1227ல் செங்கிஸ் கான் இறந்த பிறகு ஒகோடி கான் பதவிக்கு வந்தார். 1230ல் ஜின் அரசமரபினருக்கு எதிரான போர் மீண்டும் ஆரம்பித்தார். மங்கோலியர்கள் பியான்ஜிங்கை முற்றுகையிட்ட போது பேரரசர் அயிசோங் தப்பி ஓடினார். பிப்ரவரி 26, 1233ல், அவர் குயிடே (தற்கால ஷன்ஜியு, ஹெனான் மாகாணம்) எனும் இடத்தை அடைந்தார். பின்னர் ஆகத்து 3ல் கயிஜோவுக்குச் (தற்கால ருனான் கவுன்டி, ஹெனான் மாகாணம்) சென்றார். மங்கோலியர்கள் திசம்பர் 1233ல் கயிஜோவுக்கு வந்தனர்.\n"}
{"id": "419644", "url": "https://ta.wikipedia.org/wiki?curid=419644", "title": "அங்கேரி நாட்டுப்பண்", "text": "அங்கேரி நாட்டுப்பண்\n\nஅங்கேரி நாட்டுப்பண் (\"Himnusz\" (; English: ) என்பது அங்கேரியின் தேசிய கீதம் ஆகும். இது 19 ஆம் நூற்றாண்டில் ஏற்றுக் கொள்ளப்பட்டது, தற்காலத்தில் இப்பாடலின் முதல் பத்திமட்டும் அதிகாரப்பூர்வ விழாக்களில் பாடப்படுகிறது. இப்பாடலானது அங்கேரியின் தேசியக் கவிஞரான ஃபெரேங்க் கோக்சே என்பவரால் 1823இல் இயற்றப்பட்டது. இதன் தற்போதைய அதிகாரப்பூர்வ இசையானது, 1844இல் காதல் பாடல்களின் இசையமைப்பாளரான ஃபெரேங்க் எர்கல் என்பவரால் இசையமைக்கப்பட்டது. இப் பாடலானது தற்காலத்திய தேசிய பிரச்சனைகளை விட கடந்த கால ஆத்திரியப் பேரரசு காலத்துக் குறிப்புகளைக் கொண்டுள்ளது. அங்கேரியின் வரலாற்றை நன்கு அறிந்தவர்களால் மட்டுமே இந்தக் கவிதைத் தொகுப்பின் முழு பொருளை தெளிவாக உணர முடியும்.\nSection::::பாடல் வரிகள்.\nஇதன் மூலப்பாடலானது மிக நீளமானது. கால ஓட்டத்தில் இது சுருக்கப்பட்டு முதல் பத்தி மட்டும் பாடப்படுகிறது. அந்த முதல் பத்தி பின்வருமாறு; \n"}
{"id": "419646", "url": "https://ta.wikipedia.org/wiki?curid=419646", "title": "குச்லுக்", "text": "குச்லுக்\n\nகுச்லுக் என்பவர் மேற்கு மங்கோலியாவின் நைமர்கள் இனத்தைச் சேர்ந்தவர் ஆவார். இவர் காரா கிதை பேரரசின் கடைசி ஆட்சியாளர் ஆவார். செங்கிஸ் கானால் நைமர்கள் தோற்கடிக்கப்பட்ட போது குச்லுக் மேற்கு நோக்கி காரா கிதைக்கு ஓடினார். அங்கு இவர் ஒரு ஆலோசகராகப் பணியாற்றினார். பின்னர் கலகம் செய்து அரியணை ஏறி காரா கிதையைத் தன் கட்டுப்பாட்டுக்குள் கொண்டு வந்தார். 1218ல் மங்கோலியர்களால் கொல்லப்பட்டார். காரா கிதை வளர்ந்து வந்த மங்கோலியப் பேரரசில் இணைக்கப்பட்டது.\n"}
{"id": "419657", "url": "https://ta.wikipedia.org/wiki?curid=419657", "title": "சூல்பை முறுக்கம்", "text": "சூல்பை முறுக்கம்\n\nசூல்பை முறுக்கம் அல்லது சூலக முறுக்கம் (Ovarian torsion) என்பது சூல்பையானது மற்ற உள்ளுறுப்புகளுடனான இணைப்பில் சற்று முறுக்கிக் காணப்படுதலாகும். இதனால் இரத்த ஓட்டமானது அப்பகுதிக்குக் குறைந்து காணப்படும். இடுப்பெலும்பு அல்லது இடுப்புப் பகுதியின் ஒரு புறத்தில் மட்டும் பொதுவாக வலியேற்படும். பொதுவாக திடீரென வலி ஏற்படும் ஆனால் இது அனைவருக்கும் எப்பொழுதும் ஏற்படுவதில்லை. பிற அறிகுறியாகக் குமட்டலும் ஏற்படும். தொற்றுநோய்கள், குருதிப் போக்கு அல்லது மலட்டுத்தன்மை ஆகியவை இதனால் ஏற்படும் சிக்கல்களாகும்.\nசூலக நீர்க்கட்டிகள், சூலகம்விரிவடைதல், சூலகக் கட்டிகள், கருத்தரிப்பு, மகப்பேறுக்கான சிகிச்சைகள், குழந்தைப் பிறப்பைத் தடுக்க கருமுட்டைவரும் குழாயைக் கட்டுதல் ஆகியவை சூலக முறுக்கத்திற்கான தீவிரக் காரணிகளாகும். யோனிவழி மீயொலிச் சோதனை, குறுக்குவெட்டு வரியோட்டப் படம் ஆகியவை மூலம் நோய் கண்டறியப்படுகிறது. ஆனால் இவையே நோய்க்கண்டறிவதற்கான முற்றிலும் சரியான வழியல்ல. அறுவை சிகிச்சை மட்டுமே துல்லியமான நோய்க்கண்டறிதல் முறையாகும்.S\nஅறுவை சிகிச்சை மூலம் சூல்பை முறுக்கத்தை நீக்கலாம் அல்லது சூல்பையை அதனிடத்தில் சரியாகப் பொருத்தலாம் அல்லது அதனை நீக்கிவிடலாம். நீண்டகாலமாக இது நீடித்தாலும் கூட அடிக்கடி இதனை சரிசெய்துகொள்ளலாம். முன்பே கருப்பை முறுக்கமுடையவர்களில் கூட 10% பேர் மட்டுமே இதனால் பாதிக்கப்படும் வாய்ப்புள்ளது.. நோய்க்கண்டறிதலானது ஒப்பீட்டளவில் மிகவும் அரிதாகவே காணப்படுகிறது. 1,00,000 பெண்களில் 6 விழுக்காடு பெண்கள் ஆண்டுதோறும் இதனால் பாதிப்புக்குள்ளாகின்றனர்T. சூல்பை முறுக்கமானது பொதுவாக இனப்பெருக்க வயதுக் காலங்களில் எந்த வயதுப் பெண்களுக்கு வேண்டுமானாலும் இது நிகழக்கூடும்..\n\nSection::::நோய் அறிகுறிகள்.\nசூல்பை முறுக்கம் உள்ள நோயாளிகளுக்கு வழக்கமாக, கீழ் அடிவயிற்றில் ஒருபக்கமாக திடீரென கடுமையான வலி தோன்றும். 70% பேருக்கு இவ்வலியுடன் குமட்டலும் வாந்தியும் ஏற்படும்.\nSection::::நோய்க்கூறு உடலியல்.\nசூலகத்தின் அதிக வளர்ச்சியானது அதன் முறுக்கத்துடன் தொடர்புடையது. இனப்பெருக்க வயதில் உடற்கூறியல் முனையங்களின் வளர்ச்சி இச்சுழற்சிக்கான ஆபத்தான காரணியாகும். முறுக்கத்திற்கான பொதுவான காரணி சூலகத்தில் சூலகக்கட்டிகளால் ஏற்படும் பாதிப்பாகும். சூலக முறுக்கத்தினால் பால்லோப்பியன் குழாயும் அதனோடு சுற்றிப் படர்ந்து பரவியுள்ள கருப்பைத் தசைநார்களும் முறுக்கியபடி காணப்படும்.சில அரிதான நேரங்களில் இத்தசை நார்கள் சூலகத்துடன் 80 விழுக்காடு வலப்பக்கமாகச் சற்று மேலோங்கிக் காணப்படும்.\n\nSection::::நோய்க் கண்டறிதல் s.\nசூலக முறுக்கத்தைத் துல்லியமாகக் கண்டறிதல் கடினமானதாகும். நோயைக் கண்டறிவதற்கு முன் அறுவை சிகிச்சை செய்யப்படுகிறது. மகப்பேறியல் மற்றும் பெண் மருத்துவயியல் ஆய்வு ஒன்றில் முன் அறுவை சிகிச்சை செய்து நோய்க்கண்டறியும் முறையில் 46% பெண்களுக்கு மட்டுமே சூலக முறுக்கம் இருப்பது கண்டறியப்பட்டது.\n"}
{"id": "419659", "url": "https://ta.wikipedia.org/wiki?curid=419659", "title": "லியாவோ அரசமரபு", "text": "லியாவோ அரசமரபு\n\nலியாவோ அரசமரபு (; கிதான் மொழி: \"மோஸ் ஜயேலுட்\"; ), அல்லது லியாவோ பேரரசு அல்லது அதிகாரப்பூர்வமாக பெரிய லியாவோ () அல்லது கிதான் மாநிலம் (கிதான்: \"மோஸ் டியாவு-ட் கிடை ஹுல்ட்சி குர்\"), என்பது கிழக்கு ஆசியாவில் இருந்த ஒரு பேரரசு ஆகும். இது 907 முதல் 1125 வரை நீடித்தது. இதன் பகுதிகள் தற்கால மங்கோலியா மற்றும் உருசிய தூரக் கிழக்கு, மஞ்சூரியா, வடக்கு சீனா ஆகியவற்றின் பகுதிகளில் தற்போது அமைந்துள்ளது.\n"}
{"id": "419662", "url": "https://ta.wikipedia.org/wiki?curid=419662", "title": "கஷ்கர்", "text": "கஷ்கர்\n\nகஷ்கர் அல்லது அதிகாரப்பூர்வமாக கஷி என்பது சீன மக்கள் குடியரசின் சிஞ்சியாங் மாகாணத்தில் உள்ள ஒரு பாலைவனச்சோலை நகரம் ஆகும். சீனாவின் தொலைதூர மேற்கில் காணப்படும் நகரங்களில் இதுவும் ஒன்றாகும். இது ஆப்கானித்தான், கிர்கிசுத்தான், பாக்கித்தான் மற்றும் தஜிகிஸ்தான் நாடுகளின் எல்லையில் அமைந்துள்ளது. இதன் மக்கள் தொகை 500,000க்கும் அதிகமாக உள்ளது. இது பட்டுப் பாதையில் சீனா, மத்திய கிழக்கு மற்றும் ஐரோப்பாவுக்கு நடுவில் 2,000 ஆண்டுகளுக்கு மேலாக ஒரு வணிக இடமாகவும் முக்கிய நகரமாகவும் இருந்து வருகிறது.\n"}
{"id": "419667", "url": "https://ta.wikipedia.org/wiki?curid=419667", "title": "யு டர்ன் (2018 திரைப்படம்)", "text": "யு டர்ன் (2018 திரைப்படம்)\n\nயு டர்ன் (U Turn) என்பது 2018 ஆம் ஆண்டு வெளியான ஓர் இந்தியத் திகில் திரைப்படம் ஆகும். இத்திரைப்படமானது தமிழ் மற்றும் தெலுங்கு மொழிகளில் வெளியிடப்பட்டது. இத்திரைப்படத்தை பவன் குமார் எழுதி, இயக்கி ஶ்ரீனிவாச சித்தூரி மற்றும் இராம்பாபு பண்டாரு ஆகியோர் தயாரித்துள்ளனர். இத்திரைப்படத்தில் சமந்தா மற்றும் ஆதி முக்கிய கதாபாத்திரத்தில் நடித்துள்ளனர். இந்தத் திரைப்படம் 2016 ஆம் ஆண்டின் கன்னட மொழித் திரைப்படமான யு டர்ன் (U Turn) என்ற படத்தின் மறு தயாரிப்புப் படமாகும். பூர்ணசந்திர தேஜஷ்லி, அனிருத் ரவிச்சந்திரன் ஆகியோரால் இயற்றப்பட்ட இசை மற்றும் நிகேட் பூமிரெட்டியின் ஒளிப்பதிவு ஆகியவற்றை உள்ளடக்கி, இத்திரைப்படம் செப்டம்பர் 13, 2018 அன்று வெளியானது.\n\nSection::::கதைச் சுறுக்கம்.\nஒரு பத்திரிகை நிருபரான ரட்சனா (சமந்தா) மேம்பாலம் ஒன்றில் நடக்கும் விபத்து குறித்து கதை எழுதும் முயற்சியில் ஈடுபடுகிறார். அந்த மேம்பாலத்தில் சாலைக்கு நடுவே இருக்கும் தடுப்பு கற்களை சில இருசக்கர வாகன ஓட்டிகள் அகற்றிவிட்டு விதிமுயை மீறி யு டர்ன் எடுத்துச் செல்கிறார்கள். அப்படி யு டர்ன் எடுத்துச் செல்லும் வாகன ஓட்டிகளை பேட்டி எடுக்க நினைக்கும் ரட்சனா, அந்த சாலை ஓரத்தில் இருக்கும் பிச்சைக்காரர் ஒருவரிடம், சாலை தடுப்பு கற்களை அகற்றும் நபர்களது இருசக்கர வண்டி எண்ணை குறித்து கொடுக்குமாறும், அதற்கு பணம் தருவதாகவும் கூற, அவரும் ரட்சனாவுக்கு விதிமுறையை மீறி யு டர்ன் எடுத்துச் செல்லும் இருசக்கர வாகன ஓட்டிகளின் வண்டி எண்ணை குறித்துக் கொடுக்கிறார். அதை வைத்து ஆர். டி. ஓ அலுவலகம் மூலம் அவர்களது விலாசத்தை பெறும் ரட்சனா, அவர்களில் ஒருவரை பேட்டி எடுக்க அவரது வீட்டுக்கு செல்லும் போது, வீடு பூட்டப்பட்டு இருப்பதால் திரும்ப வந்துவிடுகிறார். அதே நாள் இரவு ரட்சனா சந்திக்க சென்றவர் மர்மமான முறையில் இறக்க, காவல்துறை ரட்சனா மீது சந்தேகப்படுகிறது. காவல்துறை ரட்சனாவை விசாரணைச் செய்கிறது, ரட்சனாவோ தனக்கும் இதற்கும் சம்மந்தம் இல்லை என்று கூறுவதோடு, தான் அந்த நபரை எதற்காக சந்தித்தேன், என்ற காரணத்தை கூறி, அவரைப் போல மேலும் பத்து பேருடைய விலாசமும் தன்னிடம் இருப்பதாக கூறி அதை காவல்துறை அதிகாரியான நாயக்கிடம் (ஆதி) காண்பிக்கிறார். அந்த விலாசங்களை நாயக் ஆய்வு செய்ய, அவர்கள் அனைவரும் உயிரிழந்து விட்ட தகவல் தெரிய வருகிறது. ஒட்டு மொத்த காவல்துறையும் அதிர்ச்சியடைந்தாலும், மேலதிகாரி இந்த வழக்கை தொட வேண்டாம் என்று நாயக்கிற்கு உத்தரவுபோடுவதால் அவரால் சட்டப்படி எதுவும் செய்ய முடியாமல் போகிறது. இதற்கிடையே, மேம்பாலத்தில் மீண்டும் இரண்டு நபர்கள் சாலை தடுப்பு கற்களை அகற்றிவிட்டு விதிமுறையை மீறி யு டர்ன் எடுத்துச் செல்ல, அவர்களை காப்பாற்ற நினைக்கும் ரட்சனா, நாயக்கிடம் உதவி கேட்கிறார், அவரும் அந்த இரண்டு பேரை சிறையில் அடைத்து வைக்கிறார். ஆனால், அந்த இரண்டு நபரும் சிறைக்குள்ளயே இறந்து போக, நாயக் பணி இடை நீக்கம் செய்யப்படுகிறார். என்னதான் நடந்தாலும், அந்த மேம்பாலத்தின் ரகசியத்தை அறிய வேண்டும் என்பதற்காக ரட்சனாவே, மேம்பால சாலை தடுப்பு கற்களை அகற்றிவிட்டு விதிமுறையை மீறி யு டர்ன் எடுத்துச் செல்ல, அவர் மரணம் அடைந்தாரா? அல்லது மேம்பாலத்தின் ரகசியத்தை கண்டுபிடித்தாரா? என்பதே இப்படத்தின் கதையாகும்.\n\nSection::::வெளியீடு.\nஇத்திரைப்படமானது விநாயக சதுர்த்தி நாளான செப்டம்பர் 13, 2018 அன்று வெளியானது.\n\n"}
{"id": "419671", "url": "https://ta.wikipedia.org/wiki?curid=419671", "title": "மதகடிப்பட்டு", "text": "மதகடிப்பட்டு\n\nமதகடிப்பட்டு (Madagadipet) இந்தியாவின், புதுச்சேரி மாநிலத்தில் உள்ள ஒரு கிராமமாகும். இது வில்லியனூர் வட்டம் மற்றும் மண்ணாடிப்பட்டு கொம்யூனுக்கு உட்பட்ட ஓர் கிராமாகும். இக்கிராமானது தமிழ்நாடு மாநிலத்தின் எல்லைப் பகுதியாகும்.\n\nSection::::மக்கட் தொகை.\n2011 ஆம் ஆண்டு மக்கள் தொகை கணக்கெடுப்பின் படி, இக்கிராமத்தில் 1709 குடும்பங்கள் உள்ளன. இங்கு மொத்தம் மக்கள் தொகை 7253 ஆகும். இதில் ஆண்கள் 3608 மற்றும் பெண்கள் 3645 ஆகும்.\n\nSection::::போக்குவரத்து.\nஇது புதுச்சேரி மற்றும் விழுப்புரத்திற்கு நடுவே உள்ளது. இங்கிருந்து விழுப்புரம் 21 கி.மீ தொலைவிலும், புதுச்சேரி 24 கி.மீ தொலைவிலும் உள்ளது. இதன் அருகில் உள்ள விமான நிலையம், புதுச்சேரி விமான நிலையம் (25 கி.மீ) ஆகும்.\n\n\nSection::::சந்தை.\nஇக்கிராமத்தில் செவ்வாய் கிழமை அன்று வாரச்சந்தை நடைபெறுகிறது.\n"}
{"id": "419673", "url": "https://ta.wikipedia.org/wiki?curid=419673", "title": "அரசு மேல்நிலைப்பள்ளி கடுக்காய் வலசை", "text": "அரசு மேல்நிலைப்பள்ளி கடுக்காய் வலசை\n\nஇராமநாதபுரத்தில் அமைந்துள்ளது அரசினர் மேல்நிலைப்பள்ளி கடுக்காய் வலசை.இராமநாதபுர மாவட்டத்தில் தோன்றிய பழமையான பள்ளியில் இதுவும் ஒன்று.\n\nSection::::அமைவிடம்.\n இது இராமநாதபுர மாவட்டத்தில் அமைந்துள்ள அரசு பள்ளியாகும். சேர்வைகாரன் ஊரணிக்கு அருகில் கடுக்காய் வலசை எனும் கிராமத்தில் இப்பள்ளி அமைந்துள்ளது. இது இம்மாவட்டத்தின் பழைமையான பள்ளியாகும்.\n\nSection::::வசதிகள்.\n இங்கு மாணவர்கள்/ மாணவிகளுக்கு தேவையான காற்றோட்டமான வகுப்புகளும்,சுகாரதரமான கழிப்பறை வசதிகளும், தொழில்நுட்ப கட்டமைப்பு சேவைகள் செய்யப்பட்டுள்ளது.\n\nSection::::பிரிவுகள்.\n ஆறாம் வகுப்பு முதல் பன்னிரண்டாம் வகுப்பு வரை உள்ளது. குறிப்பாக\n\n\n\nSection::::விடுதிகள்.\n மாணவ/மாணவியர் தங்குவதற்கு தனித்தனி விடுதி வசதிகள் ஏற்பாடு செய்யப்பட்டுள்ளது. சுற்றுப்புற மாணவர்கள் இரெகுநாதபுரம்,பிரப்பன் வலசை, சேர்வைகாரன் ஊரணி தங்கி படிக்கும் வண்ணம் அமைக்கப்பட்டுள்ளது.\n\nSection::::விளையாட்டு மைதானம்.\n மாணாக்கர் விளையாடுவதற்கு விளையாட்டு மைதானத்ம் அமைக்கப்பட்டுள்ளது.\n"}
{"id": "419677", "url": "https://ta.wikipedia.org/wiki?curid=419677", "title": "நைஜீரிய நாட்டுப்பண்", "text": "நைஜீரிய நாட்டுப்பண்\n\nநைஜீரிய நாட்டுப்பண் (\"Arise, O Compatriots\") என்பது நைஜீரியாவின் தேசிய கீதம் ஆகும். இது 1970 களின் பிற்பகுதியில் ஏற்றுக்கொள்ளப்பட்டது மேலும் இது நாட்டின் இரண்டாவது நாட்டுப்பண் ஆகும்.\n\nSection::::வரலாறு.\nதற்போதைய நாட்டுப்பண்ணானது 1978 இல் ஏற்றுக்கொள்ளப்பட்ட, இதற்கு முந்தைய நாட்டுப்பண்ணான  \"Nigeria, We Hail Thee\"  என்ற பாடலுக்குப் பதிலாக மாற்றப்பட்டு ஏற்றுக் கொள்ளப்பட்டது.\n\nஇப்பாடல் வரிகளானது தேசிய அளவில் நடத்தப்பட்ட போட்டியில் இருந்து தேர்ந்தெடுக்கப்பட்ட சிறந்த ஐந்து பதிவுகளில் இருந்து எடுக்கப்பட்ட சொற்கள் மற்றும் சொற்றொடர்களின் கலவையாகும். இந்த பாடல் வரிகளுக்கு, நைஜீரிய காவல்துறை இசைக்குழுவின்  இயக்குநரான  பெனடிக்ட் ஈ.ஓடியஸ் என்பவரால்  இசையமைக்கப்பட்டது.\n\nSection::::தேசிய உறுதிமொழி.\nநைஜீரிய நாட்டுப்பண் பாடப்பட்டு உடனடியாக நைஜீரிய உறுதிமொழி ஏற்கப்படுகிறது உறுதிப்படுத்துகிறது: இது 1976 இல் பேராசிரியர் (திருமதி) ஃபெலிசியா அடெபோலா அடிடாயினால் எழுதப்பட்டது.\n\n\n"}
{"id": "419684", "url": "https://ta.wikipedia.org/wiki?curid=419684", "title": "குவாரசமியா", "text": "குவாரசமியா\n\nக்வரஸ்ம் அல்லது கோரஸ்மியா (, \"க்ஷ்வரஸ்ம்\") என்பது மேற்கு நடு ஆசியாவில் அமு டர்யா ஆற்று டெல்டாவில் இருக்கும் ஒரு பெரிய பாலைவனச் சோலை பகுதி ஆகும். இதன் வடக்கில் (முன்னாள்) அரல் கடலும், கிழக்கில் கைசைல்கும் பாலைவனமும், தெற்கில் கரகும் பாலைவனமும் மற்றும் மேற்கில் உஸ்ட்யுர்ட் பீடபூமியும் அமைந்துள்ளன. இது ஈரானிய க்வரஸ்மிய நாகரிகத்தின் மையம் ஆகும். பாரசீகப் பேரரசு போன்ற தொடர்ச்சியான பேரரசுகள் இங்கே அமைந்திருந்தன. அவற்றின் தலைநகரங்களான கத், குர்கஞ்ச் (தற்கால கொனேவுர்கெஞ்ச்) மற்றும் கிவா (16ம் நூற்றாண்டில் இருந்து) இப்பகுதியில் அமைந்திருந்தன. இந்நாளில் க்வரஸ்மின் பகுதிகள் உஸ்பெகிஸ்தான், கசகஸ்தான் மற்றும் துர்க்மெனிஸ்தான் ஆகிய நாடுகளின் பகுதிகளாக உள்ளன.\n"}
{"id": "419687", "url": "https://ta.wikipedia.org/wiki?curid=419687", "title": "குவாரசமிய அரசமரபு", "text": "குவாரசமிய அரசமரபு\n\nகுவாரசமிய அரசமரபு (; அல்லது அனுஸ்டெஜின் அரசமரபு என்பது ஒரு பாரசீக சன்னி இசுலாம் அரசமரபு ஆகும். இது துருக்கிய அடிமைகளில் இருந்து தோன்றியது. இந்த அரசமரபு உயர் நடுக்காலத்தில் நடு ஆசியா மற்றும் ஈரானின் பெரும் பகுதிகளை ஆண்டது. தோராயமாக 1077 முதல் 1231 வரை ஆண்டது. முதலில் இவர்கள் செல்ஜுக்குகள் மற்றும் காரா கிதான்களுக்குக் கப்பம் கட்டுபவர்களாக இருந்தனர். பின்னர் சுதந்திரமாகச் செயல்பட்டனர். 13ம் நூற்றாண்டில் மங்கோலியர்களின் குவாரசமியப் படையெடுப்பு வரை இவ்வாறு செயல்பட்டனர்.\n\nஇந்த அரசமரபு தளபதி அனுஷ்டிஜின் கர்ச்சாயால் தொடங்கப்பட்டது. இவர் செல்ஜுக் சுல்தான்களின் முன்னாள் துருக்கிய அடிமை ஆவார். இவர் குவாரசமியாவின் ஆளுநராக நியமிக்கப்பட்டிருந்தார். இவரது மகன் முதலாம் குத்ப் அத்-தின் முஹம்மத் இவரது பரம்பரையில் வந்த குவாரசமியாவின் முதல் ஷா ஆவார்.\n"}
{"id": "419693", "url": "https://ta.wikipedia.org/wiki?curid=419693", "title": "ஷா (பட்டம்)", "text": "ஷா (பட்டம்)\n\nஷா (\"Shah\", ; ) என்பது பேரரசர்கள், அரசர்கள், இளவரசர்கள் மற்றும் ஈரானின் (வரலாற்று ரீதியாக பாரசீகம்) பிரபுக்களுக்கு வழங்கப்பட்ட ஒரு பட்டம் ஆகும். ஷிர்வனின் (டிரான்ஸ்காக்கேசியாவின் ஈரானிய வரலாற்றுப் பகுதி) அரசர்களும் இப்பட்டத்தைப் பயன்படுத்தினர். அவர்கள் ஷிர்வன்ஷாக்கள் என்று அழைக்கப்பட்டனர். இப்பட்டத்தை உதுமானியப் பேரரசின் ஆட்சியாளர்கள் மற்றும் வழித்தோன்றல்கள், இந்தியத் துணைக் கண்டத்தின் முகலாயப் பேரரசர்கள், வங்காள சுல்தானகம் மற்றும் ஆப்கானித்தான் நாட்டவரும் பயன்படுத்தினர். ஈரானில் (பாரசீகம் மற்றும் பெரிய பாரசீகம்) இப்பட்டம் தொடர்ந்து பயன்படுத்தப்பட்டது.\n"}
{"id": "419700", "url": "https://ta.wikipedia.org/wiki?curid=419700", "title": "இரண்டாம் அலா அத்-தின் முஹம்மத்", "text": "இரண்டாம் அலா அத்-தின் முஹம்மத்\n\nஇரண்டாம் அலா அத்-தின் முஹம்மத் (\"Ala ad-Din Muhammad II\", பாரசிகம்: علاءالدین محمد خوارزمشاه) என்பவர் 1200 முதல் 1220 வரை குவாரசமியப் பேரரசின் ஷாவாகப் பதவி வகித்தவர். இவருக்கு இரண்டாம் அலெக்சாண்டர் என்ற பட்டமும் இருந்தது. இவரது முன்னோர் குவாரசமியா என்ற சிறிய மாகாணம் ஒன்றின் அரசுப் பிரதிநிதியாகப் பதவி வகித்த ஒரு துருக்கிய அடிமை ஆவார். இவர் மங்கோலியர்களை குவாரசமியாவின் மீது படையெடுக்கத் தூண்டியதற்காக அறியப்படுகிறார். இதனால் இவரது பேரரசு முற்றிலுமாக அழிக்கப்பட்டது.\n\nSection::::ஆட்சி.\nஇவரது தந்தை டெகிஷ் இறந்த பிறகு முகமது ஆட்சிக்கு வந்தார். எனினும் இவர் ஆட்சிக்கு வந்த உடனேயே கவுரி அரசமரபைச் சேர்ந்த இரண்டு சகோதரர்களான கியாசுதீன் கவுரி மற்றும் முயிசல்தீன் ஆகியோர் இவரது ஆட்சி பகுதிகள் மீது படையெடுத்தனர். சில வாரங்களிலேயே இரண்டு சகோதரர்களும் தங்களது இராணுவங்களை மேற்கு நோக்கி குராசான் பகுதிக்கு நகர்த்தினர். அவர்கள் நிஷாபூரை கைப்பற்றிய பிறகு ரே நகரை நோக்கி முயிசல்தீன் பயணம் மேற்கொண்டார். ஆனால் இவர் தன்னுடைய துருப்புகளை கட்டுப்பாட்டை மீறி போகச் செய்தார். குர்கனைத் தாண்டி சிறிது தூரத்திற்கு பயணம் செய்தார். இதன் காரணமாக தனது சகோதரர் கியாசுதீனால் கடிந்து கொள்ளப்பட்டார். நூல்களில் பதிவிடப்பட்டுள்ளதன்படி இது ஒன்றே இரு சகோதரர்களுக்கும் இடையே நடந்த வாக்கு வாதம் ஆகும்.\n\nசில மாதங்கள் உடல்நலக்குறைவு பிறகு கி.பி. 1202 இல் கியாசுதீன் ஹெராத் நகரத்தில் இறந்தார். இரண்டாம் முகமது இந்த சந்தர்ப்பத்தை பயன்படுத்தி கவுரி பேரரசின் ஆட்சிப் பகுதிகள் மீது படையெடுத்தார். ஹெராத் நகரை முற்றுகை இட்டார். எனினும் முயிசல்தீன் இவரை ஹெராத்தில் இருந்து வெளியேற்றினார். அவரை பின்தொடர்ந்து சென்றார். அவரது தலைநகரான குர்கஞ்சை முற்றுகையிட்டார். முகமது உடனேயே காரா கிதை கானேட்டிடம் இருந்து ராணுவ உதவியை கோரினார். அவர்கள் முகமதுவின் உதவிக்காக ஒரு ராணுவத்தை அனுப்பி வைத்தனர். காரா கிதை காரர்களிடம் இருந்து வந்த அழுத்தம் காரணமாக முயிசல்தீன் முற்றுகையை கைவிட்டு விட்டு பின்வாங்கினார். எனினும் குரில் இருந்த தனது ஆட்சி பகுதிகளுக்கு திரும்பிக் கொண்டிருந்த அவர் 1204 இல் அங்குட் எனுமிடத்தில் தோற்கடிக்கப்பட்டார். 1206 இல் முயிசல்தீன் கொலை செய்யப்பட்டார். இதன் காரணமாக கவுரி பேரரசில் உள்நாட்டுப் போர் ஏற்பட்டது. இந்த உள்நாட்டுப் போரில் கியாத் அல்-தின் மஹ்முத் வெற்றி பெற்றார்.\n\nஎனினும் கியாத்தின் துருக்கிய தளபதி தஜுத்தீன் இல்டோஸ், பாமியானை ஆண்ட கவுரி ஆட்சியாளர்களிடமிருந்து கஜினியை கைப்பற்றினான். கியாத்தின் அதிகாரத்தை ஒப்புக்கொண்டான். தஜுத்தீன் கஜினியை ஆள்வதை ஏற்றுக் கொள்ள முடியாமலும் தனது குர் பகுதியை பாதுகாப்பின்றி விட்டுச் செல்ல மனம் இல்லாமலும் இருந்த கியாத், இரண்டாம் முகமதுவின் உதவியை கோரினார். ஆனால் இரண்டாம் முகமது கியாத்தின் ஆட்சி பகுதிகள் மீது படையெடுத்தார். பால்க் மற்றும் திர்மித் ஆகிய பகுதிகளை கைப்பற்றினார். எனினும் இந்தப் படையெடுப்பின்போது முகமது, காரா கிதை கானேட்டால் கைது செய்யப்பட்டார். பதின்மூன்று மாதங்களுக்குப் பிறகு முகம்மது விடுதலை செய்யப்பட்டார். மீண்டும் கியாத்தின் பகுதிகள் மீது படையெடுத்தார். ஹெராத்தை கைப்பற்றினார். முகமது பிறகு கவுரி பேரரசின் இதயப் பகுதியான குர் மீது படையெடுத்தார். கியாத்தை கைது செய்தார். கியாத் பிறகு முகமதுவின் அதிகாரத்தை ஒப்புக்கொண்டார்.\n\nஇரண்டாம் முகமது பிறகு காரா கிதையிடம் இருந்து சமர்கண்ட் நகரத்தை 1207 இல் கைப்பற்றினார். 1208 இல் சமர்கண்ட்டை காராகானிட்கள் கைப்பற்றினர். முகமது பவன்டிட்களிடமிருந்து 1210 இல் தபரிஸ்தானையும் மேற்கு காராகானிட்களிடம் இருந்து திரான்சோக்சியானாவையும் கைப்பற்றினார். முகமது பேரரசினை விரிவாக்கம் செய்யும் கொள்கைகளைப் பின்பற்றினார். மேற்கு காராகானிட்களிடம் இருந்து தாஷ்கண்ட் மற்றும் பெர்கானா பகுதிகளையும் கவுரி அரசமரபிடம் இருந்து மக்ரான் மற்றும் பலுசிஸ்தான் மாகாணங்களையும் கைப்பற்றினார். 1211 இல் அசர்பைஜானின் அடாபெக்குகள் இவருக்கு கப்பம் கட்டுபவர்களாக மாறினர். முகமது கடைசியாக 1212 இல் மேற்கு காராகானிட்களையும் 1215 இல் கவுரி அரசமரபையும் வென்று அவர்களது எஞ்சிய பகுதிகளை தன்னுடைய பேரரசுடன் இணைத்துக் கொண்டார். 1212 இல் சமர்கண்ட் நகரத்தவர் புரட்சி செய்து அங்கு வாழ்ந்த குவாரசமியர்கள் 8,000–10,000 பேரை கொன்றனர். இதற்கு பதிலடியாக முகமது அந்நகரை முற்றுகையிட்டு சமர்கண்ட் நகர குடிமக்கள் 10,000 பேரைக் கொன்றார் .\n\n1217 இல் முகமது, சிர் தர்யா ஆற்றிலிருந்து பாரசீக வளைகுடா வரை இருந்த அனைத்து நிலப் பகுதிகளையும் கைப்பற்றினார். தன்னை ஷா என்று அறிவித்துக்கொண்டார். பாக்தாத்தில் இருந்த கலீப்பிடம் தன்னை அதிகாரபூர்வமாக அங்கீகரிக்குமாறு கூறினார். கலீப் அன்-நசீர் இதை நிராகரித்த போது முகமது ராணுவத்தை திரட்டிக் கொண்டு அன்-நசீரை பதவி இறக்குவதற்காக பாக்தாத்தை நோக்கி அணிவகுத்தார். எனினும் சக்ரோஸ் மலைகளை கடந்த பொழுது ஷாவின் ராணுவம் ஒரு பனிப் புயலில் சிக்கிக் கொண்டது. ஆயிரக்கணக்கான படை வீரர்கள் இறந்தனர். ராணுவம் அழிவைச் சந்தித்ததன் காரணமாக நாடு திரும்புவதை தவிர தளபதிகளுக்கு வேறு வழி தெரியவில்லை.\n\nSection::::வீழ்ச்சி.\n1218 இல் தங்களிடம் இருந்து தப்பித்து ஓடிய ஒரு எதிரி தளபதியை துரத்திக்கொண்டு ஒரு சிறிய மங்கோலிய படையானது எல்லையைக் கடந்தது. அந்த தளபதியை பிடித்த பிறகு செங்கிஸ்கான் ஷாவுடன் தொடர்பு ஏற்படுத்திக் கொண்டார். பிற்காலத்தில் சீனா என்று அழைக்கப்படும் நாட்டின் மூன்றில் இரு பங்கு பகுதிகளை அப்பொழுது தான் செங்கிஸ்கான் கைப்பற்றியிருந்தார். செங்கிஸ்கான் வணிகத் தொடர்பு ஏற்படுத்த முயற்சி செய்தார். ஆனால் மங்கோலியர்களைப்பற்றி மிகைப்படுத்தப்பட்ட செய்திகளை அறிந்து இருந்த ஷா இந்த வணிக தொடர்பு முயற்சிகள் அனைத்தையும் தனது நிலப் பகுதிகளை கைப்பற்ற நடக்கும் ஒரு சூழ்ச்சியாக கருதினார். வணிகத் தொடர்பு ஏற்படுத்த செங்கிஸ்கான் குவாரசமியாவுக்கு தனது தூதர்களை அனுப்பினார். ஆனால் எவ்வளவு பேர் அனுப்பப்பட்டனர் என்பதில் வரலாற்றாளர்கள் வேறுபடுகின்றனர். ஒரு பதிவின் படி ஒரு மங்கோலியர் தலைமையில் 100 முஸ்லிம் வணிகர்கள் அனுப்பப்பட்டனர். மற்றொரு பதிவின்படி 450 பேர் அனுப்பப்பட்டனர். ஷா தனது ஆளுநர் ஒருவரின் மூலம் அந்த வணிகக் குழுவை வேவு பார்க்க வந்ததாக கூறி அவர்களது விலை உயர்ந்த பொருட்களை கைப்பற்றி அந்த வணிகர்களை கைது செய்கிறார்.\n\nஅரசியல் ரீதியாக இந்த நிகழ்வை அணுக நினைத்த செங்கிஸ்கான், ஆளுநரின் அனைத்து தவறுகளையும் அறிந்து அவரை தண்டனைக்காக மங்கோலியர்களிடம் ஒப்படைப்பதற்கான ஒரு வாய்ப்பை வழங்குவதற்காக மீண்டும் மூன்று தூதர்களை ஷாவிடம் அனுப்பினார். ஷா தூதுவர்களை கொன்றார். மீண்டும் பல்வேறு நூல்களின் படி ஒரு தூதுவர் மட்டும் கொல்லப்பட்டார். மற்ற ஆதாரங்களின் படி 3 தூதுவர்களும் கொல்லப்பட்டனர். இந்த நிகழ்வுகள் செங்கிஸ்கான் 1,00,000 முதல் 1,50,000 வீரர்களை கொண்ட படையுடன் சிர் தர்யா ஆற்றை 1219 இல் கடந்து சமர்கண்ட், புகாரா, ஒற்றார் மற்றும் பிற நகரங்களை முற்றுகையிடுவதற்கு காரணமாயின. முகமதுவின் தலைநகரமான ஊர்கெஞ்சிற்கும் இதே நிலை தான் நிகழ்ந்தது.\n\nமங்கோலிய தரப்படி எடுத்துக் கொண்டாலும் செங்கிஸ்கானின் பழிவாங்கலானது மிருகத்தனமாக இருந்தது. குவாரசமிய நகரங்களின் முற்றிலுமான அழிவு, எண்ணிலடங்காத வரலாற்று பொருட்கள் மற்றும் நூல்களின் அழிவு, மற்றும் விவாதத்திற்குரிய வகையில் இருந்தாலும் இருபதாம் நூற்றாண்டு வரை உலகத்தில் நடந்திராத ரத்தம் தோய்ந்த படுகொலைகள் ஆகியவை செங்கிஸ்கானின் இந்த படையெடுப்பால் நிகழ்ந்தன.\n\nSection::::இறப்பு.\nஅலா அத்-தின் முகமது தப்பி ஓடினார். குராசான் பகுதி முழுவதும் தஞ்சமடைய முயற்சித்தார். எனினும் சில வாரங்களுக்கு பிறகு அவர் அபஸ்குன் துறைமுகத்திற்கு அருகே காசுப்பியன் கடலில் உள்ள ஒரு தீவில் நுரையீரல் அழற்சி காரணமாக இறந்தார்.\n"}
{"id": "419711", "url": "https://ta.wikipedia.org/wiki?curid=419711", "title": "வணிக வண்டி", "text": "வணிக வண்டி\n\nஒரு ஒட்டக தொடர் வண்டி அல்லது வணிக வண்டி என்பது தொடர்ச்சியாக ஒட்டகங்கள் மூலம் பயணிகள் மற்றும்/அல்லது பொருட்களை அடிக்கடி அல்லது எப்போதாவது ஒரு இடத்தில் இருந்து மற்றொரு இடத்திற்கு எடுத்துச் செல்லப் பயன்படுவதாகும். ஒட்டகங்கள் எப்போதாவது தான் மனிதர்களின் நடக்கும் வேகத்தை விட வேகமாகப் பயணிக்கின்றன. எனினும் அவை கடினமான சூழ்நிலைகளைத் தாங்கக்கூடியவை. இதன் காரணமாக தகவல் தொடர்பிற்கும் வணிகத்திற்கும் வட ஆப்பிரிக்கா மற்றும் அரேபியப் பாலைவனங்களில் ஒட்டகங்கள் நூற்றாண்டுகளாகப் பயன்படுத்தப்பட்டு வருகின்றன. ஒட்டகத் தொடர் வண்டிகள் உலகம் முழுவதும் பிற பகுதிகளிலும் மிகக்குறைந்த அளவில் பயன்படுத்தப்படுகின்றன. 20ம் நூற்றாண்டில் இருந்து இவற்றிற்குப் பதிலாக பெரும்பாலும் இயந்திர வண்டிகள் அல்லது வானூர்திகள் பயன்படுத்தப்பட்டு வருகின்றன.\n"}
{"id": "419714", "url": "https://ta.wikipedia.org/wiki?curid=419714", "title": "இனல்சுக்", "text": "இனல்சுக்\n\nஇனல்சுக் (இறப்பு 1219) என்பவர் 13ம் நூற்றாண்டில் இருந்த குவாரசமியப் பேரரசின் ஒற்றார் நகரின் ஆளுநர் ஆவார். செங்கிஸ் கானின் வெற்றிகரமான மற்றும் பேரழிவை ஏற்படுத்திய குவாரசமியப் பேரரசு மீதான மங்கோலியப் படையெடுப்பை தூண்டியதற்கு உதவிகரமாக இருந்ததற்காக இவர் முக்கியமாக அறியப்படுகிறார்.\n\nஇவர் குவாரசமியாச் சுல்தான் இரண்டாம் முஹம்மத்தின் மாமா ஆவார். இவரது பெயருக்கு இவரது தாய் மொழியான துருக்கிய மொழியில் \"சிறிய இனல்\" என்று பொருள். இவர் ஹயர் கான் என்ற பட்டம் பெற்றிருந்தார்.\n\n1218ல் வணிக வண்டிகளுடன் 450 மங்கோலியர்கள் ஒற்றார் நகரை அடைந்தனர். இவர்களில் செங்கிஸ் கானின் ஒரு தூதுவரும் அடங்குவார். இனல்சுக் அவர்களை மங்கோலிய ஒற்றர்கள் என்று குற்றம் சாட்டிக் கைது செய்தார்.\n"}
{"id": "419719", "url": "https://ta.wikipedia.org/wiki?curid=419719", "title": "ஒற்றார்", "text": "ஒற்றார்\n\nஒற்றார் (\"Otrar\") அல்லது உற்றார் (\"Utrar\") (, ஒத்தீறார்); அல்லது பராப் (\"Farab\") என்பது ஒரு நடு ஆசிய பேய்ப் பட்டணம் ஆகும். இது ஒரு காலத்தில் நகரமாக இருந்தது. இது கசகஸ்தான் நாட்டின் வழியாகச் செல்லும் பட்டுப்பாதையில் அமைந்திருந்தது. நடு ஆசியாவின் வரலாற்றில் ஒற்றார் ஒரு முக்கியமான நகரம் ஆகும். நிலையான மற்றும் வேளாண்மை நாகரிகங்களின் எல்லையில் இது அமைந்திருந்தது. ஒரு பாலைவனச் சோலையின் மையமாக அமைந்திருந்தது. இது ஒரு அரசியல் மாவட்டமும் ஆகும். சீனா, ஐரோப்பா, அண்மைக் கிழக்கு மற்றும் மத்திய கிழக்கு, சைபீரியா மற்றும் உரல் பகுதிகளை கசகஸ்தானுடன் இணைக்கும் முக்கியப் புள்ளியாக இது விளங்கியது.\n"}
{"id": "419723", "url": "https://ta.wikipedia.org/wiki?curid=419723", "title": "பேயர்-எம்மெர்லிங்கு இண்டோல் தொகுப்பு வினை", "text": "பேயர்-எம்மெர்லிங்கு இண்டோல் தொகுப்பு வினை\n\nபேயர்-எம்மெர்லிங்கு இண்டோல் தொகுப்பு வினை \"(Baeyer–Emmerling indole synthesis)\" என்பது இண்டோலை தயாரிக்க உதவும் ஒரு முறையாகும். பதிலீடு செய்யப்பட்ட ஆர்த்தோ-நைட்ரோசின்னமிக் அமிலத்துடன் வலிமையான காரக்கரைசலில் உள்ள இரும்புத்தூளைச் சேர்த்து வினைபுரியச் செய்து இம்முறையில் இண்டோல் தயாரிக்கப்படுகிறது . 1869 ஆம் ஆண்டு அடோல்ப் வோன் பேயரும் அடோல்ப் எம்மெர்லிங்கும் இவ்வினையைக் கண்டறிந்தனர் \n\nSection::::வினைவழிமுறை.\nஆர்த்தோ-நைட்ரோசின்னமிக் அமிலத்துடன் இரும்புத்தூள் வினைபுரியும் போது நைட்ரோ குழு நைட்ரோசொ குழுவாக ஒடுக்கமடைகிறது. நைட்ரசன் அதன் பின்னர் ஆல்க்கீன் சங்கிலியின் மேல் ஒரு மூலக்கூறு நீரை இழந்து ஒரு கார்பனுடன் ஒடுக்கமடைந்து வளையமாகிறது. கிறது. கார்பாக்சில் நீக்கம் ஏற்பட்டு இண்டோல் உருவாகிறது.\n\n"}
{"id": "419737", "url": "https://ta.wikipedia.org/wiki?curid=419737", "title": "மகப்பேறியல்", "text": "மகப்பேறியல்\n\nமகப்பேறியல் (Obstetrics) என்பது கருத்தரிப்பு, குழந்தை பிறப்பு, குழந்தை பிறப்புக்குப் பின்னரான காலம் ஆகியவற்றைப் பற்றி ஆய்வு செய்யும் ஒரு துறையாகும். மகப்பேறியல் என்பது மகளிர் நோய் மருத்துவவியலுடன்(gynecology) தொடர்புடையது. மருத்துவத்தில் சிறப்பாக மகப்பேறியல் மற்றும் மகளிர் நோய் மருத்துவவியல் இரண்டும் அறுவை சிகிச்சைப் பிரிவுவைச் சார்ந்ததாகும்.\n\nSection::::மகப்பேற்றுக்கான பராமரிப்பு.\nமகப்பேற்றுக்கான பராமரிப்பு என்பது கருத்தரிப்புக் காலத்தில் ஏற்படும் பல்வெறு சிக்கல்களை இனங்கான உதவும். தொடர்ந்த மருத்துவப்பரிசோதனை மற்றும் மருத்துவ ஆலோசனைகள் ஆகியவையும் இதில் அடங்கும். \nஆகியவை\n"}
{"id": "419747", "url": "https://ta.wikipedia.org/wiki?curid=419747", "title": "ஐதரோபோரசைட்டு", "text": "ஐதரோபோரசைட்டு\n\nஐதரோபோரசைட்டு \"(Hydroboracite)\" என்பது CaMgBO(OH)6•3HO என்ற மூலக்கூற்று வாய்ப்பாட்டால் விவரிக்கப்படும் ஒரு கனிமச் சேர்மமாகும். மக்னீசியம் மற்றும் கால்சியத்தின் நீரேற்று போரேட்டுக் கனிமமாக இக்கனிமம் வகைப்படுத்தப்படுகிறது. 1834 ஆம் ஆண்டு கசகிசுத்தான் நாட்டிலுள்ள அட்டைராவ் மாகாணத்தில் இக்கனிமம் கண்டுபிடிக்கப்பட்டது. சிறுபான்மை போரேட்டு தாதுவைக் கொண்ட கனிமமாக இக்கனிமம் கருதப்படுகிறது. \n\n"}
{"id": "419766", "url": "https://ta.wikipedia.org/wiki?curid=419766", "title": "பத்மனாபபுரம் சரஸ்வதியம்மன் கோயில்", "text": "பத்மனாபபுரம் சரஸ்வதியம்மன் கோயில்\n\nபத்மனாபபுரம் சரஸ்வதியம்மன் கோயில் என்பது தமிழ்நாட்டில் கன்னியாகுமரி மாவட்டம், பத்மநாபபுரம் அரண்மனை வளாகத்தில் உப்பரிகை மாளிகைக்கு அருகில் அமைந்துள்ள ஒரு அம்மன் கோயிலாகும்.\n\nSection::::வரலாறு.\nஇக்கோயில் உள்ள சரஸ்வதியம்மனின் சிலையானது, கம்பரால் சேர மன்னனுக்குப் பரிசாகக் கொடுக்கப்பட்டதாக நம்பப்படுகிறது. அக்கால திருவிதாங்கூர் அரசால், பத்மநாபபுரம் அரண்மனை தேவராக்கெட்டில் ஒரு சிறுகோயில் எழுப்பப்பட்டு சரஸ்வதி சிலை நிறுவப்பட்டது. இந்தக் கோயிலின் சிறப்பு இங்குள்ள மூலவரே உற்சவராகவும் சகட விக்கிரகமாகவே திகழ்வதுவே. இந்த அம்மன் விக்கிரகம் நவராத்திரிக்கு திருவனந்தபுரத்துக்கு எடுத்துச் செல்லப்படும்போது. கோயிலில் சாளக்கிராமம் வைத்து பூஜை நடத்தப்படும். இவ்வாறு அம்மன் நிலையாக பிரதிஷ்டை செய்யப்படாமல் இருப்பதால் சகட விக்கிரகம் எனப்படுகிறது. \nSection::::அமைப்பு.\nகோயில் கருவறையில் அம்மன் வீற்றிருக்கும் பீடத்தின் இருபுறமும் நரசிம்மமூர்த்தி, வேதவியாசர் சிலைகள் உள்ளன. கருவறையின் வெளியே உட்பிரகாரத்தின் தென்மேற்குப் பகுதியில் உபமூர்த்தியாக மூன்று சிவலிங்கங்கள் முறையே கேரளாவிலுள்ள வைக்கம், ஏற்றுமானுர், கடுதுருத்தி ஆகிய இடங்களிலிருந்து கொண்டு வரப்பட்டு இங்கு ஒரே இடத்தில் நிறுவப்பட்டுள்ளன. கோயிலின் வெளிப்பிரகாரத்தில் அரச மரத்தின் கீழ் விநாயகர், நாகர் போன்ற பரிவாரத் தெய்வங்கள் உள்ளனர்.\nSection::::விழாக்கள்.\nஇக்கோயிலில் நவராத்திரி விழா முக்கிய திருவிழாவாக நடைபெறுகிறது. நவராத்திரி நாட்களில் திருவிதாங்கூர் மன்னர்கள் இந்த அம்மனை வழிபட்டு வந்தனர். 1834ஆம் ஆண்டிலிருந்து பத்மநாபபுரம் அரண்மனை வளாகத்தில் நவராத்திரி விழா சிறப்பாகக் கொண்டாடப்பட்டு வந்தற்கான ஆவணங்கள் உள்ளன. திருவாங்கூர் நாட்டின் தலைநகரானது சுவாதித் திருநாள் மகாராஜாவின் ஆட்சி காலத்தில் பத்மநாபபுரத்திலிருந்து திருவனந்தபுரத்துக்கு மாற்றப்பட்டது. இதன் பிறகு 1840ஆம் ஆண்டு முதல் நவராத்திரி விழாவுக்கு சரஸ்வதியம்மனை ஊர்வலமாக திருவனந்தபுரத்துக்கு எடுத்துச் செல்வது வழக்கமாக உள்ளது.\n"}
{"id": "419776", "url": "https://ta.wikipedia.org/wiki?curid=419776", "title": "கோகோஸ் தீவு", "text": "கோகோஸ் தீவு\n\nகோகோஸ் தீவு (Cocos Island () என்பது கோஸ்டா ரிக்காவின் தேசிய பூங்காவாக உள்ள ஒரு தீவு ஆகும். இங்கு தங்க கோஸ்டா ரிகா பூங்கா காவலர்களைத் தவிர மற்றவர்களுக்கு அனுமதி இல்லை. இது கோஸ்டரிக்கா நாட்டின் புண்டரன் மாகாணத்தின் புண்டரனஸ் கான்டனின் 13 மாவட்டங்களில் 11 வது மாவட்டத்துக்கு உட்பட்டதாகும். இது கோஸ்டா ரிகாவின் கடற்கரையில் இருந்து சுமார் 550 கிமீ (342 மைல்; 297 nmi) தொலைவில் பசிபிக் பெருங்கடலில் அமைந்துள்ளது. இது ஏறத்தாழ பரப்பளவு கொண்டதாகவும், என்ற நிலப்பரப்பில் , சுற்றளவோடு செவ்வக வடிவில் உள்ளது. வட அமெரிக்க கண்டத்தை ஒட்டியுள்ள தீவுகளை வட அமெரிக்கக் கண்டத்துக்கு உட்பட்டதாக கணக்கிட்டால் வட அமெரிக்க கண்டத்தின் தெற்குப் பகுதியாக இது உள்ளது.\n\nஆழ்கடலால் சூழப்பட்ட கோகோஸ் தீவுப்பகுதியானது மூச்சுவிடு அமைப்புடன் உள் நீச்சல் அடித்தல் போன்ற பொழுது போக்குக்கும், கொம்பன் சுறா, திருக்கை, ஓங்கில் மற்றும் பிற பெரிய கடல் வாழினங்களுக்காக சிறப்பாக அறியப்படுகிறது. இதன் ஈரமான காலநிலை, கடலியல் தன்மை போன்றவை இத்தீவுக்கான ஒரு தனித்த சூழலியல் பண்பை அளிக்கின்றன, இது கலாபகசுத் தீவுகள் அல்லது வேறு எந்த தீவுடனும் (எடுத்துக்காட்டாக, மால்பிலோ, கோர்கோனா அல்லது கோயிபா) ஒப்பிடத்தக்கதாக இல்லை.\n\nSection::::தற்போதைய நிலை மற்றும் சர்வதேச சிறப்பு.\nகோஸ்டா ரிகா நாடானது கோகோஸ் தீவை தேசிய பூங்காவாக 1978 ஆம் ஆண்டில் அறிவித்தது. கோகோஸ் தீவு தேசியப் பூங்காவானது 1997 இல் யுனெஸ்கோவால் உலக பாரம்பரியக் களமாக அறிவிக்கப்பட்டது. இந்த உலக பாலம்பரிய களத்தின் எல்லையானது 2002 இல் இதைச்சுற்றியுள்ள கடல் பகுதிகளையும் சேர்த்ததாக பரப்பளவு கொண்டதாக விரிவாக்கப்பட்டது.\n\n2009 ஆம் ஆண்டில் கோகோஸ் தீவானது உலகின் புதிய ஏழு உலக அதிசயங்களில் ஒன்றாக அறிவிக்கப்பட்டு, தீவுகள் பிரிவில் இரண்டாம் இடத்தைப் பெற்றது.\n\nஉலகில் உள்ள 10 சிறந்த மூச்சுவிடு அமைப்புடன் உள் நீச்சல் (ஸ்கூபா டைவிங்) இடங்களில் ஒன்றாக கோகோஸ் தீவு இடம்பெற்றுள்ளது. இப்பகுதியானது ஆழ் கடல் மற்றும் ஆழமிலா கடல் நீர்ப்பரப்பு ஆகியவை சந்திக்கும் புள்ளியில் உள்ளதும், இப்பகுதியில் உள்ள பெரிய மீன் வகைகளும் இப்பகுதியின் சிறப்பம்சங்களாக உள்ள.புகழ்பெற்ற பெருங்கடல் குறிப்பு வல்லுநரான ஜாக் கியூஸ்டுவே பலமுறை இத்தீவுக்கு வந்துள்ளார், இவர் 1994 ஆம் ஆண்டில் இத்தீவை \"உலகின் மிக அழகான தீவு\" என குறிப்பிட்டார். கோகோஸ் தீவைச் சுற்றியுள்ள கடல்பகுதியில் சட்டவிரோதமாக பெரிய அளவில் மீன்பிடித்தல், வேட்டையாடுதல் போன்ற அச்சுறுத்தல்களில் இருந்து தீவைப் பாதுகாப்பதை இந்தப் புகழுரைகள் வலியுறுத்துகின்றன.\n\nகோஸ்டா ரிகா பூங்கா காவலர்கள் மட்டுமே கோகோஸ் தீவில் வசிக்க அனுமதிக்கப்பட்டுள்ளனர். இவர்கள் தங்கியிருக்க ஆங்கில விரிகுடா உள்ளிட்ட இரு முகாம்கள் தீவில் இவர்களால் நிறுவப்பட்டுள்ளது. தேசியப் பூங்கா காவலர்களின் அனுமதியைப் பெற்றே தீவில் சுற்றுலா பயணிகள், கப்பல் பணியாளர்கள் போன்றோர் தீவுக்கு செல்ல இயலும். மேலும் சுற்றுலா பயணிகள் இரவில் தங்கவோ அல்லது தீவில் உள்ள எந்த ஒரு தாவரம், விலங்கினம், தாதுக்கள் போன்றவற்றை சேகரித்து எடுத்துச் செல்லவும் அனுமதி இல்லை.எப்போதாவது அமெச்சூர் வானொலியான DXpeditions வர அனுமதியளிக்கப்படுகிறது.\n\nஇந்த தீவானது கடற்கொள்ளை புதையலைத் தேடுவோர் மத்தியில் மிகப்பிரபலமாக இருந்துள்ளது. பெனட்டோ புனிட்டோ, லிமா புதையல் போன்ற பல புதையல்களைத் தேடி 300 க்கும் அதிகமான பயணங்கள் இத்தீவுக்கு மேற்கொள்ளப்பட்டுள்ளன. சில நிகழ்வுகளில் ஒரு சில தங்க நாணயங்கள் இங்கு கண்டறியப்பட்டன. இங்கு புதைக்கப்பட்ட புதையல்கள் பற்றிய பல கதைகள் நிலவிவருகின்றன. இங்கு புதையல்களைத் தேட கோஸ்டா ரிகா அரசாங்கம் தடைசெய்துள்ளது.\n"}
{"id": "419782", "url": "https://ta.wikipedia.org/wiki?curid=419782", "title": "தர்மராஜிக தூபி", "text": "தர்மராஜிக தூபி\n\nதர்மராஜிக தூபி (\"Dharmarajika Stupa\") இதனை தட்சசீலம் பெரிய தூபி என்றும் அழைப்பர். மௌரியப் பேரரசர் அசோகர் ஆட்சிக் காலத்தில் கிமு 3-ஆம் நூற்றாண்டில், கௌதம புத்தரின் எரியூட்டப்பட்ட உடலிருந்து கிடைத்த சில எலும்புகள் மற்றும் சாம்பலின் ஒரு பகுதியைக் கொண்டு முதலில் தர்மராஜிக தூபி நிறுவப்பட்டது. கிபி 2-ஆம் நூற்றாண்டில் குசான் பேரரசு காலத்தில் தர்மராஜிக தூபியை மறுசீரமைத்து பல பெரிய விகாரைகளுடன் நிறுவப்பட்டது. கிபி 5-ஆம் நுற்றாண்டில் ஹெப்தலைட்டுகளின் மன்னர் மிகிரகுலன் ஆட்சிக் காலத்தில் தர்மராஜிக தூபி முற்றிலும் சிதைக்கப்பட்டது.\n\nஇப்பௌத்த தூபி பாகிஸ்தான் நாட்டின் பஞ்சாப் மாகணத்தின், தட்சசீலத்தில் உள்ளது. 1980ல் யுனெஸ்கோ நிறுவனம், தர்மராஜிக தூபியை உலகப் பாரம்பரியக் களங்களில் ஒன்றாக அறிவித்ததுள்ளது. இப்பகுதி இசுலாமியமயமான போது, தர்மராஜிக தூபி மேலும் சிதைக்கப்பட்டது.\n\nஜான் மார்சல் எனும் பிரித்தானிய தொல்லியல் ஆய்வாளர், 1913ல் சிதைந்திருந்த தர்மராஜிக தூபியை அகழ்வாய்வு செய்து பல தொல்பொருட்களை கண்டெடுத்தார்.\n\nSection::::தூபியின் நினைவுச் சின்னங்கள்.\nSection::::புத்தரின் எலும்புகள்.\nதர்மராஜிக தூபியின் தொல்லியல் களத்தில் கிடைத்த புகழ் பெற்ற புத்தரின் இரண்டு எலும்புத் துண்டுகள் மற்றும் அபூர்வமான பௌத்த நினைவுச் சின்னங்களை பௌத்தர்களின் வழிபாட்டிற்காக ஒரு மாத காலத்திற்கு, 2016ல் இலங்கைக்கு அனுப்பப்பட்டது.\n\n\n"}
{"id": "419800", "url": "https://ta.wikipedia.org/wiki?curid=419800", "title": "லிமாவின் புதையல்", "text": "லிமாவின் புதையல்\n\nலிமாவின் புதையல் (\"Treasure of Lima\") என்பது  1820 ஆம் ஆண்டு பெருவின் லிமாவில் இருந்து கொண்டு செல்லப்பட்டு, புதைக்கப்பட்ட ஒரு புதையல் ஆகும். இது  இன்றைய மதிப்பில் 160 மில்லியன் பவுண்டுகள் அல்லது 208 மில்லியன் டாலர்கள் உள்ளதாக மதிப்பிடப்படுகிறது.\n\nSection::::வரலாறு.\nஇன்காவைத் தோற்கடித்த எசுபானியா  16 ஆம் நூற்றாண்டு முதல் லிமாவைத் தன் கட்டுப்பாட்டில் வைத்திருந்தது. தொடர்ந்து வந்த நூற்றாண்டுகளில், கத்தோலிக்க திருச்சபை லிமாவில் பெரும் செல்வத்தை சேர்த்து வைத்திருந்த‍து. 19ஆம் நூற்றாண்டின் முற்பகுதியில் தென் அமெரிக்காவில் உள்ள எசுபானியாவின் காலனிகளுக்கு எதிராக விடுதலைப் போர்கள் தோன்றின. இதற்கு லிமாவும் விதிவிலக்கல்ல. 1820இல் பெரு நாட்டின் தலைநகரான லிமாவை எசுபானியரிடம் இருந்து மீட்க, புரட்சிப் படையினர் தங்கள் தாக்குதலைத் தீவிரப்படுத்தினர். இதனால் எசுபானியர்கள் அங்கிருந்து வெளியேறவேண்டிய நிலை ஏற்பட்டது.\n\nபெருவுக்கான எசுபானிய வைஸ்ராயான பெசுவேலா எசுபானியர்கள் சேர்ந்த செல்வங்களை பாதுகாக்க அவற்றை கடல் வழியே மெக்சிகோவுக்குக் கொண்டு சென்று பத்திரப்படுத்த முடிவு செய்தார். இதில் தங்க நகைகள், நாணயங்கள், வைரக் கற்கள் பதிக்கப்பட்ட சிலுவைகள், மதிப்பு மிகுந்த பூசைப் பொருள்கள், தங்கத்தாலான மெழுகுவத்தித் தாங்கிகள், அன்னை மேரியின் கையில் குழந்தை இயேசு இருப்பதுபோல இரண்டு சிலைகள் போன்ற பல பொக்கிசங்கள் அடங்கி இருந்தன.  மொத்தத்தில், இந்தப் பொங்கிசங்களானது $ 12 மில்லியனுக்கும், $ 60 மில்லியனுக்கும் இடையில் மதிப்பிடப்பட்டது.\n\n\"மேரி டியர் \"என்ற கப்பலின் தலைவனான  நியூஃபவுன்லாந்தைச் சேர்ந்த வில்லியம் தாம்ப்சன் என்பவர் இச்செல்வங்களை மெக்சிக்கோவிற்கு கொண்டு செல்ல பொறுப்பேற்றார். செல்வங்கள் கப்பலேறின. உடன் ஆறு எசுபானிய வீரர்களும், இரண்டு மதகுருமார்களும் கப்பலேற கப்பல் புறப்பட்டது. இதற்கிடையில் கப்பல் தலைவன் தாப்சனும் அவரது குழுவினரும் அச்செல்வங்களைக் கவர்ந்துகொள்ளலாம் என்ற சபலத்துக்கு ஆட்பட்டனர்; தாம்ப்சனும் அவரது பணியாளர்களும் சேர்ந்துகொண்டு, கப்பலிலிருந்த எசுபானிய வீரர்களையும், மதகுருமார்களையும் கொன்று கடலில் வீசினர்.\n\nஅதன் பிறகு ஆளில்லாத தீவான கோகோஸ் தீவுக்கு கப்பலைச் செலுத்திய தாம்ப்சன்  லிமாவின் பொக்கிஷங்களை அங்கே புதைத்து வைத்துவிட்டார், என்றும் பிறகு சந்தர்ப்பம் வாய்க்கும்போது, வந்து தோண்டி எடுத்துக்கொள்ளலாம் என்று முடிவு செய்ததாகவும் கூறப்படுகிறது.\n\nஎனினும், \"மேரி டியர்\" கப்பல் எசுபானிய கப்பற்படையால் கைப்பற்றப்பட்டது. அதன் பணியாளர்கள் விசாரிக்கப்பட்டு, தாம்ப்சனும் கப்பலின் துணைத் தலைவரும் தூக்கிலிடப்படுவதாக மிரப்பட்டனர். அவர்கள் மிரட்டலைக் கண்டு அஞ்சிய தாம்ப்ஸனும், அவரது கப்பலின் துணைத் தலைவரும் புதையலைப் பதுக்கி வைத்திருக்கும் இடத்தைக் காட்டிக் கொடுக்க ஒப்புக்கொண்டனர். கோகோஸ் தீவுக்கு வந்தனர். அங்கே எபானிய வீரர்களை அலைக்கழித்த அவ்விருவரும் பின்னர் அடர்ந்த காட்டுக்குள் புகுந்து ஓடித் தப்பித்தனர். அதற்குப் பின் எசுபானியர்களால் தாம்ப்ஸனையும், துணைத் தலைவனையும், லிமா பொக்கிஷங்களையும் கண்டுபிடிக்க முடியவில்லை. தாம்சன் திமிங்கலக் கப்பலின் உதவியுடன் நியூஃபவுண்ட்லேண்டிற்கு திரும்பியதாக நம்பப்படுகிறது.\n\nSection::::புதையல் வேட்டை.\nஅதிலிருந்து நூற்றுக்குக் கணக்கான புதையல் வேட்டைக்காரர்கள், கோகோஸ் தீவில் புதையலைத் தேடி அலைந்துள்ளனர். இவர்களில் குறிப்பிடத்தக்வர் 1889 முதல் 1908 வரை தீவில் வாழ்ந்த ஜெர்மானியரான ஆகஸ்ட் கிஸ்லெர் என்பவர்  மற்றொருவர் அமெரிக்க நிழலுலகத் தலைவரான  புர்க்சி சீகல் ஆகியோர் மிகவும் குறிப்பிடத்தக்கவரவர்களாவர். இப்புதையலானது கோகோஸ் தீவில் புதைக்கப்படவில்லை,  ஆனால் அது மத்திய அமெரிக்கக் கடல் பகுதியில் ஏதோ ஒரு தீவில் புதைக்கப்பட்டிருக்கலாம் என்ற ஒரு கோட்பாடு உள்ளது. கோஸ்ட்டா ரிக்கா அரசாங்கமானது புதையல் வேட்டையை இங்கு தடை செய்துள்ளது, மேலும் இந்த தீவில் தற்போது எந்த புதையலும் இல்லை என்று நம்புகிறது.\n"}
{"id": "419804", "url": "https://ta.wikipedia.org/wiki?curid=419804", "title": "செயற்கை நிலா", "text": "செயற்கை நிலா\n\nசெயற்கை நிலா ஒன்றை 2020 ஆம் ஆண்டிற்குள் உருவாக்க சீனா திட்டமிட்டுள்ளது. மின் சிக்கன நடவடிக்கைக்காகவும், தெருவிளக்குகளுக்கு மாற்றாகவும் சீனா இத்திட்டத்தை முன்னெடுத்து வருகிறது. பொதுவாக, செயற்கைக்கோளே செயற்கை நிலா என்று அழைக்கப்படுவதுண்டு. இத்திட்டத்திற்காக, சிச்சுவான் மாகாணத்தின் தெற்குப் பகுதியில் உள்ள செங்டு நகரில் ஒளிரும் செயற்கைக் கோள் ஒன்றை உருவாக்கி வருகிறது. இந்த செயற்கைக் கோள், 2020 ஆம் ஆண்டில், சிச்சுவானில் உள்ள விண்வெளி மையத்தில் இருந்து விண்ணில் ஏவப்பட உள்ளது. இவ்வாறு உருவாக்கப்படும் செயற்கைக் கோள் நிலாவை விட 8 மடங்கு அதிகம் ஒளிரக்கூடிய சக்தி உடையதாக இருக்கும். இந்த செயற்கைக்கோளால், 50 சதுர கிலோ மீட்டர் பரப்பளவிற்கு வெளிச்சம் கிடைக்கும் எனவும் எதிர்பார்க்கப்படுகிறது. \n\nSection::::திட்டம்.\nசீனாவின் இந்த முதலாவது செயற்கைக் கோள் நிலா முயற்சி வெற்றி பெறும் நேர்வில் 2022 ஆம் ஆண்டு வாக்கில், மேலும், மூன்று செயற்கைக் கோள்களை விண்ணில் செலுத்தவும் திட்டமிட்டுள்ளது. இத்திட்டம், தியான் ஃபு நியூ ஏரியா சொசைட்டி எனும் அமைப்பால் செயல்படுத்தப்பட உள்ளது. இந்த அமைப்பின் தலைவராக, வு சுன்ஃபெங் உள்ளார். இந்த மனிதனால் உருவாக்கப்பட்ட நிலா பூமியிலிருந்து 500 கிலோமீட்டர் தொலைவில் உள்ள சுற்றுவட்டப்பாதையில் நிலைநிறுத்தப்படலாம் என எதிர்பார்க்கப்படுகிறது.\n\nSection::::மின் சிக்கனம்.\nஇவ்வாறு நிறுவப்படும் செயற்கைக் கோள்கள் சூரியனிடமிருந்து ஒளியைப் பெற்று பிரதிபலிக்க இருப்பதால் நகர்ப்புறங்களில் தெருவிளக்குகளின் மின்சாரத்திற்காக செலவழிக்கப்படும் தொகையைக் குறைக்க முடியும் என எதிர்பார்க்கப்படுகிறது. செங்டு நகரானது சுமார் 14 மில்லியன் மக்கள் தொகையைக் கொண்ட நகரமாகும். செங்டு நகருக்கு இந்த திட்டத்தின் பயன் கிடைக்கத் தொடங்கி விட்டால் 170 மில்லியன் டாலர்கள் மின்சார செலவு குறையும் என மதிப்பிடப்பட்டுள்ளது. \n"}
{"id": "419806", "url": "https://ta.wikipedia.org/wiki?curid=419806", "title": "புதையல்", "text": "புதையல்\n\nபுதையல் ( buried treasure) என்பது கடற்கொள்ளையர்கள் மற்றும் சட்டவிரோதச் செயல்களைச் செய்யும் மக்களின் நம்பிக்கையின் ஒரு முக்கிய அம்சமாகும்.  பிரபலமான கருத்தாக்கத்தின் படி, அரசர்கள்,  செல்வந்தர்கள், கொள்ளையர்கள் போன்றோர்  யாருக்கும் தெரியாத தொலைதூர இடத்தில் தங்கள் விலை மதிப்புமிக்க செல்வத்தை புதைத்து வைப்பார்கள். பின்னர் அவர்கள் மீண்டும் அதை எடுப்பதற்காக, பெரும்பாலும் புதையல் வரைபடங்களைப் பயன்படுத்துவர்.\n\nSection::::கடற்கொள்ளையர் புதையல்கள்.\nஉண்மையில், பொக்கிஷங்களை கடற்கொள்ளையர்கள் புதைத்து வைப்பது என்பது மிக அரிதான செயலாகும்:  இவ்வாறு பொக்கிசங்களைப் புதையலாக புதைத்துவைத்திருந்த ஒரே கடற்கொள்ளையன் பைரேட் வில்லியம் கிட் ஆவார். \nSection::::இந்தியாவில் புதையல்.\nஇந்தியாவில் குறிப்பிட்ட சில கோட்டைகள், கோயில்கள் போன்ற இடங்களில் புதையல்களை மன்னர்கள் புதைத்து வைத்திருப்பதாக நம்புபவர்கள் உள்ளனர். அவர்கள் பாழடைந்த அளரவமற்ற கோயில் போன்ற இடங்களில் புதையலுக்காக இரவு நேரங்களில் ஆழமான குழிகளை நோன்டி புதையலைத் தேடுவது அவ்வப்போது நடக்கிறது. சிலர் புதையலை பூதம் காப்பதாகவும், அதை எடுக்க பூசைகள் செய்ய வேண்டும் என்றும் அவ்வாறு பூசைகள் செய்து பலியிடுதல் போன்றவற்றையும் செய்கின்றனர்.\n\nஇந்திய புதையல் சட்டத்தின்படி மதிப்புடைய எந்தவொரு பொருளும் பூமிக்குள் புதைந்திருந்து அது கண்டுபிடிக்கப்பட்டால் அது “புதையல்” எனப்படும். இச்சட்டத்தின் பிரிவு 4ன் படி ரூ.10/-க்கு மேற்பட்ட மதிப்புடைய எந்தவொரு புதை பொருளும் கண்டறிப்பட்டால், அதைக் கண்டுபிடித்தவர் இது குறித்து முதலில் வட்டாட்சியர் அல்லது கிராம நிர்வாக அதிகாரிக்கு தெரிவிக்க வேண்டும். \n"}
{"id": "419807", "url": "https://ta.wikipedia.org/wiki?curid=419807", "title": "சிலம்பு விரைவுத் தொடர்வண்டி", "text": "சிலம்பு விரைவுத் தொடர்வண்டி\n\nசிலம்பு விரைவுத் தொடர்வண்டி (\"Silambu Express\") (16181 / 16182) என்பது சென்னை எழும்பூரிலிருந்து செங்கோட்டை வரைச் செல்லும் ஓர் விரைவுத் தொடர்வண்டி ஆகும். தாம்பரம், செங்கல்பட்டு, விழுப்புரம், விருத்தாச்சலம், அரியலூர், திருச்சிராப்பள்ளி, புதுக்கோட்டை, காரைக்குடி, சிவகங்கை, மானாமதுரை, விருதுநகர், சிவகாசி, திருவில்லிப்புத்தூர், இராஜபாளையம், தென்காசி ஆகியவை இதன் முக்கிய வழித்தடமாகும். இத்தொடர்வண்டியானது 683 கி.மீ தூரத்தை, 14 மணி நேரங்களில் கடக்கிறது.\n\nSection::::வரலாறு.\n2013 ஆம் ஆண்டு சூன் மாதம் 22 ஆம் தேதி சென்னை மற்றும் காரைக்குடி இடையே வாரமிருமுறை இவ்விரைவுவண்டி அறிமுகப்படுத்தப்பட்டது. பின்னர் பொதுமக்களின் கோரிக்கையை ஏற்று சிவகங்கை வழியாக மானாமதுரை வரை நீட்டிக்கப்பட்டது. பின்பு மார்ச் 04, 2017 அன்று அருப்புக்கோட்டை வழியாக செங்கோட்டை வரை நீட்டிக்கப்பட்டது. இத்தொடர்வண்டியின் பெயருக்கான காரணம், தென்னிந்திய இதிகாசமான சிலப்பதிகாரத்தில் கண்ணகி என்னும் புகழ்பெற்ற தமிழ் பெண்மணி தனது கணவனை காப்பாற்றுவதற்கான ஒரே ஆதாரமான \"சிலம்பை\" பயன்படுத்தினார். எனவே, சிலப்பதிகாரம் கதையை நினைவில் வைக்கும் வகையில் \"சிலம்பு விரைவு வண்டி\" என்று பெயரிடப்பட்டது.\n\nSection::::பயண நேரங்கள்.\nஇவ்வண்டியானது வாரமிருமுறை செயல்படுத்தப்படுகிறது. சென்னை எழும்பூர் முதல் செங்கோட்டை வரை செல்லும் நேரமானது சென்னையிலிருந்து இரவு 08 மணி 20 நிமிடங்களுக்கு புறப்படும் இரயிலானது இரவு 02 மணி 10 நிமிடங்களுக்கு திருச்சியைச் சென்றடைந்து, பின்னர் மறுநாள் காலை 09 மணி 25 நிமிடங்களுக்கு செங்கோட்டையைச் சென்றடைகிறது. இதன் பயண நேரம் ஏறக்குறைய 13 மணி 30 நிமிட நேரம் ஆகும். இந்த இரயில் செல்லும் நாட்கள் புதன் மற்றும் சனிக்கிழமை ஆகிய நாட்கள் ஆகும். பின்னர் செங்கோட்டை முதல் சென்னைக்கு திரும்பி வரும் நேரமானது செங்கோட்டையில் மாலை 04 மணிக்கு புறப்படும் இரயிலானது இரவு 11 மணி 40 நிமிடங்களுக்கு திருச்சியை வந்தடைந்து, பின்னர் மறுநாள் காலை 5 மணி 35 நிமிடங்களுக்கு சென்னை எழும்பூரை வந்தடைகிறது. இதன் பயண நேரம் ஏறக்குறைய 14 மணி நேரம் ஆகும். இந்த இரயில் திரும்பும் நாட்கள் வியாழன் மற்றும் ஞாயிறு ஆகிய நாட்கள் ஆகும்.\n\nSection::::பெட்டிகளின் விவரம்.\nஇவ்வண்டியில் மொத்தம் 17 பெட்டிகள் உள்ளன.\n\n\nSection::::நிறுத்தங்கள்.\nஇவ்வண்டியானது மொத்தம் 26 இடங்களில் நின்று, செல்கின்றது (புறப்படும் இடம் மற்றும் போய்ச் சேரும் இடத்தையும் சேர்த்து)\n\nசென்னை எழும்பூர் முதல் செங்கோட்டை வரை உள்ள நிறுத்தங்கள்.\n\n\nசெங்கோட்டை முதல் சென்னை எழும்பூர் வரை உள்ள நிறுத்தங்கள்.\n\n"}

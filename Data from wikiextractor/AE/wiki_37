{"id": "391888", "url": "https://ta.wikipedia.org/wiki?curid=391888", "title": "சோனாதியா தீவு", "text": "சோனாதியா தீவு\n\nசோனாதியா தீவு \"(Sonadia Island)\" வங்காளதேசத்தின் சிட்டகாங் கோட்டத்தில் அமைந்துள்ள காக்சு பசார் கடற்கரையோரத்தில் சிறிது தொலைவில் உள்ள ஓரு தீவாகும். இத்தீவின் பரப்பளவு 9 சதுரகிலோமீட்டர் அல்லது 3.5 சதுர மைல் ஆகும்.\n\nSection::::போக்குவரத்து.\nவங்காள விரிகுடாவில் அமைந்துள்ள ஓர் ஆழ்கடல் துறைமுகமாக சொனாதியா தீவு கருதப்படுகிறது. இந்தியா, சீனா, மியான்மர் ஆகிய நாடுகளின் நிலம் சூழ் பகுதியாக இத்தீவு உருவாகியுள்ளது .\nஇரயில் பாதை இணைப்புகள் இன்னும் இத்தீவுக்கு அமைக்கப்படவில்லை என்றாலும் பின்வரும் அளவுகளில் இரயில் போக்குவரத்திற்கான வாய்ப்புகள் உள்ளதாகக் கருதப்படுகிறது.\n"}
{"id": "391891", "url": "https://ta.wikipedia.org/wiki?curid=391891", "title": "உபதீச நுவாரா இராச்சியம்", "text": "உபதீச நுவாரா இராச்சியம்\n\nஉபதீச நுவர இராச்சியம் (\"Kingdom of Upatissa Nuwara\") (இதனை விஜிதபுரம் என்றும் அழைப்பர்), விஜயனின் மறைவிற்குப் பின்னர் அவரது அமைச்சராக இருந்த உபதிஸ்ஸன் கிமு 505 இல் உபதீச நுவாரா இராச்சியத்தை நிறுவினார். உபதிஸ்ஸனுக்குப் பின்னர் மன்னர் விஜயனின் நெருங்கிய உறவினரான பண்டுவாசுதேவன் வட இந்தியாவிலிருந்து, இலங்கை வந்து உபதீச நுவாரா இராச்சியத்தின் மன்னரானார்.\n\nSection::::வரலாறு.\nதாமிரபரணி இராச்சியத்திலிருந்து வடக்கே ஏழு அல்லது எட்டு மைல் தொலைவில், தற்கால மன்னார் மாவட்டத்தில் உபதீச நுவாரா இராச்சியம் அமைந்திருந்தது. இலங்கை மன்னர் விஜயனின் புரோகிதரும், அமைச்சருமான உபதீசன் பெயரில், விஜயனின் மறைவிற்குப் பின் கிமு 505 இல் இவ்விராச்சியம் நிறுவப்பட்டது. இந்த இராச்சியத்தின் தலைநகரம் உபதீச நுவாரா ஆகும். இந்த இராச்சியத்தின் பொறுப்பு மன்னராக உபதீசன் உபதீசன் செயல்பட்டார். பின்னர் மறைந்த மன்னர் விஜயனின் உறவினர்களிடம் இவ்விராச்சியத்தினை ஆளும் பொறுப்பு வழங்கப்பட்டது.\n\n\n\n"}
{"id": "391892", "url": "https://ta.wikipedia.org/wiki?curid=391892", "title": "மன்புரா தீவு", "text": "மன்புரா தீவு\n\nமன்புரா தீவு \"(Manpura Island)\" , வங்காளதேசத்தில் மேக்னா ஆறு வங்காள விரிகுடாவின் வடக்கில் கலக்கும் பகுதியில் அமைந்துள்ள ஒரு தீவாகும். போலா மாவட்டத்தின் மன்பூரா உபசீலாவின் ஒரு பகுதியாக மன்புரா தீவு அமைந்துள்ளது. இந்த தீவு கடற்கொள்ளையர்களால் அடிக்கடி தாக்கப்படுகிறது. தீவின் மொத்த பரப்பளவு 373 சதுரகிலோமீட்டர் ஆகும். போலா தீவு (மிகப்பெரியது) மற்றும் ஆட்டியா தீவு ஆகியவை இந்த பிராந்தியத்தில் இடம்பெற்றுள்ள பிற முக்கிய கடல் தீவுகள் ஆகும். அனைத்து தீவுகளும் அடர்த்தியான மக்கள் நெருக்கத்தைப் பெற்றுள்ளன. \n\nமோன்புரா என்ற காதல் துன்பியல் திரைப்படம் இத்தீவில் எடுக்கப்பட்டது\n"}
{"id": "391899", "url": "https://ta.wikipedia.org/wiki?curid=391899", "title": "கிலோகலோரி/மோல்", "text": "கிலோகலோரி/மோல்\n\nகிலோகலோரி/மோல் என்பது குறிப்பிட்ட எண்ணிக்கையிலான மூலக்கூறுகள், அணுக்கள்  அல்லது இதைப் போன்ற அடிப்படைத் துகள்களைப் பொறுத்து ஆற்றலின் அளவை அளவிடப் பயன்படும் ஒரு அலகு ஆகும். இது ஒரு மோல் பொருளொன்றினுடைய ஒரு கிலோகலோரி ஆற்றல்(1000 வெப்பவேதியியல் கிராம் கலோரிகள்)  என வரையறுக்கப்படுகிறது. ஒரு பொருளொன்றின் ஒரு மோல் என்பது அவகாதரோ எண் அளவிலான மூலக்கூறுகள் அல்லது அணுக்கள் அல்லது அயனிகள் கொண்ட பொருளின் அளவாகும். இது சுருக்கமாக, \"கிலோகலோரி/மோல்\" அல்லது \"கிலோகலோரிமோல்\" என குறிக்கப்படுகிறது. அளவீட்டு வாயிலாக கூறப்படும் போது, ஒரு கிலோகலோரி/மோல் என்பது ஒரு மோல் வினைக்காரணிகளின் வினையின் விளைவாக, ஒரு லிட்டர் நீருடைய (ஒரு கிலோகிராம் நிறையுள்ள) வெப்பநிலையை ஒரு செல்சியசு அளவிற்கு வெப்பநிலையை உணர்த்தத் தேவைப்படும் வெப்ப ஆற்றலைக் குறிப்பிடுகிறது.\n\nஅனைத்துலக முறை அலகுகளின்படி, ஒரு கிலோகலோரி/மோல் என்பது 4.184 கிலோயூல்கள்/மோல், அல்லது 6979694770000000000♠6.9477×10ஜல்கள்/மூலக்கூறு, அல்லது 0.043 இலத்திரன்வோல்ட்/மூலக்கூறு ஆகியவற்றுக்குச் சமமானதாகும். அறை வெப்பநிலையில்  (25 °ெசல்சியசு, 77 °பாரன்ஹீட், அல்லது 298.15 ெகல்வின்) இது 1.688 போல்ட்சுமேன் சமன்பாட்டின் \"kT\" கூறு அலகுகளுக்குச் சமமானதாகும்.\n\nஇந்த அலகானது அனைத்துலக முறை அலகுகளில் ஒன்றாக இல்லாவிடினும் இன்றும் பரவலாக வெப்ப இயக்கவியல் அளவுகளான வெப்ப இயக்கவியல் கட்டிலா ஆற்றல், ஆவியாதல் உள்ளீட்டு வெப்பம், உருகுதலின் உள்ளுறை வெப்பம் மற்றும் மின்மமாக்கும் ஆற்றல் போன்றவற்றைக் குறிப்பிட வேதியியலில் பயன்படுத்தப்படுகிறது. இதற்கான காரணமானது,  இந்த அலகானது, ஒரு வேதி வினையில் நேரடியாக அளவீட்டில் பயன்படுத்தப்படும் அலகுகளைக்  கொண்டுள்ளதால் ஏற்படும் எளிமைத்தன்மையேயாகும்.\n"}
{"id": "391901", "url": "https://ta.wikipedia.org/wiki?curid=391901", "title": "மக்னீசியம் நைட்ரேட்டு", "text": "மக்னீசியம் நைட்ரேட்டு\n\nமக்னீசியம் நைட்ரேட்டு \"(Magnesium nitrate)\" என்பது Mg(NO3)2(H2O)x என்ற மூலக்கூற்று வாய்ப்பாட்டைக் கொண்ட ஒரு கனிம வேதியியல் சேர்மமாகும். இங்குள்ள x = 6, 2, மற்றும் 0 என்ற எண்களால் பிரதியிடப்படுகிறது. இவை அனைத்துமே திண்மங்களாகும். நீரிலி வடிவ மக்னீசியம் நைட்ரேட்டு ஒரு நீருருறிஞ்சும் வேதிப்பொருளாகும். காற்றில் படும்போதே இது அறுநீரேற்றாக மாறும் தன்மை கொண்டது. மக்னீசியம் நைட்ரேட்டு உப்புகள் அனைத்தும் தண்ணீரிலும் எத்தனாலிலும் கரைகின்றன.\n\nSection::::தோற்றம்.\nதண்ணீரில் எளிதில் கரையக்கூடிய சேர்மமாக இருப்பதால் இது சுரங்கங்களிலும், குகைகளிலும் அறு நீரேற்று வடிவ நைட்ரோமேக்னசைட்டு என்ற கனிம வடிவிலேயே தோன்றுகிறது .\n\nSection::::தயாரிப்பு.\nவணிகமுறையில் பயன்படும் மக்னீசியம் நைட்ரேட்டை நைட்ரிக் அமிலத்தை மக்னீசியம் உப்புகளுடன் சேர்த்து தயாரிக்கிறார்கள்.\n\nSection::::பயன்கள்.\nஅடர் நைட்ரிக் அமிலம் தயாரிக்கும் போது நீர்நீக்க முகவராக மக்னீசியம் நைட்ரேட்டு பயன்படுத்தப்படுகிறது . \n10.5% நைட்ரசன் மற்றும் 9.4% மக்னீசியம் தனிமங்கள் சேர்ந்து உரங்களாக தயாரிக்கப்படுகின்றன. எனவே இவ்வுரத்தின் தரம் 10.5-0-0 + 9.4% Mg.எனப்படுகிறது. மக்னீசியம் நைட்ரேட்டு உரக் கலவைகளில் பொதுவாக அமோனியம் நைட்ரேட்டு, கால்சியம் நைட்ரேட்டு, பொட்டாசியம் நைட்ரேட்டு மற்றும் நுண் சத்துப் பொருள்கள் போன்றவை கலந்திருக்கும். இக்கலவை பைங்குடில் மற்றும் மண்ணில்லா வேளாண்மை வர்த்தகத்தில் பயன்படுத்தப்படுகிறது.\n\nSection::::வினைகள்.\nகார உலோக ஐதராக்சைடுடன் மக்னீசியம் நைட்ரேட்டு வினை புரிந்து தொடர்புடைய நைட்ரேட்டு உருவாகிறது.\n\nதண்ணீருடன் அதிக நாட்டத்தை மக்னீசியம் நைட்ரேட்டு பெற்றிருப்பதால், அறுநீரேற்றை சூடுபடுத்துவதால் உப்பில் நீர் நீக்கம் நிகழ்வதில்லை. மாறாக மக்னீசியம் ஆக்சைடு, ஆக்சிசன் மற்றும் நைட்ரசன் ஆக்சைடுகளாக சிதைவடைதல் நிகழ்கிறது. \n\nதண்ணீருடன் கலந்துள்ள நைட்ரசன் ஆக்சைடுகளை ஈர்த்துக் கொள்ளுதல் நைட்ரிக் அமிலத்தை தயரிப்பதற்கான ஒரு வழி முறையாகும். இம்முறை திறனுள்ள வினையாகக் கருதப்படுவதில்லை. இருப்பினும் வலிமையான அமிலங்கள் எதுவும் இம்முறைக்கு அத்தியாவசியமில்லை. சில சந்தர்ப்பங்களில் நீரகற்றியாகவும் இதைப் பயன்படுத்துகிறார்கள்.\n\n"}
{"id": "391905", "url": "https://ta.wikipedia.org/wiki?curid=391905", "title": "மாத்ரிக பிரசாத் கொய்ராலா", "text": "மாத்ரிக பிரசாத் கொய்ராலா\n\nமாத்ரிக பிரசாத் கொய்ராலா (Matrika Prasad Koirala) ( ; (1 சனவரி 1912 – 11 செப்டம்பர் 1997) இரண்டு முறை நேபாள நாட்டின் பிரதம அமைச்சராக பதவி வகித்தவர்.\n\nSection::::தனி நபர் வாழ்க்கை.\nகிருஷ்ண பிரசாத் கொய்ராலா - மோகனகுமாரி இணையருக்கு 1912ல் வாரணாசியில் பிறந்தவர். இவரது உடன்பிறப்புகளான விஸ்வேஷ்வர பிரசாத் கொய்ராலா மற்றும் கிரிஜா பிரசாத் கொய்ராலா, நேபாளத்தின் பிரதம அமைச்சர்களாக இருந்தவர்கள். இவரது மூன்றாவது உடன்பிறப்பான தாரினி பிரசாத் கொய்ராலா ஊடகவியளராக பணியாற்றியவர்.\n\nSection::::அரசியல் பணி.\nநேபாள இராச்சியத்திலிருந்து, பிரித்தானிய இந்தியாவிற்கு நாடு கடத்தப்பட்ட தன் தந்தையுடன், மாத்திரிக பிரசாத் கொய்ராலா, தன் தம்பியர்களுடன் இந்திய விடுதலை இயக்கத்தில் பங்கெடுத்து 1930களில் மூன்று மாதம் சிறை சென்றவர். வெள்ளையனே வெளியேறு இயக்கத்தின் போது, பீகார் மாகாணத்தின் மூத்த காங்கிரஸ் தலைவர்கள் சிறையில் இருந்ததால், மாத்திரிக பிரசாத் கொய்ராலா, பிகார் மாநில காங்கிரஸ் கட்சியின் தலைவராக, டாக்டர் இராஜேந்திர பிரசாத்தால் நியமிக்கப்பட்டார்.\n\nபின்னர் நேபாள இராச்சியத்திற்கு சென்று, ராணா வம்ச பிரதம அமைச்சர்களுக்கு எதிராக, தங்க பிரசாத் ஆச்சாரியா தலைமையில் போராட்டங்களில் பங்கெடுத்தார். ஏப்ரல் 1950ல் மாத்திரிக பிரசாத் கொய்ராலா நேபாளி காங்கிரஸ் கட்சியின் முதல் தலைவரானார். 1951ல் நேபாள இராச்சியத்தில் ராணா வம்ச பரம்பரை பிரதமர் ஆட்சி முடிவுக்கு வந்த போது, \nமாத்திரிக பிரசாத் கொய்ராலா, நேபாள காங்கிரஸ் கட்சியின் முதல் பிரதம அமைச்சராக \n16 நவம்பர் 1951 முதல் 14 ஆகஸ்டு 1952 முடிய பதவி வகித்தார்.\n\n1952ல் மாத்திரிக பிரசாத் கொய்ராலா நேபாள அரசியலமைப்புச் சட்டத்திற்கு எதிராக செயல்பட்டார் எனக் குற்றம் சாட்டபப்ட்டு நேபாள காங்கிரஸ் கட்சியிலிருந்து விலக்கி வைக்கப்பட்டார்.\n\nபின்னர் நேபாள பிரஜா கட்சியின் சார்பாக, 15 சூன் 1953 முதல் 14 ஏப்ரல் 1955 முடிய, மாத்திரிக பிரசாத் கொய்ராலா இரண்டாம் முறையாக பிரதம அமைச்சர் பதவி வகித்தார்.\n\nமாத்திரிக பிரசாத் கொய்லாரா, ஐக்கிய நாடுகள் அவையில் நேபாளத்தின் பிரதிநிதியாகவும், 1961 - 1964 முடிய ஐக்கிய அமெரிக்காவில் நேபாளத் தூதுவராகவும் பணியாற்றினார்.\n"}
{"id": "391907", "url": "https://ta.wikipedia.org/wiki?curid=391907", "title": "அணித்தரவுக்கோப்பு", "text": "அணித்தரவுக்கோப்பு\n\nஅணித்தரவுக்கோப்பு (CSV = Comma-separated values / Character-separated values) என்பது கணியக் கணித்தலில் அதிக அளவு பயன்படும் கோப்பு வகைகளில் ஒன்றாகும். அட்டவணை வடிவில் உள்ள தரவுகளைக் கொண்டு, விரிதாள் போன்ற அட்டவணை வடிவில்லாத, எளிய உரைக்கோப்பினை உருவாக்கும் போது, இந்நுட்பம் பயன்படுகிறது. ஒரே வரிசையில் அமைந்த இரு வேறு கூறுகளை உடையத் தரவுகளானது, அதிக அளவில் காற்புள்ளிகளால் (comma) பிரிக்கப்படுகிறது. எனினும், அலைக்குறி போன்ற குறியீடுகளும் இவ்வாறு பிரித்துக் காட்டப் பயன்படுத்தப்படுகிறது.\n\nSection::::கோப்பு அமைப்பு.\nஎடுத்துக்காட்டாக, \n\n"}
{"id": "391933", "url": "https://ta.wikipedia.org/wiki?curid=391933", "title": "யூடித் கமோரா கோகன்", "text": "யூடித் கமோரா கோகன்\n\nயூடித் கமோரா கோகன் \"(Judith Gamora Cohen)\" ஓர் அமெரிக்க வானியலாளர் ஆவார். இவர் கலிபோர்னியா தொழில்நுட்பக் கழகத்தில் வானியல் துறைசார்ந்த கேட் வான் நூசு பேராசிரியராக உள்ளார்.\n\nஇவர் இராட்கிளிப் கல்லூரியில் கலை இளவல் பட்டமும் கலிபோர்னியா தொழில்நுட்பக் கழகத்தில் முனைவர் பட்டமும் பெற்றார். இவர் அரிசோனா பல்கலைக்கழகத்தில் அறிவியல் இளவல் பட்டமும் பெற்றுள்ளார். இவரது ஆராய்ச்சி விண்மீன்கள், பால்வெளிகளின் கட்டமைப்பும் படிமலர்ச்சியிலும் கெக் வான்காணகத்திற்கான கருவிகளை உருவாக்குதலிலும் அமைந்தது. இவரது ஆய்வு கால்டெக் மங்கிய பால்வெளி செம்பெயர்ச்சி அளக்கைத் திட்டத்தை வகுக்க வழிகோலியது.\n\nஇவர் தகவுறு கரோலின் எர்ழ்செல் விரிவுரையை விண்வெளித் தொலைநோக்கி அறிவியல் நிறுவனத்திலும் தகவுறு சிசிலியா பேய்னே கொபாசுச்கின் விரிவுரையை ஆர்வார்டு பல்கலைக்கழக வானியற்பியல் மையத்திலும் ஆற்றியுள்ளார்.\nஇவரது சில ஆய்வுகள் அச்சூடகத்தில் மக்கள்பரப்புக்கு எளிமையாக வெளியிடப்பட்டன. இவர் கெக் வான்காணகத்தில் ஒருங்கொளி வழிகாட்டும் தகவமைவு ஒளியியல் முறைவழி, ஆந்திரமேடாவைச் செறிவாகச் சுற்றிவரும் பல விண்மீன் கொத்துகள் உண்மையில் கொத்துகளே அல்ல விளக்கிக் காட்டினார். இவரும் ஏவான் கிர்பியும் இணைந்து அருகில் உள்ள டிரையாங்குலம் எனும் குறும்பால்வெளி அதிலமைந்த கட்புலனாகும் விண்மீன்களின் எண்ணிக்கையோடு ஒப்பிடும்போது கூடுதலான பொருண்மையைப் பெற்றுள்ளதால் இது கரும்பொருண்மப் பால்வெளிக்கு எடுத்துகாட்டு வகையாகும் என நிறுவியுள்ளனர்.\n\n"}
{"id": "391935", "url": "https://ta.wikipedia.org/wiki?curid=391935", "title": "யூலி விண்டர் கான்சன்", "text": "யூலி விண்டர் கான்சன்\n\nயூலி மேரி விண்டர் கான்சன் (Julie Marie Vinter Hansen) (20 ஜூலை 1890 – 27 ஜூலை 1960) ஒரு டென்மார்க் வானியலாளர் ஆவார்.\n\nSection::::வாழ்க்கை.\nSection::::இளமை.\nவிண்டர் கான்சன் டென்மார்க்கில் உள்ல கோப்பனேகனில் பிறந்தார்.\n\nSection::::கல்வி.\nஇவர் கோப்பனேகன் பல்கலைக்கழகத்தில் படிக்கும்போதே பலகலைக்கழகத்தின் வான்காணகத்தில் கணிப்பாளராகப் பணிக்கு அமர்த்தப்பட்டார். மின்னணு ஊழிக்கு முன்பு கணினியின் பணிகளை வானியலாளர்களின் வழிகாட்டுதலின்கீழ் மாந்தக் கணிப்பாளர்களே செய்தனர். பகலைக்கழகத்தில் இப்பணி அமர்த்தத்தை முதலில் பெற்றவர் இவரே ஆவார். பின்னர் இவர் 1922 இல் வான்காணக உதவியாளராக, அதாவது நோக்கீட்டாளராகப் பணியில் அமர்த்தப்பட்டார்.\n\nSection::::வாழ்க்கைப்பணி.\nSection::::நோர்திக் வானியல் மீள்பார்வை இதழின் பதிப்பாசிரியர்.\nஇவர் ஆற்றல் மிக்க பணியாளர் ஆவார். இயல்பான நோக்கிடுகள், நோக்கிடுகள் சார்ந்த பணிகளை மட்டுமல்லாமல் \"Nordisk Astronomisk Tidsskrift\" (நோர்திக் வானியல் மீள்பார்வை) இதழின் பதிப்புப் பணிகளையும் ஏற்று செய்தார்.\n\nSection::::பன்னாட்டு வானியல் ஒன்றியம்.\nஇவர் பின்னர் பன்னாட்டு வானியல் ஒன்றியத்தின் தொலைவரிக் குழுமத்தின் இயக்குநரும் அதன் சுற்ற்றிக்கைகளின் பதிப்பாசிரியரும் ஆனார்.\n\nSection::::கோப்பனெகன் பல்கலைக்கழக வானியலாளர் பணி.\nஇவர் 1939 அளவில் கோப்பனேகன் பல்கலைக்கழக வான்கானகத்தின் முதல்வானியலாளர் ஆனார். இவர் சிறுகோல்கள், வால்வெள்ளிகளின் துல்லியமான வட்டணைக் கணிப்பீடுகளுக்குப் பெயர்போனவர் ஆவார்.\n\nSection::::தகேயா பிரேண்டித் ரெய்செலெகாத் விருது.\nஇவர் 1939 இல் தகேயா பிரேண்டித் இரெய்செலெகாத் விருதைப் பெற்றார். இவ்விருது கலை, அறிவியலில் பேரலவு பங்களிப்புகளை வழங்கிய பெண்மணிகளுக்கு வழங்கப்படுவதாகும்மிவர் இந்த விருது பணத்தில் (160, 000 அமெரிக்க டாலர்- 1ஒ,000 DKK) அமெரிக்காவில் இருந்து யப்பான் வரை சென்று மீண்டார். இவர் திரும்பும்போது 1940 இல் இரண்டாம் உலகப்போர் வெடித்ததால் இவரது வீடுநோக்கிய பயணம் கட்டுபாட்டுக்கு உள்ளானது.\n\nSection::::கலிபோர்னியா பல்கலைக்கழகப் பணி.\nஇவருக்கு கலிபோர்னியா பல்கலைக்கழகம் மார்ட்டின் கெலோகு ஆய்வுநல்கையை வழங்கியது. இது சிலகாலம் இவர் அமெரிக்காவில் பணிசெய்ய உதவியது. மேலும் இவருக்கு 1940 இல் வானியலுக்கான ஆன்னி ஜம்ப் கெனான் விருது வழங்கப்பட்டது.\n\nSection::::டென்மார்கு திரும்புதல்.\nஇவர் 1956 இல் தானிபுரோகு ஆணை நைட் பட்டம் பெற்றார். பிறகு இவர் 1960 வரை கோபானேகன் பல்கலைக்கழகத்தில் தன்பணியைத் தொடர்ந்தார்.\n\nSection::::இறப்பு.\nஇவர் இயல்பான ஓய்வு பெறுவதற்குச் சில நாட்களுக்கு முன் தான் விரும்பி ஓய்வெடுக்கும் விடுமுறை இடமாகிய சுவிசு மலைச்சாரல் ஊரான மூரெனில் 1960 இல் மாரடைப்பால் இறந்தார். இவரது உடல் கோப்பனேகனில் அடக்கம் செய்யப்பட்டார். பீன்னிசு வானியலாளர் இலீசி ஒத்தெர்மா 1940 களில் கண்டறிந்த சிறுகோள் 1544 விண்டர் கான்சென்சியா இவரது நினைவாகப் பெயரிடப்பட்டது.\n\n"}
{"id": "391937", "url": "https://ta.wikipedia.org/wiki?curid=391937", "title": "யூடித் யங்", "text": "யூடித் யங்\n\nயூடித் உரூபின் யங் \"(Judith (Rubin) Young)\" (செப்டம்பர் 15, 1952 – மே 23, 2014) ஓர் அமெரிக்க இயற்பியலாளரும் வானியலாளரும். கல்வியியலாளரும் ஆவார். இவருக்கு அமெரிக்க இயற்பியல் கழகம் 1986 இல் உலகின் தலைசிறந்த இளம் இயற்பியலாளராகத் தேர்வு செய்து முதல் மரியா கோயெப்பர்ட்-மேயர் விருதை வழங்கியது. \"இவரது முன்னோடிப் பால்வெளிக் கட்டமைப்பு ஆராய்ச்சி மிகத் தொடக்கநிலை CO உமிழ்வுப் பரவல் படம் வரைதலும் பிறகு தொடர்ந்து விரிவான மூலக்கூறு வளிமப் பரவலும் சார்ந்த அளக்கையும் அண்மைப் பால்வெளிகளின் விண்மீன்கள் உருவாக்கமும் அடங்கும்.\"\n\nSection::::வாழ்க்கை.\nஇவர் நிக் இசட். சுகோவில்லியுடன் பால்வெளிகளின் தண்வளிம, கரிம ஓராக்சைடு உள்ளடக்கத்தை கண்டறியும் ஆய்வில் கலந்துகொண்டார். இந்த இருவரும் பால்வெளிகளில் ஒளியும் வளிமமும் ஒரேவிகிதத்தில் பரவியுள்ளதைக் கண்டறிந்தனர். வளமான ஆராய்ச்சிதிறம் வாய்ந்த இளம்பெண் அறிவியலாள ரான இவருக்கு 1982 இல் அமெரிக்க வானியல் கழகம் வானியலுக்கான ஆன்னி ஜம்ப் கெனான் விருதை வழங்கி சிறப்பு செய்தது.\n\nஇவர் ஆம்கெர்சுட்டில் உள்ல மசாசூசட் பலகலைக்கழகத்தில் இயற்பியல், வானியல் பேராசிரியராக உள்ளார். ஐவர் 130 க்கும் மேலாக ஆய்வுகளை வெளியிட்டுள்ளார்; 5 முனைவர் பட்ட மாணவருக்கும் 15 பட்ட மாணவருக்கும் ஆய்வு வழிகாட்டியாக இருந்துள்ளார். இவர் வானியலாளர் வேரா உரூபின், கணித உயிரியற்பியலாளர் இராபெர்ட் உரூபின் ஆகியோருக்கு மகளாக வாழ்சிங்டன் டி.சி நகரில் பிறந்தார். இவர் ஆர்வார்டு பல்கலைக்கழகத்தில் இருந்து வானியலில் தகைமையுறு இளங்கலைப் பட்டத்தைப் பெற்றார். இவர் மின்னசோட்டா பல்கலைக்கழகத்தில் இருந்து இயற்பியலில் முதுவர் பட்டமும் முனைவர் பட்டமும் பெற்றார். இவர் 1989 இல் இணைப்பேராசிரியராக பதவி உயர்வு பெற்றார். இவர் தன் சூரியச் சக்கர ஆய்வுத் திட்ட்த்துக்காக பெயர்பெற்றவர். இத்திட்ட நோக்கம் வானியல் அறிவை அடித்தட்டு மக்கள் வரைக் கொண்டுசென்று உமாசு வளாக விளையாட்டுக் களங்களில் பரப்புவதாகும் UMASS campus. இவர் வானியகலுக்காக மட்டுமன்றி, உமாசு வளாகத்திலும் தான் வாழும் களமக்களிடமும் ஆற்றிய பணிகளுக்காகவும் புகழ்பெற்றவர்.\n\nSection::::சொந்த வாழ்க்கை.\nஇவர் பெயர்பெற்ற வானியலாளராகிய வேரா உரூபின் குழந்தைகளில் ஒருவராவார்.\n"}
{"id": "391949", "url": "https://ta.wikipedia.org/wiki?curid=391949", "title": "தட்டோன்", "text": "தட்டோன்\n\nதட்டோன் தெற்கு மியான்மரில் உள்ள மொன் மாநிலத்தில் தென்நாசேரி சமவெளிகளில் அமைந்திருக்கும் ஒரு நகரம். இந்நகரத்தின் வழி மியான்மர் எட்டாம் தேசிய நெடுஞ்சாலை செல்கிறது. தேசியச் சாலை 85 உடனும் இணைக்கப்பட்டுள்ளது. யங்கோன் நகரத்தில் இருந்து 230 கிமீ தென்கிழக்கிலும் மற்றும் மாவலமயீனி நகரத்திலிருந்து 70 கிமீ வடக்கிலும் அமைந்திருக்கிறது. கிமு 4 ஆம் நூற்றாண்டு முதல் கிமு 11 ஆம் நூற்றாண்டின் மத்திய காலம் வரை தாடோன் இராச்சியத்தின் தலைநகரமாக இந்நகரம் இருந்தது \n\nSection::::பெயர்க்காரணம்.\nதட்டோன் என்பத ஒரு பர்மியப் பெயர். இந்தப் பெயர் மொன் பெயரான சாதும்மை குறிக்கும். இது சுதாமாபுரா என்ற பாலி மொழிப் பெயரில் இருந்து சுதாமா என்றாயிற்று. இந்தப் பெயரின் பொருள் \"கடவுளர்களின் கூடம்\". \n\nSection::::வரலாறு.\nஇப்போது இருக்கும் கீழ் பர்மாவில், 4 - 11 ஆம் நூற்றாண்டின் இடைபட்ட காலங்களில் மொன் இராச்சியம் ஆட்சிக்காலத்தில், தாடோன் இராச்சியத்தின் தலைநகரமாக தாடோன் இருந்தது. பர்மிய மற்றும் தாய் இன மக்களைப் போல நவீன காலத்து மொன் மக்கள் தங்களின் இனத்தை அடையாளம் காண முயன்றனர். தாடோன் வரலாற்று இராச்சியங்களின் படி சுவர்ணபூமி என்றழைக்கப்பட்டது. \n\n"}
{"id": "391952", "url": "https://ta.wikipedia.org/wiki?curid=391952", "title": "சமூகவியலின் வரலாறு", "text": "சமூகவியலின் வரலாறு\n\nசமூகவியலின் வரலாறு, சமூகவியல் துறை பிரெஞ்சுப் புரட்சிக்குச் சற்றுப் பிந்திய காலத்தில், அறிவொளிச் சிந்தனைகளில் இருந்து, சமூகத்தின் நேர்க்காட்சியிய அறிவியலாக உருவானதில் இருந்து தொடங்குகிறது. இதன் தோற்றத்துக்கு அறிவியல் மெய்யியலையும், அறிவு மெய்யியலையும், சார்ந்த பல்வேறு இயக்கங்கள் காரணமாக இருந்தன. விரிந்த நோக்கில், சமூகப் பகுப்பாய்வு, சமூகவியல் துறை உருவாவதற்கு முன்னமே பொதுவான மெய்யியலின் ஒரு பகுதியாகத் தோற்றம் பெற்றது. தற்காலப் புலமைசார் சமூகவியல், நவீனத்துவம், முதலாளித்துவம், நகராக்கம், பகுத்தறிவுமயமாதல், மதச்சார்பின்மையாதல், குடியேற்றவாதம், பேரரசுவாதம் ஆகியவற்றுக்கான ஒரு எதிர்வினையாகத் தோன்றியது. 19 ஆம் நூற்றாண்டுச் சமூகவியல், நவீன தேசிய அரசின் தோற்றம், அதன் உறுப்பு நிறுவனங்கள், அதன் சமூகமயமாக்க அலகுகள், அவற்றின் கண்காணிப்பு முறை ஆகியவை தொடர்பில் குறிப்பாக வலுவான ஆர்வம் கொண்டிருந்தது. அறிவொளிச் சிந்தனைகளைவிட, நவீனத்துவக் கருத்துருவே பெரும்பாலும், சமூகவியல் விடயங்களைச் செந்நெறி அரசியல் மெய்யியலில் இருந்து வேறுபடுத்தியது.\n\nபல்வேறு கணியமுறைச் சமூக ஆய்வு நுட்பங்கள் அரசுகள், வணிக நிறுவனங்கள், அமைப்புக்கள் போன்றவற்றால் பொதுவாகப் பயன்படுத்தப்பட்டதுடன், பிற சமூக அறிவியல் துறைகளிலும் பயன்பட்டன. சமூக இயக்கம் தொடர்பான கோட்பாட்டு விளக்கங்களில் இருந்து விலகி, இது சமூக ஆய்வுக்குச் சமூகவியல் துறையில் இருந்து ஓரளவு சுதந்திரம் வழங்கியது. இதேபோல், \"சமூக அறிவியல்\" என்பது, மனிதர், இடைவினைகள், சமூகம், பண்பாடு போன்றவற்றை ஆய்வு செய்யும் பல்வேறுபட்ட துறைகளை உள்ளடக்கும் பொதுச் சொல்லாக ஆகியது.\n"}
{"id": "391957", "url": "https://ta.wikipedia.org/wiki?curid=391957", "title": "நேர்க்காட்சியியம்", "text": "நேர்க்காட்சியியம்\n\nநேர்க்காட்சியியம் என்பது, ஐயத்துக்கு இடமில்லாத அறிவு இயற்கைத் தோற்றப்பாடுகளையும், அவற்றின் இயல்புகளையும், தொடர்புகளையும் அடிப்படையாகக் கொண்டது என்று கூறும் மெய்யியல் கோட்பாடு ஆகும். ஆகவே, புலன்வழிப் பட்டறிவுகள் மூலம் கிடைக்கும் தகவல்களை பகுத்தறிதல், ஏரணம் என்பவற்றினூடாக விளக்குவதே எல்லா நிச்சயமான அறிவுகளினதும் மூலம் ஆகும். புலன்களின் ஊடாகக் கிடைக்கும் உறுதிப்படுத்திய தரவுகள் பட்டறிவுச் சான்றுகள் எனப்படுகின்றன. எனவே நேர்க்காட்சியியம் பட்டறிவியத்தை அடிப்படையாகக் கொண்டது. இது நேர்க்காட்சிவாதம், புலனெறியியம், புலநெறிவாதம் போன்ற பெயர்களாலும் அழைக்கப்படுகின்றது.\n\nநேர்க்காட்சியியத்தின்படி சமூகமும், பௌதீக உலகைப்போல் பொது விதிகளின் அடிப்படையிலேயே இயங்குகிறது. அகநோக்கு, உள்ளுணர்வு என்பன சார்ந்த அறிவுகளையும் அதேபோல், மீவியற்பிய, இறையியல் அறிவுகளையும் நேர்க்காட்சியியம் ஏற்றுக்கொள்வதில்லை. நேர்க்காட்சியியத்தின் அணுகுமுறை மேற்கு நாட்டுச் சிந்தனை வரலாற்றில் தொடர்ந்து காணப்படுகின்ற கருப்பொருளாக இருந்துவருகின்றபோதும், தற்கால நோக்கிலான அணுகுமுறை 19 ஆம் நூற்றாண்டின் தொடக்கத்தில் மெய்யியலாளரான அகசுத்தே காம்டேயினால் உருவாக்கப்பட்டது. எந்த அளவுக்குப் பௌதீக உலகு புவியீர்ப்பையும், பிற விதிகளையும் அடிப்படையாகக் கொண்டு இயங்குகிறதோ சமூகமும் அவ்வாறே என காம்டே வாதிட்டதுடன், நேர்க்காட்சியியத்தை ஒரு மனிதநேய மதமாக வளர்த்தெடுத்தார்.\n"}
{"id": "391960", "url": "https://ta.wikipedia.org/wiki?curid=391960", "title": "யூன் சென்", "text": "யூன் சென்\n\nயூன் சென் \"(Jun Chen)\" ஒரு சீன-அமெரிக்க வானியலாளர் ஆவார். இவர் பத்து சிறுகோள்களைக் கண்டுபிடித்துள்ளார்.\n\nஇவர் 1990 இல் பீக்கிங் பல்கலைக்கழகத்தில் இளம் அறிவியல் பட்டம் பெற்றார். முனைவர் பட்டத்தைக் கவாய் பல்கலைக்கழகத்தில் 1997 இல் பெற்றார். இவர் டேவிடு யெவிட்டுடனும் ஜேன் உலூவுடனும் மற்ற வானியலாளருடனும் இணைந்து, பல கியூப்பர் பட்டை வான்பொருள்களை இணைகண்டுபிடிப்பாகக் கண்டுபிடித்துள்ளார். The Minor Planet Center credits her with the co-discovery of 10 minor planets during 1994–1997.\n\nஇவர் இப்போது தனியர் தொழிலகம் ஒன்றில் மென்பொருள் உருவாக்குநராகப் பணிபுரிகிறார்.\n"}
{"id": "391965", "url": "https://ta.wikipedia.org/wiki?curid=391965", "title": "த. நா. குமாரசுவாமி", "text": "த. நா. குமாரசுவாமி\n\nதண்டலம் நாராயண குமாரசுவாமி (T. N. Kumaraswami) (1907 - 1982), தண்டலம் சங்கர நாராயண சாஸ்திரி - ராஜம்மாள் இணையருக்கு 24 டிசம்பர் 1907 அன்று சென்னையில் பிறந்தவர். சென்னை முத்தியால்பேட்டை உயர்நிலைப் பள்ளியில் பயிலும் போதே தமிழ் மொழியுடன், சமஸ்கிருதம், தெலுங்கு மொழிகளையும் கற்றார். கல்லூரிப் படிப்பில் தத்துவம் மற்று உளவியல் பாடங்களில் 1928ல் பட்டம் பெற்றார்.. \n\n1930ம் ஆண்டில் கொல்கத்தா சென்று வங்காள மொழி பயின்ற பின், இரவீந்திரநாத் தாகூரை சந்தித்து, அவரது நூல்களை தமிழில் மொழிபெயர்ப்பதற்கு அனுமதி பெற்றார். நாட்டுப்பற்றின் காரணமாக, நேதாஜி எழுதிய \"இளைஞன் கனவு\", \"புதுவழி\" முதலிய நூல்களை தமிழில் மொழிபெயர்த்தார்.\nத.நா. குமாரசுவாமி எழுதிய முதல் சிறுகதை \"கன்யாகுமரி\" 1934 ஆம் ஆண்டு தினமணி நாளிதழில் வெளியானது. பின்னர் அவரது சிறுகதைகள் சுதேசமித்திரன், கல்கி, அமுதசுரபி, ஆனந்த விகடன், கலைமகள் முதலிய இதழ்களிலும் வெளியானது.\n1960-61களில் நடைபெற்ற சாகித்திய அகாதமியின் நூற்றாண்டு விழாவை முன்னிட்டு, இரவீரந்திரநாத் தாகூரின் சில நூல்களை தமிழில் மொழி பெயர்த்து வெளியிட்டார்.\n\n1962 ஆம் ஆண்டு எழுத்தாளர்கள் பரிவர்த்தனத் திட்டப்படி தமிழ் எழுத்தாளர், மொழி பெயர்ப்பாளர் என்ற தகுதியில், வங்க மொழி எழுத்தாளர் நிகார் ரஞ்சன் ரே, அசாமிய எழுத்தாளர் ஹேம் காந்த் பரூவா ஆகியோருடன் இரண்டு மாதம் சோவியத் நாடுகளுக்கு சுற்றுப் பயணம் மேற்கொண்ட போது லியோ டால்ஸ்டாய், மாக்சிம் கார்க்கி, ஆன்டன் செக்கோவ் எழுத்தாளர்களை சந்தித்து கலந்துரையாடியுள்ளார்.\n\nத.நா. குமாரசுவாமி வங்க மொழி இலக்கியங்களின் தமிழ் மொழிபெயர்ப்புத் தொண்டினைப் பாராட்டிப் போற்றி ‘நேதாஜி புரஸ்கார்’ (\"நேதாஜி இலக்கிய விருது\") விருது அளிக்கப்பட்டது. நாட்டுப்பற்றின் காரணமாக, நேதாஜி எழுதிய ‘இளைஞன் கனவு’, ‘புதுவழி’ முதலிய நூல்களை தமிழில் மொழிபெயர்த்தார்.\n\nகன்யாகுமரி, \"சந்திரகிரகணம்\", \"நீலாம்பரி\", \"இக்கரையும் அக்கரையும்\", \"கற்பவல்லி\" முதலிய சிறுகதை தொகுப்புகளை எழுதி வெளியிட்டு உள்ளார்.\n\n\"விடுதலை\", \"ஒட்டுச்செடி\", \"குறுக்குச் சுவர்\", \"வீட்டுப்புறா\", \"அன்பின் எல்லை\", \"கானல் நீர்\" முதலிய நாவல்களையும் படைத்துள்ளார். \"ஒட்டுச் செடி\" நாவல் ஆனந்த விகடன் இதழில் தொடராக வெளியானது.\n\nSection::::மொழிபெயர்ப்பு நூல்கள்.\nத.நா. குமாரசுவாமியின் இலக்கியப் பணிகளில் மிகவும் முக்கிய இடத்தை வகிப்பது அவருடைய மொழிப்பெயர்ப்பு பணியாகும். 1930களில் தொடங்கிய அவரது மொழிபெயர்ப்புப் பணி 1980 வரை 50 ஆண்டு காலம் தொடர்ந்தது. இவரது தம்பி த. நா. சேனாபதியும் இவரைப் போன்றே வங்க மொழி இலக்கியங்களை தமிழில் மொழிபெயர்த்தவர் ஆவார்.\n\nவங்க இலக்கியத்தில் முன்னோடிகளாக விளங்கிய சரத் சந்திரர், பங்கிம் சந்திர சட்டர்ஜி, இரவீந்திரநாத் தாகூர், தாராசங்கர் பானர்ஜி முதலியவர்களின் நாவல்களையும், சிறுகதைகளையும் தமிழில் மொழிபெயர்த்துள்ளார். \n\nஇரவீந்திரநாத் தாகூரின் \"புயல்\", \"சதுரங்கம்\", \"ராஜகுமாரி விபா\", \"ராஜரிஷி\", \"கோரா\", பூந்தோட்டம், \"இரு சகோதரிகள்\", \"லாவண்யா\", \"சிதைந்த கூடு\", \"மூவர்\", \"விநோதினி\" முதலிய புதினங்களையும், \"காரும் கதிரும்\", \"கல்லின் வேட்கை\", மானபங்கம், \"போஸ்ட் மாஸ்டர்\", \"பத்தினிப் பெண்\", \"நெற்றிப் பொட்டு\", \"வெற்றி\" முதலிய சிறுகதைகளையும், \"மகுடம்\", \"புலைச்சி\" முதலிய நாடகங்களையும், தாகூர் சிறுகதைகள் இரண்டு தொகுதிகளையும், தாகூர் கவிதைகளையும், பயணக் கட்டுரைகளையும் தமிழில் மொழிபெயர்த்துள்ளார். \n\nபங்கிம் சந்திரரின் \"விஷ விருட்சம்\", \"ஆனந்தமடம்\", \"கிருஷ்ண காந்தன் உயில்\", \"மாதங்கினி\", \"கபால குண்டலா\" முதலிய நூல்களை தமிழில் மொழிபெயர்த்துள்ளார். \n\nசரத் சந்திரரின் \"பைரவி\", \"அமூல்யன்\", \"சௌதாமினி\", \"மருமகள்\" முதலிய நூல்களையும் தமிழில் மொழி பெயர்த்துள்ளார்.\n\n\"கிழக்கோடும் நதி\" எனும் சீன மொழி நாவலை ஆங்கிலத்திலிருந்தும், \"துர்லக்\" எனும் செக்கோஸ்லோவாகிய மொழிக் கதையை ஆங்கிலத்திலிருந்தும், \"காதலர்\" எனும் பர்மிய மொழிக் கதையையும் தமிழில் மொழிபெயர்த்துள்ளார்.\n\nSection::::நாட்டுப் பணிகள்.\nநாட்டுப்பற்றுடன், சமுதாயத்தின் மீதும் பற்று கொண்ட குமாரசுவாமி, சென்னை அருகே பாடி எனும் கிராமத்தில் நலிந்தவர்களுக்காக, தனது சொந்த நிலத்திலிருந்து ஒரு ஏக்கர் நிலத்தை சாதி கலவரத்தினால் பாதிக்கப்பட்டு வீடுகளை இழந்த ஆதிதிராவிட மக்களுக்கு இலவசமாக வழங்கினார். பாடி கிராம மக்கள் த.நா. குமாரசுவாமியை \"காந்தி ஐயர்\" என்று போற்றினர். \n\nSection::::குடும்பம்.\nத.நா. குமாரசுவாமி 1925 ஆம் ஆண்டு காஞ்சிபுரத்தைச் சேர்ந்த ருக்மணியை திருமணம் செய்து கொண்டார். த. நா. குமாரசுவாமியின் மகன் த. கு. அஸ்வின்குமார் ஆங்கில இலக்கியத்தில் முதுகலை பட்டம் பெற்றவர். இவர் எழுதிய \"சிந்தனை செயல் சாதனை\" எனும் நூலிற்கு, 1987ல் தமிழக அரசின் முதல் பரிசு பெற்றது. அஸ்வின்குமார் சென்னை வானொலி நிலைய உதவி இயக்குநராக உள்ளார்.\n\nSection::::மறைவு.\nதமிழ்மொழி பெயர்ப்பு உலகில் சிறந்து விளங்கி, தமிழுக்குத் தொண்டு செய்த த.நா. குமாரசுவாமி 17-09-1982 அன்று, தமது 75 ஆவது வயதில் காலமானார்.\n\n"}
{"id": "391968", "url": "https://ta.wikipedia.org/wiki?curid=391968", "title": "மெரீமே சாதிது", "text": "மெரீமே சாதிது\n\nமெரீமே சாதிது \"(Merieme Chadid)\" (பிறப்பு: அக்தோபர் 11, 1969, காசாபிளாங்கா) ஒரு மொராக்கோ வானியலாளரும் அறிவியல் தேட்டரும் ஆராய்ச்சியாளரும் ஆவார். இவர் அண்டார்க்ட்இகாவில் உள்ல தோமே சார்லீயைச் சார்ந்தவர். இவர் 2006 இல் அண்டார்க்டிகாவின் நட்டநடுப் பகுதியில் பன்னாட்டு அறிவியல் திட்ட்த்துக்காக பெரிய வானியல் காணகத்தை நிறுவும் குழுவுக்குத் தலைமை தாங்கினார்.\n\nSection::::வாழ்க்கைப்பணி.\nஇவர் தன் முனைவர் பட்டத்தை 1996 இல் தவுலவுசுவில் உள்ள பவுல் சபாத்தியேர் பல்கலைக்கழகத்தில் பெற்றார். துடிவிண்மீன்களின் மீயொலி அதிர்ச்சி அலைகளைக் கண்டுபிடித்து விளக்கியதற்காக இவருக்கு முனைவர் பட்டம் வழங்கப்பட்டது. பிறகு இவர் மான்ட்பெலியரில் உள்ள தேசிய அறிவியல் ஆராய்ச்சி மையத்தில் (Centre national de la recherche scientifique) சேர்ந்தார். இவர் 1998 முதல் 2001 வரையில் சிலியில் உள்ள மீப்பெரு தொலைநோக்கியை நிறுவினார். இவர் 2002 இல் தேசிய வானியல் மன்றத்தில் (Conseil national des Astronomes) சேர்ந்தார்.\n\nஅண்டார்க்டிகாவின் நட்டநடுப் பகுதியில் அமைந்த டோம் சி எனும் ஒரு புதிய வான்காணகத்தில் தொலைநோக்கிகளை 2006 இல் நிறுவ ஒரு குழுவைத் தலைமை தாங்கிச் சென்றார். இவர் தான் அண்டார்க்டிகா சென்ற முதல் எண்மணியும் மொராக்கோவின் கொடியைப் புவியின் தென்முனையில் நட்டவரும் ஆவார்.\n"}
{"id": "391977", "url": "https://ta.wikipedia.org/wiki?curid=391977", "title": "இரெபேக்கா எல்சன்", "text": "இரெபேக்கா எல்சன்\n\nஇரெபேக்கா ஆன்னி வுட் எல்சன் \"(Rebecca Anne Wood Elson)\" (2 ஜனவரி 1960 – 19 மே 1999) ஒரு கனடிய அமெரிக்க வானியலாளரும் எழுத்தாளரும் ஆவார்.\n\nகுவிபெக், மாண்ட்ரீலில் பிறந்த இவர், தன் பதினாட்டை அகவையிலேயே புவியியலாளராகிய தன் தந்தையாருடன் அவரது கள் ஆய்வுகளுக்காக கனடாவுக்குப் பலமுறை சென்றுள்ளார். இவர் முதலில் உயிரியலைத் தேர்வுசெய்தாலும் (குறிப்பாக மரபியலில் ஆர்வம் காட்டினாலும்) பின்னர் வானியலுக்கு மாறி சுமித் கல்லூரியில் வானியலில் இளவல் பட்டம் பெற்றார். இங்கே இவரது ஆசிரியராக வாடிரவுட் சீட்டர் விளங்கினார். இவரது பட்டப்படிப்பில் எடின்பர்கில் உள்ள ஆந்திரூ பல்கலைகழகத்தில் பணியமர்த்தமும் உள்ளடக்கியதாகும். இவர் பிரித்தானியக் கொலம்பியா பல்கலைக்கழகத்தில் இயற்பியலில் முதுவர் பட்டம் பெற்றார். பின்னர் கேம்பிரிட்ஜ் பல்கலைக்கழகத்தில் சேர்ந்தார். அங்கு இவருக்கு நியூட்டன் மாணவ நல்கை கிடைத்தது. அங்கே இவர் தன் முனைவர் பட்டத்தை வானியலில் பெற்றார். முனைவர் பட்டப்படிப்பின்போதே இவர் கேபெராவில் உள்ள மவுண்ட் சுத்திரான்போ வானிகாணகத்தில் கென் பிரீமன் கீழ் பணிபுரிந்துள்லார். இவர் தன் முதுமுனைவர் படிப்பை ஜான் நேத்தா பக்கல் மேற்பார்வையில் உயராய்வு நிறுவனத்தில் மேற்கொண்டார். இவர் 1989 இல் இராடுகிளிப் கல்லூரியில் பண்டிங் ஆய்வுநல்கையைப் பெற்றார். இங்கு இவர் ஆக்கநிலை எழுதலைப் பற்றிப் பாடம் எடுத்தார். இவர் 1990 களில் கேம்பிரிட்ஜ் வானியல் நிறுவணத்துக்கு வந்து ஆய்வுப் பொறுப்பை ஏற்று தன் எஞ்சிய வாழ்க்கையை அங்கேயே கழித்தார். இவர் ஆய்வு பேரியல் பால்வெளிக் கொத்துகள், வான்வேதியியல் (வேதியியல் படிமலர்ச்சி), பால்வெளி உருவாக்கம் ஆகிய புலங்களில் அமைந்தது. 1990 இல் அபுள் விண்வெளி ஆய்வு மையம் முதல் நோக்கீட்டுப் படிமங்களை வெளியிட்டது. வானியலாலர்கள் அப்படிமங்கள் விண்வெளித் தொலைநோக்கி ஆடியின் பிறழ்வுகளால் வீணாகியதால் மிகவும் கவலைப்பட நேர்ந்தது. என்றாலும், தொலைநோக்கி பழுது பார்க்கப்பட்டதும் எடுக்கப்பட்ட படிமங்கள் வானியல் ஆய்வை முடுக்கிவிட்டது. அப்போது பேரளவு நிதி ஒதுக்கீடு எல்சன் குழுவுக்கே கிடைத்தது.\n\nஇவர் தன் 29 ஆம் அகவையில் புற்றுநோய்க்கு ஆட்பட்டார். உரிய மருத்துவம் பெற்றதும் நோய் அடங்கியது. இவர் 1996 இல் இத்தாலிய ஓவியராகிய ஏஞ்சலோ தி சின்ழ்சியாவை மணந்தார். என்றாலும், விரைவிலேயே புற்றுநோய் இவரை மீண்டும் தாக்கியது. இவர் புற்றுநோயால் 1999 இல் தன் 39 ஆம் அகவையில் இறந்தார்.\n\nஇவர் தன் பதின் அகவைகளில் இருந்து இதுவரை எழுதிய கவிதைகள் இறப்புக்குப் பின்னர் 2001 இல் பிரித்தானியாவில் வெளியிடப்பட்டன. இந்தக் கவிதை நூலின் தலைப்பு\"இன்னலைத் தாண்டும் பொறுப்பு\" என்பதாகும். இந்நூல் 2002 இல் மீண்டும் அமெரிக்காவில் வெளியிடப்பட்டது. இந்தக் கவிதைத் தொகுப்பு அவ்வாண்டின் சிறந்த நூலாக பொருளியலாளர் இதழ் தேர்வு செய்தது.\n\nஇவர் அவரது குறுகிய வாழ்நாளில் 52 அறிவியல் ஆய்வுத்தாள்களை வெளியிட்டுள்லார்.\n\n"}
{"id": "391981", "url": "https://ta.wikipedia.org/wiki?curid=391981", "title": "யாயேல் நாசே", "text": "யாயேல் நாசே\n\nயாயேல் நாசே \"(Yaël Nazé)\" ஒரு பெல்ஜிய வானியற்பியலாளர் ஆவார். இவர் இலீகே பல்கலைக்கழகத்தில் பணிபுரிகிறார். இவர் உயர்பொருண்மாஇ விண்மீன்களைப் பற்றியும் அவற்றின் சூழலுடனான ஊடாட்டம் பற்றியும் ஆய்வு செய்கிறார்.\n\nSection::::வாழ்க்கை.\nவிண்மீன்களைப் பார்த்து மகிழும் பெஇல்ஜியத்தின் ஏழ்மையான பகுதியில் பிறந்து வளர்ந்தவர் ஆவார். பத்தாம் அக்வையில் இவர் வானிலையியலில் ஆர்வம் கொண்டிருந்தாலும் பின்னர் பன்னிரண்டாம் அகவைக்குள் வானியலுக்கு மாறினார். இவர் 2004 மார்ச்சில் முனைவர் பட்டம் பெற்று, 2009 இல் இருந்து FNRS ஆய்வாளர் தகுதியுற்றார். இவர் தன் ஓய்வு நேரத்தை அறியலை மக்களிடம் கருத்தரங்குகள். அசைவூட்டங்கள், காட்சியரங்குகள், கட்டுரைகள் வாயிலாகப் பரப்புகிறார். இவர் பல நூல்களை எழுதி பல விருதுகளை ஈட்டியுள்ளர். Her scientific work has been just as rewarded and repeatedly so.\n\n\n"}
{"id": "391985", "url": "https://ta.wikipedia.org/wiki?curid=391985", "title": "டி. கே. எஸ். நடராஜன்", "text": "டி. கே. எஸ். நடராஜன்\n\nடிகேஎஸ். நடராஜன் (\"TKS Natarajan\", பிறப்பு: 23 சூலை, 1933) என்பவர் தமிழகத் திரைப்பட நடிகர் மற்றும் தெம்மாங்கு பாடகர் ஆவார். தமிழ் நாடகத்துறையில் புகழ்வாய்ந்த டிகேஎஸ் கலைக்குழுவில், இவர் சிறுவனாக இருந்தபோது சேர்ந்து நடித்ததால் நடராஜன் என்ற இவரது பெயருக்கு முன்னாள் டிகேஎஸ் என்ற அடைமொழியோடு டிகேஎஸ். நடராஜன் என அழைக்கப்படுகிறார்.\nSection::::நடிகராக.\n1954 இல் வெளியான ஸ்ரீதர் வசனம் எழுதிய ரத்தபாசம் படத்தில் டிகேஎஸ் நடராஜன் திரைப்பட நடிகராக அறிமுகம் ஆனார். அதன்பின் நாடோடி, நீதிக்கு தலைவணங்கு, பொன்னகரம், தேன் கிண்ணம், கண்காட்சி, பகடை பனிரெண்டு, ராணி தேனீ, ஆடு புலி ஆட்டம், பட்டம் பறக்கட்டும், மங்களவாத்தியம், உதயகீதம், ஆனந்த கண்ணீர் , இதோ எந்தன் தெய்வம், காதல் பரிசு போன்ற 500க்கும் மேற்பட்ட படங்களில் நடித்துள்ளார்.\n\nSection::::பாடகராக.\nவாங்க மாப்பிள்ளை வாங்க படத்தில் தெம்மாங்கு பாடலாக சங்கர் கணேஷ் இசையில் டிகேஎஸ் நடராஜன் பாடிய 'என்னடி முனியம்மா உன் கண்ணுல மையி' என்ற பாடல் தான் அவரைத் தமிழகம் முழுவதும் அடையாளப்படுத்தியது. \"கொட்டாம்பட்டி ரோட்டிலே \" என்ற அடுத்த பாடலும் பெரும் புகழைப் பெற்றுத் தந்தது. இதனைத் தொடர்ந்து டிகேஎஸ் நடராஜன் தெம்மாங்கு கச்சேரிகளில் பாட ஆரம்பித்தார். அவர் பாடிய என்னடி முனியம்மா பாடல் நடிகர் அர்ஜுன் நடித்த 'வாத்தியார்' படத்தில் மீள்கலப்பு (remix) செய்திருந்தார்கள். அந்த பாடலிலும் டிகேஎஸ் நடராஜன் நடித்திருந்தார்.\n"}
{"id": "391988", "url": "https://ta.wikipedia.org/wiki?curid=391988", "title": "எளிய திரைநிகழ்வி", "text": "எளிய திரைநிகழ்வி\n\nஎளிய திரைநிகழ்வி / \"சிம்பிள்சிகிரின்ரெக்கார்டர்\" (SimpleScreenRecorder) என்பது லினக்சை அடிப்படைக் கொண்டு இயங்கும் கணினிகளுக்காக உருவாக்கப்பட்டது. எனினும், இது பலவித இயக்குதளங்களிலும் செயற்படவல்ல மொழியால் (Qt software) எழுதப்பட்டுள்ளது. வி. எல். சி. ( ffmpeg/avconv, VLC) போன்ற திரைநிகழ்விகளுக்கு மாற்றாக திகழ்கிறது. \n\nஇந்த பயன்பாட்டு மென்பொருள், பல்புரியாக்கம்(multithreading) நுட்பத்தைக் கையாண்டு இயங்குவதால், குறைந்த திறனுள்ள கணினிகளிலும், இதன் திறன் சிறப்பாக செயல்படுகிறது. ஒரு பயனரின் விருப்பத்திற்கு ஏற்ப ஒளி, ஒலி அமைப்புகளை கட்டமைத்துக் கொள்ளலாம். தவறான ஒளி, ஒலி தேர்ந்தெடுப்பை, ஒரு பயனர் தேர்ந்தெடுத்தால், அத்தவற்றை இந்த மென்பொருள் இயங்குவதற்கு முன்பேயே சுட்டுகிறது. இதனால் விருப்பத்திற்கு ஏற்ப webm, MP4, MKV வடிவில் திரை நிகழ்வினைப் பெற இயலும். ஒரு நிமிடத்திற்கு ஏறத்தாழ 15-18 மெகாபைட்டுகள் சேமிப்பிடத்தை, தனது கோப்புக்கு எடுத்துக் கொள்கிறது.\n"}
{"id": "391991", "url": "https://ta.wikipedia.org/wiki?curid=391991", "title": "இராபின் கானூப்", "text": "இராபின் கானூப்\n\nஇராபின் எம். கானூப் \"(Robin M. Canup)\" (பிறப்பு: நவன்பர் 20, 1968) ஓர் அமெரிக்க வானியற்பியலாளர் ஆவார். இவர் இளமறிவியல் பட்டத்தை டியூக் பல்கலைக்கழகத்திலும் முனைவர் பட்டத்தை பவுள்டரில் அமைந்த கொலராடோ பல்கலைக்கழகத்திலும் பெற்றார். இவரது முதன்மையான ஆராய்ச்சிப் பகுதி கோளகள், நிலாக்களின் தோற்றங்கள் பற்றியதாகும். இவருக்கு 2003இல் ஆரோல்டு சி. யூரே பரிசு வழங்கப்பட்டது.\n\nஇவர் தன் ஆய்வுக்கு பெருங்கணத்தாக்கல் அல்லது பெருமொத்தல் கருதுகோளைப் பயன்படுத்தி, படிம ஓர்வு, ஒப்புருவாக்கம் ஆகிய முறைகளால் உண்மையில் கோள் மொத்தல்கள் உருவாதலினை விளக்குகிறார். இவர் புவியும் அதன் நிலாவும் ஏற்கெனவே நிலவிய இருகோள்கள் மொத்தும்போது உருவாகின என வாதிடுகிறார். மேலும் இவை இரண்டும் செவ்வாயைவிட பெரியனவாக இருந்தன என்கிறார். மொத்தலுக்குப் பின் புவி சுற்றியமைந்த பொருள்திரளின் வட்டு நிலாவாகியது என்கிறார். இவர் புவி, நிலா தோற்றம் பற்றிய நூலொன்றை எழுதியுள்ளார். கானுப் பெருமொத்தல் கருதுகோளைப் பயன்படுத்தி புளூட்டோவும் அதன் நிலாவான சாரனும் உருவாகியதையும் விளக்கிக் கட்டுரையாக வெளியிட்டுள்ளார்.\n\nஇவர் பாலே நடனத்தில் வல்லவர். தனது ஆய்வுரையை முடித்த்தும் ஒருவாரத்துக்கு பவுள்ட்ரில் பாலே நடனம் ஆடியுள்ளார்.\n\n\n"}
{"id": "391995", "url": "https://ta.wikipedia.org/wiki?curid=391995", "title": "பகுத்தறிவுமயமாதல் (சமூகவியல்)", "text": "பகுத்தறிவுமயமாதல் (சமூகவியல்)\n\nசமூகவியலில், பகுத்தறிவுமயமாதல் என்பது, சமூகத்தில் நடத்தைகளை ஊக்குவிப்பனவான மரபுகள், விழுமியங்கள், உணர்வுகள் ஆகியவற்றை பகுத்தறிவு, காரண ஆய்வு என்பன சார்ந்த கருத்துருக்களால் மாற்றீடு செய்வதைக் குறிக்கிறது. தற்காலத்தில், ஒரு பண்பாட்டில் பகுத்தறிவுமயமாதல் இடம்பெறுவதற்கான ஒரு காரணமாக உலகமயமாக்கத்தைக் கொள்ளலாம். நாடுகள் மேலும் மேலும் ஒன்றுடனொன்று கூடுதல் தொடர்புகளைக் கொண்டவையாக மாறி வருகின்றன. அத்துடன், தொழில்நுட்ப வளர்ச்சி காரணமாகச் சமூக வலையமைப்புக்கள், ஊடகங்கள், அரசியல் என்பவற்றினூடாக ஒன்றின்மீதொன்று செல்வாக்குச் செலுத்துவதும் இலகுவாக உள்ளது. ஆப்பிரிக்காவின் சில பகுதிகளில், அப்பகுதியினரின் பண்பாட்டின் முக்கிய கூறாகக் கருதப்படும் மந்திர மருத்துவ நடைமுறைகளை மாற்றுவதற்காக நனீன மருத்துவ முறைகளை அறிமுகப்படுத்தும் முயற்சிகள் பகுத்தறிவுமயமாதலுக்கு ஒரு எடுத்துக்காட்டு ஆகும்.\n\nபகுத்தறிவுமயமாதல் ஒரு வளர்ச்சியெனப் போலியாகக் கருதப்படுவதாகவும், சமூகத்தின் மீது எதிர்மறையானதும் எதிர்மனிதப்பண்பாக்கத் தாக்கங்களை உருவாக்கியுள்ளது என்றும் அது நவீனத்துவத்தை அறிவொளிக் கோட்பாடுகளிலிருந்து விலகச் செய்தது எனவும் பல சமூகவியலாளர்களும், சமகால மெய்யியலாளர்களும் வாதிட்டனர். சமூகவியலைத் தொடங்கியோரும் பகுத்தறிவுமயமாதல் தொடர்பில் விமர்சனங்களை முன்வைத்துள்ளனர்.\n\nSection::::முதலாளித்துவம்.\nகுறிப்பாக நவீன மேல்நாட்டுச் சமூகங்களின் இயல்புகள் மீது இத்துறை ஏற்படுத்திய அழுத்தங்கள் தொடர்பில் செந்நெறிச் சமூகவியல் அடிப்படையின் மையக் கருத்துருக்களில் ஒன்றாக பகுத்தறிவுமயமாதல் உருவானது. இதன் கருப்பொருள், பல அறிஞர்களின் நவீனத்துவத்துக்கு எதிரான விமர்சனங்களோடு ஒத்திருந்தபோதும், இச்சொல்லை முன்மொழிந்தவர் பெரும் செல்வாக்குப் பெற்றிருந்தவரும் எதிர்நேர்க்காட்சியியக் கொள்கை கொண்டவருமான மக்சு வெபர் ஆவார்.\n\nமக்சு வெபர், \"புரட்டஸ்தாந்த நெறிமுறையும் முதலாளித்துவத்தின் ஆற்றலும்\"' என்னும் அவரது நூலில் பகுத்தறிவுமயமாதல் குறித்து விளக்கியுள்ளார். இதில், சில புரட்டஸ்தாந்த இறையியலாளர்களின், குறிப்பாகக் கல்வினியம் சார்ந்தோரின், நோக்கங்கள், அவர்களது \"விடுதலை ஆர்வத்தைக்\" கையாளுவதற்கான ஒரு வழியாகப் பொருளியல் இலாபத்துக்கான பகுத்தறிவு சார்ந்த வழிமுறைகளை நோக்கித் திரும்பியதாக வெபர் குறிப்பிடுகிறார். இக்கொள்கையின் விளைவுகள் விரைவிலேயே அதன் மத அடிப்படைகளுடன் ஒத்துப்போகாத அளவுக்கு வளர்ந்துவிட்டதாகவும், அதனால் இதை அவர்கள் கைவிட்டுவிட்டதாகவும் வெபர் வாதிட்டார். பிந்திய ஆக்கங்களிலும், குறிப்பாக அதிகார அமைப்பு, அதிகாரத்தின் வகைப்பாடு போன்றவை தொடர்பான ஆக்கங்களிலும், இவ்விடயம் குறித்து வெபர் மேலும் ஆராய்ந்துள்ளார். பகுத்தறிவுமயமாதல் நோக்கிய தவிர்க்கமுடியாத நகர்வு குறித்து இந்த ஆக்கங்களில் வெபர் மறைமுகமாகக் குறிப்பிட்டுள்ளார்.\n\nபகுத்தறிவு சார்ந்த - சட்டடீதியான அதிகார அமைப்பை நோக்கிச் செல்வது தவிர்க்க முடியாதது என வெபர் நம்பினார். ஆட்கவர்ச்சி அதிகாரத்தில், தலைவரின் இறப்புடன் அந்த அதிகாரத்தின் ஆற்றலும் இல்லாமல் போகும். பகுத்தறிவுமயமாக்கப்பட்ட அதிகார அமைப்பின் மூலமே அந்த அதிகாரத்தைத் தொடர முடியும். பகுத்தறிவுமயமான சமூகங்களில் மரபுவழி அதிகார அமைப்புக்களும்கூட, நிலையான வாரிசுரிமையை உறுதி செய்வதற்கான பகுத்தறிவு சார்ந்த சட்ட அடிப்படையை உருவாக்கிக் கொள்கின்றன.\n\nநிலப்பிரபுத்துவச் சமூகம் போன்ற மரபுவழிச் சமூகங்களில் ஆட்சி மரபுவழித் தலைமைகளால் நடத்தப்படுகின்றது. நவீன சமுதாயங்கள் பகுத்தறிவு சார்ந்த சட்ட முறைமைகளின் கீழ் இயங்குகின்றன. எடுத்துக்காட்டாக, மக்களாட்சி முறைமைகள் பண்புசார் பிரச்சினைகளைப் (எ.கா: தீவிர பாகுபாடுகள்) பகுத்தறிவு சார்ந்த கணிய வழிமுறைகள் (எ.கா: குடிசார் உரிமைச் சட்டங்கள்) ஊடாகத் தீர்க்க முயற்சி செய்கின்றன. மனித வாழ்க்கையில் அதிகரித்துச் செல்லும் பகுத்தறிவுமயமாக்கம் தனிப்பட்டவர்களை சட்ட அடிப்படையிலான, பகுத்தறிவுசார் கட்டுப்பாடு எனும் இரும்புக் கூட்டுக்குள் அடைத்துவிடும் என்பது வெபரின் கருத்து.\n"}
{"id": "391996", "url": "https://ta.wikipedia.org/wiki?curid=391996", "title": "மோகன் சம்செர் ஜங் பகதூர் ராணா", "text": "மோகன் சம்செர் ஜங் பகதூர் ராணா\n\nமோகன் சம்செர் ஜங் பகதூர் ராணா (Mohan Shumsher Jung Bahadur Rana) () (23 டிசம்பர் 1885 – 6 சனவரி 1967) (பதவிக் காலம்: 30 ஏப்ரல் 1948 - 12 நவம்பர் 1951)\nநேபாள இராச்சியத்தின் 17வது பிரதம அமைச்சராகவும், வெளியுறவுத் துறை அமைச்சராகவும் 30 ஏப்ரல் 1948 முதல் 12 நவம்பர் 1951 முடிய பணியாற்றியவர். இவர் நேபாள இராச்சியத்தின் ராணா வம்சத்தின் இறுதி பரம்பரி பிரதம அமைச்சர் ஆவார்.\n\n1950ல் நேபாள பிரதம அமைச்சர் மோகன் சம்செர் பகதூர் ராணாவின் சர்வாதிகார நிர்வாகத்திற்கு எதிராக, நேபாள மன்னர் திரிபுவன், பட்டத்து இளவரசன் மகேந்திரா மற்றும் மூத்த பேரன் பிரேந்திராவுடன் இந்தியாவில் அடைக்கலம் புகுந்தார். அந்நேரத்தில் மகேந்திராவின் மூன்றறை வயது இளைய மகன் ஞானேந்திரா, நேபாள மன்னராக, மோகன் சம்செர் பகதூர் ராணாவால் முடிசூட்டப்பட்டார். \n\nஇந்திய அரசு, நேபாள பிரதம அமைச்சர் சம்செர் பகதூர் ராணா, நேபாள காங்கிரஸ் மற்றும் நேபாள மன்னர் திரிபுவன் ஆகியோர்களுக்கு ஏற்பட்ட உடன்படிக்கையின் படி, 1951ல் மன்னர் திரிபுவன் நேபாளம் திரும்பி மன்னராக பதவியேற்றார். \n\n1951களின் முடிவில் நேபாளி காங்கிரஸ் கட்சியின் ஆதரவால், நேபாள இராச்சியத்தில் ராணா வம்சத்தின் பரம்பரை ஆட்சி ஒழிக்கப்பட்டதால் மோகன் சம்செர் பகதூர் ராண பிரதம அமைச்சர் பதவியிழந்ததால், நேபாளி காங்கிரஸ் கட்சியின் மாத்ரிக பிரசாத் கொய்ராலா, 16 நவம்பர் 1951ல் நேபாள பிரதம அமைச்சராக பதவியேற்றார்.\n\nSection::::இறப்பு.\nபிரதமர் அமைச்சர் பதவி இழந்த மோகன் பகதூர் ராணா, நேபாளத்திலிருந்து வெளியேறி, இந்தியாவின் பெங்களூரில் தங்கியிருந்த போது, 1967ல் இறந்தார்.\n"}
{"id": "391998", "url": "https://ta.wikipedia.org/wiki?curid=391998", "title": "சூரிய பகதூர் தாபா", "text": "சூரிய பகதூர் தாபா\n\nசூரிய பகதூர் தாபா (Surya Bahadur Thapa) (; 21 மார்ச் 1928 – 15 ஏப்ரல் 2015), நேபாள நாட்டின் மூன்று நேபாள மன்னர்களின் ஆட்சியில், ஐந்து முறை பிரதம அமைச்சராக பதவி வகித்தவர். நேபாள அரசியலில் ஐம்பது ஆண்டுகள் கோலோச்சிய இவர் நேபாள ராஷ்டிரிய பிரஜாதந்திரக் கட்சி மற்றும் நேபாள ராஷ்டிரிய ஜனசக்தி கட்சியின் அரசியல்வாதி ஆவார்.\n"}
{"id": "391999", "url": "https://ta.wikipedia.org/wiki?curid=391999", "title": "சிவகிரி பாலசுப்பிரமணியர் திருக்கோயில், திருநெல்வேலி", "text": "சிவகிரி பாலசுப்பிரமணியர் திருக்கோயில், திருநெல்வேலி\n\n\"அருள்மிகு பாலசுப்பிரமணியர் திருக்கோயில், சிவகிரி, திருநெல்வேலி \"' திருநெல்வேலி மாவட்டம் சிவகிரி என்னும் ஊரில் அமைந்துள்ளது.\n\nSection::::திருவிழா.\nஇக்கோவிலில் ஒவ்வொரு ஆண்டும் பங்குனி மாதம் பங்குனி உத்திரத் தேர் திருவிழா வெகுசிறப்பாக நடைபெற்று வருகின்றது. \nமேலும் சித்ரா பவுர்ணமி, வைகாசி விசாகம், தலை ஆடி, ஆடி 18, ஆவணி அவிட்டம், ஆடிவெள்ளிகள், விநாயக சதுர்த்தி, நவராத்திரி, சரஸ்வதி பூஜை, தீபாவளி, சூரசம்ஹாரம், கல்யாண உற்சவம், கார்த்திகை தீபம், ஆங்கில புத்தாண்டு, தைப்பொங்கல், தைப்பூசம், சிவராத்திரி, கிருத்திகை, அமாவாசை, சஷ்டி ஆகிய நாட்களில் உற்சவம் நடக்கிறது. தமிழ்ப் புத்தாண்டு விழாவின் போது மிகவும் சிறப்பான உற்சவமாக கொண்டாடுகின்றனர். \n\nSection::::திறக்கும் நேரம்.\nகாலை 6 மணி முதல் 12.30 மணி வரை,மாலை 4 மணி முதல் இரவு 8.30 மணி வரை திறந்திருக்கும். விசேஷ நாட்களில் 9 மணி வரை நடை திறந்திருக்கும்.\n\n"}
{"id": "392004", "url": "https://ta.wikipedia.org/wiki?curid=392004", "title": "குன்னூர் சிவசுப்ரமணியசுவாமி திருக்கோயில், நீலகிரி", "text": "குன்னூர் சிவசுப்ரமணியசுவாமி திருக்கோயில், நீலகிரி\n\nகுன்னூர் சிவசுப்ரமணியசுவாமி திருக்கோயில், நீலகிரி நீலகிரி மாவட்டம் குன்னூர் என்னும் ஊரில் அமைந்துள்ளது. \nSection::::திருவிழா.\n சித்ரா பவுர்ணமி, வைகாசி விசாகம், தலை ஆடி, ஆடி 18, ஆவணி அவிட்டம், ஆடிவெள்ளிகள், விநாயக சதுர்த்தி, நவராத்திரி, சரஸ்வதி பூஜை, தீபாவளி, சூரசம்ஹாரம், கல்யாண உற்சவம், கார்த்திகை தீபம், மார்கழி மாத பூஜை, ஆங்கில புத்தாண்டு, தைப்பொங்கல், தைப்பூசம், சிவராத்திரி, கிருத்திகை, அமாவாசை, சஷ்டி ஆகிய நாட்களில் உற்சவம் நடக்கிறது. ஆண்டு முழுவதும் முறைப்படி பற்பல உற்சவங்கள் நடக்கிறது. தமிழ்ப் புத்தாண்டு விழாவின் போது மிகவும் சிறப்பான உற்சவமாக கொண்டாடுகின்றனர். ஆகிய விழா நாட்களில் உற்சவங்கள் நடக்கிறது.\n\nSection::::திறக்கும் நேரம்.\nகாலை 6 மணி முதல் 12.30 மணி வரை,மாலை 4 மணி முதல் இரவு 8.30 மணி வரை திறந்திருக்கும். விசேஷ நாட்களில் 9 மணி வரை நடை திறந்திருக்கும்.\n\n"}
{"id": "392005", "url": "https://ta.wikipedia.org/wiki?curid=392005", "title": "வெள்ளிமலை சுப்பிரமணியசுவாமி திருக்கோயில், கன்னியாகுமரி", "text": "வெள்ளிமலை சுப்பிரமணியசுவாமி திருக்கோயில், கன்னியாகுமரி\n\n\"அருள்மிகு சுப்பிரமணியசுவாமி திருக்கோயில், \"' கன்னியாகுமரி மாவட்டம், வெள்ளிமலை என்னும் ஊரில் அமைந்துள்ளது.\n\nSection::::திருவிழா.\nஇக்கோவிலில் ஒவ்வொரு ஆண்டும் பங்குனி மாதம் பங்குனி உத்திரத் தேர் திருவிழா வெகுசிறப்பாக நடைபெற்று வருகின்றது. \nமேலும் சித்ரா பவுர்ணமி, வைகாசி விசாகம், தலை ஆடி, ஆடி 18, ஆவணி அவிட்டம், ஆடிவெள்ளிகள், விநாயக சதுர்த்தி, நவராத்திரி, சரஸ்வதி பூஜை, தீபாவளி, சூரசம்ஹாரம், கல்யாண உற்சவம், கார்த்திகை தீபம், ஆங்கில புத்தாண்டு, தைப்பொங்கல், தைப்பூசம், சிவராத்திரி, கிருத்திகை, அமாவாசை, சஷ்டி ஆகிய நாட்களில் உற்சவம் நடக்கிறது. தமிழ்ப் புத்தாண்டு விழாவின் போது மிகவும் சிறப்பான உற்சவமாக கொண்டாடுகின்றனர். \n\nSection::::திறக்கும் நேரம்.\nகாலை 6 மணி முதல் 12.30 மணி வரை,மாலை 4 மணி முதல் இரவு 8.30 மணி வரை திறந்திருக்கும். விசேஷ நாட்களில் 9 மணி வரை நடை திறந்திருக்கும்.\n"}
{"id": "392006", "url": "https://ta.wikipedia.org/wiki?curid=392006", "title": "யூரோப்பியம்(III) நைட்ரேட்டு", "text": "யூரோப்பியம்(III) நைட்ரேட்டு\n\nயூரோப்பியம்(III) நைட்ரேட்டு \"(Europium(III) nitrate)\" என்பது Eu(NO) என்ற மூலக்கூற்று வாய்ப்பாடு கொண்ட கனிம வேதியியல் சேர்மமாகும். இதனுடைய அறுநீரேற்று வடிவம் பொதுவாகக் காணப்படும் நைட்ரேட்டு வடிவமாகும். இது நிறம்ற்றும் நீர் உறிஞ்சும் தன்மையும் கொண்டிருக்கிறது.\n\nSection::::தயாரிப்பு.\nயூரோப்பியம்(III) ஆக்சைடை நீர்த்த நைட்ரிக் அமிலத்தில் கரைத்தால் யூரோப்பியம்(III) நைட்ரேட்டு உருவாகிறது \n\nயூரோப்பியம்(III) நைட்ரேட்டு சில ஈந்தணைவிகளுடன் சேர்ந்து வினைபுரிந்து அனைவுச் சேர்மங்களைத் தருகிறது. 1,2,3-டிரைமெசிக் அமிலத்துடன் நீர்வெப்ப நிபந்தனைகளுக்கு உட்பட்டு இது வினைபுரிந்து ஒருங்கிணைவுப் பலபடியாக யுரோப்பியம் உலோக-கரிமக் கட்டமைப்பை உருவாக்குகிறது . \n"}
{"id": "392007", "url": "https://ta.wikipedia.org/wiki?curid=392007", "title": "சிலிக்கான் நானோகுழாய்", "text": "சிலிக்கான் நானோகுழாய்\n\nசிலிக்கன் நானோகுழாய்கள் (Silicon nanotubes) சிலிக்கான் அணுக்களிலிருந்து உருவாக்கப்பட்ட நானோதுகள்கள் ஆகும்.சிலிக்கான் நானோமின்கம்பிகள் அவற்றின் சிலிக்கான் கொண்டுள்ள பண்புகளிலிருந்து வேறுபட்ட, வழக்கத்திற்கு மாறான தனிச்சிறப்பு வாய்ந்த இயற்பண்புகளால் தொழில்நுட்ப பயன்பாடுகளில் மிகவும் முக்கியத்துவம் வாய்ந்தவையாக கருதப்படுகின்றன. சிலிக்கான் நானோகுழாய்கள் பற்றிய முதல் ஆய்வறிக்கை 2000 ஆம் ஆண்டுவாக்கில் வெளியிடப்பட்டது.\nSection::::தொகுப்புமுறை தயாரிப்பு.\nசிலிக்கான் நானோகுழாய்கள் தயாரிப்பதற்கான முறைகளில் ஒன்று எந்த ஒரு வினைவேகமாற்றியையும் பயன்படுத்தாமல், ஒரு மின்வில்லைப் பயன்படுத்தும் வினைநிகழும் உலையின் மூலம் தயாரிக்கும் முறையாகும். தூய்மையை உறுதி செய்வதற்காக, வினை நிகழும் உலைக்கலனில் உட்புறத்தில் உள்ளவை வெளியேற்றப்பட்டு, அருமன் வாயுவான ஆர்கான் உடன் நிரப்பப்படுகிறது நடைமுறையில், நானோகுழாய்கள் உருவாக்கமானது வேதி ஆவிப் படிவு செயல்முறையினைச் சார்ந்துள்ளது.ஒரு பொதுவான ஆய்வக அளவிலான முறையில் ஜெர்மானியம் அல்லது துத்தநாக ஆக்சைடு நானோமின்கம்பியை ஒரு வார்ப்புருவாகப் பயன்படுத்துகிறது. சிலேனிலிருந்து அல்லது சிலிக்கான்டெட்ராகுளோரைடு வாயுவிலிருந்து பெறப்பட்ட சிலிக்கானானது, நானோகம்பிகளின் மீது வீழ்படிவாகிறது.பின்னர் நடு \nபகுதியானது கரைந்து குழாய் வடிவிலான சிலிக்கான் நானோகுழாயாகிறது.நானோமின்கம்பிகளின் வார்ப்புரு வளர்ச்சி, சிலிக்கான் படிவு மற்றும் நானோமின்கம்பிகளை செதுக்கல் ஆகியவற்றின் வளர்ச்சி, இதன் விளைவாக உருவாக்கப்படும் Si நானோகுழாய்களின் வடிவியல் அமைப்பு ஆகியவை இரண்டாம் முறையாக துல்லியமாக கட்டுப்படுத்தப்படும்; இருப்பினும், நானோகுழாய்களின் மிகச்சிறிய உள் விட்டமானது நானோமீட்டர்களின் பத்தின் மடங்ககளில் மட்டுமே வரையறுக்கப்படுகின்றன.வழக்கமான ஆவி-திரவ-திட முறை வழக்கமான ஆவி-திரவ-திட வழி முறை (VLS) மற்றும் திட-திரவ-திட (SLS) வழிமுறைகள் ஒரு பரிமாண சிலிக்கான் நானோஅமைப்புகளை வளர்ப்பதற்கு உகந்த வழிமுறைகளாகும். இருப்பினும், இம்முறைகள் ஒரே ஒரு வகையான உலோகத்தை மட்டுமே வினைவேகமாற்றியாக பயன்படுத்துவதால், குழாய் வடிவ (உள்ளீடற்ற) சிலிக்கான் நானோஅமைப்புகளை உருவாக்குவதற்கு பயன்படுத்த இயலாது. சமீபத்திய முயற்சியொன்றில், நிக்கல் – தங்கம் இரட்டைஅடுக்கு வினைவேகமாற்றியானது பகுதிப்பொருள்களாக உள்ள உலோக வினைவேகமாற்றிகளின் சீரற்ற வளர்ச்சியை தனக்குச் சாதகமாக மாற்றிக்கொள்வதற்காக பயன்படுத்தப்ப்பட்டது. இத்தகைய மாற்றம் செய்யப்பட்ட ஆவி-திரவ-திட (VLS) மற்றும் திட-திரவ-திட (SLS) வழிமுறைகள், ஒரு சில நானோமீட்டர்கள் கனம் கொண்ட பக்கச்சுவர்களைக் கொண்ட பலஅடுக்கு சிலிக்கான் நானோகுழாய்கள் வளர்க்கப்பட்டன. \nSection::::பயன்பாடுகள்.\nசிலிக்கான் நானோகுழாய்கள் மற்றும் சிலிக்கான் நானோமின்கம்பிகள் மின்னணுவியல் துறையில் மிகுந்த பயன்பாடு கொண்டவையாக உள்ளன. இவற்றின் அமைப்பானது ஐதரசன் மூலக்கூறுகளைத் தன் அமைப்புக்குள் பொருந்திப்போவதற்கான வாய்ப்பைக் கொண்டிருப்பதால், இது CO இல்லாத நிலக்கரியை ஒத்திருக்கிறது. இதிலிருந்து சிலிக்கான் நானோபொருட்கள் ஒரு உலோக எரிபொருளைப் போன்று தோற்றமளிக்கிறது.ஐதரசனால் நிரப்பப்பட்ட சிலிக்கான் நானோகுழாயானது ஆற்றலை வெளியிடுகிறது. மேலும், இந்தச் செயல்முறையானது எஞ்சிய நீர், எத்தனால், சிலக்கான் மற்றும் மணல் போன்றவற்றை விட்டுச்செல்கிறது. இருப்பினும், ஐதரசன் உற்பத்திக்கென ஒரு குறிப்பிட்ட அளவு ஆற்றல் தேவைப்படுவதால், இம்முறையானது ஆற்றலைத் தேக்கி வைப்பதற்காக முன்மொழியப்பட்ட முறையே அன்றி உருவாக்குவதற்கான முறையல்ல.\n\n"}
{"id": "392067", "url": "https://ta.wikipedia.org/wiki?curid=392067", "title": "தாமோதர பாண்டே", "text": "தாமோதர பாண்டே\n\nதாமோதர பாண்டே (Damodar Pande) () (1752 – மார்ச் 13, 1804) ஷா வம்ச, நேபாள இராச்சியத்தின் மன்னர் கீர்வான் யுத்த விக்ரம் ஷாவின் முதல் பிரதம அமைச்சராக, 1799 முதல் 1804 முடிய பதவி வகித்தவர்.\n\nஇவரது தந்தை கலு பாண்டே, நேபாள இராச்சியத்தை நிறுவிய மன்னர் பிரிதிவி நாராயணன் ஷாவின் கஜி எனும் பதவியில் அமைச்சர் இருந்தவர். தாமோதர பாண்டே, இமயமலை சத்திரிய இனங்களில் ஒன்றான சேத்திரி பிரிவைச் சேர்ந்தவர்.\n\n1752ல் கோர்காவில் பிறந்த தாமோதர பாண்டே, சீன - நேபாளப் போரின் போது, நேபாளப் படைத்தலைவராக பணியாற்றியவர். \n\nSection::::அரசியல்.\nநேபாள மன்னர் ராணா பகதூர் ஷாவிற்கு (ஆட்சிக் காலம்: 1777 - 1799) எதிரான மக்கள் போராட்டத்தால் வாரணாசிக்கு நாடு கடத்தப்பட்ட போது, சிறு குழந்தையாக இருந்த கீர்வான் யுத்த விக்ரம் ஷாவை அரியணை ஏற்றி, அவரது மெய்காப்பாளராகவும், அமைச்சராகவும் தாமோதர பாண்டே நியமிக்கப்பட்டார்.\n4 மார்ச் 1804ல் முன்னாள் மன்னர் ராணா பகதூர் ஷா நேபாளம் திரும்பி, நேபாளத்தின் தலைமை அமைச்சராக (முக்தியார்) பொறுப்பேற்றார். 13 மார்ச் 1804ல் ராணா பகதூர் ஷாவின் உத்திரவுப்படி, தாமோதர பாண்டேவை தன்கோட்டில் வைத்து தலையை கொய்து கொல்லப்பட்டார்.\n\n\n \nSection::::மேற்கோள்கள்.\nSection::::ஆதார நூற்பட்டியல்.\n \n"}
{"id": "392073", "url": "https://ta.wikipedia.org/wiki?curid=392073", "title": "சுல்தானா நருண் நகார்", "text": "சுல்தானா நருண் நகார்\n\nசுல்தானா நருண் நகார் \"(Sultana Nurun Nahar)\" வஙதேச-அமெரிக்க வானியலாளர் ஆவார். இவர் ஓகியோ மாநிலப் பல்கலைக்கழக வானியல் துறை ஆராய்ச்சி அறிவியலாலர் ஆவார்.\n\nஇவரது ஆராய்ச்சி ஒளிமின்னணுவாக்கம், மின்னன்-மின்னணு மீள்சேர்க்கை, ஒளிக்கிளர்வு, மொத்தல் ஆகியவற்றின் அணுவியல் நிகழ்வுகளில் அமைந்தது. இவர் முழு மின்னன்-மின்னணு மீள்சேர்க்கைக்கான ஒன்றிய முறையை உருவாக்குவதிலும் பிரீத்-பவுலி ஆர் அணிச்சார முறைக்கான கோட்பாட்டுக் கதிர்நிரலியல்( theoretical spectroscopy for Breit-Pauli R-matrix method) முறையை உருவாக்குவதிலும் புற்றுநோய் ஆற்றுவதற்கான ஒத்திசைவு மீநுண்-நோய்நாடல் முறை (resonant nano-plasma theranostics (RNPT))யை உருவாக்குவதிலும் பங்களிப்புகள் செய்துள்ளார் \n\nSection::::கல்வியும் வாழ்க்கைப் பணியும்.\nஇவர் டாக்கா பல்கலைக்கழகத்தில் இயற்பியல் இளமறிவியல் பட்டமும் கோட்பாட்டு இயற்பியலில் மூதறிவியல் பட்டமும் பெற்றார். குவைய ஒளியியலில் முதுகலைப் பட்டமும் அணுக்கோட்பாட்டில் முனைவர் பட்டமும் மிச்சிகன், டெட்ராயிட்டில் உள்ள வேய்ன் மாநிலப் பல்கலைக்கழகத்தில் பெற்றார்.\n\nஇவர் \"Atomic Astrophysics and Spectroscopy\" (Cambridge UP, 2011)எனும் பாடநூலினை அணில் கே. பிரதான் என்பவருடன் இணைந்து எழுதியுள்ளார்.\n\nSection::::ஆராய்ச்சி ஆர்வங்கள்.\nநகார் ஒளிமின்னணுவாக்கம், மின்னன்-மின்னணு மீள்சேர்க்கை உட்பட, வானியற்பியல், ஆய்வக மின்மங்களில் (Plasma) நிகழும் கதிரியக்க, மொத்தல் சார்ந்த அணுநிகழ்வுகளில் விரிவாக பல ஆய்வுக் கட்டுரைகளை வெளியிட்டுள்ளார். இந்த அணு நிகழ்வுகளில் ஒளிக் கிளர்வும் கிளர்விறக்கமும் மின்னன்-மின்னணு சிதறலும் கூட உள்ளடங்கும். இவர் மேலும் கோட்பாடு கதிர்நிரலியல், உயிர்மருத்துவப் பயன்பாடுகளுக்கான கணினிசார் மீநுண் கதிர்நிரலியல், இருமின்னனியல் துணைக்கோள் தொடர்கள் ஆகிய தலைப்புகளிலும் ஆய்வு செய்துள்ளார். இவர் ஒளிபுகாமைத் திட்டம், இரும்புத் திட்டம் ஆகிய பன்னாட்டுக் கூட்டுமுயற்சிகளின் உறுப்பினரும் ஆவார்.\" இத்திட்டங்களின் நோக்கம், கதிரியக்க, மொத்தல் சார்ந்த அணுநிகழ்வுகளை ஆய்வு செய்து வானியற்பியலாகப் பரவியுள்ள அணுக்களினதும் மின்னணுக்களினதுமான அணுசார் அளபுருக்களைத் துல்லியமாக அளந்து கண்டுபிடிப்பதாகும்.\n\nSection::::விருதுகள்.\nஇவர் ஜான் வீட்லி விருதைப் பெற்றார். இந்த விருது \"இயற்பியல் ஆய்வைப் பல மூன்றாம் உலக நாடுகளில் கல்வி, கூட்டுறவு, தலைதாங்கல், அறநிலை வழிகாட்டல் ஆகியவற்றின் வழியாக முன்னெடுத்த முயற்சிகளுக்காகவும் குறிப்பாக, முசுலிம் பெண் அறிவியலாருக்கு முன்னோடியாகவும் எடுத்துகாட்டுப் பாத்திரமாகவும் விளங்கியதற்காக இவருக்கு வழங்கப்பட்டது.\"\n"}
{"id": "392083", "url": "https://ta.wikipedia.org/wiki?curid=392083", "title": "வயலேத்தா இவனோவா", "text": "வயலேத்தா இவனோவா\n\nவயலேத்தா இவனோவா \"(Violeta Ivanova)\" (Виолета Иванова) ஒரு பல்கேரிய வானியலாளர் ஆவார்.\n\nஇவர் 1984 முதல் 19888 வரை 14 சிறுகோள்களைக் கண்டுபிடித்ததாகச் சிறுகோள் மையம் கூறுகிறது. இவர்பல்கேரிய அறிவியல் கல்விக்கழகத்தின் வானியல் நிறுவனத்தில் பணிபுரிகிறார். இவர் தன் கண்டுபிடிப்புகளைச் சுமோலியான் வானகாணகத்தில் நிறைவேற்றினார். இது உரோடோப் மலைகளில் உள்ள உரோழன் மலையில் அமைந்தமையால் பிறகு 2002 முதல்உரோழன் வான்காணகம் என பெயர் மாற்றப்பட்டது. கொரொனியச் சிறுகோளாகிய 4365 இவனோவா இவரது நினைவாக 1991 ஆகத்து 25 இல் பெயரிடப்பட்டது ().\n\nஇவர் சிலவேளைகளில் வயலேத்தா ஜி. இவனோவா எனக் கையெழுத்திடுகிறார். இவரை வி. வி. இவனோவாவோடு குழப்பிக் கொள்ளக்கூடாது (பின்னவர் வி. எஃப். இவனோவா எனக் கையெழுத்திடுகிறார்). பின்னவர் இப்போது உருசியாவில் உள்ள புனித பெத்ரோகோப்பில் அமைந்த புனித பீட்டர்சுபர்கு பல்கலைக்கழகத்தின் இயற்பியல் நிறுவனத்தில் உள்ளார். முன்னர் இவர் மாஸ்கோவில் உள்ள \"Institut Geokhimii i Analiticheskoi Khimii\" (வெர்னத்சுகி புவிவேதியியல், பகுமுறை வேதியியல் நிறுவனத்தில் இருந்தார்.\n"}
{"id": "392087", "url": "https://ta.wikipedia.org/wiki?curid=392087", "title": "ரிச்சர்டு ஹென்டர்சன்", "text": "ரிச்சர்டு ஹென்டர்சன்\n\nரிச்சர்டு ஹென்டர்சன் (பிறப்பு 19 சூலை 1945) , ஒரு ஸ்காட்டிஸ் மூலக்கூறு உயிரியலாளர் மற்றும் உயிரி இயற்பியலாளர் மற்றும் உயிரியல் மூலக்கூறுகளுக்கான எலக்ட்ரான் நுண்ணோக்கி துறையில் முன்னோடி.. இவர் 2017 ஆம் ஆண்டின் வேதியலுக்கான நோபல் பரிசு ஜாக்ஸ் துபோகேத் மற்றும் யோக்கிம் பிராங்கு ஆகியோருடன் இணைந்துப் பெற்றார்.\n\nSection::::ஆராய்ச்சிப் பணி.\nஹென்டர்சன் அவரது ஆய்வுப் பட்டத்திற்காக (Ph.D.). சிமோடரிப்சினின் (chymotrypsin) கட்டமைப்பு மற்றும் இயக்க முறைமையைப் பற்றி ஆராய்ச்சியை டேவிட் ப்ளோ உடன் MRC ஆய்வகத்தின் மூலக்கூறு உயிரியலில் துறையில் பணியாற்றினார். சவ்வுப் புரதம் குறித்த அவருக்கு இருந்த ஆதீத ஆர்வம் காரணமாக யேல் பல்கலைக்கழகம் முனைவர் பட்டத்திற்குப் பிந்தய ஆராய்ச்சியாளராக மின்னழுத்த - சோடியம் கடத்தல் குறித்த ஆராய்ச்சியில் ஈடுபட்டார்.\n\nSection::::வாழ்க்கை.\nஹென்டர்சன் பரோக்முயர் உயர்நிலைப் பள்ளியில் படித்தார் மற்றும் எடின்பர்க் பல்கலைக்கழகத்தில் இளங்கலை அறிவியலில் இயற்பியலில் பட்டம் பெற்றார் (B.Sc. Hons Physics, 1st Class). 1969 ஆம் ஆண்டில் \nஇவர் மருத்துவ ஆராய்ச்சி கவுன்சில் ஆய்வகத்தின் மூலக்கூறு உயிரியலில் டேவிட் ப்ளோவின் மேற்பார்வையின் கீழ் தனது முனைவர் பட்டத்திற்கான ஆராய்ச்சி முடித்து கேம்பிரிட்ஜ் பல்கலைக்கழகத்தில் பட்டம் பெற்றார். 1973 ஆம் ஆண்டு முதல் கேம்பிரிட்ஜ் மருத்துவ ஆய்வக கவுன்சிலின் மூலக்கூறு உயிரியல் (MRC LMB) ஆய்வகத்தில் பணிபுரிந்தார், 1996 மற்றும் 2006 ஆம் ஆண்டுகளுக்கு இடையில் அதன் இயக்குநராக இருந்தார். இவர் 1993 ஆம் ஆண்டு வசந்த காலத்தில் பெர்க்லி, கலிபோர்னியா பல்கலைக்கழகத்தின் மில்லர் கல்வி நிறுவனத்தில், ஒரு கெளவரவ பேராசிரியராகவும் இருந்தார். தற்போது அவர் மருத்துவ அறிவியல் கழகத்தில் அறிமுகத் திட்டத்தின் வழிகாட்டியாக இருக்கிறார்.\n\n"}
{"id": "392089", "url": "https://ta.wikipedia.org/wiki?curid=392089", "title": "வாண்டா தியாசு மெரிசெது", "text": "வாண்டா தியாசு மெரிசெது\n\nவாண்டா தியாசு மெரிசெது \"(Wanda Díaz-Merced)\"ஓர் ஒலியியல் வானியலாளர் ஆவார். இவர் பியூயெர்ட்டோ இரிகோ பல்கலைக்கழகத்தில் பட்டப் படிப்பு மேற்கொண்டபோது பார்வைக்குறைபாடு ஏற்பட்டு பார்வையிழந்தமையினால் ஒலியியல் முறையைப் பயன்படுத்த தொடங்கினார்.\n\nஇவர் 2013 இல் கிளாசுகோ பல்கலைக்கழகத்தில் முனைவர் பட்டம் பெற்றார். பிரகு, இவர் கேடவுனில் உள்ள தென்னாப்பிரிக்க வான்காணகத்தில் முதுமுனைவர் ஆய்வுறுப்பினர் ஆனார்.\n\nஇவர் தென்னாப்பிரிக்க வான்காணக வானியல் வளர்ச்சி அலுவலகத்தில் பனிபுரிகிறார். இவர் அந்த அலுவலகத்தின் வான் உணர்வுத் திட்டத்தை 2014 ஏப்பிரல் முதலாக வழிநடத்தி வருகிறார்.\n"}
{"id": "392100", "url": "https://ta.wikipedia.org/wiki?curid=392100", "title": "மதச்சார்பின்மையாதல்", "text": "மதச்சார்பின்மையாதல்\n\nமதச்சார்பின்மையாதல் (Secularization) என்பது, ஒரு சமூகம், மதம்சார்ந்த விழுமியங்களுடனும், நிறுவனங்களுடனும் தன்னை அடையாளப்படுத்திக் கொள்வதிலும், அவற்றுடன் சேர்ந்துகொள்வதிலும் இருந்து மதச்சார்பற்ற விழுமியங்களையும், மதச்சார்பற்ற நிறுவனங்களையும் நோக்கி மாற்றம் அடைதலைக் குறிக்கும். சமூகங்கள் முன்னேறிச் செல்லும்போது, குறிப்பாக நவீனமயமாக்கம் பகுத்தறிவுமயமாதல் ஆகியவற்றினூடாக முன்னேறும்போது, சமூக வாழ்க்கையின் எல்லா அம்சங்களின் மீதான அதிகாரங்களையும், ஆட்சியதிகாரத்தையும் மதம் இழந்துவருகிறது. திருச்சபை மதகுரு ஒருவர் மீதான துறவிகளுக்கான கட்டுப்பாடுகளின் நீக்கத்தையும் மதச்சார்பின்மையாதல் என்னும் சொல் குறிக்கிறது.\n\nமதம் தனது சமூக, பண்பாட்டு முக்கியத்துவத்தை இழக்கும் வரலாற்று நடைமுறையையும் மதச்சார்பின்மையாதல் என்பது குறிக்கிறது. மதச்சார்பின்மையாதலின் விளைவாக நவீன சமூகங்களில் மட்டுப்படுத்தப்பட்டுள்ளன. மதச்சார்பற்ற சமூகங்களில் மதம் பண்பாட்டு அதிகாரம் அற்றதாகவும், மத நிறுவனங்கள் மிகக் குறைவான சமூக ஆற்றலைக் கொண்டவையாகவும் காணப்படுகின்றன.\n\nஒரு கோட்பாடாகவும், வரலாற்று வழிமுறையாகவும் மதச்சார்பின்மையாதல் பல மட்டங்களிலான பொருள் தருவது. சமூகக் கோட்பாட்டாளர்களான கார்ல் மார்க்சு, சிக்மண்ட் பிராய்ட், மக்சு வெபர், எமில் டேர்க்கேம் போன்றோர் சமூகத்தின் நவீனமயமாக்கம் மத நம்பிக்கையின் வீழ்ச்சியையும் உள்ளடக்கும் என்ற எடுகோளை முன்வைத்துள்ளனர். இந்த வழிமுறைகள் குறித்த ஆய்வுகள் எவ்வாறு அல்லது எந்த அளவுக்கு மத நம்பிக்கைகள், மத நடைமுறைகள், மத நிறுவனங்கள் என்பன சமூக முக்கியத்துவத்தை இழக்கின்றன என்பது குறித்துத் தீர்மானிக்க முயல்கின்றன. நவீன சமூகத்தின் மதச்சார்பின்மையாதல், பகுதியாக பரந்த நெறிமுறைகள், ஆன்மீகம் ஆகியவை சார்ந்த தேவைகளுக்கு மக்கள் தம்மைத் தகவமைத்துக்கொள்ள முடியாமையில் தொடங்கி இயற்பிய அறிவியல்களில் விரைவான வளர்ச்சி வரையிலான காரணங்களின் விளைவு என்பது சில கோட்பாட்டாளர்களின் நிலைப்பாடு.\n\nஇச்சொல்லுக்கு வரலாறு, மதம் ஆகியவை சார்ந்த வேறு பொருள்களும் உண்டு. தேவாலயங்களின் சொத்துக்கள் தொடர்பில், வரலாற்று அடிப்படையில் இது, துறவி மடங்களின் நிலங்களையும் கட்டிடங்களையும் கையகப்படுத்துவதைக் குறிக்கிறது. எடுத்துக்காட்டாக, இங்கிலாந்தில் எட்டாம் என்றி துறவி மடங்களைக் கலைத்தமையையும், 18 ஆம் 19 ஆம் நூற்றாண்டுகளில் பிரெஞ்சுப் புரட்சியின்போதும் மதகுருக்களை எதிர்த்த பல்வேறு ஐரோப்பிய அரசுகளாலும் மேற்கொள்ளப்பட்ட செயற்பாடுகளையும் கொள்லலாம். இறுதியாகச் சொல்லப்பட்ட செயற்பாட்டினால் அங்கு வசித்த மதச் சமூகத்தினர் அடக்குமுறைகளுக்கும், நாடுகடத்தலுக்கும் உள்ளானார்கள். 19 ஆம் நூற்றாண்டில் செருமனியிலும், சுவிட்சர்லாந்திலும் இடம்பெற்ற \"பண்பாட்டுப் போராட்ட\"மும் (புதிதாக உருவான தேசிய அரசுகளுக்கும், ரோமன் கத்தோலிக்கத் திருச்சபைக்கும் இடையிலான அதிகாரப் போட்டி) அதுபோல் பிற நாடுகளில் இடம்பெற்ற நிகழ்வுகளும் மதச்சார்பின்மையாதலின் வெளிப்பாடுகளாகும்.\n"}
{"id": "392118", "url": "https://ta.wikipedia.org/wiki?curid=392118", "title": "பட்டறிவுச் சான்று", "text": "பட்டறிவுச் சான்று\n\nபட்டறிவுச் சான்று (Empirical evidence) அல்லது புலன் அனுபவம் என்பது, புலன் வழியாக, குறிப்பாக, கவனிப்பு, பரிசோதனை என்பவற்றுனூடாகக் கிடைக்கும் அறிவைக் குறிக்கும். \n\nSection::::பொருள்.\nபட்டறிவுச் சான்று, ஒரு விடயத்தின் உண்மை அல்லது பொய்த் தன்மையைச் சரிபார்க்க உதவும் தகவல் ஆகும். பட்டறிவுச் சான்றுகளை அடிப்படையாகக் கொண்டிருந்தால் மட்டுமே அறிவைக் கொண்டிருப்பதாகக் கருதமுடியும் என்பது பட்டறிவுவாதிகளின் கருத்து அல்ல. பட்டறிவுவாதிகளின் கருத்துப்படி, பரிசோதித்துப் பார்க்கத்தக்க சரிபார்க்கத்தக்க தகவல்கள் மட்டுமே அறிவைப் பெறுவதற்கான வழி அல்ல. பட்டறிவுச் சான்று கவனிப்பின் மூலமும், பரிசோதனை மூலமும் பெறப்படும் தகவல். இது அறிவியலாளர்களால் பதிவு செய்யப்பட்டுப் பகுப்பாய்வு செய்யப்படுகிறது. இதுவே பட்டறிவுச் சான்றின் முதன்மை மூலம். முதன்மை மூலங்கள் தொடர்பில் விளக்குதல், உரையாடல், விரித்துரைத்தல், கருத்துக் கூறுதல், பகுப்பாய்தல், மதிப்பிடல், சுருக்குதல் போன்றவற்றினால் கிடைப்பவை துணை மூலங்கள். பத்திரிகைகளிலும் சஞ்சிகைகளிலும் வெளிவரும் கட்டுரைகள், நூல்கள், திரைப்படத் திறனாய்வுகள், வேறு ஆய்வுகளை மதிப்பிடும் அல்லது மீளாய்வு செய்யும் புலமைசார் ஆய்விதழ்களில் வெளியாகும் கட்டுரைகள் துணை மூலங்களாக அமையும்.\n"}
{"id": "392119", "url": "https://ta.wikipedia.org/wiki?curid=392119", "title": "சீன நேபாளப் போர்", "text": "சீன நேபாளப் போர்\n\nசீன நேபாளப் போர் அல்லது சீன கோர்க்காப் போர் ( Sino-Nepalese War - Sino-Gorkha war) (, ) நேபாளப் படைகள் 1788-1789 மற்றும் 1791-1792 ஆண்டுகளில் இரண்டு முறை திபெத்தியப் பேரரசை கைப்பற்றுவதற்காக நடந்த போராகும்.\n\nSection::::போரின் காரணங்கள்.\nநெடுங்காலமாக திபெத்தியப் பேரரசுக்காக, நேபாள இராச்சியத்தினர், தரம் குறைந்த தங்கம் மற்றும் வெள்ளி நாணயங்களை உற்பத்தி செய்து வழங்கியதால் ஏற்பட்ட வணிகப் பிணக்கு முற்றியது. இதனால் கோபமுற்ற திபெத்தியர்கள், திபெத்தின் தலைநகரான லாசாவில் நேபாள வணிகர்களின் வணிகப் பொருட்களை கொள்ளையடித்தனர்.\n\nஎனவே நேபாள மன்னர் ராணா பகதூர் ஷாவின் படைகள் திபெத்தின் மீது படையெடுத்தார். \"கெரூங் உடன்படிக்கை\"யின் படி, திபெத்தியர்கள் ஆண்டுதோறும், நேபாள அரசுக்கு திறை செலுத்த வேண்டியதாயிற்று.\nசிறிது காலம் கழித்து, இப்பிணக்கில் தலையிட்டு தீர்த்து வைக்க, திபெத்திற்கு அருகில் ஆட்சி செய்த சீன சிங் பேரரசிடம் திபெத்திய அரசு முறையிட்டது. அதன் படி, சிங் பேரரசின் படைத்தலைவர் புக்காங்கன் தலைமையிலான சீன - திபெத்திய படைகள், நேபாளப் படைகளை நூவா கோட் வரை துரத்தியடித்தது. பின்னர் \"பெத்திராவதி உடன்படிக்கை\"யின் படி, நேபாள இராச்சியத்தினர், சீனர்களுக்கு ஆண்டுதோறும் திறை செலுத்த வேண்டியதாயிற்று.\n\nSection::::போர் உடன்படிக்கை.\nநேபாள இராச்சியம், திபெத்தியப் பேரரசு மற்றும் சிங் பேரரசிற்கு இடையே 2 அக்டோபர் 1792ல், பெத்திராவதி எனுமிடத்தில் போர் உடன்படிக்கை செய்து கொள்ளப்பட்டது. போர் உடன்படிக்கையின் விவரங்கள்:\n\n\n\n\n\n"}
{"id": "392123", "url": "https://ta.wikipedia.org/wiki?curid=392123", "title": "உரைத்தொகுப்பி", "text": "உரைத்தொகுப்பி\n\nஉரைத்தொகுப்பி (Text editor) என்பது ஒரு கணிய நிரலாக்கமாகும். இதில் பல வகைகள் உள்ளன. இவற்றினைக் கொண்டு, கணினியில் உரையாவணங்களைத் திருத்த இயலும். பெரும்பாலும், மைக்ரோசாப்டு நிறுவனம் தன் இயக்குதளங்களில் இயல்பிருப்பாக வழங்க்கும், நோட்பேடு என்பதை மட்டுமே உரைத்தொகுப்பியாக எண்ணுகின்றனர்.\nஇந்த பயன்பாட்டு மென்பொருள், உரை வடிவ இடைமுகமாகவும், வரைகலை பயனர் இடைமுகமாகவும் கணினியில் பயன்படுத்தப்படுகிறது. கணினி ஒன்றின் இயக்குதளம் இயங்கத் தேவையான உரைக்கோப்புகளை, இந்த இருவித இடைமுகங்களையும் பயன்படுத்துகிறது.\n"}
{"id": "392132", "url": "https://ta.wikipedia.org/wiki?curid=392132", "title": "அலிசா ஆன் குட்மன்", "text": "அலிசா ஆன் குட்மன்\n\nஅலிசா ஆன் குட்மன் \"(Alyssa Ann Goodman)\" (பிறப்பு ஜூலை 1, 1962, நியூயார்க் நகர்) ஓர் அமெரிக்க வானியலாளர் ஆவார். இவர் ஆர்வார்டு பல்கலைக்கழகத்தில் பயன்முறை வானியல் துறைசார்ந்த இராபர்ட் வீலர் வில்சன் கட்டில் பேராசிரியர் ஆவார். இவர் சுமித்சோனிய நிறுவன ஆய்வு இணையரும் ஆவார். மேலும், இவர் புத்தாக்கக் கணிப்புக்கான ஆர்வார்டு முன்முனைவின் நிறுவன இயக்குநர் ஆவார்.\n\nSection::::வாழ்க்கைப்பணி.\nகுட்மன் ஆர்வார்டு சுமித்சோனிய வானியற்பியல் மையத்திலும் மசாசூசட் கேம்பிரிட்ஜ் பல்கலைக்கழகத்திலும் விண்மீன்களுக்கிடையில் அமைந்த அடர்வளிம ஆய்வில் ஈடுபட்டார். குறிப்பாக இவர் உடுக்கண இடைவெளி வளிமங்கள் எப்படி விண்மீன்கள் மாறுகின்றன என்பதில் கவிந்துள்ளது.\nகுட்மன் விண்மீன்கள் உருவாகும் பகுதிகளின் மு வானளக்கைத் திட்ட முதன்மை ஆய்வாளராக உள்ளார்; இத்திட்டம் பால்வெளியில் அமைந்த மூன்று பெரிய விண்மீனாக்கப் பகுதிகளை முழுமையாக வான்படம் வரைய முயல்கிறது. இவரது சொந்த ஆய்வு பெரிய, பலவகை வானளக்கைகள் குவித்து வைத்துள்ள ஏராளமான தரவுகளைபகுத்தாய்வு செய்து புதிய வழிமுறைகளில் உருவகப்படுத்தும் அல்லது காட்சிப்படுத்தும் முயற்சியில் அண்மையில் குவிந்துள்ளது.\n\nஇவர் கர்டிசு வாங்குடனும் ஜொனாதன் பே உடனும் மிக்ரோசாப்ட் உலகளாவிய தொலைநோக்கித் திட்ட்த்தில் அணுக்கமாகப் பணிபுரிந்துள்ளார். இப்பணி மைக்ரோசாப்ட் ஆய்வகத்திலும் அமெரிக்க வானியல் கழகத்திலும் திறந்த தகவை வாயிலை உருவாக்கவும் உலகளாவிய தொலைநோக்கியின் பயன்பாட்டை மேம்படுத்தவும் நடைபெறுகிறது. உலகளாவிய தொலைநோக்கி என்பது ஒரு கணினி நிர்ல் ஆகும். இந்நிரல் ஆய்வாளருக்கும் கல்வியாளருக்கு ஒரு மெய்நிகர் புடவியை ஒப்புருவாக்கம் செய்து அளிக்கிறது. இவரை 2015 ஆம் ஆண்டின் சிறந்த அறிவியலாளராக அர்வார்டு அறக்கட்டளை தேர்ந்தெடுத்து அறிவித்துள்ளது.\n\nஇவர் பல அரசுசார்ந்த, நிறுவனம் சார்ந்த தரவு தொடர்பான அறிவுரைக் குழுக்களில் பணி செய்துள்ளார். இவற்றில் தேசியக் கல்விக்கழகத்தின் ஆராய்ச்சித்தரவு,தகவல் குழுமம், தேசிய அறிவியல் அறக்கட்டளை நிதிநல்கும் பெருந்தரவுகள் அறவியல், சமூகம் மண்றம் ஆகியன அடங்கும். இவர் 2008 இல் இருந்து 2009 வரை வார ஓய்வு நாட்களில் டபுள்யூஜிபிஎச் தொலைக்காட்சி நிலைய அக அறிஞராக இருந்தார்.\n\nSection::::கல்வி.\nஇவர் நியூயார்க் மாநில, நியூ ஐதே பார்க்கில் உள்ள கெரிக்சு உயர்நிலைப் பள்லியில் படித்தார். பின்னர் இவர் இயற்பியலில் தன் இளமறிவியல் பட்டத்தை1984 இல் மசாசூசட் தொழில்நுட்ப நிறுவனத்திலும் பின்னர் இயற்பியலில் முனைவர் பட்டத்தை 1989 இல் ஆர்வார்டு பல்கலைக்கழகத்திலும் பெற்றார்.\n\n\n"}
{"id": "392139", "url": "https://ta.wikipedia.org/wiki?curid=392139", "title": "உரைக்கோப்பு", "text": "உரைக்கோப்பு\n\nஉரைக்கோப்பு (Text file/flat file) என்பது கணினிவடிவக் கோப்புகளில் ஒன்றாகும். இது மின்னணு வடிவினை அடிப்படையாகக் கொண்டு, கிடைமட்ட நேர்கோட்டு வடிவில் அமைந்த வரிவடிவத்தை மட்டுமே பெற்றிருக்கும். இதில் எழுத்து வடிவமும், குறியீடுகளும், எண்களும் மட்டுமே அடங்கியிருக்கும். எவ்வித ஊடகக்கோப்புகளையும் தன்னகத்தேப் பெற்றிருக்கும் திறன் இல்லாததாக இருக்கும். கணினி தனக்குரிய தரவுத்தேக்ககத்தில், அதன் உரைக்கோப்பை, அதன் கணினிக்கோப்புக் கட்டகத்தில் சேமித்து, மறுபயன்பாட்டிற்கு நிலைநிறுத்துகிறது. அவ்விதம் நிலைநிறுத்தும் போது, எம்எஸ்-டொஸ் இயுக்குமுறைமைகளில், அக்கோப்பின் இறுதியில் நிறுத்தற்குறியீட்டை( EOF)ப் பயன்படுத்துகிறது. அந்த குறியீட்டு முறைகளை, தற்போதுள்ள புதிய இயக்குதளங்கள் பயன்படுத்துவது இல்லை. எனவே, உரைக்கோப்பு(Text file) என்பது தரவுகல(data container) வகைகளில் ஒன்றாகும். அதனுள் வரியுரைத்(plain text) தேக்கப்படுகிறது. தோற்ற அடிப்படையில் கணினிக்கோப்புகளானது இருவகைப்படும். அதில் ஒன்றே உரைக்கோப்பாகும். மற்றொன்று இருமக்கோப்பு(Binary file) ஆகும்\n\n\n"}
{"id": "392149", "url": "https://ta.wikipedia.org/wiki?curid=392149", "title": "நாகமலை அழகி", "text": "நாகமலை அழகி\n\nநாகமலை அழகி 1962 ஆம் ஆண்டு வெளியான ஒரு இந்திய தமிழ்த் திரைப்படமாகும். ஜி. விஸ்வநாதன் இந்தத் திரைப்படத்தை இயக்கியிருந்தார். இத் திரைப்படத்தில் எம். ஆர். ராதா, சி. லீலா ஆகியோர் முக்கிய கதா பாத்திரங்களில் நடித்திருந்தனர்.\n\nஎஸ். பி. கோதண்டபாணி இசையமைத்திருந்தார். இளங்கவி முத்துக்கூத்தன், சிட்டிபாபு, கு. மா. கிருஷ்ணன் ஆகியோர் பாடல்களை யாத்தனர்.\n"}
{"id": "392156", "url": "https://ta.wikipedia.org/wiki?curid=392156", "title": "சமூக ஆய்வு", "text": "சமூக ஆய்வு\n\nசமூக ஆய்வு (Social research) என்பது, ஒரு முறையான திட்டத்தின் அடிப்படையில் சமூக அறிவியலாளர்களால் நடத்தப்படும் ஆய்வு ஆகும். சமூக ஆய்வு முறைகளைக் அளவறி ஆய்வு, பண்பறி ஆய்வு என இரண்டாகப் பிரிக்கலாம். அளவறி ஆய்வு முறைகள் சமூகத் தோற்றப்பாடுகளை அளவிடக்கூடிய சான்றுகளின் ஊடாக அணுகுகின்றன. இவை, உண்மையானவையும் நம்பத்தகுந்தனவுமான முடிவுகளை எட்டுவதற்குப் பெரும்பாலும் புள்ளியியல் பகுப்பாய்வுகளில் தங்கியுள்ளன. பண்பறி ஆய்வுகள் சமூகத் தோற்றப்பாடுகளை விளங்கிக்கொள்வதற்கு, நேரடிக் கவனிப்பு, பங்கேற்பாளருடனான தொடர்பாடல்கள், நூல்களின் பகுப்பாய்வு போன்றவற்றுக்கு அழுத்தம் கொடுக்கின்றன. அத்துடன் இவை, பொதுமைப்படுத்தலிலும் பார்க்கச் சூழ்நிலை சார்ந்த தற்சார்பான துல்லியத்துத்துக் கூடுதல் அழுத்தம் கொடுக்கக்கூடும்.\n\nஆய்வு முறைகள் அளவறி முறை, பண்பறி முறை என இரண்டாக வகைப்படுத்தப்பட்டாலும், பெரும்பாலான முறைகள் இரண்டு வகைகளின் கூறுகளையும் கொண்டிருக்கின்றன. எடுத்துக்காட்டாக, பண்பறி முறைத் தரவுகளின் பகுப்பாய்வில் முதல் தரவுகளை முறையான தகவல்களாகக் குறிமுறையாக்கம் செய்வதற்குக் கட்டமைக்கப்பட்ட அணுகுமுறை பயன்படுகிறது. ஆகவே, இரண்டு முறைகளையும் வேறுபடுத்துவதற்கு அவற்றிடையே எளிமையான எல்லைக்கோடு ஒன்று இல்லாமல், அளவறி முறைக்கும், பண்பறி முறைக்கும் இடையே சிக்கலான தொடர்பு காணப்படுகிறது.\n\nபெருமளவாகப் பரந்து காணப்படும் சமூகத் தோற்றப்பாடுகளைப் பகுப்பாய்வு செய்வதற்குச் சமூக அறிவியலாளர்கள் பல்வேறு முறைகளைப் பயன்படுத்துகின்றனர். இவை பல கோடி தனியாட்களிடமிருந்து பெறப்படும் குடிமதிப்பு ஆய்வுத் தரவுகள் முதல், ஒற்றை ஆளின் சமூக அனுபவங்களில் ஆழமான பகுப்பாய்வுகள் வரையும்; தற்காலத் தெருக்களில் என்ன நடக்கிறது என்பதைக் கண்காணிப்பதில் இருந்து, பழங்கால வரலாற்று ஆவணங்களை ஆய்வு செய்வதுவரை வேறுபடுகின்றன. செந்நெறிச் சமூகவியலிலும், புள்ளியியலிலும் உருவான முறைகள், அரசறிவியல், ஊடக ஆய்வு, சந்தை ஆய்வு போன்ற பிற துறைகளின் அடிப்படைகளாக உள்ளன.\n"}
{"id": "392166", "url": "https://ta.wikipedia.org/wiki?curid=392166", "title": "நேபாள திபெத்தியப் போர்", "text": "நேபாள திபெத்தியப் போர்\n\nநேபாள திபெத்தியப் போர் (Nepalese–Tibetan War) () நேபாள இராச்சியப் படைகளுக்கும், சீனாவின் சிங் பேரரசின் கீழ் இருந்த திபெத்தியப் படைகளுக்கும் இடையே 1855 - 1856ல் திபெத்தில் நடைபெற்றது. போரில் திபெத்தியப் படைகளை தோற்கடித்து நேபாளப் படைகள் வென்றது. \n\nSection::::பின்னனி.\n1972ல் நடைபெற்ற சீன நேபாள போருக்குப் பின் திபெத்தியர்களுடன் நல்லுறவு காத்த நிலையில், 1850ல் சிங் பேரரசில் \"தைப்பிங் கிளர்ச்சி\" மூண்டது. இந்நிலையை தனக்கு சாதகமாக பயன்படுத்திக் கொண்ட நேபாள பிரதம அமைச்சரும், தலைமைப் படைத்தலைவருமான ஜங் பகதூர் ராணா, சீனாவின் தலையீடு இன்றி திபெத்தை கைப்பற்ற முடிவு செய்தார்.\n\nSection::::போர்.\nஏப்ரல் 1855ல் நேபாளப் படைத்தலைவர்கள் பொம் பகதூர் குன்வர், தீர் சம்செர் பகதூர் குன்வர், கிருஷ்ண தேஜ் குன்வர், பிரிதிவி தேஜ் குன்வர் ஆகியோர் தலைமையில், நேபாள - திபெத்திய எல்லைப் பகுதிகளான கெரூங், கூட்டி, ஹும்லா, ஓலங்சுங்கோலாவில் மொத்தம் 34,906 நேபாள போர் வீரர்கள், 36 துப்பாக்கிப்படை வீரர்கள் மற்றும் எட்டு பீரங்கிகளுடன், திபெத்தை ஆக்கிரமிக்க ஆயத்த நிலையில் இருந்தனர். \nதிபெத்திய படைத்தலைவர் சேத்தியா கஜி தலைமையில் 98,000 படைவீரர்கள், நேபாளப் படைகளை எதிர் கொள்ள ஆயத்தமாக இருந்தனர். போரில் நேபாளப் படைகள், திபெத்தின் கூட்டி, கெராங், டிஜாங்கா போன்ற பகுதிகளை நேபாளப் படைகள் கைப்பற்றியது.\nSection::::போரின் முடிவில்.\nதப்தலி உடன்படிக்கையின் படி, போரில் தோற்ற திபெத்தியப் பேரரசு, ஆண்டுதோறும் பத்தாயிரம் ரூபாய், நேபாள இராச்சியத்திற்கு போர் ஈட்டுத் தொகை செலுத்த ஒப்புக்கொண்டது. மேலும் திபெத்திய தலைநகரமான லாசாவில், நேபாள வணிக மையம் அமைத்துக் கொள்ளவும், திபெத்திய அரசவையில் ஒரு நேபாள முகமையாளரை அமர்த்திக் கொள்ளவும் திபெத் ஒப்புக்கொண்டது. \n\n\n\n"}
{"id": "392171", "url": "https://ta.wikipedia.org/wiki?curid=392171", "title": "அளவறி ஆய்வு", "text": "அளவறி ஆய்வு\n\nஇயற்கை அறிவியல்களிலும், சமூக அறிவியல்களிலும், அளவறி ஆய்வு (quantitative research) என்பது, புள்ளியியல், கணிதவியல், கணினி நுட்பங்கள் என்பவற்றினூடாக, கவனிக்கக்கூடிய தோற்றப்பாடுகள் தொடர்பான முறைப்படியான பட்டறிவுசார் ஆய்வு ஆகும். தோற்றப்பாடுகள் தொடர்பில் கணித மாதிரிகள், கோட்பாடுகள், எடுகோள்கள் ஆகியவற்றை உருவாக்கிப் பயன்படுத்துவதே அளவறி ஆய்வின் நோக்கமாகும். அளவிடல் வழிமுறையே அளவறி ஆய்வில் முக்கியமானது. ஏனெனில், பட்டறிவுசார் கவனிப்புக்கும், அளவுசார் தொடர்புகளின் கணித வெளிப்பாட்டுக்கும் இடையிலான அடிப்படை இணைப்பை அளவிடல் வழிமுறையே தருகிறது. அளவுசார் தரவுகள் என்பன புள்ளிவிபரங்கள், நூற்றுவீதங்கள் போன்று எண் வடிவில் அமைந்தவை.\n"}
{"id": "392173", "url": "https://ta.wikipedia.org/wiki?curid=392173", "title": "யோக்கிம் பிராங்கு", "text": "யோக்கிம் பிராங்கு\n\nயோக்கிம் பிராங்கு (\"Joachim Frank\", ஜோக்கிம் பிராங்க், பிறப்பு: 12 செப்டம்பர் 1940) ஒரு ஜெர்மானிய அமெரிக்கர், கொலம்பியா பல்கலைக்கழகம், நியூயார்க் நகரம் வசிக்கும் உயிர் இயற்பியலாளர் மற்றும் உயிரியல் மூலக்கூறுகளுக்கான ஒற்றைத் துகள் தாழ்வெப்ப எலக்ட்ரான் நுண்ணோக்கி துறையை தோற்றுவித்தவர். இவர் 2017 ஆம் ஆண்டின் வேதியலுக்கான நோபல் பரிசு ரிச்சர்டு ஹென்டர்சன் மற்றும் ஜாக்ஸ் துபோகேத் ஆகியோருடன் இணைந்துப் பெற்றார். பாக்டீரியா மற்றும் யூக்கரியோட்ஸ் ஆகியவற்றிலிருக்கும் ரைபோசோமின் கட்டமைப்பு மற்றும் செயல்பாட்டை ஆராய்வதற்கு குறிப்பிடத்தக்க பங்களிப்பை செய்தார்.\n\nSection::::வாழ்க்கை மற்றும் ஆராய்ச்சிப் பணி.\nபிரான்க் வெய்டெனா/சீகிலில் பிறந்தார். ஃப்ரைபர்க் பல்கலைக்கழகத்தில் 1963 ஆம் ஆண்டில் இளங்கலை அறிவியல் பிரிவில் இயற்பியலில் பட்டம் பெற்றார். வால்டர் ரோல்வாகன் வழிகாட்டின்படி லுட்விக் மாக்ஸிமில்லியன்ஸ் முனிச் பல்கலைகழகத்தில் தனது ஆராய்ச்சியான தங்கம் அதன் உருகும் புள்ளியில் துணை எலக்ட்ரான் உமிழ்வு பற்றிய கட்டுரைக்குப் 1967 ஆம் ஆண்டில் பட்டயம் பெற்றார். பிரான்க் தனது முனைவர் பட்டத்தை முனிச் தொழில்நுட்ப பல்கலைகழகத்தில் உள்ள வால்டர் ஹோப்ஸ் மேக்ஸ் பிளான்க் ஆராய்ச்சிக் கூடத்தில் (தற்போது மேக்ஸ் பிளான்க் உயிர் வேதியல் நிறுவனம்) பட வேறுபாடு மற்றும் புனரமைப்பு முறைகளைப் பயன்படுத்தி அதிக துள்ளிய எலக்ட்ரான் நுண்ணோக்கி பற்றிய ஆராய்ச்சிக் கட்டுரைக்காக 1970 ஆம் ஆண்டில் முனைவர் பட்டம் பெற்றார்.\n\n"}
{"id": "392181", "url": "https://ta.wikipedia.org/wiki?curid=392181", "title": "அமந்தா பாவுவேர்", "text": "அமந்தா பாவுவேர்\n\nஅமந்தா எலைன் பாவுவேர் \"(Amanda Elaine Bauer)\" (பிறப்பு: 26 மே 1979) ஓர் அமெரிக்கத் தொழில்முறை வானியலாளர் அறிவியல் பரப்புரையாளரும் ஆவார். இவர் இப்போது அரிசோனாவில் உள்ள டசுக்கன் பெரிய அளக்கைத் தொலைநோக்கியில் கல்வி, மக்கள் பரப்புரைத் தலைவராக உள்ளார். இவர் 2013 முதல் 2016 வரை ஆத்திரேலிய வான்காணகத்தில் ஆராய்ச்சி வானியலாளராக உள்ளார். இவரது முதன்மையான ஆய்வுப் புலம் பால்வெளி உருவாக்கமும் அது புது விண்மீன்கள் தோற்றுவித்தலும் ஆகும். தொடக்கப் பால்வெளி புது விண்மீன்களின் உருவாக்கத்தை உடனே நிறுத்திவிடுதலைப் பற்றியும் தன் ஆய்வில் கவனம் செலுத்துகிறார். \nஇவர் பொதுமக்களால் இவரது கல்விக்காகவும் பரப்புரைக்காகவும் அறியப்பட்டவர்.\n\nSection::::இளமையும் கல்வியும்.\nஇவர் அமெரிக்காவில் ஓகியோ மாநிலத்தில் சிஞ்சினாட்டியில் பிறந்து வளர்ந்தார். \nஇளமையில் இருந்தே இவர் வானியலில் ஆர்வம் பூண்ட்ருந்தார். இவர் பள்ளிக் கணிதவியல் குழுவில் இருந்தார். ஆனால் அப்பொது இதுவே தன் வாழ்க்கையாக மலரும் என எதிர்பார்க்கவில்லை. \nசிஞ்சினாட்டி பல்கலைக்கழக்க் கல்லூரியில் இவர் முதலில் பிரெஞ்சு படித்தாலும், விரைவில் அறிவியலுக்கு மாறியுள்ளார். இவர் வெளிநாட்டுக்குச் செல்ல முடியாததாலும் அங்கே வானியல் துறை இல்லாததாலும் இயற்பியலில் பட்டம் பெற்றுள்ளார்.\n\nSection::::சொந்த வாழ்க்கை.\nஇசைமாந்தல், பாடிவாழ்க்கை, குதித்தல், நீச்சல் ஆகியவை இவருக்கு மிகவும் பிடிதவை. இவர் இசைவிழாக்களுக்குச் செல்லுதல், அங்கே நண்பரோடு அளவளாவுதல், இசைகேட்டு மகிழ்தல், தீக்காய்தல் விண்மீன்களின் கீழே படுத்துறங்கல் ஆகியவை எனக்கு மிகவும் பிடித்தவை என அவரே கூறுகிறார்.\n\nஇவர் 2016 பிப்ரவரியில் இதா உலூனா எனும் பெண்மகவைப் பெற்றெடுத்தார்.\n\n"}
{"id": "392187", "url": "https://ta.wikipedia.org/wiki?curid=392187", "title": "ஆந்திரியா கேழ்சு", "text": "ஆந்திரியா கேழ்சு\n\nகலிபோர்னியா தொழில்நுட்ப நிறுவனம் (முனைவர், 1992)\n\nஆந்திரியா மியா கேழ்சு \"(Andrea Mia Ghez)\" (பிறப்பு: ஜூன் 16, 1965) ஓர் வானியலாளரும் இயற்பியல், வானியல் துறையின் பேராசிரியரும் ஆவார் UCLA. இவர் 2004 இல் அமெரிக்காவில் தம் புலங்களில் நல்ல புரிதல் வாய்ந்த தலைசிறந்த 20 அறிவியலாளர்களில் ஒருவராக டிசுகவர் இதழால் அறிவிக்கப்பட்டார்.\n\nSection::::இளமை.\nசிகாகோவில் பிறந்து வளர்ந்த கேழ்சு, முதலில் பாலே நடனக்காரியாக விரும்பினார். அப்பொல்லோ திட்டத்தில் நிலாவில் மாந்தர் இறங்கிய காட்சி, இவருக்குத் தான் முதல் விண்வெளி வீராங்கனையாகத் திகழவேண்டும் எனும் ஆசையைத் தூண்டிவிட்டுள்ளது. இவரது தாயும் இந்த இலக்கை விரும்பி ஆதரவு தந்துள்ளார். இவரது முன்காட்டு பெண்மணியாக இவரது பள்லி வேதியியல் ஆசிரியை விளங்கியுள்ளார். இவர் கல்லூரியில் முதலில் கணிதம் பயிலத் தொடங்கினாலும் பின்னர் இயற்பியலுக்கு மாறியுள்ளார். இவர் இயற்பியலில் இளமறிவியல் பட்டத்தை 1987 இல் மசாசூசட் தொழில்நுட்பக் கழகத்திலும் முனைவர் பட்டத்தை கலிபோர்னியா தொழில்நுட்ப நிறுவனத்தில் 1992 இல் ஜெரி நியூகேபாவுவேர் கீழும் பெற்றுள்ளார்.\n\nSection::::சொந்த வாழ்க்கை.\nகேழ்சு புவியியலாளரும் இரேண்டு குழுமத்தில் ஆய்வாளருமான டாம் லா தவுரெத்தியை மணந்துகொண்டார். இவர் களுக்கு இரு ஆன்மகவுகள் உண்டு. எவான் 2001 இலும் மைல்சு 2005 இலும் பிறந்தனர். நீச்சலில் ஆர்வம் கவிந்த இவர் Masters Swim Club இல் உள்ளார். இவர் இடையிடையே அறிவியல் பணிக்கு விடுப்பு கொடுத்து நீச்சலில் கலந்துகொள்கிறார்.\n\n"}
{"id": "392189", "url": "https://ta.wikipedia.org/wiki?curid=392189", "title": "ஆந்திரேயா கோம்பாக்", "text": "ஆந்திரேயா கோம்பாக்\n\nஆந்திரேயா கோம்பாக் \"(Andreja Gomboc)\" (பிறப்பு: 10 நவம்பர் 1969) ஒரு சுலோவேனிய வானியற்பியலாளர் ஆவார்.\n\nSection::::வாழ்க்கை.\nஇவர் சுலோவேனியாவில் மர்சுகா சொபோத்தாவில் பிறந்தார்.\n\nஇவர் கணிதவியல், இயற்பியல் புலத்தில் 1995 இல் இளவல் பட்டத்தை இலியூபிலியானா பல்கலைக்கழகத்தில் பெற்றார். இவரது பட்ட ஆய்வுத் த்லைப்பு \"கருந்துளையில் வீழும் விண்மீன்களின் தோற்றம்\" (\"Kako je videti padec zvezde v črno luknjo.\") என்பதாகும்.\n\n\n\n"}
{"id": "392193", "url": "https://ta.wikipedia.org/wiki?curid=392193", "title": "கல்வி ஈவு", "text": "கல்வி ஈவு\n\nகல்வி ஈவு (Educational quotient - EQ) என்பது பொதுக் கல்வியில், பாட அறிவில் ஒருவரின் நிலையைக் கண்டறிய அல்லது மதிப்பிட வடிவமைக்கப்பட்ட ஒரு தரநிலையாக்கப்பட்ட சோதனையாகும். இது நுண்ணறிவு எண்ணுடன் தொடர்பு கொண்டதாக இருப்பினும், இதற்கும் நுண்ணறிவு எண்ணுக்கும் எந்த வித நேரடித் தொடர்பும் இல்லை. \n\nநுண்ணறிவு எண் அதிகமாகக் கொண்ட ஒருவர்  ஒரு  குறிப்பிட்ட  பாடத்தில்  குறைவான கல்வி ஈவு கொண்டவராகவோ அல்லது ஒரு பாடத்தில் அதிக கல்வி ஈவு கொண்ட ஒருவர் நுண்ணறிவு ஈவு குறைந்தவராகவோ கூட இருக்கலாம். ஒரு தனிநபரின் கல்வி ஈவானது, அகன்ற வீச்சையுடைய அடைவுச் சோதனையின் முடிவுகளை அவரவரின் நுண்ணறிவு எண்ணால் வகுத்து கிடைக்கும் மதிப்பினை நுாறால் (100) பெருக்கக் கிடைப்பதாகும். வேறுவிதமாகக் குறிப்பிடுவதென்றால், ஒருவரின் கல்வி வயதை கால வயதால் வகுத்து கிடைக்கும் மதிப்பை நுாறால் (100) பெருக்கக் கிடைப்பதாகும்.\n"}
{"id": "392196", "url": "https://ta.wikipedia.org/wiki?curid=392196", "title": "சூரிய மாறிலி", "text": "சூரிய மாறிலி\n\nசூரிய மாறிலி (solar constant) என்பது பாய அடர்த்தி (flux density) அளவீடு ஆகும். இது சூரியனின் சராசரி மின்காந்தக் கதிர்வீச்சு ஒரலகு பரப்பின் மீது செங்குத்தாக விழும் போது, சூரியனும் பூமியும் சராசரி தூரத்தில் இருக்கும் போது (அதாவது ஒரு வானியல் அலகு ) சராசரி மின்காந்தக் கதிர்வீச்சின் அளவு ஆகும். சூரிய மாறிலி என்பது கண்ணுக்குப் புலனாகும் மின்காந்தக் கதிர்வீச்சு மட்டுமல்லாது, அனைத்து வகை மின்காந்தக் கதிர்வீச்சுகளுக்கும் பொதுவானது. செயற்கைக் கோள் உதவியுடன், இதன் அளவு 1.361 கிலோ வாட்/மீட்டர் (kW/m²) என கணக்கிடப்பட்டுள்ளது. \nஒளியின் வேகம் போல சூரிய மாறிலி ஒரு இயற்பியல் மாறிலி அல்ல. சூரிய மாறிலி என்பது இடத்திற்கு இடம் மாறும் ஒரு அளவின் சராசரி ஆகும். \nSection::::கணக்கிடல்.\nசூரியக் கதிர்வீச்சு (Solar irradiance) செயற்கைக் கோள் உதவியுடன், புவி வளிமண்டலத்திற்கு மேலே இருந்து அளக்கப்படுகிறது. \nபின்னர் சூரியக் கதிர்வீச்சு, எதிர் இருமடி விதியின் அடிப்படையில் ஒரு வானியல் அலகு தூரத்தில் இருக்கும் சூரிய மாறிலியின் அளவு கணக்கிடப்படுகிறது. \nஅதன் சராசரி அளவு 1.3608 ± 0.0005  kW/m² அல்லது 81.65 kJ/m²/ நிமிடம் அல்லது 1.951 கலோரி/ நிமிடம்/ சதுர செமீ அல்லது 1.951 லாங்லி (Langley (unit)) / நிமிடம் எனக் கணக்கிடப்பட்டுள்ளது.\n\n11 ஆண்டு சூரியப்புள்ளி மாறும் சுற்று சூரியக் கதிர்வீச்சை 0.1% மாற்றுகிறது.\n\nSection::::வரலாற்றில் சூரிய மாறிலி அளவீடுகள்.\n1838 ல் கிளாடு பவுலட் (Claude Pouillet) தனது எளிய கதிரவ அனல்மானியின் மூலம் சூரிய மாறிலியின் அளவை தோராயமாக 1.228 kW/m² எனக் கணக்கிட்டார், இது இன்றைய அளவிற்கு மிக நெருக்கமாக உள்ளது.\n\n1875 ல் பிரெஞ்சு நாட்டை சேர்ந்த சூல்சு வயோல் (Jules Violle) சூரிய மாறிலியின் அளவை 1.7 kW/m² எனக் கணக்கிட்டார். \n1884 ல் கலிபோர்னியாவைச் சேர்ந்த சாமுவேல் பியேர்பாயிண்ட் இலாங்லே சூரிய மாறிலியின் அளவை 2.903 kW/m² எனக் கணக்கிட்டார்.\n\n1902 முதல் 1957 வரை சார்லசு கிரேலி அபெட் (Charles Greeley Abbot) மிக உயரமான பகுதியிலிருந்து சூரிய மாறிலியின் அளவை 1.322 மற்றும் 1.465 kW/m² இடையே இருப்பதைக் கண்டறிந்தார். சூரிய மாறிலியின் அளவில் ஏற்படும் மாற்றத்திற்குக் காரணம், சூரியனில் ஏற்பட்ட மாற்றமே அன்றி புவி வளி மண்டலத்தால் அல்ல என்பதைக் கண்டறிந்தார்.\n\n1954 ல் சூரிய மாறிலியின் அளவு 2.00 கலோரி/ நிமிடம்/ சதுர செமீ ± 2% என கணக்கிடப்பட்டது.\n\nSection::::மற்ற கருவிகளுடன் ஒரு ஒப்பீடு.\nSection::::சூரியக் கதிர்வீச்சு.\nநேரடியாக வரும் சூரியக் கதிர்வீச்சு, புவி வளி மண்டலத்தில் 6.9% அளவிற்கு ஓராண்டிற்கு மாறுகிறது (சூரிய மாறிலி மாறும் வீதம் சனவரி முதல் 1.412 kW/m² சூலை வரை 1.321 kW/m²), இது சூரியனுக்கும் புவிக்கும் இடையையுள்ள தூரம் மாறிக்கொண்டேயிருப்பதால் இந்த மாற்றம் நிகழ்கிறது.\nசூரிய மாறிலியை அளப்பதற்கு 1 வானியல் அலகை தூரமாகக் கொள்வதால் புவிச் சுற்றுப்பாதையின் வட்டவிலகல், அதன் அளவை மாற்றுகிறது.\n\nSection::::தோற்றப்பருமன்.\nசூரிய மாறிலி என்பது கட்புல ஒளிக்கு மட்டுமல்ல, அனைத்து மின்காந்த நிழற்பட்டையின் அலைநீளங்களுக்கும் பொருந்தும். சூரியனின் தோற்ற ஒளிப்பொலிவெண் மற்றும் சூரிய மாறிலி ஆகிய இரண்டும் சூரியனின் ஒளிப்பொலிவின் அளவைக் குறிக்கிறது. ஆனால் சூரியனின் தோற்ற ஒளிப்பொலிவெண் என்பது சூரியனின் கட்புல வெளிப்பாட்டை (visual output) மட்டுமே குறிக்கிறது.\n\nSection::::சூரியனின் முழுக் கதிர்வீச்சு.\nபுவியின் கோணவிட்டம், சூரியனிவிருந்து பார்க்கும் போது 1/11,700 ரேடியன்கள் ஆகும் (அதாவது 18 விகலைகள் (arc-seconds)). புவியின் திண்மக் கோணம் (solid angle) , சூரியனிவிருந்து பார்க்கும் போது 1/175,000,000 ஸ்டீரேடியன்கள் ஆகும். புவியால் பெறப்படும் சூரிய ஆற்றலைப் போல் 2.2 பில்லியன் (நூறு கோடி) மடங்கு சூரிய ஆற்றலை சூரியன் வெளிவிடுகிறது, வேறு அலகில் கூறினால் 3.86&மடங்கு;10 வாட் ஆகும்\n\nSection::::சூரியனின் கதிர்வீச்சிலுள்ள மாற்றங்கள்.\n1978 முதல் வான்வெளியில் சூரிய மாறிலியின் அளவு கணக்கிடப்பட்டது. எடுக்கப்பட்ட சூரிய மாறிலியின் அளவுகள் ஒரே மாதிரியான அளவுகளைப் பெற்றிருக்கவில்லை. 11ஆண்டுகள் கொண்ட சூரியப் புள்ளியின் மாற்றம் ஏற்படும் சூரிய சுழற்சியைப் (solar cycle) பொறுத்து மாறுகிறது. சூரியக் கதிர்வீச்சு சூரிய சுழற்சியைப் பொறுத்து மாறுகிறது. சில சூரிய சுழற்சிகள்: 11 ஆண்டுகள் ச்வாபே சுழற்சி (Schwabe), 88 ஆண்டுகள் கிளேசுபெர்க் சுழற்சி (Gleisberg), 208 ஆண்டுகள் டி-விரிசு சுழற்சி (DeVries) and 1,000 ஆண்டுகள் எடி சுழற்சி (Eddy).\n\nSection::::வளிமண்டலத்தால் ஏற்படும் சூரியனின் கதிர்வீச்சிலுள்ள மாற்றங்கள்.\nசூரிய ஆற்றலில் 75% அளவு புவியின் பரப்பை அடைவதாக கண்டறியப்பட்டுள்ளது. மேகங்களில்லா வளிமண்டலம் கூட சூரிய ஆற்றலை சிறிதளவு எதிரொளிக்கிறது. குறைந்தளவு மேகங்கள் 50% சூரிய ஆற்றலையும், அதிக அளவு மேகங்கள் 40% சூரிய ஆற்றலையும் எதிரொளிக்கிறது\nஅதிக அளவு மேகங்களுள்ள இடத்தில் சூரிய மாறிலி 550 W/m² மற்றும் மேகங்களில்லா இடத்தில் சூரிய மாறிலி 1025 W/m² எனவும் கணக்கிடப்பட்டது.\n"}
{"id": "392200", "url": "https://ta.wikipedia.org/wiki?curid=392200", "title": "வகுப்பறைச் சூழல்", "text": "வகுப்பறைச் சூழல்\n\nவகுப்பறைச் சூழல் (Classroom Climate) என்பது ஒரு வகுப்பறையின் சமூக, மனவெழுச்சி சார்ந்த மற்றும் இயற்சூழல் சார்ந்த சூழல் கூறுகளைக் குறிப்பதாகும். இது  மாணவனின் வளர்ச்சி மற்றும் நடத்தையை பாதிக்கக்கூடிய ஆசிரியரின் தாக்கத்தைப் பற்றிய கருத்தியலாகும். மாணவனின் நடத்தையானது, ஒப்பார்  குழுவினரின் இடைவினைகளில் தாக்கத்தை ஏற்படுத்துகிறது. இத்தகைய நடத்தைகளின் மீது தாக்கத்தை ஏற்படுத்தும் பொறுப்பு கற்பிப்பவரையே சார்கிறது. கற்பிப்பவர் வகுப்பினைக் கையாளும் விதமானது, கற்றலுக்கு சாதகமற்ற சூழலை விடவும், நேர்மறையான தாக்கத்தை ஏற்படுத்துவதாக இருக்க வேண்டும். வகுப்பறையில் ஒரு ஆசிரியர் \"கண்ணுக்கு தெரியாத கரமாக” இருக்க வேண்டும் என்று பென்சில்வேனியா மாநிலப் பல்கலைக்கழக குழந்தை ஆய்வு மைய இயக்குநரும் மற்றும் உளவியல் பேராசிரியருமான முனைவர் காரென் எல்.பியர்மென் கருதுகிறார்.\n\nSection::::நேர்மறையான வகுப்பறைச் சூழலின் நோக்கம்.\nஆசிரியர்கள் தங்கள் மாணவர்களை அந்நியப்படுத்தாமல், அவர்களுக்கு வழிகாட்ட கற்றுக் கொள்ள வேண்டும். மாணவர்களின் நன்னலத்தின் பாதுகாப்பே, ஒப்பார் குழுவினர் மற்றும் ஆசிரியருடனான சமூக உறவுகளின் வளர்ச்சியில் முக்கியத்துவம் வாய்ந்ததாக இருக்கிறது. கல்வியானது, அனைத்துத்தரப்பினரையும் உள்ளடக்கியதாக மாற, மாற ஆசிரியர்கள் மாணவர்களின் குழுக்களை எப்படி ஒழுங்குபடுத்துவது, எப்படிப்பட்ட குழுக்களை அமைப்பது ஒரு சாதகமான சூழலுக்கு வழிவகுக்கும் போன்றவற்றை அறிந்து கொள்வது அவசியமாகிறது. நன்கு ஒழுங்கமைக்கப்பட்ட வகுப்பறைகள் வகுப்பறை செயல்பாடுகள் சிறப்பாக அமைவதற்கான ஒரு முக்கிய கூறாக அமைகின்றன. மேலும், இது மேம்பட்ட இடைவினைகள் நிகழ்வதற்கும், சிறப்பான வளரறி மதிப்பீட்டற்கும் வழிவகுக்கிறது. சிறப்பு கல்வித் தேவைகள் உடைய மாணவர்கள் (SEN) வகுப்பறையில் மற்ற மாணவர்களிடம் இருந்து கூடுதலாக விலகியிருப்பதாக அல்லது தனிமைப்படுத்தப்பட்டிருப்பதாக உணர்கிறார்கள்.நடத்தை சார்ந்த பிரச்சினைகள் மற்றும் கற்றல் குறைபாடுகள்க உள்ள மாணவர்களும் சிறப்புத் தேவை கொண்ட மாணவர்களில் அடங்குவர். குறைபாடுகள் இல்லாத மாணவர்கள் அவர்களது கல்வி திறன்களில் உயர்ந்த நம்பிக்கை இருப்பதன் காரணமாக கற்றலில் சிறப்புத் தேவைகள் உள்ள மாணவர்களைக் காட்டிலும் சற்று அதிகமாகவே பங்கேற்கிறார்கள். மாணவர்களின் எண்ணிக்கை குறைவாகவும், மாணவர்கள் வளரும் போது கல்வியானது வழக்கமாக செய்யக்கூடிய, அலுப்பைத் தரக்கூடிய ஒரு பணியை விடவும் குறைவாகவும், குழுவினராக இருந்து கற்கும் போது மகிழ்வைத் தரக்கூடிய அனுபவமாகவும் இருக்கும். குழப்பத்தை விளைவிக்கும் மாணவர்களின் செயல்கள் குறைய வழிவகுக்கும். மாணவர்கள் பாதிக்க பொருட்டு, ஒரு ஆசிரியர் மாணவர்களில் மற்றவர்கள் மீது தாக்கத்தை ஏற்படுத்தும் மாணவர்கள் கண்காணித்து அவர்களை தகுந்த குழுவிற்கு மாற்ற வேண்டும். வகுப்பறையில் மிகக் குறைவான குழுக்களை உருவாக்குவதால், ஆசிரியரால் கற்பிப்பதற்கான வாய்ப்புகளை வகுக்கவும், தனிமைப்படுத்தப்பட்டதாக உணரும் சிறப்புத் தேவையுடைய மாணவர்களுக்கு உதவவும் முடியும். மோசமான நடத்தைக்கு எதிராக போராடுவது ஒரு ஆசிரியரின் கடமையாகும்; வகுப்பறையை அமைப்பதிலும், நிர்வகிப்பதிலும் கவனம் செலுத்துவதோடு மாணவர்களின் பின்னணி, குடும்ப வாழ்க்கை, தரம், மற்றும் பிற சிக்கலான சிக்கல்களையும் கவனத்தில் எடுத்துக்கொள்ள வேண்டும்.\n"}
{"id": "392202", "url": "https://ta.wikipedia.org/wiki?curid=392202", "title": "பிம் (பண பரிவர்த்தனை கைப்பேசி பயன்பாடு)", "text": "பிம் (பண பரிவர்த்தனை கைப்பேசி பயன்பாடு)\n\nபிம் (BHIM) என்பது இந்தியாவில் உள்ள சில்லறை விற்பனைக்கான டிஜிட்டல் முறையில் பண பரிவர்த்தனையைச் செய்ய பயன்படும் ஒரு கைபேசிப் பயன்பாடு ஆகும். இது Payment and Settlement Systems Act, 2007 ன் கீழ், \"இந்திய ரிசர்வ் வங்கி\" (RBI) மற்றும் \"இந்திய வங்கிகள் சங்கத்தின்\" (IBA) கூட்டு முயற்சியாகும். இது இந்தியாவில் ஒரு வலுவான டிஜிட்டல் முறையில் பண பரிவர்த்தனையை உருவாகும் முயற்சி ஆகும்.\n\nபண பரிவர்த்தனையில் புதிய தொழில்நுட்பத்தை பயன்படுத்துவதன் மூலம் பண பரிவர்த்தனை துரிதமுறை மற்றும் சுலபமாக நடைபெற ஏதுவாகிறது.\n\nSection::::ஊக்குவிப்பு வங்கிகள்.\n\"இந்தியாவின் தேசிய பண பரிவர்த்தனை நிறுவனம்\" (National Payments Corporation of India-NPCI) இல் பத்து முக்கிய ஊக்குவிப்பு வங்கிகள் உள்ளன. பின்வரும் வங்கிகள் அதில் அடங்கும். பாரத ஸ்டேட் வங்கி, பஞ்சாப் நேஷனல் வங்கி, கனரா வங்கி, பரோடா வங்கி, யூனியன் பாங்க் ஆஃப் இந்தியா, பாங்க் ஆஃப் இந்தியா, ஐசிஐசிஐ வங்கி, எச்டிஎஃப்சி வங்கி, சிட்டிபாங்க் என். ஏ மற்றும் எச்எஸ்பிசி ஆகியவை.\n"}
{"id": "392205", "url": "https://ta.wikipedia.org/wiki?curid=392205", "title": "உபுண்டு ஜீனோம் இயங்கு தளம்", "text": "உபுண்டு ஜீனோம் இயங்கு தளம்\n\nஉபுண்டு ஜீனோம் இயங்கு தளம் (Ubuntu GNOME) என்பது உபுண்டு (இயக்குதளம்) (Ubuntu) அடிப்படையிலான ஒரு லினக்சு விநியோகமாகும்.\n"}
{"id": "392241", "url": "https://ta.wikipedia.org/wiki?curid=392241", "title": "மாகறல் கார்த்திகேய முதலியார்", "text": "மாகறல் கார்த்திகேய முதலியார்\n\nமாகறல் கார்த்திகேய முதலியார் (1857 -1916 ) தமிழ் அறிஞர், ஆராய்ச்சியாளர் மற்றும் கவிஞர் ஆவார். தமிழ்நாடு மதுராந்தகம் அருகில் பிறந்த இவர், மொழி நூல், தமிழ்ச் சொல் விளக்கம், வேளிர் வரலாறு மாண்பு, ஆத்திசூடி முதல் விருத்தியுரை போன்ற நூல்களை எழுதினார்.\nமாகறல் கார்த்திகேய முதலியார் மதுரைத் தமிழ்ச் சங்க இதழான செந்தமிழில் தமிழ் மொழி பற்றிய கட்டுரைகளை எழுதினார்.\nதமிழ் மொழியிலிருந்து பஞ்ச திராவிடம், பாலி, காண்டி ஆகிய மொழிகள் தோன்றின என்பதை தமது ஆராய்ச்சிகளாக வெளிப் படுத்தினார். வேர்ச் சொல் ஆய்விலும் இவர் சிறந்தவராக இருந்தார்.\n\nSection::::சான்று.\nK. Kalyanasundaram. \"Bibliography of Tamil books published during 1901 -1920\". K. Kalyanasundaram. Retrieved 2012-02-15.\n"}
{"id": "392242", "url": "https://ta.wikipedia.org/wiki?curid=392242", "title": "சி. எம். முத்து", "text": "சி. எம். முத்து\n\nசி.எம். முத்து என்றழைக்கப்படுகின்ற சி. மாரிமுத்து தஞ்சாவூர் மாவட்டத்தைச் சேர்ந்த ஓர் எழுத்தாளர் ஆவார்.\n\nSection::::பிறப்பு.\nஇவர் தஞ்சாவூரை அடுத்துள்ள இடையிருப்பு என்னும் சிற்றூரில் 10 பிப்ரவரி 1950இல் பிறந்தார். இவருடைய பெற்றோர் சந்திரஹாசன்-கமலாம்பாள் ஆவர்.\n\nSection::::இலக்கியப்பணி.\nஇவர் கடந்த 40 ஆண்டுகளாக சிறுகதைகளும், புதினங்களும் எழுதிவருகிறார். இவர் எழுதிய முதல் சிறுகதை எம்.எஸ்.மணியன் நடத்திய கற்பூரம் இதழில் வெளியானது. இவரது சிறுகதைகள் தீபம் (இதழ்), தென்றல், கண்ணதாசன் உள்ளிட்ட பல இதழ்களில் வெளியாகியுள்ளன. இவர் 300க்கும் மேற்பட்ட சிறுகதைகளை எழுதியுள்ளார்.\n\n\n\nSection::::விருதுகள்.\nஇவர் கதா விருதும், இலக்கியச் சிந்தனை விருதும் பெற்றுள்ளார்.\n"}
{"id": "392245", "url": "https://ta.wikipedia.org/wiki?curid=392245", "title": "பண்பறி ஆய்வு", "text": "பண்பறி ஆய்வு\n\nபண்பறி ஆய்வு (Qualitative research) என்பது, சமூக அறிவியல்கள், இயற்கை அறிவியல்கள் ஆகிய துறைகள் உள்ளிட்ட பல்வேறு கல்விசார் துறைகளில் பயன்படுத்தப்படும் ஆய்வு முறைகளுள் ஒன்று. அதேவேளை, சந்தை ஆய்வு, வணிகம், இலாப நோக்கற்ற அமைப்புக்களின் சேவை விளக்கம் போன்ற கல்விசாராத சூழல்களிலும் இம்முறை பயன்படுவது உண்டு.\n\nபண்பறி ஆய்வுகளின் நோக்கம் துறை சார்ந்த பின்னணிகளைப் பொறுத்து வேறுபடுகின்றன. எடுத்துக்காட்டாக, உளவியலாளர்கள் மனித நடத்தைகள் குறித்தும், அவற்றுக்கான காரணங்கள் குறித்தும் ஆழமாக அறிந்துகொள்ள விழைகின்றனர். பண்பறி ஆய்வு தீர்மானம் எடுத்தல் தொடர்பில் வெறுமனே என்ன, எங்கே, எப்போது, யார் போன்ற கேள்விகளுக்கு மட்டுமன்றி ஏன், எப்படி என்ற கேள்விகளுக்கும் விடைகாண முயல்கிறது. பண்பறி ஆய்வுகள் அரசறிவியல், சமூகப் பணி, சிறப்புக் கல்வி, கல்வி என்பன சார்ந்த ஆய்வாளர்கள் மத்தியில் பிரபலமாக உள்ளது.\n"}
{"id": "392261", "url": "https://ta.wikipedia.org/wiki?curid=392261", "title": "கிருஷ்ண பிரசாத் பட்டாராய்", "text": "கிருஷ்ண பிரசாத் பட்டாராய்\n\nகிருஷ்ண பிரசாத் பட்டாராய் (Krishna Prasad Bhattarai) (நேபாளி: कृष्णप्रसाद भट्टराई; 13 டிசம்பர் 19244 மார்ச் 2011) முடியாட்சிக்குட்பட்ட அரசியல் அமைப்புச் சட்டத்திற்கு உட்பட்ட நேபாள நேபாள மன்னர்களின் 24 வது பிரதம அமைச்சராக இரண்டு முறை பதவி வகித்தவர். கிருஷ்ண பிரசாத் பட்டாராய், நேபாளத்தில் ஜனநாயகம் மலருவதற்கு நடைபெற்ற போராட்டங்களுக்கு தலைமை தாங்கியதால், பல ஆண்டுகள் சிறையில் கழித்தவர்.\n\n1990ல் ஜனநாயக இயக்கங்களின் தீவிர போராட்டங்களின் விளைவாக, நேபாளத்தில் அரசியல் கட்சிகள் சார்பற்ற பஞ்சாயத்து ஆட்சி முறை ஒழிக்கப்பட்டு, நாடாளுமன்ற ஜனநாயக ஆட்சி முறையும், அரசியலமைப்புச் சட்டத்திற்குட்பட்ட முடியாட்சி முறையும் 1990ல் கொண்டுவரப்பட்டது.\n\nகிருஷ்ண பிரசாத் பட்டாராய் நேபாளி காங்கிரஸ் கட்சியின் சார்பில் நேபாள பிரதம அமைச்சராக, 19 ஏப்ரல் 1990 முதல் 26 மே 1991 முடியவும், பின்னர் 31 மே 1999 முதல் 22 மார்ச் 2000 முடியவும் இரண்டு முறை பதவி வகித்தவர்.\n\nபட்டாராய் நேபாள காங்கிரஸ் கட்சியின் அலுவல் தலைவராக, 12 பிப்ரவரி 1976 முதல் 16 ஆண்டுகள் இருந்தவர். பின்னர் 1992 முதல் 1996 முடிய நேபாள காங்கிரஸ் கட்சியின் தலைவராக பதவி வகித்தவர்.\n\nஇவர் தமது 87வது அகவையில் உடல்நலக் குறைவின்மையால் காட்மாண்டுவில் காலமானார்.\n"}
{"id": "392267", "url": "https://ta.wikipedia.org/wiki?curid=392267", "title": "ஜாக்ஸ் துபோகேத்", "text": "ஜாக்ஸ் துபோகேத்\n\nஜாக்ஸ் துபோகேத் (பிறப்பு 8 சூன் 1942) ஒரு ஓய்வுபெற்ற சுவிஸ் உயிர் இயற்பியலாளர். இவர் ஹிடெல்பர்க், ஜெர்மனியில் உள்ள ஐரோப்பா மூலக்கூறு உயிர்பியல் ஆராய்ச்சிக் கூடத்தின் முன்னால் ஆராய்ச்சியாளர் மற்றும் சுவிட்சர்லாந்தில் உள்ள லாசன்னே பல்கலைகழகத்தில் உயிர் இயற்பியல் பிரிவில் கெளவரவ பேராசிரியராகவும் உள்ளார்.\n\nஇவர் 2017 ஆம் ஆண்டின் வேதியலுக்கான நோபல் பரிசு ரிச்சர்டு ஹென்டர்சன் மற்றும் யோக்கிம் பிராங்கு ஆகியோருடன் இணைந்து கரைசலில் உயிரணு மூலக்கூறுகளின் உயர்தர கட்டமைப்பு உறுதிப்பாடு குறித்து ஆராய்வதற்கு உருவாக்கிய தாழ்வெப்ப ஒற்றைத் துகள் எலக்ட்ரான் நுண்ணோக்கி பற்றிய ஆராய்ச்சிக்காகப் பெற்றார்.\nSection::::ஆராய்ச்சிப் பணி.\n1962 ஆம் ஆண்டில் துபாகேத் லாசன்னே பாலிடெக்னிக் கல்லூரியில் இயற்பியல் படித்தார் மற்றும் பெளதீக பொறியியலில் 1967 ஆம் ஆண்டு பட்டம் பெற்றார். 1969 ஆம் ஆண்டு ஜெனீவா பல்கலைக்கழகம் இவர் மூலக்கூறு உயிரியலில் சான்றிதழ் பெற்றார் மற்றும் டின்ஏ பற்றி ஆராய எலக்ட்ரான் நுண்ணொக்கி பற்றி படிக்கத் தொடங்கினார். 1973 ஆம் ஆண்டில் உயிர் இயற்பியல் பற்றிய தனது ஆராய்ச்சிக் கட்டுரையை ஜெனீவா பல்கலைக்கழகம் மற்றும் பேசெல் பல்கலைக்கழகம் ஆகியவற்றில் முடித்தார்.\n\n1978 முதல் 1987 ஆம் ஆண்டு வரையில் ஹிடெல்பர்க், மேற்கு ஜெர்மனியில் உள்ள ஐரோப்பா மூலக்கூறு உயிர்பியல் ஆராய்ச்சிக் கூடத்தில் குழுத் தலைவராக இருந்தார். 1987 முதல் 2007 வரையான காலத்தில் லாசன்னே பல்கலைகழகத்தில் பேராசிரியாராக இருந்தார். 2007 ஆம் ஆண்டில் தனது 65 ஆம் அகவையில் பணியிலிருந்து ஓய்வு பெற்றப் பின் கெளரவ பேராசிரியராக லாசன்னே பல்கலைகழகத்தில் தொடர்கிறார்.\n\nSection::::வாழ்க்கை.\nதுபோகேத் திருமணமானவர். அவருக்கு இரண்டு குழந்தைகள் இருக்கிறார்கள். இவருக்கு டிஸ்லெக்ஸியா என்ற குறைபாடு உள்ளது.\n\nசுவிட்சர்லாந்தின் சமூக ஜனநாயக கட்சியில் உறுப்பினராக உள்ளார் மேலும் மோர்க்ஸ் நகரசமையில் உறுப்பினராகவும் இருக்கிறார். இங்கு மேற்பார்வை குழுவில் உறுப்பினராக உள்ளார்.\n"}
{"id": "392268", "url": "https://ta.wikipedia.org/wiki?curid=392268", "title": "கோரேகான் பீமா", "text": "கோரேகான் பீமா\n\nகோரேகான் பீமா (Koregaon Bhima) என்பது இந்தியாவின் மகாராஷ்டிரா மாநிலத்தில் புனே மாவட்டத்தின், சிரூர் தாலுக்காவில் பீமா ஆற்றாங்கரையில் அமைந்த ஒரு சிற்றூர் ஆகும். இக்கிராமத்தில் 1818இல் மராத்திய பேஷ்வா படைகளுக்கும் - கிழக்கிந்தியக் கம்பெனி படைக்களுக்கும் இடையில் போர் நடைபெற்றது. போரில் கிழக்கிந்தியக் கம்பெனிப் படையில் படைவீரர்களாக இருந்த 49 தலித்துகள் மரணமடைந்தனர். போரில் கொல்லப்பட்ட 49 தலித்துகளின் பெயரைக் கொண்ட நினைவுத்தூண் ஒன்றை கம்பெனி ஆட்சியினர் நிறுவினர். ஆண்டு தோறும் தலித் மக்கள் இந்நினைவிடத்தில் கூடி, போரில் இறந்தவர்களுக்கு வழிபடு விழாவை நடத்திவருகின்றனர். இது இருநூறு ஆண்டுகாளாக நடைபெறுகிறது.\n\nSection::::வரலாறு.\nகொரேகோன் போரானது, 1818 சனவரி 1, அன்று மராத்திய ராஜ்ஜியத்தின் இரண்டாம் பாஜி ராவின் படைகளுக்கும், உள்ளூர் தலித்துகளான மஹர் வீரர்கள் 834 பேரைக்கொண்ட பிரித்தானியக் கிழக்கிந்தியக் கம்பெனி படைகளுக்கிடையில் நடைபெற்றது.\n\nபேஷ்வாவின் 28,000 பேரைக்கொண்ட வலுவான படையானது, அருகே உள்ள ஃபல்கூயனில் முகாமிட்டிருந்தது. இந்நிலையில் 834 பேரைக் கொண்ட கம்பெனி படையைத் தாக்க பேஷ்வா தனது வீரர்களில் 2,000 பேரை அனுப்பினார். அப்போது கம்பெனி படைகள் பேஷ்வாக்களின் படையினரின் தாக்குதலில் இருந்து தங்களை வெற்றிகரமாக தற்காத்துக் கொண்டது. இதனால் பேஷ்வாவின் மிகப்பெரிய படையானது ஒரு பெரிய பிரித்தானிய படை வந்தால் தோற்றுவிடுவொம் என அஞ்சி இரவில் பின்வாங்கியது. \n\nமூன்றாம் ஆங்கிலோ-மராத்தியப் போரில் பிரித்தானிய வெற்றிக்குப் பிறகு, கோரகான் கிராமத்தில் நடைபெற்ற போர் வெற்றியை நினைவுகூரும் வகையில், கம்பெனியானது ஒரு வெற்றி நினைவுத் தூணை அமைத்தது. வெற்றித் தூணில் போரில் கொல்லப்பட்ட 49 வீரர்களின் பெயர்கள் பொறிக்கப்பட்டன. இதில் 22 பேர் மஹர் தலித் வீரர்கள் ஆவர்.\n\nஇந்தப் போர் வெற்றியை உயர் ஜாதி பேஷ்வாக்களின் மீதான தங்களின் வெற்றியின் ஒரு அடையாளமாக தலித் மக்கள் கருதுகின்றனர். ஆண்டுதோறும் இப்போர் நினைவிடத்தில் அதிக எண்ணிக்கையில் தலித் மக்கள் கூடி கொண்டாடுகின்றனர்.\n\n2018 ஆம் ஆண்டு சனவரி மாதம் 1 ஆம் தேதி, நகரில் பீமா கோரேகாவ் போர் வெற்றியின் 200 ஆம் ஆண்டு நிறைவை நினைவுகூரும் நிகழ்வில் கலந்து கொள்ள மோல்னிவாசி பகுஜன மக்கள் சென்றபோது, பகுஜன் படைகள் மற்றும் பிராமணிய சக்திகளுக்கு இடையே வன்முறை வெடித்தது. இதனால் குறைந்தது ஒருவர் மரணமடைந்து, பலர் காயமுற்றனர்.\n\nSection::::மக்கள் தொகையியல்.\n2001 ஆம் ஆண்டு மக்கள் தொகை கணக்கெடுப்பின்படி, கோரேகான் பீமா கிராமத்தின் மக்கள் தொகையானது 8,999 ஆகும். இவர்களில் 5,178 ஆண்கள் (57.5%), 3,821 பெண்கள் (42.5%) ஆவர். பாலினவிகிதமானது ஆயிரம் ஆண்களுக்கு 738 பெண்கள் என்று உள்ளது.\n\n"}
{"id": "392269", "url": "https://ta.wikipedia.org/wiki?curid=392269", "title": "பங்குகளை வட்டத்தில் வெளியிடல்", "text": "பங்குகளை வட்டத்தில் வெளியிடல்\n\nSection::::பங்குகளை வட்டத்தில் வெளியிடல்.\nபங்குகளை அவற்றின் முக மதிப்பிற்கும் குறைத்து வெளியிடப்படுதல், பங்குகளை\nவட்டத்திற்கு வெளியிடுதல் என்று கூறப்படுகிறது. \nSection::::எடுத்துக்காட்டு.\nபங்கொன்றின் முகமதிப்பு ரூ.10 எனவும், அது ரூ.8க்கு வெளியிடப்படுவதாகவும் கொண்டால், பங்கு வெளியீட்டுத்\nதள்ளுபடி ரூ.2 ஆகும். அதாவது வெளியீட்டு விலையினின்று முக மதிப்பைக் கழித்தால்\nகிடைக்கும் தொகையே பங்கொன்றின் வட்டம் அல்லது தள்ளுபடி என்பதை உணரலாம்.\nசார்ந்ததாக இருக்க வேண்டும். ஆக, முதன்முதலில் வெளியிடும்பொழுதே ஒரு நிறுமம் தன்\nSection::::பங்குகளை வட்டத்தில் வெளியிட சில நிபந்தனைகள்.\nபங்குகளை வட்டத்தில் வெளியிடக்கூடாது. கூடுதல் முதல் திரட்ட மறுபடியும் அதே வகைப்\nபங்குகளை வெளியிடும்போது வட்டத்தில் வெளியிடலாம்.\nஅதிகாரம் தந்திருக்க வேண்டும்.\nவேண்டும் என்பதைக் குறிப்பிட்டுக் காட்ட வேண்டும். பங்கு ஒன்றின் முகமதிப்பில் 10\nவிழுக்காடுக்கு இது மிகக் கூடாது. சில சிறப்பான சூடிநநிலைகளில், மைய அரசு இதை\nவிடக் கூடுதல் வீதத்தில் வட்டம் அல்லது தள்ளுபடி இருக்க அனுமதி வழங்கும்.\nசென்றிருக்க வேண்டும்.\nவெளியிட வேண்டும்."}
{"id": "392271", "url": "https://ta.wikipedia.org/wiki?curid=392271", "title": "கூட்டாண்மை ஒப்பாவணம்", "text": "கூட்டாண்மை ஒப்பாவணம்\n\nSection::::கூட்டாண்மை ஒப்பாவணம்.\nகூட்டாண்மை குறித்த நிபந்தனைகளை உள்ளடக்கிய ஆவணத்திற்கு கூட்டாண்மை ஒப்பாவணம் என்று பெயர். இந்த ஒப்பாவணம் எழுத்து வடிவிலோ, பேச்சு வடிவிலோ இருக்கலாம் எழுத்து வடிவில் இருந்தால் எதிர்காலத்தில் எழும் கருத்து வேறுபாடுகளை களைய முடியும்."}
{"id": "392273", "url": "https://ta.wikipedia.org/wiki?curid=392273", "title": "கூட்டாளி", "text": "கூட்டாளி\n\n\nSection::::உழைக்கும் கூட்டாளி.\nமுதலீடு செய்து தொழிலை நிர்வகிக்கும் கூட்டாளியை உழைக்கும் கூட்டாளி (அ) பணிபுரியும் கூட்டாளி (அ) மேலாண்மை (அ) பொதுக் கூட்டாளி என்று பெயர்.இவருடைய பொறுப்பு வரையறாப் பொறுப்பு\nSection::::உறங்கும் கூட்டாளி/உழையா கூட்டாளி.\nஇவ்வகை கூட்டாளி தொழிலில் முதலிடுவோர் ஆனால் தொழில் நிர்வாகத்தில் பங்கு பெறுவது இல்லை.\nஇவ்வகை கூட்டாளி உறங்கும் (அ) உழையா (அ) முதலிடும் கூட்டாளி ஆவார்\nSection::::துணைக் கூட்டாளி.\nஒரு கூட்டாளிக்கு கிடைக்கும் இலாபத்தை இன்னொரு நபர் பங்கிட்டுக் கொண்டால் அந்நபர் துணைக் கூட்டாளி எனப்படும்.\nநிறுவனத்தில் இவருக்கு உரிமையில்லை. நிறுவன கடன்களுக்கு பொறுப்பு ஏற்பது இல்லை.\nSection::::இலாபத்தில் மட்டும் பங்கேற்கும் கூட்டாளி.\nஇக்கூட்டாளி இலாபத்தில் மட்டும் பங்கு பெறுவார் நட்டத்தில் பங்கேற்க மாட்டார்.\nஇவர் நிர்வாகத்தில் பங்கு பெற முடியாது.மூன்றாம் நபருக்கு இவருடைய பொறுப்பு வரையறா பொறுப்பு ஆகும்."}
{"id": "392275", "url": "https://ta.wikipedia.org/wiki?curid=392275", "title": "அமைப்பு முறையேடு", "text": "அமைப்பு முறையேடு\n\nSection::::அமைப்பு முறையேடு.\nஒரு நிறுமத்தின் செயல்பாட்டு எல்லையை நிர்ணயிக்க கூடிய ஆவணத்தையே அமைப்பு முறையேடு என்பர்.\n\nSection::::பெயர் குறித்த உட்பிரிவு.\nநிறுமத்தின் பெயர் இதில் குறிப்பிடப்பட்டிருக்கும்.\nநிறுமத்தின் பெயர் வேறுறொரு நிறுமத்தின் பெயருடன் ஒத்திருக்க கூடாது\nபொது நிறுமத்தில்\"வறையறுக்கப்பட்டது\"\" என்று முடிய வேண்டும்.\nதனி நிறுமத்தில் \"\"\"\"தனி வரையறு\"\" என்று முடிய வேண்டும்.\nSection::::இடம் குறித்த உட்பிரிவு.\nபதிவு அலுவலகம் அமைந்துள்ள மாநிலத்தின் பெயர் இங்கு கொடுக்கப்பட்டிருக்கும் அப்படியிருந்தால் உண்மை முகவரி தர வேண்டியது இல்லை.\nSection::::நோக்கம் குறித்த உட்பிரிவு.\nநிறுமத்தின் நடவடிக்கைகள் இதில் குறிப்பிடப்பட்டிருக்கும்.\nஒரு குறிபிட்ட நடவடிக்கை மட்டுமே மேற்கொள்ள இயலும், அதிகார எல்லை மீறிய செயல்களுக்கு எவ்வித சட்ட பலன் எதுமில்லை.\nSection::::பொறுப்பு குறித்த உட்பிரிவு.\nநிறுமத்தில் உறுப்பினரின் பொறுப்பு வரையறுக்கப்பட்டது.\nபொறுப்புறுதி நிறுமாயின் உறுப்பினரின் பொறுப்பு வரையறுக்கப்பட்டிருக்கும்.\nநிறும சொத்துகளை கடன்களை அடைக்க போதுமானதாக இல்லாத நிலையில் ஒவ்வொரு உறுப்பினரும் தருவதாக உறுதியளித்த தொகை குறிப்பிடப்பட்டிருக்கும்.\nSection::::முதல் குறித்த உட்பிரிவு.\nஎப்பங்கு முதலுடன் நிறுமம் தொடங்குகிறது என்ற விவரம்.\nமுதல் தொகை குறிப்பிட்ட பங்குகளாக பிரிக்கப்பட்ட விவரம்.\nSection::::அமைப்பு (அ) உடன்பட ஒப்பும் உட்பிரிவு.\nதனி நிறுமம் குறைந்தது - 2 நபர்கள்\nபொது நிறுமம் - 7 நபர்கள்\nஅமைப்பு முறையேட்டில் தங்களுக்கு எதிராக உள்ள பங்குகளின் உடன்பட்டு கையொப்பம் இடுகின்றன.\n"}
{"id": "392277", "url": "https://ta.wikipedia.org/wiki?curid=392277", "title": "செயல்முறை விதிகள்", "text": "செயல்முறை விதிகள்\n\nSection::::செயல்முறை விதிகள்.\nஒரு நிறுமத்தின் அக மேலாண்மையைக் குறிக்கக்கூடியது ஆவணமே செயல்முறை விதிகள் ஆகும்."}
{"id": "392278", "url": "https://ta.wikipedia.org/wiki?curid=392278", "title": "ஊக வணிகர்", "text": "ஊக வணிகர்\n\nSection::::ஊக வணிகர்.\nபங்குச்சந்தையில் முதலீடுகளின் மதிப்பு அதிகரிப்பதலும், இலாபம் பெறுவதலும் நோக்கமாக இருக்கும் நபர்களுக்கு ஊகவணிகர் என்று பெயர். \nவாங்கி விற்பதன் மூலம் இலாபத்தை விரும்புவர்.பத்திரங்களின் உடமையை பெறுவதும் இல்லை.\nSection::::காளை.\nபத்திரங்களை எதிர்காலத்தில் விலையேற்றம் பெறும் என எதிர்பார்க்கின்ற ஊக வணிகர்.\nதெஜிவாலா என அழைக்கப்படுகின்றனர்.\n\"எல்லாம் நன்மைக்கே\" என மனபாங்கு கொண்டவர்\nஎதிர்காலத்தில் விலையில் பத்திரங்களை விற்க இயலும் என்ற எண்ணத்தில் தற்பொழுது பத்திரங்களை வாங்க முனைகிறார்.\nSection::::கரடி.\nஎதிர்காலத்தில் விலை வீழ்ச்சி அடையும் என்று எண்ணுகின்ற ஊக வணிகர்\n\"மண்டிவாலா\"என அழைக்கப்படுகிறார்.\nஎதிலும் கெட்டதையே காண்கின்ற மனப்பாங்கு கொண்டவர்\nபத்திரங்கள் பின்னர் குறைந்த விலையில் வாங்கி கொள்ளலாம் என்ற எண்ணத்தில் தற்பொழுது பத்திரங்களை விற்கிறார்.\nSection::::கலைமான்.\nமுன்னெச்செரிக்கை உடையவர்\nஇவர் முனைமத்தில் நிறுமத்தின் பங்குகள் விற்கப்படும் என்று அறிந்தவுடன் புதிய விடுப்புகளில் பங்கு கோரி விண்ணப்பம் செய்வார்.\nதனக்கு ஒதுக்கீடு செய்தால் முனைமம் பெற்றவுடன் விற்றுவிடுவார்.\nஇவர் \"முனைம வேட்டையாளர்\"என அழைக்கப்படுவர்.\nSection::::முடவாத்து.\nதற்போதைய தம் நடவடிக்கைகளில் உள்ள இடர்பாடுகளை தீர்ப்பதில் போராடி கொண்டிருக்கிற கரடி ஊக வணிகரே முடவாத்து என அழைக்கப்படுகிறார்."}
{"id": "392292", "url": "https://ta.wikipedia.org/wiki?curid=392292", "title": "பார்பாரா இலிசுகோவ்", "text": "பார்பாரா இலிசுகோவ்\n\nபார்பாரா இலிசுகோவ் (\"Barbara Liskov\", பிறப்பு: நவம்பர் 7, 1939) அல்லது (பார்பாரா ஜேன் கூபர்மன் \"(Barbara Jane Huberman)\") ஓர் அமெரிக்கக் கணினி அறிவியலாளர் ஆவார். இவர் மசாசூசட் நிறுவனப் பேராசிரிய பட்டியலில் உள்ளார். மேலும், இவர் மசாசூசட் தொழில்நுட்ப நிறுவனப் பொறியியல் பள்ளியின் மின்பொறியியல், கணினி அற்வியல் துறைசார் போர்டு பேராசிரியரும் ஆவார்.\n\nSection::::தகைமைகளும் விருதுகளும்.\nஇவர் தேசியப் பொறியியல் கல்விக்கழகம், தேசிய அறிவியல் கல்விக்கழகம், ஆக்கியவற்றின் உறுப்பினரும் அமெரிக்க்க் கலை, அறிவியல் கல்விக்கழகம், கணிப்பெந்திரக் கழகம் ஆகியவற்றின் ஆய்வுறுப்பினரும் ஆவார். இவர் 2002 இல் மசாசூசட் தொழில்நுட்ப நிறுவனத்தின் மிகச் சிறந்த பெண் புல உறுப்பினராக்க் கருதப்பட்டார். மேலும். அமெரிக்க அறிவியலாளர்களில் மிகச் சிறந்த 50 பேரில் ஒருவராக்க் கருதப்பட்டார்.\n\nஇவர் 2004 இல் \"நிரலாக்க மொழி, நிரலாக்க முறையியல், பரவல்நிலை அமைப்புகள்\" ஆகியவற்றுக்கான பங்களிப்புகளுக்காக ஜான் வான் நியூமன் பதக்கத்தைப் பெற்றார். 2005 நவம்பர் 19 இல் இவரும் டொனால்டு ஈ. நூத்தும் ETH தகைமை முனைவர்கள் பட்டம் வழங்கப்பட்டனர். இவரும் நூத்தும் ETH சூரிச் தகைமை கருத்துரைத் தொடரில் தோன்றியுள்ளனர்.\n\nஇவர் 2008 ஆம் ஆண்டுக்கான டர்னிங் விருதை அமெரிக்கக் கணிப்பெந்திரக் கழகத்தில் இருந்து 2009 மார்ச்சில் பெற்றார். இது நிரலாக்க மொழி வடிவமைப்பு, பொருள்-சார் நிரலாக்கமுறை உருவாக்கத்துக்கு வழிவகுத்த மென்பொருளாக்க முறையியல் ஆகியவற்றுக்காக வழங்கப்பட்டது. குறிப்பாக இவர் இரண்டு நிரலாக்க மொழிகளை உருவாகினார். அவை CLU நிரலாக்க மொழி (1970 களில்), ஆர்கசு நிரலாக்க மொழி (1980 களில்) என்பனவாகும். அமெரிக்க கணிப்பெந்திரக் கழகம் The ACM cited her contributions to the practical and theoretical foundations of \"நிரலாக்கமொழி, அமைப்பு வடிவமைப்பு ஆகியவற்றுக்கு நடைமுறை, கோட்பாட்டு அடிப்படைகளுக்கான பங்களிப்புகளை விதந்து கூறுகிறது. குறிப்பாக, தரவுகள் மீட்புச் சுருக்கம், பிழைப்பொறுதி, பரவியநிலைக் கணிப்பு ஆகியவற்றுக்கான பங்களிப்புகளைச் சிறப்பாக விதந்தோதுகிறது.\"\n\nஇவர் மூன்று நூல்களும் நூற்றுக்கும் மேற்பட்ட தொழில்நுட்பக் கட்டுரைகளும் எழுதியுள்ளார்.\n\n\n"}
{"id": "392299", "url": "https://ta.wikipedia.org/wiki?curid=392299", "title": "இலட்சுமண தீர்த்த ஆறு", "text": "இலட்சுமண தீர்த்த ஆறு\n\nஇலட்சுமண தீர்த்த ஆறு அல்லது இலட்சுமண தீர்த்தம் (\"Lakshmana Tirtha\" அல்லது \"Lakshmantīrtha River\"), காவிரி ஆற்றின் ஒரு துணை ஆறு ஆகும். இது கர்நாடக மாநிலத்தின் குடகு மாவட்டத்தில் உற்பத்தியாகி, கிழக்கு நோக்கிப் பாய்ந்து,கிருஷ்ணராச சாகர் ஏரியில் காவிரி ஆற்றுடன் இணைகிறது.\n"}
{"id": "392302", "url": "https://ta.wikipedia.org/wiki?curid=392302", "title": "ஆன்னி செவல் யங்", "text": "ஆன்னி செவல் யங்\n\nஆன்னி செவல் யங் \"(Anne Sewell Young)\" (ஜனவரி 2, 1871 – ஆகத்து 15, 1961) ஓர் அமெரிக்க வானியலாளர் ஆவார். இவர் மவுண்ட் கோல்யோக் கல்லூரியில் 37 ஆண்டுகளுக்கு வானியல் பேராசிரியராகப் பணியாற்றினார்.\n\nSection::::வாழ்க்கை.\nஇவர் 1871 ஜனவரி 2 இல் விசுகான்சினைச் சேர்ந்த புளூமிங்டனில் மரைத்திரு ஆல்பர்ட் ஆடம்சு யங்குக்கும் ஆன்னி செவலுக்கும் பிறந்தார்.\n\nஇவர் தன் சட்ட இளவல் பட்டத்தை 1892 இல் மின்னெசோட்டவைச் சேர்ந்த சார்ள்டன் கல்லூரியில் பெற்றார். பின்னர் இவர் வாழ்சிங்டனில் உள்ள வால்லா வால்லாவுக்குச் சென்று, அங்கே விட்மன் கல்லூரியில் மூன்று ஆண்டுகளுக்குக் கணிதவியலைப் பயிற்றுவித்தார். பிறகு சார்ள்டனுக்கு வருமுன் 1897 இல் தன் மூதறிவியல் பட்டத்தைப் பெற்றார். இவர் 1906 இல் தன் முனைவர் பட்டத்தைக் கொலம்பியா பல்கலைக்கழகத்தில் பெற்றார். இவரது ஆய்வு முந்தைய ஒளிப்படங்களின் அளவீடுகளை மதிப்பிட்டுபெர்சியூசு விண்குழுவில் முன்பு கருதியதை விட இருமடங்கு விண்மீன்கள் உள்லமையைத் தீர்மானித்தார்.\n\nயங் 1898 இல் மவுண்ட் ஓலியோக் கல்லூரியில் தன் பணியைத் தொடங்கினார். இவர் ஜான் பேசன் வில்லிசுட்டன் வான்காணக இயக்குநராக பணியமர்த்தப்பட்டார். இங்கு இவர் சூரியக் கரும்புள்ளிகளைக் கண்கானிக்கும் நோக்கீட்டு நிகழ்ச்சியை மேற்பார்வை செய்தார். இவர் அந்த வான்காணகத்தில் மவுண்ட் ஓலியோக் கல்லூரி மாணவருக்குப் பல நிகழ்ச்சிகளை ஏற்ப்படு செய்தார். இவர் 1925 இல் 1925 ஜனவரி 24 இல் நிகழ்ந்த சூரிய ஒளிமறைப்புக்கு மாணவர் குழுவை ஆயத்தப் படுத்தி நடுவண் கன்னெச்டிகட்டுக்குச் சுற்றுலாவாகத் தொடர்வண்டியில் அழைத்துச் சென்றுவந்தார். இவர் 1904இல் \"அடிலைடே\" தவறாகச் சிறுகோளாக இனங்கண்ட வான்பொருள் (A904 EB) உண்மையில் வால்வெள்ளி 31பி/சுவாசுமன்–வாக்மன் ஆகும் என கண்டுபிடித்தார்.\n\nயங் மாறும் விண்மீன்களின் ஆய்வில் மிகுந்த ஆர்வம் கொண்டிருந்தார். எனவே இவர் ஆர்வார்டு கல்லூரி வான்காணக இயக்குநராகிய எட்வார்டு சார்லசு பிக்கஎரிங்குடன் மாறும் விண்மீன்களைப் பற்றிக் கடித்த்த் தொடர்பு வைத்திருந்தார். இவர் அமெரிக்க மாறும் விண்மீன் நோக்கீட்டாளர் கழகத்தை நிறுவிய எட்டு நிறுவன உறுப்பினரில் ஒருவராவார். இவர் அக்கழகத்துக்காக 6,500 மாறும் விண்மீன் நோக்கீடுகளைச் செய்துள்ளார். She was elected the organiza tion's President in 1923.\n\nயங் 1936 இல் ஓய்வு பெற்றதும் தன் தங்கையுடன் கலிபோர்னியாவில் உள்ள கிளேர்மாண்ட்டுக்கு சென்றார்.இவர் அங்கு 1961 ஆகத்து 15 இல் இறந்தார்.\n"}
{"id": "392308", "url": "https://ta.wikipedia.org/wiki?curid=392308", "title": "அன்னீ இரசல் மவுந்தர்", "text": "அன்னீ இரசல் மவுந்தர்\n\nஅன்னீ இரசல் மவுந்தர் \"(Annie Russell Maunder)\" (14 ஏப்பிரல் 1868 – 15 செப்டம்பர் 1947) ஒரு வடக்கு அயர்லாந்து வானியலாளரும் கணிதவியலாளரும் ஆவார்.\n\nSection::::சொந்த வாழ்க்கை.\nவாட்டேருக்கும் அன்னீக்கும் ஒரு குழந்தையும் பிறக்காவிட்டாலும் வால்டேருக்கு முந்தைய திருமணத்தால் ஐந்து குழந்தைகள் உண்டு. வால்டேர் 1928 இல் 75 ஆம் அகவையில் இறந்தார். அன்னீ இருபத் ஆண்டுகள் கழித்து, 1947 இல் தன் 79 ஆம் அகவையில் இலண்டனில் உள்ள வாண்டர்சுவர்த்தில் இறந்தார்.\n\nSection::::தகைமை.\nநிலாவின் மவுந்தர் குழிப்பள்ளமும் மவுந்தர் சிறுமமும் இணையாக வால்டேர் மவுந்தர், அன்னீ மவுந்தர் இருவரின் நினைவாகப் பெயரிடப்பட்டன.\n\n"}
{"id": "392313", "url": "https://ta.wikipedia.org/wiki?curid=392313", "title": "சராயன் ஆறு", "text": "சராயன் ஆறு\n\nசராயன் (Sarayan) கோமதி ஆற்றின் சிறிய துணை ஆறாகும். இது உத்தரப் பிரதேச மாநிலத்தில் லக்கிம்பூர் மற்றும் சீதாபூர் மாவட்டங்களின் வழியாக ஓடுகிறது.\n\nSection::::போக்கு.\nசராயன் ஆறு கோலா கோகாரநாத் என்ற நகரின் அருகில் உள்ள ஐதராபாத் பரகானா என்ற இடத்தில் உற்பத்தியாகிறது. தனது தொடக்க இடத்திலிருந்து ஏறத்தாழ 49 மைல்கள் தொலைவைக் கடந்த பிறகு இந்த ஆறு சீதாபூர் மாவட்டத்திற்குள் நவ்ரங்பூர் என்ற கிராமத்திற்கருகில் உள்நுழைகிறது. இந்த ஆறு சீதாபூர் மாவட்டத்தில் ஒழுங்கற்ற வளைந்த பாதைகளில் வடக்கிலிருந்து தெற்காக பயணிக்கிறது. சில மைல் தொலைவுகள் ஓட்டத்திற்குப் பிறகு, டெகாரின் கிராமத்திற்கருகில் ஜம்வாரி என்ற ஓடை இதனுடன் இணைகிறது. இதனைத் தொடர்ந்து தெற்காக பயணித்து சீதாபூர் நகரை அடைந்து அந்நகரின் மையப்பகுதியின் குறுக்காக கடந்து செல்கிறது. இறுதியாக, இந்த ஆறு கோமதி ஆற்றுடன் சிதாவ்லியில் இந்தௌரா என்ற கிராமத்திற்கருகில் இணைகிறது. \".\"\n\nஇந்த ஆற்றின் போக்கின் மேல்பகுதியில், இந்த நதியானது ஆழமற்ற படுகையில் பாய்கிறது, ஆனால், தெற்காக செல்லச் செல்ல இந்த ஆறு ஆழமாகவும் உயர்ந்த கரைகளைக் கொண்டதாகவும், மணற்பாங்கானதாகவும், குறுகிய பள்ளத்தாக்குகளின் ஊடாகப் பாய்வதாகவும் அமைகிறது.\n\nSection::::வெள்ளப்பெருக்கு மற்றும் நீர்வழிப்போக்குவரத்து.\nமழை மிகுந்த ஆண்டுகளில், இந்த ஆறு சீதாபூர் நகரிலும் மற்றும் அதன் கரையோரமாக அமைந்துள்ள மற்ற இடங்களிலும் பெரும் அழிவினை ஏற்படுத்தக்கூடிய வெள்ளப்பெருக்கு ஏற்படுவதற்குக் காரணமானதாக அமைகிறது. ஆனால், சாதாரணமான காலங்களில், இந்த ஆறு ஒரு வடிகாலாக மக்களுக்கான தேவைகளைப் பூர்த்தி செய்கிறது. இதன் கீழ் வடிநிலங்களில் சிறிய படகுப்போக்குவரத்துக்கு உகந்ததாக உள்ளது. இருப்பினும் அவ்வாறான பயன்பாடு மிகவும் அரிதாகவே இந்த ஆற்றில் நடைபெறுகிறது.\n"}
{"id": "392315", "url": "https://ta.wikipedia.org/wiki?curid=392315", "title": "பாசுபரசு மோனோநைட்ரைடு", "text": "பாசுபரசு மோனோநைட்ரைடு\n\nபாசுபரசு மோனோநைட்ரைடு \"(Phosphorus mononitride)\" என்பது PN என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். இதை பாசுபரசு ஒற்றைநைட்ரைடு என்றும் அழைக்கலாம். பாசுபரசும் நைட்ரசனும் மட்டுமே சேர்ந்து இச்சேர்மம் உருவாகிறது. ஈரணு நைட்ரைடு என்று இச்சேர்மத்தை வகைப்படுத்துகிறார்கள். \n\nவிண்மீனிடை ஊடகத்தில் முதன் முதலாக கண்டறியப்பட்ட பாசுபரசு சேர்மம் பாசுபரசு மோனோநைட்ரைடு ஆகும் .\nவியாழன் மற்றும் சனி (கோள்)|சனி]] கோள்களிலும், விண்மீனிடை ஊடகத்திலும் இதுவொரு முக்கியமான மூலக்கூறாகக் கருதப்படுகிறது .\n"}
{"id": "392318", "url": "https://ta.wikipedia.org/wiki?curid=392318", "title": "இருமக்கோப்பு", "text": "இருமக்கோப்பு\n\nஇருமக்கோப்பு (Binary file) என்பது கணினிவடிவக் கோப்புகளில் ஒன்றாகும். உரைக்கோப்பினைப் போன்று, மின்னணு வடிவினை அடிப்படையாகக் கொண்டு, கிடைமட்ட நேர்கோட்டு வடிவில் அமைந்து இருக்கும். ஆனால், நிரலாக்க உதவியோடு தான் படித்தறிய முடியும். மனித புலன்களால் அறியமுடியாது. தோற்ற அடிப்படையில், இவை இரண்டுமே கணினிக்கோப்புகள் ஆகும். எனவே, இருமக்கோப்பும், உரைக்கோப்பும் வேறுபட்டவை ஆகும். சிலர் இதனை உரையிலாக் கோப்பு ('non-text file')என்றும் அழைப்பர். பல இருமக்கோப்பு வடிவங்கள் உரையைப் போன்ற பகுதிகளைப் பெற்று, உரைக்கோப்புப் போன்று புரிந்து கொள்ளப்படுகிறது. எடுத்துக்காட்டாக, சில மைக்ரோசாப்டு நிறுவனத்தின் இருமக்கோப்புகள்(RTF,DOC) உரைவடிவம் போன்ற, ஆவணக்கோப்பு வடிவங்களைப்பெற்று விளங்குகின்றன. இவை ஆவணத்தின் உரைப்பகுதியையும், அந்த ஆவணத்தின் வடிவக் குறிப்புகளை, இருமக்கோப்புக் குறியீடுகளாகவும் அமையப் பெற்று இருக்கின்றன. இக்கோப்புகளைத் தொகுக்க, இருமக்கோப்புத் தொகுப்பிகள்(hex editor or byte editor) உள்ளன. அவை இக்கோப்புகளை, 16(hexadecimal) எண்களாக மாற்றி காட்டும் திறன் கொண்டவை ஆகும்.\n"}
{"id": "392322", "url": "https://ta.wikipedia.org/wiki?curid=392322", "title": "துளசி கிரி", "text": "துளசி கிரி\n\nதுளசி கிரி (\"Tulsi Giri\", 26 செப்டம்பர் 1926 – 18 திசம்பர் 2018)நேபாள நாட்டின் பிரதம அமைச்சராக 1963 - 1964, 1964 - 1965 மற்றும் 1975 - 1977 ஆகிய ஆண்டுகளில் பதவி வகித்தவர். இவர் நேபாளத்தின் சிராஹாவில் 1926ல் பிறந்தவர்.\n\n1959 - 1960ல் நேபாளி காங்கிரஸ் அமைச்சரவையில் பதவி வகித்தவர். மேலும் அரசியல் கட்சிகள் சார்பற்ற நேபாள தேசிய பஞ்சாயத்து ஆட்சியில் (1960 - 1990) முதன்முறையாக நேபாள பிரதம அமைச்சராக பதவி வகித்தவர்.\n\nமேற்கு வங்காளத்தின் பிர்பூம் மாவட்டத்தில் உள்ள சிறீ வித்தியாசாகர் கல்லூரியில் பட்டம் பெற்ற துளசி கிரி, அரசியலில் தனது வாழ்க்கையைத் துவக்கியவர். துளசி கிரி, \"சாரா\" எனும் கிறித்தவ பெண்ணை மணந்து யெகோவாவின் சாட்சிகள் என்ற கிறித்தவ சமயத்திற்கு மதம் மாறினார்.\n\n1986ல் துளசி கிரி அரசியலிருந்து விலகி இலங்கையில் குடியேறினார். அங்கு இரண்டு ஆண்டு தங்கிய துளசி கிரி, இறுதியாக இந்தியாவின் பெங்களூரு நகரத்தில் 2005 வரை தங்கினார்.\n\n\n"}
{"id": "392330", "url": "https://ta.wikipedia.org/wiki?curid=392330", "title": "அரேந்திர கூமர் முகர்சி", "text": "அரேந்திர கூமர் முகர்சி\n\nஅரேந்திர கூமர் முகர்சி (Harendra Coomar Mookerjee 1887 -1956) என்பவர் இந்திய அரசியலமைப்பு நிர்ணய மன்றத்தின் துணைத் தலைவராக இருந்தவர். இந்திய அரசியல் சட்டத்தை உருவாக்குவதற்கு இந்திய அரசியலமைப்பு நிர்ணய மன்றம் அமைக்கப்பட்டது இந்தியா விடுதலை பெற்ற பின்னர் இவர் மேற்கு வங்க மாநிலத்தின் முதல் ஆளுநர் ஆனார். \n\nஅரேந்திர குமார் முகர்சி வங்கத்தில் வங்காளி குடும்பத்தில் பிறந்தார். முதுகலை ஆய்வுப் பட்டம் ஆகியவற்றை கொல்கத்தா பல்கலைக் கழகத்தில் படித்துப் பெற்றார். மெய்யியல் ஆங்கில இலக்கியம் ஆகியவற்றில் முனைவர் பட்டங்கள் பெற்றார். கொல்கத்தா பல்கலைக் கழகத்தில் விரிவுரையாளராகவும் பேராசிரியராகவும் பணி செய்தார்.\nவங்காளத்தில் கிறித்தவ மக்களின் தலைவராகவும் சிறுபான்மை இன மக்களின் தலைவராகவும் இருந்து அவர்களின் உரிமைகளுக்காகச் செயல்பட்டார்.\n\nவங்கத்தில் வாழ்ந்த கிறித்தவர்கள் சார்பாக இயங்கினார். அவர் தேசிய அரசியலில் நுழைந்த பின்னர் இந்திய கிறித்தவர்கள் அனைத்திந்திய கவுன்சிலின் தலைவராகத் தேர்ந்தெடுக்கப்பட்டார். இந்திய தேசிய காங்கிரசின் உறுப்பினராகவும் இருந்தார்.\n"}
{"id": "392336", "url": "https://ta.wikipedia.org/wiki?curid=392336", "title": "மகாவீர பீமன்", "text": "மகாவீர பீமன்\n\nமகாவீர பீமன் 1962 ஆம் ஆண்டில் வெளியான ஒரு இந்திய, தமிழ்த் திரைப்படமாகும். இத் திரைப்படத்தை எஸ். ஏ. சுப்புராமன் இயக்கினார். டி. கே. பகவதி, எஸ். ஏ. அசோகன், பி. வி. நரசிம்மபாரதி, ஜெயஸ்ரீ, எல். விஜயலட்சுமி மற்றும் பலர் நடித்திருந்தனர்.\n\nSection::::பாடல்கள்.\nஎம். எஸ். ஞானமணி இசையமைத்தார். கம்பதாசன், நாவரசு, சோலைராசு, டி. கே. சுந்தர வாத்தியார், கவி லட்சுமனதாஸ் ஆகியோர் பாடல்களை யாத்தனர். டி. எம். சௌந்தரராஜன், சீர்காழி கோவிந்தராஜன், வி. என். சுந்தரம், எம். கே. சேகர், பி. லீலா, கே. ஜமுனாராணி, பி. கே. சரஸ்வதி, கௌசல்யா ஆகியோர் பின்னணி பாடினர்.\n"}
{"id": "392375", "url": "https://ta.wikipedia.org/wiki?curid=392375", "title": "தாமிர-குளோரின் சுழற்சி", "text": "தாமிர-குளோரின் சுழற்சி\n\nதாமிர-குளோரின் சுழற்சி (\"copper–chlorine cycle\") என்பது ஐதரசனை உற்பத்தி செய்கின்ற ஒரு வெப்பவேதியியல் சுழற்சி வினையாகும். இவ்வினை நான்கு படிநிலைகளில் நிகழ்கிறது. வெப்ப வேதியல் செயல்முறையும் மின்னாற்பகுப்புச் செயல்முறையும் சேர்ந்த ஒரு கலப்புச் செயல்முறையாக தாமிர-குளோரின் சுழற்சி கருதப்படுகிறது. 530 பாகை செல்சியசு வெப்பநிலை வரைக்குமான உயர் வெப்பநிலை இவ்வினை நிகழ்வதற்குத் தேவையாக உள்ளது . \nதண்ணீர் மூலக்கூறை பிளக்கும் நான்கு இரசாயன வினைகளை Cu-Cl சுழற்சி உள்ளடக்கியுள்ளது. இச்சுழற்சியின் நிகர வினையாக தண்ணீர் ஐதரசன் மற்றும் ஆக்சிசனாகச் சிதைவடைகின்றது. வினையில் பங்கேற்கும் வேதிப்பொருட்கள் அனைத்தும் மறுசுழற்சிக்குச் செல்கின்றன.\n\nCu-Cl செயல்முறையை அணுசக்தி நிலையங்களுடன் இணைக்கலாம் அல்லது சூரியன் மற்றும் தொழிற்சாலைக் கழிவு வெப்பம் போன்ற மற்ற வெப்ப ஆதாரங்களுடன் இணைக்கலாம். இதனால், உயர்ந்த செயல்திறன், சுற்றுச்சூழல் தாக்கக் குறைவு போன்ற சிறப்பம்சங்களுடன் மற்ற பாரம்பரியமான உற்பத்தி முறைகளைக் காட்டிலும் ஐதரசன் உற்பத்தியை குறைவான செலவில் அடையமுடியும்.\n\nநான்காம் தலைமுறை சர்வதேச கருத்துக்கள அரங்கில் தாமிர-குளோரின் சுழற்சி ஒரு முக்கியமான சுழற்சியாகக் கருதப்பட்டு மேம்படுத்தப்பட்டு வருகிறது. உலகெங்கிலும் உள்ள நாடுகளில் பல நாடுகள் மின்சாரம் மற்றும் ஐதரசன் இரண்டையும் மிகவும் செயல்திறன்மிக்க வகையில் உற்பத்தி செய்யும் வகையில் அடுத்த தலைமுறை அணு உலைகளை திட்டமிடுகின்றன. \nதாமிர-குளோரின் சுழற்சியின் நான்கு படிநிலைகளும் பின்வருமாறு விவரிக்கப்படுகின்றன:. \n\nதிண்ம நிலையில் வினையின் சமன்பாடு சமப்படுத்தப்படுகிறது. கனடாவின் அணு ஆற்றல் நிறுவனம் சோதனை முறையில் இதனை விவரித்துள்ளது. CuCl மின்னாற்பகுப்பியில் ஐதரசன் நேர்மின்வாயிலும் Cu(I) ஆக்சிசனேற்றப்பட்டு Cu(II) ஆக எதிர்மின்வாயிலும் வெளிப்படுகின்றன. நான்கு படிநிலைகளையும் இணைப்பதன் மூலம் இடைநிலை விளைபொருள்கள் உருவாதலையும் திண்ம தாமிர இடப்பெயர்ச்சியையும் நீக்கலாம் .\nஅணுக்கரு உலைகளில் இருந்து வெளியேறும் உபரி வெப்பத்தை இவ்வினை நிகழ்வதற்கு பயன்படுத்திக் கொள்ள ஆய்வுகள் நடைபெறுகின்றன .\n\nSection::::நிறைகளும் குறைகளும்.\nவினையின் ஆற்றல் செயல்திறனை மேம்படுத்துவதற்கு குறைவான – உபரி வெப்பத்தை பயன்படுத்திக் கொள்ளலாம் என்பது செப்பு - குளோரின் சுழற்சியின் நன்மையாகும். மற்ற வெப்ப வேதியியல் சுழற்சிகளை ஒப்பிடுகையில் தாமிர-குளோரின் சுழற்சிக்கு குறைவான வெப்பநிலையே தேவைப்படுகிறது. மின்வேதிப் படிநிலை நிகழ்வதற்கும் மிகக் குறைவான மின்னாற்றல் அளவே 0.6 முதல் 1.0 வோல்ட்டு) இச்சுழற்சிக்குத் தேவைப்படுகிறது. உபரி வெப்பத்தைப் பயன்படுத்திக் கொள்வதை கணக்கில் கொள்ளாமல் ஒட்டு மொத்தமாக கணக்கிட்டால் இச்சுழற்சியில் உற்பத்தித் திறன் 43 சதவீதத்திற்கும் அதிகமாகும்.\n\nவினைச் செயலாக்கங்களுக்கு இடையில் திண்மங்களைக் கையாளுதல், அரிப்புத் தன்மை கொண்ட நீர்மங்கள் பயன்படுத்தும் தொழிநுட்பப் பொருட்களின் பயன்பாடு போன்றவை இச்சுழற்சி வினையின் முன் நிற்கும் சவால்களாகும் .\n"}
{"id": "392419", "url": "https://ta.wikipedia.org/wiki?curid=392419", "title": "கீர்த்தி நிதி பிஸ்தா", "text": "கீர்த்தி நிதி பிஸ்தா\n\nகீர்த்தி நிதி பிஸ்தா (Kirti Nidhi Bista) (; 15 சனவரி 1927 – 11 நவம்பர் 2017) நேபாள அரசியல்வாதியான கீர்த்தி நிதி பிஸ்தா, பிரதம அமைச்சராக 1969 - 1970, 1971 - 1973 மற்றும் 1977 -1979 காலகட்டங்களில் நேபாள பிரதம அமைச்சராக மூன்று முறை பதவி வகித்தவர்.\n2005ல் நேபாள மன்னர் ஞானேந்திராவிற்கு எதிராக நடைபெற்ற நேபாள மக்கள் புரட்சி துவங்கிய போது, கீர்த்தி நிதி பிஸ்தா, நாட்டின் துணைத் தலைவராக நியமிக்கப்பட்டார். மக்கள் கிளர்ச்சி வலுவடைந்த போது, நேபாள அரசை மன்னர் ஞானேந்திரா கலைக்கும் வரை, அரசின் துணைத் தலைவர் பதவியிலிருந்தார்.\n\nகீர்த்தி நிதி பிஸ்தா, நீண்டகால புற்றுநோயால் தமது 90வது அகவையில், 11 நவம்பர் 2017 அன்று காலமானார்.\n\n"}
{"id": "392453", "url": "https://ta.wikipedia.org/wiki?curid=392453", "title": "நாகேந்திர பிரசாத் ரிஜால்", "text": "நாகேந்திர பிரசாத் ரிஜால்\n\nநாகேந்திர பிரசாத் ரிஜால் (Nagendra Prasad Rijal) (20 ஏப்ரல் 1927 – 23 செப்டம்பர் 1994), நேபாள மன்னர் பிரேந்திராவின் முடியாட்சிக்குட்பட்ட தேசிய பஞ்சாயத்து ஆட்சியில், 17 சூலை 1973 - 1 டிசம்பர் 1975 மற்றும் 21 மார்ச் - 18 சூன் 1986 என இரண்டு காலகட்டங்களில் நேபாள பிரதம அமைச்சராக பதவி வகித்தவர்.\n\n\nSection::::மேற்கோள்கள்.\n[[Category: [[நேபாள பிரதம அமைச்சர்கள்]]\n[[பகுப்பு:நேபாள அரசியல்வாதிகள்]]"}
{"id": "392497", "url": "https://ta.wikipedia.org/wiki?curid=392497", "title": "பாரதி சாலை, சென்னை", "text": "பாரதி சாலை, சென்னை\n\nபாரதி சாலை (Bharathi Salai) என்பது தமிழ்நாட்டின் சென்னை நகரின் இராயப்பேட்டையில் உள்ள ஒரு பழமையான சாலையாகும். இந்தச் சாலை எக்ஸ்பிரஸ் அவென்யூ வணிக வளாகம் இருக்கும் ராயப்பேட்டை மணிக்கூண்டு சந்திப்புக்கும் மெரீனா கடற்கரை காமராஜர் சாலை கண்ணகி சிலை சந்திப்புக்கும் இடையே நீண்டிருக்கிறது. பாரதி சாலையின் பழைய பெயர் பைகிராப்ட்ஸ் சாலை என்பதாகும். இது ஆங்கோலேய திகாரியான செயின்ட் தாமஸ் பைகிராப்ட்ஸ் என்பவரின் நினைவால் அப்போது வைக்கப்பட்டது. சுப்பிரமணிய பாரதியின் நினைவைப் போற்றும் விதத்தில் தமிழ்நாடு அரசு பைகிராப்ட்ஸ் சாலையின் பெயரை பாரதி சாலை என்று மாற்றியது. \n\nசென்னையின் மிகப் பழமையான இந்தச் சாலைகளில் ஒன்றான இந்தச் சாலையில்தான் ஆற்காடு நவாப்பின் அதிகாரபூர்வ இல்லமான அமீர் மஹால் உள்ளது. தமிழ் மர்ம புதின எழுத்தாளரான வடுவூர் துரைசாமி ஐயங்கார் இந்தச் சாலையில்தான் வீடு வாங்கி வசித்து வந்ததாகச் சொல்லப்படுகிறது. இந்தச் சாலையின் மையத்தில் சென்னையின் மிகப் பழமையான சந்தைப் பகுதிகளுள் ஒன்றாக ஜாம்பஜார் என்ற சந்தை உள்ளது. இந்தச் சந்தை ராயப்பேட்டை, திருவல்லிக்கேணி உள்ளிட்ட பகுதிகளின் வர்த்தக மையமாக இருக்கிறது. இந்தச் சாலையில் ஒரு பகுதி ராயப்பேட்டையில் இருக்கிறது. ராயப்பேட்டை மெத்தை, திரைகளுக்கான சந்தை. அதனால் அது தொடர்பான கடைகளும் இந்தச் சாலையில் இருக்கின்றன.\n"}
{"id": "392512", "url": "https://ta.wikipedia.org/wiki?curid=392512", "title": "த 15:17 டு பாரிஸ்", "text": "த 15:17 டு பாரிஸ்\n\nத 15:17 to டு பாரிஸ் (The 15:17 to Paris) என்பது உண்மைக் கதையை அடிப்படையாக கொண்ட ஒரு அமெரிக்கத் திரைப்படமாகும். இதை கிளின்ட் ஈஸ்ட்வுட் இயக்கியுள்ளார். தீவிரவாதியை எதிர்கொண்டு சாதித்த  மூன்று அமெரிக்க இளஞர்களின்  உண்மைக் கதையை  அடிப்படையாக்கி வெளிவந்த ‘த 15:17 டு பாரிஸ்: எ ட்ரூ ஸ்டோரி ஆஃப் எ டெரரிஸ்ட், எ ட்ரெய்ன் அண்ட் த்ரீ அமெரிக்கன் ஹீரோஸ்’ என்ற புத்தகத்தை அடிப்படையாக கொண்டு இந்தப்படம் எடுக்கப்பட்டுள்ளது. படத்தின் சிறப்பு அம்சமாக இந்த சாகச நிகழ்வில் பங்கேற்ற, ஆண்டனி சாட்லெர், அலெக் ஸ்கர்லடஸ், ஸ்பென்சர் ஸ்டோன் ஆகிய மூன்று அமெரிக்க வீரர்களையே அவர்களின் உண்மைக் கதாபாத்திரங்களில் நடித்துள்ளனர்.\n\nஇந்த படம் 2018 பிப்ரவரி 9 அன்று வார்னர் பிரதர்ஸ் பிக்சர்ஸ் வெளியிட்டவிருக்கிறது.\n\nSection::::கதை.\nபெல்ஜியம் நாட்டின் தலைநகரான பிரஸ்ஸல்ஸ் வழியாக, 2015, ஆகத்து 21 அன்று பாரீசுக்கு செல்லும் அதிவிரைவு ரயிலில் ஐ.எஸ். தீவிரவாதி ஒருவனும் பயணிக்கிறான். ஓடும் தொடர்வண்டியில் 500-க்கும் மேற்பட்ட பயணிகளை கொல்வதற்கான சதித்திட்டத்தை செயல்படுத்த தயாராகிர்றான். இதற்காக வெடிப் பொருட்கள் மற்றும் தானியங்கி துப்பாக்கியுடன் அவன் செயல்படத் தொடங்குகிறான். அப்போது அந்த தொடர்வண்டியில் பயணிக்கும் மூன்று அமெரிக்க இளைஞர்கள் தீவிரவாதிக்கு எதிராக போராடுகின்றனர். அடிப்படையில் இராணுவ வீரர்களான அம்மூவரும் தீவிரவாதியை எதிர்கொண்டு சாதித்த உண்மைச் சம்பவமே கதையின் அடிப்படை.\n"}
{"id": "392526", "url": "https://ta.wikipedia.org/wiki?curid=392526", "title": "கணேஷ் வி தெவி", "text": "கணேஷ் வி தெவி\n\nகணேஷ் நாராயண் தாஸ் (\"Ganesh Narayan Das\", 1 ஆகஸ்ட் 1950), என்பவர் பரோடாவில் உள்ள சயாஜிராவோ பல்கலைக் கழகத்தின் முன்னாள் பேராசிரியர் ஆவார். புகழ்பெற்ற இலக்கிய விமர்சகர் மற்றும் ஆர்வலராகவும் திகழ்பவர். வதோதாராவில் உள்ள ‘பாஷா ஆராய்ச்சி மற்றும் வெளியீட்டு மையத்தின்’ நிறுவனராகவும் இயக்குனராகவும் உள்ளார்.\n\nSection::::கல்வி.\nஇவர் கோலாப்பூரில் உள்ள சிவாஜி பல்கலைக்கழகம், இங்கிலாந்திலுள்ள லீட்ஸ் பல்கலைக்கழகத்தில் கல்வி பயின்றார். பல கல்விப் பணிகளில், அவர் லீட்ஸ் பல்கலைக்கழகத்திலும், யேல் பல்கலைக்கழகத்திலும், ஜவகர்லால் நேரு அறக்கட்டளை (1994-96) மூலம் நிதி பெற்று ஆய்ந்தவர்.\n\nSection::::ஆசிரியப்பணி.\n2002 ஆம் ஆண்டு முதல், குசராத் மாவட்ட காந்திநகரில் உள்ள திருபாய் அம்பானியின் தகவல்தொடர்பு தொழில்நுட்பத்துறையில் பேராசிரியராகப் பணியாற்றினார். அங்கிருந்து விலகி, பரோடா மஹாராஜா சயாஜிராவோ பல்கலைக் கழகத்தில் தனது வாழ்க்கையைத் தொடங்கினார். பரோடாவிலிருந்து உலகின் மொழி வேறுபாட்டின் வரைபடத்தைத் தொடர, கருநாடக மாநிலத்தின் தார்வார்ட்க்குச் சென்றார்.\n\nSection::::மொழி ஆய்வுப்பணி.\nவதோதராவில் அமைக்கப்பட்ட பாஷா மொழி ஆய்வகம், பழங்குடி சமூகங்களைப் பற்றிய ஆய்வை மேற்கொள்ள குஜராத்தில் மாவட்டத்தில் உள்ள ஆதிவாசி அகாடமி ஆகியவற்றை இவர் ஏற்படுத்தினார். இவை பழங்குடி சமூகங்களைப் பற்றிய ஆய்வுக்கு ஒரு தனித்துவமான கல்வி சூழலை உருவாக்குவதற்கு நிறுவப்பட்டன. 2010 இல் இந்தியாவின் மக்கள் மொழியியல் ஆய்வுக்கு வழிவகுத்தார், இவ்வமைப்பானது தற்காலத்தில் புழங்கும் 780 இந்திய மொழிகளையும் ஆய்வு செய்து ஆவணப்படுத்தியுள்ளது.\n\n\n\n"}
{"id": "392527", "url": "https://ta.wikipedia.org/wiki?curid=392527", "title": "துத்தநாகம்-துத்தநாக ஆக்சைடு சுழற்சி", "text": "துத்தநாகம்-துத்தநாக ஆக்சைடு சுழற்சி\n\nதுத்தநாகம்-துத்தநாக ஆக்சைடு சுழற்சி \"(zinc–zinc oxide cycle)\" என்பது ஐதரசனை உற்பத்தி செய்கின்ற ஒரு வெப்பவேதியியல் சுழற்சி வினையாகும். துத்தநாகமும் துத்தநாக ஆக்சைடும் இவ்வினையில் பயன்படுத்தப்படுகின்றன இவ்வினை இரண்டு படிநிலைகளில் நிகழ்கிறது. இச்சுழற்சியில் ஐதரசனின் உற்பத்தித் திறன் 40 சதவீதத்திற்கு அருகில் உள்ளது .\n\nSection::::செயல்முறை விளக்கம்.\nதண்ணீர் மூலக்கூறை பிளக்கும் இரண்டு இரசாயன வினைகளை Zn/ZnO சுழற்சி உள்ளடக்கியுள்ளது. இவ்வினைகளில் ஒடுக்க-ஏற்ற வேதிவினைகள் பயன்படுத்தப்படுகின்றன:.\n\n\nசூரிய சக்தியை மையமாகக் கொண்ட முதல் வினையில் 900 பாகை செல்சியசு வெப்பநிலையில் துத்தநாக ஆக்சைடு துத்தநாகமாகவும் ஆக்சிசனாகவும் பிரிகையடைகிறது. இவ்வினை ஒரு வெப்பங்கொள் வினையாகும். இரண்டாவது வினையில் துத்தநாகம் 427 ° பாகை செல்சியசு வெப்பநிலையில் தண்ணீருடன் வினைபுரிந்து ஐதரசனையும் துத்தநாக ஆக்சைடையும் உற்பத்தி செய்கிறது.\n\nசூரிய வெப்ப ஆற்றல் நிலையை அறிவதற்காக சூரிய சக்தி கோபுரமும் சூரிய வெப்ப ஆற்றலைப் பெறுவதற்கு சூரிய இலக்கு நிலைப்படுத்திகளும் பயன்படுத்தப்படுகின்றன.\n\n\n"}
{"id": "392531", "url": "https://ta.wikipedia.org/wiki?curid=392531", "title": "ஜெஃப்ரி ச.ஹால்", "text": "ஜெஃப்ரி ச.ஹால்\n\nஜெஃப்ரி ச.ஹால் (பிறப்பு 3 மே 1945) ஒரு அமெரிக்க மரபியலர் மற்றும் உயரியலாளர். இவர் பிரான்டிஸ் பல்கலைகழகத்தில் எமிரிட்ஸ் பேராசிரியராக உள்ளார் மற்றும் தற்போது கேம்பிரிட்ச் வசிக்கிறார். ஹால் ஈக்களில் உண்டாகும் காதலூட்டம் மற்றும் நடத்தை ஏற்படும் சீரான மாற்றம் குறித்த நரம்பியல் கூறு பற்றிய ஆய்வுகளை செய்வதற்கு தனது பெரும்பான்மையான நேரத்தை கழித்தார். அவருடைய நரம்பியல் மற்றும் டிராஸாபிலா நடத்தையில் ஏற்படும் மாற்றங்கள் குறித்த ஆய்வுகள் மூலம் அவர் ஒரு முக்கிய் உயிரியல் சம்பந்தமான நிகழ்வை கண்டுபிடித்தார். இந்த ஆய்வுகள் மூலம் உயிரியல் கடிகாரங்கள் மற்றும் நரம்பு மண்டலத்தில் பாலியல் வேறுபாடு அடித்தளங்கள் மீது அத்தியாவசிய வழிமுறைகளை ஏற்படுத்த உதவியது. உயிரியல் துறையில் அவரது புரட்சிகர வேலைக்காக அறிவியல் தேசிய கழகத்திற்காக தேர்ந்தெடுக்கப்பட்டார். மைக்கேல் W. யங் மற்றும் மைக்கேல் ரோபாஸ் உடன் இனைந்து ஹால் 2017 ஆம் ஆண்டிற்கான மருத்துவம் மற்றும் உடலியக்கியல்கான நோபல் பரிசு பெற்றார்.\nSection::::வாழ்க்கை.\nSection::::ஆரம்பகால வாழ்க்கை மற்றும் கல்வி.\nஜெஃப்ரி ஹால் நியூயார்க் புரூக்லினில் பிறந்தார், வாஷிங்டன் டி.சி. புறநகர் பகுதியில் வளர்ந்தார், அவரது தந்தை அமெரிக்க செனட் செய்திகளை சேகரிக்கும் அசோசியேட்டட் பிரஸ் பத்திரிகைக்கு நிருபராக பணியாற்றினார், ஹாலின் தந்தை, ஜோசப் W. ஹால், சமீபத்திய நிகழ்வுகள் தெறிந்துகொள்ள ஹாலை தினசரி பத்திரிக்கைகளை படிப்பதற்கு ஊக்கம் கொடுத்தார். ஒரு நல்ல உயர்நிலைப் பள்ளி மாணவராக ஹால் இருந்தார். எதிர்காலத்தில் மருத்துவத் துறையில் தொடர திட்டமிட்டார். ஹால் 1963 ஆம் ஆண்டில் அஹெர்ஸ்ட் கல்லூரியில் ஒரு இளங்கலைப் பட்டத்தைத் தொடர்ந்தார். ஆயினும், ஒரு இளங்கலை மாணவராக இருந்த காலத்தில், இயல்பாகவே அவருக்கு உயிரியலில் ஆர்வம் இருப்பதை உணர்ந்து கொண்டார்.\n\nSection::::ஆரம்பகால கல்விப் பணி.\nஹால் 1967 ஆம் ஆண்டில் பட்டப்படிப்பு பள்ளியில் லாரன்ஸ் சேண்ட்லரின் ஆய்வகத்தில் பணிபுரியத் தொடங்கினார். திராஸோபிலாவில் வயது சார்ந்த சார்பு மரபியல் மாற்றங்களை ஆய்வு செய்ய ஹால் சேண்ட்லருடன் பணிபுரிந்தார், இவர்களின் ஆய்வு குரோமோசோமின் நடத்தையில் மரபணு கட்டுப்பாட்டை மையப்படுத்தி இருந்தது. பின்னாளில் கலிபோர்னியா தொழில்நுட்ப நிறுவனத்தில் சீமோர் பென்சரிடம் மரபியலில் முனைவர் பட்டத்திற்குப் பிந்தய ஆராய்ச்சிப் பணி மேற்கோள்ள ஹாலை ஹெர்சல் ரோமன் ஊக்கப் படுத்தினார்.\n"}
{"id": "392535", "url": "https://ta.wikipedia.org/wiki?curid=392535", "title": "இடை வீட்டு அய்யனார்", "text": "இடை வீட்டு அய்யனார்\n\nஇடை வீட்டு அய்யனார் கோவில் என்பது தூத்துக்குடி மாவட்டத்திலுள்ள அய்யனார் கோவிலாகும். தமிழ் நாட்டிலுள்ள தூத்துக்குடி மாவட்டம் திருச்செந்தூரில் இருந்து 7 கிமீ. தொலைவிலுள்ள சோனகன்விளை என்ற கிராமத்தில் அமைந்துள்ளது. \n\nமூலவர் இடைவீட்டான், இடை வீட்டு அய்யனார், பச்சைத்தண்ணிகாரன் என வேறு பெயர்களிலும் வழங்கப்படுகிறது. இவர் அமர்ந்த நிலையில் பூர்ணம், பொற்கமலம் தேவியருடன் உள்ளார்.\n\nஇந்தக் கோவில் 400 முதல் 450 ஆண்டுகள் பழமை நிறைந்தது. சோனகன்விளை  கிராமத்தில் .இடை வீட்டு அய்யனார் அழைக்கப்படும் இவர் சிவன் மற்றும் விஷ்ணுவின் மானிட வடிவாக பார்க்கப்படுகிறார். இக்கோவிலில் பௌர்ணமி பூசை, பங்குனி உத்திரம் போன்ற விழாக்கள் நடைபெருகின்றன.\n\nஇத்தலம் காவல் தெய்வமாக இருக்ககூடிய சுடலை மாடனின் 21 பந்திகளில் ஒரு பூடமாக இருந்தது. \n"}
{"id": "392545", "url": "https://ta.wikipedia.org/wiki?curid=392545", "title": "கோப்பு நீட்சி", "text": "கோப்பு நீட்சி\n\nகோப்பு நீட்சி (filename extension) என்பது கணினிக் கோப்புகளின் இறுதியில் ஒரு புள்ளிக்கு (period) அடுத்து அமையும் கோப்புப் பெயரின் இறுதிப்பகுதியாக அமைந்து இருக்கும். கோப்பினுள் இருக்கும் தரவு அமைப்பை, அக்கோப்பின் பெயர் நீட்சி தெரிவிக்கிறது. மேலும், அக்கோப்பினை, ஒரு பயனர் எப்படி பயன்படுத்த வேண்டும் என்பதையும் தெரிவிக்கிறது. சில கோப்புகளில் புள்ளிக்கு மாற்றாக, சிறு இடைவெளி (space)களுடனும் காணப்படுகின்றன. \nபெரும்பான்மையான கோப்பு முறைமைகளில் கோப்பு நீட்சி என்பது எந்தவித சிறப்புத் தன்மையும் இல்லாத, அக்கோப்புப் பெயரின் ஒரு பகுதியாகவே விளங்குகின்றன. சில கோப்பு முறைமைகளில், கோப்பு நீட்சியான சிறப்பியல்புகளைப் பெற்று, அக்கோப்பின் வடிவத்தையும், கோப்பின் அளவையும் தீர்மானிக்கிறது.\n\nSection::::பயன்பாடு.\nஒரு கோப்புநீட்சியானது, அக்குறிப்பிட்டக் கோப்பின் மீதரவாக உள்ளது. பொதுவாக கோப்புநீட்சியானது, அது இருக்கும் கோப்பில், எம்முறையில் தரவை சேமிக்க வேண்டும் என்பதைத் தெரிவிக்கிறது. ஒரு கோப்பு முறைமையே, அக்கோப்பின் நீட்சி எந்த இடத்தில் அமைய வேண்டும் என முடிவு செய்கிறது. பெரும்பான்மையானவை இறுதியில் தான் இருக்கும். எடுத்துக்காட்டாக, ' codice_1 ,codice_2, codice_3codice_4.\n"}
{"id": "392557", "url": "https://ta.wikipedia.org/wiki?curid=392557", "title": "சீசியம் ஐதரைடு", "text": "சீசியம் ஐதரைடு\n\nசீசியம் ஐதரைடு \"(Caesium hydride)\" CsH என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். இந்தக் கார உலோக ஐதரைடு சீசியமும் ஐதரசனும் சேர்ந்து வினைபுரிவதால் உருவாகிறது . உலோக ஆவியில் ஒளி-தூண்டல் துகள் உருவாக்கத்தால் தயாரிக்கப்பட்ட முதலாவது பொருள் சீசியம் ஐதரைடு ஆகும். சீசியத்தைப் பயன்படுத்தி அயனி உந்துவிசை அமைப்பு செயல்படுத்துவது தொடர்பான ஆரம்பகால ஆய்வுகளில் சீசியம் ஐதரைடு பெரிதும் பயன்பட்டது. \n\nசீசியம் ஐதரைடில் உள்ள சிசியம் அணுக்கருவை, சுழற்சி-பரிமாற்ற ஒளியியக்க ஏற்றல் செயல்முறையின் வழியாக ஏற்றப்பட்ட ஒளியியக்க சீசிய ஆவியுடன் இடைவினை புரியச் செய்தால் அதை மிகை முனைவாக்கம் செய்யலாம். சுழற்சி-பரிமாற்ற ஒளியியக்க ஏற்றல் செயல்முறை சீசியம் அணுக்கருவின் அணுக்கருக்களின் காந்த ஒத்ததிர்வு சமிக்ஞையை அதிகரிக்கச் செய்யும் . \n\nSection::::படிகக் கட்டமைப்பு.\nஅறை வெப்பநிலை மற்றும் அழுத்தத்தில் சீசியம் ஐதரைடு சோடியம் குளோரைடின் கட்டமைப்பையே ஒத்திருக்கிறது.\n"}
{"id": "392558", "url": "https://ta.wikipedia.org/wiki?curid=392558", "title": "செங்கமலத் தீவு", "text": "செங்கமலத் தீவு\n\nசெங்கமலத் தீவு 1962 ஆம் ஆண்டு வெளியான ஒரு இந்திய, தமிழ்த் திரைப்படமாகும். இத் திரைப்படத்தை எஸ். ராஜேந்திரன் இயக்கினார். எம். ஆர். ராதா, சி. எல். ஆனந்தன், வி. கே. ராமசாமி, வி. எஸ். ராகவன், ராஜஸ்ரீ, புஷ்பலதா, டி. பி. முத்துலட்சுமி ஆகியோர் நடித்திருந்தனர்.\n\nSection::::பாடல்கள்.\nதிரைப்படத்துக்கு இசையமைத்தவர் கே. வி. மகாதேவன். திருச்சி தியாகராஜன், சென்னை ஏகலைவன் ஆகியோர் யாத்த பாடல்களை டி. எம். சௌந்தரராஜன், பி. பி. ஸ்ரீநிவாஸ், எஸ். வி. பொன்னுச்சாமி, எஸ். ஜானகி, எம். எஸ். ராஜேஸ்வரி, சூலமங்கலம் ராஜேஸ்வரி, எல். ஆர். ஈஸ்வரி ஆகியோர் பாடினர்.\n"}
{"id": "392559", "url": "https://ta.wikipedia.org/wiki?curid=392559", "title": "சீசியம் தைட்டனேட்டு", "text": "சீசியம் தைட்டனேட்டு\n\nசீசியம் தைட்டனேட்டு \"(Caesium titanate)\" CsTiO என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். மற்ற கனிம வேதியியல் தைட்டனேட்டுகள் போலவே சீசியம் தைட்டனேட்டும் Cs-O மற்றும் Ti-O பிணைப்புகள் கொண்ட பலபகுதிக் கட்டமைப்பை ஏற்றுள்ளது.\n\nCs2Ti5O11 மற்றும் Cs2Ti6O13 மற்றும் Cs2Ti5O11•1.5H2O. போன்றவை அறியப்படும் பிற சீசியம் தைட்டனேட்டு வடிவங்களாகும் .\n"}
{"id": "392569", "url": "https://ta.wikipedia.org/wiki?curid=392569", "title": "தைட்டானியம்(II) குளோரைடு", "text": "தைட்டானியம்(II) குளோரைடு\n\nதைட்டானியம் குளோரைடு \"(Titanium(II) chloride)\" TiCl என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். கருப்பு நிறத்தில் காணப்படும் இச்சேர்மம் அதிக வினைத்திறம் கொண்டது அகும் . இதனால் இச்சேர்மம் மிகச்சிறிய அளவிலேயே ஆய்வு செய்யப்பட்டுள்ளது. Ti(II) ஒரு வலிமையான ஆக்சிசனேற்றியாகும். ஆக்சிசனுடன் அதிக நாட்டம் கொண்டிருப்பதால் தண்ணீருடன் வினைபுரிகையில் மீளா வினையாக ஐதரசனை உற்பத்தி செய்கிறது. வழக்கமான தயாரிப்பு முறை என்பது 500 பாகை செல்சியசு வெப்பநிலையில் TiCl3 சேர்மத்தை விகிதச்சமமற்ற விகிதச் சிதைவுக்கு உட்படுத்தும் முறையாகும். ஆவியாகக் கூடிய TiCl4 இன் இழப்பால் இவ்வினை இயக்கப்படுகிறது\n\nஇவ்வினை வனேடியம்(III) குளோரைடை வனேடியம்(II) குளோரைடாகவும் வனேடியம் நாற்குளோரைடாகவும் மாற்றுகின்ற முறையைப் போன்ற வினையாகும் \nCdI2 கட்டமைப்பு அடுக்காலானதைப் போன்ற அமைப்பில் தைட்டானியம் குளோரைடு படிகமாகிறது. \nஇதன்படி Ti(II) மையங்கள் ஆறு குளோரைடு ஈந்தணைவிகளுடன் எண்முக ஒருங்கமைவைக் கொண்டுள்ளன. \n\nSection::::வழிப்பொருட்கள்.\nTiCl2(chel)2, போன்ற மூலக்கூற்று அணைவுச் சேர்மங்கள் அறியப்படுகின்றன. இங்குள்ள chel என்பது 1,2-பிசு(டைமெத்தில்பாசுபினோ)யெத்தேன், ((CH3)2PCH2CH2P(CH3)2) மற்றும் டெட்ராமெத்தில்யெத்திலீன்டையமீன் ((CH3)2NCH2CH2N(CH3)2) போன்றவற்றைக் குறிக்கும் . இத்தகைய இனங்களை தொடர்புடைய Ti(III) மற்றும் Ti(IV) அணைவுகளை ஒடுக்குவதன் மூலம் தயாரிக்கலாம். \nTiCl2[(CH3)2PCH2CH2P(CH3)2]2 சேர்மம் மும்மைச் சுழற்சி நிலையுடன் கூடிய பாரா காந்தத் தன்மையும் Ti(CH3)2[(CH3)2PCH2CH2P(CH3)2]2 iசேர்மம் டையா காந்தத் தன்மையும் கொண்டுள்ளன . இவ்வினங்களில் வழக்கத்திற்கு மாறான மின்னியல் விளைவுகள் அறியப்படுகின்றன. \n\nNaTiCI சேர்மம் தைட்டானியம் குளோரைடின் திண்மநிலை வழிப்பொருளாகும். தைட்டானியம் உலோகத்துடன் சோடியம் குளோரைடு பாய்மத்திலுள்ள தைட்டானியம் முக்குளோரைடுடன் வினைபுரியச் செய்து இதைத் தயாரிக்கிறார்கள் . இவ்வினங்கள் நேரியல் சங்கிலி கட்டமைப்பை ஏற்கின்றன. இங்கு மீண்டும் Ti(II) மையங்கள் விளிம்பிலுள்ள ஊடச்சு ஆலைடுகளுடன் எண்முக வடிவிலுள்ளன . \n"}
{"id": "392578", "url": "https://ta.wikipedia.org/wiki?curid=392578", "title": "பலேடியம்(II) புளோரைடு", "text": "பலேடியம்(II) புளோரைடு\n\nபலேடியம்(II) புளோரைடு \"(Palladium(II) fluoride)\" PdF என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். பலேடியம்|பலேடியமும் புளோரினும் சேர்ந்து இச்சேர்மம் உருவாகிறது. \n\nSection::::தயாரிப்பு.\nபலேடியம்(II,IV) புளோரைடுடன் (PdII[PdIVF6]) செலீனியம் டெட்ராபுளோரைடைச் சேர்த்து ஆவிமீள் தொகுப்பு வினைக்கு உட்படுத்தி பலேடியம்(II) புளோரைடு தயாரிக்கப்படுகிறது.\n\nPd[PdF6] + SeF4 → 2PdF2 + SeF6\n\nSection::::கட்டமைப்பும் பாராகாந்தத் தன்மையும்.\nஇணை சேர்மமான நிக்கல்(II) குளோரைடைப் போல பலேடியம்(II) புளோரைடும் உரூத்தைல் வகை படிகக் கட்டமைப்பை ஏற்கிறது. பலேடியம் எண்முக ஒருங்கிணைப்பும் t e என்ற எலக்ட்ரான் அமைப்பையும் இக்கட்டமைப்பில் இடம்பெற்றுள்ளது. பலேடியத்தின் ஒவ்வொரு eg- சீரொழுங்கு ஆர்பிட்டலுக்கும் ஓர் எலக்ட்ரான் என்ற வீதத்தில் இரண்டு இணையுறா எலக்ட்ரான்கள் இருப்பதனால் பலேடியம்(II) புளோரைடு பாரா காந்தத் தன்மையைப் பெறுகிறது. \n\n"}
{"id": "392584", "url": "https://ta.wikipedia.org/wiki?curid=392584", "title": "யோன் யங்", "text": "யோன் யங்\n\nயோன் வாட்ஸ் யங் (\"John Watts Young\", ஜான் வாட்ஸ் யங்; செப்டம்பர் 24, 1930 – சனவரி 5, 2018) என்பவர் அமெரிக்க விண்ணோடியும், கடற்படை அதிகாரியும், கடற்படை வானோட்டியும், வான்வெளிப் பொறியியலாளரும் ஆவார். 1972 ஆம் ஆண்டில் அப்பல்லோ 16 விண்கலத்தில் நிலவுக்குச் சென்று நிலவில் நடந்த 9-வது மனிதர் என்ற சாதனையைப் படைத்தார். அத்துடன் அதிக ஆண்டுகள் விண்வெளி வீரராகப் பணியாற்றியவர் என்ற சாதனையையும் இவர் படைத்தார். இவரது 42 ஆண்டுகால சேவையில் நாசா சேவையில், ஆறு விண்வெளித் திட்டங்களில் பங்கு கொண்டு சாதனை புரிந்தார். ஜெமினி திட்டத்தில் ஜெமினி 3, ஜெமினி 10 ஆகிய பயணங்களிலும், அப்பல்லோ திட்டத்தில் அப்பல்லோ 10, 16 ஆகிய பயணங்களிலும், விண்ணோடத் திட்டத்தில் எஸ்டிஎஸ்-1, 9 ஆகிய பயணங்களிலுமாக இவர் ஆறு விண்வெளிப் பயணங்களில் வெற்றிகரமாக பங்குபற்றியுள்ளார்.\n\n1965-ஆம் ஆண்டில் ஜெமினி திட்டத்தின் முதலாவது மனித விண்வெளிப் பயணத் திட்டமான ஜெமினி 3 இல் முதற்தடவையாகப் பயணம் செய்தார். பின்னர் அதே திட்டத்தில் 1966 இல் ஜெமினி-10 விண்கலத்தில் முதன்மை வீரராக சென்றார். 1969 இல் ஏவப்பட்ட அப்பல்லோ 10 விண்கலத்தில் சென்று சந்திரனைத் தனியே சுற்றி வந்த முதலாவது மனிதர் என்ற சாதனையைப் புரிந்தார். அப்பல்லோ 16 விண்கலத்தில் சென்று சந்திரனின் தரையில் தரையுலவியை இயக்கினார். இரு தடவைகள் சந்திரனுக்குச் சென்ற மூவரில் இவரும் ஒருவர் ஆவார். அத்துடன், 1981 இலும் பின்னர் 1983 இலும் மேற்கொள்ளப்பட்ட விண்ணோடப் பயணங்களிலும் முதன்மை வீரராகச் சென்றார். யங் 2004 ஆம் ஆண்டில் நாசாவில் இருந்து பணி ஓய்வு பெற்றார். 2018 சனவரி 5 இல் காலமானார்.\n"}
{"id": "392590", "url": "https://ta.wikipedia.org/wiki?curid=392590", "title": "மீவெப்பநிலை அளவி", "text": "மீவெப்பநிலை அளவி\n\nமீவெப்பநிலை அளவி (pyrometer) என்பது ஒரு தொலையுணர்வு (remote-sensing) வெப்பநிலைமானியாகும். அது ஒரு பரப்பின் வெப்பநிலையை கண்டறியப் பயன்படுகிறது. வரலாற்றில் பல மீவெப்பநிலை அளவிகள் இருந்துள்ளன. ஆனால் நவீன காலத்தில் பயன்படும் மீவெப்பநிலை அளவிகள், தூரத்திலுள்ள ஒரு பரப்பின் வெப்பநிலையை, அது வெளிப்படுத்தும் வெப்பக் கதிர்வீசலின் மூலம் ஏற்படும் நிறமாலையைக் கொண்டு அளக்கப்படுகிறது. எனவே மீவெப்பநிலைஅளவியல் (pyrometry) செயல்பாடு சில நேரங்களில் கதிர் வீச்சளவியல் (radiometry) எனவும் அழைக்கப்படுகிறது.\n\nமீவெப்பநிலை அளவியிலுள்ள pyro என்ற கிரேக்க சொல்லிற்கு தீ (\"πυρ\") என்று அர்த்தம். மீவெப்பநிலை அளவி என்பது வௌ்ளொளிர்வை (incandescence) ஏற்படுத்தும் ஒரு பொருளின் வெப்பநிலையை அளக்கப் பயன்படுகிறது. கட்புல ஒளியை உமிழும் ஒரு பொருள், குறைந்த பட்சம் செஞ்சூடான நிலையில் இருக்க வேண்டும்.\n\nஅகச்சிவப்பு வெப்பநிலை அளவி (infrared thermometer) அல்லது நவீன மீவெப்பநிலை அளவி, குளிர்ந்த வெப்பநிலையையும் அளக்க உதவுகிறது. அகச்சிவப்பு கதிர்வீசலின் பாயத்தை (infrared radiation flux) கணக்கிடவும் பயன்படுகிறது.\n\nSection::::வடிவமைப்பு.\nநவீன மீவெப்பநிலை அளவிகள் ஒரு ஒளியியல் அமைப்பையும், உணர்கருவியையும் (detector) கொண்டுள்ளது. ஒளியியல் அமைப்பு, வெப்பக் கதிர்வீசலை உணர்கருவியில் குவிக்கிறது. உணர்கருவியின் வெளியீடு குறியீடு (\"T\") வெப்பநிலையையும், இசுட்டீஃபான்- போல்ட்சுமான் விதியின் அடிப்படையில் \"j\" கதிர் வீச்சுத் திறனையும், σ இசுட்டீஃபான்- போல்ட்சுமான் மாறிலியையும், εவிகிதத் தொடர்பையும் குறிக்கிறது. \n\nஅதன் வெளியீடு தொலைவிலுள்ள ஒரு பொருளின் வெப்பநிலையை, அப் பொருளைத் தொடாமலே கண்டறியும். வெப்பமின் இரட்டை மற்றும் மின்தடை வெப்பமானி போன்ற வெப்பமானிகள், பொருளின் மீது வைக்கப்பட்டு ஒரு வெப்பச் சமநிலை அடைந்த பின்பே வெப்பநிலையை அளக்கிறது.\n\nSection::::வரலாறு.\nசோசியா வெட்ச்வூட் என்ற மண்பானை வினைஞர், தனது சூளையில் முதல் மீவெப்பநிலை அளவியைப் பயன்படுத்தினார். களிமண், சூடேற்றப்படும் அளவு அதன் நிறத்தை எவ்வாறு பாதிக்கிறது மற்றும் அதில் ஏற்படும் சுருக்கங்கள் சூளையின் வெப்பநிலையைப் பொறுத்து எவ்வாறு மாறுகிறது எனக் கண்டறிந்தார். இதே சோதனை பின்னர் உலோகப் பட்டைகளைக் கொண்டு செய்யப்பட்டது.\n\n1901 ல் முதல் மறையும் மின்னிழை அணல்மானியை (disappearing filament pyrometer) கால்பார்ன் மற்றும் கார்ல்பாம் (L. Holborn and F. Kurlbaum) இணைந்து உருவாக்கினர். \nஇக் கருவியில் உள்ள மின்னிழை ஒன்று பார்ப்பவரின் கண்களுக்கும், வெப்பத்தால் ஒளிவிடும் (incandescent) பொருளுக்கும் இடையே அமைந்துள்ளது. \nமின்னிழைக்குள்ளே செல்லும் மின்னோட்டம் மாற்றம் செய்யப்பட்டு, இதன் நிறமும் பொருளின் நிறமும் ஒரே மாதிரி இருக்கும் படி செய்யப்படுகிறது. பின்னர் கொடுக்கப்பட்ட மின்னோட்டத்தின் அளவைக் கொண்டு வெப்பநிலை கணக்கிடப்படுகிறது. இது பொருளின் வெப்ப உமிழ்திறனின் அடிப்படையில் அளவிடப்படுகிறது. வெப்ப உமிழ்திறன், பரப்பின் அமைப்பைப் பொறுத்து மாறுபடுவதால், அளவுகளின் துல்லியத்தன்மையைப் பாதிக்கிறது.\n\nஇந்தக் குறைபாட்டை நீக்க இரு நிற மீவெப்பநிலை அளவி உருவாக்கப்பட்டது. இது பிளாங்க் விதியின் அடிப்படையில் செயல்படுகிறது. ஒரு குறிப்பிட்ட அலை நீளத்தின் கதிர் வீச்சு செறிவையும், வெப்பநிலையையும் ஒப்பிடுகிறது. இவ்வகை மீவெப்பநிலை அளவிகள் 1939 ல் பயன்பாட்டுக்கு வந்தன.\n\nஒப்பீடு மீவெப்பநிலை அளவிகள் பயன்பாட்டிற்கு வந்த பிறகு, எந்த உலோகத்தின் வெப்பநிலையும், எந்த இரு அலை நீளங்களின் வெப்ப உமிழ்திறனும் எளிதாக அளவிடப்பட்டன.\n\n1992 ல் அமெரிக்க நாட்டின் தேசிய தர அளவு மற்றும் தொழிற்நுட்ப நிறுவனம் (National Institute of Standards and Technology) பல அலைநீள மீவெப்பநிலை அளவிகள் உருவாக்க திட்டமிட்டது. பொருட்களின் வெப்ப நிலையை துல்லியமாக அளக்க திட்டமடப்பட்டது.\n\nSection::::பயன்கள்.\nமீவெப்பநிலை அளவிகள், நகரும் பொருட்கள் அல்லது மிக அதிக வெப்பநிலையிலுள்ள தொட முடியாத பொருட்களின் வெப்பநிலையை அளக்க பயன்படுகிறது.\n\nஉலோகவியல் மற்றும் உலைக்களப் பயன்பாட்டில் வெப்பநிலை என்பது முக்கிய பங்கு வகிக்கிறது. உருகு வெப்பநிலையில் \nஉலைக்களனை நிலைநிறுத்த மீவெப்பநிலை அளவிகள் பயன்படுகிறது. உருக்கிப் பிரித்தெடுத்தல் முறையில் கசடுகளைச் சரியான வெப்பநிலையில் பிரித்தெடுக்க உதவுகிறது. இந்தப் பயன்பாட்டிற்கு வெப்ப மின்னிரட்டை பயன்படுத்தப் படுகின்றன. ஆனால் அவற்றை தொடர்ந்து பயன்படுத்துவதும், உயர் வெப்பநிலையில் பயன்படுத்துவதும் இயலாததாக உள்ளது.\n\n1300 °C வெப்பநிலையில் வெப்பப் பதனிடல் முறையில் உருக்கப்பட்ட உப்பைப் பயன்படுத்தி எஃகு சுத்தப்படுப்படுகிறது. இந்த வெப்பநிலையை நிலைநிறுத்த மீவெப்பநிலை அளவி உதவுகிறது.\n\nஊதுலைத் திறப்பு மீவெப்பநிலை அளவி (\"tuyère pyrometer\") என்பது ஒரு ஒளியியல் கருவியாகும், ஊதுலைத் திறப்பு வழியாக வரும் காற்றை பயன்படுத்தி வெப்பநிலை அளக்கப்படுகிறது.\n\nநீராவி கொதிகலன், மீவெப்பநிலை அளவியுடன் இணைக்கப்பட்டு நீராவியின் கொதிநிலை அளக்கவும், நீராவியைக் கொதி நீர் நிலைக்கு மேல் வெப்பூட்டுவதற்கான அமைப்பாகவும் பயன்படுத்தப்படுகிறது.\n\nசூடேற்றபட்ட வளிக்கூடுடன் (hot air balloon) மீவெப்பநிலை அளவி இணைக்கப்பட்டு, அதன் வெப்பநிலை கண்காணிக்கப்பட்டு, அதன் துணி தீப்பிடிக்காமல் பாதுகாக்கப்படுகிறது.\n\nபரிசோதனைக்குட்படும் வளிமச் சுழலி மீவெப்பநிலை அளவி இணைக்கப்பட்டு, அதன் சுழல்சக்கரம் கொண்டுள்ள தரை வெப்பநிலையை அறியப்படுகிறது.\n\n\n"}
{"id": "392592", "url": "https://ta.wikipedia.org/wiki?curid=392592", "title": "கலிமந்தன்", "text": "கலிமந்தன்\n\nகலிமந்தன் (Kalimantan) என்பது போர்னியோ தீவின் இந்தோனேசியப் பகுதியாகும்.போர்னியோ தீவின் 73% நிலப்பரப்பினை இந்தோனேசியாவின் கலிமந்தன் பிரதேசம் கொண்டுள்ளது. கலிமந்தன் பிரதேசத்தின் நிலப்பரப்பு 544150 சகிமீ ஆகும்.2015 மக்கள் தொகை கணக்கெடுப்பின் படி, இதன் மக்கள் தொகை 1,53,20,017 ஆகும். \nகலிமந்தனின் வடக்கிலும், வடமேற்கிலும் மலேசியாவின் கிழக்கு மலேசியா பிரதேசத்தின் சபா, சரவாக் மாநிலங்களும் மற்றும் புருணை நாடும் உள்ளது.\nSection::::பெயர்க் காராணம்.\nசமசுகிருத மொழியில் காலமந்தனா என்பதற்கு மிகவும் சூடானது என்று பொருள். உள்ளூர் மக்கள் இப்பகுதியை கலிமந்தன் என அழைக்கிறார்கள்.\n\nSection::::கலிமந்தனில் இந்தோனேசியாவின் மாகாணங்கள்.\nஇந்தோனேசியாவின் 33 மாகாணங்களில், ஐந்து மாகாணங்கள் கலிமந்தன் பிரதேசத்தில் உள்ளது அவைகள்: மத்திய கலிமந்தன் மாகாணம், , கிழக்கு கலிமந்தன் மாகாணம், வடக்கு கலிமந்தன், தெற்கு கலிமந்தன் மற்றும் மேற்கு கலிமந்தன் ஆகும். \n\n\n\n"}
{"id": "392602", "url": "https://ta.wikipedia.org/wiki?curid=392602", "title": "ஆந்திரப் பிரதேசத்திலுள்ள நகரங்களின் பட்டியல்", "text": "ஆந்திரப் பிரதேசத்திலுள்ள நகரங்களின் பட்டியல்\n\nஆந்திரப் பிரதேசத்திலுள்ள நகரங்களின் பட்டியல் \"(List of cities in Andhra Pradesh)\" என்ற இக்கட்டுரையில் இந்தியாவின் ஆந்திரப் பிரதேச மாநிலத்திலுள்ள நகரங்களின் விவரங்கள் பட்டியலிடப்பட்டுள்ளன. இந்திய அரசாங்கத்தின் உள்துறை அமைச்சகத்தின் கட்டுப்பாட்டிலுள்ள பதிவாளர் மற்றும் மக்கள்தொகை கணக்கு ஆணையரின் அலுவலகம் நடத்திய 2011 ஆம் ஆண்டு கணக்கெடுப்புகளின் அடிப்படையில் இப்பட்டியல் தயாரிக்கப்பட்டுள்ளது. \n\nSection::::நகரப் புள்ளி விவரங்கள்.\n2011 ஆம் ஆண்டு கணக்கெடுப்பின்படி, 1,00,000 மற்றும் அதற்கு மேலான மக்கள் தொகை கொண்ட நகரங்கள் நகரங்கள் என அழைக்கப்படுகின்றன . மாநிலத் தலைநகரான அமராவதி உட்பட மொத்தம் 31 நகரங்கள் ஆந்திர மாநிலத்தில் உள்ளன . இந்நகரங்களில் 14 மாநகராட்சிகள், 16 நகராட்சிகள் உள்ளடங்கியுள்ளன . மாநிலத்தின் பதின்மூன்று மாவட்ட தலைநகரங்களும் நகரங்களாக வகைப்படுத்தப்படுகின்றன. இவையாவும் மாநகராட்சி தரநிலையில் உள்ளவையாகும். , சுற்றியுள்ள கிராமங்களையும் விசாகப்பட்டினம் மாவட்டத்தில் இணைத்த பிறகான கணக்கெடுப்பின்படி விசாகப்பட்டினத்தின் மக்கள் தொகை 20,35,922 பேர் ஆகும். இம்மாநிலத்தில் மக்கள்தொகை அதிகம் கொண்ட நகரமாக விசாகப்பட்டினம் கருதப்படுகிறது. 1,25,939 பேரை மக்கள்தொகையாகக் கொண்ட சிறீகாகுளம், குறைந்த மக்கள் தொகை கொண்ட மாநகராட்சியாகவும் கருதப்படுகிறது விசாகப்பட்டினம் மற்றும் அமராவதி ஆகிய இரண்டு நகரங்களும் மக்கள் தொகை மிகுந்த பெரு நகரங்களாகக் கருதப்படுகின்றன.. பரப்பளவின் அடிப்படையில் கணக்கிட்டால் விசாகப்பட்டினம் 681.96 கி.மீ 2 பரப்பளவைக் கொண்டு மிகப்பெரிய மாநகராட்சியாகத் திகழ்கிறது. இதற்கு அடுத்ததாக மாநிலத்தின் தலைநகரம் அமராவதி இரண்டாவது இடத்தைப் பிடிக்கிறது. 7.12 கி.மீ 2 பரப்பளவைக் கொண்ட புரோத்தாதூர் நகரம் மிகச்சிறிய நகராட்சியாகும்.ஆந்திரப் பிரதேசத்தில் மக்களடர்த்தி குறைந்த நகரமாக விசாகப்பட்டினமும், மக்களடர்த்தி மிகுந்த நகரமாக ஏலூரு நகரமும் கருதப்படுகின்றன. மாநகராட்சிகளில் 14.55 கி.மீ 2 பரப்பளவைக் கொண்ட ஏலூரு நகரம் சிறிய மாநகராட்சியாகக் கருதப்படுகிறது .\n\nமச்சிலிப்பட்டினம், விசயநகரம் முதலியன மாநகராட்சியாக மேம்படுத்தப்பட்டு நகராட்சியாகவே உள்ளன .\n"}
{"id": "392605", "url": "https://ta.wikipedia.org/wiki?curid=392605", "title": "மேற்கு பாப்புவா", "text": "மேற்கு பாப்புவா\n\nமேற்கு பாப்புவா அல்லது மேற்கு நியூ கினி (West Papua) () இந்தோனேசியாவின் 33 மாகாணங்களில் ஒன்றாகும். \nநியூ கினி நாட்டின் மேற்கில் மேற்கு பாப்புவா மாகாணம் அமைந்துள்ளது. மேற்கு பாப்புவா மாகாணத் தலைநகரம் \"மனோக்வரி\" என்றாலும், பெரிய பெரிய நகரமாக சோராங் உள்ளது. இம்மாகாணம் 2003ல் நிறுவப்பட்டது. இது தீவு மாகாணம் ஆகும்.\n\n2010 மக்கள் தொகை கணக்கெடுப்பின் படி, மேற்கு பாப்புவா மாகாணத்தின் மக்கள் தொகை 7,60,855 ஆகும்.\n\nஇம்மாகாணத்தின் அதிக நிலப்பரப்புகள் தெற்கு அரைக்கோளத்திலும், சிறிதளவு பகுதிகள் வடக்கு அரைக்கோளத்திலும் பரவியுள்ளது. மேற்கு பாப்புவா மாகாணத்தின் கிழக்கே பப்புவா நியூ கினி நாடு உள்ளது. \n\n2014ல் இம்மாகாணத்தின் மக்கள் தொகை 877,437 ஆக இருந்தது. இந்தோனேசியாவின் வடக்கு கலிமந்தன் மாகாணத்திற்கு அடுத்து, மேற்கு பாப்புவா மாகாணம் குறைந்த அளவு மக்கள் தொகை கொண்டுள்ளது.\n\nSection::::நிர்வாகப் பிரிவுகள்.\n2010ல் மேற்கு பாப்புவா மாகாணத்தை 13 மண்டலங்களாகவும், 155 மாவட்டங்களாகவும், தன்னாட்சி கொண்ட நகரங்களாகவும் பிரிக்கப்பட்டுள்ளது. \n"}
{"id": "392611", "url": "https://ta.wikipedia.org/wiki?curid=392611", "title": "ஜெய்ராம் தாகூர்", "text": "ஜெய்ராம் தாகூர்\n\nஜெய்ராம் தாகூர் (Jai Ram Thakur) (பிறப்பு 6 சனவரி 1965) ஒரு இந்திய அரசியல்வாதியும், இமாச்சலப்பிரதேசத்தின் 14 ஆவது மற்றும் தற்போதைய முதலமைச்சரும் ஆவார். இவர் முதலமைச்சர் வேட்பாளரான பாரதிய ஜனதா கட்சியின் வேட்பாளர் பிரேம் குமார் துமால் நவம்பர் 2017 இல் நடைபெற்ற சட்டப்பேரவைத் தேர்தலில் சுஜான்பூர் தொகுதியில் தோல்வியடைந்ததைத் தொடர்ந்து இமாச்சலப்பிரதேசத்தின் சட்டமன்றத் தலைவராக 24 டிசம்பர் 2017 இல் தேர்ந்தெடுக்கப்பட்டார். ஜெய்ராம் தாகூர் 1998 ஆம் ஆண்டிலிருந்து இமாச்சலப்பிரதேசத்தின் சட்டமன்ற உறுப்பினராகவும், முன்னதாக இமாச்சலப்பிரதேச அரசில் அமைச்சராகவும் இருந்தார். 2009-2012 வரையிலான காலகட்டத்தில் ஊரக வளர்ச்சித் துறை மற்றும் பஞ்சாயத்து ராஜ் துறை அமைச்சராக இருந்துள்ளார். இமாச்சலப்பிரதேசத்தின் சட்டசபைக்கு மண்டியில் செராஜ் தொகுதியிலிருந்து தேர்ந்தெடுக்கப்பட்டுள்ளார்.\n\nSection::::அரசியல் வாழ்க்கை.\nஇவர் 1986 ஆம் ஆண்டில் இமாச்சலப் பிரதேச அகில பாரத வித்தியார்த்தி பரிசத்தின் (எபிவிபி) இணைச்செயலாளரானார். 1989 முதல் 1993 வரை உள்ள காலகட்டத்தில், ஜம்மு காஷ்மீரில் அகில பாரத வித்தியார்த்தி பரிசத்தின் அமைப்புச் செயலாளராகப் பணியாற்றினார். 1993 முதல் 1995 வரை உள்ள காலகட்டத்தில், இமாச்சலப் பிரதேச பாரதிய ஜனதா கட்சியின் யுவ மோர்ச்சாவின் மாநிலச் செயலாளராகப் பதவி வகித்தார். 1998 ஆம் ஆண்டில் முதன்முறையாக இமாச்சலப் பிரதேச சட்டமன்றத்திற்குத் தேர்ந்தெடுக்கப்பட்டார். 2000 முதல் 2003 ஆம் ஆண்டு வரை உள்ள காலகட்டத்தில் இமாச்சலப் பிரதேச பாரதிய ஜனதாக கட்சியின் மாநில துணைத் தலைவரானார். 2003 ஆம் ஆண்டில் மீண்டும் இமாச்சலப் பிரதேச சட்டமன்றத்திற்குத் தேர்ந்தெடுக்கப்பட்டார். 2003 ஆம் ஆண்டு முதல் 2005 ஆம் ஆண்டு வரை உள்ள காலகட்டத்தில், இமாச்சலப் பிரதேச பாரதிய ஜனதா கட்சியின் யுவ மோர்ச்சாவின் மாநிலத் தலைவராகப் பதவி வகித்தார். 2007 ஆம் ஆண்டு மற்றும் 2012 ஆம் ஆண்டுகளில் நடைபெற்ற சட்டமன்றத் தேர்தல்களிலும் வெற்றி பெற்று சட்டமன்ற உறுப்பினரானார்.\n"}
{"id": "392613", "url": "https://ta.wikipedia.org/wiki?curid=392613", "title": "அந்தோனியா பெரின் மொரீராசு", "text": "அந்தோனியா பெரின் மொரீராசு\n\nஅந்தோனியா பெரின் மொரீராசு \"(Antonia Ferrín Moreiras)\" (அவுரென்சு, 13 மே 1914 – சாந்தியாகோ தெ கம்போசுதெலா, 6 ஆகத்து 2009) ஒரு கனிதவியலாளரும் பேராசிரியரும் முதல் கலீசிய பெண் வானியலாலரும் ஆவார். இவரது முதன்மையான வானியல் பங்களிப்புகளாக நிலாவால் பால்வெளி மறைப்புகள், இரட்டை விண்மீன்களின் அளவீடுகள், வானளக்கையியல் அளவீடுகள், இரு நிலைக்குத்துகள் ஊடாக விண்மீன்கள் கட்த்தலைத் தீர்மானித்தல் ஆகியவை அமைகின்றன. இவை அனைத்திலும் இவர் சந்தியாகோ தெ கம்போசுடெலா பல்கலைக்கழகத்தின் வான்காணகத்தில் பணிபுரிந்தபோது ஆய்விகள் மேற்கொண்டார். .\nஇவர் எசுப்பானிய உள்நாட்டுப் பொருக்கு முன்பு, சந்தியாகோ தெ கம்போசுடெலா பல்கலைக்கழகத்தில் வேதியியலிலும் மருந்தியலிலும் இளவல் பட்டத்தையும் கற்பித்தல் பட்டயமும் பெற்றதோடு இரண்டு ஆண்டுகள் கணிதவியலும் படித்தார். சில ஆண்டுகளுக்குப் பின்னர் இவர் மாட்ரிடு கம்பிளூட்டன்சு பல்கலைக்கழகத்தில் கணிதத்தில் இளவல் பட்டமும் பெற்றுள்ளார். ,\n\nஇவர் 1963 இல் வானியலின் சிக்கலைத் தீர்க்க ஆய்வுரை நல்கிய முதல் பெண்மணியானர்: \"Observaciones de pasos por dos verticales\" (ஆங்கிலத்தில், \"Observations of passages of stars through two verticals (தமிழில், இரு நிலைக்குத்துகள் ஊடாக விண்மீன்களின் கடப்பு)\"). இந்த ஆய்வுரையும் முதலில் சந்தியாகோ தெ கம்போசுடெலா பல்கலைக்கழகத்தில் கணிதவியல் புலத்தில் மேற்கொள்ளப்பட்டது. ,\n\nபொருளியல் நெருக்கடியால் இவர் ஆய்வும் பணியும் இணைந்தே மேற்கொள்ள நேர்ந்தது. என்றாலும் இவர் தன் கல்வி இலக்கை எட்ட ஆய்வுநல்கைகள் கைக்கொடுத்தன.\n\nSection::::வாழ்க்கை.\nSection::::உயர்கல்வியும் தொழில்முறை வாழ்க்கையும்.\nபெரின் 1984 இல் ஓய்வு பெற்றார்.\n\nSection::::தகைமைகள்.\nஇவர் 2008 மே 24 இல் சந்தியாகோ தெ கம்போசுடெலா பல்கலைக்கழகத்தின் கணிதவியல்புலப் புரவலராக அறிவிக்கப்பட்டார்.\n\n"}
{"id": "392619", "url": "https://ta.wikipedia.org/wiki?curid=392619", "title": "லோகேந்திர பகதூர் சந்த்", "text": "லோகேந்திர பகதூர் சந்த்\n\nலோகேந்திர பகதூர் சந்த் (Lokendra Bahadur Chand) ( (பிறப்பு:15 பிப்ரவரி 1940), நேபாளத்தின் 27வது பிரதம அமைச்சராக 1983 - 1986, 1970, 1997 மற்றும் 2002 - 2003 ஆகிய காலகட்டங்களில் நான்கு முறை பதவி வகித்தவர்.\n\nஇவர் நேபாள மன்னர்களிடம் அதிக பற்று கொண்டவர். முதலிரண்டு முறை நேபாள பிரதம அமைச்சராக பதவி வகித்த காலத்தில், இவர் எந்த அரசியல் கட்சியையும் சாராதவராக செயல்பட்டார்.\n\nஇவர் 1997ல் ராஷ்டிரிய பிரஜாதந்திரக் கட்சியின் உறுப்பினரானார். நேபாளி காங்கிரஸ் கட்சியின் பிரதம அமைச்சரான செர் பகதூர் தேவ்பாவின் அமைச்சரவையை, நேபாள மன்னர் பதவி விலக்கிய போது, லோகேந்திர பகதூர் சந்த் 11 அக்டோபர் 2002ல் நேபாள பிரதம அமைச்சராக பொறுப்பேற்றார்.\n\nமாவோயிசவாதிகளால் நடத்தப்பட்ட உள்நாட்டு கலவரத்தால், லோகேந்திர பகதூர் சந்த் விலகினார்.\n\n2008 நேபாள அரசியலமைப்பு நிர்ணய மன்றத் தேர்தலில், லோகேந்திர பகதூர் சந்த், ராஷ்டிரிய பிரஜா தந்திரக் கட்சியின் சார்பாக விகிதாசாரப் பிரதிநிதித்துவத் தேர்தல் முறையில் நாடாளுமன்றத்திற்கு தேர்ந்தெடுக்கப்பட்டார்.\n"}
{"id": "392622", "url": "https://ta.wikipedia.org/wiki?curid=392622", "title": "எலிசபெத் பிரவுன்", "text": "எலிசபெத் பிரவுன்\n\nஎலிசபெத் பிரவுன் \"(Elizabeth Brown)\" (6 ஆகத்து 1830 – 5 மார்ச்சு 1899)\nஒரு பிரித்தானிய வானியலாளர் ஆவார். இவர் சூரிய நோக்கீடுகளில், குறிப்பாக அதன் கரும்புள்ளிகள், ஒளிமறைப்புகளின் நோக்கீடுகளில் புலமை வாய்ந்தவர் ஆவார்.\n\nஇவர் கிளவுசெசுட்டர்சயரில் உள்ள சிரென்சுசுட்டரில் பிறந்தார். இவருக்கு இவரது தந்தையாராகிய தாமசு பிரவுன் தொலைநோக்கியை அறிமுகப்படுத்தினார். இவர் சூரியப் புள்ளிகளை நோக்கிடு செய்ய தொடங்கினார். இவரது தந்தையார் அவரது 91 ஆம் அகவையில் இறந்ததும், குடும்பப் பணிகள்இன் சுமையில் இருந்து விடுதலை கிடைத்ததால் இவர் உலகம் முழுவது சுற்றி நோக்கீடுகளில் ஈடுபடலானார். இவர் தனது உலகப் பயணம் குறித்து பெயர் குறிப்பிடாமல் இரண்டு நூல்களை எழுதி வெளியிட்டுள்ளார்.\n\nஇவர் தன் தந்தையார் 1883 இல் இறந்ததும், இலிவர்பூல் வானியல் கழகத்தில் சேர்ந்தார். அப்போது இந்த வானியல் கழகம் பிரித்தானியா முழுவதும் உள்ள பயில்நிலை வானியலாளரின் கழகமாக விளங்கியது. இவர் சிரென்செசுட்டரில் இருந்து இலிவர்பூலுக்கு 140 கல் தொலைவுக்கு பயணம் செய்து அக்கழகத்தின் கூட்டங்களுக்குச் செல்வார். பிறகு, விரைவிலேயே இவர் அதன் சூரியப் பிரிவின் இயக்குநர் ஆனார்.\n\nஇவர் பயில்நிலை வானியலாளரைத் திரட்டி 1890 இல் பிரித்தானிய வானியல் கழகத்தை உருவாக்குவதில் முதன்மைப் பாத்திரம் வகித்தார். இவர் அதன் சூரியப் பிரிவின் இயக்குநராக 1890 இல் ஆகி, தான் 1899 இல் இறக்கும்வரை அப்பதவியை வகித்துவந்தார். She also contributed to the activities of other observing sections, including the lunar, variable star and coloured star sections.\n\nஅரசு வானியால் கழ்கத்தைப் போலல்லாமல், பிரித்தானிய வானியல் கழகம் தொடக்கம் முதலே பெண் வானியலாளர்களைத் தன் உறுப்பினராக ஏற்றுக்கொண்டது. இவர் 1892 இல் முப்பெண்களில் ஒருவராக, அரசு வானியல் கழக ஆய்வுறுப்பினராகப் பரிந்துரைக்கப்பட்டார். ஆனால், மூவருமே உரிய வாக்கு எண்ணிக்கைப் பெறாததால் ஆய்வுறுப்பினராக முடியவில்லை. இம்மூவரில் மற்ற இருவர் அலைசு எவரெட், அன்னீ இரசல் மவுந்தர் ஆவர்; இதேபோல, 1886 இல் இசிசு போகுசனுக்கான பரிந்துரையும் ஏற்கப்படவில்லை; எனினும், 1915 முதல் பெண் வானியலாளர்கள் அரசு வானியல் கழகத்தில் ஆய்வுறுப்பினராயினர்.\n\nஇவர் நினைவலைகளை இரண்டு நூல்களாக வெளியிட்டுள்ளார். அவை நிழலைத் தேடி, வெப்பமண்டலத்தில் சிக்கி என்பன ஆகும். முதல் நூலில் த சூரிய ஒளிமறைப்பினைப் படம்பிடிக்க உலகம் சுற்றிய பட்டறிவை பகிர்ந்துகொள்கிறார். இதில் உலூக் ஓவார்டின் தாக்கம் புலனாகிறது.\n\nஇவர் பிரித்தானிய வானியல் கழகத்தை உருவாக்கியவர்களில் ஒருவர்.\n\n"}
{"id": "392625", "url": "https://ta.wikipedia.org/wiki?curid=392625", "title": "மரீச் மான் சிங் சிரேஸ்தா", "text": "மரீச் மான் சிங் சிரேஸ்தா\n\nமரீச் மான் சிங் சிரேஸ்தா (Marich Man Singh Shrestha) (; 1 சனவரி 1942 – 15 ஆகஸ்டு 2013) நேபாள நாட்டின் 28வது பிரதம அமைச்சராக 15 சூன் 1986 முதல் 6 ஏப்ரல் 1990 முடிய பதவி வகித்தவர். நேவார் இனத்தைச் சேர்ந்த இவர், சுயேச்சை அரசியல்வாதி ஆவார்.\n\nSection::::அரசியல் பணி.\nஇவர் நேபாளத்தின் பிரதம அமைச்சராவதற்கு முன்னர், நேபாள தேசிய சபையின் சபாநாயகராக பதவி வகித்தார். நேபாளத்தின் மீது 23 மார்ச் 1989 முதல் இந்தியா 16 மாத பொருளாதாரத் தடை ஏற்படுத்தியிருந்த காலத்தில், பல கட்சிகள் அரசியல் ஜனநாயக முறை வேண்டி கடுமையான போராட்டங்கள் நடத்தின. இதனால் மரீச் மான் சிங் சிரஸ்தாவை, மன்னர் பிரேந்திரா பதவி நீக்கம் செய்தார். மக்கள் எழுச்சியின் விளைவாக நேபாளத்தில் ஈரவை முறைமை கொண்ட நாடாளுமன்றம் அமைத்திட நேபாள அரசியலமைப்பு நிர்ணய மன்றம் அறிமுகப்படுத்தப்பட்டது.\n\nSection::::இறப்பு.\nமரீச் மான் சிங் சிரேஸ்தா தமது 71வது அகவையில் உடல்நலக் குறைவால் 15 ஆகஸ்டு 2013 அன்று மறைந்தார்.\n\n"}
{"id": "392626", "url": "https://ta.wikipedia.org/wiki?curid=392626", "title": "எதெல் பெல்லாமி", "text": "எதெல் பெல்லாமி\n\nஎதெல் பிரான்சிசு பட்வெல் பெல்லாமி \"(Ethel Frances Butwell Bellamy)\" (17 நவம்பர் 1881 – 7 திசம்பர் 1960) ஓர் ஆங்கிலேய வானியலாளரும் மாந்தக் கணினியும் நிலநடுக்கவியலாலரும் ஆவார். இவர் மில்லியன் விண்மீன்களுக்கும் மேலான விண்மீன்களின் இருப்புகளை வானியல் அட்டவணையில் சேர்க்க உதவியவர் ஆவார்..\n\nSection::::வாழ்க்கை.\nஇவர் 1881 நவம்பர் 17 இல் மாண்டகு எட்வார்டு ஜேம்சு புட்வெல் பெல்லாமிக்கும் (1850–1908) காசுதெல் எனப்பட்ட மேரி பெல்லாமிக்கும் பிறந்தார். இவரது மாமா பிராங்க் ஆர்த்தர் பெல்லாமிஆக்சுபோர்டு பல்கலைக்கழகத்தின் இராடுகிளிப் வான்காணகத்தி இரண்டு உதவியாளரில் மூத்தவர் ஆவார்; எதெல் 1899 இல் தன் 17 ஆம் அகவையில், அவருக்காக வீட்டில் இருந்தே பகுதிநேர உதவியாளராகப் பணிபுரிய தொடங்கினார். இவர் கார்தே து சியல் (\"Carte du Ciel\"), வான்வரை அட்டவணை (\"Astrographic Catalogue\") ஆகிய திட்டங்களுக்கான ஆக்சுபோர்டு பங்களிப்புகள் சார்ந்த கணக்கீடுகளைச் செய்தார். இவருக்குசாவிலியன் வானியல் பேராசிரியர் எர்பெர்ட் கால் டரனர் வழிகாட்டினார். டர்னர் 1912 இல் இவரை அந்த வான்காணகத்துக்கான நிலையான முழுநேர இரண்டாம் உதவியாளராகப் பணியில் அமர்த்தினார். இவருக்கு ஆண்டுக்கு 50 பவுண்டுகள் ஊதியம் வழங்கப்பட்டது. இப்பணி முன்பு இவரது மாமாவில் ஒருவராகிய பிரெடெரிக் பெல்லாமியால் செய்யப்பட்டதாகும். அவர் எதெல் பிறப்பதற்கு முன்பே இரந்துவிட்டார்.\n\nஆக்சுபோர்டு வான்வரை அட்டவணையில் பணி முடிந்ததும், டர்னர் கணக்கீடுகளுக்கான தேவைமிக்க வாட்டிகான் வான்காணகத்துக்கு உதவ முடிவுசெய்தார். From 1911 to 1928, Bellamy performed the reductions on the measurements and prepared the results for publication; வாட்டிகான் வட்டாரத்துக்கான முழுப்பணியும் எதெல்லிட விடப்பட்டது. இவரது பணியில் நிறைவுற்ர வாட்டிகான் இவருக்கு 1928 இல் தன் வெள்ளிப் பதக்கத்தை வழங்கியது; என்றாலும், இப்பணிக்காக இவருக்கு ஊதியம் ஏதும் தரப்படவில்லை. 1928 அளவில் இவரும் இவரது மாமாவும் ஒரு மில்லியன் விண்மீன்களுக்கும் மேலான விண்மீன்களின் இருப்புகளை அட்டவணைப்படுத்தினர்.\n\nஇவர் 1918 இல் அந்த வான்காணகத்தில் நிலநடுக்கவியல் உதவியாளர் ஆனார். இவர் 600 நிலநடுக்க நிலையங்களின் நிலநடுக்கப்படங்களைக் கையாண்டார். அவற்றின் தரவுகளை பகுப்பாய்வுக்கு உகந்தபடி தொகுத்தார். டர்னருக்குப் பின் 1923 இல் இருந்து ஜோசப் அகுசு புதிய உதவியாளராகப் பணியேற்று நிலநடுக்க குவிமையங்களை கணக்கிட்டார். இவர் பன்னாட்டு நிலநடுக்கவியல் தொகுப்பமைப்புக்கான வெளியீட்டுத் தரவுகளை ஆயத்தப்படுத்தினார். மேலும் அகுசு படையில் சேர்ந்த போது, பெல்லாமி இரண்டாம் உலகப் போருக்கான நிலநடுக்கவியல் குவிமையங்களைக் கணக்கிட்டார். இப்பதவியில் இவர் சூடேற்றப்படாத குடிலில் 1927 வரை பணிபுரிந்தார். இதனால், இவர் மிகவும் தொல்லை பட்டதோடு, இவரது உடல்நலமும் குன்றலானது. டர்னர் இறந்த 1930 இல், பெல்லாமி ISS இன் பதிப்பாசிரியர் ஆனார்; இவர் தன் சொந்த ஆர்வத்தால் 1925 முதல் 1935 வரையிலான நிலநடுக்க புறமையங்களின் தகவல்களைத் திரட்டியுள்ளார். மேலும் இவற்ரின் இருப்புகளையும் உலகப்பட்த்தில் குறித்துள்ளார். இவர் 1913 முதல் 1939 வரையிலான கால இடைவெளியில் பத்து ஆய்வுரைகலை வெளியிட்டார். இவற்ரில் இரண்டை தன் மாமாவுடன் இணைந்து வெளியிட்டுள்ளார். இவரது மாமா 1936 இல் இறந்தார். இவரது மாமா இவருடன் நெடுங்காலத்துக்கு இணைந்து பணிபுரிந்தும், கேம்பிரிட்ஜ் பல்கலைக்கழகதுக்கு மதிப்புமிக்க தகவல்களைத் திரட்டித் தந்துவிட்டு சென்றதுபோல இவருக்காக செல்வம் ஏதுமே விட்டு செல்லவில்லை. இவரது மாமாவின் உடைமைகளை ஆக்சுபோர்டு பல்கலைக்கழகம் ஏற்காததால் அவற்றை விற்ர நிதி இவருக்குக் கிடைத்தது.\n\nபெல்லாமி பிரித்தானிய வானியல் கழகத்தின் உறுப்பினராவார். இவர் 1926 இல் அரசு வானியல் கழக ஆய்வுறுப்பினராகத் தேர்ந்தெடுக்கப்பட்டார். ஏலும், இவருக்கு ஆக்சுபோர்டு பலகலைக்கழகம் கலை முதுவர் பட்டத்தை வழங்கியது. இவர் 1947 ஜூலையில் ஓய்வு பெற்று தோர்சேத்தில் உள்ள உப்வேவுக்கு இடம் மாறினார். இவர் 1960 திசம்பர் 7 இல் தோர்சேத்தில் உள்ள வேமவுத்தில் இறந்தார்ர்.\n"}
{"id": "392628", "url": "https://ta.wikipedia.org/wiki?curid=392628", "title": "பல்வகை இணைய அஞ்சல் நீட்சி", "text": "பல்வகை இணைய அஞ்சல் நீட்சி\n\nபல்வகை இணைய அஞ்சல் நீட்சி (media type ; MIME type ; content type) என்பது இணையத்தில் அனுப்பப்படும் கோப்பு வடிவங்கள் மற்றும் கோப்பு உள்ளடக்கங்களுக்கான, இரு பகுதிகளை உடைய அடையாளமாகும். 'இயனா' (IANA= Internet Assigned Numbers Authority) என்பது, இதன் சீர்தரம் குறித்த வகைப்படுத்தலை கையாளும் அலுவலக உரிமையகம் ஆகும். இணையம் குறித்த இலக்கு விசை(Request for Comments (RFC)) அமைப்பு என்பது, 'மிமி'(MIME (Multipurpose Internet Mail Extensions) ) குறித்த நவம்பர் 1996 கால, மின்னஞ்சல் செய்தியும்,அதன் இணைப்பும் ஆகியன குறிப்பவையாகும்.ஆகையால், 'மிமி' வகை(MIME type\") என்பது HTTP போன்ற, இணைய நெறிமுறைகளால் பின்பற்றப்படுகிறது மேலும், மீயுரைக் குறியிடு மொழி (HTML) போன்ற ஆவண வகையும், இணைய நெறிமுறையான மீயுரை பரிமாற்ற நெறிமுறை (HTTP) என்பதையும், இந்த இணையக்கோப்பு வகை, ஒரே நோக்கத்திற்காகப் பயன்படுத்திக் கொள்கிறது. ,\n\nSection::::பெயர் அமைப்பு.\nகீழ்கண்டவை இணையத்தில் அதிகம் பயன்படுத்தப்படும், இவ்வகை இணைய நீட்சிகளாகும்.\n"}
{"id": "392639", "url": "https://ta.wikipedia.org/wiki?curid=392639", "title": "கரும்பாறை", "text": "கரும்பாறை\n\nSection::::பெயர்க்காரணம்.\nதமிழ்நாட்டில் கோயம்புத்தூர் மாவட்டத்தில் உள்ள அய்யாசாமி மலை என்று பரவலாக அறியப்படும் பெரும் பாறையால் ஆன பகுதிக்கு கரும்பாறை  அடிவாரம் என்ற பெயர்தான் வேளாண்குடி மக்களால் வழங்கப்பட்டது . அய்யாஸ்வாமி  மலை ( perumal malai ) என்பது சைவ வைணவ மத தாக்கத்தால் வழங்கப்படுகிற பிரபலமான பெயர்.\n\nஇந்த மலை புவியியல் அமைப்பு ரீதியாக பெரிய கறுத்த பாறைகளால் ஆன மலை. தீத்திபாளையம் என்ற ஊர் இந்த மலையின் அடிவாரத்தில் உள்ளது . ராமக்ரிஷ்ண பொறியியல் கல்லூரி வளாகமும் உள்ளது.\n\nMap"}
{"id": "392643", "url": "https://ta.wikipedia.org/wiki?curid=392643", "title": "சிதெங்கா வாவ்ரோவா", "text": "சிதெங்கா வாவ்ரோவா\n\nசிதெங்கா வாவ்ரோவா \"(Zdeňka Vávrová)\" (பிறப்பு:1945) ஒரு செக் வானியலாளர் ஆவார்.\n\nஇவர் அலைவுநேர வால்வெள்ளியான 134P/கோவல்-வாவ்ரோவாவை இணையாக கண்டுபிடித்தார். இவர் இதைச் சிறுகோளாக வாலின்றிக் கண்டுபிடித்தார். இதற்கு 1983 JG எனும் தற்காலிகப் பெயரும் இடப்பட்டது. ஆனால், சார்லசு டி, கோவலின் பிந்தைய கண்டுபிடிப்புப் படிமங்களில் வால் அமைந்திருந்தது. சிறுகோள் மையம் இவர் 115 சிறுகோள்களைக் கண்டுபிடித்ததாகக் கூறுகிறது.\n\nஅந்தோனின் மிரிக்கோசு கண்டறிந்த புளோரா குடும்ப முதன்மைப் பட்டைச் சிறுகோளாகிய 3364 சிதெங்கா இவரது நினைவாகப் பெயரிடப்பட்டுள்ளது. இவர் 20 ஆண்டுகளாக கியெத் வான்காணகத்தின் சிறுகோள் வானளக்கையியல் திட்டத்தில் பணிபுரிந்து வருகிறார். பெயரீட்டு மேற்கோள் 1994 பிப்ரவரி 26 இல் வெளியிடப்பட்டது ().\n\n"}
{"id": "392657", "url": "https://ta.wikipedia.org/wiki?curid=392657", "title": "மைக்கேல் ரோபாஸ்", "text": "மைக்கேல் ரோபாஸ்\n\nமைக்கேல் ரோபாஸ் (பிறப்பு மார்ச் 7, 1944) ஒரு அமெரிக்க மரபியலாளர் மற்றும் மரபு உயிரியலாளர். ரோபாஸ் பிரான்டிஸ் பல்கலைகழகத்தில் பேராசிரியராக இருக்கிறார் மற்றும் ஹோவார்டு ஹுக்ஸ் மருத்துவ நிறுவனத்தில் ஆராய்ச்சியாளர். .ரோபாஸ் குழுவினர் 1984 ஆம் ஆண்டில் டிரோஸொபிலா (ஈக்கள்) கால மரபனுக்கள குறித்த ஆராய்ச்சியின் விளைவாக உயிர்பியல் கடிகாரம் பற்றிய படியெடுத்தல் மொழிபெயர்ப்பு எதிர்மறை கருத்து சுழற்சியை பற்றிய முடிவுகளை 1990 ஆம் ஆண்டு முன்மொழிந்தனர். 1998 ஆம் ஆண்டில் டிரோஸொபிலாவில் (ஈக்கள்) முன்னோக்கி மரபியலை பயன்படுத்தி சுழற்சி மரபனு, கடிகார மரபனு கிரிப்டோ குரோமோசோம் போட்டோ ரிசப்டர் ஆகியவற்றை கண்டறிந்தனர். 2003 ஆம் ஆண்டில் தேசிய அறிவியல் கழகத்தில் தேர்ந்தெடுக்கப்பட்டார். ஜெஃப்ரி ச.ஹால் மற்றும் மைக்கேல் வாரன் யங் உடன் இனைந்து ரோபாஸ் 2017 ஆம் ஆண்டிற்கான மருத்துவம் மற்றும் உடலியக்கியல்கான நோபல் பரிசு பெற்றார்.\n\nSection::::வாழ்க்கை.\nமைக்கேல் ரோபாஸ் கான்சாஸ் நகரம், மிசோரியில் பிறந்தார். இவருடைய பெற்றோர்கள் ஹிலி மற்றும் ஆல்பிரட் ரோபாஸ் யூத அகதிகளாக நாஜி ஜெர்மனியில் இருந்து 1938 ஆம் ஆண்டு அமெரிக்காவில் தஞ்சம் அடைந்தனர். ரோபாஸ் குடும்பம் பாஸ்டன் நகரத்திற்கு குடிபெயர்ந்தது அப்போது அவருக்கு இரண்டு அகவை ஆகியிருந்தது. அதிலிருந்து அவர் பாஸ்டன் ரெட் சாக்ஸ் பேஸ் பால் அணியின் தீவிர ரசிகராக இருந்தார். ஆரம்பத்தில் ரோபாஸிற்கு கணிதத்தில் விருப்பமிருந்தாலும் கலிபோர்னியா தொழில்நுட்ப கல்லூரியில் (Caltech) உயிர்பியல் பிரிவில் இளங்கலை அறிவியல் பட்டம் பெற்றார் மற்றும் நார்மேன் டேவிட்சன் ஆராய்ச்சிக் கூடத்தில் சேர்ந்தப் பின்னர் அவருக்கு உயிர்பியலில் ஆர்வம் ஏற்பட்டது. 1965 ஆம் ஆண்டில் Caltech வேதியல் பாடத்தில் பட்டம் பெற்றார். ஃபல்பிரைட் உதவித்தொகை மூலம் பாரிஸில் ஓர் ஆண்டு ஆராய்ச்சிப் பணியில் ஈடுபட்டார் பின் 1970 ஆம் ஆண்டில் மாசாச்சூசெட்சு தொழில்நுட்பக் கழகம் உயிர் இயற்பியல் பிரிவில் முனைவர் பட்டம் பெற்றார்.\n\nரோபாஸ் தனது சக ஆராய்ச்சியாளரான நட்ஜா அபோவிச்சை திருமணம் புறிந்தார். பெளலா மற்றும் தான்யா என்ற இரண்டு பெண் குழந்தைகள் உள்ளனர்.\n\n"}
{"id": "392663", "url": "https://ta.wikipedia.org/wiki?curid=392663", "title": "நரசிம்மவர்மன்", "text": "நரசிம்மவர்மன்\n"}
{"id": "392679", "url": "https://ta.wikipedia.org/wiki?curid=392679", "title": "சந்திர சம்செர் ஜங் பகதூர் ராணா", "text": "சந்திர சம்செர் ஜங் பகதூர் ராணா\n\nசந்திர சம்செர் ஜங் பகதூர் ராணா (Chandra Shumsher Junga Bahadur Rana), (8 சூலை 1863 – 26 நவம்பர் 1929), நேபாள இராச்சியத்தின் 13வது பரம்பரை பிரதம அமைச்சராக 1901 - 1929 முடிய 29 ஆண்டுகள் பதவி வகித்தவர். ராணா வம்சத்தைச் சேர்ந்த இவர், நேபாளத்தில் பெண்கள் உடன்கட்டை ஏறல் முறையை ஒழித்தவர். இவருக்குப் பின் இவரது தம்பி பீம் சம்செர் ஜங் பகதூர் ராணாவும், மகன் மோகன் சம்செர் ஜங் பகதூர் ராணாவும் நேபாள பிரதம அமைச்சர்களாக பதவி வகித்தனர். \n\nSection::::பிரதம அமைச்சர் பதவியில்.\nஇவரது அண்ணன்மார்களும், நேபாள பிரதம அமைச்சர்களுமான வீர சம்செர் ஜங் பகதூர் ராணா மற்றும் தேவ் சம்செர் பகதூர் ராணாவின் மறைவிற்குப் பின், நேபாளப் படைத்தலைவராக இருந்த சந்திர சம்செர் ஜங் பகதூர் ராணா, 1901ல் நேபாள பிரதம அமைச்சரானார்.\n\nநேபாளத்தில் பெண்கள் உடன்கட்டை ஏறல் சடங்கை தடை செய்ததுடன், அடிமை முறையையும் ஒழித்தார். நேபாளத்தில் முதல் ஆங்கில வழிக் கல்வி முறைக்கு திரி சந்திரக் கல்லூரியை நிறுவினார். தராய் பகுதியில் வேளாண் நிலங்களுக்கு நீர்பாசான வாய்க்கால்களை நிறுவினார். நேபாளத்தில் நவீன மருத்துவமனைகளை நிறுவினார். \nநேபாளத்தில் ரக்சல் - அம்லேக்கஞ்ச் வரை முதல் இருப்புப் பாதையை நிறுவி தொடருந்து சேவைகள் அளித்தார். \nஐக்கிய இராச்சியத்துடன் அரசியல் தொடர்புகளை மேம்படுத்தினார். மேலும் ஐக்கிய இராச்சியத்தில் தங்கி இராணுவப் பயிற்சி பெற்றவர். \n\nமுதல் உலகப் போரின் போது, ஐக்கிய இராச்சியத்திற்கு பொருள் மற்றும் இராணுவப் படைவீரர்களையும் வழங்கி உதவினார். \n\nஇதனால் மகிழ்வுற்ற பிரித்தானியப் பேரரசு , 1923 நேபாள - பிரித்தானிய உடன்படிக்கையின் படி, நேபாளத்தை தன்னாட்சி கொண்ட நாடாக அங்கீகாரம் வழங்கியது. \n\n"}
{"id": "392680", "url": "https://ta.wikipedia.org/wiki?curid=392680", "title": "சௌதாரிய புஷ்கர் ஷா", "text": "சௌதாரிய புஷ்கர் ஷா\n\nசௌதாரிய புஷ்கர் ஷா (Pushkar Shah) (ஆகஸ்டு 16, 1784 – 1841) நேபாள இராச்சியத்தின் 5வது முக்தியார் எனும் நேபாள பிரதம அமைச்சராக 1838 - 1839 முடிய பதவி வகித்தவர். \n\nநேபாளப் பிரதம அமைச்சராவதற்கு முன்னர் 1831 முதல் 1837 வரை டோட்டி பிரதேச ஆளுநராகவும், பிரதம அமைச்சர் பதவியிலிருந்து விலகிய பின்னர் 1837 முதல் 1838 முடிய சீனாவிற்கான, நேபாளத்தின் சிறப்பு தூதுவராகவும், பின் 1840 முதல் 1843 முடிய நேபால இராச்சியத்தின் ஆலோசகராகவும் பதவி வகித்தார்.\n\nSection::::மகன்கள்.\nசௌதாரிய பீம் விக்ரம் ஷா, ராணா விக்ரம் ஷா, கர்ணல் சௌதாரிய வீர விக்ரம் ஷா மற்றும் கர்ணல் அம்பர் விக்ரம் ஷா இவரது மகன்கள் ஆவார்.\n\n"}
{"id": "392682", "url": "https://ta.wikipedia.org/wiki?curid=392682", "title": "ரங்கநாத் பௌதேல்", "text": "ரங்கநாத் பௌதேல்\n\nரங்கநாத் பௌதேல் (Ranga Nath Poudyal) நேபாள இராச்சியத்தின் நான்காவது பிரதம அமைச்சராக 1837 -1838 வரையும், பின்னர் 1840 ஆம் ஆண்டு நவம்பரில் மூன்று வாரங்களும் பதவி வகித்தவர்.\n\nஇவர் இளமையில் வாரணாசியில் கல்வி கற்றவர். சமசுகிருத மொழியில் புலமை படைத்த பிராமணர் ஆவார். \n\nகாசி மன்னர் இவருக்கு பண்டித ராஜன் என்ற விருதினை வழங்கினார். \n\nபீம்சென் தபாவுடன் நெருங்கிய நட்பு பாராட்டிய ரங்கநாத் பௌதேல், ஷா வம்ச நேபாள மன்னர்களின் ராஜகுருவாக விளங்கினார்.\n\n\n"}
{"id": "392684", "url": "https://ta.wikipedia.org/wiki?curid=392684", "title": "மைக்கேல் வாரன் யங்", "text": "மைக்கேல் வாரன் யங்\n\nமைக்கேல் வாரன் யங் (பிறப்பு மார்ச் 28, 1949) ஒரு அமெரிக்க மரபியலாளர் மற்றும் உயிர்பியலாளர். டிராசோபிலா என்றழைக்கப்படும் ஈக்களின் தூக்கம் மற்றும் விழித்திருப்பதற்கு காரணமாக இருக்கும் மரபணுக்கள் குறித்து சுமார் மூன்று தசாப்பதங்கள் ஆராய்ச்சிகள் செய்வதற்கு அவர் வாழநாளை அர்ப்பணித்தார். அவர் ராக்ஃபெள்ளர் பல்கலைகழகத்தில் இருந்த காலத்தில், அவருடைய ஆய்வுக்கூடம் குறிப்பிட்ட வகையில் உயிர் கடிகாரம் சம்பந்தமான மரபனுக்கலை கண்டறிவதில் மரபு உயிரியல் துறையில் ஒரு சிறப்பான பங்களிப்பை வழங்கியது. மேலும் அவரால் ஈக்களின் சாதாரண தூக்கச் சுழற்சிகளை காரணமாக இருக்கும் கால மரபணுவின் சீரான சுழற்சி செயல்பாட்டை தெளிவுபடுத்த முடிந்தது, யங்கின் ஆய்வுக்கூடம் \"காலமற்ற மற்றும் இரட்டை நேர\" மரபணுக்களின் சீரான சுழற்சிக்கு காரணமானக இருக்கும் புரதங்களின் அவசியத்தை கண்டுபிடிக்க உதவியது.  ஜெஃப்ரி ச.ஹால் மற்றும் மைக்கேல் ரோபாஸ் உடன் இனைந்து யங் 2017 ஆம் ஆண்டிற்கான மருத்துவம் மற்றும் உடலியக்கியல்கான நோபல் பரிசு பெற்றார். \n\nSection::::வாழ்க்கை.\nSection::::ஆரம்ப வாழ்க்கை.\nமைக்கேல் வாரன் யங் புளோரிடா, மயாமியில் மார்ச் 28, 1949 ஆம் ஆண்டு பிறந்தார். இவருடைய தந்தை ஒலின் மாதீசன் இராசயன் நிறுவனத்தில் அலுமினிய இங்கட் விற்பனை அதிகாரியாக தென் கிழக்கு அமெரிக்காவில் பணிபுறிந்தார். இவரது தாய ஒரு சட்ட அலுவலகத்தில் செயலாளராக பணிபுரிந்தார். ஆகயால் அவர் எந்தவொரு அறிவியல் பின்புலம் இல்லாத குடும்ப சூழலில் இருந்து வந்தாலும் அவரது பெற்றோர் இவரின் அறிவியல் ஆர்வத்தை புறிந்து அவருக்கு எல்லா வகையில் ஊக்கமளிப்பவராக இருந்தனர்.\n\nஅவரது குடும்பம் பின்னாளில் டெக்சஸ் மாநிலத்தில் உள்ள டல்லாஸ் நகரத்திற்கு குடிபெயர்ந்தனர். அங்கு இவர் L.D.பெல் உயர்நிலைப் பள்ளியில் பயின்றார். அவரது இளம் பருவத்திலேயே, மைக்கேலின் பெற்றோர்கள் அவரை பரிணாம வளர்ச்சி மற்றும் உயிரியல் மர்மங்கள் பற்றிய டார்வினின் புத்தகங்களில் ஒன்றை பரிசாக அளித்தனர். அதன் மூலம் அவருக்கு உயிர்பியலில் ஆர்வம் அதிகமானது.\n\nSection::::திருமண வாழ்க்கை.\nடெக்சாஸ் பல்கலைகழகம் இளங்கலை பட்டப்படிப்பு மாணவராக இருந்த சமயத்தில் தனது எதிர்கால மனைவி லாரல் எக்கார்டை சந்தித்தார். பின்னர் இருவரும் ஸ்டான்போர்டு பல்கலைக்கழகம் மாறினர். அங்கு மைக்கேல் முனைவர் பட்டத்திற்குப் பிந்தய ஆய்வாளராக சேர்ந்தார் மற்றும் அவரத மனைவி அங்கு லென் ஹெசன்பர்க்கிடம் ஆய்வு மாணவராக சேர்ந்தார். இவர்களுக்கு நாடாலி மற்றும் அரிசா என் இரண்டு பெண் பிள்ளைகள் உண்டு.\n"}
{"id": "392692", "url": "https://ta.wikipedia.org/wiki?curid=392692", "title": "சி. மர்செல்லா கரோல்லோ", "text": "சி. மர்செல்லா கரோல்லோ\n\nசி. மர்செல்லா கரோல்லோ \"(C. Marcella Carollo)\" ETH சூரிச் பல்கலைக்கழகத்தின் இயற்பியல் துறைப் பேராசிரியர் ஆவார்.\n\nSection::::கல்வி.\nஇவர் பலெர்மோ பல்கலைக்கழகத்தில் தன் படிப்பைத் தொடங்கினார். இவர் இங்கே 1987 இல் இயற்பியலில் இளவல் பட்டத்தை உயிரியற்பியலில் பெற்றார். இவர் மூனிச்சில் உள்ள உலூத்விகு மேக்சிமில்லன் பலகலைக்கழகத்தில்1994 இல் வானியற்பியலில் முனைவர் பட்ட்த்தைப் பெற்றார்.\n\nSection::::வாழ்க்கைப்பணி.\nகரோல்லோவுக்கு முதுமுனைவர் பட்ட ஆய்வுநல்கையான ஐரோப்பியக் குழுமப் பரிசு வழங்கப்பட்டது. இவர் இந்த ஆய்வை இலெய்டன் பல்கலைக்கழகத்தில் 1994 முதல் 1996 வரை மேற்கொண்டார். இவருக்கு விண்வெளித் தொலைநோக்கி அறிவியலுக்கான அபுள் முதுமுனைவர் ஆய்வுநல்கையும் கிடைத்தது இந்த ஆய்வை இவர் 1997 முதல் 1999 வரை ஜான் ஆப்கின்சு பலகலைக்கழகத்தில்மேற்கொண்டார். இவர் 1999 இல் கொலம்பியா பல்கலைக்கழகத்தில் வானியல் துறையில் உதவிப் பேராசிரியராகச் சேர்ந்தார். இவர் இப்பதவியில் 2001 வரை இருந்தார். இவர் 2002 இல் ETH சூரிச்சில் இணைப்பேராசிரியராகச் சேர்ந்தார். இவர்2007 இல் முழுப்பேராசிரியராக பதவி உயர்வு பெற்றார். இவர் 2012 இல் VIA கல்விக்கழகத்தின் இத்தாலிய மீயுயர் அறிவியலாளர் பட்டியலில் இடம்பிடித்தார் and in 2013 she was awarded the Winton Capital Research Prize.\n\nSection::::ஆராய்ச்சி.\nஇவரது வானியல் சார்ந்த ஆய்வுப் புலங்கள் பால்வெளியின் தோற்றமும் படிமலர்ச்சியும், புறப்பால்வெளி வானியல் ஆகியவை ஆகும். இவரது தொடக்கநிலை ஆய்வு பொன்மத்தன்மைக்கும் பால்வெளிக் கோளவக விண்மீன் பொருண்மைக்கும் உள்ல உறவை நிறுவியது. மேலும் இந்த ஆய்வு அரை ஒளி ஆரங்களுக்கு அப்பால் கரும்பொருண்ம வளிம வட்டம் நிலவுதலையும் விளக்கிக் காட்டியது.\n\nSection::::கருத்து வேறுபாடு.\n2017 ஆகத்தில் ETH சூரிச் தன் வானியல் நிறுவனத்தை கலைத்தது. 2017 அக்தோபரில் இவரது அலுவற்பணி முறைகேடுகளைப் பற்றிய குற்றச்சாட்டுகளை ஆய்வுக்குட்படுத்தியது. பல்கலைக்கழகம் இவர் கடந்த பத்தாண்டுகளுக்கம் மேலாக பட்டப்படிப்பு மாணவரைத் தரக்குறைவாக நட்த்தியதைப் பற்றி ஆய்வுக்குட்படுத்தியது.\n"}
{"id": "392702", "url": "https://ta.wikipedia.org/wiki?curid=392702", "title": "யே சுகுவா", "text": "யே சுகுவா\n\nயே சுகுவா \"(Ye Shuhua)\" (; பிறப்பு: ஜூன் 21, 1927) ஒரு சீன வானியலாளரும் சாங்கய் வான்காணகப் பேராசிரியரும் ஆவார். இவர் 1960 களில் உலகின் மிகத் துல்லியமான பொது நேரத்தை அளந்ததற்காகவும் மீநீள அடித்தள குறுக்கீட்டுமானியை நிறுவியதற்காகவும் சீனாவில் செயற்கைக் கோள் ஒருங்கொளி நெடுக்க நுட்பங்களை உருவாக்கியதற்காகவும் பெயர்பெற்றவர்.\n\nஇவர் முன்பு சாங்காய் வான்காணகத் தலைவராகவும் சீன வானியல் கழகத்தின் துணைத்தலைவராகவும் பன்னாட்டு வானியல் ஒன்றியத்தின் துணைத்தலைவராகவும் இருந்துள்ளார். இவர் சீன அறிவியல் கழகத்தின் உறுப்பினராகவும் பிரித்தானிய அரசு வானியல் கழகத்தின் அயல்நாட்டு உறுப்பினராகவும் இருந்துள்ளார். 3241 யேசுகுவா எனும் சிறுகோள் இவரது நினைவாகப் பெயரிடப்பட்டுள்ளது.\n\nSection::::இளமை.\nஇவர் சீனாவில் உள்ள குவாங்துங் மாவாட்ட குவாங்ழவு நகரில் 1927 ஜூன் 21 இல் பிறந்தார். இவர் 1937 முதல் 1945 வரை நடந்த சீன-யப்பானியப் பஓர்க்காலத்தில் பள்ளிப்படிப்பை முடித்தார். அப்போது இவர் தன் குடும்பத்துடன் அடிக்கடி குவாங்ழவுவில் இருந்து ஆங்காங்குக்கும் சாவோகுவானுக்கும் இலியான் கவுண்டிக்கும் போரினால் நகரவேண்டி இருந்துள்ளது.\n\nயப்பான் 1945 இல் தோல்விகண்ட்தும் சுன்யாட்சென் பல்கலைக்கழக மாணவரைச் சேர்க்கத் தொடங்கியது. அப்பல்கலைக்கழகத்தில் யே சுகுவா இலக்கையம் கற்க விரும்பினார். ஆனால், அவரது தந்தையார் வேலைவாய்ப்பைக் கருத்தில் கொண்டு மருத்துவம் படிக்கும்படி வேண்டினார். யே சுகுவா மருத்துவம் படிக்க விரும்பாமல், இருவருக்கும் பொதுவாக யே சுகுவா கணிதவியலைத் தேர்ந்தெடுத்து படிக்க ஒப்பியுள்ளார். அப்போது சுன்யாட்சென் பல்கலைக்கழகத்தில் வானியலுக்கென்று தனித்துறை இல்லை; வானியல் கணித்த்துடன் இணைந்து கணிதம், வானியல் துறையாக விளங்கியது. பேராசிரியர் ழவு யிக்சின் (邹仪新) தாக்கத்தால் இவர் கணிதத்துக்கு மாற்றாக வானியலைப் பெரும்பாடமாக எடுத்துகொள்ள முடிவுசெய்தார்.\n\nSection::::வாழ்க்கைப்பணி.\nயே சுகுவா 1951 இல் தன் கணவர் செங் யிதாயுடன் (程极泰) சாங்காய் சென்றார். செங் அப்போது புதான் பலக்லைக்கழகத்தில் கணித்த் துறையில் கல்வி கற்பித்தார். யே அப்போது பிரெஞ்சு வானியலாளர் கட்டிய ழிகாவேய் (சுயியாகுய்) வான்காணகத்தில் சேர்ந்தார். இது பின்னர் சாங்காய் வான்காணகப் பகுதியாக ஆயிற்று. இவர் 1958 இல் உலகில் கடைசியில் இருந்த சீன அனைத்துப் பொதுநேரம் அளக்கும் துல்லியத்தை மேம்படுத்தும் அறிவியலாளர்களின் குழுவுக்குத் தலைமையேற்றார். உலகில் சீன அனைத்துப் பொதுநேர அளவீட்டின் துல்லியம் 1963 அளவில் இரண்டாவதாக மாறியது. இது சீனாவில் அடிப்படைத் தேசிய செந்தரமாக 1965 இல் அமைக்கப்பட்டது. இப்பணிக்காக இவரது குழு பின்னர் பல தேசிய விருதுகளைப் பெற்றது.\n\nபண்பாட்டுப் புரட்சி சீனாவில் 1966 இல் தொடங்கியதும் மற்ர அறிவாளிகலைப் போலவே இவரும் மாட்டுப் பட்டியில் (牛棚) சிறைபிடித்து வைக்கப்பட்டார். அப்போது இவர் வீட்டு வண்ணமடிப்புப் பணிசெய்ய வேண்டியதாயிற்று.\n\nபண்பாட்டுப் புரட்சி 1976 இல் முடிந்ததும், யே சாங்காய் வான்காணக ஆராய்ச்சிப் பேராசிரியராகப் பணியில் அமர்த்தப்பட்டார். இங்கு இவர் 1981 முதல் 1993 வரை அதன் இயக்குநராகவும் விளங்கினார். இவரது தலைமையின்கீழ் சாங்காய் வான்காணகம் மிகு நீள அடித்தளக் குறுக்கீட்டளவியும் (மீநீஅகு- VLBI) ஒரு செயற்கைக்கோள் ஒருங்கொளி வீச்சறிவியும் (செஒவீ- SLR) நிறுவப்பட்டன. இந்த ஆய்வு நிலையம் பன்னாட்டுப் புவி சுழற்சிப் பணியிலும் மிக உயர்தொழில்நுட்ப மேம்பாட்டு அடித்தளங்களில் ஒன்றாக பங்கேற்றுள்ளது. இவர் 1991 இல் சீனாவின் மலைமுகட்டு நகர்ச்சி ஆராய்ச்சித் திட்டத்தில் முதன்மை அறிவியலாளராக பணியமர்த்தப்பட்டார். இந்த்த் திட்டம் இந்தியக் கண்டத்திட்டு சீன நிலப் பகுதியை கிழக்காக நகர்த்துவதை நிறுவியது.\n\nஇவர் 1978 முதல் 1988 வரை சீன வானியல் கழகத்தின் துணைத்தலைவராக விளங்கினார். பின்னர் அதன் தகைமைத் தலைவரும் ஆனார். இவர் 1988 முதல் 1994 வரை பன்னாட்டு வானியல் ஒன்றியத்தின் துணைத்தலைவராக இருந்தார். இவர் 1980 இல் இருந்து சீன அறிவியல் கல்விக்கழகத்தின் உறுஒப்பினராக இருந்தார்; 1985 முதல் பிரித்தானிய அரசு வானியல் கழகத்தின் அயல்நாட்டு உறுப்பினராக இருந்தார் 1985.\n\nSection::::தகைமைகளும் விருதுகளும்.\nஇவரது நினைவாக பர்ப்புள் மவுண்டன் வான்காணகம் 3241 யேசுகுவா எனும் சிறுகோளுக்குப் பெயரிட்டது.. இவர் வானியலுக்கான கோலியூங் கோலீ பரிசைப் பெற்றார்.\n\n"}
{"id": "392708", "url": "https://ta.wikipedia.org/wiki?curid=392708", "title": "வகைக்குறியீடு", "text": "வகைக்குறியீடு\n\nவகைக்குறியீடு (Type code) என்பது 'மேக்' கணினிகளில் மட்டும் பயன்படும் தனித்துவக்கோப்பு வடிவ முறைமை ஆகும். இது 'மேக்' அல்லாத கணினிகளில் பின்பற்றப்படும் கோப்பு நீட்சியைப் போன்றது ஆகும். எடுத்துக்காட்டாக, 'சுடேக்'(STAK) என்பது இணையம் குறித்த முன்னோடிக் கருவி(HyperCard) ஆகும்.வின்டோஸ் வகை, லினக்சு வகை இயக்குதளங்களில் பின்பற்றப்படும் கோப்புநீட்சி முறைமையையும் இவை பயன்படுத்தவல்லது. இருப்பினும், பல கணிமை ஆய்வாளர்களின் கருத்துரைகளுக்கு ஏற்ப, 'மேக்'கின் பத்தாம் பதிப்பில் (Mac OS X 10.4 Tiger), இந்த வகைக்குறியீட்டிற்கும், கோப்புநீட்சிக்கும் அடுத்து வரவேண்டிய, அனைத்து இயக்குத்தளங்களுக்கும் பொதுவான சீர் சரவகைக் காட்டிகளை, (Uniform Type Identifier (UTI)) ஆப்பிள் நிறுவனம் ஆய்வு செய்து வருகிறது.\n\n"}
{"id": "392726", "url": "https://ta.wikipedia.org/wiki?curid=392726", "title": "கரும்பாறை அடிவாரம்", "text": "கரும்பாறை அடிவாரம்\n\nSection::::பெயர்க்காரணம்.\nதமிழ்நாட்டில் கோயம்புத்தூர் மாவட்டத்தில் உள்ள அய்யாசாமி மலை என்று பரவலாக அறியப்படும் பெரும் பாறையால் ஆன பகுதிக்கு கரும்பாறை  அடிவாரம் என்ற பெயர்தான் வேளாண்குடி மக்களால் வழங்கப்பட்டது . அய்யாஸ்வாமி  மலை ( perumal malai ) என்பது சைவ வைணவ மத தாக்கத்தால் வழங்கப்படுகிற பிரபலமான பெயர்.\n\nஇந்த மலை புவியியல் அமைப்பு ரீதியாக பெரிய கறுத்த பாறைகளால் ஆன மலை. தீத்திபாளையம் என்ற ஊர் இந்த மலையின் அடிவாரத்தில் உள்ளது . ராமக்ரிஷ்ண பொறியியல் கல்லூரி வளாகமும் உள்ளது."}
{"id": "392727", "url": "https://ta.wikipedia.org/wiki?curid=392727", "title": "கரோலின் கிராபோர்டு", "text": "கரோலின் கிராபோர்டு\n\nகரோலின் சுசான் கிராபோர்டு \"(Carolin Susan Crawford)\" ஒரு பிரித்தானிய அறிவியல் பரப்புரையாளரும் வானியற்பியல் ஆய்வாளரும் விரிவுரையாளரும் கேம்பிரிட்ஜ் வானியல் நிறுவனத்திலும் இம்மானிவேல் கல்லூரியிலும் பணிபுரியும் பொதுமக்கள் வானியலாளரும் ஆவார்.\n\nSection::::கல்வி.\nஇவர் கேம்பிரிட்ஜ் நியூகாம் கல்லூரியில் 1985 இல் கணிதவியலில் கலையிளவல் பட்டம் பெற்றார். இவர் 1988 இல் தன் முனைவர் பட்டத்தை நியூகாம் கல்லூரியிலும் கேம்பிரிட்ஜ் பல்கலைக்கழகத்தின் கேம்பிரிட்ஜ் வானியல் கழகத்திலும் பெற்றார்.\n\nSection::::கல்விசார் வாழ்க்கைப்பணி.\nஇவர் பல முதுமுனைவர் ஆய்வுநல்கைகளையும் ஆராய்ச்சிக்கான ஆஅய்வுந்ல்கைகளையும் ஆக்சுபோர்டு பால்லியோல் கல்லுரியிலும் வானியல் நிறுவனத்திலும் கேம்பிரிட்ஜ் டிரினிட்டி முற்றத்திலும் கேம்பிரிட்ஜ் நியூகாம் கல்லூரியிலும் பெற்று ஆய்வில் தொடர்ந்து ஈடுபட்டார். இவர் 1996 இல் இருந்து 2007 வரை அரசு கழகத்தின் ஆராய்ச்சி ஆய்வுறுப்பினர் தகைமையைப் பெற்றார்.\n\nஇவர் 2004 இல் கேம்பிரிட்ஜ் இம்மானுவேல் கல்லூரி விரிவுரையாளராகவும் அய்வுறுப்பினராகவும் சேர்ந்தார். அங்கு இப்போது இவர் இயற்பியல்சார் புலங்களின் இளவல்பட்டச் சேர்க்கைக்கான பயிற்றுநராகவும் உள்ளார். இப்பதவியில் 2005 இல் கூடுதலாக ஏற்ற வானியல் நிறுவனத்தின் மக்கள் பரப்புரை அலுவலர் பதவியுடன் இணைந்தே பணிபுரிந்துவருகிறார்.\n\nஇவர் 2011 முதல் 2015 வரை கிரெழ்சாம் கல்லூரியில் வானியலுக்கான கிரெழ்சாம் பேராசிரியராக இருந்தார். இப்பதவியில் இருந்து இவர் இலண்டன் நகரில் வானியல், வானியற்பியலுக்கான மக்கள் பரப்புரைகளை நிகழ்த்துகிறார்.\n\nSection::::ஆய்வியல் ஆர்வங்கள்.\nகிராபோர்டின் முதன்மையான ஆராய்ச்சி ஆர்வங்கள் X-கதிர் வானியலை ஒளியியல், அகச்சிவப்புக் கதிரண்மை நோக்கீடுகளுடன் இணைவாக்கி பெரும்பொருண்மைப் பால்வெளிகளின் இயற்பியல் நிகழ்வுகளை பால்வெளிக் கொத்துகளின் அகட்டில் (நடுக்கருவில்) ஆய்வதாகும். குறிப்பாக, இவர் சூடான கொத்தக ஊடகம், வெதுப்பான மின்னணுவாக்கப் படலங்கள், தண்மூலக்கூற்று முகில்கள், விண்மீன் உருகாக்கம், பால்வெளிகளின் மைய மீப்பொருண்மைக் கருந்துளையில் இருந்து வெளியே பாயும் கதிர்மின்மக் குழம்பு ஆகியவற்றிடையே நிகழும் சிக்கலான ஊடாட்டங்களை அறிவதற்கான நோக்கீடுகளை மேற்கொள்கிறார்.\" \n\nSection::::பரப்புரைகளும் விருதுகளும்.\nஇவர் வானியலின் பல பிரிவுகளில் பிரித்தானியா முழுவதும் வெளியிலும் பொதுமக்களுக்கான விரிவுரைகளும் பேச்சுகளும் பணிப்பட்டறைகளும் விவாதங்களும் நிகழ்த்துகிறார். இவர் தொடர்ந்து ஆண்டுதோறும் 4000 பெருக்கு அறிவியல் சார்ந்த பரப்புரைகளை ஆற்றுகிறார்.\n\nஇவர் தொடர்ந்து ஒலிபரப்பு ஊடகங்களிலும் கலந்துகொள்கிறார். எடுத்துகட்டாக, பிரித்தானிய ஒலிபரப்பு நிறுவனத்தின் வானொலி அலைவரிசை-4 இல் \"நம் காலத்தில்\", \"வாழும் கோள்\" ஆகிய நிகழ்ச்சிகளில் அடிக்கை தோன்றுகிறார்.\n\nஇவர் 2009 இல் அறிவியலிலும் பொறியியலிலும் தொழில்நுட்பத்திலும் மகளிர் எனும் பிரித்தானியத் தகவல் மையத்தால் அறிவியல் தொடர்பாடலில் தன்னிகரற்ற திறமைகளுக்காக மகளிர் தன்னிகரற்ற சாதனை விருதுக்குத் தேர்வு செய்யப்பட்டார். இது இவரது “அறிவியல் தொடர்பாடல் வழியாக சமூகத்துக்கு ஆற்றிய பங்களிப்புகளுக்காக“ வழங்கப்பட்டது.”\n"}
{"id": "392730", "url": "https://ta.wikipedia.org/wiki?curid=392730", "title": "கரோல் ஜோர்டான்", "text": "கரோல் ஜோர்டான்\n\nமங்கை கரோல் ஜோர்டான் \"(Dame Carole Jordan)\" (பிறப்பு: 19 ஜூலை 1941) ஒரு பிரித்தானிய இயற்பியலாளரும் வானியற்பியலாலரும் வானியலாளரும் கல்வியியலாலரும் ஆவார். இவர் 1994 முதல் 1996 வரை பிரித்தானிய அரசு வானியல் கழகத்தின் தலைவராக இருந்தார்; இந்தப் பதவியைப் பெற்ற முதல் பெண்மணி இவரே. இஅர் 2005 இல் அரசு வானியல் கழகத்தின் பொற்பதக்கத்தைப் பெற்றார்; முதலில் 1828 இல் கரோலின் எர்ழ்செலும் இரண்டாவதாக 1996 இல் வேரா உரூபினும் இப்பதக்கத்தைப் பெற்றதும் மூன்றாவதாக பெற்ற பெண்மணி இவரே ஆவார். இவர் 2003 முதல் 2006 வரை ஆக்சுபோர்டு பல்கலைக்கழகத்தின் கோட்பாட்டு இயற்பியலுக்கான உருடோல்ப் பியர்ல்சு மையத் தலைவராக விளங்கினார். இவர் பிரித்தானியவின் முதல் பெண் பேராசிரியரும் ஆவார். இவரது இயற்பியல், வானியல் பணிகளுக்காக 2006 இல் பிரித்தானியப் பேரரசின் முதல் மங்கை கட்டளையாளர் ஆனை பிறப்பிக்கப்பட்டது.\n\nSection::::மங்கை ஆணை.\nஇவரது இயற்பியல், வானியல் பணிகளுக்காக 2006 ஜூன் 17 இல் பிரித்தானியப் பேரரசின் முதல் மங்கை கட்டளையாளர் ஆனை பிறப்பிக்கப்பட்டது.\n\nSection::::சொந்த வாழ்க்கை.\nஇவர் கல்காம் ஆய்வக்த்தில் உடன் பணிபுரிந்த இரிச்சர்டு பெக்கோவரை மனந்துகொண்டு 1971 முதல் 1983 வரை அவருடன் வாழ்ந்தார்.\n\n"}
{"id": "392731", "url": "https://ta.wikipedia.org/wiki?curid=392731", "title": "கிருஷ்ணாபுரம் புதூர் ( கோயம்புத்தூர் )", "text": "கிருஷ்ணாபுரம் புதூர் ( கோயம்புத்தூர் )\n\nSection::::பெயர்க்காரணம்.\nகோவை மாவட்டம் தென்கரை பகுதியில் உள்ளடங்கிய ஒரு சிறிய கிராமம். இதன் ஒரு குறிப்பிட்ட பகுதி கிருஷ்ண நாயக்கர் என்றவர்க்கு தானமாக அக்கால ஆட்சியாளர்களால் வழங்கப்பட்டது. அதே சமயம் அப்பகுதியில் வேளாண் குடிகளும் அருகில் உள்ள மற்ற கிராமங்களில் வந்து குடியேற ஆரம்பித்தனர். கிருஷ்ண நாயக்கர் தம்பதிக்கு குழந்தைகள் இல்லாத காரணத்தால் தனக்கு தானமாக வந்த நிலத்தை மக்களுக்கே திரும்ப வழங்கிவிட்டதாக செவிவழி செய்தி.\n\nSection::::மற்றவை.\nஅரசு ஆரம்பப்பள்ளி ஒன்று உள்ளது. பஞ்சாயத்து சாலைகள் , முக்கிய சாலை வசதிகள் உள்ளது."}
{"id": "392748", "url": "https://ta.wikipedia.org/wiki?curid=392748", "title": "சிஞ்சா சமவெளி", "text": "சிஞ்சா சமவெளி\n\nசிஞ்சா சமவெளி ( Sinja Valley) நேபாள நாட்டின் மாநில எண் 6ல் சூம்லா மாவட்டத்தின், இமயமலையில் உள்ளது.\n\nசிஞ்சா சமவெளியை, பண்டைய கச மல்லர்கள் 12 - 14 நூற்றாண்டு வரை ஆட்சி செலுத்தினர்.\nகாம்பிரிட்ஜ் பல்கலைக்கழகத்தின் தொல்லியல் துறை, சிஞ்சா சமவெளியில் நடத்திய அகழ்வாராய்ச்சியில், பல அரண்மனைகள், கோயில்கள் மற்றும் தொல் பொருட்கள் கண்டுபிடிக்கப்பட்டது.சிஞ்சா சமவெளி பாறைகளில் துவக்க கால நேபாளி மொழியில் எழுதப்பட்ட கல்வெட்டுகள் கிடைத்துள்ளது. \n\nSection::::வரலாறு.\n14ம் நூற்றாண்டில் கச மல்ல இராச்சியம், இரண்டு தனி நாடுகளாக பிரிந்தது. கிபி 18ம் நூற்றாண்டில், ஷா வம்ச மன்னர் பிரிதிவி நாராயணன் ஷா நேபாள இராச்சியத்தை ஒன்றிணைக்கும் வரை, கச மல்ல நாடுகள் ஆட்சி செலுத்தியது. சிஞ்சா சமவெளியை நிறுவியவர் மன்னர் நாகராஜன் ஆவார். \n\nSection::::உலகப்பாரம்பரிய களமாக தரம் உயர்த்துதல்.\n30 சனவரி 2008ல் சிஞ்சா சமவெளியை பண்பாட்டு உலகப் பாரம்பரியக் களங்களில் ஒன்றாக அறிவிப்பதற்கு யுனெஸ்கோ நிறுவனத்தின் தற்காலிக பட்டியலில் உள்ளது. \n\nSection::::மேற்கோள்கள்.\nSinja valley - UNESCO World Heritage Centre Retrieved 2009-03-03.\n"}
{"id": "392750", "url": "https://ta.wikipedia.org/wiki?curid=392750", "title": "வவுனியா கோவில்குளம் ஸ்ரீ அகிலாண்டேஸ்வரி சமேத அகிலாண்டேஸ்வரர் திருக்கோவில்", "text": "வவுனியா கோவில்குளம் ஸ்ரீ அகிலாண்டேஸ்வரி சமேத அகிலாண்டேஸ்வரர் திருக்கோவில்\n\nFrom விக்கிப்பீடியா\n\n“வன்னி மாநகரில் சரித்திரம் படைக்கும் திருக்கோயில் எனத் திகழ்வது ஸ்ரீ அகிலாண்டேசுவரர் சிவன் கோயில். இத் திருக்கோயில் வன்னி மாநகரில் உள்ள சிறந்த தேவஸ்தான வரிசையில் இடம்பெறுகிறது. இத்திருக்கோயில் வன்னிமாநகரில் தனக்கென ஒரு சரித்திரம் படைக்கும் கோயிலாக மிளிரும். வன்னிமாநகருக்கு அருளும், அழகும், புகழும் கொடுக்கும் புனித ஸ்தலமாக சிறப்பெய்தும். அகிலாண்டேஸ்வரி சமேதராகக் காட்சி கொடுக்கும் இவ்வாலயம் ஈழத்துத் திருவானைக்காவாகச் சிறப்படையப் போகிறதென்பது ஆண்டவனின் அருள் போலும் என்று விபரிக்கின்றார் வவுனியா சைவ அடியார் சன்மார்க்க சங்கச் செயலாளர் கா. மகேஸ்வரலிங்கம். (1996:33)\n\nஇளஞ்சைவப் புலவர் ஞானவேல், வவுனைக் கோவில்குளச் சிவாலயம் குறித்து மேல்வருமாறு குறிப்பிட்டுள்ளார். “சிவாலயம் ஒன்றை அமைப்பது இலகுவானதும் எளிதானதுமான காரியமல்ல. அத்தோடு ஒரு சிவாலயம் ஒரே வேளையிலே அதன் முழு அமைப்பைப் பெற்று இருக்க வேண்டும் என்பதும் கடினமான காரியம். ஆனால் வவுனியா நகரின் கண்ணாக விளங்கும் கோவில்குளம் சிவாலயம் ஒரு வேளையிலேயே சிவாலயத்திற்குரிய எல்லா அம்சங்களும் வாய்க்கப்பெற்றுக் கட்டப்பட்ட சிவத்தலமாகக் காணப்படுகிறது. வவுனியா கோவிற்குளச் சைவப்பொது மக்களின் அயரா முயற்சியால் இவ்வாலயம் புதிதாகக் கட்டப்பட்டு நாற்பதுக்கும் மேற்பட்ட சிவாச்சாரியார்களைக் கொண்டு 01.05.1996 இல் திருக்குடமுழுக்குப் பெற்றது.\n\nதிருக்கேதீஸ்வரத்துக்கு அடுத்தபடியாக வன்னியில் சிறந்து விளங்கும் வன்னியில் சிறந்து விளங்கும் பெரிய சிவாலயமாகவும், விசாலமான கர்ப்பக்கிருகத்துடன் நிர்மாணிக்கப்பட்ட சிவாலயமாக இது விளங்குகிறது. யானையும் சிலந்தியும் சிவனை வழிபட்டு ஈடேற்றம் பெற்ற திருவானைக்காவைப் பின்பற்றி “ஈழத்துத் திருவானைக்கா” என்று சிறப்பித்துக் கூறுமளவிற்கு கோவில்குளம் சிவாலயம் அகிலாண்டேஸ்வரி சமேத அகிலாண்டேஸ்வரரின் அருளாட்சி நிலவுகிறது.\n\nஸ்ரீ அகிலாண்டேசுவரர் திருக்கோயிலின் முதலாவது மகாகும்பாபிஷேகம் 01.05.1996 அன்று இடம் பெற்றது. இவ்வாலய திருப்பணிச் செலவு 15மில்லியன் ரூபா\nவவுனியா மத்திய பஸ் நிலையம், புகையிரத நிலையம் இரண்டு பாதை வழியும் வந்திறங்கியவர்கள் அதிலிருந்து திருகோணமலைக்குச் செல்லும் வீதியில் முதலாம் கட்டையை அடைந்தால் (இத் தூரம் நடந்து செல்ல முடியும்) தென்படுவது மூன்று பாதைகள் கொண்ட முச்சந்தி. இதிலிருந்து பிரிந்து செல்வதுதான் அந்தத் தவப்பேறு பெற்ற கோவில்குளம் கிராமம். இக்கிராமத்தின் முகப்பிலே தென்படுவதுவே அண்டசராசரங்களைத் தன்வசப்படுத்தும் அகிலாண்டேஸ்வரர் திருக்கோயில்.\n\nஆலய முகப்பில் வழிப்பிள்ளையாராகக் காட்சி கொடுத்துக் கொண்டிருப்பவர் சித்திவிநாயகர். இவ்வாலயமே அங்கு வாழ்ந்த – வாழுகின்ற மக்களின் மனதைக் குடிகொண்டு பார்ப்போர் பரவசநிலையடையும் வண்ணம் அருள்பாலிக்கும் அருள்மிகு அகிலாண்டேஸவரி சமேத அகிலாண்டேஸ்வரர் திருக்கோயிலாக விளங்குகிறது.\n\nதலவரலாறு பற்றி விளக்குபவர் அருள்மிகு மதுரை ஸ்ரீ மீனாட்சியம்மன் பூசகர் பரம்பரையில் அநாதியாக விளங்கிய பட்டர் மரபில் வந்துதித்தவரும் நயினாதீவு ஸ்ரீ நாகபூஷணி அம்மன் தேவஸ்தானத்தின் பரம்பரைத் தர்மகர்த்தாவும் ஆதிப் பூசகராகவும் விளங்கிய நயினாப்பட்டரின் வழிவந்த ஸ்ரீமான் முத்துக்குமாரரின் மகனான காசிப்பிள்ளை ஆறுமுகம் அவர்களின் ஜந்தாவது தவப்புதல்வராக உதித்தவரும், வவுனியா கோயில்குளம் ஸ்ரீஅகிலாண்டேஸ்வரி உடனுறை அகிலாண்டேஸ்வரர் திருக்கோவிலின் பரம்பரை – ஆதீன – ஆதித் தர்மகர்த்தாவாகவும் கௌரவ செயளாளராகவும் விளங்கும் ‘சிவமணி’ ஆறுமுகம் நவரெத்தினராசா அவர்கள் ஆவார்.\n\nமுடிக்குரியவர்களினால் அன்றைய காலகட்டத்தில் சைவ ஆலயத்திற்காக வழங்கப்பட்டது இக்காணி. காணியின் விஸ்தீரணம் 3ஏக்கர் 6 பேர்ச்சாக இருந்தது. தற்போது 2 ஏக்கர் 6 பேர்ச்சாக உள்ளது. இக் காணியில் 1956 ஆம் ஆண்டு அளவில் தற்போது வழிபட்டு வரும் விநாயகரை ஸ்தாபித்து ஆராதித்து வந்துள்ளனர்.\n\nஇவர்களில் திரு. சின்னத்தம்பி ஐயா அவர்களே ஆலயத்தைப் பராமரித்தும் பூசை செய்தும் வந்துள்ளார். (ஆலய குடமுழுக்கு வரை). இக் காணியில் சிவாலயம் ஒன்று அமைக்க வேண்டும் என்ற எண்ணம் நெடுங்காலமாகவே இருந்து வந்துள்ளது. அதற்கான ஏற்பாடுகளும் செய்திருக்கலாம். அவை பற்றிய சான்றுகள் ஒன்றும் கிடைத்திலது. அத்துடன் முயற்சி செய்தவர்களில் ஒருவர்தான் திரு. சின்னத்தம்பி ஐயா அவர்கள். மற்றவர்கள் ஆலய அடிக்கல் நாட்டு வைபவத்திற்கு முன்பே மறைந்து விட்டார்கள்.\n\nசித்திவிநாயகர் பரிபாலனத்தை 1987 ஆம் ஆண்டளவில் பொறுப்பேற்ற நாங்கள் இப் பணியைப் பரிசீலனை செய்து “சிவாலயத் திருப்பணி” என்ற போதே பின்னடைவு எய்திய உறுப்பினர்களை விடுத்து தனிமனித முயற்சியும் ஊக்கமும்தான் இதற்கு வேண்டும் என்ற பேராவலுடன் தற்போதைய செயலாளராகிய அடியேனும், மறைந்த திரு. நா. இராமநாதன், திரு. இரா. சண்முகம், திரு. ஆ. உமாதேவன் ஆகியோர் முன்நிற்க அடியார்கள் ஊக்கமும் ஒத்தாசையும் வழங்கிவர, காஞ்சிப் பெரியவரின் பரிபூரண ஆசீர்வாதத்துடன் 18.08.1989 அன்று அதிகாலை 4.00 மணிக்கு நயினை ஸ்ரீ நாகபூஷணி அம்மன் தேவஸ்தான அறங்காவலர் சபைத் தலைவரும், தீவுப்பகுதி உதவி அரசாங்க அதிபருமான திரு. ஆறுமுகம் தியாகராசா அவர்களால் அங்கு ஸ்தாபனம் செய்விக்கப்பட்டது.\n\nஇப்பணி சிறப்புற நடந்துவரும் நிலையில் 1993 ஆம் ஆண்டு தை மாதம் 6 ஆம் திகதி வாரணாசியில் திரு. நா. இராமநாதன் அவர்களுக்குச் சிவப்பதப் பேறு வாய்க்கப்பெற்றது. அதைத் தொடர்ந்து திருப்பணி நாளுக்குநாள் சிறப்பாக புது மெருகுடன் நடைபெற்று வந்தது. ஆலயத்திற்கான ஏனைய மூல விக்கிரகங்களைத் தமிழ்நாடு ஸ்ரீரங்கம் திரு. பழனியப்பன் ஸ்தபதியாரும் உற்சவ விக்கிரக மூர்த்திகளைத் தமிழ்நாடு சுவாமி மலை திரு. தேவசேனாதிபதி ஸ்தாபதியாரும் தங்கள் கைவண்ணங்களாக உயிர்ச்சிலை வண்ணங்களாக வார்த்துத் தந்தார்கள். ஜீவகளை ததும்பும் இச் சிவ விக்கிரகங்கள் யாவும் மனதை ஈர்த்துக் கொள்ளை கொள்ளும் கலை சமயப் பொலிவு கொண்டவை. இவற்றையெல்லாம் எப்படிச் செய்கின்றோம் என்றுகூட நாங்கள் எல்லாம் சிவபெருமானே என்று சாந்தியடைவோம். இவ்விக்கிரகங்களைச் செயலாளராகிய யானும் இக் கோயிலின் தர்மகர்த்தாவும் தலைவருமான உயர்திரு. இரா.சண்முகம் அவர்களுமாக இந்தியாவுக்குச் சென்று எடுத்து வந்தோம். இக்கைங்கரியம் ஈடேறுவதற்கான பூரண ஒத்துழைப்பை வவுனியா மாவட்டத்தின் அரசாங்க அதிபர்களாக இருந்த திருவாளர்கள் லங்காநேசன், தில்லைநடராசா கே. கணேஸ் ஆகியோரும், இந்து கலாச்சார அமைச்சராகவிருந்த கௌரவ. பி.பி. தேவராஜ், அமைச்சு செயலாளராக இருந்த திரு.கா.தயாபரன், அப்போதைய கலாசார அமைச்சுச் செயலாளர் திரு.யோகநாதன், அப்போதைய இந்து சமயத் திணைக்களப் பணிப்பாளர் திரு.க.சண்முகலிங்கம் போன்றோர் பெருந்துணை புரிந்தார்கள்.\n\nஇந்தியாவிலிருந்து கொண்டுவரப்பட்ட விக்கிரகங்களைப் பிரதிஷ்டை செய்து குடமுழுக்கைச் செய்வதற்காக கும்பாபிஷேசக் குழுவொன்றை சிவனடியார்களையும், அனுபவம் மிக்க ஆலய பரிபாலன சபையினரையும், தத்துவங்களைக் கற்றுணர்ந்த கல்விமான்களையும் ஒருங்குகூட்டி அமைத்து அதன்படி மகாகும்பாபிஷேக பிரதம குருவாக நயினை சிவஸ்ரீ சுவாமிநாத பரமேஸ்வரக் குருக்களைக் கொண்டு 01.05.1996 இல் ஆவர்த்தனப் பிரதிஷ்டை மகாகும்பாபிஷேகத்தையும் இனிதே நிறைவேற்றினோம்.\n\nஇக் கைங்கரியங்கள் யாவும் “முன்னவன் முன்னின்றல் முடியாதது ஒன்றுமில்லை” என்பது போல் கருணைக் கடலாம் சித்திவிநாயகர் பேரருளோடும் அம்மையப்பரின் கருணைக் கடாட்சத்தாலும் இனிது நிறைவெய்தின என்பதில் எமக்கு எள்ளளவேனும் சந்தேகமில்லை.\n\nவவுனியா கோவிற்குளம் ஸ்ரீ அகிலாண்டேஸ்வரர் சிவன் ஆலயம், காஞ்சிமடம் (கல்யாண மண்டபம்), அருளகம் சிறுவர் இல்லம், சிவன் முதியோர் இல்லம் என்னும் நிறுவனங்களைத் தன்னுடையதாக்கியுள்ளமையைச் சைவத்தமிழ் உலகம் நன்கறியும். கல்வி நோக்கிலும், சைவ சமய அறிவு வளர்ச்சி அபிவிருத்திப் பணியிலும், கல்விப் பணிகளிலும் பெரிதும் ஈடுபாடு கொண்டு வளர்ந்து வருகிறது. அவ்வகையில் மூன்று சிறப்பு மலர்கள் குறிப்பிடற்பாலன.\nசைவ சமய வளர்ச்சி வரலாற்றிலே சிவதத்துவ மலர் 1996 என்னும் கருத்துக் கருவூலப் பொக்கிஷம் பிரதான இடம் பெறுகிறது. அம்மலரிலே இடம்பெற்றுள்ள விடயங்களும் எழுத்தாளர்களும் மிகவும் தரத் தன்மையுடன் இயங்குபவை. இம்மலரிலே அடங்கும் விடயங்களால்தான் உலக சைவப்பெரு மக்களும் அறிய வேண்டியவையாக உள்ளன.\n\n கோவில்குளம் சித்திவிநாயகர் ஆலயத்தின் தோற்றமும் வளர்ச்சியும்.\n\n கோவில்குளம் அகிலாண்டேஸ்வரர் திருத்தல வரலாறு.\n\n வன்னிமாநகரில் சரித்திரம் படைக்கும் திருக்கோவில்.\n\n கோயில்குளத்தீஸ்வரன் திருப்பள்ளியெழுச்சி.\n\n அகிலாண்ட நாயகி பிள்ளைத்தமிழ்.\n\n திருப்பொன்னூஞ்சல்.\n\n ஆதிசங்கரரும் இந்துமதமும்\n\n சிவபரத்துவம்.\n\n பாணலிங்கம்.\n\n அருள்புரக்கும் அகிலாண்டேஸ்வரி.\n\n சிவத்தமிழ் பாமாலை.\n\n கீர்த்தனைகள்.\n\n சிவநெறி.\n\n சிவ வழிபாடு.\n\n வன்னிச் சிவாலயங்கள்.\n\n கோயில்கள்.\n\n கோயில் வழிபாடு.\n\n தெய்வீகத் திருத்தலங்கள்.\n\n திருமூலர் கண்ட சிவம்.\n\n கைலைமலையானே போற்றி போற்றி\n\n கண்ணப்பரும் காளாத்தியப்பரும்.\n\n சிவலிங்க தத்துவம்.\n\n சிவமூர்த்தி – சிவதத்துவ விளக்கம்\n\n சைவத்தின் ஊற்றுக் கண்.\n\n திருமுறைகள் தொடரட்டும்.\n\n தேவாரங்களும் பண்களும்.\n\n ஓசையும் ஒலியும்.\n\n பொன் மழலைப் பாடல்கள்.\n\n அநாதி மதம்.\n\n இந்து சமயமே மெய்ச்சமயம்.\n\n சைவமும் தழிழும்.\n\n சைவ நீதி.\n\n இன்றைய சைவச்சமூகமும் சமய உணர்வு நலனும்.\n\n சைவ சமய அறிவு.\n\n நிரந்தர சஞ்சீவி.\n\n மெய்ஞான போதம்.\n\n திருமந்திரத்தில் சமய ஒழுக்கம்.\n\n பெரியபுராணமும் சைவசித்தாந்தமும்.\n\n வேண்டத்தக்கது.\n\n யாதும் உனையன்றி உண்டோ?\n\n ஆத்மீக வள்ளல் ஆத்ம ஜோதி.\n\n அழிக்கமுடியாத கோயில்குளம் சிவத்திருத்தலத்தின் மறைக்கமுடியாத தலவரலாறு.\n\nஎன்னும் எழுத்துக்கள் அற்புதமானவை. அனைவரும் படித்தறிந்து தெரிந்து கொள்ளப்பட வேண்டியவை.\n\nகாஞ்சிகாமகோடி பீடாதிபதி சிவஸ்ரீ ஸ்ரீநிவாஸநாகேந்திரக் குருக்கள் அரச அதிபர் கே. கணேஷ் உதவி அரச அதிபர் ஆ. தியாகராசா வை. பாலச்சந்திரன் MP இரா. சண்முகம் JP, நகரசபைத் தலைவர் ஜி. ரி. லிங்கநாதன் இந்துமாமன்றத்தின் கவிஞர் சி. எ. இராமஸ்வாமி மக்கள் சேவைமாமணி நா. சேனாதிராசா JP சட்டத்தரணி மு.கோ.செல்வராசா JP தஞ்சாவூர் தேவசேனாதிபதி ஸ்தபதி\nஸ்ரீரங்கம் ஆர். பழனியப்பன் ஆதிப் பூசகர் கந்தையா சின்னத்தம்பி சிவமணி ஆ. நவரெத்தினராசா திரு.கா. மகேஸ்வரலிங்கம் ஆழ்கடலான் மகாவித்துவான் மீனாட்ஷிசுந்தரம்பிள்ளை கவிஞர் வ.சிவராசசிங்கம் கலாநிதி அ.மகேஸ்வரி வித்துவான் சைவப்புலவர் வ.செல்லையா சிவஸ்ரீ சுவாமிநாத பரமேஸ்வரக் குருக்கள் வித்துவான் வசந்தா வைத்தியநாதன்JP\nதிரு.ஆ.குணநாயகம் நயினை சுப்பிரமணியம்,\nஇளஞ்சைவப்புலவர் ந.ஞானவேல் இரா.நாகமணி, திருமதி. மா.கனகலட்சுமி வாகீசகலாநிதி. கனக. நாகேஸ்வரன் கலைகீர்த்தி பேராசிரியர் சி. தில்லைநாதன் திருமதி தமிழின்பம் மாணிக்கராசா கவிஞர் , பணடிதர் சைவப்புலவர் சி. வடிவேல் சிவத்தமிழ்த் தொண்டன் திரு. குமாரசாமி சோமசுந்தரம்\nசி.குமாரசாமி கவிஞர் கண்ணதாஸன் செ. தமிழ்ச்செல்வன் வேலணை வேணியன் நயினை கே.எஸ்.அரவிந்தன்\nதமிழ்மணி நா. பரமேஸ்வரி அருள்மொழிச் செல்வர் தமிழ்மணி தி. சிவாஜகேதீஸ்வரன் பண்டிதர் வித்துவான் இ.திருநாவுக்கரசு பண்டிதை தங்கம்மா அப்பாக்குட்டி JP\nஇ யோகேந்திரா துரைசாமி கே.பொன்னுத்துரை JP\nதிரு.ஆ. உமாதேவன் ஆகியோரது ஆக்கங்களை சிவதத்துவம் 1996 மலரிலே இடம்பெற்றுள்ளன. இம் மலரை வெளியிடும் பதிப்பாசிரியர் எனக் கடமை புரிந்தவர் இலங்கை சப்பிரமுவா பல்கலைக்கழகத்தின் மொழித்துறைப் பேராசிரியர் (பணிநிறைவு) டாக்டர் கனகசபாபதி நாகேஸ்வரன், உலகில் வாழும் தமிழ், சைவப்பெரு மக்கள் இம்மலரை இன்றும் வவுனியா கோயில்குளம் ஸ்ரீ அகிலாண்டேஸ்வரர் சிவன் திருத்தலம், அருளகம் சிறுவர் இல்லத்திலும் பெற்றுக் கொள்ளலாம். நமது சைவசமயத்தின் கடவுட் கோட்பாடுகள், சைவ விழுமியங்கள், திருமுறைச் சிறப்புக்கள் இன்னும் அறிய வேண்டிய அரிய விடயங்கள் இச்சிறப்பு மலரிலே உள்ளடங்கியுள்ளன. தொடர்பு கொள்ள வேண்டிய முகவரி :-\n\nதிரு.ஆ. நவரெத்தினராசா அவர்கள்,\n"}
{"id": "392751", "url": "https://ta.wikipedia.org/wiki?curid=392751", "title": "கில் ராஜ் ரெக்மி", "text": "கில் ராஜ் ரெக்மி\n\nகில் ராஜ் ரெக்மி (Khil Raj Regmi) (,(பிறப்பு:31 மே 1949), நேபாள உச்சநீதி மன்றத் தலைமை நீதியரசராக 6 மே 2011 முதல் 6 மே 2011 முதல் 11 ஏப்ரல் 2014 முடிய பதவி வகித்த காலத்தில்,\n2013ன் துவக்கத்தில் நேபாள நாடாளுமன்றத் தேர்தலை நடத்துவதற்கு வசதியாக, அரசியல் கட்சிகளுடன் ஒப்புதலுடன், நேபாள குடியரசுத் தலைவர் ராம் பரன் யாதவ், கில் ராஜ் ரெக்மியை 14 மார்ச் 2013 அன்று தற்காலிக பிரதம அமைச்சராக நியமித்தார். \n\n\n"}
{"id": "392752", "url": "https://ta.wikipedia.org/wiki?curid=392752", "title": "கிறிஸ்டோபர் ஆல்பர்ட் சிம்ஸ்", "text": "கிறிஸ்டோபர் ஆல்பர்ட் சிம்ஸ்\n\nகிறிஸ்டோபர் ஆல்பர்ட் சிம்ஸ் (பிறப்பு அக்டோபர் 21, 1942) ஒரு அமெரிக்க பொருளியலாளர் மற்றும் பருப்பொருளியலாளர். தற்போது இவர் பிரின்ஸ்டன் பல்கலைகழகத்தில் பேராசிரியாராக உள்ளார். தாமஸ் ஜான் சார்ஜெண்ட் உடன் இணைந்து கிறிஸ்டோபர் சிம்ஸ் பருப்பொருளியல் விளைவுகள் மற்றும் காரணிகள் குறித்த அனுபவ ஆராய்ச்சிக்காக 2011 ஆம் ஆண்டிற்கான பொருளாதாரத்திற்கான நோபல் பரிசு பெற்றார்.\n\nSection::::வாழ்க்கை.\nசிம்ஸ் வாசிங்டன், டி. சி.யில் பிறந்தார். அவரது தந்தை ரூத் போடுமேன், ஜனநாயக கட்சியின் அரசியல்வாதி. ரூத் ஒரு ஆங்கில மற்றும் வடக்கு ஐரிஸ் வம்சாவழியில் வந்தவர். அவரது தாய் பாதி யுதராகவும் மற்றும் பாதி ஆங்கில கலப்பு வம்சாவழியாகவும் இருந்தார். அவருடைய மாமா மார்க் லிசர்சன் யேல் பொருளாதார நிபுணராக இருந்தார். சிம்ஸ் 1963 ஆம் ஆண்டில் ஹார்வார்டு பல்கலைகழகத்தில் கணிதத்தில் பட்டம் பெற்றார். 1968 ஆம் ஆண்டு ஹார்டுவிக் மேற்பார்வையில் ஹார்வார்டில் சிம்ஸ் தனது முனைவர் பட்டம் (PhD) பெற்றார். அவர் 1963-64 இடைபட்ட காலப்பகுதியில் கலிபோர்னியா பல்கலைக்கழகத்தில் பட்டதாரி மாணவராகவும் இருந்தார். அவர் ஹார்வர்டு, யேல் பல்கலைக்கழகத்திலும், 1999 ஆம் ஆண்டு முதல், பிரின்ஸ்டன் நிறுவனத்திலும் ஆசிரியராக இருந்தார்.\n\nஅவர் மினசொட்டா பல்கலைக்கழகத்தில் தனது நீண்டகால வாழ்வை கழித்தார், அங்கு 1970 முதல் 1990 வரை ஆசிரியராக இருந்தார். சிம்ஸ் பொருளாதார சமூகத்தில் 1974 இல் இருந்து உறுப்பினராக உள்ளார், அமெரிக்க அறிவியல் மற்றும் கலை கழகத்தில் 1988 ஆம் ஆண்டு முதல் உறுப்பினராகவும், தேசிய அறிவியல் கழகத்தில் 1989 இல் இருந்து உறுப்பினராகவும் உள்ளார்.\n"}
{"id": "392767", "url": "https://ta.wikipedia.org/wiki?curid=392767", "title": "காத்தரைன் கர்மானி", "text": "காத்தரைன் கர்மானி\n\nகாத்தரைன் \"கேட்டி\" கர்மானி \"(Catharine \"Katy\" D. Garmany)\" (பிறப்பு: மார்ச்சு 6, 1946) ஓர் அமெரிக்க வானியலாளர் ஆவார். இவர் தேசிய ஒளியியல் வான்காணகத்தில் பணிபுரிகிறார். இவர் வானியற்பியலில் இளம்அறிவியல் பட்டத்தை 1966 இல் இந்தியானா பல்கலைக்கழகத்தில் பெற்றார்இவர் 1968 இல் வானியற்பியலில் முதுகலைப் பட்டத்தையும் வர்ஜீனியா பல்கலைக்கழகத்தில்1971 இல் வானியற்பியலில் முனைவர் பட்டத்தையும் பெற்றார். இவர் உயர்பொருண்மை விண்மீன்களினுருவாக்கமும் படிமலர்ச்சியும் பற்றியும் வானியல் கல்வி பற்றியும் ஆய்வு மேற்கொள்கிறார்.\n\nஇவர் 1998 இல் இருந்து 2001 வரை பசிபிக் வானியல் கழகத்தின் குழும உறுப்பினராக இருந்தார். பின்னர் 2001 இல் இருந்து 2003 வரை அதன் துணைத்தலைவராக இருந்துள்ளார். இவர் விண்மீன்களின் தோற்றம் பற்றிய ஆய்வுக்காக மிகவும் பாராட்டப்பட்டவர். இவர் 1976 இல் ஆன்னி ஜம்ப் கெனான் வானியல் விருதை அமெரிக்க வானியல் கழகத்தில் இருந்து பெற்றார். இவர் 1976 முதல் 1984 வரை ஜிலா நிறுவனத்தில் (வானியற்பியலாய்வக இளை நிறுவனத்தில்) ஆராய்ச்சி இணையுறுப்பினராக இருந்துள்ளார். இவர் 1981 ஆம் ஆண்டு முதல் கொலராடோ பல்கலைக்கழகத்தில் வானியற்பியல், கோளியல், வளிமண்டலவியல் துறையில் பேராசிரியராக உள்ளார். இவர் ஜிலா நிறுவனத்தின் முந்தைய தலைவர். இவர் பட்ட, மேற்பட்டப் படிப்பு மாணவருக்கும் கல்வி பயிற்றுவிப்புப் பட்டறிவும் எளிய பொதுமக்களுக்குப்  பரப்புரை ஆற்றுவதில் வல்லமையும் பெற்றவர். இவர் வர்ஜீனியா பல்கலைக்கழகம், கொலராடோ பல்கலைக்கழகம், கொலராடோ வளாகத்தில் அமைந்த சோம்மசு- பவுசுச் வான்காணகம், பிசுக்கே கோளரங்கம் ஆகிய நிறுவன்ங்கள் வாயிலாக பல பொதுமக்களுக்கான ப்ரப்புரைகளை ஆற்றியுள்ளார். இவர் பன்னாட்டு வானியல் ஒன்றியம், அமெரிக்க வானியல் கழகம், பசிபிக் வானியல் கழகம், பன்னாட்டுக் கோளரங்கக் கழகம் ஆகியவற்றின் உறுப்பினர் ஆவார்.\n\n"}
{"id": "392776", "url": "https://ta.wikipedia.org/wiki?curid=392776", "title": "காத்தரைன் செசார்சுகி", "text": "காத்தரைன் செசார்சுகி\n\nகாதெரைன் ழீன்னி செசார்சுகி \"(Catherine Jeanne Cesarsky)\" (பிறப்பு: 24 பிபரவரி 1943)ஒரு பிரெஞ்சு வானியலாளர் ஆவார். இவர் புத்தியல்கால வானியற்பியல் மையப் புலங்களில் செய்த சிறந்த ஆராய்ச்சிக்காகப் பெயர்பெற்றவர். இவர் முன்பு பன்னாட்டு வானியல் ஒன்றியத்தின் தலைவராகவும் (2006-2009) ஐரோப்பியத் தெற்கு வான்காணகத்தின் இயக்குநராகவும் (1999-2007) இருந்துள்ளார். இவர் 2017 இல் சதுரக் கிலோமீட்டர் அணி கதிர்வீச்சுத் தொலைநோக்கித் திட்டக் குழுமத்தின் தலைவராகவும் உள்ளார்.\n\nSection::::கல்வி.\nபிரான்சில் பிறந்த இவர் அர்ஜெண்டீனாவில் வளர்ந்தார். இவர்புவெனாசு ஏரேசு பல்கலைக்கழகத்தில் இயற்பியல்சார் அறிவியல் புலங்களில் இளவல் பட்டம் பெற்றார். இவர் 1971 இல் வானியலில் முனைவர் பட்டத்தை ஆர்வர்டு பல்கலைக்கழகத்தில் இருந்து பெற்றார்(கேம்பிரிட்ஜ், மசாசூசட், அமெரிக்கா). பின்னர் பல ஆண்டுகளாக கலிபோர்னியா தொழில்நுட்பக் கழகத்தில் பணிபுரிந்தார்.\n\n"}
{"id": "392780", "url": "https://ta.wikipedia.org/wiki?curid=392780", "title": "திராவிடத் தேசியம்", "text": "திராவிடத் தேசியம்\n\nதிராவிடத் தேசியம் (Dravidian nationalism or Dravidianism) என்பது தென் இந்தியாவில் உள்ள நான்கு முக்கிய இன-மொழி மக்களை உள்ளடக்கிய சென்னை மாகாணத்தில் வளர்ந்தது. இந்த கருத்தானது 1930 களில் இருந்து 1950 ஆம் ஆண்டு காலகட்டத்தில் தென்னிந்தியர்கள் (திராவிடர்கள்) வட இந்தியர்களிடமிருந்து வேறுபட்ட இன மற்றும் கலாச்சாரத்தைக் கொண்ட மக்கள் என்று கூறி வந்த சிறிய இயக்கங்கள் மற்றும் அமைப்புகளின் தொடர்ச்சியான பரப்புரைகளால் பிரபலமடைந்தது. இந்த இயக்கத்தினர் பிராமணர்கள் வடக்கிலிருந்து வந்தவர்கள் என்று கூறியது, அவர்கள் தென் இந்திய மக்களின் மீது தங்கள் மொழியான, சமஸ்கிருதத்தையும், சமயம் மற்றும் பாரம்பரியம் போன்றவற்றை திணிக்கின்றனர் என குற்றஞ்சாட்டினர். \n\nபெரியார் ஈ. வே. ராமசாமி தலைமையிலான துவக்கக் கால திராவிட இயக்கமானது தென்னிந்தியாவின் அனைத்து திராவிட மொழி பேசும் மாநிலங்களையும் உள்ளடக்கிய சுதந்திர திராவிட நாடு வேண்டும் என்று கோரியது. இந்த இயக்கமானது மற்ற திராவிட மக்களிடையே ஆதரவை பெற இயலாமல் தோல்வியுற்றது ஆனால் தமிழர்களிடையே ஓரளவு ஆதரவை பெற்றிருந்தது. 1930 இல் இருந்து 1950 வரையிலான காலகட்டங்களில் தமிழ் பேச்சாளர்களிடையே திராவிடத் தேசியமானது புதிய சித்தாந்தமாக உருவானது. ஆனால் மொழிவழி மாநிலங்களின் பிரிவினைக்குப் பிறகு தமிழ்நாட்டில் தமிழ்த் தேசியமே திராவிட தேசியம் என்ற பெயரில் இயங்கியது.\n\nதமிழ்த் தேசியம் மூன்று கருத்தியல்களை அடிப்படையாகக் கொண்டது: பிராமண மேலாதிக்கத்தை அகற்றுவது; \"தனித்ததமிழுக்கு புத்துயிரூட்டுவது, சமூகச் சீர்திருத்தங்களாக, சாதி அமைப்பை ஒழித்தல், சமய நடைமுறைகள் மற்றும் சமுதாயத்தில் பெண்களுக்கு சம உரிமையை மீட்டு அளித்தல் போன்றவை ஆகும்.\n\n1960 களின் பிற்பகுதியால், திராவிட சிந்தனைகளைக் கொண்ட அரசியல் கட்சிகள் தமிழ்நாட்டில் அதிகாரத்தை பெற்றன. பின்னர் தேசியக் கருத்துக்களாக தமிழ்த் தலைவர்களின் மத்தியில், குறைந்தபட்சம், தமிழர்கள் சுயாட்சி கொண்டிருக்க வேண்டும் அல்லது அதிகபட்சம் இந்தியாவில் இருந்து பிரிவினை வேண்டும் என்பதாக இருந்தது \n\nதிராவிடத் தேசியம் பல்வேறு கோட்பாடுகளை வளர்த்தது அதாவது கி.மு 16,000 இந்தியப் பெருங்கடலில் பரவி இருந்து மூழ்கிய குமரிக்கண்டம் குறித்த கருத்துகள், 10,000 ஆண்டுகளுக்கு முன்பு அசலான வேதத்தை எழுதியவர் மாமுனி மயனே என்னும் கருத்து, கி.மு. 50,000 இருந்த குமரிக் கண்ட நாகரீகம், கி.மு 6097 இல் பாண்டியனின்கீழ் செயல்பட்ட இரண்டாவது தமிழ்ச் சங்கம் போன்றவை.\n\nSection::::அரசியல் கட்சிகள்.\nகா. ந. அண்ணாதுரையின் தலைமையில் திராவிட முன்னேற்றக் கழகம் 1969 தேர்தலில் வெற்றி பெற்றது. தமிழ்த் தேசியவாதம் தமிழக அரசின் நிரந்தர அம்சமாக இருந்து வருகிறது. தமிழ் மக்கள் ஓரளவு சுயநிர்ணயத்தை அடைந்த பின்னர் பிரிவினைக்கான முழக்கங்கள் ஒரு சிலரைத் தவிர மிக முக்கிய அரசியல் கட்சிகளிடம் இல்லாமலே போய்விட்டது. ஒன்றுபட்ட இந்தியாவில் தமிழ்நாட்டின் வளர்ச்சிக்கு வேண்டியவற்றை செய்தே தங்கள் கடமை எனக் கூறிவருகின்றனர். தமிழ்நாட்டின் பெரிய மாநிலக் கட்சிகளான திமுக,அதிமுக, மதிமுக போன்ற கட்சிகள் தேசிய கட்சிகளின் கூட்டணியில் இணைந்து போட்டியிட்டு புது தில்லியில் அமைகின்ற மத்திய அரசில் அடிக்கடி பங்கேற்கின்றன. தமிழ் தேசியவாதத்தை புரிந்து கொள்ளவதிலும், செயல்படுவதிலும் இந்திய தேசிய கட்சிகளின் இயலாமை காரணமாக நவீன தமிழ் நாட்டில் அவை செல்வாக்கு இல்லாமல் போனதற்கு முக்கிய காரணங்களில் ஒன்றாக உள்ளது. நவீனகால தமிழ் தேசியவாதம், உண்மையில் தமிழ் அடையாளக் கொண்டாடுவது மற்றும் ஏழைகளின் 'உயர்வு'\nஆகியவற்றைக் கொண்டுள்ளது.\n"}
{"id": "392785", "url": "https://ta.wikipedia.org/wiki?curid=392785", "title": "சீர் சரவகைக் காட்டி", "text": "சீர் சரவகைக் காட்டி\n\nசீர் சரவகைக் காட்டி (Uniform Type Identifier (UTI)) என்பது, ஆப்பிள் நிறுவனத்தால் வழங்கப்பட்ட மென்பொருள் மீது பயன்படும் உரைச்சரம் (text string) ஆகும். இச்சரமானது மென்பொருளின் வகுப்பு / பிரிவு அல்லது உருப்படியை, தனித்துவமாக அடையாளங்காட்டப் பயன்படுகிறது. கணியச் செயற்பாடுகளான, கணிய முறைமை இலக்குகள், ஆவணங்கள் அல்லது படக்கோப்பு வகைகள், கோப்புரைகள், செயற்பொதிகள், தரப்பிரிப்புத் தரவு, தரவிலிருந்து பிரித்த துண்டுத்தரவுகள், நிகழ்படத் தரவு போன்றவைகளுக்கு உகந்த, ஆப்பிள் அல்லாத நிறுவன மென்பொருள்களின் சீர் சரவகைக் காட்டிகளை ஏற்று, செயற்படவல்ல ஒத்திசைவை, ஆப்பிளின் சீர் சரவகைக் காட்டிகள்(UTIs) தருகிறது. இந்த வசதியை, மாக் கணினி பதிப்பு 10.4 என்பதில் காணலாம். இந்த சீர் சரவகைக் காட்டிகள், எதிர் ஆட்கள பெயரிடல் குறியீட்டுமுறையைப் (Reverse domain name notation) பயன்படுத்திக் கொள்கிறது. \n\nSection::::ஆப்பிளின் அடுக்கதிகாரம்.\nகீழ்கண்டவை மிகவும் அடிப்படையான சீர சரவகைக் காட்டிகள் ஆகும்.\n\nபிற கோப்புவகைக் காட்டிகளையும் கூட, ஆப்பிளின் சீர் சரவகைக் காட்டிகள் அடையாளங்காட்டுகிறது.\n"}
{"id": "392786", "url": "https://ta.wikipedia.org/wiki?curid=392786", "title": "பெர்யால் ஓசல்", "text": "பெர்யால் ஓசல்\n\nபெர்யால் ஓசல் \"(Feryal Özel)\" (born May 27, 1975) ஒரு துருக்கிய-அமெரிக்க வானியற்பியலாளர் ஆவார். இவர் துருக்கியில் உள்ள இசுதான்புல்லில் பிறந்தார்.இவர் செறிந்த பொருள்களின் இயற்பியலிலும் உயர் ஆற்றல் வானியற்பியல் நிகழ்வுகளிலும் ஆய்வுகள் மேற்கொண்டார். இவர் நொதுமி விண்மீன்கள், கருந்துளைகள், காந்தமீன்கள் ஆய்வுக்காக பெயர்பெற்றவ்ர் ஆவார்.இவர் டசுக்கனில் உள்ள அரிசோனா பல்கலைக்கழகத்தின் வானியல் துறை, சுட்டீவர்டு வான்காணகம் ஆகியவற்றின் பேராசிரியர் ஆவார். இவர் அமெரிக்க இயற்பியல் கழகத்தில் இருந்து வானியற்பியலில் நொதுமி விண்மீன்களின் சிறந்த ஆய்வுப் பங்களிப்புகளுக்காக மரியா கோயெப்பர் விருதினைப் பெற்றார்.\n\nஇவர் தன் முனைவர் பட்டத்தை ஆர்வார்டு பலகலிக்கழகத்தில் இருந்து பெற்றார். இவர் நியூஜெர்சி, பிரின்சுடன் உயராய்வு நிறுவனத்தில் உறுப்பினராகவும் அபுள் ஆய்வுநல்கை உறுப்பினராகவும் இருந்துவருகிறார். இவர் ஆர்வார்டு-இராடுகிளிப் நிறுவன ஆய்வுறுப்பினராகவும் at the பெர்க்கேலி கொலராடோ பல்கலைக்கழகத்தின் வருகைதரு பேராசிரியராகவும் உள்ளார் . இவர் பல தொலைக்காட்சி நிகழ்வுகளில் பங்கேற்றுள்ளார். இவற்றில் Big Ideas on PBS, அமெரிக்க வரலாற்றுத் தொடரின் புடவிசார் வரிசை ஆகியவை அடங்கும்.\n\n\n\n"}
{"id": "392791", "url": "https://ta.wikipedia.org/wiki?curid=392791", "title": "கச மல்ல இராச்சியம்", "text": "கச மல்ல இராச்சியம்\n\nகச மல்ல இராச்சியம் (Khasa-Malla kingdom) (), என்பதை கச இராச்சியம் (Khasa Kingdom () என்றும் அழைப்பர். இந்த இராச்சியம் தற்கால நேபாள நாட்டில் கிபி பத்தாம் நூற்றாண்டில் மன்னர் நாகராஜன் என்பவரால் நிறுவப்பட்டது. நேபாள மல்லர் குல மன்னர்களால் (மல்லர் வம்சம் அல்ல) மேற்கு நேபாளத்தின் சிஞ்சா சமவெளியை தலைமையிடமாகக் கொண்டு கிபி 11 - 14ம் நூற்றாண்டு வரை ஆளப்பட்டது. \n\nமத்திய இந்தியாவின் தாங்க இராச்சியத்தின் 954ம் ஆண்டின் கஜுராஹோ கல்வெட்டுக் குறிப்புகளில் நேபாளத்தின் கச மல்லா இராச்சியம், வங்காளத்தின் கௌடப் பேரரசு மற்றும் மேற்கு & மத்திய இந்தியாவின் கூர்ஜர-பிரதிகாரப் பேரரசிற்கு இணையானது எனக் கூறுகிறது. \n\nகச மல்ல இராச்சியம் குறித்தான செய்திகள், சிஞ்சா சமவெளியின் சூம்லா மாவட்டம் மற்றும் சுர்கேத் மாவட்டங்களில் அகழ்வாராய்ச்சிகளில் 12 - 14ம் நூற்றாண்டு காலத்திய கஸ் மொழியில் எழுதப்பட்ட தேவநாகரி எழுத்து கல்வெட்டுகள் மூலம் அறியப்படுகிறது.\nகச மல்ல இராச்சியத்தை நிறுவிய மன்னர் நாகராஜனின் வாரிசுகள், தங்கள் பெயருக்குப் பின்னாள் சல்லா, மல்லா மற்றும் சப்பில்லா என்ற பட்டப் பெயர்களை தாங்கியள்ளனர். கச மல்ல நாட்டு மன்னர்கள் இந்து சமயப் பழக்க வழக்கங்கள், சடங்கு, சம்பிரதாயங்கள் கடைப்பிடித்தனர்.\n\nSection::::வரலாறு.\nமகாபாரத இதிகாசத்தில் வட இந்தியாவின் இமயமலையில் வாழ்ந்த கசர் மக்களைக் குறித்து பல இடங்களில் குறித்துள்ளது. இந்த வரலாற்று கால கச மல்ல இராச்சியத்தினருக்கும், மகாபாரதத்தில் குறித்த கசர் மக்களுக்கும் தொடர்பு இருக்கலாம் என்ற ஐயம் உள்ளது. வரலாற்று கால நேபாள நாட்டு கச மல்லர்களைக் குறித்து, 8 முதல் 13ம் நூற்றாண்டு வரையிலான இந்திய சாத்திரங்களில் செய்திகள் உள்ளது. கச மல்ல இராச்சியம், பத்தாம் நூற்றாண்டின் பிற்காலத்தில் நிறுவப்பட்டிருக்கலாம், என 12 - 14ம் நூற்றாண்டில் கிடைத்த வரலாற்று ஆவணங்கள் மூலம் தெரியவருகிறது.\n\n\nSection::::வீழ்ச்சி.\n \n13ம் நூற்றாண்டின் பிற்பகுதியில், கச மல்ல இராச்சியம் வீழ்ச்சியடைந்தது. எனவே இராச்சியம் சிதறியது. கர்ணாலி - பேரி மண்டலத்தில் 22 குறுநில மன்னர்கள் கொண்ட பைசே இராஜ்ஜியக் கூட்டமைப்பும், கண்டகி மண்டலத்தில் 24 குறுநில மன்னர்கள் கொண்ட சௌபீஸ் இராச்சியக் கூட்டமைப்பும் உருவானது. சௌபீஸ் கூட்டமைப்பில் 12 கஸ் குழு மன்னர்களும், 12 மகர் குழு மன்னர்களும் இருந்தனர். \n\n"}
{"id": "392814", "url": "https://ta.wikipedia.org/wiki?curid=392814", "title": "சோடியம் பெர்மாங்கனேட்டு", "text": "சோடியம் பெர்மாங்கனேட்டு\n\nசோடியம் பெர்மாங்கனேட்டு (Sodium permanganate) NaMnO என்ற மூலக்கூற்று வாய்ப்பாட்டை உடைய ஒரு கனிமச் சேர்மம் ஆகும். பொட்டாசியம் பெர்மாங்கனேட்டுடன், நெருங்கிய தொடர்பினைக் கொண்டுள்ளது. ஆனால், இதன் தயாரிப்பு முறையானது அதிக செலவினத்தை ஏற்படுத்துவதால், பொட்டாசியம் பெர்மாங்கனேட்டுடன் ஒப்பிடும் போது குறைவான அளவிலேயே விரும்பத்தக்கதாகும். இது முக்கியமாக ஒற்றை ஐதரேட்டாக கிடைக்கிறது.\n\nஇந்த உப்பானது நீரை வளிமண்டலத்திலிருந்து உட்கவரும் தன்மையையும், குறைவான உருகுநிலையையும் கொண்டுள்ளது. KMnOஐ விட 15 மடங்கு அதிக கரையும் தன்மை பெற்றுள்ளதால், சோடியம் பெர்மாங்கனேட்டு உயர் செறிவுள்ள MnO அயனிகளின் செறிவு வேண்டப்படும் நேர்வுகளில் சில குறிப்பிட்ட பயன்பாடுகளைக் கொண்டுள்ளது.\n\nSection::::தயாரிப்பு மற்றும் பண்புகள்.\nசோடியம் பெர்மாங்கனேட்டை KMnO தயாரிக்கப்படும் வழிமுறையைப் பயன்படுத்தி தயாரிக்க முடிவதில்லை. ஏனெனில், தேவைப்படும் இடைநிலைப் பொருளான மாங்கனேட்டு உப்பானது, NaMnO, உருவாவதில்லை. ஆகவே, இந்த உப்பைத் தயாரிப்பதற்கு KMnO இலிருந்து மாற்றம் செய்யப்படும் முறையையும் உள்ளடக்கி மிகக்குறைவான நேரடியான தயாரிப்பு முறைகளே உள்ளன.\n\nசோடியம் பெரமாங்கனேட்டு பொட்டாசியம் பெர்மாங்கனேட்டினை ஒத்த பண்புகளைக் கொண்டுள்ளது. இது நீரில் உடனடியாகக் கரைந்து அடர் செவ்வூதா  நிறத்தைக் கொண்ட கரைசலைத் தருகிறது. இந்தக்கரைசலை ஆவியாக்கும் போது முப்பட்டக வடிவுள்ள, செவ்வூதா-கரு நிற, மின்னக்கூடிய, படிக வடிவ NaMnO·HO ஒற்றை ஐதரேட்டைத் தருகிறது. பொட்டாசியம் உப்பு ஐதரேட்டை உருவாக்குவதில்லை. இதன் நீர் உறிஞ்சும் இயல்பின் காரணமாக, இந்த உப்பு பொட்டாசியம் உப்பினைக் காட்டிலும், பகுப்பாய்வு வேதியியலில் பயன்படுகிறது.\n\nஇது சோடியம் ஐப்போகுளோரைட்டுடனான மாங்கனீசு டை ஆக்சைடின் வினையின் மூலமாகத் தயாரிக்கப்படுகிறது:\n\nSection::::பயன்பாடுகள்.\nஇதன் அதிக கரைதிறனின் காரணமாக, இந்த உப்பின் நீர்க்கரைசல்கள் அரிப்பொரிப்பில் நிலைநிறுத்தியாகப் பயன்படும் அரிப்புத்தன்மை கொண்ட சாயமூன்றியாக மின்சுற்றுப் பலகையில் பயன்படுகிறது. இந்த உப்பானது, நீர் சுத்திகரிப்பில் அதன் சுவை, மணம் மற்றும் நன்னீர் சிப்பிகள் கட்டுப்பாடு ஆகியவற்றில் பயன்படுத்தப்பட்டு மிகச் சிறப்பானதொரு புகழைப் பெற்று வருகிறது.\n"}
{"id": "392818", "url": "https://ta.wikipedia.org/wiki?curid=392818", "title": "படியளக்கும் விழா", "text": "படியளக்கும் விழா\n\nபடியளக்கும் விழா மதுரை நகர வீதிகளில் நடைபெறுகின்ற விழாவாகும்.\n\nSection::::சோதனை.\nஉலகின் அனைத்து உயிர்களுக்கும் படி அளப்பதற்காக சிவபெருமான் புறப்பட்ட போது பார்வதி செய்த சோதனையே இந்த விழாவிற்குக் காரணமாக அமைந்தது. அவர் பாத்திரத்தில் ஒரு எறும்பினை அடைத்தார். அனைத்து உயிர்களுக்கும் படியளந்துவிட்டு வந்த சிவபெருமானிடம் ஒரு உயிருக்கு அவர் படியளக்கவில்லை என்று கூறினார். ஆனால் பாத்திரத்தைத் திறந்தபோது அதில் அந்த எறும்புக்கு அருகில் அரிசி இருந்தது. \n\nSection::::விழா.\nஇந்நிகழ்வினை நினைவுகூரும் வகையில் மார்கழி மாதம் தேய்பிறை அஷ்டமியில் இறைவனும், இறைவியும் மதுரை நகரின் வீதிகளில் அனைத்து உயிர்களுக்கும் படியளக்கும் வகையில் சப்பரததில் உலா வருவர். இவ்விழா தொடர்ந்து நடைபெறுகிறது. இவ்விழாவினை படியரிசி விழா என்றும் அழைக்கின்றனர். \n\nSection::::பிற கோயில்கள்.\nதமிழ்நாட்டில் கீழ்க்கண்ட கோயில்களிலும் இவ்விழா நடைபெறுகிறது.\n\n"}
{"id": "392825", "url": "https://ta.wikipedia.org/wiki?curid=392825", "title": "வி. எஸ். ராகவன் (இயக்குநர்)", "text": "வி. எஸ். ராகவன் (இயக்குநர்)\n\nவி. எஸ். ராகவன் ஒரு திரைப்பட இயக்குநரும், தயாரிப்பாளரும் ஒலிப்பதிவு பொறியாளருமாவார். \"ரேவதி புரொடக்ஷன்ஸ்\" என்ற திரைப்பட தயாரிப்பு நிறுவனத்தையும் ஒலிப்பதிவுக் கலையகத்தையும் சொந்தமாக வைத்திருந்தார்.\n\nSection::::தொழில் வாழ்க்கை.\nவி. எஸ். ராகவன் இயக்கிய திரைப்படங்களில் கள்வனின் காதலி(1955) , \"சாரங்கதரா\" (1958), \"மணிமேகலை (1959)\", \"\" (1950 - மலையாளம்) என்பன அடங்கும்.\n\nவி. எஸ். ராகவன் ஏ. வி. எம். கலையகத்தில் ஒலி பொறியாளராக கடமையாற்றினார். தென் இந்தியாவின் முதல் ஒலி பொறியாளர் இவர்தான். ஜெமினி நிறுவனத்தில் பணியாற்றிய சி. ஈ. பிக்ஸ் என்ற பொறியாளரிடமிருந்து இவர் பயிற்சி பெற்றார். 1943 ஆம் ஆண்டு சத்ய ஹரிச்சந்திரா (1943 திரைப்படம்) என்ற திரைப்படம் கன்னட மொழியிலிருந்து தமிழுக்கு மொழிமாற்றம் செய்யப்பட்டது. இதுவே இந்தியாவின் முதல் மொழிமாற்றுத் திரைப்படமாகும். இந்த மொழிமாற்று ஒலிப்பதிவை செய்தவர் வி. எஸ். ராகவன்.\n\nSection::::சொந்த வாழ்க்கை.\nஅவரது முழுப்பெயர் வி. ஸ்ரீனிவாச ராகவன். ஆயினும் வி. எஸ். ராகவன் என்றே அழைக்கப்பட்டார்.\n"}
{"id": "392831", "url": "https://ta.wikipedia.org/wiki?curid=392831", "title": "மாக் பிஹு", "text": "மாக் பிஹு\n\nமாக் பிஹு (Magh Bihu (মাঘ বিহু) (போகாலி பிஹு என்றும் அழைக்கப்படுகிறது (ভোগালী বিহু) (பிஹு என்றால் உணவு உண்ணும் இன்பம் என்பதாகும்) அல்லது மாகர் பிஹு (মাঘৰ দোমাহী) என்பது இந்திய மாநிலமான அசாமில் கொண்டாடப்படும் அறுவடைத் திருவிழா ஆகும். இது மாஹா  (சனவரி-பிப்ரவரி) மாதத்தில் அறுவடைக் காலம் முடிந்ததும் நடக்கிறது. இது மகர சங்கராந்தியின் அசாம் வடிவம், இந்த விருந்து ஒரு வாரத்திற்கு நீடிக்கும்.\n\nஇந்த்த் திருவிழாவில் விருந்து மற்றும் தீமூட்டுதல் ஆகிய அம்சங்கள் முதன்மையானவை. இவ்விழா நாளில் இளைஞர்கள், மீஜி மற்றும் பெஹாகர் என்றழைக்கப்படும் தற்காலிக குடிசைகளை, மூங்கில், இலைகள் ஆகியவற்றைக் கொண்டு அமைத்து, அதன்  பக்கத்தில் இரவில் நெருப்பு மூட்டி சமைத்து, பாடி, ஆடி  கூட்டாக விருந்து சாப்பிட்டு மகிழ்வர். அடுத்த நாள் காலையில் குடிசைகளை எரித்து விடுவர்.  இந்த கொண்டாட்டங்களின் போது டெக்கீலி பூங்கோ (உறியடி) மற்றும் எருமை சண்டை போன்ற அசாமிய பாரம்பரிய விளையாட்டுகள் நடக்கும். \n\n"}
{"id": "392833", "url": "https://ta.wikipedia.org/wiki?curid=392833", "title": "பீட்டர் ஆர்தர் டயமண்ட்", "text": "பீட்டர் ஆர்தர் டயமண்ட்\n\nபீட்டர் ஆர்தர் டயமண்ட் (\"Peter Arthur Diamond\", பிறப்பு: ஏப்ரல் 29, 1940) ஒரு அமெரிக்க பொருளியலாளர். இவர் அமெரிக்க சமூகப் பாதுகாப்புக் கொள்கையின் பகுப்பாய்வு மற்றும் 1980 - 1990 ஆண்டுகளின் இடைபட்ட காலத்தில் சமூகப் பாதுகாப்பு குறித்த ஆலோசனைக் குழுவின் ஆலோசகர் பணிக்காக அவர் அறியப்பட்டார். 2010 ஆம் ஆண்டின் பொருளாதாரத்திற்கான நோபல் பரிசு தாலே.தோ.மார்டென்சென் மற்றும் கிறிஸ்டோபர் அ. பிசாரைட்ஸ் உடன் இணைந்துப் பெற்றார். பீட்டர் மாசாச்சூசெட்சு தொழில்நுட்பக் கழகம் பேராசிரியர்.\n\nSection::::வாழ்க்கை.\nடயமண்ட் நியூயார்க் நகரத்தில் ஒரு யூத குடும்பத்தில் பிறந்தார். அவரது தாத்தா பாட்டிமார் 20 ஆம் நூற்றாண்டின் தொடக்கத்தில் அமெரிக்காவில் குடிபெயர்ந்தார்கள். அவருடைய தாயின் பெற்றோர் மற்றும் ஆறு மூத்த உடன்பிறந்தோர் போலந்தில் இருந்து வந்தனர். இவருடைய பெற்றோர், 1908 ஆம் ஆண்டில் பிறந்தவர்கள், பெரும்பாலும் நியூயார்க் நகரத்தில் வளர்ந்ததால் அவர்கள் பெருநகரப் பகுதிக்கு வெளியே சென்றதில்லை.\n\nபீட்டர் யேல் பல்கலைகழகத்தில் 1960 ஆம் ஆண்டில் கணிதத்தில் இளங்கலை பட்டம் பெற்றார் மற்றும் 1963 ஆம் ஆண்டில் மாசாச்சூசெட்சு தொழில்நுட்பக் கழகம் முனைவர் (Ph.D.) பட்டம் பெற்றார். 1963 முதல் 1965 ஆம் ஆண்டு வரை கலிபோர்னியா பல்கலைகழகத்தில், உதவிப் பேராசிரியராக இருந்தார் மற்றும் 1966 ஆம் ஆண்டில் மாசாச்சூசெட்சு தொழில்நுட்பக் கழகம் இணை பேராசிரியாரக இருந்தார். பின்னர் 1970 ஆம் ஆண்டு பேராசிரியராக பதவி உயர்வு பெற்றார். மேலும் 1985 முதல் 1986 வரையில் பொருளாதார துறையின் தலைவராகவும் இருந்தார். 1997 ஆம் ஆண்டு பல்கலைகழகத்தில் சிறந்த பேராசிரியர் என்று அறிவிக்கப்பட்டார்.\n\n"}
{"id": "392843", "url": "https://ta.wikipedia.org/wiki?curid=392843", "title": "அமைப்புச் செயற்பாட்டியம்", "text": "அமைப்புச் செயற்பாட்டியம்\n\nசமூகவியலிலும் மானிடவியலிலும் அமைப்புச் செயற்பாட்டியம் (Structural functionalism) அல்லது வெறுமனே செயற்பாட்டியம் என்பது, ஒன்றாகச் செயற்பட்டு ஒருமைப்பாட்டையும், உறுதிப்பாட்டையும் மேம்படுத்துகின்ற கூறுகளைக் கொண்ட, ஒரு சிக்கலான முறைமையாகப் பார்த்துக் கோட்பாடுகளை உருவாக்குவதற்கான ஒரு கட்டமைப்பு ஆகும். இந்த அணுகுமுறை பேரியல் மட்டத்தில் சமூகத்தைப் பார்க்கிறது. இது, சமூகம் முழுமையையும் உருவாக்கும் சமூகக் கட்டமைப்புக்களை விரிந்த நோக்கில் பார்ப்பதுடன், சமூகம் உயிரினங்களைப்போல் கூர்ப்பு அடைகிறது எனவும் நம்புகிறது. சமூகக் கட்டமைப்பு, சமூகச் செயற்பாடு என்னும் இரண்டையுமே இந்த அணுகுமுறை கவனத்தில் கொள்கிறது. சமூகத்தின் ஆக்கக் கூறுகளான நெறிமுறைகள், பழக்க வழக்கங்கள், மரபுகள், நிறுவனங்கள் ஆகியவற்றின் செயற்பாடுகளை அடிப்படையாகக்கொண்டு சமூகத்தை செயற்பாட்டியம் முழுதாகக் கவனத்திற் கொள்கிறது. \"உறுப்பு\"க்கள் முழுமையான உடலின் முறையான செயற்பாட்டுக்காக வேலை செய்வதுபோல், சமூகத்தின் கூறுகளும் வேலை செய்கின்றன என்னும் பொதுவான ஒப்புமையை ஏபர்ட் இசுப்பென்சர் என்பவர் பிரபலப்படுத்தினார். மிகவும் எளிமையான சொற்களில் சொல்வதானால், உறுதியானவையும், ஒருங்கிணைந்தவையுமான முறைமைகளின் செயற்பாட்டுக்கான காரணமாக, வழமை அல்லது நடைமுறை சார்ந்த அம்சங்கள் கொண்டுள்ள தாக்கங்களைக், கடுமையாக எடுத்துக்காட்டும் முயற்சிகளுக்கு, அமைப்புச் செயற்பாட்டியம் அழுத்தம் கொடுக்கிறது. தல்காட் பார்சன்சு என்பவரின் கருத்துப்படி, அமைப்புச் செயற்பாட்டியம், ஒரு குறிப்பிட்ட சிந்தனைக் குழு என்பதிலும், அது சமூக அறிவியலின் முறையியல் வளர்ச்சியில் ஒரு படிநிலையை விளக்குகிறது.\n"}
{"id": "392849", "url": "https://ta.wikipedia.org/wiki?curid=392849", "title": "விழியன்", "text": "விழியன்\n\nSection::::விழியன் பற்றிய குறிப்புகள்.\nவிழியன் குழந்தைகள் மற்றும் சிறுவர்களுக்காக எழுதி வருபவர்.\n\nஇயற்பெயர் உமாநாத். பிறந்தது ஆரணி. பிறந்த தேதி : அக்டோபர் 30, 1980\n\nSection::::படிப்பு.\nBE - EEE (வேலூர் பொறியியல் கல்லூரி)\n\nMTech - Advanced Communication Engineering (வேலூர் தொழில்நுட்ப பல்கலைக்கழகம் - Vellore Institute of Technology)\n\n\nSection::::விழியன் பெற்றுள்ள விருதுகள்.\n2013 - தமிழ்நாடு முற்போக்கு எழுத்தாளர்கள் & கலைஞர்கள் சங்கம் - சிறந்த சிறுவர் எழுத்தாளர் விருது - ”அந்தரத்தில் நடந்த அபூர்வக்கதை” புத்தகத்திற்கு\n\n2014 - விகடன் சிறந்த சிறுவர் எழுத்தாளர் விருது - ‘மாகடிகாரம்’ புத்தகத்திற்கு\n\n2014 - கலகம் - சிறந்த சிறுவர் எழுத்தாளர் விருது - ‘மாகடிகாரம்’ புத்தகத்திற்கு\n\n2014 - சேஷன் சன்மான் விருது - சிறுவர் இலக்கியத்திற்கு\n\n2017 - சென்னை புத்தகக் கண்காட்சி - சிறந்த சிறுவர் இலக்கிய விருது - ‘கிச்சா பச்சா’ புத்தகத்திற்கு\n\n2018 - தேசிய சிறுவர் புத்தகக் கண்காட்சி, கடலூர் - சிறந்த சிறுவர் எழுத்தாளர்\n"}
{"id": "392853", "url": "https://ta.wikipedia.org/wiki?curid=392853", "title": "லெக்நாத்", "text": "லெக்நாத்\n\nலெக்நாத் (Lekhnath) () வடமத்திய நேபாளத்தின், மாநில எண் 4ல், பொக்காரா பள்ளத்தாக்கில் உள்ள காஸ்கி மாவட்டத்தில் உள்ள மாநகராட்சி மன்றத்துடன் கூடிய நகரம் ஆகும். \n\nலெக்நாத் நகரம், காட்மாண்டிற்கு மேற்கே 180 கிமீ தொலைவில் உள்ளது. பொக்காரா பள்ளத்தாக்கின் கிழக்குப் பகுதியின் அரைப்பங்கு நிலப்பரப்பைக் கொண்டுள்ளது. அரசியல் ரீதியாக பொக்காரா பள்ளத்தாக்கை, பொக்காரா நகரம் மற்றும் லெக்நாத் நகரம் என இரண்டாகப் பிரிக்கப்பட்டுள்ளது.\n\n2011ம் ஆண்டின் மக்கள் தொகை கணக்கீட்டுன் படி, லெக்நாத் நகரத்தின் மக்கள் தொகை 71,434 ஆக உள்ளது. மக்கள் தொகையில் இந்துக்கள் 86%, பௌத்தர்கள் 8%, பிற சமயத்தவர்கள் 6% ஆக உள்ளனர். \n\nஇந்த நகரத்தில் கிபி 1885 - 1966ல் வாழ்ந்த புகழ்பெற்ற நேபாளி மொழி கவிஞர் \"லெக்நாத் பௌடியால்\" என்பவரின் நினைவாக இந்த நகரத்திற்கு லெக்நாத் பெயரிடப்பட்டது. லெக்நாத் நகரத்தை சுற்றிலும் ஏழு ஏரிகளும், தோட்டங்களும் கொண்டிருப்பதால், இதனை ஏழு ஏரிகளின் தோட்ட நகரம் என்று அழைப்பர். . இந்நகரத்தின் நகராட்சி மன்றம் 18 உறுப்பினர்களைக் கொண்டது. \n\nலெக்நாத் நகரத்திலிருந்து அன்னபூர்ணா 1, தவளகிரி மற்றும் மச்சபூச்சர மலைத் தொடர்களின் அழகிய மீன் வால் போன்ற இரட்டைக்கொடுமுடிகளை காணலாம்.\n\nSection::::பொக்காரா-லெக்நாத் மாநகராட்சி.\n2017 நேபாள உள்ளாட்சி தேர்தலின் போது, லெக்நாத் நகரத்தையும், பொக்காரா நகரத்தையும் இணைத்து பொக்காரா-லெக்நாத் மாநகராட்சி மன்றம் நிறுவப்பட்டது. \n\n\nSection::::மேற்கோள்கள்.\nhttp://www.cityof7lakes.com.np/lekhnath-city/7-lakes-in-lekhnath/\nhttp://www.cityof7lakes.com.np/events/2nd-begnas-fish-festival-2073/\nhttp://www.cityof7lakes.com.np/lekhnath/lekhnath-mahotsab-2072/\nhttp://www.cityof7lakes.com.np/category/organisations-in-lekhnath/\n"}
{"id": "392861", "url": "https://ta.wikipedia.org/wiki?curid=392861", "title": "பூத்வல்", "text": "பூத்வல்\n\nபூத்வல் (Butwal) () மேற்கு நேபாளத்தில், மாநில எண் 5ல் உள்ள ரூபந்தேஹி மாவட்டத்தில் அமைந்த பூத்வல் துணை-மாநகராட்சி மன்றத்துடன் கூடிய நகரம் ஆகும்.\n\nவடக்கு தராய் பகுதியில், சிவாலிக் மலையின் அடிவாரத்தில், திலோத்தமை ஆற்றின் கரையில் அமைந்த பூத்வல் நகரம், காட்மாண்டிலிருந்து மேற்கே 265 கிமீ தொலைவிலும், பொக்காராவிற்கு தெற்கே 147 கிமீ தொலைவிலும், ரூபந்தேஹி மாவட்டத் தலைமையிடமான சித்தார்த்த நகரத்திலிருந்து வடக்கே 22 கிமீ தொலைவிலும் உள்ளது.\n\nSection::::மக்கள் தொகையியல்.\n2011ம் ஆண்டின் மக்கட்தொகை கணக்கெடுப்பின் படி, பூத்வால் நகரத்தின் மொத்த மக்கள் தொகை 1,18,462 ஆகும்.\n\nஇந்நகரத்தின் பெரும்பான்மையான மக்கள் இந்துக்கள் ஆவார். பிற மக்கள் பௌத்தர்கள் மற்றும் இசுலாமியர்கள் ஆவார்.\n\nSection::::பொருளாதாரம்.\nபூதவால் நகரம் பெரும் வணிக மையம் மற்றும் சுற்றுலா மையமாகும். சுற்றுலாத் துறையே இந்நகரின் வருவாய் ஆக்கும். \nஇந்திய - நேபாள எல்லைப்பகுதியில் ரூபந்தேஹி மாவட்டம் உள்ளதால், இவ்வழியாக வரும் சுற்றுலா பேரூந்துகள் பூத்வால் நகரத்தின் வழியாக காட்மாண்டு, பொக்காரா, பரத்பூர் போன்ற முக்கிய நகரங்களுக்கு செல்கிறது. \n\n"}
{"id": "392864", "url": "https://ta.wikipedia.org/wiki?curid=392864", "title": "காத்தரைன் பிரீசு", "text": "காத்தரைன் பிரீசு\n\nகாத்தரைன் பிரீசு \"(Katherine Freese)\" ஓர் அமெரிக்கக் கோட்பாட்டு வானியற்பியலாளர் ஆவார். இவர் மிச்சிகன் பல்கலைக்கழக இயற்பியல் துறையின் ஜார்ஜ் யூகின் உகுலென்பெக் கல்லூரிப் பேராசிரியர் ஆவார். இவர் 2014 செப்டம்பரில் இருந்து சுட்டாக்கொல்மில் உள்ள நோர்திக் கோட்பாட்டு இயற்பியல் நிறுவன இயக்குநராக இருந்து வருகிறார். இவர்சுட்டாக்கோல்ம் பல்கலைக்கழகத்தின் இயற்பியல் துறையின் வருகைதரு பேராசிரியராகவும் உள்ளார். இவர் துகள் இயற்பியலையும் வானியற்பியலையும் இணைத்த கோட்பாட்டு அண்டவியல் ஆய்வுக்காக பெயர்பெற்றவர்.\n\n"}
{"id": "392867", "url": "https://ta.wikipedia.org/wiki?curid=392867", "title": "லட்சுமி என்னும் பயணி (நூல்)", "text": "லட்சுமி என்னும் பயணி (நூல்)\n\nலட்சுமி என்னும் பயணி என்பது தமிழில் எழுதப்பட்ட ஒரு தன்வரலாற்று நூலாகும். இதை எழுதியவர் தமிழ்த் தேசப் பொதுவுடைமைக் கட்சியின் தலைவர் பெ. மணியரசனின் மனைவியான லட்சுமி ஆவார்.\n\nவறுமையான குடும்பத்தில் பிறந்த லட்சுமி பள்ளிக்குச் செல்ல ஆசைப்பட்டு தானே சென்று பள்ளியில் சேர்ந்து பள்ளி இறுதிவரைப் படித்தார். பின்னர் ஒரு பனியன் தொழிற்சாலையில் வேலைக்குச் சேர்ந்து அங்கு பொது உடமை இயக்கத்தினருடன் ஏற்பட்ட நட்பில் இயக்கத்தைச் சேர்ந்தவரையே மணந்தார். அரசியல் மற்றும் பொதுநல அக்கறையோடு, இயக்கத்தவர்களின் குடும்பங்களுக்குப் பொறுப்பேற்பது, அதற்காக உழைப்பது, பொருள் ஈட்டிப் பசியாற்றுவது, வாய்ப்பு கிடைக்கும்போது அரசியல் வாழ்க்கையில் பங்கேற்பது என்று தன் முழு வாழக்கைப் போராட்டங்களைப் பற்றி இதில் விவரித்துள்ளார்.\nSection::::விருது.\nஇந்த நூலுக்கு சுயசரிதை வகைமையில் ஸ்பேரோ (Sound and Picture Archives for Research On Women) விருது 2017 ஆம் ஆண்டு கிடைத்தது.\n"}
{"id": "392869", "url": "https://ta.wikipedia.org/wiki?curid=392869", "title": "கத்லீன் ஒல்லரென்ழ்சா", "text": "கத்லீன் ஒல்லரென்ழ்சா\n\nதிம்ப்சன் எனப்படும் மங்கை கத்லீன் மேரி ஒல்லரென்ழ்சா \"(Dame Kathleen Mary Ollerenshaw)\", பி பே ஆ; ( 1 அக்தோபர் 1912 – 10 ஆகத்து 2014) ஒரு பிரித்தானியக் கணிதவியலாளரும் அரசியலாளரும் ஆவார். இவர் 1975 முதல் 1976 வரை மான்செசுட்டரின் மேயராக இருந்தார். மேலும், இவர் 1980 களில் மார்கரெட் தாட்சர் அரசுக்குக் கல்விசார் அறிவுரையாளராகவும் இருந்துள்ளார்.\n\n\nSection::::தகைமைகள்.\nஇவர் தன் கல்விப் பணிகளுக்காக 1970 இல் பிரித்தானியப் பேரரசின்மங்கைக் கட்டளையாளர் ஆணையைப் பெற்றார்.\n\n\n"}
{"id": "392872", "url": "https://ta.wikipedia.org/wiki?curid=392872", "title": "வைபர்த் தவுகிளாசு", "text": "வைபர்த் தவுகிளாசு\n\nஅல்லீ வைபர்த் தவுகிளாசு \"(Allie Vibert Douglas)\", (திசம்பர் 15, 1894 – 2 ஜூலை 1988), ( இவர் வழக்கமாக தன் நடுப்பெயால் அழைக்கப்படுகிறார்) ஒரு கனடிய வானியலாளர் ஆவார். இவரே கனடிய முதல் வானியற்பியலாளரும் ஆவார்.\n\nSection::::வாழ்க்கை.\nதவுகிளாசு பிறந்த ஆண்டே இவருடைய பெற்றோர் இருவருமே இறந்துவிட்டதால், இங்கிளாந்து, இலண்டனில் தன் அண்ணன் ஜார்ஜ் வைபர்த் தவுகிளாசுவுடனும் பாட்டியுடனும் வாழ்ந்துள்ளார். இவரது பாட்டனாராகிய மாண்புறு ஜார்ஜ் தவுகிளாசு பெயர்பெற்ற மெதடிய (மெதடிஸ்த) மதக்குருவும் கல்வியாளரும் ஆவார். இவரும் இவரது அண்ணனும் 1904 இல் மாண்டிரீலுக்குத் திரும்பிவந்து வெசுட்டுமவுண்ட் கல்விக்கழகத்தில் சேர்ந்து படித்தனர். வளர்ந்ததும், தவுகிளாசு அறிவியலில் ஆர்வம் கொண்டாலும் அவரது பாலினம் அதர்குத் தடையாக இருப்பதை உணரலானார்.ரிவர் பெ ஏன்பதாலேயே இவர் படித்த உயர்நிலைப்பள்ளி அறிவியல் குழுவில் சேர்க்கப்படவில்லை. இவரது அண்ணன் இச்சிக்கலுக்குத் தீர்வாக உரைகள் நிகழும்போது கதவைத் திறந்துவைத்து வகுப்பறைக்கு வெளியில் இருந்தே அறிவியல் உரைகளைக் கேட்க வழிசெய்துள்ளார். இவர் த்ன் வகுப்பில் உயர்தகைமையுடன் கல்வியை முடித்து மெக்கில் பலகலைக்கழகத்துக்கான உதவிநல்கையும் பெற்றுள்ளார்.\n\nஇவர் 1912 இல் கணிதத்திலும் இயற்பியலிலும் மெக்கில் பல்கலைக்கழகத்தில் தகைமைப் பட்ட வகுப்பில் தொடங்கிப் படிக்கலானர். எனினும், இவரது மூன்றாம் ஆண்டு படிப்பின்போது முதல் உலகப்போர் வெடித்ததால் படிப்பு தடைபட்டது.லிவரது அண்ணன் அலுவலரகி, இங்கிலாந்து, இலண்டனில் தங்கியுள்ளார். ஆபோது அவர் அல்லீயையும் அத்தைகளாகிய மினா, மேரி இருவரையும் தன்னுடனரிலண்டனுக்கு வந்து தங்கும்படிக் கூறியுள்ளார். அல்லீ அப்போது தன் குடும்ப நண்பரின் வேண்டுதலின்பேரில் போர் அலௌவலகத்தில் புள்ளியியலாளராகச் சேர்ந்துள்ளார்.ஐவர் வேலைசெய்த இடத்தில் குண்டுகள் வெடித்தாலும்மயராது பணிபுரிந்து அன்று தேசியப் பொதுப்பணியில் ஈடுபட்ட அனைத்து மகளிரை விட உயர்ந்த சம்பளத்தைப் பெற்றுள்ளார். இவர் 1918 இல், தன் 23 ஆம் அகவையில், தனது பணிக்காக பிரித்தானியப் பேரரசு ஆணையைப் பெற்றார்.\n\n"}
{"id": "392876", "url": "https://ta.wikipedia.org/wiki?curid=392876", "title": "யூனிவெர்சல் ட்ரான்ஸ்வெர்ஸ் மெர்கேட்டர் ப்ராஜெக்சன் (UTM)", "text": "யூனிவெர்சல் ட்ரான்ஸ்வெர்ஸ் மெர்கேட்டர் ப்ராஜெக்சன் (UTM)\n\nயூனிவெர்சல் ட்ரான்ஸ்வெர்ஸ் மெர்கேட்டர் ப்ராஜெக்சன் (Universal Transverse Mercator projection) என்பது அமெரிக்க இராணுவத்தால், இராணுவ வரைபடங்களை செவ்வகஆள்கூறுகள் (Rectangular Coordinate) கொண்டு வரையும் பொருட்டு 1947ல் உருவாக்கப்பட்டது. தற்போது இந்த முறை அமெரிக்கா மற்றும் நேட்டோ ஆயுதப்படைகளால் பயன்படுத்தப்படுகிறது. ஜிபிஎஸ் (GPS) எளிமையாகவும் மலிவாகவும் கிடைப்பதன் காரணமாகப் பெரும்பாலானோர் ஒரு நாட்டின் வரைபடத்தை UTM க்ரிட் அமைப்பை ஒருங்கிணைத்துப் பயன்படுத்துகின்றனர். இந்த முறை அட்சரேகை மற்றும் தீர்க்கரேகைகள் கொண்டு ஒரு நாட்டின் வரைபடத்தை உபயோகப்படுத்துவதை விட, புரிந்து கொள்வதற்கு மிக எளிமையானது.\n"}
{"id": "392877", "url": "https://ta.wikipedia.org/wiki?curid=392877", "title": "இலீசி ஒத்தெர்மா", "text": "இலீசி ஒத்தெர்மா\n\nஇலீசி ஒத்தெர்மா \"(Liisi Oterma)\" (6 ஜனவரி 1915 – 4 ஏப்பிரல் 2001) ஒரு பின்லாந்து வானியலாளர் ஆவார். இவரே பின்லாந்தில் வானியலில் முனைவர் பட்டம் பெற்ற முதல் பெண்மணி ஆவார்.\n\nஇவர் பல வால்வெள்ளிகளை இணையாக்க் கண்டுபிடித்தார். இவற்றில் 38P/சுட்டீபநொத்தெர்மா, 39P/ஒத்தெர்மா 139P/வாயிசாலா–ஒத்தெர்மா ஆகிய அலைவியல்பு வால்வெள்ளிகளும் அடங்கும். இவர் 1938 முதல் 1953 வரை 54 சிறுகோள்களையும் கண்டுபிடித்ததாக சிறுகோள் மையம் கூறுகிறது. இவர் அம்மையக் கண்டுபிடிப்புப் பட்டியலில் 153 ஆம் தரவரிசையில் உள்ளார்.\n\nபின்லாந்து வானியலாளர் யுரியோ வாயிசாலா 1938 இல் கண்டுபிடித்த கில்டியச் சிறுகோளாகிய 1529 ஒத்தெர்மா, இவரது நினைவாகப் பெயரிடப்பட்டுள்ளது.\n"}
{"id": "392883", "url": "https://ta.wikipedia.org/wiki?curid=392883", "title": "இளவரசர் பகதூர் ஷா", "text": "இளவரசர் பகதூர் ஷா\n\nஇளவரசர் பகதூர் ஷா (Bahadur Shah of Nepal) () (பிறப்பு:1757 - இறப்பு 1797) நேபாள இராச்சியத்தின் ஷா வம்ச மன்னர் பிரிதிவி நாராயணன் ஷாவின் (1723–1775) மூன்றாவது மகனும், மன்னர் பிரதாப் சிங் ஷாவின் தம்பி ஆவார். \n\nSection::::இளமை.\nபகதூர் ஷா இளமையில் தன் தந்தையும், மன்னருமான பிரிதிவி நாராயணன் ஷாவுடன் போர்க்களத்திற்கு செல்வார். ஒன்றுபட்ட நேபாளத்தை நிறுவுவதற்கான முயற்சிகளில் மன்னருக்கு உதவுவார். இவரது தந்தை மறைந்த பிறகு, நேபாள இராச்சியத்தை விட்டு தானாக வெளியேறினார். இவரது அண்ணனும், மன்னருமான பிரதாப் சிங் ஷாவின் மறைவிற்குப் பின்னர் நேபாள அரசவை பிரபுக்கள் வேண்டுதல் பேரில் மீண்டும் நேபாளம் வந்தார். \n\nSection::::அரசப் பிரதிநிதி (1785–1794).\nமறைந்த மனன்ர் பிரதாப் சிங் ஷாவின் மகன் கீர்வான் யுத்த விக்ரம் ஷா குழந்தையாக இருந்தார். கீர்வான் யுத்த விக்கிம் ஷாவின் அரசப் பிரதிநிதியாகவும், தலைமை அமைச்சராகவும் செயல்பட்ட பகதூர் ஷா, தனது படைத்தலைவர்களான அமர்சிங் மற்றும் தாமோதர பாண்டே ஆகியவர்களுடன் இணைந்து நேபாளத்தின் கிழக்கில் உள்ள சிக்கிம் மொரங் மற்றும் டார்ஜிலிங் பகுதிகளை வென்று, நேபாள இராச்சியத்துடன் இணைத்தார்.\n\nமேலும் சூம்லா, பால்பா மற்றும் டோட்டி குறுநில மன்னர்களை வென்று, அப்பகுதிகளை நேபாள இராச்சியத்துடன் இணைத்தார். மேலும் நேபாள திபெத்தியப் போர் மற்றும் சீன நேபாளப் போர்களில் கலந்து கொண்டவர்.\n\nSection::::பின்னாட்களில்.\nபகதூர் ஷா தனது அதிகாரம் சிறிது சிறிதாக குறைந்து கொண்டிருக்கும் வேளையில், நேபாளம் - இந்தியா எல்லையை ஒட்டியுள்ள, பிகார் மாநிலத்தின் பேட்டையா இராச்சியத்தில் தன் பிற்கால வாழ்க்கையைக் கழித்தார். \n\nஒரு முறை, மன்னர் ராணா பகதூர் ஷாவின் அரசவையினர், பகதூர் ஷாவை நேபாளத்திற்கு வரவழைத்து, சிறையில் அடைத்துக் கொன்றனர். \n\n\n"}
{"id": "392885", "url": "https://ta.wikipedia.org/wiki?curid=392885", "title": "தாலே தோமஸ் மார்டென்சென்", "text": "தாலே தோமஸ் மார்டென்சென்\n\nதாலே தோமஸ் மார்டென்சென் (பிப்ரவரி 2, 1939 - சனவரி 9, 2014) ஒரு அமெரிக்க பொருளியலாளர் மற்றும் 2010 ஆம் ஆண்டின் பொருளாதாரத்திற்கான நோபல் பரிசு பீட்டர் ஆர்தர் டயமண்ட் மற்றும் கிறிஸ்டோபர் அ. பிசாரைட்ஸ் உடன் இணைந்துப் பெற்றார்.\n\nSection::::கல்வி.\nமார்டென்சென் ஓரிகன் மாநிலத்தில் பிறந்தார். வில்லாமேடே பல்கலைகழகத்தில் இளங்கலை பட்டம் பொருளியலில் பெற்றார் மற்றும் பொருளாதாரத்தில் முனைவர் பட்டம் கார்னீகி மிலோன் பல்கலைகழகத்தில் பெற்றார்.\n\nSection::::ஆராய்ச்சிப்பணி.\n1965 ஆம் ஆண்டு முதல் வடமேற்கு பல்கலைகழகத்தில் ஆசிரியாராக இருந்தார் மற்றும் கெலாக் மேலாண்மை பள்ளியில் மேலாண்மை பொருளியல் மற்றும் முடிவெடுக்கும் அறிவியல் துறையில் 1980 ஆம் ஆண்டு முதல் பேராசிரியாரக இருந்துருக்கிறார். 2006 முதல் 2010 வரை ஆரஸ் பல்கலைகழகத்தில் நீல்ஸ் போர் கெளரவ பேராசிரியராக பொருளியல் மற்றும் மேலாண்மை துறையில் இருந்துருக்கிறார். 2011 ஆம் ஆண்டு வில்லாமேடே பல்கலைகழகத்தில் அவருக்கு கெளரவ முனைவர் பட்டம் வழங்கப்பட்டது.\n\nமார்டென்சென் ஆராய்ச்சி முழுவதும் தொழிலாளர் பொருளியல், பகுபொருளியல் மற்றும் பொருளாதார கோட்பாடுகளில் இருந்தது. இவர் பிறழ்ச்சி வேலையின்மைக்கான பொருந்தும் கோட்பாடு மற்றும் தேடல் பற்றிய ஆராய்ச்சிக்காக அறியப்படுகிறார்.\n"}
{"id": "392890", "url": "https://ta.wikipedia.org/wiki?curid=392890", "title": "சுவெத்லேனா கெராசிமென்கோ", "text": "சுவெத்லேனா கெராசிமென்கோ\n\nசுவெத்லேனா இவனோவ்னா கெராசிமென்கோ \"(Svetlana Ivanovna Gerasimenko)\" (; ) ஒரு சோவியத் வானியலாளரும் தாஜிகித்தானிய வானியலாளருமாகிய உக்கிரைனியர் ஆவார் இவர் 67P/சூரியூமோவ்–கெராசிமென்கோ வால்வெள்ளியைச் சூரியூமோவுடன் இணைந்துக் கண்டுபிடித்தார் .\n\nSection::::67P/சூரியூமோவ்–கெராசிமென்கோ வால்வெள்ளி கண்டுபிடிப்பு.\nகெராசிமென்கோ 1969 செப்டம்பர் 11 இல் சோவியத் ஒன்றியத்தின் கசாக் சோவியத் சமவுடைமைக் குடியரசின் தலைநகராகிய அல்மாதிக்கு அருகில் அமைந்த அல்மா-அத்தா வானியற்பியல் நிறுவனத்தில் இருந்தபோது 32பி/கோமாசு சோலா வால்வெள்ளியை 50 செமீ மக்சூதவ் தொலைநோக்கியால் ஒளிப்படம் எடுத்தார்.\n\nகெராசிமென்கோ தன் நிறுவனம் திரும்பியதும், கியேவ் தேசியப் பல்கலைக்கழகத்தின் வான்காணகக் கிளிம் இவனோவிச் சூரியூமோவ் அந்த ஒளிப்படத் தட்டின் விளிம்பில் வால்வெள்ளி போன்ற வான்பொருள் இருப்பதைக் கண்டார்; ஆனால் அது கோமாசு சோலாவாக இருக்கும் என அப்போது கருதிக்கொண்டுள்ளார். ஒளிப்படம் எடுத்த ஒருமாதம் கழித்து அக்தோபர் 22 இல் அந்த வான்பொருள் எதிர்பார்த்த இருப்பில் இருந்து 2-3 பாகை வில்கி இருந்தமையால் அது கோமாசு சோலாவக இருக்க வாய்ப்பில்லை எனக் கண்டுபிடித்தார். மேலும் நுணுகி ஆய்ந்தபோது எதிர்பார்த்த இருப்பில் மங்கலாக அந்த்த் தட்டில் கோமாசு சோலா பதிவாகி இருந்ததைக் கண்னுற்றார். எனவே விளிம்போர வான்பொருள் மற்றொரு வால்வெள்ளியாக இருக்கவேண்டும் என்ற முடிவுக்கு வந்தார். செப்டம்பர் 9 இலும் 21 இலும் எடுத்த கூடுதல் நான்குத் தட்டுகளிலும் இந்தப் புதிய வான்பொருள் பதிவாகியுள்ளதை இருவரும் கண்டனர்.\n\nSection::::தகைமைகள்.\nஇவரது பெயரிடப்பட்டவை\n"}
{"id": "392894", "url": "https://ta.wikipedia.org/wiki?curid=392894", "title": "பண்டைய இந்திய வரலாறு (நூல்)", "text": "பண்டைய இந்திய வரலாறு (நூல்)\n\nபண்டைய இந்திய வரலாறு (நூல்)\nபண்டைய இந்திய வரலாறு: இந்நூல் இந்தியாவின் பண்டையக்கால வரலாற்றைப் பற்றி தெரிந்துக்கொள்ள உதவுகிறது.\nஇந்நூல் ஆங்கிலத்தில் ராம் சரன் சர்மாவால் எழுதப்பட்டது.\nSection::::[நூளின் அமைப்பு:].\nஇந்நூல் முதன்முதலில் தேசிய கல்வி ஆராய்ட்சி மற்றும் பயிற்சி கழகத்தால் 1977ல் வெளியிடப்பட்டது.\nபின்னர் இதனை ஆக்ஸ்போர்டு பல்கலைகழக அச்சகம் (OUP) புதுடில்லியில் 2005ல் புதுபதிப்பாக வெளியிட்டது. \nஇந்தப் புத்தகம் 387 பக்கங்களைக் கொண்டுள்ளது.\n\nSection::::[உள்ளடக்கம்:].\nஇந்நூளில் மொத்தம் 33 உட்பிரிவுகள் உள்ளன.\nஇதன் முதல் அத்யாயம்; பண்டைய இந்திய வரலாற்றின் முக்கியத்துவம்.\nஇந்தியாவின் தொன்மைக்கால வரலாற்றைப் பற்றி ஏன் அறியவேண்டும் என்பதை தெளிவாக விளக்குகிறது.\nஇதன் இருதி அத்யாயம் பண்டைய இந்தியாவின் கொடைகளை நமக்கு காட்டுகிறது.\n\nSection::::[விமர்சனம்:].\nஇந்த புத்தகம் மத்திய கல்வி வாரியத்தின் புத்தகமாக இருந்தப்போதே இதன் முக்கியத்துவம் நமக்கு தெரிகிறது. ஒவ்வொரு அத்யாயத்தின் இருதியிலும் கால வரிசை கொடுத்திருப்பது மிகவும் அருமை.\nஆசிரியரின் மொழிநடை தெளிவாகவும் எளிமையாகவும் உள்ளது. குறிப்பாக, இந்நூல் போட்டித்தேர்வுகளுக்கு பயனுள்ளதாக இருக்கும்.\n\nSection::::[குறிப்பு:].\nஇந்நூல் தமிழில் நியு சென்ச்சூரி ஹௌஸ் பதிப்பகத்தால் மொழிபெயர்க்கப்பட்டுள்ளது.\n\nSection::::[வகைபாடு:].\nஇந்திய வரலாறு, பண்டைய இந்திய வரலாறு மற்றும் சர்மா ராம் சரன் புத்தகங்கள்"}
{"id": "392898", "url": "https://ta.wikipedia.org/wiki?curid=392898", "title": "ஜெயப்பிரகாஷ் மல்லா", "text": "ஜெயப்பிரகாஷ் மல்லா\n\nஜெயப்பிரகாஷ் மல்லா (Jaya Prakash Malla) () (இறப்பு: 1768) காத்மாண்டு சமவெளியில் அமைந்த காட்மாண்டு நாட்டை 1736 - 1746 மற்றும் 1750 - 1768 ஆகிய காலகட்டங்களில் ஆண்ட மல்ல வம்சத்தின் இறுதி மன்னர் ஆவார். மல்லர் வம்சத்தினர் நேவார் மக்கள் ஆவார்.\n\nகூர்க்காலிகளின், ஷா வம்ச மன்னரான பிரிதிவி நாராயணன் ஷா, கிபி 1768ல் காட்மாண்டுப் போரில் காத்மாண்டு இராச்சியத்தின் இறுதி மன்னர் ஜெயப்பிரகாஷ் மல்லாவை வீழ்த்தி, ஒன்றுப்பட்ட நேபாள இராச்சியத்தை நிறுவினார். \n\nமன்னர் ஜெயப்பிரகாஷ் மல்லா, பத்ம சமூச்சயம் மற்றும் மூன்று நாடகங்களை இயற்றி நேபால் பாஷாவிற்கு புகழ் சேர்த்தவர்.\n\nSection::::வரலாறு.\nகோர்க்கா மன்னர் பிரிதிவி நாராயணன் ஷா 1746ல் நுவாகோட் போரில், மன்னர் ஜெயப்பிரகாஷ் மல்லாவின் படைத்தலைவர் காசிராம் தாபா தோற்று ஓடியதால், காசிராம் தாபாவிற்கு மரணதண்டனை விதித்தார். \n\n1768ல் காட்மாண்டு நகரத்தின் மக்கள் இந்திர விழாவை சிறப்பாகக் கொண்டாடிக் கொண்டிருக்கும் போது, எதிர்பாராத வகையில், கோர்க்கா நாட்டு மன்னர் பிரிதிவி நாராயணன் ஷாவின் படைகள், காட்மாண்டு நகரத்தின் மீது படையெடுத்தனர். இதனால் காட்மாண்டு மன்னர் ஜெயப்பிரகாஷ், அண்டை நாடான லலித்பூர் நாட்டிற்கு தஞ்சம் அடைந்தார். இதனால் கோர்க்காப் படைகள் லலித்பூரை முற்றுகையிட்டது. கீர்த்திப்பூர் போரில் லலித்பூர் நாட்டை தாக்கினர். எனவே லலித்பூர் நாட்டு மன்னர் தேஜ் பிரகாஷ் நரசிம்ம மல்லாவும், ஜெயப்பிரகாஷ் மல்லாவும் சேர்ந்து, பக்தபூர் நாட்டில் தஞ்சம் அடைந்தனர். பக்தபூர் போரில் வென்ற கோர்க்காப் படைகளிடம் ஜெயப்பிரகாஷ் மல்லா, தேஜ் பிரகாஷ் நரசிம்ம மல்லா மற்றும் பக்தபூர் மன்னர் ரணஜித் மல்லா சரண் அடைந்தனர்.\n\nஜெயப்பிரகாஷ் மல்லா பசுபதிநாத்தில் தங்க வைக்கப்பட்டார். தேஜ் பிரகாஷ் நரசிம்ம மல்லா வாழ்நாள் முழுவதும் சிறையில் அடைக்கப்பட்டார். ரண்ஜித் மல்லா வாரணாசிக்கு நாடு கடத்தப்பட்டார். \n\n\nSection::::மேற்கோள்கள்.\nஆதார நூற்பட்டியல்\n"}
{"id": "392908", "url": "https://ta.wikipedia.org/wiki?curid=392908", "title": "இரெபேக்கா ஓப்பன்கீமர்", "text": "இரெபேக்கா ஓப்பன்கீமர்\n\nஇரெபேக்கா ஓப்பன்கீமர் \"( Rebecca Oppenheimer)\" (பிறப்பு பெயர்: பென் ஆர். ஓப்பன்கீமர்) ஓர் அமெரிக்க வானியற்பியலாளர் ஆவார். இவர் மன்ஹாட்டன்க்கு உயர்மேற்கே அமைந்துள்ள அமெரிக்க இயற்கை வரலாற்று அருங்காட்சியகத்தின் வானியற்பியல் துறையின் காப்பாளர்கள் மூவரில் ஒருவர் ஆவார். இவர் ஒரு புறவெளிக்கோள் அறிவியலாளரும் ஆவார். இவர் சூரியக் குடும்பத்துக்கு அப்பால் அமைந்த விண்மீன்கலைச் சுற்றிவரும் கோள்படிமங்களை கண்டுபிடிப்பதற்கான புதிய கருவிகளை உருவாக்குவதில் ஈடுபட்டுள்ளார். இதன் அறுதி குறிக்கோள் சூரியக் குடும்பத்துக்கு அப்பால் புறவெளியில் அமையும் உயிரின வாழ்விடங்களைக் கண்டறிவதே ஆகும்.\n\nSection::::இளமையும் கல்வியும்.\nஓப்பன்கீமர் பிராங்சில் இருந்த ஒரேசு மன் பள்ளியில் படித்தார். இவர் 1990 இல் பள்ளிப்படிப்பு முடித்ததும், இவர் கொலம்பியா பல்கலைக்கழகத்தில் சேர்ந்த் ஐ. ஐ. இராபி அறிவியல் அறிஞராக கல்வி பயின்றார். இவர் 1994 இல் இயற்பியலில் இளவல் பட்டம் பெற்றார். இவர் 1999 இல் முனைவர் பட்ட்த்தை வானியற்பியலில் கலிபோர்னியா தொழில்நுட்பக் நிறுவனத்தில் பெற்றார். அடுத்த இர்ண்டு ஆண்டுகள் கலிபோனியா பலகலைக்கழகத்திலேயே அபுள் விண்வெளித் தொலைநோக்கி ஆய்வுநல்கை பெற்று காலங்கழித்தார்.\n\nSection::::வாழ்க்கைப்பணி.\nஇவர் கொலம்பியா பல்கலைக்கழக வானியல் துறையின் கூடுதல் பேராசிரியர் ஆவார். இவர் நூற்றுக்கும் மேற்பட்ட ஆராய்ச்சி, மக்கள் அறிவியல் கட்டுரைகளை எழுதியுள்ளார். இவர் முதல் பழுப்புக் குறுமீன் கிளிசே 229B யின் இணைக்கண்டுபிடிப்பாளர் ஆவார். இவர் புற்வெளிக் கோள்களிலும் பழுப்புக் குறுமீன்களிலும் தகவமைவு ஒளியியலிலும் வான்பொருள் ஒளிமுகட்டியலிலும் முனைவான ஆய்வை மேற்கொள்கிறார். ஓப்பன்கீமர் நாசாவிலும், தேசிய அறிவியல் அறக்கட்டலையிலும் அமெரிக்கத் தேசிய ஆராய்ச்சி மன்றத்திலும் பல குழுக்களைல் உள்ளார். இவர் புறவெளிக்கோள் படம்பிடிக்கும் திட்டம் 1640 இன் முதன்மை ஆய்வாளர் ஆய்வாளர் ஆவார்.\n\nஇவர் 2001 இல் அமெரிக்க இயற்கை வரலாற்று அருங்காட்சியகத்தில் ஆய்வைத் தொடர நியூயார்க் நகருக்குத் திரும்பிவந்தார். இங்கு இவர் 2004 இல் புல உறுப்பினராகச் சேர்ந்தார். இவர் பொதுமக்களுக்கும் தொழில்முறை அறிஞருக்கும் வானியல் ஆராய்ச்சிம் குறித்து விரிவுரைகள் நிகழ்த்துகிறார்.\n\n\n"}
{"id": "392914", "url": "https://ta.wikipedia.org/wiki?curid=392914", "title": "ஆவணக்கோப்பு வடிவம்", "text": "ஆவணக்கோப்பு வடிவம்\n\nஆவணக் கோப்பு வடிவம் (document file format) என்பது உரைக்கோப்பு அல்லது இருமக்கோப்பு என்ற கணியக் கோப்புகளுக்குத் தேவையான வடிவம் ஆகும். ஒரு கணினி திரும்பத்திரும்ப பயன்டுத்துவதற்கான ஆவணத்தை, கணியத் தரவு தேக்ககத்தில் சேமிக்கிறது. இவ்வகை மறுபயன்பாட்டிற்கு தேவையான, அந்த ஆவணத்திற்கான சேமிப்பு வடிவமே, ஆவணக் கோப்பு வடிவம் என்றழைக்கப் படுகிறது. இச்சூழலில், அங்கே திரளாகவும், மாறுபாடுகள் கொண்டதாகவும் ஆவணக் கோப்பு வடிவங்கள் காணப்படுகின்றன. எதிர்காலத்திற்குத் தேவையான மிகவும் அடிப்படையான நுட்ப வடிவம் எக்ஸ்எம்எல் என்று, ஒரு மேலோட்டமான கணக்கெடுப்புத் தெரிவிக்கிறது. அதைப்போலவே, பி.டி.எவ் என்பது நிலையான வடிவமைப்புக் கொண்ட ஆவணங்களுக்கு உரிய வடிவமாகத் திகழும். எடுத்துக்காட்டுகள் XML அடிப்படையிலான திறநிலை வடிவ சீர்தரங்கள்( open format standards) DocBook, எக்சு.எச்.டி.எம்.எல், புதிய வருகையான [[சீர்தரத்துக்கான அனைத்துலக நிறுவனம்(ISO) /அனைத்துலக மின்னுட்ப ஆணையம் (International Electrotechnical Commission(IEC) சீர்தரங்கள், [[திறந்த ஆவண வடிவம்]] (ISO 26300:2006) மற்றும் [[ஒப்பிசு ஓப்பின் எக்சு.எம்.எல்]] (ISO 29500:2008) போன்றவைகளைக் கூறலாம்.\n\nSection::::பொதுவான ஆவணக்கோப்பு வடிவங்கள்.\nநிறையுரை வடிவம் (Rich Text Format - RTF) — என்ற வடிவம், 1987 முதல் [[மைக்ரோசாப்ட்]] நிறுவனத்தால், அவர்களது மென்பொருட்களுக்காகவும், வளர்த்தோங்கச் செய்யப்படுகிறது. பல்லியக்குத்தள ஆவணப் பரிமாற்ற நிகழவும் இது பயனாகிறது \n\nSection::::மேற்கோள்கள்.\n[[பகுப்பு:கோப்பு வடிவங்கள்]]"}
{"id": "392918", "url": "https://ta.wikipedia.org/wiki?curid=392918", "title": "ஆய்மூர் அய்யாறு சுவாமிகள்", "text": "ஆய்மூர் அய்யாறு சுவாமிகள்\n\nஅய்யாறு சித்தர்\n\nநாகப்பட்டினம் மாவட்டம் திருக்குவளை தாலுகாவில் உள்ள ஆய்மூர் கிராமத்தில் உள்ளது அய்யாறு சித்தர் ஜீவசமாதி சுமார் 300 ஆண்டுகளுக்கு முன் ஆய்மூர் கிராமத்தில் அய்யாறு சித்தர் வாழ்ந்தார் என்றும் அவர் அங்குள்ளா ஐனாவெளி என்னும் இடத்தில் ஜீவசமாதியாக உள்ளார். அவர் அங்குள்ளா சிவனை வழிபட்டார் அதனால் தன் ஜீவ சமாதி மீது லிங்கத்தை பிரதிஷ்டை செய்யவேண்டும் என்றும் கூறினார் அதன் பின்னர் ஜீவசமாதி மீது லிங்கத்தை பிரதிஷ்டை செய்து வழிபட்டு வருகின்றனர் இங்கு வரும் பக்தர்கள் தங்களது வேண்டுதலை சத்தமாக வேண்டுகின்றனர் இவ்வாறு வேண்டுவதால் அய்யாறு சித்தர் மூலம் அந்த சிவனிடம் அந்த செய்தி சிிவனை அடைந்து விரைவில் நடைபெறுகிறது என்றும் கூறப்படுகிறது. இங்கு பௌர்ணமி அன்று மாலை வேளையில் பூஜைகள் செய்யப்படுகின்றன மேலும் இரவு நேரத்தில் தங்கி தியானம் செய்தால் வேண்டுதல் விரைவில் நிறைவேறும் என்பது நம்பிக்கை இந்த அய்யாறு சித்தர் ரோஜாக்கள் நிறைந்த மாலையும் கருப்பு நிற திராட்சை டைமண்ட் கற்கண்டு மற்றும் விதைகள் நீீீக்கப்பட்ட பேரிட்சை பழம் ஆகியவற்றை வைத்து வழிபாடு செய்து வேண்டும். நீங்கள் இங்கே அபிஷேகம் செய்ய விரும்பினால் பௌர்ணமி அன்று மாலை வேளையில் அபிஷேக பொருட்கள் வாங்கி வரவேண்டும். மேலும் விிவரங்களுக்கு கூகுள் மேப் ஐ பார்கவும்.\n\n"}
{"id": "392937", "url": "https://ta.wikipedia.org/wiki?curid=392937", "title": "சூரை", "text": "சூரை\n\nசூரை (\"Tuna\") என்பது கானாங்கெளுத்தி வகையைச் சேர்ந்த உவர்நீரில் வாழும் மீன் இனம் ஆகும். இதில் 5 பேரினங்களாக மொத்தம் 15 இனங்கள் உள்ளன. இது வேகமாக நீந்தக்கூடிய மீன்களில் ஒன்றாகும். சான்றாக மஞ்சள் துடுப்புச் சூரை மணிக்கு 75 கிலோ மீட்டர்கள் வரை செல்லக் கூடிய திறன் கொண்டது.\n\nவெப்பக் கடல்களில் காணப்படும் இவ்வகை மீன்கள் வணிகத்திற்காக பெருமளவில் பிடிக்கப்படுகின்றன. அதிகமாக பிடிக்கப்படுவதன் விளைவாக தென் நீல துடுப்புச் சூரை போன்ற சில சூரை இனங்கள் தற்போது அழிவின் விளிம்பில் உள்ளன.\n\nSection::::உணவாக.\nமாலத்தீவில் சூரை மீன்களைக கொண்டு தயாரிக்கப்படும் மாசிக் கருவாடு என்ற உணவு, மாலத்தீவு, இலங்கை, தென்னிந்தியா, கேரளா மற்றும் லட்சத்தீவு போன்ற பகுதி மக்களால் உண்ணப்படுகின்றது.\n\n"}
{"id": "392955", "url": "https://ta.wikipedia.org/wiki?curid=392955", "title": "கிறிஸ்டோபர் அந்தோனி பிசாரைட்ஸ்", "text": "கிறிஸ்டோபர் அந்தோனி பிசாரைட்ஸ்\n\nகிறிஸ்டோபர் அந்தோனி பிசாரைட்ஸ் (\"Sir Christopher Antoniou Pissarides\", பிறப்பு: பிப்ரவரி 20, 1948 ) ஒரு பிரித்தானிய-சைபிரியாட் பொருளியல் நிபுணர். இவர் பொருளாதாரம் மற்றும் அரசியல் அறிவியல் போராசிரியர் மற்றும் லண்டன் மேலாண்மை பள்ளியில் ரிகுஸ் பேராசிரியர். இவரின் ஆராய்ச்சிகள் பருபொருளியல், பொருளாதார வளர்ச்சி, தொழிலாளர் பொருளாதாரம் மற்றும் பொருளாதார கொள்கை பற்றியதாக இருந்தது. 2010 ஆம் ஆண்டின் பொருளாதாரத்திற்கான நோபல் பரிசுபீட்டர் ஆர்தர் டயமண்ட் மற்றும் தாலே தோமஸ் மார்டென்சென் உடன் இணைந்துப் பெற்றார்.\n\nSection::::ஆரம்ப வாழ்க்கை.\nபிசாரைட்ஸ் நிகோசியா, சைப்பரஸ் ஒரு கிரேக்க குடும்பத்தில் பிறந்தார். அவர் பான்சைபிரியன் ஜிம்னாசிய்ம், நிகோசியாவில் பயின்றார். இவர் எசக்ஸ் பல்கலைகழகத்தில் 1970 ஆம் ஆண்டில் இளங்கலை (BA ) பொருளியல் பட்டமும் மற்றும் 1971 ஆம் ஆண்டில் முதுகலை பொருளியல் (MA) பட்டமும் பெற்றார். இதனை தொடர்ந்து லண்டன் மேலாண்மைப் பள்ளியில் 1973 ஆம் ஆண்டில் மிசியோ மோரிசிமா மேற்பார்வையில் முனைவர் பட்டம் (PhD) பெற்றார்.\n\nSection::::ஆசிரியர் பணி.\nஇவர் லண்டன் மேலாண்மைப் பள்ளியில் ரிகுஸ் பேராசிரியாராக 1976 ஆம் ஆண்டு முதல் இருந்தார் மற்றும் பருப்பொருளியல் துறையின் ஆசிரியராகவும் இருந்தார். 1974 முதல் 1976 வரையில் செளத்தாம்டன் பல்கலைகழகத்தில் பேராசிரியராக இருந்தார். 1979 முதல் 1980 வரை ஹார்வர்டு பல்கலைக்கழகம் மற்றும் 1990 முதல் 1991 வரை கலிபோர்னியா பல்கலைக்கழகம் (பெர்க்லி) வருகை பேராசிரியராகவும் இருந்திருக்கிறார்.\n\n"}
{"id": "392965", "url": "https://ta.wikipedia.org/wiki?curid=392965", "title": "இலிசியா வர்தே", "text": "இலிசியா வர்தே\n\nஇலிசியா வர்தே \"(Licia Verde)\" (பிறப்பு: 1971, வெனிசு, இத்தாலி) ஓர் அண்டவியலாளரும் கோட்பாட்டு இயற்பியலாளரும் ஆவார். இவர் இப்போது பார்சிலோனா பல்கலைக்கழக கட்டலான் ஆராய்ச்சி, உயராய்வு நிறுவனத்தில் இயற்பியல், வானியற்பியல் பேராசிரியராக உள்ளார். இவரது ஆய்வு ஆர்வம் அண்டப் பேரியல் கட்டமைப்பு, கருப்பு ஆற்றல், உப்பல்நிலை அண்டம் அண்ட நுண்ணலைப் பின்னணி ஆகியவற்றில் குவிந்துள்ளது.\n\nSection::::வாழ்க்கைப்பணி.\nஇவர் 2000 முதல் 2003 வரை அமெரிக்காவில் பிரின்சுடன் பல்கலைக்கழக வானியற்பியல் புலங்களின் இணை ஆய்வாளராக இருந்தார். \nஇவர் 2003 முதல் 2007 வரை அமெரிக்க பென்சில்வேனியா பல்கலைக்கழக இயற்பியல், வானியல் துறையின் பேராசிரியராக இருந்தார். \nஇவர் 2007 முதல் 2009வரை பிரின்சுடன் பல்கலைக்கழக வானியற்பியல் துறையில் வருகைதரு முதுநிலை ஆராய்ச்சி நல்கை பெற்ர உறுப்பினராக இருந்தார். \nஇவர் 2007 இல் இருந்து அண்மைவரை இசுபெய்ன் பார்சிலோனா பல்கலைக்கழகத்தின் கட்டலான் ஆராய்ச்சி, உயராய்வு நிறுவன (ICREA) அண்டவியல் பேராசிரியராக உள்ளார். \nஇவர் 2012 முதல் 2013 வரை சுவிட்சர்லாந்து செர்ன் இணை ஆய்வாளராக இருந்தார். \nஇவர் 2013 முதல் 2016 வரை நார்வே ஓசுலோ பல்கலைக்கழக வானியல், இயற்பியல் பேராசிரியராக இருந்தார். \nஇவர் 2015 முதல் 2016 வரை அமெரிக்க ஆர்வார்டு பல்கலைக்கழக் இராடுகிளிப் உயராய்வு நிறுவன ஆய்வுறுப்பினராக இருந்தார்.\n"}
{"id": "392970", "url": "https://ta.wikipedia.org/wiki?curid=392970", "title": "மேரி அக்வர்த் எவர்ழ்செடு", "text": "மேரி அக்வர்த் எவர்ழ்செடு\n\nஆர் எனப்படும் மேரி அக்வர்த் எவர்ழ்செடு \"(Mary Ackworth Evershed)\" (பிறப்பு: 1 ஜனவரி1867 பிளைமவுத் கோயே, தெவோன் – இறப்பு: 25 அல்தோபர் 1949, எவர்சுட்டு, சுரே)ஒரு பிரித்தானிய வானியலாளாளரும் தந்தே இலக்கியப் புலமையாளரும் ஆவார். இவர் தந்தே அலிகீரி எனும் நூலை எம். ஏ. ஆர் எனும் புனைபெயரில் எழுதினார்.\n\nSection::::இளமை.\nமேரி அக்வர்த் ஆர் உலூசி அக்வர்த்துக்கும் ஆந்திரூ ஆருக்கும் 1867 ஜனவரி 1 இல் பிறந்தார். இவரது தந்தையார் அரசு காலாட்படைக்கல அலுவலர் ஆவார். இவர் சோமர்செட்டில் உள்ள விம்போர்னிலும் சவுத் சுட்டோக்கிலும் வளர்ந்தார்.\n\nஇவரது இருபதாம் அகவையில் இவரது தந்தையார் தங்கைகளோடு வெளிநாட்டுக்குப் பயணமாகச் சென்றபோது புளோரன்சில் (1888–1890) தாந்தேவைப் படிக்கத் தொடங்கியுள்ளார். இது இவரை தன் வாழ்நாள் முழுவதும் தாந்தே கவிதைகளில் உள்ள வானியல் மேற்கோள்களில் ஆர்வங் கவியச் செய்துள்ளது.\n\nSection::::வானியல் வாழ்க்கை.\nஇவர் 1890 இல் குடும்பத்தோடு ஆத்திரேலியாவுக்குப் புலம்பெயர்ந்தார். அங்கே தெற்கு அரைக்கோள விண்மீன்களுக்கான வழிகாட்டி நூல் இல்லாததால், ஆத்திரேலிய முன்னணி வானியலாளராகிய ஜான் தெப்பத் உதவியுடன் \" தெற்கு அரைக்கோள விண்மீன்களுக்கான வழிகாட்டி (An Easy Guide to the Southern Stars)\" எனும் வழிகாட்டி நூலை உருவாக்கினார்.\n\nஇவர் 1895 இல் இங்கிலாந்துக்குத் திரும்பிவந்து பிரித்தானிய வானியல் கழகத்தில் உறுப்பினரானார். இக்கழகம் அப்போது அனைவரும் ஆண்களாகவே இருந்த அரசு வானியல்கழகம் சேர்க்காத பெண் வானியல் அறிவாளிகளைச் சேர்த்துகொண்டது. இக்காலதில் தான் இவர் வரலாற்று வானியலில் புலமை வாய்ந்த அகனேசு கிளார்க், ஆன்னி சுகாட்டு மவுந்தர் ஆகியோருடன் தொடர்பு கொண்டார். \n\nமேரி 1896 நார்வேயில் முழு சூரிய ஒளிமறைப்பைக் காண சென்றிருந்தபோது பிரித்தானிய வானியலாளர் ஜான் எவர்ழ்செடைச் சந்தித்தார். இவர்கள் இருவரும் 1906 இல் திருமணம் செய்துகொண்டனர். அதுவரை எவர்ழ்செடு தொழிலக வேதியியலாளராகப் பணிபுரிந்து வந்தார். சூரிய இயற்பியலில் தன்னார்வலராக இருந்தார். ஆனால், 1906 இல்ஈந்தியாவில் கோடைக்கானல் வான்காணகத்தில் உதவி வானியலாளராக பதவி கிடைத்தது. மேரியும் ஜானும் போகும் வழியில் அமெரிக்க வான்காணகங்களைப் பார்வையிட்டபடி கோடைகானல் சென்று 1907 இல் ஜான் அப்பதவியில் சேர்ந்தார். ஐந்தியாவில் மேரி வட்டாரத் தாவரங்களைத் திர்ட்டி அவற்றை பிரித்தானிய அருங்காட்சியகத்தில் மூலிகைப் பகுதியில் சேர்த்தார் herbarium.\n\nஇவர் தன் வாழ்நாளில் பல சூரிய ஒளிமறைப்புத் தேட்டங்களுக்குச் சென்றுள்ளார். இவற்ரில் 1896 இல் நார்வே, 1900 இல் அல்ஜியர்சு, 1922 இல் மேற்கு ஆத்திரேலியா வல்லால், 1927 இல் யார்க்சயர், 1936 இல் கிரேக்க அயேகியன் கடல் ஆகிய சூரிய ஒளிமறைப்புகள் அடங்கும். இவர் பிரித்தானிய வானியல் கழகத்தின் வரலாற்றுப் பிரிவை 1930 முதல் 1944 வரை வழிநட்த்தினார்.\n\nSection::::தந்தே புலமை.\nஇவர் கவிதையில் பேரார்வம் பூண்டிருந்தார். தந்தே கவிதைகள் இவருக்கு மிகவும் பிடிக்கும். ஆனால் அவரது அண்டவியல் குறித்து இவர் கவலைப்படலானர். இவர் 1914 இல் வெளியிட்ட \"Dante and the Early Astronomers\" எனும் நூலில் அண்மைய அறிவியலுக்கேற்ப, தந்தே அறிவியலை விளக்க உதவியுள்ளார்.\n\n\n\n"}
{"id": "392976", "url": "https://ta.wikipedia.org/wiki?curid=392976", "title": "மேரி எம்மா பிருடு", "text": "மேரி எம்மா பிருடு\n\nமேரி எம்மா பிருடு \"(Mary Emma Byrd)\" (நவம்பர் 15, 1849 – ஜூலை 13, 1934)ஓர் அமெரிக்கக் கல்வியியலாளரும் முன்னோடியான வானியல் ஆசிரியரும் ஆவார் இவர் கல்லூரி வானியல் ஆசிரியர் ஆவார். இவர் தன்னளவில் சிறந்த வானியலாளரும் ஆவார். இவர் ஒளிப்படங்கள் வழியாக வால்வெள்ளிகளின் இருப்புகளைத் தீர்மானித்தார்.\n\nSection::::சொந்த வாழ்க்கை.\nஇவர் 1849 நவம்பர் 15 இல் மிச்சிகனில் உள்ள இலேராயில் பிறந்தார். இவரது தந்தையார் மாண்புறு ஜான் அட்டிங்டன் பிருடு ஆவார்; இவரது தாயார் எலிசபெத் அடிலைடே உலோவே ஆவார். இவர் இவ்விருவரின் ஆறு குழந்தைகளில் இர்ன்டாமவர் ஆவார். இவரது குடும்பம் 1855 இல் கான்சாசு நகர்ந்தது.\nஇவரது தந்தையார் அடிமையுடைமையும் அடிமை வணிகத்தையும் முற்றிலும் எதிர்ப்பவர். இவரது தாயார் ஜான் எந்தேகாட் கால்வழியில் வந்தவர்.\n\nஇவர் தம் பெற்றோரால் உறுதியான தூய்மைவாத நம்பிக்கைகளோடும் உயர் அறநெறி கொள்கைகளோடும் வளர்க்கப்பட்டார்மிவரது தாய்மாமா டேவிடு உலோவே கான்சாசு நீதிபதியாகவும் அமெரீக்கப் பேராயக் கட்சியிலும் ஒருமுறை பதவி வகித்தவர். டேவிடு உலோவமரசியலும் அறத்துறையும் ஒன்றிணைய இயலாதவை என இரண்டாம் முறை கட்சியால் மீளத் தேர்ந்தெடுக்கப்பட விரும்பவில்லை. \nஇவர் 1934 ஜூலை 13 இல் மூளை குருதிக்கசிவால் கான்சாசில் அமைந்த இலாரன்சில் இறந்தார். இவர் ஓக்கில் கல்லறையில் அடக்கம் செய்யப்பட்டார்.\n\nSection::::கல்வி.\nஅக்காலத்தில் அதாவது 19 ஆம் நூற்றாண்டின் பிற்பகுதியில் ஒரு பெண் நல கல்வியைப் பெறுதல் மிகவும் அரிதாக இருந்தது. மேரி பிருடும் இதற்கு விதிவிலக்காக அமைய முடியவில்லை. அவர் கல்வி கற்பது அரிதாகவே விளங்கியது. எனவே, இவர் கல்வி கற்கும்போதே ஆசிரியராகவும் பணிபுரிய நேர்ந்துள்ளது. இவர் இலீவன்வர்த் உயர்நிலைப் பள்ளியில் பள்ளிக்கல்வியை முடித்துள்ளார். இவர் 1871 முதல் 1874 வரை ஓபெர்லின் கல்லூயில் சேர்ந்து படித்தார். அப்போது அங்கு ஜான் மில்லட் எல்லிசு கல்லூரித் தலைவராக இருந்தார். இவர் பட்டம் பெறும் முன்பே ஓபெர்லின் கல்லூரியில் இருந்து தங்கிவிட்டார். இவர் 1878 இல் மிச்சிகன் பல்கலைக்கழகத்தில் இளங்கலைப் பட்டத்தைப் பெற்றார். பின்னர் இவர் எட்வார்டு சார்லசு பிக்கெரிங்கின் கீழ் ஆர்வார்டு பல்கலைக்கழகத்தில் படித்துள்ளார். இவர் தன் முனைவர் பட்டத்தை 1904 இல் கார்லெட்டான் கல்லூரியில் பெற்றார்.\n\nஆண்களோடு இணைந்து கல்ப்புக்கல்வி பெற்ற இளம்பெண்களில் இவர் ஒருவராவார். இவரோடு படித்தவருள் குறிப்பிடத் தக்கவர் அலைசு பிரீமன் பால்மர் ஆவார். இவர் தன் இறப்புக்கு முன்பு சிலகாலம் மனாசுகுவானில் இருந்த கோசுட்டு இசுடாரில் பணிபுரிந்தார்.\n\nSection::::வாழ்க்கைப்பணி.\nஇவர் பின்வரும் பதவிகளில் இருந்து கல்வி பயிறுவித்துள்ளார்:\n\nஇவர் 1906 இல் தன் உச்சப் பணியின்போது சுமித் கல்லூரி பதவிகளில் இருந்து விலகியுள்ளார் இதற்குக் காரணமாக அமைந்தது, கல்லூரி ஆந்திரூ கார்னிகி, ஜான் டி. இராக்பெல்லர் ஆகிய இருவரிடம் இருந்து பணம்பெற்ரதாகும். இச்செயலை இவரால் ஏற்க முடியவில்லை. பதவி விலகியதும் இவர் கான்சாசு, இலாரன்சுக்குத் திரும்பியுள்ளார்.\nபிறகு, இவர் தொடர்ந்து மக்கள் வானியல் இதழில் பல வானியல் கட்டுரைகளை எழுதி வெளியிட்டுள்ளார்.\n\nதன் வாழ்நாளில் பிருடு பின்வரும் உறுப்பினர் பதவிகளை வகித்துள்ளார்:\n\nSection::::வெளியீடுகள்.\nஇவர் கீழுள்ள இரண்டு நூல்களை எழுதியுள்ளார்:\n\n\n"}
{"id": "392978", "url": "https://ta.wikipedia.org/wiki?curid=392978", "title": "64 இருமம்", "text": "64 இருமம்\n\n64 இருமம் (64bit) / 64 பிட் என்பது கணினி கட்டுமானத்தின் வரையறைப்படி, கணனியின் மின்னணுப் பாகமான செயலியின் திறனையும், இயல்பையும் குறிக்கிறது. அச்செயலியின் தரவுப்பாதையின் அகலத்தை, இது தெரிவிக்கிறது. 64 இலக்க இருமங்களை அடிப்படையாகக் கொண்டு, நினைவகங்களையும், தரவுகளையும் கொண்டுள்ள நுண்செயலிகளையும், நுண்கணினியும் இவ்வகையான கட்டுமானத்தில் இயங்கி வருகின்றவை, 64-இருமம் கணினி எனவும், அதற்கு பயன்படுத்தப்படும் மென்பொருட்களை, 64 - இரும மென்பொருட்கள் எனவும் அழைப்பார்கள். ஒரு கணினியை, நமது இலக்கிற்கு, பயன்பாட்டிற்கு தேர்ந்தெடுக்கும் போதே, அது எத்தகையது என்பதை நாம் அறிந்து கொள்ளல் அவசியம் ஆகும். இந்நோக்கில், கணினி விளையாட்டுகள், நிகழ்படத்தொகுப்பு போன்றவற்றிற்கு, பெரும்பாலும், 64 இரும வன்பொருட்களும், மென்பொருட்களும் சிறந்தவையாகத் திகழ்கின்றன. உரைக்கோப்பு போன்ற எளிய மேலாண்மைக்கு, 32 இரும கணினிகளே போதுமானது.\n\nSection::::கண்டறிதல்.\nஒரு கணினி நன்கு செயற்பட அதன் வன்பொருள், அந்த வன்பொருளுக்கு ஏற்ற சரியான இருமம் கொண்ட மென்பொருள் என்ற இரண்டுமே மிகவும் முக்கியமானது ஆகும். இவை (32 இருமம்/64 இருமம்) பற்றிய குறிப்புகளை, நமது கணினியிலேயும், அதன் மென்பொருளிலேயும், நாம் அறிந்து கொள்ளும் வகையில், அதனுள்ளேயேத் தெரியப்படுத்தப்பட்டுள்ளன. இவை குறித்த விவரங்களை, உரிய இணையப்பக்கத்திலும் காண இயலும். 64 இரும வகை வன்பொருள் திறன் கொண்ட கணினியில், 32 இரும வகை இயக்குதளத்தை நிறுவிப் பயன்படுத்தலாம். ஆனால், 32 இரும வகை வன்பொருள் திறன் கொண்ட, ஒரு கணினியில் 64 இரும வகை இயக்குதளத்தை நிறுவி பயன்படுத்த முடியாது. ஒரு லினக்சு வகை இயக்குதளத்தை உருவாக்கும் போதே, இருவகையான இரும வகைக்கும் ஏற்றவகையில், தனித்தனியே உருவாக்கித் தரப்படுகிறது. நமது வன்பொருள் திறனுக்கு ஏற்ப, 32 இருமம் / 64 இருமம் என, இதில் ஏதாவது ஒன்றினைத் தேர்ந்தெடுத்து பதிவிறக்கம் செய்து கொள்ளலாம்.\n\nகணினிக் கட்டமைப்பில், 64 இருமக் கணிப்பு \"(64-bit computing)\" என்பது 64 இருமங்கள் அல்லது எட்டு எண்மங்கள் அகலம் உள்ள செயலிகளையும் தரவுத்தட அகலங்களையும் நினைவக முகவரியையும் கொண்ட கணினிக் கட்டமைப்பு ஆகும். மையச் செயலகங்களுக்கும் எண்ணியல் ஏரண அலகுகளுக்குமான 64 இருமக் கட்டமைப்பு என்பதில் செயலிப் பதிவகங்கள், முகவரிப் பெருந்தடங்கள், தரவுப் பெருந்தடங்கள் ஆகியவையும் அதே அளவைக் கொண்டிருக்கும். மென்பொருள் கண்ணோட்டத்தின்படி, 64 இருமக் கணிப்பு என்பது மெய்நிகர் நினைவக முகவரிகள் 64 இரும எந்திரக் குறிமுறையைப் பயன்படுத்தும் கணிப்புமுறையைக் குறிக்கிறது. என்றாலும், அனைத்து 64 இரும கட்டளைத் தொகுப்புகள் முழுமையான 64 இரும மெய்நிகர் நினைவக முகவரிகளை ஏற்பதில்லை; x86-64, ARMv8 ஆகியவை எடுத்துகாட்டாக 48 இருமங்கள் உள்ள மெய்நிகர் முகவரிகளையே ஏற்கின்றன; மெய்நிகர் முகவரியின் எஞ்சிய 16 இருமங்கள் அனைத்தும் 0 களாகவோ அல்லது அனைத்தும் 1 களாகவோ அமைகின்றன; பல 64 இருமக் கட்டளைத் தொகுப்புகள் 64 இருமங்களை விட குறைந்த புறநிலை நினைவக முகவரிகளையே ஏற்கின்றன.\n\n\"64 இருமம்\" எனும் சொல், வரன்முறையாக 64 இருமச் செயலிகளைப் பயன்படுத்தும் கணினிகளின் தலைமுறையையே குறிப்பிடும். 64 இருமங்கள் என்பது கணினித் தரவு வகையின் சொல் அளவாகும். இது சிலவகைக் கணினிக் கட்டமைப்பையும் வழித்தடங்களையும் நினைவகத்தையும் மையச் செயலிகளையும் மேலும் இதன் விரிவாக, இவற்றில் இயங்கும் மென்பொருள்களையும் வரையறுக்கிறது. 64 இரும மையச் செயலிகள் 1970 களில் இருந்தே மீக்கணினிகளில் பயன்பட்டு வருகின்றன (Cray-1, 1975), வரம்புள கட்டளைத் தொகுப்புக் கணிப்பு (RISC) சார்ந்த பணிநிலையங்கள், பொதுத்தரவுக் கணினிகள் ஆகியவற்றில் 1990 களின் தொடக்கத்தில் இருந்தே, குறிப்பாக MIPS தொழில்நுட்பங்கள் அமைப்பின் R4000, R8000, R10000 ஆகியவற்றிலும் Digital Equipment Corporation DEC Alpha, Sun Microsystems இன் UltraSPARC, IBM RS64, POWER3 ஆகியவற்றிலும் பின்னர், IBM POWER நுண்செயலிகளிலும் பயன்பட்டு வருகின்றன. 64 இரும மையச் செயலகங்கள் 2003 இல் (முந்தைய 32 இருமத்) தனியாள் கணினிச் சந்தையில் x86-64 வகைச் செயலிகளாகவும் PowerPC 970அல்லது PowerPC G5 வகையாகவும் அறிமுகப்படுத்தப்பட்டன; மேலும் 2012 இல் ARM கட்டமைப்பிலும் அறிமுகப்படுத்தப்பட்டன. இது 2013 செப்டம்பர் 20 இல் விற்பனைக்கு வந்த துடிக்கணினிகளிலும் குளிகைக் கணினிகளிலும் iPhone 5S இலும் பயன்படலானது. இவை ARMv8-A, Apple A7, ஒற்றைச் சில்லு அமைப்பு (SoC) ஆகியன வழியாக மின்சாரம் பெறுகின்றன.\n\nஒரு 64 இருமப் பதிவகம் 2 ( 18 குவாண்டில்லியனை விடக் கூடுதலான அல்லது 1.8×10) வேறுபட்ட மதிப்புகளையும் தேக்க வல்லன. 64 இருமங்களில் தேக்க்கவல்ல முழுவெண் மதிப்புகளின் நெடுக்கம் முழுவெண் குறிப்பிட பயன்படும் முறையைச் சார்ந்துள்ளது. பொது வழக்கில் பெரிதும் பயன்படும் இரண்டு குறிப்பீட்டு முறைகளில், ஒன்றில் இந்நெடுக்கம் 0 முதல் 18,446,744,073,709,551,615 (2 − 1) வரையிலும் (குறியிலாத இரும எண்களுக்கான முறை) மற்ரொன்றில் −9,223,372,036,854,775,808 (−2) முதலாக 9,223,372,036,854,775,807 (2 − 1) வரையிலும் (ஈருறுப்பு குறிப்பீட்டு முறை) அமைகிறது. எனவே, 64 இரும நினைவக முகவரிகள் கொண்ட செயலி நேரடியாக 2 பைட்டுகள் (இது 16 மீபைட்டுகள் (exabytes) அளவு நினைவக முகவரி அணுகலுக்குச் சமம் ஆகும்) நினைவகத்தை அணுகலாம்.\n\nஒரு \"64 இருமக் கணினிக் கட்டமைப்பு\" பொதுவாக 64 இரும அகல முழுவெண், முகவரி செயலிப் பதிவகங்களைக் கொண்டுள்ளன. இவை 64 இருமத் தரவு வகைமைகளையும் முகவரிகளையும் ஏற்கின்றன. என்றாலும், மையச் செயலி வேறுபட்ட பதிவகங்கள் அமைந்த வெளித் தரவுப் பெருந்தடங்களை அல்லது முகவரிப் பெருந்தடங்களைப் பெற்றிருக்கலாம் . நடைமுறையில் மிகப் பெரிய 32 இருமப் பெண்டியம் 64 இருமப் பெருந்தடத்தைப் பெற்றுள்ளது). இந்தச் சொல் தாழ்மட்ட தரவு வகைமைகளையும் அதாவது 64 இரும தெப்ப்ப் புள்ளி எண்களையும் குறிப்பிடலாம்.\n\nSection::::கட்டமைப்பு விளைவுகள்.\nசெயலியின் பதிவகங்கள் பல குழுக்களாகப் பிரிக்கப்படுகின்றன, அவை \"முழுவெண் வகை\", \"தெப்பப் புள்ளிவகை\", \"ஒற்றைக் கட்டளை, பன்முகத் தரவுவகை\" (SIMD), \"கட்டுப்பாட்டுவகை\", முகவரிக்கும் எண்களுக்குமான சிறப்புவகைப் பதிவகங்கள் என்பனவாகும். பின்னர் கூறிய சிறப்புப் பதிவகங்கள் பலவகை பயன்களையும் பெயர்களையும் கொண்டுள்ளன. இவை \"முகவரி\", \"சுட்டி\", அல்லது \"அடிப்படைப் பதிவகங்கள்\" என வழங்கப்படலாம். என்றாலும், அண்மை வடிவமைப்புகளில், இந்தச் செயல்கள் அடிக்கடி மிகப் பொது நொக்க்க முழுவெண் பதிவகங்களால் நிகழ்த்தப்படுகின்றன. பெரும்பாலான செயலிகளில், முழுவெண், முகவரி பதிவகங்கள் மட்டுமே நினைவகத் தரவுகளை அழைக்க பயன்படுகின்றன; மற்ரவகைப் பதிவகங்களால் இது முடியாது. எனவே, இவ்வகைப் பதிவகங்களின் அளவு இயல்பாக நேரடியாக அழைக்கமுடிந்த நினைவக அளவை, அகன்ற தெப்பப் புள்ளி பதிவகங்கள் இருந்தாலும் வரம்புபடுத்துகின்றன.\n\nபெரும்பாலான உயர்திறமுள்ள 32 இரும, 64 இருமச் செயலிகளும் ( இதற்குச் சில குறிப்பிட தக்க விதிவிலக்குகளாக பழைய அல்லது உட்பொதிந்த ARM கட்டமைப்பு (ARM), 32 இரும MIPS கட்டமைப்பு (MIPS) மையச் செயலிகள் அமைகின்றன.) ஒருங்கிணைந்த தெப்பப் புள்ளி வன்கலங்களையே பெற்றுள்ளன; இவை அடிக்கடி, ஆனால் எப்போதும் அல்ல, 64 இருமத் தரவு அலகுகளைச் சார்ந்துள்ளன. எடுத்துகாட்டாக, x86/x87 கட்டமைப்பு 64 இரும, 32 இருமத் தெப்பப் புள்ளிமதிப்புகளை ஏற்றுத் தேக்கும் கட்டளைகளை நினைவகத்தில் பெற்றிருந்தாலும், இவற்றின் அகத் தெப்பப் புள்ளி தரவும் பதிவகமும் 80 இரும அகலப் படிவத்தில் அமைந்துள்ளன; ஆனால், பொதுநோக்கப் பதிவகங்களின் அளவோ 32 இரும அகலங் கொண்டதே. மாறாக, 64 இரும DEC ஆல்பா குடும்பம் 64 இருமத் தரவு, பதிவகப் படிவத்தையும் 64 இரும முழுவெண் பதிவகங்களையும் பயன்படுத்துகின்றன.\n\nSection::::நடப்பு 64 இருமக் கட்டமைப்புகள்.\nசெயலிகள் கிடைக்கும் நடப்பு (2017 திசம்பர் நிலவரப்படி) 64-இருமக் கட்டமைப்புகள் பின்வருமாறு:\n\n\nஅனைத்து 64 இருமக் கட்டமைப்புகளும் 32 இருமக் கட்டமைப்புகளின் கட்டமைப்பில் இருந்தே கொணரப்பட்டவை ஆகும். எனவே இவை 32 இருமக் கட்டமைப்புகளிலும் செயல்பாட்டுக் குந்தகமின்றி இயங்கவல்லன. This kind of support is commonly called \"bi-arch support\" or more generally \"multi-arch support\".\n\nSection::::எடுத்துக்காட்டுகள்.\nகீழ்கண்ட இணைப்புகளின் வழியே பல்வேறு வகை லினக்சு வகை இயக்குதளங்களின், 64 இரும இயக்குதளத்தை, கட்டணமின்றியும், கட்டற்ற உரிமத்திலும் பதிவிறக்கம் செய்து கொள்ளலாம். பதிவிறக்கம் செய்யும் போது, அந்தந்த பக்கங்களில் உள்ள பிட்டொரென்ட் வழியைத் தேரந்தெடுத்தல் மிகச்சிறப்பானது. ஏனெனில், பதிவிறக்கத்தை நிறுத்தி (pause), நமது தரவுப் பயன்பாட்டிற்கு ஏற்ப, சிறிது சிறிதாகச் செய்து கொள்ளலாம்.\n\n"}
{"id": "392992", "url": "https://ta.wikipedia.org/wiki?curid=392992", "title": "முனைய துணைக்கோள் ஏவுகலம்-சி40", "text": "முனைய துணைக்கோள் ஏவுகலம்-சி40\n\nமுனைய துணைக்கோள் ஏவுகலம்-சி40 (\"PSLV-C40\") ஏவுகலம், 31 செயற்கைக்கோள்களுடன் ஸ்ரீஹரிகோட்டாவிலிருந்து சனவரி 12 அன்று விண்ணில் ஏவப்பட்டது. இந்த 31 செயற்கைக்கோள்களில், பாதுகாப்புப் படைகளுக்கு உதவும் கார்டோசாட்-2 செயற்கைக்கோளுடன், 1 மைக்ரோ செயற்கைக் கோள், ஒரு நானோ செயற்கைக்கோள் ஆகிய மூன்றும் இந்தியாவைச் சேர்ந்தவையாகும். 3 மைக்ரோ செயற்கைக்கோள்கள், 25 நானோ செயற்கைக்கோள்கள் ஆகியவை கனடா, ஐக்கிய அமெரிக்க நாடுகள், பின்லாந்து, பிரான்சு, கொரியா, இங்கிலாந்து ஆகிய நாடுகளைச் சேர்ந்தவையாகும். பி.எஸ்.எல்.வி. செலுத்திய வாகனத்தின் மொத்த எடை 1323 கிலோகிராம் ஆகும். பூமியைத் துல்லியமாகக் கண்காணிக்கவும், தொலையுணர்வு சேவைகளை வழங்கவும் கார்டோசாட்-2 செயற்கைக்கோளானது அனுப்பப்பட்டுள்ளது. இந்த செயற்கைக்கோள் இந்தியாவின் 100 ஆவது செயற்கைக்கோள் ஆகும். இந்த கார்ட்டோசாட்-2 செயற்கைக்கோள் புவியிலிருந்து 505 கிலோமீட்டர் தொலைவிலுள்ள புவிவட்டப்பாதையில் நிலைநிறுத்தப்பட்டது.\n\nSection::::பயன்பாடு.\nகார்ட்டோசாட்-2 புவி கண்காணிப்பு பணிக்காக ஏவப்படுகிறது. இது நில வரைபடம் தயாரித்தல், கடலோர நிலங்களின் பயன்பாடு, ஒழுங்குபடுத்துதல் போன்ற பணிகளுக்கு மிகவும் உதவிகரமாக இருக்கும் எனவும், இதற்காக துல்லியமாக படம் எடுக்கும் நிழற்படக்கருவி இதில் பொருத்தப்பட்டுள்ளன என்று இந்திய விண்வெளி ஆய்வு மையம் தெரிவித்துள்ளது.\n\nSection::::இவற்றையும் காண்க.\nபிஎஸ்எல்வி-சி37"}
{"id": "393019", "url": "https://ta.wikipedia.org/wiki?curid=393019", "title": "அலவாய்பட்டி", "text": "அலவாய்பட்டி\n\nஅலவாய்பட்டி (\"Alavaipatti\") தமிழ்நாடு மாநிலத்தில் உள்ள நாமக்கல் மாவட்டத்தில் இருக்கும் அலவாய்ப்பட்டி ஊராட்சிக்குட்பட்ட ஒரு சிற்றூர்.அலவாய்மலை இந்த கிராமத்திற்கு அருகில் கிழக்கு திசையில் அமைந்துள்ளது.இந்த கிராமத்தின் பெயர் அலவாய்மலையிலிருந்து பெறப்பட்டது. பிற்காலத்தில் அது அரை வழி பட்டி என்பது அலவாய்பட்டி ஆனது.\nஅலவாய்மலை (\"Alavaimalai\") வெண்ணந்தூருக்குக் கிழக்கே அமைந்துள்ளதொரு மலையாகும். இம் மலை கொங்கு நாட்டில் உள்ள ஒரு மலையாகும். கொங்கு நாடு என்பது கிருஷ்ணகிரி தருமபுரி சேலம் நாமக்கல் ஈரோடு திருப்பூர் கோயமுத்தூர் நீலகிரி மாவட்டங்களை உள்ளடக்கிய பகுதி ஆகும்.\n"}
{"id": "393021", "url": "https://ta.wikipedia.org/wiki?curid=393021", "title": "மண் விலங்கியல்", "text": "மண் விலங்கியல்\n\nமண் விலங்கியல் \"(Soil zoology )\"என்பது முழுமையாகவோ அல்லது பகுதியாகவோ மண்ணில் வாழும் விலங்குகளைப் பற்றி படிக்கின்ற அறிவியல் பிரிவாகும். 1955 ஆம் ஆண்டு இங்கிலாந்திலுள்ள நாட்டிங்காம் பல்கலைக் கழகத்தில், மண் விலங்கியல் வல்லுநர்கள் அவர்களுடைய ஆய்வுகளை வழங்கும் மாநாட்டில் முதன்முதலில் இச்சொற்றொடரைப் பயன்படுத்தினர் .\n"}
{"id": "393027", "url": "https://ta.wikipedia.org/wiki?curid=393027", "title": "விஸ்வேஷ்வர பிரசாத் கொய்ராலா", "text": "விஸ்வேஷ்வர பிரசாத் கொய்ராலா\n\nவிஸ்வேஷ்வர பிரசாத் கொய்ராலா (Bishweshwar Prasad Koirala) (; 8 செப்டம்பர் 1914 – 21 சூலை 1982), நேபாளத்தின் 22வது பிரதம அமைச்சராக 1959 - 1960களில் செயல்பட்ட இவர் நேபாளி காங்கிரஸ் கட்சியின் தலைவராகவும் இருந்தவர். இவரது உடன்பிறந்தவர்களான மாத்ரிக பிரசாத் கொய்ராலாவும், கிரிஜா பிரசாத் கொய்ராலாவும் நேபாள பிரதம அமைச்சர்களாக பதவி வகித்தவர்கள். இவர் நேபாளத்தின் அரசியல்வாதியாகவும், சிறந்த எழுத்தாளராகவும் விளங்கியவர்.\nவிஸ்வேஷ்வர பிரசாத் கொய்ராலா, முதன் முறையாக நாடாளுமன்ற ஜனநாயக முறைப்படி தேர்ந்தெடுக்கப்ப்பட்ட முதல் நேபாளப் பிரதமர் ஆவார். பதினெட்டு மாத கால பிரதமர் பதவியில் இருந்த போது, நேபாள மன்னர் மகேந்திராவின் ஆணையின் படி, கைது செய்யப்பட்டு சிறையில் அடைக்கப்பட்டவர். இவரது பெரும்பாலான வாழ்க்கை சிறையில் கழிப்பதும், நாடு கடத்தப்படுவதுமாக இருந்தது. இதனால் இவரது உடல் நிலை பாதிக்கப்பட்டது.\n\nSection::::இளமை.\nவாரணாசியில் பிறந்த கொய்ராலா, தன் தந்தை கிருஷ்ண பிரசாத் கொய்ராலா நிறுவிய பள்ளியில் 14ம் வயது வரை படித்தார்.\n\nஇந்திய விடுதலைப் போராட்ட வீரர்களுடன் நெருங்கிய தொடர்பில் இருந்ததால், இவரையும், இவரது உடன்பிறந்தவரான மாத்ரிக பிரசாத் கொய்ராலாவையும், பிரித்தானிய இந்திய அரசு கைது செய்து மூன்று மாதம் சிறையில் அடைத்தது.\n1934ல் பனரஸ் இந்து பல்கலைக்கழகத்தில் பொருளாதாரம் மற்றும் அரசியல் படிப்பில் இளநில பட்டம் பெற்றார். 1937ல் கொல்கத்தா பல்கலைக்கழகத்தில் சட்டப்படிப்பு முடித்து, டார்ஜிலிங் நகரத்தில் வழக்கறிஞர் தொழில் நடத்தினார்.\n\nSection::::அரசியல் பணி.\n1947ல் பி. பி. கொய்ராலா, நேபாளம் சென்று நேபாளி தேசிய காங்கிரஸ் கட்சியை நிறுவினார். பின்னர் அக்கட்சியின் பெயர் நேபாளி காங்கிரஸ் எனப் பெயர் மாற்றம் செய்யப்பட்டது. \n9 மார்ச் 1947ல் விராட்நகரில் நடைபெற்ற சணல் ஆலைத் தொழிலாளர்கள் போராட்டத்தை தூண்டியதற்காக, பி. பி. கொய்ராலாவும், கிரிஜா பிரசாத் கொய்ராலாவும், மற்றும் நேபாளி காங்கிரஸ் தலைவர்களையும் கைது செய்து, 21 நாட்கள் கால்நடையாக நேபாளத் தலைநகரம் காத்மாண்டிற்கு அழைத்துச் செல்லப்பட்டனர். மகாத்மா காந்தியின் கோரிக்கையின் படி, ஆகஸ்டு, 1947ல் அனைவரையும் நேபாள அரசு விடுவித்தது.\n\nநேபாளத்தில் 104 ஆண்டுகால ராணா வம்சத்தின் பரம்பரை பிரதம அமைச்சர் பதவி நீக்கக் கோரி 1951 நேபாள புரட்சியை விஸ்வேஷ்வர பிரசாத் கொய்ராலா மக்களிடையே பரப்பினார். இப்புரட்சியின் விளைவாக அக்டோபர், 1951ல் ராணா வம்சத்தின் இறுதி பிரதம அமைச்சராக இருந்த மோகன் சம்செர் ஜங் பகதூர் ராணா பதவி நீக்கம் செய்யப்பட்டு, இவரது மூத்த சகோதர் மாத்ரிக பிரசாத் கொய்ராலா, பிரதம அமைச்சராக நேபாள மன்னர் மகேந்திரா நியமித்தார்.\n\n1959ல் நடைபெற்ற நாடாளுமன்றத் தேர்தலில் வென்ற நேபாளி காங்கிரஸ் கட்சியின் சார்பாக, விஸ்வேஷ்வர பிரசாத், மே, 1959ல் நேபாள பிரதம அமைச்சராக தேர்ந்தெடுக்கப்பட்டார். \nநேபாள மன்னர் மகேந்திரா, 15 டிசம்பர் 1960ல் நேபாள அரசியலமைப்பு சட்டத்தையும், நேபாள நாடாளுமன்றத்தை முடக்கியும், நேபாள அமைச்சரவையையும் கலைத்து, விஸ்வேஷ்வர பிரசாத் கொய்ராவை நாடு கடத்தினார். 1968ல் நடைமுறைப்படுத்தப்பட்ட அரசியல் கட்சிகள் அற்ற நேபாள பஞ்சாயத்து ஆட்சி முறையில், சூரிய பகதூர் தாபா பிரதம அமைச்சரானர்.\n\n1972ல் பிரேந்திரா நேபாள மன்னரானார். 1976ல் நாடு திரும்பிய விஸ்வேஷ்வர பிரசாத் கொய்ராலா மீது அரசை கலைப்பதற்கு ஆயுதப் புரட்சியை தூண்டிவிட்டதாக குற்றம் சாட்டுப்பட்டு சிறையில் அடைக்கப்பட்டார். இறுதியாக மார்ச், 1978ல் அனைத்துக் குற்றச்சாட்டுகளிலிருந்து விடுக்கப்பட்டார்.\n\n\n"}
{"id": "393031", "url": "https://ta.wikipedia.org/wiki?curid=393031", "title": "மச்சபூச்சர மலை", "text": "மச்சபூச்சர மலை\n\nமச்சபூச்சரம் (Machapuchare), வடமத்திய நேபாளத்தில், இமயமலை மலத்தொடரில் அன்னபூர்னாவிற்கு தெற்கில் இரட்டை உச்சிககளுடன் கூடிய மலையாகும். நேபாள மக்கள், இம்மலையை சிவபெருமானின் உறைவிடம் எனக் கருதுவதால், இம்மலையில் மக்கள் ஏறுவதற்கு அனுமதி மறுக்கப்பட்டுள்ளது.\n\nSection::::அமைவிடம்.\nஅன்னபூர்ணா மலையின் தெற்கே அமைந்த 22,793 அடி உயரத்தில் அமைந்த மச்சபூச்சரம் மலை, நேபாள மாநில எண் 5ல், காஸ்கி மாவட்டத்தின் நிர்வாகத் தலைமையிடமான பொக்காரா-லெக்நாத் நகரத்திற்கு வடக்கே 25 கிலோ மீட்டர் தொலைவில் உள்ளது. \n\nஇதன் இரட்டை கொடுமுடிகள் மீனின் வால் போன்று அமைந்துள்ளதால், நேபாள மொழியில் இம்மலைக்கு மச்சபூச்சரம் மலை என அழைக்கப்படுகிறது. \n\nமச்சபூச்சரமலை, ஆல்ப்ஸ் மலைத்தொடரின், மட்டர்ஹார்ன் மலை வடிவத்தில் அமைந்துள்ளதால், இம்மலையை நேபாளத்தின் மட்டர்ஹார்ன் மலை என்று அழைப்பர்.\n\n\n\n\nSection::::வெளி இணைப்புகள்.\n \n"}
{"id": "393037", "url": "https://ta.wikipedia.org/wiki?curid=393037", "title": "தேப்ரா எல்மெகிரீன்", "text": "தேப்ரா எல்மெகிரீன்\n\nதேப்ரா மெலாய் எல்மெகிரீன் \"(Debra Meloy Elmegreen)\" (பிறப்பு: நவம்பர் 23, 1952, சவுத் பெண்டு, இந்தியானா) ஓர் அமெரிக்க வானியலாளர் ஆவார். வானியற்பியலில் பிரின்சுடன் பல்கலைக்கழகத்தில் பட்டம் பெற்ற முதல் பெண்மணி இவரே. மேலும். கார்னிகி வான்காணகங்களில் முதல் முதுமுனைவர் ஆராய்ச்சியாளராக விளங்கியவரும் இவரே ஆவார். இவர் புரூசு எல்மெகிரீன் எனும் வானியலாளரை மணந்தார். அதுமுதல் இவர்கள் இருவரும் ஒன்றாகவே இணைந்து வானியல் ஆய்வுக் கட்டுரைகளை எழுதினர்.\n\nஇவர் 1985 இல் இருந்து வாசர் கல்லூரியில் வானியல் பேராசிரியராக உள்ளார். இவர் 1997 இல் ஒரு வானியல் நூலை எழுதிவனார். அதைப் பிரென்டிசு கால் குழுமம் 1997 இல் வெளியிட்டது. இவர் 2010 முதல் 2012 வரை அமெரிக்க வானியல் கழகத்தின் தலைவராக இருந்தார்2.\n\nSection::::வாழ்க்கை.\nஇவர் இந்தியானாவில் உள்ள சவுத் பெண்டில் 1952 இல் பிறந்தார்ரிவர் இளமையிலேயே வானியலில் ஆர்வும் பூண்டிருந்தார். இவர் 1975 இல் தன் வானியற்பியல் இளவல் பட்டத்தைப் பிரின்சுடன் பல்கலைக்கழகத்தில் பெற்றார். இங்கு வானியற்பியலில் பிரின்சுடன் பல்கலைக்கழகத்தில் பட்டம் பெற்ற முதல் பெண்மணி இவரே. இவர் ஆர்வார்டு பல்கலைக்கழகத்தின் வானியலில் முதுவர் பட்டமும் முனைவர் பட்டமும் பெற்றார். இவர் ஏல் வான்காணகத்தில் (இப்போது மவுன்ட் வில்சன் வான்காணகம்)1979 இல் இருந்து முதுமுனைவர் ஆராய்ச்சியாளராக இருந்தார். இவர் கார்னிகி வான்காணகங்களிலேயே முதல் முதுமுனைவர் ஆராய்ச்சியாளராக விளங்கியவரும் இவரே. இவர்1985 இல் இருந்து வாசர் கல்லூரியில் வானியலைப் பயிற்றுவிக்கலானர். இவர் 1990 இல் இணைப்பேராசிரியராகவும் 1993 இல் இருந்து துறைத்தலைவராகவும் ஆனார். இவர் விண்மீன் உருவாக்கம், பால்வெளி உருவாக்கம், பால்வெளிப் பகடிமலர்ச்சி ஆகிய புலங்களில் ஆர்வம் காட்டினார். இவர் 1997 இல் வானியலில் பட்டப்படிப்பு மாணவருக்கான \"பால்வெளிகளும் பால்வெளிக் கட்டமைப்பும்\" எனும் பாடநூலை பிரென்டிசு கால் குழுமம் வழியாக வெளியிட்டார். இவர் 200 அளவுக்கும் மேற்பட்ட கல்விசார் கட்டுரைகளை வெளியிட்டுள்ளார். இவர் 2010 முதல் 2012 வரை அமெரிக்க வானியல் கழகத்தின் தலைவராகவும் இருந்தார். இவர் 2010 இல் வானியல், வானியற்பியல் பத்தாண்டு அளக்கையின் குழும உறுப்பினராகத் தேசிய அறிவியல், பொறியியல், மருத்துவக் கல்விக்கழகத்தால் அமர்த்தப்பட்டார்.\n\nஇவர் 1976 இல் வானியலாலர் புரூசு எல்மெகிரீனை மணந்தார். இவர்கள் இருவரும் 2013 இல், \"புடவியில் சுருள் கட்டமைப்பின் தோற்றம்\" எனும் ஆய்வுக்கட்டுரையை \"வானியற்பியல் இதழில்\" வெளியிட்டனர்.\n\n\nSection::::பணிகள்.\nஇவர் 200 அளவுக்கும் மேற்பட்ட கல்விசார் கட்டுரைகளை வெளியிட்டுள்ளார். அவற்றில் பின்வருவனவும் அடங்கும்.\n\n"}
{"id": "393042", "url": "https://ta.wikipedia.org/wiki?curid=393042", "title": "தோரிசு தவோவு", "text": "தோரிசு தவோவு\n\nதோரிசு தவோவு \"(Doris Daou)\" (பிறப்பு: 1964) ஓர் இலெபனானில் பிறந்த கனடிய வானியலாளர் ஆவார். இவர் கல்வி, பரப்புரை சார்ந்து நாசாவுக்காகப் பணிபுரிகிறார். இவர் நாசா நிலா அறிவியல் நிறுவனத்தின் இணை இயக்குநராவார். இவர் மேலும் நாசாவின் கோள்தேட்டத்துக்கான சிறுபுத்தாக்கத் (SIMPLEx) திட்டத் தொடர்பாளர் ஆவார்\".\n\nSection::::இளமையும் கல்வியும்.\nதவோவின் குடும்பம் இவரது குழந்தைப் பருவத்திலேயே போரால் பீடிக்கப்பட்ட இலெபனானில் இருந்து கனடாவுக்குப் புலம்பெயர்ந்தது. இவர் கியூபெக்கில் உள்ள மாண்ட்ரீல் பல்கலைக்கழகத்தில் கல்விகற்று, மாறும் விண்மீன்களின் வளிமண்டல அளபுருக்களில் ஆய்வு மேற்கொண்டுள்ளார்.\n\nSection::::வாழ்க்கைப்பணி.\nஇவர் பிறகு அமெரிக்காவில் உள்ள மேரிலாந்து, பால்டிமோருக்கு சென்று, அங்கு 9 ஆண்டுகள் அபுள் விண்வெளித் தொலைநோக்கியில் பணிசெய்தார். பின்னர், இவர் சுபிட்சர் விண்வெளித் தொலைநோக்கியை ஏவும் ஆயத்தப் பணிக்காக மாற்றப்பட்டார். இங்கு இவர் கல்விப் பணியிலும் மக்கள் பரப்புரைப் பணியிலும் ஈடுபட்டார்.\n\nஇவர் அமெசு ஆராய்ச்சி மையத்தில் பரப்புரை, கல்வி வல்லுனராக வேலை செய்துள்ளார். மேலும் நாசாவின் நல்கைத் திட்டங்களிலும் பணிபுரிந்துள்ளார்.\n\nஇப்போது தவோவு வாசிங்டன் டி. சி யில் நாசா தலைமையக வானியலாளராக உள்ளார் இவர் \" வானியலாளரைக் கேளுங்கள்\" காணொளிப் படத் திட்டத்தை வடிவமைத்து தயாரித்துள்ளார். இவர் தொடர்ந்து அறிவியல் இதழ்களில் கட்டுரைகளை வெளியிட்டு வருகிறார்.\n\nஇவர் பிரெய்லியில் 2008 இல் வெளியிடப்பட்ட \" கட்புலனாத வானத்தைத் தொட்டுப் பாருங்கள் (Touch the Invisible Sky)\" எனும் நூலின் இணையாசிரியர் ஆவார்.\n\nSection::::தேர்ந்தெடுத்த வெளியீடுகள்.\nDaou, D. \"et al.\" (1990) \"Spectroscopic studies and atmospheric parameters of pulsating da white-dwarf (zz-ceti) stars\", Astrophys. J. 364(1), 242-250. DOI: 10.1086/169407\n\n"}
{"id": "393045", "url": "https://ta.wikipedia.org/wiki?curid=393045", "title": "கபிலவஸ்து (பண்டைய நகரம்)", "text": "கபிலவஸ்து (பண்டைய நகரம்)\n\nகபிலவஸ்து (Kapilavastu) கௌதம புத்தர் பிறந்த சாக்கிய குலத்தவர்களின் நகரம் ஆகும். தற்போது பண்டைய கபிலவஸ்து நகரம், இந்தியாவில் உள்ள பிப்ரவா எனும் கிராம அளவில் சுருங்கி விட்டது. பிப்ரவா கிராமம், இந்தியாவின் உத்தரப் பிரதேசம் மாநிலத்தின் சித்தார்த்தநகர் மாவட்டத்தில் உள்ள பன்சி தாலுக்காவில் உள்ளது. சித்தார்த்தநகர் மாவட்டத் தலைநகரமான நௌகருக்கு வடக்கே 22 கிமீ தொலைவில் பிப்ரவா கிராமம் உள்ளது. \n\nSection::::வரலாறு.\nபுத்தரின் தந்தை சுத்தோதனர் - தாய் மாயா வாழ்ந்த நகரம் ஆகும். புத்தர் தமது 29வது அகவையில், மனைவி யசோதரை, மகன் ராகுலனை அரண்மனையில் விட்டகன்று, துறவறம் மேற்கொள்ளும் வரை கபிலவஸ்துவின் அரண்மனையில் வாழ்ந்தவர்.\n\nசீன நாட்டு பௌத்தப் பிக்குகளான பாசியான் மற்றும் யுவான் சுவாங் ஆகியோர் கபிலவஸ்து நகரத்திற்கு புனித யாத்திரையாக வந்துள்ளனர். \nSection::::அகழ்வாராய்ச்சிகள்.\n19ம் நூற்றாண்டின் வரலாறு மற்றும் அகழ்வாராய்ச்சியாளர்களில் ஒரு பிரிவினர், இந்தியாவின் உத்தரப் பிரதேசம் மாநிலத்தின் சித்தார்த் மாவட்டத்தின் வடக்கில் இந்திய-நேபாள எல்லைப்புறத்தில் உள்ள பிப்ரவா கிராமத்தில் அகழாய்வின் போது தூபியும், விகாரையும் கிடைத்துள்ளதால், இக்கிராமமே கௌதம புத்தர் வாழ்ந்த பண்டைய கபிலவஸ்து நகரம் என்றும், மற்றொரு பிரிவினர், பண்டைய கபிலவஸ்து நகரம், இந்தியா - நேபாள எல்லையில், நேபாள நாட்டின் கபிலவஸ்து மாவட்டத்தில் உள்ள திலௌராகோட் எனுமிடத்திலிருந்து வடமேற்கே பத்து மைல் தொலைவில் உள்ளதென்றும் கூறுகின்றனர். \n"}
{"id": "393046", "url": "https://ta.wikipedia.org/wiki?curid=393046", "title": "சிர்க்கோனியம் நைட்ரைடு", "text": "சிர்க்கோனியம் நைட்ரைடு\n\nசிர்க்கோனியம் நைட்ரைடு \"(Zirconium nitride)\" என்பது ZrN என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். இச்சேர்மத்திற்கே உரிய பண்புகளால் இது பல்வேறு வழிகளில் பயன்படுத்தப்படுகிறது.\n\nSection::::பண்புகள்.\nஇயற்பிய ஆவிப் படிவு முறையில் சிர்க்கோனியம் நைட்ரைடு மெல்லிய தங்க நிறத்தில் உலோகத் தங்கம் போலவே உருவாக்கப்படுகிறது. அறைவெப்பநிலையில் சிர்க்கோனியம் நைட்ரைடின் மின் தடைத்திறன் 12.0 µΩ•செ.மீ ஆகும். மேலும், மின் தடையின் வெப்பநிலைக் கெழு மதிப்பு 5.6•10−8 Ω•செ.மீ/கெல்வின், மீக்கடத்துத்திறன் இடைநிலை வெப்பம் 10.4 கெல்வின், தளர்வுநிலை அணிக்கோவை அளவுரு 0.4575 நானோமீட்டர் போன்றவையும் இதன் தனிச்சிறப்பு பண்புகளாகும். இவற்றைத் தவிர சிர்க்கோனியம் நைட்ரைடு ஒற்றைப் படிகத்தின் கடினத் தன்மை மதிப்பு 22.7±1.7 கிகாபாசுகல் என்றும், மீட்சிக் குணக மதிப்பு 450 கிகாபாசுகல் என்றும் கணக்கிடப்பட்டுள்ளது. \nSection::::பயன்கள்.\nதைட்டானியம் நைட்ரைடு போன்ற ஒரு கடினமான பீங்கான் பொருளாகவும், சிமெண்ட் போல வெப்பந் தாங்கும் பொருளாகவும் சிர்க்கோனியம் நைட்ரைடு கருதப்படுகிறது. இதனால் இச்சேர்மத்தை வெப்பந்தாங்கும் பொருட்களாகவும், பீங்கான் உலோகமாகவும், புடக் குவளைகளாகவும் பயன்படுத்துகிறார்கள். இயற்பிய ஆவிப் படிவுப் பூச்சுச் செயல்முறையில் இதைப்பயன்படுத்தும் போது பொதுவாக மருத்துவக் கருவிகளின் மீது பூசப் பயன்படுத்துகிறார்கள். தொழிற்சாலைகளில் குறிப்பாக துளையிடும் கருவிகளிலும், தானியங்கிப் பொறிகள் மற்றும் விண்வெளி பொறிகளிலும் சிர்க்கோனியம் நைட்ரைடைப் பயன்படுத்துகிறார்கள். இவற்றைத் தவிர அரிக்கும் சூழல்களில் உடுத்தும் பொருளாகவும் இது பயன்படுகிறது. \n\nராக்கெட்டுகள் மற்றும் வானூர்திகளில் ஐதரசன் பெராக்சைடு எரிபொருள் கலத்தின் உள்ளக உறையாக சிர்க்கோனியம் நைட்ரைடைப் பயன்படுத்த பரிந்துரைக்கிறார்கள். \n"}
{"id": "393051", "url": "https://ta.wikipedia.org/wiki?curid=393051", "title": "உத்தரகோசமங்கை மங்களேசுவரர் திருக்கோயில் ராமநாதபுரம்", "text": "உத்தரகோசமங்கை மங்களேசுவரர் திருக்கோயில் ராமநாதபுரம்\n\nSection::::அமைவிடம்.\nஅருள்மிகு மங்களேசுவரர் திருக்கோயில் தமிழ்நாட்டில் ராமநாதபுரம் மாவட்டம் உத்தரகோசமங்கை என்னுமிடத்தில் உள்ளது.\n\nSection::::சிறப்பு.\nதிருவாசகத் திருத்தலங்களில் ஒன்று என்ற பெருமையினையும் கொண்ட தலமாகும்.\n\nSection::::தல வரலாறு.\nமரகத லிங்கம்\n\nSection::::கோவில் அமைப்பு.\nஇங்கு தமிழ்ப் புத்தாண்டு, சித்ரா பவுர்ணமி, திருவாதிரை, பங்குனி உத்திரம், ஆடிப்பெருக்கு, ஆடி அமாவாசை, ஆருத்ரா தரிசனம், சிவராத்திரி, நவராத்திரி போன்ற விழாக்கள் சிறப்பாக கொண்டாடப்படுகிறது.\n\nஇந்த ஆலயம் தினமும் காலை 6 மணி முதல் பகல் 12 மணி வரையும், மாலை 4 மணி முதல் இரவு 8 மணி வரையும் பக்தர்கள் தரிசனம் செய்வதற்காக திறந்திருக்கும்.\n\n"}
{"id": "393052", "url": "https://ta.wikipedia.org/wiki?curid=393052", "title": "திலௌராகோட்", "text": "திலௌராகோட்\n\nதிலௌராகோட் (Tilaurakot ) நேபாள நாட்டின், நேபாள மாநில எண் 5ல் உள்ள கபிலவஸ்து மாவட்டத்தில் உள்ள கிராமிய நகராட்சி மன்றம் ஆகும். \n\n1991ம் ஆண்டு மக்கள் தொகை கணக்கெடுப்பின் படி, இதன் மக்கள் தொகை 5,684 ஆகும்.\n\nகௌதம புத்தர் துறவறம் ஏற்பதற்கு முன் குடும்பத்தினருடன் 29 ஆண்டுகள் அரண்மனையில் வாழ்ந்த, பண்டைய கபிலவஸ்து நகரம் இக்கிராமத்தில் தான் இருந்தது என நேபாள நாட்டவர்கள் கருதுகின்றனர். இக்கிராமத்தின் மேற்கில் உள்ள லும்பினித் தோட்டத்தில் மாயாதேவி புத்தரைப் பெற்றெடுத்ததாக கருதுகின்றனர். \n\nSection::::வரலாறு.\nசீன பௌத்தப் பிக்குளான பாசியான் மற்றும் யுவான் சுவாங் கபிலவஸ்துவிற்கு புனித யாத்திரை மேற்கொண்ட குறிப்புகளின் அடிப்படையில், 19ம் நூற்றாண்டில் இக்கிராமத்திலும், இதனருகே உள்ள இந்தியாவின் பிப்ரவா கிராமத்திலும் அகழ்வாராய்ச்சிகள் மேற்கொள்ளப்பட்டது.\n\nசில அகழ்வாராய்ச்சியாளர்கள் நேபாள நாட்டின் திலௌராகோட் கிராமமே கௌதம புத்தர் வாழ்ந்த பண்டைய கபிலவஸ்து நகரம் என கருதுகின்றனர். பிற அகழ்வாராய்ச்சியாளர்கள், நேபாளத்தின் திலௌராகோட் கிராமத்திலிருந்து 16 கிலோமீட்டர் தொலைவில் உள்ள இந்தியாவின் உத்தரப் பிரதேசம் மாநிலத்தின் சித்தார்த் நகர் மாவட்டத்தில் உள்ள பிப்ரவா கிராமமே புத்தர் அரண்மனையில் வாழ்ந்த பண்டைய கபிலவஸ்து நகரமாகும் எனக்கருதுகின்றனர்.\n\n"}
{"id": "393053", "url": "https://ta.wikipedia.org/wiki?curid=393053", "title": "எண்ணிமக்கலன் வடிவம்", "text": "எண்ணிமக்கலன் வடிவம்\n\nஎண்ணிமக்கலன் வடிவம் (Digital container format) என்பது மீகோப்பு வடிவம் ஆகும். இது தரவின் வேறுபட்ட கூறுகளை, விவரக்கூற்றாக விவரிக்கிறது. அத்துடன் கணினிக் கோப்பில், மீதரவும் உடன் இருக்கிறது. இந்த வடிவம் அதிகமாக பல்லூடக பயன்பாட்டு மென்பொருட்களில் அதிகம் பயன்படுகிறது. இந்த வடிவமானது, அதன் தரவு, மீதரவு ஆகியவற்றின் குறியாக்கத்தை விவரிப்பதில்லை. ஏனெனில், இக்கலவடிவில் குறியாக்கத்தை புரிந்து கொள்ளத் தேவையான செய்வழி(algorithm) அமைக்கப்படாமல் இருப்பதே காரணமாக இருக்கலாம். எண்ணிமக்கல வடிவம் என்பது எத்தரவையும், தன்னக்கத்தே சுற்றி வைத்துள்ள தரவு உறையாகத் திகழ்கிறது. எடுத்துக்காட்டாக, மைக்ரோசாப்ட்டின் டிஎல்எல்(DLL) கோப்புகளைக் கூறலாம். ஊடகத் தன்மைக்கு ஏற்ப, ஒவ்வொரு வகை ஊடகத்திற்கும், ஒவ்வொரு வகையான எண்ணிமக்கலன் வடிவங்கள் உள்ளன.\n\n\n"}
{"id": "393074", "url": "https://ta.wikipedia.org/wiki?curid=393074", "title": "மா. ரா.", "text": "மா. ரா.\n\nமா. ரா. என பிரபலமாக அறியப்பட்ட மா. ராமச்சந்திரன் ஒரு எழுத்தாளரும், திரைப்பட கதை வசனகர்த்தாவும், இயக்குநரும், தயாரிப்பாளருமாவார்.\n\nSection::::தொழில் வாழ்க்கை.\nசாண்டோ சின்னப்பா தேவருக்குச் சொந்தமான தேவர் பிலிம்ஸ் நிறுவனத்தின் கதை இலாகாவில் பணியாற்றினார். நூற்றுக்கும் மேற்பட்ட திரைப்படங்களுக்கு கதை வசனம் எழுதியுள்ளார். முன்னணி நடிகர்களான எம். ஜி. ஆர், சிவாஜி கணேசன், ஜெமினி கணேசன், ரஜினிகாந்த், கமல் ஹாசன் போன்றோர் நடித்த படங்களுக்கு கதை வசனம் எழுதியுள்ளார். இவற்றுள் என் அண்ணன், பலே பாண்டியா, ராமன் தேடிய சீதை என்பன குறிப்பிடத்தக்கவை.\n\nகல்யாண மண்டபம் (1965) என்ற திரைப்படத்தைத் தயாரித்து இயக்கியுள்ளார். அப்பா அம்மா (1974) என்ற திரைப்படத்தை இயக்கியுள்ளார்.\n\nசென்னை இராயப்பேட்டையில் ஒரு பதிப்பகத்தை நடத்தி நூல்களை வெளியிட்டார்.\n\nSection::::இறப்பு.\nஉடல்நலக் குறைவு காரணமாகத் தனது 81-ஆவது வயதில் சென்னை வேளச்சேரியில் 2014 ஆகஸ்ட் 26 செவ்வாய்க்கிழமை காலமானார்.\n"}
{"id": "393077", "url": "https://ta.wikipedia.org/wiki?curid=393077", "title": "கரிமசிர்க்கோனியம் வேதியியல்", "text": "கரிமசிர்க்கோனியம் வேதியியல்\n\nகரிமசிர்க்கோனியம் சேர்மங்கள் \"(Organozirconium compounds)\" என்பவை கார்பனுடன் சிர்க்கோனியம் வேதிப் பிணைப்பால் பிணைக்கப்பட்டுள்ள கரிம உலோகச் சேர்மங்களைக் குறிக்கும். இச்சேர்மங்களின் பண்புகள், கட்டமைப்புகள், வேதி வினைகள் ஆகியனவற்றைப் படிக்கும் அறிவியல் பிரிவு கரிமசிர்க்கோனியம் வேதியியல் எனப்படுகிறது. பொதுவாக கரிமசிர்க்கோனியம் சேர்மங்கள் நிலைப்புத்தன்மை மிக்கவையாகவும் நச்சுத்தன்மை அற்றும் உள்ளன. கரிம வேதியியலில் இவற்றை வேதித் தொகுப்பு வினைகளில் இடைநிலைகளாகப் பயன்படுத்துகிறார்கள். இவை நெடுங்குழு 4 தனிமமான கரிமதைட்டானியத்துடன் பண்புகளைப் பகிர்ந்து கொள்கின்றன. சீக்ளர்-நட்டா பலபடியாதல் வினையில் மிக்க பயனுள்ள ஒரு வினையூக்கிகளாக இருப்பதால் கரிமசிர்க்கோனியம் சேர்மங்களின் ஒரு பகுதி விரிவாக ஆராயப்பட்டு வருகின்றன.\n1953 ஆம் ஆண்டில் கண்டறியப்பட்ட சிர்க்கோனோசீன் டைபுரோமைடு சேர்மம் நுதலாவதாகக் கண்டறியப்பட்ட கரிமசிர்க்கோனியம் சேர்மமாகக் கருதப்படுகிறது . இச்சேர்மம் மெட்டலோசீன் குடும்பத்தைச் சேர்ந்ததாகக் கருதப்படுகிறது. இரண்டு வளையபெண்டாடையீனைல் எதிர்மின் அயனிகள் ஒர் உலோக மையத்துடன் இணைந்திருக்கும் வகைச் சேர்மங்கள் மெட்டலோசீன் வகைச் சேர்மங்கள் என்பர். வளையபெண்டாடையீனைல் மக்னீசியம் புரோமைடுடன் சிர்க்கோனியம்(IV) குளோரைடை வினைபுரியச் செய்து சிர்க்கோனோசீன் டைபுரோமைடைத் தயாரிக்கிறார்கள். சிர்க்கோனோசீன்கள் பலபடியாதல் வினையூக்கிகளாகப் பயன்படுத்தப்படுகின்றன. பல்லின சீக்ளர்-நட்டா வினையூக்கிகளின் ஒரு பகுதிக்கு இவை மாற்றாக உள்ளன.\n\nSection::::ஐதரோசிர்க்கோனேற்றம்.\n1974 ஆம் ஆண்டில் கண்டறியப்பட்ட சிக்வார்ட்சு வினைப்பொருள் ஒரு சிர்க்கோனோசீன் ஐதரோகுளோரைடு ஆகும். ஐதரோ உலோகயேற்றம் அல்லது ஐதரோசிர்க்கோனேற்றம் என்று அழைக்கப்படும் வினைகளில் ஒரு வினைப்பொருளாக இது செயல்படுகிறது. கரிமத் தொகுப்பு வினைகளில் இது சிறிதளவு பயனளிப்பதாகவும் உள்ளது. ஐதரோசிர்க்கோனேற்றத் தளப்பொருட்களாக ஆல்கீன்களும் ஆல்கைன்களும் பயன்படுகின்றன. விளிம்பு நிலை ஆல்கைன்களுடன் வினைல் சிர்க்கோனியம் விளைபொருள்கள் பிரதானமாக உருவாகின்றன. அணுக்கருகவர் கூட்டுவினைகள், ஈந்தணைவி உலோகமாற்ற வினைகள், இனைக்கூட்டு வினைகள், உலோக வினையூக்கப் பிணைப்பு வினைகள், கார்பனைலேற்ற வினைகள், ஆலசனேற்ற வினைகள் முதலியன இரண்டாம் நிலை வினைகளாகும். \n\nSection::::வரலாறு.\nஐதரோசிர்க்கோனேற்றத்திற்கு முன்னரே சிர்க்கோனியம் ஐதரைடுகள் வளர்ச்சி பெற்றிருந்தன. 1966 ஆம் ஆண்டில் கண்டுபிடிக்கப்பட்ட முதலாவது சிர்க்கோனியம் ஐதரைடு Cp2ZrH2 ஆகும். (Cp)2Zr(BH4)2 உடன் பென்சீனிலுள்ள டிரையெத்திலமீனை வினைபுரியச் செய்து எம்.கி.எச். வால்பிரிட்சு இதைத் தயாரித்தார். இதுவொரு அசாதாரணமான கரையாத திண்மமாகும். 1970 ஆம் ஆண்டில் எச். வேகோல்ட் மற்றும் பி.சி. வேயில் ஆகியோர் ஐதரோகுளோரைடு வகை சேர்மத்தை டைகுளோரைடுடன் (Cp2ZrCl2) இலித்தியம் அலுமினியம் ஐதரைடைச் (அல்லது தொடர்புடைய LiAlH(t-BuO)3) சேர்த்துத் தயாரித்தனர். இந்தப் புதிய ஐதரைடுகளை இவர்கள் கார்பாக்சிலிக் அமிலங்களுடன் வினைபுரியச் செய்வதற்காக ஆய்வுகளை மேற்கொண்டனர். 1971 ஆம் ஆண்டில் ஆல்கைன்களுடன் வினைபுரியச் செய்து CpZr(OCOR)3) போன்ற சேர்மங்கள் தயாரிக்க முயன்றதை இதற்கு உதாரணமாகக் கூறலாம்\nடைபீனைலசிட்டிலீனில் இருந்து இவர்கள் தயாரித்துப் பெற்ற ஒருசமநிறை Cp2ZrClH சேர்மத்தில் இச்சேர்மத்துடன் தொடர்புடைய ஆல்கீனைல்சிர்க்கோனியத்தின் ஒருபக்க மற்றும் மறுபக்க மாற்றியன்களின் கலவை காணப்பட்டது. இருசமநிறை ஐதரைடு சேர்மத்தில் எரித்ரோ மற்றும் திரியோசிர்க்கோனோ ஆல்கேன்களின் கலவை இறுதி விளைபொருளாக இருந்தது. \nகரிமசிர்க்கோனியம் இடைநிலைகள் ஐதரோகுளோரிக் அமிலம், புரோமின் மற்றும் அமிலக்குளோரைடுகள் போன்ற மின்னணுகவரிகளுடன் வினைபுரிந்து தொடர்புடைய ஆல்கேன்கள், புரோமோ ஆல்கேன்கள் மற்றும் கீட்டோன்களாக உருவாகின்றன என்பதை 1974 ஆம் ஆண்டில் டோனால்டு டபிள்யூ ஆர்ட் மற்றும் யெஃப்ரி சிக்வார்ட்சு ஆகியோர் விவரித்தனர் :\n\nஇதனையொத்த கரிமபோரான் மற்றும் கரிம அலுமினியம் சேர்மங்கள் ஏற்கனவே அறியப்பட்டவையாகும். ஆனால் அவை காற்றுச் சிதைவு மற்றும் காற்றில் தீப்பிடிக்கும் சேர்மங்களாகும். ஆனால் கரிமசிர்க்கோனியம் சேர்மங்கள் இத்தகைய பண்புகளைப் பெற்றவையல்ல. \n\nSection::::எல்லை.\nதுத்தநாகக் குளோரைடுடன் சேரும்போது ஆல்கைன் ஐதரோசிர்க்கோனேற்றத்தின் தலத்தேர்வு வழக்கத்திற்கு மாறாகத் தலைகீழாக இருப்பதாக ஓர் ஆய்வு தெரிவிக்கிறது :\n\nஓருலைத் தொகுப்புமுறை|ஓருலைஐதரோசிர்க்கோனேற்றம்]] – கார்பனைலேற்றம் பிணைப்பு வினை கீழே விளக்கிக் காட்டப்பட்டுள்ளது :\n\nசில அல்லைல் ஆல்ககால்களுடன் வினைபுரியும் போது ஆல்ககால் குழுவானது அணுக்கரு கார்பனால் இடப்பெயர்ச்சி செய்யப்பட்டு வளையபுரோப்பேன் வளையமாக உருவாகிறது :\n\nSection::::சிர்க்கோனோ வளையமாதல்.\nயினைன் வகைச் சேர்மங்களையும், டையீனைன் வகைச் சேர்மங்களையும் வளையமாக்கி வளைய அல்லது இருவளைய அலிப்பாட்டிக் சேர்மங்களாக உருவாக்குவதற்கு சிர்க்கோனோசீன் டைகுளோரைடு பயன்படுத்தப்படுகிறது \n\nSection::::கரிம ஆஃபினியம் வேதியியல்.\nகிட்டத்தட்ட கரிமசிர்க்கோனியம் சேர்மங்களைப் போலவே செயல்படுகின்ற வேதிப்பொருள்கள் கரிம ஆஃபினியம் சேர்மங்களாகும். பிசு(வளையபெண்டாடையீனைல்)ஆஃபினியம்(IV) டைகுளோரைடு, பிசு(வளையபெண்டாடையீனைல்)ஆஃபினியம்(IV) டையைதரைடு மற்றும் டைமெத்தில்பிசு(வளையபெண்டாடையீனைல்)ஆஃபினியம்(IV) போன்ற கரிமசிர்க்கோனியம் சேர்மங்களை ஒத்த பல கரிம ஆஃபினியம் சேர்மங்களும் அறியப்படுகின்றன. \n\nஆல்கீன்களை பலபடியாக்கும் தொழிற்சாலை முறைகளில் நேர்மின்னயனி ஆஃபினோசீன் அணைவுகள், மெட்டலோசீன் அல்லாத வினையூக்கிகள் போன்றவை பயன்படுகின்றன .\n"}
{"id": "393090", "url": "https://ta.wikipedia.org/wiki?curid=393090", "title": "ஆண்டிபட்டி மீனாட்சி சுந்தரேஸ்வரர் திருக்கோயில், தேனி", "text": "ஆண்டிபட்டி மீனாட்சி சுந்தரேஸ்வரர் திருக்கோயில், தேனி\n\nஅருள்மிகு மாதேஸ்வரர் கோயில் தமிழ்நாட்டில் தேனி மாவட்டம் ஆண்டிபட்டி என்னுமிடத்தில் உள்ளது.\n\n\nSection::::பூஜைகள்.\nதினமும் காலை, மாலை வேளைகளில் பூஜை நடைபெறும். \n\nமேலும்\n\n\n"}
{"id": "393091", "url": "https://ta.wikipedia.org/wiki?curid=393091", "title": "அல்மருடைட்டு", "text": "அல்மருடைட்டு\n\nஅல்மருடைட்டு \"(Almarudite)\" என்பது K([],Na)(Mn,Fe,Mg)(Be,Al)[SiO] என்ற மூலக்கூற்று வாய்ப்பாடு கொண்ட பெரிலியத்தின் கனிமம் ஆகும். மிகவும் அரிதாகக் கிடைக்கும் இக்கனிமம் செருமனியின் எஃபெல் மலையின் எரிமலைச் சுற்றுச்சுழலில் கிடைக்கிறது. வளைய சிலிக்கேட்டுகள் என்ற வகைபாட்டில் ஆல்கலி மாங்கனீசு பெரிலியம் சிலிக்கேட்டு கனிமம் அடங்குகிறது \n"}
{"id": "393096", "url": "https://ta.wikipedia.org/wiki?curid=393096", "title": "திருவைகுண்டம் கைலாசநாதர் கோயில், தூத்துக்குடி", "text": "திருவைகுண்டம் கைலாசநாதர் கோயில், தூத்துக்குடி\n\nSection::::அமைவிடம்.\nஅருள்மிகு கைலாசநாதர் கோயில், தூத்துக்குடி தமிழ்நாட்டில் தூத்துக்குடி மாவட்டம் திருவைகுண்டம் என்னுமிடத்தில் உள்ளது.\n\nSection::::தல வரலாறு.\nஇங்கு சிவன் சுயம்பு மூர்த்தியாக அருள்பாலிக்கிறார்.\n\nSection::::கோவில் அமைப்பு.\nஇங்கு தமிழ்ப் புத்தாண்டு, சித்ரா பவுர்ணமி, திருவாதிரை, பங்குனி உத்திரம், ஆடிப்பெருக்கு, ஆடி அமாவாசை, ஆருத்ரா தரிசனம், சிவராத்திரி, நவராத்திரி போன்ற விழாக்கள் சிறப்பாக கொண்டாடப்படுகிறது.\n\nஇந்த ஆலயம் தினமும் காலை 6 மணி முதல் பகல் 12 மணி வரையும், மாலை 4 மணி முதல் இரவு 8 மணி வரையும் பக்தர்கள் தரிசனம் செய்வதற்காக திறந்திருக்கும்.\n\n"}
{"id": "393107", "url": "https://ta.wikipedia.org/wiki?curid=393107", "title": "அனைத்துலக சீர்தரம்", "text": "அனைத்துலக சீர்தரம்\n\nஅனைத்துலக சீர்தரம் (International standard) என்பது அனைத்துலக சீர்தர அமைப்புகளினால் வரையறைக்கப்படும் சீர்தரங்கள் ஆகும். இந்த சீர்தரங்கள், அனைத்து நாடுகளின் சீரிய ஆலோசனைகளுக்குப் பிறகு, உருவாக்கப்பட்டு, அனைவராலும் பின்பற்றப்படுகின்றன. ஒவ்வொரு நாட்டிற்குள்ளும் பின்பற்றப்பட சீர்தரங்கள் உருவாக்கப்பட்டு, அவையும் பிறநாடுகளுக்கு அறிவிக்கப்பட்டு, பின்பு அந்தந்த நாடுகளில் மட்டும் நடைமுறை படுத்தப்படுகின்றன. எடுத்துக்காட்டாக, இந்திய தர நிர்ணய அமைவனம் என்பது இந்தியாவில் மட்டும் பின்பற்றப்படும் சீர்தரம் ஆகும். அதே வகையில், பல சீர்தரங்கள் உலகில் உள்ள நாடுகளுக்கு பொதுவாகத் தேவைப்படுகின்றன. அவையும் கூட்டாக உருவாக்கப்பட்டு, அனைவராலும், அனைத்து நாடுகளும் பின்பற்றப்படுகின்றன. எடுத்துக்காட்டாக, அனைத்துலக மின்தொழினுட்ப ஆணையம் (International Electrotechnical Commission), சீர்தரத்துக்கான அனைத்துலக நிறுவனம் என்பனவற்றைக் கூறலாம். 'என்றிமாட்சுலே' (Henry_Maudslay) என்பவர் முறுக்காணிகளுக்குரிய சீர்தரங்களை, 1800 ஆம் ஆண்டு உருவாக்கி, தொழிற்புரட்சியின் வேகத்தினை அதிகப்படுத்தினார். கிராம்டன்(R. E. B. Crompton) என்பவர் 1906 ஆம் ஆண்டு அனைத்துலக மின்தொழினுட்ப விதிகளை உருவாக்கி, பன்னாட்டு நிறுவனங்களுக்கு அடித்தளம் வகுத்தார்.\n"}
{"id": "393109", "url": "https://ta.wikipedia.org/wiki?curid=393109", "title": "வணிகத்தின் உட்பிரிவுகள்", "text": "வணிகத்தின் உட்பிரிவுகள்\n\nSection::::வணிகத்தின் உட்பிரிவுகள்.\nஉற்பத்தி பொருட்களை அல்லது சேவைகளை தயாரிப்பாளரிடமிருந்து நுகர்வோருக்கு\nபரிமாற்றம் செடீநுயும் பணியில் அமையும் நடவடிக்கைகள் அனைத்தையுமே வணிகம் என்ற\nசொல்லின் உள்ளடக்கலாம். மேற்கண்ட பரிமாற்றத்தில் பல தடைகள் குறுக்கிடுகின்றன.\nஉற்பத்தியாளருக்கும், நுகர்வோருக்கும் இடையே தங்கு தடையற்ற வணிக பரிமாற்றம் நிகடிநவதே\nவணிகத்தின் குறிக்கோளாகும்.\nவியாபாரம், போக்குவரத்து, நிதி, பண்டகம், காப்பீடு, விளம்பரம் முதலானவற்றுள்\nஅவ்வப்பொழுது சில தடைகள் தோன்றக் கூடும். இருப்பினும், இவற்றோடு தொடர்புள்ள சில\nவணிக நடவடிக்கைகள் தடைகளை நீக்கப் பேருதவியாக இருக்கின்றன.\nவணிகமும் அதன் கிளைகளும்\n\nSection::::வியாபாரம்.\nமொத்த வியாபாரிகள், சில்லறை வியாபாரிகள் மற்றும் வணிக முகவர்களின் உதவியுடன்\nவியாபாரம் ஆள்சார் தடையை நீக்குகிறது. பொருட்களின் உரிமையும், உடைமையும்\nஉற்பத்தியாளரிடமிருந்து நுகர்வோரை சென்று அடைவது கட்டாயமாகும். அப்போது தான்\nநுகர்வோர் இத்தகு பொருட்களை நுகர முடியும். இந்த பணிகளை வியாபார நிறுவனர்களே\nசரியாக செடீநுது முடிக்க இயலும். உற்பத்தியாளர்களிடமிருந்து மொத்த வியாபாரிகள்\nபொருட்களைப் பெறுகின்றனர். மொத்த வியாபாரிகளிடமிருந்து சில்லறை வியாபாரிகள் அந்த\nபொருட்களை பெறுகின்றனர். நுகர்வோர் தத்தம் தேவைகளுக்கேற்ப பொருட்களைச் சில்லறை\nவியாபாரிகளிடமிருந்து வாங்கிக் கொள்கின்றனர். இவ்வாறு ஆள்சார்தடை நீக்கப்படுகிறது.\nSection::::போக்குவரத்து.\nபோக்குவரத்து இடத்தடைகளை நீக்குகிறது. பொருட்களின் தேவை குறைவாக உள்ள\nஇடத்திலும், அதிக பொருட்கள் உற்பத்தி செடீநுயப்படலாம். எனவே உபரி பொருட்கள் போக்குவரத்து\nசாதனங்களின் உதவியோடு தேவை உள்ள இடங்களுக்கு கொண்டு செல்லப்படுகின்றன.\nஇதன் மூலம் அப்பொருட்களுக்கு நாம் இடப்பயன்பாட்டை உருவாக்குகிறோம். இடபயன்பாட்டு\nமுறையால் உற்பத்தியாளர் உற்பத்தியை அதிகப்படுத்தி தன் வருவாயை பெருக்கிக் கொள்கிறார்.\nஇத்தகு உற்பத்திப் பொருட்களின் சரியான விநியோகத்தால் நுகர்வோர் தேவை நிறைவேறுகிறது.\nசாலை, இரயில், கடல், வான் போன்ற பல்வேறு வகையான போக்குவரத்து சாதனங்கள் வாணிகம்\nமற்றும் தொழில் வளர்ச்சிக்கு உறுதுணையாக உள்ளன. அதே சமயம் பொருட்களின் தேவையை\nபொறுத்து ஒரு உற்பத்தியாளர் எந்த அளவு வேண்டுமானாலும் உற்பத்தி செடீநுயவும் இயலும்.\nSection::::பண்டகக்காப்பகம்.\nகாலத்தடையை பண்டகக்காப்பகம் நீக்கிவிடும். பருத்தி, சணல், உணவு தானியங்கள்,\nசர்க்கரை முதலான பொருட்களின் உற்பத்தி சில குறிப்பிட்ட பருவகாலங்களில் தான்\nசெடீநுயப்படுகின்றன. ஆனால், அவற்றின் தேவை ஆண்டு முழுவதும் இருக்கும். ஆண்டு\nமுழுவதும் இப்பொருட்கள் தடையின்றி கிடைக்கப் பண்டகக்காப்பகம் தேவைப்படுகிறது. சில\nபொருட்கள் சில குறிப்பிட்ட பருவக்காலங்களில் மட்டுமே பயன்படுத்தப்படுகின்றன. கம்பளித்\nதுணிகள் பனிக்காலத்திலும், மழை அங்கி மற்றும் குடைகள் மழைக்காலத்தில் பயன்படுத்தும்\nபொருட்கள் ஆகும். இத்தகு பொருட்கள் அந்தப் பருவகாலங்கள் வருவதற்கு முன்னதாகவே\nதேவைக்கு அதிகமாகவே தயாராக இருப்பு வைத்துக் கொள்ள வேண்டியது இன்றியமையா\nபணியாகும். இத்தகு நடைமுறைப் பணிகள் பண்டகக் காப்பகத்தின் உதவியோடு தான்\nநிறைவேற்றப்படுகின்றன.\nSection::::வங்கிப் பணிகள்.\nநிதிப் பற்றாக்குறை எப்பொழுதும் உருவாகக் கூடிய ஒன்றுதான். எப்பொழுதும்\nபொருட்களின் உற்பத்திக்கும், நுகர்வுக்கும் இடையே மிகுதியாக காலஇடைவெளி ஏற்படுவது\nஇயல்பே. இத்தகு பொருட்கள் நுகர்வோரிடம் விற்ற பிறகே அத்தகு பொருட்களுக்குரிய பணம்\nகிடைக்கக்கூடும். இக்கால இடைவேளையில் வணிகத்தை தொடர்ந்து நடத்த வணிகர்களுக்கு\nநிதி தேவைப்படுகிறது. இந்நிதித் தேவைகளை பற்பல வணிக வங்கிகளும் நிதி நிறுவனங்களும்\nபூர்த்தி செடீநுது வருகின்றன.\n\nSection::::விளம்பரமும் விற்பான்மையும்.\nநுகர்வோர் சந்தையில் கிடைக்கும் பல்வகைப்பட்ட பொருட்களைப் பற்றிய எல்லா\nவிபரங்களையும் அறிந்து வைத்திருப்போர் எனக் கூற இயலாது. நுகர்வோரின் வாங்கும் திறன்\nவளராமல் தடுக்கும் நிலையைப் பெரிதும் வளர்ப்பது அப்பொருட்களைப் பற்றிய செடீநுதிகளை\nஅறிய இயலாதிருப்பதே ஆகும். உற்பத்தியாளரும் பெருமளவு நுகர்வோரை அடைவதையே\nவிரும்புவார். இதற்கு விளம்பரமும், விற்பான்மையும் பெரிதும் உதவி செடீநுகின்றன.\nநுகர்வோர்க்குப் பொருட்கள் தொடர்பான எல்லாச் செடீநுதிகளையும், அவற்றின் சிறப்புகளையும்,\nகிடைக்கும் இடங்களையும், பயன்படுத்தும் முறைகளையும் தொலைகாட்சி, வானொலியின்\nபண்பலை ஒலிபரப்பு, இணையம் போன்ற சாதனங்கள் மூலம் தொடர்ந்து விளம்பரம் செடீநுது\nநுகர்வோர்க்கிடையே விழிப்புணர்ச்சி ஏற்படுத்துகின்றன.\nSection::::காப்பீடு.\nஓரிடத்திலிருந்து மற்றோர் இடத்திற்கு போக்குவரத்து சாதனங்கள் மூலம் பொருட்களைக்\nகொண்டு செல்லும் போது தீப்பிடித்தல் மற்றும் திருட்டு போன்றவற்றால் இடர்பாடுகள் ஏற்பட\nவாடீநுப்புண்டு. இந்த இழப்புகளால் வியாபார வளர்ச்சியில் பல தடைகள் ஏற்படக் கூடும். இவ்வகை\nஇடர்பாட்டினை காப்பீட்டு நிறுவனங்களிடம் காப்பீ¬டு செடீநுவதன் மூலம் மட்டுப்படுத்திக் கொள்ள\nமுடிகிறது. இத்தகு காப்பீட்டுத் திட்டங்களால் தேசிய வணிகம் மட்டுமன்று, உலக வணிகமும்\nபற்பல நன்மைகளைப் பெற்றுத் தம்மைக் காத்துக் கொள்ள இயலும்.\nSection::::தகவல் தொடர்பு.\nவிற்போரும், வாங்குவோரும் மொத்த வியாபார நிலையிலும், சில்லறை வியாபார\nநிலையிலும் தத்தம் வணிகச் செடீநுதிகளைத் தம்முள் பரிமாறிக் கொள்ள யாதேனும்\nசில சாதனங்களை எதிர்பார்த்திருக்க வேண்டியுள்ளது. உற்பத்தியாளர் தத்தம் உற்பத்திப்\nபொருட்களைப் பற்றி நுகர்வோருக்கு அவ்வப்பொழுது தெரிவித்து வர வேண்டியுள்ளது.\nவாங்குவோர் தாம் விரும்பும் பொருட்களைப் பெற்றுக் கொள்ள விற்போருக்கு உரிய முறையில்\nதெரிவிக்க வேண்டியுள்ளது. அஞ்சல் நிலையம், தனியார் கூரியர் சர்வீஸ், ஃபேக்ஸ், தொலைபேசி,\nசெல்போன் போன்றவை இத்தகு செடீநுதிப் பரிமாற்றங்களுக்குப் பெரிதும் உதவி வருகின்றன.\n"}
{"id": "393112", "url": "https://ta.wikipedia.org/wiki?curid=393112", "title": "பிப்ரவா", "text": "பிப்ரவா\n\nபிப்ரவா (Piprahwa) வடஇந்தியாவின் உத்தரப் பிரதேசம் மாநிலம் - நேபாள எல்லையில் உள்ள, சித்தார்த்தநகர் மாவட்டத்தின் பன்சி தாலுக்காவில் உள்ள சிறிய கிராமம் ஆகும்.\n\nகௌதம புத்தர் தமது 29வது அகவை வரை குடும்பத்தினருடன் வாழ்ந்த பண்டைய கபிலவஸ்து நகர அரண்மனையின் தொல்பொருட்களை, தொல்லியல் அகழ்வாராய்ச்சியாளர்கள் பிப்ரவா கிராமத்தில் அகழ்ந்தெடுத்தனர். \nவாசனையுடன் கூடிய கருப்பு நிற காலாநமக் நெல் இக்கிராமத்தில் அதிகம் பயிரிடப்படுகிறது. \n\nகௌதம புத்தர் பரிநிர்வாணம் அடைந்த பின், அவரது உடல் குசிநகரில் எரியூட்டப்பட்டது. கௌதம புத்தரின் சாம்பல் மற்றும் எலும்புகளின் ஒரு பகுதியை பிப்ரவா கிராமத்தில் வைத்து, அதன் மீது கட்டப்பட்ட ஒரு பெரிய தூபியும், சிதலமடைந்த பௌத்த விகாரைகளும், 1971-1973 காலகட்டங்களில் நடைபெற்ற இந்தியத் தொல்லியல் அய்வகத்தின் அகழ்வாராய்ச்சியில் கண்டெடுக்கப்பட்டது. \nSection::::வில்லியம் கிளாக்ஸ்டோன் பெப்பியின் அகழ்வாராய்ச்சிகள்.\nசீன பௌத்தப் பிக்குளான பாசியான் மற்றும் யுவான் சுவாங் கபிலவஸ்துவிற்கு புனித யாத்திரை மேற்கொண்ட குறிப்புகளின் அடிப்படையில், \n\nபிரித்தானிய தொல்லியல் அறிஞரான வில்லியம் கிளாக்ஸ்டோன் பெப்பி என்பவர் சனவரி, 1898ல் பிப்ரவா கிராமத்தில் அகழ்வாராய்ச்சி செய்த போது, ஒரு தூபி மற்றும் விகாரைகள் கண்டெடுத்தார். மேலும் எலும்பு துண்டுகள், சாம்பல் மற்றும் நகைகள் உள்ளடக்கிய ஐந்து சிறிய குவளைகள் கொண்ட ஒரு கல் குடுவை கண்டெடுக்கப்பட்டது. ஒரு மட்பாண்டத்தின் மேற்புறத்தில் மேலும் பிராமி எழுத்தில எழுதப்பட்டிருந்த ஒரு மட்பாண்டம் கண்டெடுக்கப்பட்டது. அதை ஜார்ஜ் புக்லர் ஆங்கிலத்தில் மொழி பெயர்த்துள்ளார். அதன் பொருள்: \n\"This relic-shrine of divine Buddha (is the donation) of the Sakya-Sukiti brothers, associated with their sisters, sons, and wives,\" \n\nபிப்ரவா கிராமத்தில் கிடைத்த கௌதம புத்தரின் எலும்புகள், சாம்பல் முதலிய புனிதப் பொருட்களின் சிறு பகுதிகளை, பௌத்த சமயத்தை பின்பற்றும் தாய்லாந்து, இலங்கை, பர்மா, மங்கோலியா போன்ற நாடுகளுக்கு எடுத்துச் சென்று, அதனை வைத்து நினைவுத் தூபிகள் எழுப்பி வழிபடுகின்றனர். \n\nSection::::இந்தியத் தொல்லியல் ஆய்வகத்தின் அகழ்வாராய்ச்சிகள்.\n1971 - 1973களில் இந்தியத் தொல்லியல் ஆய்வகத்தினர் இக்கிராமத்தில் மீண்டும் அகழ்வாராய்ச்சியை மேற்கொண்டனர்.\nகிமு நான்காம் - ஐந்தாம் நூற்றாண்டின் காலத்திய தொல்பொருட்கள் அகழ்வாராய்ச்சியின் போது கிடைத்தன. கௌதம புத்தர் வாழ்ந்த பண்டைய கபிலவஸ்து நகரமே தற்கால பிப்ரவா கிராமம் என்பதற்கு சான்றுகள் கிடைத்துள்ளது. \n\nஇங்கு கிடைத்த கௌத புத்தரின் எலும்புத் துண்டுகளின் ஒரு பகுதி தேசிய அருங்காட்சியகம், புது டில்லியில் காட்சிப்படுத்தப்பட்டுள்ளது. \n\nதற்போது பிப்வரா - கன்வாரியா கிராமங்களில் கிடைத்த தொல்பொருட்கள், இந்தியத் தொல்லியல் துறை இயக்கும் கபிலவஸ்து அருங்காட்சியகத்தில் காட்சிக்கு வைக்கப்பட்டுள்ளது.\n\nSection::::வேற்று கருத்துகள்.\nசில அகழ்வாராய்ச்சியாளர்கள் பிப்ரவா கிராமத்திற்கு அருகில் உள்ள, நேபாள நாட்டின் திலௌராகோட் கிராமமே கௌதம புத்தர் வாழ்ந்த பண்டைய கபிலவஸ்து நகரம் என கருதுகின்றனர். \n\n\n\n\n"}
{"id": "393117", "url": "https://ta.wikipedia.org/wiki?curid=393117", "title": "சோமாலியா கடற்கரை", "text": "சோமாலியா கடற்கரை\n\nசோமாலியா கடற்கரை \"(Somalia coastline)\" 3025 கிலோ மீட்டர் நீளம் கொண்ட ஒரு நீண்ட கடற்கரையாகும் . ஆப்பிரிக்க நாடுகளில் காணப்படும் நீண்ட கடற்கரைகளில் இதுவும் ஒன்றாகும். சோமாலிய நாட்டின் தலைநகரமான மொகடிசு சோமாலியாவின் கிழக்குக் கடற்கரையில் அமைந்துள்ளது. இந்தியப் பெருங்கடலும் ஏடன் வளைகுடாவும் இக்கடற்கரையின் பெரும்பகுதியை பகிர்ந்து கொள்கின்றன. மீன்பிடித்தல் மற்றும் வர்த்தகம் மூலம் நாட்டின் பொருளாதாரத்தை பராமரிப்பதில் இக்கடற்கரை முக்கிய பங்கு வகிக்கிறது, ஏனெனில் மற்ற அனைத்து துறைகளிலும் கிடைக்கும் பொருளாதார வளர்ச்சி நாட்டுக்கு போதுமான பாதுகாப்பு அளிப்பதாக இல்லை . ஆப்பிரிக்காவில் மடகாசுகர் கடற்கரைக்கு (4828 கிலோமீட்டர்) அடுத்ததாக இரண்டாவது பெரிய கடற்கரையாக சோமாலியா கடற்கரை திகழ்கிறது. வடக்கு மற்றும் கிழக்கு திசைகளுக்கு இடையில் இக்கடற்கரை இரண்டாகப் பிரிக்கப்பட்டுள்ளது. வடக்கு முனை மேற்கில் உள்ள டிபூட்டியிலும் கிழக்கு முனை அதன் தெற்கிலுள்ள கென்யாவிலும் சந்திக்கின்றன .\nசோமாலியாவின் கடலோரப் பகுதிகளில் பல தீவுகள் உள்ளன. ராசு கேசிர் ( கார்டாஃபு முனை) சோமாலியாவின் கிழக்குப் பகுதியில்கடைசியாக உள்ளது. இது ஏடன் வளைகுடாவை இந்தியப் பெருங்கடலுடன் இணைக்கிறது. \n\nSection::::புவியியல் தோற்றங்கள்.\nசோமாலியா கடற்கரையின் நீளம் முழுவதும் வெவ்வேறு நிலைமைகளைக் கொண்டுள்ளது. ஆப்பிரிக்காவில் இரண்டாவது மிக நீளமான கடற்கரையாகத் திகழும் இக்கடற்கரை ஆப்பிரிக்கா கண்டத்தின் கிழக்கு கடற்கரையின் கடைசிப்பகுதியாகவும், இந்தியப் பெருங்கடலின் வடமேற்குக் கடற்கரையாகவும், ஏமன் நாட்டின் சாக்கோத் தீவுகளுக்கு அருகாமையிலுள்ள கடற்கரையாகவும் உள்ளது. இதன் தொடர்ச்சியான கண்டத்திட்டு 32500 கி.மீ பரப்பளவில் பரந்துள்ளது. வடக்கு கடற்கரை டிபூட்டியிலிருந்து இருந்து தொடங்கி கிழக்கு வரை விரிவடைகிறது, மற்றும் கிழக்கு கடற்கரை வடகிழக்கிலிருந்து தென்மேற்கு வரை நீண்டு இறுதியாக கென்யாவை அடைகிறது . \n"}
{"id": "393135", "url": "https://ta.wikipedia.org/wiki?curid=393135", "title": "நேபாள புரட்சி, 1951", "text": "நேபாள புரட்சி, 1951\n\nநேபாள புரட்சி, 1951 (The revolution of 1951) (நேபாளி: सात सालको क्रान्ति), இதனை ஏழாண்டுப் புரட்சி (Sat Salko Kranti) என்றும் அழைப்பர். நேபாளத்தில் ராணா வம்சத்தின் பரம்பரை பிரதம அமைச்சர்களின் நேரடி ஆட்சியை ஒழிப்பதே இப்புரட்சியின் நோக்கமாகும். 1944ம் ஆண்டு முதல் நேபாளி காங்கிரஸ் கட்சி போன்ற அரசியல் கட்சிகள், பொதுமக்களின் ஆதரவுடன் நடைபெற்ற வலுவான ஏழாண்டுப் போராட்டத்தின் விளைவாக, இறுதியில் நேபாளத்தில் ராணா வம்சத்தினரின் பரம்பரை பிரதம அமைச்சர் பதவி 15 பிப்ரவரி 1951 அன்று ஒழிக்கப்பட்டது. \n\nSection::::ராணா வம்சத்தினர் ஆட்சியின் பின்னணி.\n1814 - 16ல் நடைபெற்ற ஆங்கிலேயே நேபாளப் போரில் நேபாளம் தோல்வியுற்றதால், ராணா வம்ச பரம்பரை பிரதம அமைச்சர்களின் செல்வாக்கு கூடியது. மேலும் கோத் படுகொலைகளின் விளைவாக ஜங் பகதூர் ராணா மற்றும் அவரது உடன்பிறப்புகள், நேபாள இராச்சியத்தில் அரசியல் செல்வாக்கு பெற்று, நேபாள மன்னரை கைப்பாவையாகக் கொண்டு, பரம்பரையாக நேபாளத்தின் நிர்வாகிகளாக செயல்பட்டனர். ராணா வம்சத்தினர் பிரித்தானிய இந்தியாவின் அரசின் கைக்கூலிகளாக செயல்பட்டனர். பிரித்தானிய இந்தியாவில் 1857 சிப்பாய் கிளர்ச்சியை ஒடுக்க பிரித்தானியர்களுக்கு ராணா வம்சத்தினர் நேபாள கூர்க்காப் படைகளை அனுப்பி உதவினர்.\n\nSection::::புரட்சிக்கான அமைப்புகள்.\nராணாக்கள் ஆட்சி மீது அதிருப்தி கொண்டவர்களை, நேபாளத்தை விட்டு நாடு கடத்தப்பட்டனர். அதில் பலர் இந்திய விடுதலைப் போராட்டத்தில் கலந்து கொண்டு சிறை சென்றனர். இதே போன்று நேபாளத்திலும் போராட்டங்கள் நடத்தி, கொடுங்கோலர்களாக ராணா வம்ச பரம்பரை நேபாள ஆட்சியாளர்களை அதிகார மையத்திலிருந்து விரட்ட முடிவு செய்தனர். அதற்காக இந்தியாவிற்கு நாடு கடத்தப்பட்ட நேபாள மக்கள் ஒன்று சேர்ந்து, நேபாள ராஷ்டிரிய காங்கிரஸ், பிரஜா பரிசத் போன்ற அரசியல் கட்சிகளை நிறுவினர். விஸ்வேஷ்வர பிரசாத் கொய்ராலா போன்ற படித்த இளைஞர்கள் அரசியலில் ஈடுபட்டனர்.\n\nSection::::மன்னர் திரிபுவன் நாடு கடத்தப்படல்.\nராண வம்ச நேபாள பிரதம அமைச்சர் மோகன் சம்செர் ஜங் பகதூர் ராணாவின் செயல்பாடுகளில் அதிருப்தியுற்ற நேபாள மன்னர், திரிபுவன் வீர விக்ரம் ஷா, நவம்பர் 1950ல், இளவரசர் மகேந்திரா மற்றும் மூத்த பேரன் பிரேந்திராவுடன் நேபாளத்தை விட்டு வெளியேறி, இந்தியாவில் அடைக்கலம் புகுந்தார்.\n\nஇதனால் பயமுற்ற நேபாளப் பிரதமர் மோகன் சம்செர் ஜங் பகதூர் ராணா, 7 நவம்பர் 1950ல் உடனடியாக சிங்க அரண்மனையில் அமைச்சரவையைக் கூட்டினார். அதன் படி, மன்னர் திரிபுவனின் மூன்று வயது இளைய பேரன் ஞானேந்திராவை, நேபாளத்தின் புதிய மன்னராக காத்மாண்டு அரண்மனையில் வைத்து முடி சூட்டப்பட்டது. \n\nமன்னர் திரிபுவனுக்குப் பதிலாக அவரது மூன்று வயது பேரன் ஞானேந்திரா முடி சூட்டப்பட்டதால், முன்னாள் மன்னர் திரிபுவனுக்கு ஆதரவாகவும், பிரதம அமைச்சருக்கு எதிராகவும் நாடு முழுவதும் மக்கள் கொதித்தெழுந்து தெருக்களில் கூடி போராட்டங்களில் ஈடுபட்டனர். \n\n22 நவம்பர் 1950 அன்று இந்தியப் பிரதமர் ஜவகர்லால் நேரு ஞானேந்திராவை நேபாள மன்னராக அங்கீரம் தர முடியாது என அறிவித்தார்.\n\nSection::::நேபாளி காங்கிரஸ் கட்சியின் விடுதலைப் படை.\nநேபாளத்தில் பரம்பரை ராணா வம்ச பிரதம அமைச்சர் பதவியை ஒழிப்பதற்கு, நேபாளி காங்கிரஸ் கட்சி காங்கிரஸ் விடுதலைப் படை நிறுவி போராட்டங்களில் கலந்து கொண்டது. இப்படை நேபாளத்தின் தராய் பகுதிகளை கைப்பற்றியது.\n\nSection::::தில்லி ஒப்பந்தம்.\nராணாக்கள், நேபாளி காங்கிரஸ் மற்றும் மன்னர் திரிபுவன் ஆகியோர் தில்லியில் 1951ல் முத்தரப்பு ஒப்பந்தம் செய்துகொண்டனர். அதன் படி மன்னர் திரிபுவன் நேபாளம் சென்று மன்னர் பொறுப்பு ஏற்றுக் கொண்டார். தில்லி ஒப்பந்தத்தின் முக்கிய விவரங்கள்:\n\nSection::::கூட்டணி அரசு அமைப்பு.\n15 பிப்ரவரி 1951 அன்று மன்னர் திரிபுவன் மற்றும் நேபாளி காங்கிரஸ் தலைவர்கள் காட்மாண்டு வந்தடைந்தனர். \nதில்லி ஒப்பந்தப்படி, 18 பிப்ரவரி 1951ல் மோகன் சம்செர் ஜங் பகதூர் ராணா தலைமையில், இடைக்கால அமைச்சரவையை மன்னர் நியமித்தார். \nராணாக்கள் தரப்பில் :\n\n\nநேபாளி காங்கிரஸ் கட்சி தரப்பில்:\n\n\nSection::::பின்னர் நடந்தவைகள்.\nநவம்பர், 1951ல் அமைச்சரவையிலிருந்து நேபாளி காங்கிரஸ் கட்சி அமைச்சர்கள் விலகினர். எனவே மன்னர் திரிபுவன் அமைச்சரவையை கலைத்து விட்டு, 16 நவம்பர் 1951ல் மாத்ரிக பிரசாத் கொய்ராலா தலைமையில் புதிய அமைச்சரவையை மன்னர் நியமித்தார். \n\n"}
{"id": "393136", "url": "https://ta.wikipedia.org/wiki?curid=393136", "title": "யுவான்னே எல்சுவர்த்", "text": "யுவான்னே எல்சுவர்த்\n\nயுவான்னே எல்சுவர்த் (\"Yvonne Elsworth\") ஓர் அயர்லாந்து வானியலாலரும் இயற்பியலாளரும் ஆவார். இவர் பர்மிங்காம் பல்கலைக்கழகத்தில் இயற்பியல், வானியல் துறையில் சூரிய நடுக்கவியல் பேராசிரியரும் பாயிண்டிங் இயற்பியல் பேராசிரியரும் ஆவார்.\n\nSection::::கல்வி.\nஇவர் 1970 இல் மான்செசுட்டர் பல்கலைக்கழகத்தில் இயற்பியலில் தகவுறு இளம் அறிவியல் பட்டத்தைப் பெற்றார். இவருக்கு 1976 இல் முனைவர் பட்டம் வழங்கப்பட்டது. இப்பட்டம் மான்செசுட்டர் பல்கலைக்கழக இயற்பியல், வானியல் பள்ளியால் வழங்கப்பட்டது.\n\nSection::::ஆராய்ச்சி.\nஇவரது ஆர்வம் சூரிய நடுக்கவியல், சூரிய இயற்பியல், சூரிய மாறுமை, வான்பொருள் நடுக்கவியல் உடுக்கன இயற்பியல், உடுக்கண மாறுமை ஆகிய புலங்களில் அமைந்திருந்தது. இவரது ஆராய்ச்சி அறிவியல் தொழில்நுட்ப ஏந்துகள் மன்றத்தால் ஊக்குவிக்கப்பட்டது.\n"}
{"id": "393140", "url": "https://ta.wikipedia.org/wiki?curid=393140", "title": "எலிசா குவிண்டானா", "text": "எலிசா குவிண்டானா\n\nஎல்சா விக்டோரியா குவிண்டானா \"(Elisa Victoria Quintana)\" வானியலிலும் கோள் அறிவியலிலும் நாசாகோடார்டு விண்வெளி பறப்பு மையத்தில் பணிபுரியும் ஓர் அறிவியலாளர் ஆவார். இவர் புறக்கோள்களைக் கண்டுபிடிப்பதிலும் அவற்றின் பான்மைகளை அறிவதிலும் தோற்றக் கோட்பாட்டிலும் ஈடுபட்டுவருகிறார். இவர் கெப்ளர் 186f புறக்கோளைக் கண்டுபிடித்து பெயர்பெற்றார். the first Earth-sized planet found in the habitable zone of a star other than the Sun.\n\nSection::::இளமையும் கல்வியும்.\nஇவர் நியூமெக்சிகோவில் அமைந்த சில்வர் நகரத்தில் பிறந்தார். இவரது தந்தையார் இலெராய் குவிண்டானா சிகானோ மொழிக் கவிஞர் ஆவார். இவரது பாட்டனார் ஒரு சுரங்கவியலாளர் ஆவார். இவர் தடை செய்யப்பட்ட சால்ட் ஆஃப் தெ எர்த் (1954) எனும் ஆலிவுட் திரைப்படத்தில் தோன்றியுள்ளார். இவர் தன் ஒன்பதாம் அகவையில் சாந்தியாகோவுக்குப் புலம்பெயர்ந்தார்.\n\n"}
{"id": "393152", "url": "https://ta.wikipedia.org/wiki?curid=393152", "title": "நவம்பர் குற்றவாளிகள்", "text": "நவம்பர் குற்றவாளிகள்\n\nநவம்பர் குற்றவாளிகள் :\n\n1918 நவம்பரில் முதல் உலகப் போர் முடிவடைந்த போர்முனையுடன் பேச்சுவார்த்தை நடத்திய ஜேர்மனியின் அரசியல்வாதிகளுக்கு \"நவம்பர் குற்றவாளிகள்\" புனைப்பெயர் வழங்கப்பட்டது. \n\nஜேர்மனிய இராணுவம் போதுமான வலிமை கொண்டிருந்தும் ,நவம்பர் குற்றவாளிகள் \nபோரில் சரண்டடைந்தது ஒரு காட்டிக்கொடுப்பு அல்லது குற்றமாகும், ஜேர்மன் இராணுவம் உண்மையில் போரில் முறியடிக்கப்படவில்லை.\n\nஇந்த அரசியல் எதிரிகள் பிரதானமாக வலதுசாரிகளாக இருந்தனர் 'ஜேர்மனி போர்முனையில் \nமுன்னணியில் இருந்தும் சரணடைந்தது என்று பொதுமக்கள் குற்றம் சாட்டினார் .\nஆனால் அவர்கள் ஒப்புக்கொள்ள விரும்பவில்லை."}
{"id": "393159", "url": "https://ta.wikipedia.org/wiki?curid=393159", "title": "கோப்பு வடிவம்", "text": "கோப்பு வடிவம்\n\nகோப்பு வடிவம் (File format) என்பது கணினி பயன்பாட்டு இயக்கத்திற்கு ஏற்ப பயன்படுத்தபட, உருவாக்கப்படும் மின்னணுக் கோப்பு வடிவங்களைக் குறிக்கிறது. இது ஒரு கணியக்கோப்பில் தரவாக, கணியத்தேக்ககத்தில், குறிப்பிட்ட குறியீட்டு எண்ணிம வடிவத்தில் சீர்தரத்துடன் சேமிக்க, அமையப்பெறும் வழிமுறையாகும். இவ்வாறான கோப்பு வடிவம், வெளியிடப்படாத அல்லது வெளியிடப்பட்ட, காப்புரிமை உள்ள அல்லது கட்டற்ற/காப்புரிமையற்ற வடிவமாக இருக்கலாம். இவ்வடிவங்களில் சில, குறிப்பிட்ட தரவுக்காக மட்டும் வடிவமைக்கப் பட்டிருக்கும். எடுத்துக்காட்டாக, இடம்பெயர் இணைய வரைகலை (PNG) வடிவம் என்ற இணுப்படம், இணையத்தில் தரவை வீணாகமல், ஓரிடத்தில் இருந்து மற்ற இடத்திற்கு நகர்த்தும் இயல்புக்காகவே வடிவமைக்கப் பட்டுள்ளது. கோப்பு வடிவத்தை, கோப்பு நீட்சி அடையாளங்காட்டுகிறது. ஒரு கணியக்கோப்பின், கோப்பு நீட்சி மறைத்தல் என்பதும் பாதுகாப்பினை குறைக்கவல்லது ஆகும்.\n\n"}
{"id": "393196", "url": "https://ta.wikipedia.org/wiki?curid=393196", "title": "காரீய ஐதரசன் ஆர்சனேட்டு", "text": "காரீய ஐதரசன் ஆர்சனேட்டு\n\nகாரீய ஐதரசன் ஆர்சனேட்டு(Lead hydrogen arsenate), PbHAsO மூலக்கூற்று வாய்ப்பாட்டை  உடைய காரீய ஆர்சனேட்டு அல்லது அமில  காரீய ஆர்சனேட்டு எனவும் அழைக்கப்படுகின்றது. இது ஒரு கனிம பூச்சிக்கொல்லி ஆகும். முக்கியமாக இது உருளைக்கிழங்கு வண்டுகளுக்கு எதிராக பயன்படுத்தப்பட்டது. \n\nSection::::வேதியியல்.\nஇது வழக்கமாக பின்வரும் வினையைப் பயன்படுத்தி தயாரிக்கப்படுகிறது:\nகாரீய ஆர்சனேட்டு மிகவும் பரந்துபட்ட அளவில் பயன்படும் ஆர்சனிக் பூச்சிக்கொல்லியாகும்.  காரீய ஆர்சனேட்டின் இரண்டு வகையான ஆக்கங்கள் சந்தைப்படுத்தப்பட்டுள்ளன: கார காரீய ஆர்சனேட்டு (PbOH(AsO), சிஏசு எண்: 1327-31-7) மற்றும் அமில காரீய ஆர்சனேட்டு (PbHAsO, சிஏசு எண்: 7784-40-9). \n\n1930கள்-1940கள் வரை, காரீய ஆர்சனேட்டு விவசாயிகளால் கரையக்கூடிய ஈய உப்புக்களுடன் சோடியம் ஆர்செனேட்டினை வினைப்படுத்தி வீட்டிலேயே தயாரிக்கப்பட்டு வந்தது.\n\nSection::::பயன்கள்.\nஒரு பூச்சிக்கால்லியாக, இது முதலில் மாசச்சூசெட்ஸில் ஜிப்சி அந்துப்பூச்சிக்கு எதிராக அப்போது பயன்படுத்தப்பட்டு வந்த பாரிசு பச்சைக்குப் பதிலாக குறைவான கரைதிறன் மற்றும் குறைவான நச்சுத்தன்மை கொண்ட மாற்றாக பயன்படுத்தப்பட்டது. இது தாவரங்களின் புறப்பரப்பில் நன்றாக ஒட்டிக்கொள்ளும் பண்பையும், நீண்டகால அளவிற்கு நீடித்து வரும் தன்மையினாலும், மேம்பட்ட பூச்சிக்கொல்லித் தன்மமையைக் கொண்டதாக இருந்ததாலும் சிறப்பானதாக இருந்தது.\n\nகாரீய ஆர்செனேட்டு ஆஸ்திரேலியா, கனடா, நியூசிலாந்து, அமெரிக்கா, இங்கிலாந்து, பிரான்சு, வட ஆப்பிரிக்கா, மற்றும் பல பிற பகுதிகளில், அந்துப்பூச்சி இனத்திற்கு எதிராக பரவலாகப் பயன்படுத்தப்பட்டு வந்தது. முக்கியமாக ஆப்பிள்கள், மற்ற பழ மரங்கள், தோட்டப் பயிர்கள்  தரைப்பகுதி புல்வகை ஆகியவற்றிலும் மற்றும் கொசுக்களுக்கு எதிராகவும் பயன்படுத்தப்பட்டு வந்தது. கலிபோர்னியாவில்,  அம்மோனியம் சல்பேட்டுடன்  இணைத்து பயன்படுத்தப்படும் தெற்கு கலிபோர்னியாவில் புல்வெளிகளில் காணப்படும் நண்டு புல் விதைகளை அழிப்பதற்கான குளிர்கால சிகிச்சை முறையில் பயன்படுத்தப்பட்டு வந்தது.\n\nகார காரீய ஆர்செனேட்டு கலிபோர்னியாவின் சில பகுதிகளில் பயன்படுத்தப்பட்டு வந்தது.\n\nதாவரங்களின் புறப்பரப்பைக் கழுவுவதோடு இது விளைபொருட்களில் தங்கி விடுவது கண்டறியப்பட்டதன் காரணமாக மாற்று பூச்சிக்கொல்லிக்கான தேடல் 1919 ஆம் ஆண்டிலேயே தொடங்கியிருந்தது. 1947 ஆம் ஆண்டில் டிடிடீ கண்டுபிடிக்கப்படுவது வரை கண்டறியப்பட்ட மாற்றுப்பொருட்கள் குறைவான திறனுடடையவையாகவும் தாவரங்கள் மற்றும் விலங்குகளுக்கும் அதிக நச்சுத்தன்மை உடையனவாகவும் இருந்தன. அமமெரிக்க ஐக்கிய நாடுகளில் 1960 களின் இடைப்பகுதி வரை காரீய ஆர்செனேட்டின் பயன்பாடு இருந்தது. ஆகஸ்ட் 1, 1988 அன்று அதிகாரப்பூர்வமாக பூச்சிக்கொல்லியாக பயன்படுத்தப்படுவதில் இருந்து தடை செய்யப்பட்டது.\n\n\n"}
{"id": "393208", "url": "https://ta.wikipedia.org/wiki?curid=393208", "title": "1, 2-விட்டிக் மறுசீராக்கல் வினை", "text": "1, 2-விட்டிக் மறுசீராக்கல் வினை\n\n1, 2-விட்டிக் மறுசீராக்கல் வினை \"(1,2-Wittig rearrangement)\" என்பது ஈதருடன் ஆல்கைல் இலித்தியம் சேர்மம் வினைபுரியும்போது ஈதரில் நிகழ்கின்ற 1,2-மறுசீரமைப்பைக் குறிக்கிறது. கரிம வேதியியலில் நடைபெறுகின்ற வகைப்படுத்தப்பட்ட வினைகளில் மறுசீராக்கல் வினை என்பதும் ஒரு வினை வகையாகும். நோபல் பரிசு பெற்ற வேதியியலாளர் கியார்க் விட்டிக் என்பவர் பெயரால் இவ்வினை அழைக்கப்படுகிறது. \nஆல்காக்சி இலித்தியம் உப்பு ஓர் இடைநிலை விளைபொருளாகவும் ஓர் ஆல்ககால் இறுதி விளைபொருளாகவும் கிடைக்கின்றன. R\" என்பது சயனைடு குழுவைப் போல ஒரு நல்ல விடுபடும் குழுவாகவும் எலக்ட்ரானை எடுத்துக் கொள்ளும் வேதி வினைக்குழுவாகவும் இருந்தால் இவ்வினை நிகழ்கிறது இக்குழுவானது நீக்கப்பட்டு தொடர்புடைய ஒரு கீட்டோன் உருவாகிறது. \n\nSection::::வினை வழிமுறை.\nஇலித்தியத்துடன் கூடிய ஒரு தனி உறுப்பு இணை கார்பன் அணுவிலிருந்து ஆக்சிசன் அணுவிற்கு இடம்பெயர்வதை மையமாகக் கொண்டே வினைவழி முறை அமைகிறது. R தனி உறுப்பு பின்னர் மீண்டும் கீட்டைலுடன் சேர்கிறது.\nவெப்ப இயக்கவியல் நிலைப்புத்தன்மை அடிப்படை வரிசையில் ஆல்கைல் குழு இடம்பெயர்கிறது. \nமெத்தில் < முதலாம் நிலை ஆல்கைல் < இரண்டாம் நிலை ஆல்கைல் < மூன்றாம் நிலை ஆல்கைல் என்ற வரிசையில் தனி உறுப்பு வழிமுறை அமைகிறது. கரைப்பான் கூடு விளைவு காரணமாக தனி உறுப்பு-கீட்டைல் இணை சிறிது நேரத்தில் சில மாற்றியமாதல் வினைகள் நிகழ்கின்றன. எலக்ட்ரான் அமைப்பு தலைகீழ் திருப்பமாக மாறுகிறது.\nசில அல்லைல் அரைல் ஈதர்களுடன் வினை என்றால் இணை வினை வழிமுறை நிகழ்கிறது. −78 °செல்சியசு வெப்பநிலையில் அல்லைல்பீனைல் ஈதரின் வினை 1 இலித்தியமேற்ற இடைநிலையைக் கொடுக்கிறது. 2 இதை −25 °செல்சியசு வெப்பநிலைக்குச் சூடுபடுத்தும் போது மட்டும் மறுசீராக்கல் விளைபொருளாக 5 மாறுகிறது. ஆனால் இலித்தியம் ஆல்காக்சைடுடன் டிரைமெத்தில்சிலில் குளோரைடு கவர்ந்து கொண்ட பின்னர் மாறுவதில்லை. இதனால் மெய்செனெய்மர் அணைவுச் சேர்மத்திற்கு 3b ஆதரவாக தனி உறுப்பு-கீட்டைல் இடைநிலை3a வெளியேற்றப்படுகிறது. ஒரு பாரா-மூன்றாம் நிலை-பியூட்டைல் பதிலீட்டுடன் வினை செயலிழந்திருப்பதைக் கண்டுபிடிப்பதன் மூலம் இந்த வினைவழிமுறைக்கான கூடுதல் சான்று கிடைக்கிறது. \n\nஇவ்வினை ஒரு மரபுசார்ந்த டையோடிராபிக் வினை வகையாகும்.\n"}
{"id": "393209", "url": "https://ta.wikipedia.org/wiki?curid=393209", "title": "யாக்கோபு மெய்செனெய்மர்", "text": "யாக்கோபு மெய்செனெய்மர்\n\nயாக்கோபு மெய்செனெய்மர் \"(Jakob Meisenheimer)\" என்பவர் 14 சூன் 1876 – 2 டிசம்பர் 1934 வரையான காலத்தில் வாழ்ந்த ஒரு செருமானிய வேதியியலாளர் ஆவார். கரிம வேதியியல் துறைக்காக இவர் பல்வேறு கண்டுபிடிப்புகளை வழங்கியுள்ளார். குறிப்பாக மெய்செனெய்மர் அணைவுச் சேர்மங்கள் குழுவிற்கான கட்டமைப்பை முன்மொழிந்தது மிகப்பிரபலமான கொடையாகும். பெக்மான் மறுசீராக்கல் வினைக்கான வினைவழி முறையையும் இவரே முன்மொழிந்தார் . இறுதிக் காலத்தில் பிரிடின்-என்-ஆக்சைடு தயாரிப்பதற்கான தொகுப்பு முறையைக் கண்டறிந்து அறிவித்தார். \n"}
{"id": "393213", "url": "https://ta.wikipedia.org/wiki?curid=393213", "title": "ஆஃப்மேன் மார்சியசு மறுசீராக்கல் வினை", "text": "ஆஃப்மேன் மார்சியசு மறுசீராக்கல் வினை\n\nஆஃப்மேன்-மார்சியசு மறுசீராக்கல் வினை (Hofmann–Martius rearrangement)  N-அல்கைலேற்ற அனிலினை அதற்குத் தொடர்புடைய ஆர்த்தோ மற்றும் / அல்லது பாரா அரைல்-அல்கைலேற்ற அனிலினாக மாற்றும் ஒரு கரிம வேதியியல் மறுசீராக்க வினையாகும். இந்த வினை நிகழ, வெப்பம், ஐதரோகுளோரிக் காடி போன்ற ஒரு அமில வினைவேகமாற்றி ஆகியவை தேவைப்படுகிறது.\nவினைவேகமாற்றியானது ஒரு உலோக ஆலைடாக இருக்கும் போது இந்த வினையானது ரெய்லி-இக்கின்பாட்டம் மறுசீராக்க வினை (Reilly–Hickinbottom rearrangement) எனவும் அழைக்கப்படுகிறது.\n\nஇந்த வினையானது அரைல் ஈதர்களில் சிறப்பாக நிகழ்கிறது. இதற்கு கருத்துரீதியாக ஒத்த இரண்டு வினைகளாவன: ஃப்ரீஸ்  மறுசீராக்க வினை மற்றும் பிசர்-எப் மறுசீராக்க வினை ஆகியவை ஆகும். இதன் வினை வழிமுறையானது, வினைபடுபொருள், பிரீடல்-கிராப்ட்சு அல்கைலேற்ற வினையில் நேர்மின்சுமை கொண்ட மிகுதியான கரிம அல்கைல் தொகுதியானது, அனிலின் வளையத்தை தாக்குவதை மையமாகக் கொண்டதாகும்.\n\nஆய்வறிக்கை ஒன்றில் இந்த மறுசீராக்க வினையானது 3-N(CH)(CH)-2-ஆக்சின்டோலுக்குப் பயன்படுத்தப்பட்டுள்ளது:\n\n"}
{"id": "393215", "url": "https://ta.wikipedia.org/wiki?curid=393215", "title": "பெராச் நதி", "text": "பெராச் நதி\n\nபெராச் நதி \"( Berach River )\" இந்தியாவின் மேற்கு பகுதியில் இருக்கும் இராசத்தான் மாநிலத்தில் உள்ள பனாசு நதியின் துணை நதியாகும். உதய்பூர் மாவட்டத்தில் உதய்பூர் நகருக்கு வடகிழக்கில் இந்நதி உற்பத்தியாகிறது. 157 கிலோமீட்டர் நீளம் கொண்ட இந்நதி சுமார்7502 சதுரகிலோமீட்டர் பரப்பளவுக்கு பாய்கிறது. வடகிழக்கிலிருந்து உதய்பூர் வழியாக சித்தோர்கர் மற்றும் பில்வாரா மாவட்டங்களில் பாய்ந்து பில்வாரா மாவட்டத்திலுள்ள பிகோடு கிராமத்திற்கு அருகே பனாசு நதியுடன் இணைகிறது. சித்தோர்கர் நகரின் கோட்டை நகரம் பெராச் நதியின் கரையில் அமைந்துள்ளது. அகர் நதி, வாக்லி நதி, வாகோன் நதி, காம்பிரி நதி, ஓரை நதி முதலிய நதிகள் பெராச் நதியின் துணை நதிகளாகும். இவை பெராச் நதியின் வலது புறத்தில் இணைகின்றன. உதய்பூர் நகரின் வழியாக பாயும் அயர் நதி பெராச் நதியை உதய் சாகர் நீர்த்தேக்கத்துடன் இணைக்கிறது. \n\nSection::::துணை நதிகள்.\nபனாசு நதியின் தென்பகுதி துணை நதியான பெராச் நதி உதய்பூர் மாவட்ட மலைகளில் உற்பத்தியாகிறது . \n"}
{"id": "393216", "url": "https://ta.wikipedia.org/wiki?curid=393216", "title": "அப்துல் ரஹ்மான் இப்னு இப்ராஹிம் சோரி", "text": "அப்துல் ரஹ்மான் இப்னு இப்ராஹிம் சோரி\n\nஅப்துல் ரஹ்மான் இப்னு இப்ராஹிம் சோரி () மேற்கு ஆப்பிரிக்க நாடான கினியாவில் உள்ள ஃபவுட்டா டிஜல்லான் என்ற பகுதியின் படைத்தலைவராக இருந்தவர். இவர் 1778 ஆம் ஆண்டு ஆங்கிலேயர்களால் சிறைபிடிக்கப்பட்டு அமெரிக்காவிற்கு அடிமையாக விற்கப்பட்டார்.\n\nஇவரை அடிமையாக வாங்கிய முதலாளி தாமஸ் ஃபாஸ்டர் இவரை ‘இளவரசர்’ என்று அழைத்து வந்தார். இதுவே பிற்காலத்தில் இவருக்கு புனைபெயராக மாறிவிட்டது.\n\n40 வருடங்கள் அடிமையாக வாழ்க்கையை கழித்தார். 1828 ஆம் ஆண்டு, மொராக்கோ நாட்டு மன்னர் வேண்டுகோளின் படி அப்போதைய அமெரிக்க அதிபர் ஜான் குவின்சி ஆடம்ஸ் மற்றும் செயலாளர் ஹென்றி க்ளே உத்தரவால் விடுதலை செய்யபட்டார்.\n\nSection::::வாழ்க்கை.\nஅப்துல் ரஹ்மான் இப்னு இப்ராஹிம் சோரி 1762 ஆம் ஆண்டு கினியாவில் உள்ள டிம்போ எனும் இடத்தில் பிறந்தார். இவரது தந்தை இப்ராஹிம் சோரி, டிம்போவை தலைநகரமாக கொண்டு, ஃபுட்டா ஜல்லான் எனும் பகுதியை ஆண்டு வந்த இஸ்லாமியர் ஆவார்.\n\nஅப்துல் ரஹ்மான் இப்னு இப்ராஹிம் சோரி இஸ்லாமிய அறிவியல் பயின்றவர். நான்கு ஆப்பிரிக்க மொழிகள் தெரிந்தவர். மேலும் அரேபிய, ஆங்கில மொழியையும் கற்றறிந்தவர்.\n\nகல்வி பயின்றபின் தனது சொந்த ஊரான டிம்புக்து திரும்பியவர் 1781 ஆம்த ஆண்டு, தனது தந்தை இப்ராஹிம் சோரியின் இராணுவ படையில் சேர்ந்தார்.\n\nதனது 26-ஆம் வயதில் படை தளபதியாக பொறுப்பேற்றுக்கொண்டார். 1788 ஆம் ஆண்டு, தந்தையின் ஆணைக்கு இணங்க பம்பாரா எனும் பகுதியை பாதுகாக்கவும் அங்கு பொருளாதாரத்தினை மேம்படுத்தவும் 2000 படை வீரர்களுடன் சென்றார்.\n\nஇந்த படையெடுப்பின்போது அப்துல் ரஹ்மான் சோரி சிறைபிடிக்கப்பட்டு ஆங்கிலேயரிடம் அடிமையாக விற்கப்பட்டார்.பிறகு அமெரிக்காவில் உள்ள நாட்சேஸ்- மிசிசிப்பியில், தாமஸ் ஃபாஸ்டர்க்கு சொந்தமான பருத்தி ஆலையில் 40 வருடங்கள் அடிமையாக பணியாற்றினார்.\n\nதாமஸ் ஃபாஸ்டர் பருத்தி ஆலையில் மற்றொரு அடிமையாக பணிபுரிந்த \nஇசபெல்லா என்பவரை 1794-ஆம் ஆண்டு திருமணம் செய்துகொண்டார். இத்தம்பதிகளுக்கு ஐந்து ஆண் குழந்தைகளும் நான்கு பெண் குழந்தைகளும் பிறந்தனர். அவர்கள் அனைவரும் அதே பருத்தி ஆலையில் அடிமைகளாகவே பணிபுரிந்து வந்தனர்.\n\nஅப்துல் ரஹ்மான் சோரியின் திறமையையும் ஆலையில் அவர் பணிபுரியும் திறனையும் கண்ட அவரது முதலாளி அவரை அந்த ஆலையின் தலைமை பொறுப்பினை கொடுத்தார். இதனை பயன்படுத்தி, அந்த பருத்தி ஆலையிலே சொந்தமாக சிறிய காய்கறி தோட்டத்தினை உருவாக்கினார். அதன் மூலம் கிடைக்கும் காய்கறிகளை அருகில் உள்ள உள்ளூர் சந்தையில் விற்று பணம் சேர்த்து வந்தார்.\n\n\n"}
{"id": "393218", "url": "https://ta.wikipedia.org/wiki?curid=393218", "title": "வெப்பக் கதிர் அளவி", "text": "வெப்பக் கதிர் அளவி\n\nவெப்பக் கதிர் அளவி (bolometer) என்பது தன் மீது விழும் மின்காந்தக் கதிர்வீச்சின் திறனை, அது பொருட்களின் மீது உண்டாக்கும் வெப்பத்தை, வெப்பநிலையைப் பொறுத்து மாறும் மின்தடையைக் கொண்டு கண்டறியப் பயன்படுகிறது. 1878 ல் சாமுவேல் பியேர்பாயிண்ட் இலாங்லே என்ற அமெரிக்க வானியலாளரால் உருவாக்கப்பட்டது.\n\nSection::::இயங்கும் விதம்.\nவெப்பக் கதிர் அளவி ஒரு உறிஞ்சும் பகுதியைக் கொண்டுள்ளது. மெல்லிய உலோகம், மாறாத வெப்பநிலைக் கொண்ட வெப்பத் தேக்கியுடன் (reservoir) இணைக்கப்பட்டுள்ளது. உறிஞ்சும் பகுதியை அடையும் எந்ததொரு வெப்பக் கதிரால், அதன் வெப்பநிலையை வெப்பத் தேக்கியின் வெப்பநிலையை விட அதிகமாகிறது. வெப்ப உட்கவர்வுதிறன் அதிகரிக்கும் போது வெப்பநிலையும் அதிகரிக்கிறது. உள்ளார்ந்த வெப்ப மற்றும் நேர மாறிலி (intrinsic thermal time constant), உணர்கருவியின் வேகத்தை அதிகரிக்கிறது. இது வெப்ப ஏற்புத் திறனுக்கும் வெப்பக் கடத்துதிறனுக்கும் இடையேயான விகிதத்திற்குச் சமம். \nவெப்பநிலை மாற்றம் மின்தடை வெப்பமானியால் அளக்கப்படுகிறது. உலோக வெப்பக் கதிர் அளவிகள் குளிர்விக்கப்படாமலே தொடர்ந்து வேலை செய்யும் தன்மை கொண்டவை. இவை மெல்லிய உலோகத் தகடு அல்லது சுருளால் உருவாக்கப்படுகிறது. குறைகடத்தி அல்லது மீக்கடத்திகளால் பெரும்பாலான வெப்பக் கதிர் அளவிகள் உருவாக்கப்படுகின்றன. கடுங்குளிர்பெறுமுறை துகள் கண்டுணரிகளைக் (Cryogenic particle detectors) கொண்டு இக்கருவி இயக்கப்படுகிறது. இதனால் வெப்பக் கதிர் அளவியின் துல்லியத்தன்மை சிறப்பாக உள்ளது.\n\nஒளியணு மற்றும் அயனியாக்கும் கதிர்கள் என அனைத்துக் கதிர்களுக்கும் பயன்படுத்தப்படுகிறது. கரும்பொருள் போன்ற எந்த கதிர்வீச்சுக்கும் இக் கருவியைப் பயன்படுத்தலாம். மிகவும் துல்லியமான வெப்பக் கதிர் அளவிகளில் மீள அமைத்தல் மெதுவாக நடைபெறும். வெப்ப உணரிகள் என அழைக்கப்படுகிறது.\n\nSection::::இலாங்லேயின் வெப்பக் கதிர் அளவி.\nமுதல் வெப்பக் கதிர் அளவி இலாங்லேயால் உருவாக்கப்பட்டது. கருப்பு மை பூசப்பட்ட இரண்டு பிளாட்டினம் தகடுகள் பயன்படுத்தப்பட்டன. \nவீட்ஸ்டன் சமனச்சுற்றுடன் இணைக்கப்பட்ட இரண்டு பிளாட்டினத் தகடுகளும், இது ஒரு சக்திவாய்ந்த கால்வனாமீட்டர் மற்றும் மின்கலத்துடன் இணைக்கப்பட்டுள்ளது. தகடுகளின் மீது விழும் மின்காந்தக் கதிர்வீச்சு, அதன் மின்தடையை மாற்றுகிறது. 1880 ல் உருவாக்கப்பட்ட இலாங்லேயின் வெப்பக் கதிர் அளவி கால் மைல்லுக்குப்பால் உள்ள பசுவின் உடல் வெப்பத்தை உணர உதவியது. \nஇக் கருவி வெப்பத்தைக் கொண்டு நிறமாலையை உணரப் பயன்படுகிறது. பிரான்ஃகோபர் கோடுகளைக் கொண்டு அவை கண்டறியப்படுகின்றன. அவர் அணுவினுடைய மற்றும் மூலக்கூற்று உட்கவர் வரிகளை (absorption lines) கட்புலனாகும் நிறமாலையில் அகச்சிவப்புக் கதிர் பகுதியைக் கொண்டு கண்டறிந்தார். 1892 ல் நிக்கோலா தெஸ்லா, தனது மின்னோட்டம் சார்ந்த சோதனைகளைச் செய்ய, இலாங்லேயின் வெப்பக் கதிர் அளவி பயன்படுத்த தனிப்பட்ட முறையில் அனுமதி பெற்றார்.\n\nSection::::வானியலில் பயன்கள்.\nவெப்பக் கதிர் அளவி எந்த அதிர்வெண் மற்றும் அலைநீளம் கொண்ட கதிர்வீச்சையும் கண்டுணர உதவுகிறது. அதிக அதிர்வெண் கொண்ட அகச்சிவப்புக் கதிர் மற்றும் டெராகெர்ட்சு கதிரியக்கம் ஆகியவற்றையும் கண்டறிய வானியலில் பயன்படுகிறது. கருவியின் துல்லியத்தன்மையை அதிகரிக்க தனிச்சுழி வெப்பநிலைக்கு அருகாமையில், அதன் வெப்பநிலை நிலைநிறுத்தப்படுகிறது. குறு மின்காந்தஅலை வானியலில் (submillimeter astronomy) வெப்பக் கதிர் அளவி கீழ்க்கண்ட ஆய்வகங்களில் கெர்செல் விண் ஆய்வகம் மற்றும் சேம்சு கிளார்க் மேக்சுவெல் தொலைநோக்கி பயன்படுத்தப்படுகிறது.\n\nSection::::துகள் இயற்பியலில் பயன்கள்.\nவெப்பக் கதிர் அளவிகள் துகள் இயற்பியலில் புதிய துகள் உணரிகளை (particle detector) வடிவமைக்க உதவுகிறது. வெப்பக் கதிர் அளவிகள் ஒளிக்கு மட்டுமல்ல எந்தவகை ஆற்றலையும் உணரப் பயன்படுகிறது. \nவெப்ப இயக்கவியலில் பயன்படும் கலோரிமானியின் தத்துவத்தில் வெப்பக் கதிர் அளவி செயல்படுகிறது.\n\nSection::::சூடேற்றப்பட்ட இலத்திரன் வெப்பக் கதிர் அளவி.\nகடுங்குளிரியல் வெப்பநிலையில், தனிச்சுழி வெப்பநிலைக்கு சிறிது மேலே சூடேற்றப்பட்ட இலத்திரன் வெப்பக் கதிர் அளவி செயல்படுகிறது. கடுங்குளிரியல் வெப்பநிலையில், ஒலி ஆற்றல் கற்றைகள் (phonon) மற்றும் இலத்திரன்கள் இணைக்கப்பட்டுள்ளது. இவை சூடேற்றப்பட்ட இலத்திரன்களை உருவாக்க பயன்படுகிறது. \nஉறிஞ்சும் அமைப்பின் மின்தடை, இலத்திரன் வெப்பநிலையைப் பொறுத்தது. இலத்திரன் அமைப்பில் மின்தடை வெப்பநிலைமானியை பயன்படுத்தலாம். \n\n"}
{"id": "393223", "url": "https://ta.wikipedia.org/wiki?curid=393223", "title": "மொம்பாசா", "text": "மொம்பாசா\n\nமொம்பாசா (\"Mombasa\") கென்யாவின் கரையோர நகரம் ஆகும். இது தலைநகர் நைரோபிக்கு அடுத்ததாக நாட்டின் இரண்டாவது பெரிய நகரம் ஆகும். இந்நகரத்தின் அண்ணளவான மக்கள் தொகை 1.2 மில்லியன் (2016) ஆகும். மொம்பாசா நகரம் மொம்பாசா மாவட்டத்தின் ஒரு தொகுதியாக நிருவகிக்கப்படுகிறது. சுவாகிலி மொழி பெரும்பாலான மக்களால் பேசப்படுகிறது. \n\nமொம்பாசா நகரம் மிகபெரிய துறைமுகத்தையும் பன்னாட்டு வானூர்தி நிலையத்தையும் கொண்டுள்ளது. இது ஒரு சிறந்த சுற்றுலா தலமும், வரலாற்று ரீதியாக புகழ் பெற்ற வணிக மையமாகவும் திகழ்கிறது. இதனால் முன்னர் பல நாடுகள் இதனை தமது கட்டுப்பாட்டுக்குள் வைத்திருந்தனர்.\n"}
{"id": "393225", "url": "https://ta.wikipedia.org/wiki?curid=393225", "title": "நிழற்படக்கோப்பு வடிவம்", "text": "நிழற்படக்கோப்பு வடிவம்\n\nநிழற்படக்கோப்பு வடிவம் (Image file formats) என்பது எண்ணிமப் படங்களை சேமிப்பதற்கும், பயன்படுத்தவும், மேலாண்மை செய்யவும் உறுதுணையாக விளங்கும் சீர்தரமுள்ள கோப்பு வடிவங்கள் ஆகும். இவற்றில் பல வகைகள்உள்ளன. தரஇயல்புகளை வைத்து, நான்கு வகைப்படுத்தலாம்.\n\n"}
{"id": "393234", "url": "https://ta.wikipedia.org/wiki?curid=393234", "title": "அகர் நதி", "text": "அகர் நதி\n\nஅகர் நதி \"( Ahar River )\" இந்தியாவின் இராசத்தான் மாநிலத்தில் பாயும் பெராச் நதியின் துணை ஆறாகும். பெராச் நதி பனாசு நதியின் துணை ஆறாகவும், பனாசு நதி சம்பல் ஆற்றின் துணை ஆறாகவும், சம்பல் ஆறு யமுனை ஆற்றின் துணை ஆறாகவும், யமுனை நதி கங்கை ஆற்றின் துணை ஆறாகவும் உள்ளன என்பது குறிப்பிடத் தக்கதாகும். \n\nபெரிய வடிகால் அமைப்பைக் கொண்ட அகர் நதி உதய்பூர் நகரத்தின் வழியாக ஓடுகிறது. உதய்பூர் மாவட்டத்தின் புகழ்பெற்ற ஏரியான பிகோலா ஏரியும், பதேக் சாகர் ஏரியும் அகர் ஆற்றில் கலக்கின்றன. வரலாற்று முக்கியத்துவம் வாய்ந்த இந்த நதி இப்போது உதய்பூர் நகரின் கழிவுநீர் மற்றும் கழிவுப்பொருட்களை கொண்டு செல்லும் கால்வாயாக ஓடுகிறது. \nஅகர் ஆறு கி.மு.3000 கி.மு.1500 வரையான காலத்தைச் சேர்ந்த தொல்பொருள் தளமாகவும் அகர்-பனாசு நாகரிகத்தை வெளிப்படுத்தும் ஓர் அடையாளச் சின்னமாகவும் கருதப்படுகிறது .\n\n"}
{"id": "393237", "url": "https://ta.wikipedia.org/wiki?curid=393237", "title": "மின்கலம் மின்னூட்டல்", "text": "மின்கலம் மின்னூட்டல்\n\nமின்கலம் மின்னூட்டல் என்பது ஒரு பேட்டரி சார்ஜர், அல்லது ரீசார்ஜர்( ), என்பது மின் ஆற்றல் ஒரு மின் கலத்தில் அல்லது ரிச்சார்ஜபிள் பேட்டரி மூலம் மின்சக்தி மின்சாரத்தை சேகாிப்பது அல்லது உள்செலுத்துவதன் மூலம் பயன்படுத்தப்படுகிறது.\nசார்ஜ் நெறிமுறை (எவ்வளவு நேரம் மின்னழுத்தம் அல்லது மின்னோட்டம், மற்றும் சார்ஜ் செய்யும் போது என்ன செய்ய வேண்டும் என்பதைப் பொறுத்து, பேட்டரி அளவு மற்றும் வகை சார்ந்துள்ளது). பேட்டரி வகைகளைப் பொறுத்து, சில பேட்டரி வகைகளில் அதிக அளவு சகிப்புத்தன்மையைக் கொண்டுள்ளன மற்றும் நிலையான வோல்டேஜ் ஆதாரத்திற்கோ அல்லது தொடர்ச்சியான தற்போதைய மூலத்திற்கோ இணைப்பு மூலம் ரீசார்ஜ் செய்யலாம். சார்ஜிங் சுழற்சியின் முடிவில் கைமுறையாக மின்சாரத்தை துண்டிக்கப்பட்டிருக்க வேண்டும், சில பேட்டரி வகைகள் கண்டிப்பாக கைமுறையாக துண்டிக்கப்பட்டிருக்க வேண்டும், அல்லது ஒரு சில நேரத்தில் தரமில்லா பேட்டரி வகைகள் சேதமடைகின்றன (குறைக்கப்பட்ட திறன், குறைந்த வாழ்நாள்) அல்லது சூடுபடுத்துவது அல்லது சார்ஜர் வெப்பநிலை அதிகாிக்கும் பொழுது வெடிக்கும். தரமான மின் கலன் அல்லது மின்னழுத்த உணர்திறன் சுற்றுகள் உள்ள மின் கலம், ஒரு நுண்செயலி மின்சாரத்தை கட்டுப்படுத்தி தானகவே மின்னழுத்தத்தை பாதுகாப்பாக நிர்ணயிக்கும். \n\nமின்கலம் மின்னூட்டல் (பேட்டரி சார்ஜர்களின்) வகைகள்\n\nஎளிய மின்னூட்டல்\n\nவிரைவு மின்னூட்டல்\n\nதூண்டுதல் மின்னூட்டல்\n\nநுண்ணறிவு மின்னூட்டல்\n\nஇயக்கம் இயங்கும் மின்னூட்டல்\n\nதுடிப்பு மின்னூட்டல்\n\nUSB அடிப்படையிலான மின்னூட்டல்"}
{"id": "393239", "url": "https://ta.wikipedia.org/wiki?curid=393239", "title": "கதிர் செறிவு அளவி", "text": "கதிர் செறிவு அளவி\n\nகதிர் செறிவு அளவி (Actinometers) என்ற கருவி மின்காந்தக் கதிர்வீச்சின் வெப்பப்படுத்தும் திறனை அறியப் பயன்படுகிறது. வானிலையியலில் சூரிய ஒளிவீச்சை அளக்க கதிரவ அனல்மானி, சூரியக்கதிர்வீச்சு செறிவுஅளவி (Pyranometer) மற்றும் இருபக்கக் கதிர்வீச்சு அளவி (Net radiometer) எனப் பல கதிர் செறிவு அளவிகள் பயன்படுத்தப்படுகின்றன.\n\nகதிர் செறிவு அளவி என்பது ஒரு நொடிக்கு உள்ளே நுழையும் ஒளியணுக்களின் எண்ணிக்கையை அளக்க உதவும் ஒரு இயற்பியல் அல்லது வேதியியல் கருவியாகும். இக் கருவி கட்புலனாகும் நிறமாலை மற்றும் புற ஊதாக் கதிர் நிறமாலை ஆகியவற்றின் கதிர் செறிவை அளக்க பயன்படுகிறது.\n\nஎடுத்துக்காட்டாக, இரும்பு (III) ஆக்சலேட் கரைசல், வேதியியல் கதிர் செறிவு அளவியை உருவாக்கப் பயன்படுகிறது. வெப்பக் கதிர் அளவி, வெப்பமின்னடுக்கு மற்றும் ஒளி இருவாய் (photodiode) ஆகியவை இயற்பியல் கதிர் செறிவு அளவியை உருவாக்கப் பயன்படுகிறது. இவை கொடுக்கும் அளவுகள் ஒளியணுக்களின் எண்ணிக்கையை ஒப்பிட உதவுகிறது.\n\nSection::::வரலாறு.\n1825 ல் கதிர் செறிவு அளவியை சான் எர்ழ்செல் வடிவமைத்தார். \"actinometer\" என்ற பெயரை இவரே தேர்ந்தெடுத்தார்.\n\nகதிர் செறிவு வரைபடம் என்பது புகைப்படத் துறையில் தேவைப்படும் ஒளியின் அளவை கதிர் செறிவின் திறனைக் கொண்டு அளக்க உதவுகிறது.\n\nSection::::வேதியியல் கதிர் செறிவு அளவி.\nவேதியியல் கதிர் செறிவியல் வேதி வினையின் மூலம் கதிர்வீச்சுப் பாயத்தை அளக்கிறது. குவாண்ட்டம் பலனுடன் (quantum yield) கூடிய வேதிப் பொருள் பயன்படுத்தப்படுகிறது.\n\nSection::::கதிர் செறிவு அளவியை தேர்ந்தெடுத்தல்.\nஇரும்பு (III) ஆக்சலேட் கரைசல், பொதுவாக கதிர் செறிவு அளவியில் பயன்படுத்தப்படுகிறது. (254 nm முதல் 500 nm வரை) இடைப்பட்ட அலைநீளங்களுக்கு\nஇக் கரைசல் பயன்படுகிறது. மலக்கைற்றுப்பச்சை (malachite green) லுயுகோசயனைடுகள் (leucocyanides) ஆகிய கரைசல்களும் கதிர் செறிவு அளவியில் பயன்படுத்தப்படுகிறது. பியூடிரோஃபீனோன் மற்றும் பைபர்லீன் (piperylene) ஆகிய கரிமச் சேர்மங்கள் கதிர் செறிவு அளவியில் பயன்படுத்தப்படுகிறது. \n\nSection::::கட்புலனாகும் நிறமாலையை அளக்கும் வேதியியல் கதிர் செறிவு அளவி.\nமீசோ-டைபீனைல்கெலியாதெரேன் (Meso-diphenylhelianthrene) என்ற கட்புலனாகும் நிறமாலையை (400–700 nm) அளக்கும் வேதியியல் கதிர் செறிவு அளவியில் பயன்படுத்தப்படுகிறது.\n\n"}
{"id": "393242", "url": "https://ta.wikipedia.org/wiki?curid=393242", "title": "ரோகில்லாக்கள்", "text": "ரோகில்லாக்கள்\n\nரோகில்லாக்கள் அல்லது ரோகில்லா பதான்கள் (Rohilla Pathans (, , ), அல்லது ரோகில்லா ஆப்கானியர்கள் (Rohilla Afghan), இந்தியாவில் வாழும் உருது மொழி பேசும் ஆப்கானிய பஷ்தூன் மக்கள் ஆவர். இம்மக்கள் இந்தியாவின் உத்தரப் பிரதேசம் மாநிலத்தின் ரோகில்கண்ட் பிரதேசத்தின் பரேலி மாவட்டம், ஷாஜகான்பூர் மாவட்டம், இராமப்பூர் மாவட்டங்களில் அதிகமாக வாழ்கின்றனர். இம்மக்கள் பஷ்தூ, உருது, இந்தி மொழிகள் பேசுகின்றனர்.\n\nSection::::வரலாறு.\nஆப்கானித்தான் நாட்டு பஷ்தூன் மக்களின் வழித்தோன்றல்களே, இந்தியாவின் ரோகில்லாக்கள் ஆவார்.முகலாயப் பேரரசின் வீழ்ச்சியின் போது, உத்தரப் பிரதேச மாநிலத்தின் கோரக்பூர், அவத் மற்றும் ரோகில்கண்ட் பகுதிகளில் ஆப்கானிய ரோகில்லா இன மக்கள் குடியேறி கூடுதலாக வாழ்கின்றனர்.\n1947 இந்தியப் பிரிவினையின் போது இந்திய ரோகில்லா இன மக்கள், பாகிஸ்தான் நாட்டின் சிந்து மாகாணத்தின் கராச்சி நகரத்தில் குடியேறினர்.\n\nSection::::மூன்றாம் பானிபட் போரில் ரோகில்லாக்கள்.\nமராத்தியப் பேரரசுக்கும், ஆப்கானித்தானின் துராணிப் பேரரசுக்கும் இடையே கிபி 1761ல் பானிபட்டில் நடைபெற்ற மூன்றாம் பானிபட் போரில் 40,000 ரோகில்லா படைகள், ஆப்கானிய துராணிப் படைகளுடன் இணைந்து மராத்தியப் படைகளுக்கு எதிராக போரிட்டனர். போரில் மராத்தியர்கள் தோல்வியடைந்ததால், இந்தியாவில் ரோகில்லா இன மக்களின் அரசியல் செல்வாக்கு கூடியது. \nSection::::ராம்பூர் இராச்சியத்தை நிறுவுதல்.\n \nஇந்தியாவில் கம்பெனி ஆட்சியினர், ரோக்கில்லாக்கள் ஆண்ட ராம்பூர் இராச்சியத்தை மட்டும் விட்டு விட்டு, ரோகில்கண்ட் பகுதியின் மற்ற அனைத்து இந்திய மன்னராட்சிப் பகுதிகளை, பிரித்தானிய இந்திய அரசில் இணைத்துக் கொண்டனர்.\n\nSection::::சிப்பாய்க் கிளர்ச்சி, 1857.\nசிப்பாய்க் கிளர்ச்சி, 1857ன் போது, கான் பகதூர் கான் தலைமையில் ஆப்கானிய ரோகில்லா பஷ்தூன் படைவீரர்கள், கிழக்கிந்திய கம்பெனிப் படைகளுக்கு எதிராக போராடினர்கள். சிப்பாய் கிளர்ச்சி தோல்வியில் முடிந்தால், பல ரோகில்லா படைவீரர்கள், சுரினாம், குயானா போன்ற இந்தோ-கரிபியன் தீவுகளுக்கு நாடு கடததப்பட்டனர்.\n\nSection::::1857 -1947களுக்கு இடையில் ரோகில்லாக்கள்.\nதற்காலத்தில் ரோகில்லா மக்கள், வட இந்தியாவில் பல பிரதேசங்களில் பரவி வாழ்கின்றனர். குறிப்பாக உத்திரப் பிரதேச பதான்கள், பிகார் பதான்கள், பஞ்சாப் பதான்கள், ராஜஸ்தன் பதான்கள், குஜராத் பதான்கள், கராச்சி பதான்கள் எனப் பல பிரிவினர்களாக பரவி வாழ்கின்றனர்.\n\n\n"}
{"id": "393243", "url": "https://ta.wikipedia.org/wiki?curid=393243", "title": "கால்சியம் பிரக்டோபோரேட்டு", "text": "கால்சியம் பிரக்டோபோரேட்டு\n\nகால்சியம் பிரக்டோபோரேட்டு \"(Calcium fructoborate)\" என்பது Ca[(CHO)B]∙4HO கட்டமைப்பு வாய்ப்பாடு கொண்ட ஒரு கரிம வேதியியல் சேர்மமாகும். இச்சேர்மத்தில் போரான், கால்சியம், பிரக்டோசு ஒற்றைச் சர்க்கரை ஆகியன கலந்துள்ளன . \nசில தாவரங்களில் கால்சியம் பிரக்டோபோரேட்டு இயற்கையாகவே காணப்படுகிறது. ஓர் உணவுக் குறைநிரப்பியாக இச்சேர்மம் பேரளவில் தயாரிக்கப்பட்டு சந்தைப்படுத்தப்படுகிறது .\n"}
{"id": "393250", "url": "https://ta.wikipedia.org/wiki?curid=393250", "title": "கிரௌன் கண்ணாடி", "text": "கிரௌன் கண்ணாடி\n\nகிரௌன் கண்ணாடி (Crown glass) என்பது ஒரு ஒளியியல் கண்ணாடி. இது வில்லைகள் மற்றும் ஒளியியல் கருவிகள் செய்யப் பயன்படுகிறது. இதன் ஒளிவிலகல் எண் (≈1.52) மற்றும் நிறப்பிரிகைத் திறன் குறைவாகவே உள்ளது. (இதன் அபி எண் 60 என்ற அளவில் உள்ளது).\n\nகிரௌன் கண்ணாடி என்பது சுண்ணாம்பு-காரப்பொருள் சிலிகேட்டால் ஆனது. இதில் 10% பொட்டாசியம் ஆக்சைடும் உள்ளது. குறிப்பிட்ட வேதிப்பொருளால் ஆன கண்ணாடி, கிரௌன் கண்ணாடி என அழைக்கப்பட்டாலும், அதைப் போன்றே பண்புகள் கொண்ட கண்ணாடிகளும் கிரௌன் கண்ணாடி என அழைக்கப்படுகிறது. பொதுவாக அவற்றின் அபி எண் 50 முதல் 85 வரை இருக்கும். எடுத்துக்காட்டாக, போரோசிலிக்கேட் கண்ணாடி இவ்வகையைச் சேர்ந்தது.\n\nபோரோசிலிக்கேட்டுகள் துல்லியத்தன்மை வாய்ந்த வில்லைகளை உருவாக்கப் பயன்படுகிறது. போரோசிலிக்கேட்டுகள் 10% அளவில் போரான் ஆக்சைடைக் கொண்டுள்ளது. இவை சிறந்த ஒளியியல் மற்றும் இயற்பியல் பண்புகளைக் கொண்டுள்ளது. இவை வேதியியல் காரணங்கள் மற்றும் சுற்றுச்சூழல் மாசுபாடுகளால் பாதிப்படைவதில்லை. பாஸ்பரஸ் பென்டாக்சைடு, துத்தநாக ஆக்சைடு, பேரியம் ஆக்சைடு மற்றும் லாந்தனம் ஆக்சைடு ஆகிய வேதிப் பொருளாலும் கிரௌன் கண்ணாடி உருவாக்கப்படுகிறது.\n\nகிரௌன் கண்ணாடியால் உருவாக்கப்பட்ட குழி வில்லையும், தீக்கல் கண்ணாடியைப் பயன்படுத்தி உருவாக்கப்பட்ட குவி வில்லையும் இணைத்து நிறப்பிறழ்ச்சி இல்லா வில்லையாகச் உருவாக்கப்படுகிறது. ஒரே குவியத் தூரம் கொண்ட தனியாகப் பயன்படுத்தப்படும் வில்லைகளைவிட, இவை நிறப்பிரிகையை ஒன்றுக்கொன்று சரிசெய்கின்றன மற்றும் அதன் நிறப்பிறழ்ச்சி (chromatic aberration) குறைக்கப்படுகிறது.\n\n"}
{"id": "393252", "url": "https://ta.wikipedia.org/wiki?curid=393252", "title": "தமிழ்நாடு சலவைத்தொழிலாளர்கள் கட்சி", "text": "தமிழ்நாடு சலவைத்தொழிலாளர்கள் கட்சி\n\nதமிழ்நாடு சலவைத்தொழிலாளர்கள் கட்சி (Tamil Nadu Salavaithozlilalars Party)\nதமிழ்நாட்டின் அரசியல் கட்சிகளில் ஒன்றாகும்.\nஇந்த கட்சி சலவை தொழில் புரியும் மக்களுக்கு அரசாங்கத்தில் கிடைக்க தவறும் சலுகைகளை பெற்று தரவே செயல்படுகிறது, ஒதுக்கப்பட்ட சலவைத்தொழிலார்களின் ஆதரவை பெற்று உள்ள ஒரு கட்சியாகவும் உள்ளது.\n"}
{"id": "393254", "url": "https://ta.wikipedia.org/wiki?curid=393254", "title": "சந்திராவரம் பௌத்தத் தலம்", "text": "சந்திராவரம் பௌத்தத் தலம்\n\nசந்திராவரம் பௌத்தத் தலம் (Chandavaram Buddhist site) இந்திய மாநிலமான ஆந்திரப் பிரதேசத்தின், பிரகாசம் மாவட்டத்தில் சந்திராவரம் கிராமத்தில் உள்ளது. இப்பௌத்தத் தலம் கிமு இரண்டாம் நூற்றாண்டில் நிறுவப்பட்டதாகும். குண்டலகம்மா ஆற்றின் கரையில், தோனகொண்டா இரயில் நிலையத்திலிருந்து பத்து கிலோ மீட்டர் தொலைவில் சந்திராவரம் பௌத்தத் தொல்லியல் களம் உள்ளது. \n\nகிமு இரண்டாம் நூற்றாண்டில் தென்னிந்தியாவின் மையப்பகுதிகளை சாதவாகனர்கள் ஆட்சி செய்த காலத்தில் நிறுவப்பட்ட சந்திராவரம் பௌத்த தொல்லியல் களத்தை, முனைவர். வெலூரி வெங்கட கிருஷ்ண சாஸ்திரி என்பவர் 1964ல் கண்டுபிடித்தார்.\n\nSection::::கட்டுமான அமைப்பு.\nசந்திராவரம் பௌத்த தொல்லியல் களத்தில், மலைக்குன்றின் உச்சியில் இரண்டு நிலைகளுடன் கூடிய தூபிகளுடன் செங்கல் மற்றும் சுண்ணாம்பால் கட்டப்பட்டுள்ளது. பௌத்தப் பிரிவான ஈனயானம் பௌத்த கட்டிடக் கலை நயத்தில் வடிக்கப்பட்ட மகாதூபி 120 அடி சுற்றளவும், 30 அடி உயரமும் கொண்டுள்ளது. மகாதூபியில் தர்மச்சக்கரம் பொறிக்கப்பட்டுள்ளது. மேலும் சந்திராவரம் பௌத்த தொல்லியல் களம், பல பௌத்த விகாரைகளும், பிராமி எழுத்துக் கல்வெட்டுகளும் கொண்டுள்ளது. \n\nமகாதூபியில், 1.6 மீட்டர் உயரமும், 60 செண்டி மீட்டர் அகலம் கொண்ட சைத்தியமும் உள்ளது.\n\nமகாதூபி சுண்ணாம்புக் கல்லால் கட்டப்பட்டுள்ளது. அதில் புத்தரின் பாதங்கள், போதி மரம், புத்த ஜாதக கதைகள் முதலியன பொறிக்கப்பட்டுள்ளது. 1964 முதல் நான்கு முறை இவ்விடத்தை அகழ்வாராய்ச்சி மேற்கொள்ளப்பட்டது. போது கீழ் கண்டவைகள் கண்டெடுக்கப்பட்டது. \n"}
{"id": "393262", "url": "https://ta.wikipedia.org/wiki?curid=393262", "title": "இரத்தினகிரி, ஒடிசா", "text": "இரத்தினகிரி, ஒடிசா\n\nஇரத்தினகிரி (Ratnagiri, Odisha), இந்தியாவின் ஒடிசா மாநிலத்தின் யாஜ்பூர் மாவட்டத்தில் அமைந்த பண்டைய பௌத்த தொல்லியல் களம் ஆகும். இப்பௌத்தத் தலம், பண்டைய பௌத்த லலித்கிரி, உதயகிரி, கந்தகிரி குகைகளுக்கு அருகில் உள்ளது. இப்பௌத்தத் தலம் கிபி ஐந்தாம் நூற்றாண்டு முதல் கிபி 13 நூற்றாண்டு வரை கட்டப்பட்டதாகும். \n\nSection::::இரத்தினகிரி அகழ்வாராய்வுகள்.\nஇந்தியத் தொல்லியல் ஆய்வகம், 1958 - 1961 முடிய இரத்தினகிரியில் அகழ்வாய்வு மேற்கொண்டது. அகழாய்வில் அழகிய தூபிச் சுற்றிலும் உறுதியான பல தூபிகள், விகாரைகள், அழகிய சிற்பங்களுடன் கூடிய கதவும், வளைகோட்டு கோபுரமும் கண்டுபிடிக்கப்பட்டது. இப்பௌத்தத் தலத்தை தாந்திரிக பௌத்த வஜ்ஜிராயன பௌத்தப் பிரிவினர் பயன்படுத்திருக்கலாம் எனக் கருதப்படுகிறது. இங்கு கிடைத்த களிமண் முத்திரைகளில், இரத்தினகிரி \"மகாவிகாரிய ஆரிய பிக்கு சங்காசியா\" என்ற பிக்குவின் பெயர் பெறித்துள்ளதன் மூலம், இவ்விடம் இரத்தினகிரி என அறியப்பட்டது. கிபி 16ம் நூற்றாண்டு வரை இரத்தினகிரி விகாரை பயன்பாட்டில் இருந்தது. பின்னர் இவ்விடத்தை பௌத்தர்கள் கைவிட்டுள்ளனர். \nகிபி ஆறாம் நூற்றாண்டின் முற்பகுதியில், பிற்கால குப்தப் பேரரசர் \"நரசிம்ம பாலாதித்தியன்\" ஆட்சியின் போது நிறுவப்பட்ட இரத்தினகிரி விகாரை, கிபி 12ம் நூற்றாண்டு வரை சிறப்பாக செயல்பட்டுள்ளது. என திபெத்திய பௌத்த வரலாற்று நூலான \"பாக் சாம் ஜோன் சாங்\" குறிப்பிடுகிறது. கிபி பத்தாம் நூற்றாண்டு காலத்திய \"காலச்சக்கர தாந்திரிக\" சின்னங்கள் அகழ்வாய்வில் கிடைத்துள்ளது.\n\nஇரத்தினகிரி அகழாய்வில் போதிசத்துவர்கள், பத்மபானி மற்றும் வச்ரபானி ஆகியோர்களி சிற்பங்கள் விகாரை எண் 2ல் கண்டெடுக்கப்பட்டுள்ளது. இவ்விகாரை 18 சிற்றறைகளுடனும், நடுவில் கௌதம புத்தர் வரத முத்திரை காட்டி அமர்ந்துள்ள சிற்பமும் கொண்டுள்ளது. \n\nஇரத்தினகிரி விகாரை இரண்டு தளங்களுடன் கூடிய பெரிய விகாரையாகும். இவ்விகாரையில் பௌத்த பிக்குகள் தங்குவதற்கான சிற்றறைகள் பல கண்டுபிடிக்கப்பட்டது. இவ்விகாரையில் ஆறு சைத்தியங்களும், ஆயிரக்கணக்கான சிறிய தூபிகளும், 1386 முத்திரைகளும் அகழாய்வில் கிடைத்துள்ளது. \n\nஇதன் பெரிய [[தூபி] 47 அடி சுற்றளவும், 17 அடி உயரத்துடனும், சுற்றிலும் நான்கு சிறிய தூபிகளும் கொண்டுள்ளது. பெரிய தூபி தாமரை, மணிகள் போன்ற அழகிய சிறுசிறு சிற்பங்களால் அலங்கரிக்கப்பட்டுள்ளது.\"\n\nஇரத்தினகிரி அகழ்வாய்வு மையத்தில் அமைந்த இந்தியத் தொல்லியல் அருங்காட்சியகத்தில் [[தாரா (பௌத்தம்)|தாரா]], [[அவலோகிதர்]], அபராஜிதர், ஹரிதி ஆகியோரின் சிற்பங்கள் காட்சிக்கு உள்ளது.\n\n\n\n\nSection::::வெளி இணைப்புகள்.\n[[பகுப்பு:பௌத்த யாத்திரைத் தலங்கள்]]\n[[பகுப்பு:இந்தியத் தொல்லியற்களங்கள்]]\n[[பகுப்பு:பௌத்த கட்டிடங்கள்]]\n[[பகுப்பு:யாஜ்பூர் மாவட்டம்]]"}
{"id": "393266", "url": "https://ta.wikipedia.org/wiki?curid=393266", "title": "தேவதகா", "text": "தேவதகா\n\nதேவதகா (Devdaha (Dev Daha, Devadaha) நேபாள நாட்டின் மாநில எண் 5ல் உள்ள ரூபந்தேஹி மாவட்டத்தில் உள்ள நகராட்சியாகும். இந்நகராட்சி பூத்வல் நகரத்திற்கு கிழக்கிலும், நவல்பராசியை எல்லையாகவும் கொண்டுள்ளது.\n\nஇந்நகரம் கௌத புத்தரின் தாயான மாயா மற்றும் சிற்றன்னையான மகாபிரஜாபதி கௌதமியின் பிறந்த இடமாகும் என பௌத்த சாத்திரங்கள் கூறுகிறது. \n\nSection::::வரலாறு.\nகோலியர்களின் நகரமான தேவதகா நகரத்திற்கு கௌதம புத்தர் வரும் போது, பிக்குகளுக்கு பல தலைப்புகள் குறித்து உபதேசம் செய்துள்ளார். தேவதகா நகரம், கௌதம புத்தரின் தாயும், சிற்றனையான மாயா மற்றும் மகாபிரஜாபதி கௌதமியின் பிறந்த ஊராகும்.\n\nSection::::தேவதகா பூங்கா.\nகபிலவஸ்துவிலிருந்து, மகப்பேறுக்காக மாயா தான் பிறந்த ஊரான தேவதகா நகரத்திற்கு செல்லும் வழியில், லும்பினித் தோட்டத்தில் கௌதம புத்தரை ஈன்றார். கௌதம புத்தர் பிறந்த ஏழாம் நாளில் மாயா, தேவதகா நகரத்தில் இறந்தார். இதனால் கௌதம புத்தரை, அவரது சிற்றன்னை மகாபிரஜாபதி கௌதமி வளர்த்தார். கௌதம புத்தர் தனது இளமைக் காலத்தில் அடிக்கடி தேவதகா நகரத்திற்குச் சென்று வருவார். புத்தர் ஞானம் பெற்று முதன் முறையாக தேவதகா நகரத்திற்கு வருகை தந்த போது நகர மக்களால் பெரிய அளவில் வரவேற்பு வழங்கப்பட்டது. \n\nதேவதகா நகரத்தின் கிழக்கு நுழைவு வாயிலில் பெரும் பூங்காவும், பௌத்த விகாரையும் உள்ளது. இங்குள்ள விகாரையில் 7 அடி உயர புத்தர் சிலையும், தங்கத்தால் மெருகூட்டபப்ட்ட சாரிபுத்திரரின் சிலையும் நிறுவப்பட்டுள்ளது. \n\n\n\nSection::::வெளி இணைப்புகள்.\n \n"}
{"id": "393270", "url": "https://ta.wikipedia.org/wiki?curid=393270", "title": "சைக்ளோபார்பிடால்", "text": "சைக்ளோபார்பிடால்\n\nசைக்ளோபார்பிடால், என அழைக்கப்படும் வளையபார்பிடால் அல்லது சைக்ளோபார்பிடோன் அல்லது வளையபார்பிடோன், என்னும் மருந்து பார்பியூடரேட் வழித்தோன்றல்  வகையைச் சேர்ந்ததாகும். இது டையஸிபம் என்ற  வர்த்தகச் சின்னத்தின் ரெலாடோர்ம் Reladorm என்ற பெயரில் (100 மிகி cyclobarbital + 10 மிகி டையஸிபம்) திட்ட மருந்தளவு சேர்மானத்துடன் சிகிச்சைக்குரிய மருந்தாகப் பயன்படுத்தப்படுகிறது. இது ரஷ்யாவுவில் தூக்கமின்மை , நோயை குணப்படுத்தப் பயன்படுத்தப்படுகிறது. முதன்மையாக கிடைக்கும் நிலையான-நேரத்திற்குப்.\n"}
{"id": "393274", "url": "https://ta.wikipedia.org/wiki?curid=393274", "title": "அங்கீகாரம்பெற்ற ஆஸ்திரேலியப் பெயர்", "text": "அங்கீகாரம்பெற்ற ஆஸ்திரேலியப் பெயர்\n\nஅங்கீகாரம்பெற்ற ஆஸ்திரேலியப் பெயர் என்பது ஒப்புதல் பெற்ற ஆஸ்திரேலிய பெயர் எனவும் அழைக்கப்படுகிறது. இது பரம்பரவியலினால் குறிக்கப்படும் ஒரு பொதுவான ஆஸ்திரேலிய மருந்துப் பெயர் ஆகும். இது TGA என்ற அமைப்பு நிர்ணயித்தபடி ஆஸ்திரேலியாவில் பயன்படுத்தப்படுகிறது. 2016ன் பிற்பகுதியில், TGA அமைப்பானது INN அடிப்படையில் பல மருந்துகளின் பெயர்களை மாற்றம் செய்தது. அஸ்பராகினேஸ் (asparaginase)போன்றவற்றில் சிலவற்றுக்கு தொடர்புடைய INN மற்றும் பொதுவான USAN பெயர் கிடைக்கவி்லை.\n\n"}
{"id": "393276", "url": "https://ta.wikipedia.org/wiki?curid=393276", "title": "தேசிய நெடுஞ்சாலை 11எ (இந்தியா)", "text": "தேசிய நெடுஞ்சாலை 11எ (இந்தியா)\n\nதேசியநெடுஞ்சாலை 11எ (NH 11A) ராஜஸ்தான் மாநிலத்தில் உள்ள ஒரு நெடுஞ்சாலை ஆகும்.\n"}
{"id": "393299", "url": "https://ta.wikipedia.org/wiki?curid=393299", "title": "தங்குதன்(V) புரோமைடு", "text": "தங்குதன்(V) புரோமைடு\n\nதங்குதன்(V) புரோமைடு \"(Tungsten(V) bromide)\" என்பது WBr என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். இரண்டு புரோமைடு ஈந்தணைவிகளால் பாலமைக்கப்பட்ட ஈரெண்முக கட்டமைப்பை இச்சேர்மம் கொண்டுள்ளது.\n\nSection::::தயாரிப்பும் கட்டமைப்பும்.\nதங்குதன் தூளுடன் புரோமினைச் சேர்த்து 650-1000 °செல்சியசு வெப்பநிலைக்கு சூடுபடுத்தினால் தங்குதன்(V) புரோமைடு உருவாகிறது. பெரும்பாலும் இவ்விளைபொருளுடன் தங்குதல் எக்சாபுளோரைடு கலந்து தூய்மையற்ற நிலையிலேயே காணப்படுகிறது . \n\nதங்குதன்(V) புரோமைடு கட்டமைப்பில் ஈரெண்முகங்கள் விளிம்பில் பகிர்ந்து கொள்கின்ற அமைப்பைப் பெற்றுள்ளதாக எக்சு கதிர் விளிம்பு விளைவு பகுப்பாய்வு முடிவுகள் தெரிவிக்கின்றன .\n\nSection::::வினைகள்.\nஒடுக்க வினை மூலம் பிற தங்குதன் சேர்மங்களைத் தயாரிக்க தங்குதன்(V) புரோமைடு ஒரு முன்னோடிச் சேர்மமாகத் திகழ்கிறது. உதாரணமாக, அலுமினியம் அல்லது தங்குதனுடன் சேர்த்து வினைபுரியச் செய்வதன் மூலமாக தங்குதன்(IV) புரோமைடைத் தயாரிக்கலாம் . வேதி ஆவிக் கடத்தல் முறையில் WBr4 தூய்மையாக்கப்படுகிறது.\n\n240 °செல்சியசு வெப்பநிலையில் பதங்கமாதல் செயல் முறையின் மூலமாக எஞ்சியுள்ள தங்குதன்(V) புரோமைடும் அலுமினியம் டிரைபுரோமைடும் நீக்கப்படுகின்றன. \n\nதங்குதன் டெட்ராபுரோமைடை சூடுபடுத்தி தங்குதன்(II) புரோமைடு தயாரிக்கப்படுகிறது . 450-500 °செல்சியசு வெப்பநிலையில் வாயுநிலையிலுள்ள தங்குதன்(V) புரோமைடு பசுமஞ்சள் நிறத்திலுள்ள தங்குதன்(II) புரோமைடை வீழ்படிவாக விட்டுவிட்டு வெளியேறுகிறது. இவ்வினையைப் போன்ற தயாரிப்பு முறையிலேயே தங்குதன்(II) குளோரைடும் தயாரிக்கப்படுகிறது.\n\nSection::::குறைத்துப் பதிலிடும் வினைகள்.\nதங்குதன்(V) புரோமைடு சேர்மத்தை எளிதாக ஒடுக்க முடியும் என்பதால் மாற்று செயற்கை வழிமுறைப் பாதையில் தங்குதன்(IV) ஆலைடு கூட்டுப்பொருட்களை தயாரிக்க முடியும். உதாரணமாக, பிரிடினுடன் தங்குதன்(V) புரோமைடை வினை புரியச் செய்தால் WBr4(py)2 கிடைக்கிறது.\n"}
{"id": "393303", "url": "https://ta.wikipedia.org/wiki?curid=393303", "title": "மீகோப்பு", "text": "மீகோப்பு\n\nமீகோப்பு (Metafile) என்பது பலவகைத் தரவுகளைத் தேக்கி வைக்கும், கோப்பு வடிவத்தின், மரபுப்பண்புச் சொல்லைக் குறிக்கிறது. இது பொதுவாக நிழற்படக்கோப்பு வடிவங்களைக் உள்ளடக்கியுள்ளது. இத்தகைய வரைகலைக் கோப்புகள், பரவுப்பட வரைகலை, திசையன் வரைகலை , குறிப்பிட்ட எழுத்துருத் தரவு (Typeface data) என்பனவற்றைக் கொண்டு இருக்கின்றன. இந்த கோப்புகளின் பொதுவான பயன்பாடு யாதெனில், ஒரு இயக்குதளத்தின் கணிய வரைகலைக்கு ஆதரவாக செயல்படுதலே ஆகும். எடுத்துக்காட்டாக, மைக்ரோசாப்ட் விண்டோசு இயக்குதளம், அதனின் வின்டோசின் மீக்கோப்பினையும், மாக் இயக்குதளம், பி.டி.எவ் வடிவத்தையும் பயன்படுத்துகிறது.\n\n\n"}
{"id": "393307", "url": "https://ta.wikipedia.org/wiki?curid=393307", "title": "ருத்தேனியம் பெண்டாகார்பனைல்", "text": "ருத்தேனியம் பெண்டாகார்பனைல்\n\nருத்தேனியம் பெண்டாகார்பனைல் \"(Ruthenium pentacarbonyl)\" என்பது Ru(CO) என்ற மூலக்கூற்று வாய்ப்பாடு கொண்ட ஒரு கரிமருத்தேனியம் சேர்மமாகும். நிறமற்ற நீர்மமான இச்சேர்மம் ஒளியால் துண்டப்படுகிறது. அறை வெப்பநிலையில் உள்ளபோதே கார்பனைல் நீக்கம் அடைந்து விடுகிறது. உலோக கார்பனைல் அணைவுச் சேர்மங்கள் தயாரிப்பில் ஓர் இடைநிலையாக ஆய்வு செய்யப்படுகிறது . \n\nSection::::தயாரிப்பு.\nஓர் ஒடுக்கும் முகவர் முன்னிலையில் ருத்தேனியத்தின் உப்பை கார்பனைலேற்றம் செய்வதால் ருத்தேனியம் பெண்டாகார்பனைல் தயாரிக்க முடியும் . கார்பன் மோனாக்சைடு முன்னிலையில் டிரைருத்தேனியம் டோடெக்காகார்பனைலை ஒளியாற்பகுப்பு செய்து தற்போது இச்சேர்மத்தைத் தயாரிக்கிறார்கள் :\n"}
{"id": "393310", "url": "https://ta.wikipedia.org/wiki?curid=393310", "title": "பாசுபரசு முப்புரோமைடு", "text": "பாசுபரசு முப்புரோமைடு\n\nபாசுபரசு முப்புரோமைடு (\"Phosphorus tribromide\") PBr என்ற மூலக்கூற்று வாய்ப்பாட்டை உடைய ஒரு நிறமற்ற திரவமாகும். இது ஈரப்பதமுள்ள காற்றில் நீராற்பகுப்பின் காரணமாக வெண்புகையைத் தருகிறது. இது மூக்கைத் துளைக்கும் நெடியைக் கொண்டுள்ளது. இது ஆல்ககால்களை அல்கைல்புரோமைடுகளாக மாற்றும் செயல்முறையில் ஆய்வகத்தில் பயன்படுகிறது.\n\nSection::::தயாரிப்பு.\nPBr யானது சிவப்பு பாசுபரசினை  புரோமினுடன் வினைப்படுத்துவதன் மூலம் தயாரிக்கப்படுகிறது. PBr உருவாகும் வினையைத் தடுக்க பாசுபரசானது சற்று அதிக அளவில் சேர்க்கப்படுகிறது. \nஇந்த வினையானது அதிகளவு வெப்பம் உமிழ் வினையாக இருப்பதால், பொதுவாக இந்த வினையானது,PBrபோன்ற ஒரு செறிவு தளர்த்தியின் முன்னிலையில் நிகழ்த்தப்படுகிறது.\n\nSection::::வினைகள்.\nPCl மற்றும் PF  போன்று பாசுபரசு முப்புரோமைடும் லுாயிசு காரம் மற்றும் லுாயிசு அமிலம் ஆகிய இரண்டின் பண்புகளையும் கொண்டுள்ளது. உதாரணமாக, with a Lewis acid such as போரான் முப்புரோமைடு போன்ற ஒரு லுாயி அமிலத்துடன் இது BrB · PBrபோன்ற  நிலையான 1 :1 சேர்க்கை விளைபொருள்களை  உருவாக்குகின்றது. அதே நேரத்தில் PBr யானது ஒரு மின்னணு கவரி (electrophile) அல்லது லுாயி அமிலம் போன்று இதன் பல வினைகளில் செயல்படுகிறது. உதாரணமாக, அமீன்களுடனான வினையைக் கூறலாம்.  \n\nPBr யின் முக்கியமான வினையான ஆல்ககால்களுடனான (மதுசாரம்) வினையில், இது ஒரு OH தொகுதியை ஒரு புரோமின் அணுவால் இடப்பெயர்ச்சி செய்து ஒரு அல்கைல் புரோமைடினைத் (ஆலோஅல்கேன்) தருகிறது. மூன்று புரோமின் அணுக்களுமே மாற்றப்படலாம்.\nஇந்த வினை வழிமுறையானது(ஓரிணைய ஆல்ககாலுக்கு காட்டப்பட்டுள்ளது) ஒரு பாசுபரசு எஸ்தர் உருவாதலை (ஒரு நல்ல விடுவிப்புத் தொகுதியை உருவாக்க)  உள்ளடக்கியுள்ளது. இதன் பின் S2 பதிலியீட்டு வினையின் வழிமுறை பின்பற்றப்படுகிறது.\nS2 வினையின் வழிமுறையின் காரணமாக,  இந்த வினையானது ஓரிணைய மற்றும் ஈரிணைய ஆல்ககால்களில் சிறப்பாக நிகழ்கிறது. ஆனால், மூவிணைய ஆல்ககால்களில் இவ்வினை நிகழ்வதில்லை. வினைபுரியக்கூடிய கரியணுவானது சீர்மையற்றதாக இருந்தால் வினையானது, S2 வினைகளில் நிகழ்வதைப் போன்று வழக்கமாக, ஆல்பா கரியணுவில் இடவல மாற்ற உருவமைப்புடன்  நிகழ்கிறது. \n\nஇதே போன்றதொரு வினையில், PBr கார்பாக்சிலிக் அமிலங்களை அமில புரோமைடுகளாக மாற்றவும் செய்கிறது. \n\nSection::::பயன்பாடுகள்.\nஓரிணைய அல்லது ஈரிணைய ஆல்ககால்களை அல்கைல் புரோமைடுகளாக மாற்றுவதற்கு உதவுவதே பாசுபரசு முப்புரோமைடின் முக்கிய பயனாக உள்ளது. ஐதரோபுரோமிக்  அமிலத்தை விட PBr அதிகளவிலான விளைபொருளைத் தருவதாகவும், கார்பன் நேரயனி மறுசீரமைப்பு வினையால் ஏற்படும் பிரச்சனைகளைத் தவிர்ப்பதாகவும் உள்ளது.  உதாரணமாக, நியோபென்டைல் புரோமைடினைக் கூட ஆல்ககாலில் இருந்து 60 விழுக்காடு அளவிற்கு தயாரிக்க முடியும்.\n\nPBr யின் மற்றுமொரு பயன்பாடானது, கார்பாக்சிலிக் அமிலங்களின் α-புரோமினேற்ற வினையில் வினைவேகமாற்றியாகப் பயன்படுவதாகும். அசைல் குளோரைடுகளோடு ஒப்பிடும் போது, அசைல் புரோமைடுகள் அரிதாகவே தயாரிக்கப்படுபவனவாக இருப்பினும்,அவை எல்-வோல்ஹார்டு- செலின்ஸ்கி ஆலசனேற்ற வினையில் இடைநிலைப் பொருளாகப் பயன்படுத்தப்படுகின்றன.\nதொடக்கத்தில் PBr கார்பாக்சிலிக் அமிலத்துடன் வினைபட்டு அசைல் புரோமைடினை உருவாக்குகிறது. இது புரோமினேற்ற வினையில் அதிக வினைத்திறன் மிக்கதாகும். ஒட்டுமொத்த செயல்முறையும் பின்வருமாறு குறிக்கப்படலாம்.\nவணிகரீதியில், பாசுபரசு முப்புரோமைடானது அல்ப்பிரசோலம், மெத்தோஎக்சிடால் மற்றும் பெனோப்ரோபென் போன்ற மருந்தியல் பொருட்கள் தயாரிப்பில்  பயன்படுத்தப்படுகிறது.இது வலிமை மிகுந்த தீச்சுணக்கு காரணியாகவும் பயன்படுகிறது. இது போஸ்ட்ரெக்ஸ் என்ற வணிகவியல் பெயரில் சந்தைப்படுத்தப்படுகிறது.\n\nSection::::முன்னெச்சரிக்கை.\nPBr அரிப்புத்தன்மை, மற்றும் நச்சுத்தன்மை மிக்க HBr ஐ வெளியிடக்கூடியது. இது நீர் மற்றும் ஆல்ககால்களுடன் தீவிரமாக வினைபுரியக் கூடியது.\n\nபாசுபரசு அமிலங்களை துணை விளைபொருளாக உற்பத்தி செய்யக்கூடிய வினைகளில் வாலைவடித்தல் நிகழும்போது, 160 °செ வெப்பநிலைக்கு அதிகமானால், பாஸ்பீன் வாயு வெளிப்படக்கூடும். இது காற்றுடன் தொடர்பினைக் கொள்ளும் போது வெடிக்கும் அபாயம் உள்ளது என்பது கவனத்தில் கொள்ளப்பட வேண்டும்.\n\n"}
{"id": "393317", "url": "https://ta.wikipedia.org/wiki?curid=393317", "title": "இயேசு கோட்டை", "text": "இயேசு கோட்டை\n\nபோர்த்துகல் நாட்டு மன்னர் கிங் பிலிப்பின் கட்டளையால், மொம்பசாவின் பழைய துறைமுகத்தை பாதுகாக்க கட்டப்பட்டது. சுவிஸ் கோஸ்ட்டில் போர்த்துகீசியர்களால் நிர்வகிக்கப்படும் ஒரே கோட்டையாக இயேசு கோட்டை  இருந்தது.  மேலும் இந்திய பெருங்கடல் வர்த்தகத்தின் மீதான செல்வாக்கை நிறுவ ஒரு மேற்கத்திய வல்லரசின் முதல் வெற்றிகரமான முயற்சியின் ஒரு சான்றாக இதுஅங்கீகரிக்கப்பட்டது.\n\nSection::::இன்றைய இயேசுக் கோட்டை.\nஇயேசு கோட்டை  இப்போது வெளிநாட்டு மற்றும் உள்ளூர் சுற்றுலா பயணிகள் ஒரு பிரபலமான இடமாக உள்ளது. பல சுற்றுலாத் தலங்கள்,  பாதுகாப்பு ஆய்வகம்,  கல்வித் துறை,  பழைய டவுன் கன்சர்வேஷன் அலுவலகம் இணைந்து, முக்கிய சுற்றுலா அம்சமாக இந்த கோட்டை முக்கியத்துவம் பெறுகிறது. யுனெஸ்கோ நிறுவனம் இக்கோட்டைய உலகப் பாரம்பரியக் களங்களில் ஒன்றாக அறிவித்துள்ளது. \n"}
{"id": "393328", "url": "https://ta.wikipedia.org/wiki?curid=393328", "title": "-ஏன்", "text": "-ஏன்\n\nகரிம வேதியியலில் -ஏன் (\"-ane\") என்ற பின்னொட்டு கரிமப் பொருட்களைப் பெயரிடுதல் முறையில் -C-C- தொகுதி முழுமையாக நிறைவுற்ற நிலையில் இருக்கும் பொழுது கரிமச் சேர்மங்களுக்கு பெயரிடுவதற்குப் பயன்படுத்தப்படுகிறது. உயிரொலி உடைய பின்னொட்டு சேரும் பொழுது கரிம சேர்மத்தின் அல்கேன் பெயரில் உள்ள இறுதி -e மறைகிறது. உதாரணமாக, அதிக முன்னுரிமை விதிகள் படி கரிம வகைப்பாட்டியலில் புரொப்பேன் உடன் ஆல்ககாலின் இறுதியில் உள்ள \"-ol\" சேரும் பொழுது இறுதி \"-e\" மறைந்து புரொப்பனால் (\"propanol\") என்றாகிறது.\n\nமாறாக, இது ஒரு தனிமத்தின் ஒற்றைக் கரு ஐதரைடு சேர்மத்தைக் குறிக்கலாம். உதாரணமாக, (CH) மீத்தேன் என்றும், மற்றும் நீர் (H2O) ஆக்சிடேன் (oxidane) என்றும் அழைக்கப்படுக்ன்றன. சொற்பிறப்பியல் பற்றி அறிய ஆல்க்கேன் என்ற தலைப்பைப் பார்க்கவும்.\n\n"}
{"id": "393341", "url": "https://ta.wikipedia.org/wiki?curid=393341", "title": "சேத்திரி", "text": "சேத்திரி\n\nசேத்திரி (Kshetri or Chhetri () நேபாள நாட்டில் இந்தோ-ஆரிய மொழிகள் பேசும், மலை வாழ் கஸ் இராசபுத்திர சத்திரிய இன மக்கள் ஆவார்.\nசேத்திரி இன மக்கள் 1951 வரை நேபாள அரசியலிலும், இராணுவத்திலும் பெரும் பங்கு வகித்தனர்.\n\nSection::::வரலாறு.\nகாஸ் இராச்சியத்தின் படைவீரர்களான சேத்திரிகள், ஒன்றுப்பட்ட நேபாள இராச்சியத்தை நிறுவுவதற்கு ஷா வம்ச மன்னர் பிரிதிவி நாராயணன் ஷாவின், அமைச்சர்களாகவும், படைத்தலைவர்களாகவும், போர் வீரர்களாகவும் பணியாற்றியவர்கள். நேபாள இராச்சிய அரசவையில் \"கஜி கலாக்\" எனப்படும் பஸ்யனேத், பாண்டே, தாபா, குன்வர் மற்றும் பிஸ்தா எனும் ஐந்து முக்கிய சேத்திரி குடும்பத்தினர் அரசப் பிரமுகர்களாக இடம் பெற்றிருந்தனர்.\n\nநேபாள அரண்மனை அரசியலில், பாண்டே மற்றும் தாபா சேத்திரிகள் தங்களுக்கிடையே அரசியல் பகைமை உணர்வுடன் செயல்பட்டனர். பாண்டேக்களுக்கு பஸ்யனேத்களும், தாபாக்களுக்கு குன்வர்களும் ஆதரவு அளித்தனர்.\nஇறுதியில் குன்வர்கள், தாபா குழுவின், நேபாள பிரதம அமைச்சரான மாதவர் சிங் தபாவை, 19 செப்டம்பர் 1846ல் கோத் படுகொலைகள் போது கொன்றனர். இதனால் குன்வர் குழுவின் தலைவர் ஜங் பகதூர் ராணா நேபாள இராச்சியத்தின் பரம்பரை பிரதம அமைச்சராக நியமிக்கப்பட்டார். இதனால் குன்வர் குல குடும்பத்தினர், நேபாள அரசியலில் 1951 முடிய நேபாள மன்னரை மீறி ஆதிக்கம் செலுத்தினர்.\n\nகுன்வர்கள் தங்களை பெயருக்குப் பின்னால் ராணா எனும் பட்டத்தை இட்டுக்கொண்டனர். ராணா எனில் மன்னர் எனப்பொருளாகும். பொது மக்கள் மற்றும் நேபாளி காங்கிரஸ் கட்சியின் பெரும் போராட்டங்களுக்கிடையே, 1951ல் குன்வர் எனும் ராணாக்களின் பரம்பரை ஆட்சி பறிக்கப்பட்டது. மீண்டும் நேபாளத்தில் ஷா வம்ச மன்னராட்சி நிறுவப்பட்டது.\n\nSection::::சேத்திரிகளின் குடும்பப் பெயர்கள்.\nஅதிகாரி, வகலே, பருவால், பொக்ரா, பஸ்யனேத், பண்டாரி, பிஸ்தா, புதா, கார்க்கி, கத்ரி, குன்வர், மகத், மகாதரா, பாண்டே, புன்வர், ராணா, ரத்தோர், ரவுத், ராவல், ராயமஜ்கி, சில்வால், சுயால், தாண்டன், தாபா முதலியன.\n"}
{"id": "393343", "url": "https://ta.wikipedia.org/wiki?curid=393343", "title": "அபி எண்", "text": "அபி எண்\n\nஅபி எண் (Abbe number) ஒளியியலில் வில்லைகளை வடிவமைக்கப் பயன்படுகிறது. ஒளிபுகு பண்பு (Transparency) கொண்ட பொருட்களின் V-எண் எனவும் அழைக்கப்படுகிறது. இவ்வெண் நிறப்பிரிகைத் திறனின் அளவீடாகும் (அலை நீளம் மற்றும் ஒளிவிலகல் எண் இடையே இது அயக்கப்படுகிறது). V-எண்ணின் அளவு அதிகரிக்கும் போது நிறப்பிரிகைத் திறன் குறைகிறது. செர்மனியைச் சேர்ந்த இயற்பியலாளர் எனெச்ட் அபி (Ernst Abbe) பெயரால் இவ்வெண் அழைக்கப்படுகிறது.\n\nஒரு பொருளின் அபி எண் என்பது, \"V\",\n\nஇதில் \"n\", \"n\" and \"n\" என்பது முறையே D-, F- மற்றும் C- பிரான்ஃகோபர் கோடுகளின் ஒளிவிலகல் எண்கள் ஆகும். (அந்த அலைநீளங்கள் முறையே 589.3 nm, 486.1 nm and 656.3 nm ஆகும்). \nஅபி எண், ஒளியின் நிறத்தரத்திற்கு (chromaticity) ஏற்ப ஒளியியற் பொருட்களையும், கண்ணாடிகளை வகைப்படுத்தவும் பயன்படுகிறது. அதிக நிறப்பிரிகைக் கொண்ட தீக்கல் கண்ணாடி \"V\" < 55 என்ற அபி எண்ணும், குறைந்த நிறப்பிரிகைக் கொண்ட கிரௌன் கண்ணாடி அதிக அபி எண்ணைக் கொண்டுள்ளது. மிகவும் அடர்த்தியான ஃபிளிண்ட் கண்ணாடி கூட 25 க்கு கீழே அபி எண்ணை பெற்றுள்ளது. பாலிகார்பனேட் நெகிழியால் ஆன பொருட்களின் அபி எண் 34 ஆகவும், பொதுவான கிரௌன் கண்ணாடிகள் 65 என்ற அபி எண்ணையும் பெற்றுள்ளது. புளோரைட் மற்றும் பாசுபைட்டால் ஆன கிரௌன் கண்ணாடிகளின் அபி எண் 75 முதல் 85 வரை இருக்கும்.\nநிறப்பிறழ்ச்சி இல்லா வில்லைகளை உருவாக்க அபி எண்கள் பயன்படுகிறது. அவற்றின் தலைகீழி நிறப்பிரிகை ஆகும்.\nஅலைநீளப் பகுதியில் மனிதக் கண்ணின் உணர்வுதிறன்மிக்கப் பகுதி காட்டப்பட்டுள்ளது. (பார்க்க: வரைபடம்)\n\nSection::::அபி வரைபடம்.\nஅபிவரைபடம் என்பது, அபி எண் ஒரு அச்சிலும் \"V\", ஒளிவிலகல் எண் ஒரு அச்சிலும் \"n\" வரையப்பட்டுள்ளது. பலதரப்பட்ட கண்ணாடிகளுக்கு வரைபடத்தில் தேர்தெடுக்கப்பட்டப் புள்ளிகள் வழங்கப்பட்டுள்ளன.\n\nகண்ணாடிகளின் அபி எண் என்பது அவற்றின் சராசரி ஒளிவிலகல் எண்களுடன் ஒளிவிலகல் திறனை கண்டறிந்து, நிறப்பிறழ்ச்சி இல்லா வில்லைகளை உருவாக்கப் பயன்படுகிறது.\n\nF- மற்றும் C- பிரான்ஃகோபர் கோடுகளின் ஒளிவிலகல் எண் மாற்றங்கள், ஒரு சமன்பாட்டில் வழங்கப்பட்டுள்ளது.\n\nகாட்மியத்தின் நீலம் மற்றும் சிவப்பு வரிகளுக்கிடையேயான ஒளிவிலகல் எண்களின் வித்தியாசம் (அதன் அலைநீளங்கள் முறையே 480.0 nm and 643.8 nm) பாதரச e-வரியுடன் ஒப்பிடப்பட்டுள்ளது. ( \"n\" அதன் அலைநீளம் 546.073 nm).\n\n\n"}
{"id": "393344", "url": "https://ta.wikipedia.org/wiki?curid=393344", "title": "தீக்கல் கண்ணாடி", "text": "தீக்கல் கண்ணாடி\n\nதீக்கல் கண்ணாடி (Flint glass) குறைந்த அபி எண்ணும், அதிக ஒளிவிலகல் எண்ணும் கொண்ட ஒரு ஒளியியல் கண்ணாடியாகும் (இதன் நிறப்பிரிகைத் திறனும் அதிகம்). ஃபிளிண்ட் கண்ணாடியின் அபி எண் 50 முதல் 55 வரை அல்லது அதற்கும் கீழே இருக்கும். தீக்கல்கண்ணாடியின் ஒளிவிலகல் எண்கள் 1.45 முதல் 2.00 வரை இருக்கும். கிரௌன் கண்ணாடியால் உருவாக்கப்பட்ட குழி வில்லையும், தீக்கல் கண்ணாடியைப் பயன்படுத்தி உருவாக்கப்பட்ட குவி வில்லையும் இணைத்து நிறப்பிறழ்ச்சி இல்லா வில்லை உருவாக்கப்படுகிறது. இந்த அமைப்பு நிறப்பிறழ்ச்சியை தவிர்க்க உதவுகிறது.\n\n\"பிளிண்ட்\" என்ற வார்த்தை தென்கிழக்கு இங்கிலாந்தில் காணப்படும் சுண்ணாம்பு படிமத்தில்லுள்ள தீக்கல் முண்டுகளைக் கொண்டு பெறப்பட்டது. பொற்றாசு மற்றும் காரீயக் கண்ணாடியை உருவாக்க இவை பயன்படுகிறது.\n\nபாரம்பரியமாக உருவாக்கப்படும் தீக்கல் கண்ணாடி 4–60% காரீய(II)ஆக்சைடைக் கொண்டுள்ளது. இந்த வகைக் கண்ணாடிகள் சுற்றுச்சூழல் மாசுபாட்டை ஏற்படுத்துவதால், இன்றைய கால கட்டத்தில் காரீய(II)ஆக்சைடுக்குப் பதிலாக மற்ற உலோக ஆக்சைடுகள் (எடுத்துக்காட்டாக டைட்டானியம் டை ஆக்சைடு) பயன்படுத்தப்படுகின்றன. இவற்றை பயன்படுத்துவதால் கண்ணாடியின் பண்புகள் மாறுவதில்லை.\n\n\n"}
{"id": "393350", "url": "https://ta.wikipedia.org/wiki?curid=393350", "title": "சரண பாசவேஸ்வரர் கோயில்", "text": "சரண பாசவேஸ்வரர் கோயில்\n\nசரண பாசவேஸ்வரர் கோயில் (Sharana Basaveshwara Temple) என்பது கர்நாடகத்தில் வடகிழக்குப் பகுதியல் உள்ள பழமையான நகரமான குல்பர்காவின் சரண என்ற பகுதியில் உள்ள ஒரு கோயிலாகும். \n\nSection::::வரலாறு.\nஇந்தக் கோயில் 18 ஆம் நூற்றாண்டைச் சேர்ந்த லிங்காயத்துத் துறவியும், மெய்யியலரான ஸ்ரீ சரண பாசவேஸ்வரர் என்பவருக்குக் கட்டப்பட்டது. அவர் தனது தசோவா (வருவாயிலிருந்து ஈதல்) மற்றும் கயாகு (கர்மா கோட்பாட்டின் அடுத்த நிலை \"நீங்கள் செய்ய வேண்டிய, வேலை உங்களுக்கு ஒதுக்கப்பட்டுள்ளது), 'உங்கள் கடமைக்கான பலனை எதிர்பார்க்க உங்களுக்கு உரிமை இல்லை' போன்ற மெய்யியல் கருத்துகளுக்காக அறியப்படுகிறார். இந்த கோவிலில் \"கர்பகுடி\" என்னும் கருவறையில் சரண பாசவேசுவரரின் சமாதி உள்ளது. இது ஏராளமான பக்தர்கள் மற்றும் சுற்றுலா பயணிகளைக் கவரும் இடமாக உள்ளது.\n\nSection::::ஆண்டுவிழா மற்றும் தேர்த் திருவிழா.\nஉள் நாட்டிலிருந்தும், வெளிநாடுகளில் இருந்தும் பல்வேறு மக்களும், கோயில் வளாகத்தில் நடக்கும் தேர்த் திருவிழாவைக் காணக் குவிகின்றனர். இச்சமயத்தில் பக்தர்கள் அந்தப் புனிதர் பயன்படுத்திய பிரசாத பட்டாலி என்னும் வெள்ளித் தட்டைக் காண இயலும். இந்தத் தட்டை ஆண்டுக்கு ஒருமுறை இத்திருவிழாவின்போது மட்டுமே கண இயலும் என்பது குறிப்பிடத்தக்கது. மேலும் பிரசாதா பட்டாலியுடன், சரணாலயேசுவரர் பயன்படுத்திய சந்தனத்தால் செய்யப்பட்ட லிங்க சஜ்ஜிகே (லிங்கத்தை வைத்துக் கொள்ளும் உறை) என்னும் பொருளைக் காணலாம். இப்பகுதியில் உள்ள விவசாயிகள், கோயியில் பக்தர்களுக்கு அன்ன தானம் செய்வதற்காக தங்கள் அறுவடையிலிருந்து ஒரு பகுதியை நன்கொடையளிப்பதை தொடர்கின்றனர்.\n"}
{"id": "393356", "url": "https://ta.wikipedia.org/wiki?curid=393356", "title": "ஊர் பஞ்சாயத்து", "text": "ஊர் பஞ்சாயத்து\n\nஊர் பஞ்சாயத்து, தமிழக கிராமங்களில் நிகழும் குடும்பப் பிரச்சனைகள், சமூகப் பிரச்சனைகள், வாய்க்கல், வரப்பு போன்ற நிலத் தகராறுகள், அடிதடி, திருட்டு, தீ வைத்தல், கொலை, கற்பழிப்பு போன்ற குற்றங்களை விசாரித்து தீர்ப்பு கூறும் ஊர் பெரியவர்கள் கொண்ட குழுவாகும். இக்குழுவின் தலைவரை நாட்டாமை என்பர். நாட்டாமையின் தீர்ப்பால் பாதிக்கப்பட்டவர்கள் காவல் துறை அல்லது நீதிமன்றங்களில் முறையிடுவதில்லை. பஞ்சாயத்து கூடி வழக்குகளுக்கு தீர்ப்பு வழங்கும் முறை தமிழ்நாட்டில் காலங்காலமாக நடைபெற்று வருகிறது. இராஜதுரோக குற்றங்களை ஊர் பஞ்சாயத்து விசாரிப்பதில்லை. \n\nSection::::தண்டணைகள்.\nநாட்டாமை தலைமையிலான பஞ்சாயத்து குழுவின் விசாரணை முடிவில் நாட்டாமை தீர்ப்பு வழங்குவார். சாதாரண குற்றங்களுக்கு அபராதம் விதித்தல், கோயிலுக்கு நற்பணிகள் செய்ய வைத்தல், சாட்டையால் அடித்தல், மொட்டையடித்தல் போன்ற தண்டனைகள் தரப்படுகிறது. கிராமத்தையும், சமூகத்தையும் பாதிக்கும் பெரிய குற்றங்களுக்கு தலையில் மாட்டுச் சாணியை கரைத்து தலையில் ஊற்றுதல், முகத்தில் கரும்புள்ளி செம்புள்ளி குத்தி, கழுதை மேல் அமர்த்தி ஊரைச் சுற்ற வைத்தல், சாதி விலக்கம் செய்தல் அல்லது ஊரை விட்டு விலக்கி வைத்தல் போன்ற தண்டனைகள் வழங்கப்படுகிறது. \n\nவட இந்தியாவில் ஊர் பஞ்சாயத்துக்களுக்கு காப் பஞ்சாயத்து என்பர். காப் பஞ்சாயத்து தீர்ப்புகளுக்கு சமூக ஆர்வலர்கள் கடும் கண்டனம் தெரிவித்து வருகின்றனர். காப் பஞ்சாயத்துகள் தொடர்பான வழக்கில் இந்திய உச்ச நீதிமன்றத்தின் தலைமை நீதிபதி தீபக் மிஸ்ரா தலைமையிலான மூன்று நீதிபதிகள் அமர்வு, காப் பஞ்சாயத்துகளின் தீர்ப்பு சட்டபூர்வமற்றது என தீர்ப்பு வழங்கி உள்ளது. \n\nSection::::சாதி பஞ்சாயத்து.\nகுறிப்பிட்ட சாதி சனங்களுக்குள் நடைபெறும் சமூகப் பிரச்சனைகளை சாதிப் பஞ்சாயத்துகளே தீர்த்து வைக்கிறது.\n"}
{"id": "393365", "url": "https://ta.wikipedia.org/wiki?curid=393365", "title": "அபி பட்டகம்", "text": "அபி பட்டகம்\n\nஅபி பட்டகம் (Abbe prism) என்பது ஒளியியல் கருவியாகும். எனெசுட் அபி என்ற செர்மனி நாட்டைச் சேர்ந்த இயற்பியலாளர் உருவாக்கினார். \nமாறாத விலக்கத்தைக் கொண்ட நிறப்பிரிகைத் திறனையுடைய பட்டகமாகும். இது பெலின்-பூராகா பட்டகத்திற்கு இணையானது. \n\nSection::::அமைப்பு.\nஇந்த பட்டகம் கண்ணாடியால் ஆனது, 30°–60°–90° என்ற முக்கோண பக்கங்களைக் கொண்டது. பயன்படுத்தும் போது AB என்ற பக்கம் வழியே, ஒளி உள்ளே நுழைகிறது. பின்னர் ஒளி விலகல் அடைந்து, முழு அக எதிரொளிப்பு அடைந்து BC என்ற பக்கத்தை அடைகிறது. பின்னர் ஒளி விலகல் அடைந்து AC என்ற பக்கம் வழியே வெளியே வருகிறது. ஒரு குறிப்பிட்ட அலைநீளம் கொண்ட ஒளியலையின் விலகல் கோணம் 60° அடையுமாறு பட்டகம் வடிவமைக்கப்பட்டுள்ளது. மற்ற அனைத்து அலைகளும் அதிக கோணத்திற்கு விலகவடைகிறது. பட்டகத்திலுள்ள O என்ற புள்ளியிலிருந்து ஒளியலை 60° கோணத்திற்கு திருப்பப்படுகிறது.\n"}
{"id": "393366", "url": "https://ta.wikipedia.org/wiki?curid=393366", "title": "எரித்ரைட்டு", "text": "எரித்ரைட்டு\n\nஎரித்ரைட்டு \"(Erythrite)\" என்பது Co3(AsO4)2•8H2O. என்ற மூலக்கூற்று வாய்ப்பாடு கொண்ட ஒரு கனிமம் ஆகும். சிவப்பு கோபால்ட் என்ற பெயரிலும் அழைக்கப்படும் இக்கனிமம் கோபால்ட்டின் இரண்டாம் நிலை நீரேற்று கோபால்ட் ஆர்சனேட்டு கனிமம் ஆகும். கோபால்ட் கனிமப் படிவுகளின் மேற்பரப்பில் இயல்பாகக் கிடைக்கும் எரித்ரைட்டும் அன்னாபெர்கைட்டும் (Ni3(AsO4)2•8H2O) ஒரு முழுமையான கனிமத்தொடராக (Co,Ni)3(AsO4)2•8H2O.என்ற பொது வாய்ப்பாட்டால் குறிப்பிடப்படுகின்றன. உருவாகின்றன.\n\nஎரித்ரைட்டு ஒற்றைச் சரிவு படிகத்தொகுதியாகப் படிகமாகிறது. பட்டக வடிவில் உருவாகும் இப்படிகங்கள் செங்கற் சிவப்பு, சாம்பல் நிறப் பழுப்பு நிறங்களில் கோபால்ட் ஆர்சனைடு கனிமமாகக் காணப்படுகின்றன. முழுமையான படிகங்களாக இவை அரிதாக உருவாகின்றன என்றாலும் படிகங்கள் பட்டக வடிவிலும், நீண்ட நெடுக்கு வரிகளைக் கொண்ட கோள வடிவிலும், சிறுநீரக வடிவிலும் இயற்கையில் காணப்படுகின்றன. \n\nஎரித்ரைட்டு முதன்முதலில் 1832 ஆம் ஆண்டில் செருமனியில் உள்ள சேக்சானி மாவட்டம் , சிக்னிபெர்க் நகரத்தில் கண்டறியப்பட்டு விவரிக்கப்பட்டது. கிரேக்க மொழிச் சொல்லான சிவப்பு என்ற பொருள் கொண்ட எரித்ரோசு என்ற சொல்லில் இருந்து எரித்ரைட் என்ற பெயரைப் பெற்றது. எரித்ரைட்டு முதலில் ஒரு முக்கியமான கனிமமாகக் கருதப்படவில்லை என்றாலும் வளவாய்ப்பு தேடுநர்கள் பின்னர் கோபால்ட் மற்றும் வெள்ளி தனிமங்களுக்கு இக்கனிமம் வழிகாட்டும் என நம்பினர். \n\nகோபால்ட் படிவுகள் ஆக்சிசனேற்றம் அடைவதால் எரித்ரைட்டு உண்டானது எனக் குறிப்பிடுகின்றனர். ஆக்சைடு மண்டலங்களில் Co–Ni–As தனிமங்கள் கொண்ட படிவுகளாக இக்கனிமம் அறியப்படுகிறது. கோபால்டைட்டு, சிக்கூட்டெரூடைட்டு, சிம்பிளெசைட்டு, ரோசெலைட்டு-பீட்டா, சிகோரோடைட்டு பார்மாக்கோசிடரைட்டு, அடமைட்டு, மோரெனோசைட்டு, ரெட்கெர்சைட்டு, மாலகைட்டு ஆகிய கனிமங்களுடன் இணைந்து இது காணப்படுகிறது.\nஒண்டாரியோவில் உள்ள கோபால்ட்டு நகரம், செருமனியின் சேக்சானியில் உள்ள சிக்னீபெர்க் நகரம், செக் குடியரசிலுள்ள யாச்சிமோவ், இங்கிலாந்திலுள்ள கார்ன்வால், மொராக்கோ, இடாகோ, சாரா அலிசீயா சுரங்கம், மெக்சிகோ, குயின்சுலாந்து, தெற்கு ஆத்திரேலியா போன்ற பகுதிகளில் எரித்ரைட்டு கனிமம் கிடைக்கிறது.\n\nSection::::பிற வகைகள்.\nநிக்கல் வகை அன்னாபெர்கைட்டு இளம் பச்சை நிறத்தில் நிக்கல் ஆர்சனைடு வடிவில் கிடைக்கிறது. எரித்ரைட்டிலுள்ள கோபால்ட் சில சமயங்களில் இரும்பு. நிக்கல், கால்சியத்தால் இடப்பெயர்ச்சியடைந்து மூன்று வேறு வகையான கனிமங்களை உருவாக்குகிறது. பாராசிம்பிள்சைட்டு (இரும்பு) ஓம்சைட்டு (மக்னீசியம்), கோட்டிகைட்டு (துத்தநாகம்) என்பன அக்கனிமங்களாகும். \n"}
{"id": "393373", "url": "https://ta.wikipedia.org/wiki?curid=393373", "title": "பசுமைத் தாயகம்", "text": "பசுமைத் தாயகம்\n\nபசுமைத் தாயகம் என்பது இந்தியாவின் சுற்றுச்சூழலியல் மற்றும் சமூகநலச் செயல்பாடுகளில் ஈடுபடும் ஒரு தன்னார்வ, அரசு சார்பற்ற அமைப்பு ஆகும். இது பாட்டாளி மக்கள் கட்சியின் சுற்றுச்சூழல் பிரிவாகச் செயல்படுகிறது. அதன் அதிகார எல்லை தமிழ்நாடு, பாண்டிச்சேரி, ஆந்திரப் பிரதேசம், கேரளா மற்றும் கர்நாடகாஆகிய மாநிலங்களை உள்ளடக்கியது. இவ்வமைப்பு ஐக்கிய நாடுகள் சபையின் சிறப்பு ஆலோசனை நிலையைப் பெற்றுள்ளது.\n\nSection::::வரலாறு.\nமருத்துவர் ச.இராமதாசால் 1995 நவம்பர் 20 ஆம் தேதி பொது அறக்கட்டளையாக பசுமைத் தாயகம் பதிவுசெய்யப்பட்டது. இந்த இயக்கத்தினைத் தற்போது அன்புமணி ராமதாஸ் தலைமையேற்று வழிநடத்துகிறார். ஐக்கிய நாடுகள் பொருளாதார மற்றும் சமூக சபை (ECOSOC), ஐ.நா. 2013 ஆம் ஆண்டின் ஐக்கிய நாடுகளின் மனித உரிமைகள் கவுன்சில் பொது விவாதத்துடனான விசேட ஆலோசனைக் கோரிக்கை மாநாட்டில் பசுமைத் தாயகத்தின் சார்பாக அன்புமணி கலந்து கொண்டு, சிறப்பு ஆலோசகர் என்ற அங்கீகாரம் பெற்றுத் தந்தார். பசுமை தயாகம் இன்று ஐக்கிய நாடுகளின் மனித உரிமைகள் கவுன்சிலில் தமிழ்நாட்டில் உள்ள தனி உறுப்பினராக இருப்பதற்கு அங்கீகாரம் பெற்றிருக்கிறது. சுற்றுச்சூழல் சீர்குலைவுகளை எதிர்ப்பு, மனித உரிமை மீறல்கள் எதிர்ப்பு, போதைப்பொருள் எதிர்ப்பு நடவடிக்கை எனப் பல செயல்பாடுகளை இவ்வமைப்பு முன்னெடுக்கிறது.\n\nபின்வரும் நிகழ்வுகளில் அமைப்பு பங்கேற்றது:\n2005 ஆம் ஆண்டில், ஐக்கிய நாடுகள் சபையுடன் விசேட ஆலோசனை வழங்கப்பட்டது. இதன் விளைவாக, அக்டோபர் 30, 2015 அன்று, மனித உரிமைகளுக்கான ஐக்கிய நாடுகள் மன்றத்தில் இலங்கை தமிழர்களுக்கு ஆதரவாக பசுமை தாயகம் அறக்கட்டளையின் மூலம் அன்புமணியால் தெரிவிக்க முடிந்தது.\n\nSection::::இலக்கு.\nசுற்றுச்சூழல் மற்றும் சுற்றுச்சூழல் ரீதியாக நிலையான வளர்ச்சிக்கு பசுமை தாயகம் முதன்மையாக செயல்படுகிறது.\n\nசுற்றுச்சூழல் விழிப்புணர்வு ஊக்குவிப்பு.\n"}
{"id": "393376", "url": "https://ta.wikipedia.org/wiki?curid=393376", "title": "எத்தில் ஐசோபுரோப்பைல் கீட்டோன்", "text": "எத்தில் ஐசோபுரோப்பைல் கீட்டோன்\n\nஎத்தில் ஐசோபுரோப்பைல் கீட்டோன் \"(Ethyl isopropyl ketone)\" என்பது CHO என்ற மூலக்கூற்று வாய்ப்பாடு கொண்ட ஓர் அலிபாட்டிக் கீட்டோன் ஆகும். 2-மெத்தில்-3-பெண்டனோன் என்ற பெயராலும் இக்கீட்டோன் அழைக்கப்படுகிறது. கரிம வேதியியலில் வினைப்பொருளாகவும், ஒரு கரைப்பானாகவும் இது பயன்படுத்தப்படுகிறது. \nஇச்சேர்மத்தின் முழுமையான புளோரினேற்றச் சேர்மம் நோவெக் 1230 என்ற பெயரால் அழைக்கப்படுகிறது. வாயுநிலை தீத்தடுப்புப் பொருளாக இதைப் பய்னபடுத்துகிறார்கள் \n"}
{"id": "393379", "url": "https://ta.wikipedia.org/wiki?curid=393379", "title": "மகிண்டு", "text": "மகிண்டு\n\nமகிண்டு கென்யா நாட்டில் உள்ள ஒரு நகரமாகும்.\n\nSection::::அமைவிடம்.\nநைரோபி - மொம்பாசா நெடுஞ்சாலையில் இந்நகரம் அமைந்துள்ளது. இந்நகரம் கென்யாவின் தென் பகுதியில் தன்சானியா நாட்டிற்கு அருகில் அமைத்துள்ளது.\n\nமச்சகொஸ் நகரில் இருந்து 135 கிலோமீட்டர் தூரமும் , மொம்பாசா நகரில் இருந்து  356 கிலோமீட்டர் தூரமும் கொண்டுள்ளது.\n\nSection::::கண்ணோட்டம்.\n20ஆம் நூற்றாண்டில் மொம்பாசா முதல் கம்பால வரையிலான தொடருந்து அமைக்கும் பனியின் போது மகிண்டுவில் சீக்கியர்களின் குருத்வாரா கட்டப்பட்டது. கென்யாவில் பணிபுரியும் இந்தியர்களுக்கு இது சிறந்த வழிபாட்டு தளமாக விளங்குகின்றது. மேலும் மகிண்டுவில் உள்நாட்டு வானூர்தி நிலையமும் அமைந்துள்ளது.\n\nSection::::மக்கள்தொகை.\nமகிண்டு  நகரின் தற்போதைய மக்கள்தொகை பகிரங்கமாக அறியப்படவில்லை.\n\n\n"}
{"id": "393385", "url": "https://ta.wikipedia.org/wiki?curid=393385", "title": "தானா சேர்ந்த கூட்டம்", "text": "தானா சேர்ந்த கூட்டம்\n\nதானா சேர்ந்த கூட்டம் (), விக்னேஷ் சிவனால் எழுதப்பட்ட மற்றும் இயக்கிய 2018 தமிழ் மொழி திரைப்படமாகும், இது கே. இ. ஞானவேல் ராஜாவால் தயாரிக்கப்பட்டது. இந்தத் திரைப்படம் 2013 ஆம் ஆண்டின் இந்தி திரைப்படமான ஸ்பெசல் 26 (Special 26) என்ற படத்தின் மறு தயாரிப்புப் படமாகும். இத்திரைபடத்தில் சூர்யா, கீர்த்தி சுரேஷ்,கார்த்திக், ரம்யா கிருஷ்ணன், செந்தில் மற்றும் சுரேஷ் சந்திர மேனன் உள்ளிட்டோர் நடித்துள்ளனர். அனிருத் ரவிச்சந்தரால் இயற்றப்பட்ட இசை மற்றும் தினேஷ் கிருஷ்ணனின் ஒளிப்பதிவு ஆகியவற்றை உள்ளடக்கி, இந்த திரைப்படம் ஜனவரி 12 இல் பொங்கல் பண்டிகைக்கு இரண்டு நாட்களுக்கு முன்பு பரதன் பிலிம்ஸ் ஆல் வெளியிடப்பட்டது.\n\n"}
{"id": "393390", "url": "https://ta.wikipedia.org/wiki?curid=393390", "title": "3-எப்டனோன்", "text": "3-எப்டனோன்\n\n3-எப்டனோன் \"(3-Heptanone)\" என்பது CHO என்ற மூலக்கூற்று வாய்ப்பாடு கொண்ட ஒரு கீட்டோன் ஆகும். இது பியூட்டைல் எத்தில் கீட்டோன் என்ற பெயராலும் அழைக்கப்படுகிறது. ஏழு கார்பன்களைக் கொண்டுள்ள இக்கீட்டோன் பழ வாசனையுடன் காணப்படுகிறது. நறுமணப் பொருளாக இதைப் பயன்படுத்துகிறார்கள். ஒரு கரைப்பானாக செல்லுலோசு, நைட்ரோசெல்லுலோசு வினைல் பிசின் 3-எப்டனோன் பயன்படுத்தப்படுகிறது. பிற கரிம மூலக்கூறுகளை தயாரிக்க உதவும் செயற்கை கட்டுறுப்புத் தொகுதியாகவும் இது பயன்படுகிறது. \n\nSection::::தயாரிப்பு.\nபுரோப்பனாலுடன் பியூட்டனோன் சேர்க்கப்பட்டு குறைத்து ஒடுக்கும் வினை மூலம் 3-எப்டனோன் தயாரிக்கப்படுகிறது. இவ்வினையில் முதலில் உருவாகும் எப்ட்-4-யீன்-3-ஓன் ஐதரசனேற்றம் செய்யப்பட்டு 3-எப்டனோன் உருவாக்கப்படுகிறது. \n\nCH3CH2CHO + CH3C(O)CH2CH3 → CH3CH2C(O)CHCHCH2CH3 + H2O\n\nCH3CH2C(O)CHCHCH2CH3 + H2 → CH3CH2C(O)CH2CH2CH2CH3\n"}
{"id": "393404", "url": "https://ta.wikipedia.org/wiki?curid=393404", "title": "ஸ்கெட்ச் (திரைப்படம்)", "text": "ஸ்கெட்ச் (திரைப்படம்)\n\nஸ்கெட்ச் (ஆங்கிலம்: Sketch) விஜய் சந்தர் எழுதி மற்றும் இயக்கிய 2018 ஆம் ஆண்டில் வெளிவந்த தமிழ் அதிரடித் திரைப்படமாகும், இப்படம் மூவிங் ஃப்ரேம்மால் தயாரிக்கப்பட்டது. இத்திரைப்படத்தில் விக்ரம், தமன்னா,சூரி, விஸ்வநாத் மற்றும் ஆர்.கே.சுரேஷ் ஆகியோர் நடித்துள்ளனர்.தமனால் இயற்றப்பட்ட இசை மற்றும் சுகுமாரின் ஒளிப்பதிவு ஆகியவற்றை உள்ளடக்கி, இந்த திரைப்படம் ஜனவரி 12 இல் பொங்கல் பண்டிகைக்கு இரண்டு நாட்களுக்கு முன்பு வெளியிடப்பட்டது. \n\n"}
{"id": "393431", "url": "https://ta.wikipedia.org/wiki?curid=393431", "title": "ராணா (பட்டம்)", "text": "ராணா (பட்டம்)\n\nராணா (Rana) (சமசுகிருதம்: நாட்டின் ராஜாவை குறிக்கும் சொல்லாகும். முதன்முதலில் இராசபுத்திர குல மன்னர்கள் தங்கள் பெயருக்குப் முன்னால் அல்லது பின்னால் \"ராணா\" என சூட்டிக் கொண்டார்கள்.பின்னர் இப்பட்டத்தை இந்தியா மற்றும் நேபாளம் பகுதிகளை ஆண்ட பல்வேறு இராசபுத்திர குல மன்னர்கள் இப்பட்டத்தை தங்கள் பெயருக்குப் பின் சூட்டிக்கொண்டனர். ராணா சாகிப், ராணாஜி, ராணா பகதூர் மற்றும் மகாராணா போன்ற பெயர்கள், ராணா என்ற சொல்லிருந்து தோன்றியதே. \n\nSection::::இந்தியாவில் பயன்பாடு.\nராணா பட்டம் மேற்கு இந்தியாவை ஆண்ட இராசபுத்திர குலங்களின் முடியாட்சி மன்னர்களுக்கு அளிக்கப்பட்ட விருதாகும்.\n\nSection::::நேபாளத்தில் பயன்பாடு.\nமுன்னாள் நேபாள இராச்சியத்தின் ராணா வம்ச பரம்பரை பிரதம அமைச்சர்கள், 1846 முதல் தங்கள் பெயருக்குப்பின் ராணா என்ற பட்டத்தை சூட்டுக் கொள்ளும் வழக்கம் இருந்தது. \n\n"}
{"id": "393432", "url": "https://ta.wikipedia.org/wiki?curid=393432", "title": "தமிழக மக்கள் முன்னேற்றக் கழகம்", "text": "தமிழக மக்கள் முன்னேற்றக் கழகம்\n\nதமிழக மக்கள் முன்னேற்றக் கழகம் (ஆங்கிலம்:Tamizhaga Makkal Munnetra Kazhagam) தமிழ்நாடு மாநிலத்திலுள்ள ஒரு அரசியல் கட்சியாகும். இக்கட்சி மள்ளர் மக்களின் பிரச்சினைகளை முன்வைத்து, அவர்களின் ஆதரவை நாடிச் செயல்படுகின்றது. இக்கட்சியின் தலைவர் பெ. ஜான் பாண்டியன் மற்றும் மாநில பொதுச்செயலாளர் வழக்கறிஞர் திருமதி. பிரிசில்லா பாண்டியன் ஆவார். தமிழக மக்கள் முனேற்றக் கழகம் 2000 ஆம் ஆண்டு திருச்சியில் தொடங்கப்பட்டது. \n\nSection::::வரலாறு.\nஇக்கட்சி ஜான்பாண்டியனால் நிறுவப்பட்டது. பெ.ஜான்பாண்டியன் பாட்டாளி மக்கள் கட்சியின் முன்னாள் உறுப்பினர் ஆவார்.\n"}
{"id": "393434", "url": "https://ta.wikipedia.org/wiki?curid=393434", "title": "இராசபுத்திர குலங்கள்", "text": "இராசபுத்திர குலங்கள்\n\nஇராசபுத்திர குலங்கள் இந்தியாவை ஆண்ட இராசபுத்திரர் பல குலத்தினராக பிரிந்து இந்தியாவின், மேற்கு, மத்திய, வடக்கு பகுதிகளை ஆட்சி செலுத்திய,இந்து சமயத்தைப் பின்பற்றும் சத்திரிய குலத்தினர் ஆவார்.\n\nமேற்கு மற்றும் மத்திய இந்தியாவை ஆண்ட இராசபுத்திர குலத்தினர், முகலாய மன்னர் அவுரங்கசீப்பின் மறைவிற்குப் பின்னர், 1707ம் ஆண்டிற்குப் பின் உத்தரப் பிரதேசம், பிகார், உத்தராகண்ட், இமாசலப் பிரதேசம், நேபாளம் போன்ற பிரதேசங்களின் பல பகுதிகளைக் கைப்பற்றி ஆண்டனர்.\n\nSection::::முக்கிய இராசபுத்திர வம்சங்கள்.\nஇராசபுத்திரர்கள் சூரிய வம்சம், சந்திர வம்சம் மற்றும் அக்னி வம்சம் என மூன்று அடிப்படை வம்சங்களிலிருந்து 36 குலத்தினராக பிரிக்கப்பட்டுள்ளனர்.\n\nSection::::சூரிய வம்ச இராசபுத்திரர்கள்.\nசூரியனின் வழித்தோன்றல் எனக்கூறிக் கொள்ளும், சூரிய வம்ச இராசபுத்திர வம்சத்தினரின் அரச குலங்கள்:\n\nSection::::சந்திர வம்ச இராசபுத்திரர்கள்.\nசந்திரனின் வழித்தோன்றல்களான சந்திர வம்ச இராசபுத்திரர்களின் அரச குலங்கள்.\n\nSection::::அக்னி வம்ச இராசபுத்திரர்கள்.\nஅக்னி தேவனின் வழித்தோன்றல்களான அக்னி வம்ச இராசபுத்திர அரச குலங்கள்\n\n\n"}
{"id": "393437", "url": "https://ta.wikipedia.org/wiki?curid=393437", "title": "இலக்கியத்துக்கான நோபல் பரிசு பெற்றவர்களின் பட்டியல்", "text": "இலக்கியத்துக்கான நோபல் பரிசு பெற்றவர்களின் பட்டியல்\n\nSection::::நாடு வாரியாக இலக்கிய நோபல் பரிசாளர்கள்.\nஎந்த நாட்டையும் சாராதவராக இவான் புனின் (1933) அறிவிக்கப்பட்டுள்ளார்.\n\n\n\nSection::::மேற்கோள்கள்.\nA. The information in the country column is according to nobelprize.org, the official website of the Nobel Foundation. This information may not necessarily reflect the recipient's birthplace or citizenship.\n"}
{"id": "393450", "url": "https://ta.wikipedia.org/wiki?curid=393450", "title": "நிகழ்படக்கோப்பு வடிவம்", "text": "நிகழ்படக்கோப்பு வடிவம்\n\nநிகழ்படக்கோப்பு வடிவங்கள் (Video file formats) என்பது எண்ணிம நிகழ் படங்களை சேமிப்பதற்கும், பயன்படுத்தவும், மேலாண்மை செய்யவும் உறுதுணையாக விளங்கும் சீர்தரமுள்ள கோப்பு வடிவங்கள் ஆகும். இவை கணினியின் கோப்புக் கட்டகத்தில் சேமித்து வைக்கப் படுகின்றன. இவ்வாறு சேமிக்கப்படும் போது, அவற்றின் கோப்பு அளவு சுருக்கியே(compressed) சேமித்து வைக்கப்படுகின்றன. கட்டற்ற மென்பொருளான 'எஃப் எஃப் எம் பெக்' (ffmpeg) கூகுள் நிறுவனத்தின், யூடியூப் சேவையில் அதிகம் பயன்படுத்தப்படுகிறது.ஒவ்வொரு நிகழ்பட சேமிப்புக் கலனும், தன்னகத்தே ஒளி, ஒலி, உரை(மீதரவு) வடிவங்களை சேமித்து வைத்துக் கொள்ளும் இயல்பு உடையதாக உள்ளன.\n\n"}
{"id": "393458", "url": "https://ta.wikipedia.org/wiki?curid=393458", "title": "குலேபகாவலி (2018 திரைப்படம்)", "text": "குலேபகாவலி (2018 திரைப்படம்)\n\nகுலேபகாவலி கல்யாண் இயக்கத்தில் 2018இல் வெளியான தமிழ்த்திரைப்படம். இந்தத்திரைப்படத்தினை கொட்டப்பாடி இராஜேஸ் தயாரித்துள்ளார். இப்படம் விவேக்-மெர்வின் இசையிலும் விஜய் வேல்குட்டி படத்தொகுப்பிலும் ஆர். எஸ். ஆனந்தகுமார் ஒளிப்பதிவிலும் உருவாகியுள்ளது.\nSection::::கதை.\nஒரு பிரிட்டிஷ்காரர் ஒருவரை ஏமாற்றி குலேபகாவலி என்னும் ஊரில் உள்ள ஒரு மறைவான இடத்தில் வைரங்களைப் புதைத்துவைக்கிறார் ஒருவர். அவரது பேரன் இந்த வைரத்தைத்தேடி அலையலைவதும், இன்னும் சில குழுக்களும் வைரத்தை தேடுவதும் நகைச்சுவையாகச் சொல்லப்பட்டுள்ளது.\n\nSection::::நடிகர்கள்.\nகுலேபகாவலி திரைப்படத்தில் பின்வரும் நடிகர்கள் நடித்துள்ளனர்.\n\nSection::::வெளியிணைப்புகள்.\nhttp://www.imdb.com/title/tt7794040/\n"}
{"id": "393463", "url": "https://ta.wikipedia.org/wiki?curid=393463", "title": "தங்காயி", "text": "தங்காயி\n\n\nSection::::இதையும் காண்க.\nபொன்னர் சங்கர் (திரைப்படம்) \n"}
{"id": "393477", "url": "https://ta.wikipedia.org/wiki?curid=393477", "title": "பத்மநாபன் பல்பு", "text": "பத்மநாபன் பல்பு\n\nபத்மநாபன் பல்பு (2 நவம்பர் 1863 - 1950) என்பவர் கேரளத்தைச் சேர்ந்த மருத்துவர் சமூகச் சீர்திருத்தவாதி, மற்றும் சாதிய எதிர்ப்பாளர் ஆவார். இவர் ஈழவர்களின் அரசியல் தந்தை என அழைக்கப்படுகிறார்.\n\nஒரே குலம் ஒரே மதம் ஒரே கடவுள் என்ற கொள்கையைச் சொன்ன நாராயணகுரு பெயரில் ஓர் அமைப்பை 1903 இல் பத்மநாப பல்பு தோற்றுவித்தார். அந்த அமைப்பின் பெயர் சிறீ நாராயண தர்ம பரிபாலனம் ஆகும்.\n\nபிற்படுத்தப் பட்ட சமூகமான ஈழவா என்ற சாதிப் பிரிவில் பிறந்ததால் பத்மநாபன் பல்பு திருவாங்கூர் மருத்துவப் பள்ளியில் கல்வி பயில மறுக்கப்பட்டதால் சென்னையிலும் இலண்டனில் கேம்பிரிச்சியிலும் மருத்துவம் படித்து மருத்துவப் பட்டம் பெற்றார். அது மட்டுமல்லாமல் திருவாங்கூர் சுகாதார நிலையத்தில் பணியில் சேரவும் அனுமதிக்கப் படவில்லை. ஆனால்\nமைசூரில் பணி செய்ய இவருக்கு வாய்ப்புக் கிடைத்தது.\n\nஈழவர்கள் கல்வித் துறையிலும் அரசுப் பணிகளிலும் முன்னேற்றம் அடைய மலையாளிகள் நினைவுக் கூடம் என்ற அமைப்பை 1891 இல் உருவாக்கினார். ஈழவர்கள் நினைவுக் கூடம் என்ற அமைப்பை 1895 இல் அமைத்தார். திருவாங்கூர் கொச்சி சமஸ்தான முதலமைச்சராக இருந்த சி.கேசவன் என்பவர் பத்மநாபன் பல்புவின் கொள்கைகளால் ஈர்க்கப்பட்டவர்.\n"}
{"id": "393489", "url": "https://ta.wikipedia.org/wiki?curid=393489", "title": "குரங்கணி", "text": "குரங்கணி\n\nகுரங்கணி (Kurangani) என்பது தமிழ்நாட்டில் உள்ள போடிநாயக்கனூருக்கு அருகில் மேற்குத்தொடர்ச்சி மலைகளில் உள்ள ஒரு மலை வாசத்தலம் ஆகும். \n\nSection::::பொருளாதாரம்.\nஇந்த மலைப் பகுதிகளில் உள்ள தோட்டங்களில் தென்னை, மா, மசாலாப் பொருட்கள், காப்பி போன்றவை வளர்க்கப்படுகின்றன. \n\nSection::::நிலவியல்.\nஇந்த மலையில் பாயும் ஓடையின் கிழக்கே குரங்கணி மலைகளும் மேற்கில் கொளுக்குமலை ஆகியவை அமைந்துள்ளன. இந்த மலைகளானது அடிக்கடி மாறும் காலநிலையும், தவழும் மேகங்களையும், குளிர்ந்த காலநிலையும், வலுவான காற்றையும் உடையதாக உள்ளன. மேலும் இந்த மலைகளில் இந்திய கடமா, குரைக்கும் மான், லங்கூர்கள், இந்தியப் பாலைவனப் பூனை ஆகியவை உள்ளன. மேலும் சிறுத்தை மற்றும் புலி ஆகியவையும் இருக்கலாம் என்று கருதப்படுகிறது.\n\nகுரங்கணியில் ஆறுக்கும் மேற்பட்ட சிற்றோடைகள் உள்ளன. இவை அனைத்தும் கொட்டக்குடி ஆற்றுடன் சேர்ந்து, வைகை அணையை அடைகின்றன. மலையில் உள்ள பதினெட்டு சிற்றூர்களுக்கும் தாய் கிராமமாக கொட்டக்குடி உள்ளது.\n\nSection::::ஈர்ப்பவை.\nகுரங்கணி மலையானது மலையேற்றம் மற்றும் இயற்கை நடைப்பயிற்சிக்கு ஏற்றது. குரங்கணி மலையின் மைய கிராமத்தில் இருந்து 12 கி.மீ நடக்கும் தொலைவில் டாப் ஸ்டேஷன் உள்ளது. கேரளத்தில் உள்ள மூணாறுக்கு இங்கிருந்து, அடர்ந்த வனப்பகுதிகளையும், புல்வெளிகளையும் கடந்து நடந்தே செல்ல முடியும்.\n\nஅருகிலுள்ள மூணாறு மலை மற்றும் கொலுக்கமுல்லை மலைகள் உயரத்தில் இருக்கும் உலகின் மிக உயர்ந்த தேயிலைத் தோட்டங்களாகும். \n\nஇங்கு \"அழகர்சாமியின் குதிரை\", \"மைனா\", \"கும்கி\" போன்ற படங்கள் படம்பிடிக்கப்பட்டுள்ளன. ஆகத்து முதல் திசம்பர் வரையிலான மாதங்களில் இந்த மலைப்பகுதிகளில் கழிக்க சிறந்த காலமாகும்.\n\nசாம்பாலூர் அருவி, கோடக்குடி ஆற்றின் ஆதாரமாக உள்ளது, இது போடிநாயக்கனூரின் குடிநீர் தேவைக்கு உதவுகிறது. \n\nமலையில் உள்ள மைய கிராமத்தில் 50 வீடுகளும் 200 மக்களும் வசிக்கின்றனர். டாப் ஸ்டேசன், மீனாறு, போடிநாயக்கனூர் ஆகிய இடங்களில் தங்கும் விடுதிகள் உள்ளன. மைய கிராமத்தில் இரண்டு தங்கு குடில்கள் உள்ளன. \nSection::::தீவிபத்து.\n2018 மார்ச் 11 அன்று குரங்கணி மலைப்பகுதியில் ஏற்பட்ட காட்டுத்தீயில் சிக்கி 20 மலை நடை பயணிகள் பலியானார்கள். 11 பேர் காயமடைந்தனர். \n"}
{"id": "393519", "url": "https://ta.wikipedia.org/wiki?curid=393519", "title": "சி. கேசவன்", "text": "சி. கேசவன்\n\nசி. கேசவன் (23 மே 1891 - 7 சூலை 1969) என்பவர் இந்திய விடுதலைப் போராட்ட வீரர், சமூக சீர்திருத்தவாதி, மற்றும் நாராயணகுரு வின் சீடர் ஆவார். திருவாங்கூர் - கொச்சி சமஸ்தானத்தின் முதலமைச்சராக 1950-52 ஆண்டுகளில் இருந்தவர்.\n\nதிருவாங்கூர் மாநிலத்தில் கொல்லம் அருகில் மையநாடு என்ற சிற்றுரில் ஈழவப் பெற்றோருக்குப் பிறந்தார். சிறீ நாராயண தர்ம பரிபாலனம் என்ற அமைப்பைத் தோற்றுவித்த பத்மநாபன் பல்பு என்பவரின் சமூக நலன் செயல்பாடுகள் இவருடைய கவனத்தை ஈர்த்தன. சி. கேசவன் பின் தங்கியிருந்த ஈழவ மக்களின் சமூகப் பொருளாதார நிலை மேம்படுவதற்கு \nசெயல்பட்டார். இந்து மதத்தை விட்டு விலக விரும்பினார். நாத்திகராகவும் விளங்கினார்.\n\nதனது தன் வரலாற்றை இரண்டு தொகுதிகளாக எழுதி வெளியிட்டார். மூன்றாம் தொகுதி எழுதி முடிக்க இயலாமல் இறந்து விட்டார். இவர் நினைவைப் போற்றும் வகையில் கொல்லம் நகராட்சிக் கூடம் ஒன்றுக்கு இவர் பெயரைச் சூட்டினார்கள்.\n"}
{"id": "393530", "url": "https://ta.wikipedia.org/wiki?curid=393530", "title": "வங்காளதேச உச்சநீதிமன்றம்", "text": "வங்காளதேச உச்சநீதிமன்றம்\n\nவங்காளதேச உச்சநீதிமன்றம் (வங்காளம்: বাংলাদেশ সুপ্রীম কোর্ট) வங்காளதேசம் தலைநகர் டாக்காவில் இயங்கி வரும் நாட்டின் மிக உயர்ந்த நீதிமன்றம் ஆகும். . இது வங்காளதேச அரசியலமைப்புச் சட்டம் படி இயங்கி வருகின்றது. \nSection::::அமைப்பு.\nவங்கதேசத்தின் உச்ச நீதிமன்றம் இரண்டு பகுதிகளாக பிரிக்கப்பட்டுள்ளது. முதலாவதாக, மேல் முறையீட்டு பிரிவு மற்றும் இரண்டாவது உயர் நீதிமன்றம் ஆகும். உயர் நீதிமன்றப் பிரிவு கீழ் நீதிமன்றங்கள் மற்றும் மாநில நீதிமன்றங்கள் மேல்முறையீட்டு மனுவை விசாரிக்கிறது.\nதலைமை நீதிபயாக சையது முகமது ஹூசைன் பதவி வகிக்கிறார். \n"}
{"id": "393534", "url": "https://ta.wikipedia.org/wiki?curid=393534", "title": "ஹஸனல் போல்கியா", "text": "ஹஸனல் போல்கியா\n\nஹஸனல் போல்கியா புரூணை நாட்டின் சுல்தான் ஆவார். 1967 அக்டோபர் 5 ஆம் தேதி 29வது சுல்தானக பதவியேற்றார். இவர் உலகின் இரண்டாவது கோடீஸ்வரர் ஆவார். உலகின் இரண்டாவது பெரிய அரசாங்க குடும்பத்தை சேர்ந்தவர் ஆவார்.\n"}
{"id": "393539", "url": "https://ta.wikipedia.org/wiki?curid=393539", "title": "ஒலிக்கோப்பு வடிவம்", "text": "ஒலிக்கோப்பு வடிவம்\n\nஒலிக்கோப்பு வடிவம் (Audio file format) என்பது எண்ணிம ஒலிக்கோப்புத் தரவுகளை, கணினிக் கட்டகத்தில் சேமித்து வைக்கப் பயன்படும் கோப்புவடிவம் ஆகும். இவ்விதம் சேமிக்கும் போது, ஒலித்தரவு சுருக்கப்படுகிறது. மீண்டும் பயன்படுத்தும் போது, அது விரிக்கப்படுகிறது. ஏனெனில், இப்படி வடிவ மாறுதல்கள் செய்யும் போது, அதனை சேமித்து வைக்கும் தேக்ககத் திறன் அதிகமாகும். பெரும்பாலும், இவ்வகையில் ஒலிக்கோப்பானது, எண்ணிமக்கலன் வடிவம் பெறுகிறது.\n\nSection::::வடிவங்கள்.\nWAV, AIFF ஆகிய வடிவங்கள் பலவித ஒலிக்கோப்புகளுக்காகப் பயன்படுத்தப்படுகிறது. இதற்கு பிறகு வந்த BWF (Broadcast Wave Format) பலவித தொலைக்காட்சி, வானொலி முறைகளுக்குப் பயன்படுத்தப் படுகிறது. இந்த ஒலிக்கோப்புகள் தேதி அடிப்படையில் எளிதாக்க் கோர்த்து, மேலாண்மை செய்யவும், தனித்தும், பலவழி ஒலி வடிவ பயன்பாட்டிற்கும் பயன்பவதால், பல முன்னணி நிறுவனங்கள்( AETA, Sound Devices, Zaxcom, HHB Communications Ltd, Fostex, Nagra, Aaton, and TASCAM), இவ்வடிவத்தைப் பயன்படுத்துகின்றன.\n\n"}
{"id": "393543", "url": "https://ta.wikipedia.org/wiki?curid=393543", "title": "உலூசி கிரீன்", "text": "உலூசி கிரீன்\n\nஉலூசிண்டா \"உலூசி\" மே கிரீன் \"(Lucinda \"Lucie\" May Green)\" (பிறப்பு:1975) ஒரு பிரித்தானிய அறிவியல் பரப்புரையாளரும் சூரிய ஆராய்ச்சியாளரும் ஆவார். இவர் 2005 இல் இருந்து அரசு கழகத்தின் இலண்டன் பல்கலைக்கழகக் கல்லூரியில் உள்ள முல்லார்டு விண்வெளி அறிவியல் ஆய்வகத்தில் பல்கலைக்கழக ஆராய்ச்சியாளராக உள்ளார் (முன்பு அரசு கழகத்தின் டோரத்தி காட்ஜுகின் ஆய்வாளர்). இவர் அந்த ஆய்வகத்தின் பொதுமக்கள் தொடர்பு திட்டத்தை நடத்துகிறார். இவர் ஐரோப்பிய இயற்பியல் கழகத்தின் ஐரோப்பியச் சூரிய இயற்பியல் பிரிவின் குழும உறுப்பினராக அமர்கிறார். இவர்இலண்டன் அறிவியல் அருங்காட்சியகத்தின் அறிவுரைக் குழுமத்திலும் உள்ளார்.\n\nவிருது பெற்ற அறிவியல் எழுத்தாலரும் வானொலி, தொலைக்காட்சி பேச்சாளரும் அறிவியல் பரப்புரையாளரும் ஆகிய கிரீன், வனியலையும் விண்வெளி அறிவியலையும் ஆர்வமிக பொதுமக்களிடம் கொண்டுசெல்வதில் வல்லவர் ஆவார். Perhaps best known for her work on இவர் 2013 இல் நடாத்திய \"இரவு வானம் (The Sky at Night)\" நிகழ்ச்சி வழியாக சர் பாட்ரிக் மூருக்குப் பின்னர் மிகவும் புகழெய்திய முதல் பெண்மணியாவார்.\n\nஇவர் முதன்மையாக சூரிய வளிமண்டல செயல்பாடுகள் பற்றிக் கவனம் குவித்தது. குறிப்பாக சூரிய ஒள்முகட்டின் பொருண்மை உமிழ்வும் அந்த உமிழ்வை முடுக்கிவிடும் சூரியக் காந்தப்புல மாற்றங்களும் குறித்து அமைந்தது.\n\nSection::::இளமையும் கல்வியும்.\nஇளமையில் விலங்குகளின்பால் ஆர்வம் கொண்டிருந்த இவர், பெட்போர்டுசயரில் இருந்த மங்கை அலைசு ஆர்ப்பர் பள்ளியில் படித்தார். இவர் பள்ளிக் கல்வியில் 9 GCSE களும் 4 A-மட்டங்களும் 1 AS தரமும் கலையிலும் இயற்பியலிலும் பெற்றுள்ளார்.\n\nSection::::வாழ்க்கைப்பணி.\nசூரிய இயற்பியலில் முனைவர் பட்டம் பெற்றதும், கிரீன் கார்டிப் பலகலைக்கழகத்தின் இயற்பியல், வானியல் பள்ளியில் சேர்ந்தார். கிரீன் பிறகு பவுல்கேசு தொலைநோக்கித் திட்ட்த்தின் ஒருங்கிணைப்பாளரானார். இத்திட்டம் பள்ளிகள் 2-மீட்டர் வகை தொலைநோக்கிகளைப் பயன்படுத்தி வானியல் நோக்கீடுகள் செய்ய உதவியது. இந்த்த் திட்டத்துக்கான பவுல்கேசு வடக்கு தொலைநோக்கி அவாயிலும் பவுல்கேசு தெற்கு தொலைநோக்கி ஆத்திரேலியவிலும் அமைந்தன.\n\n2005 இல் இருந்து அரசு கழகத்தின் இலண்டன் பல்கலைக்கழகக் கல்லூரியில் உள்ள முல்லார்டு விண்வெளி அறிவியல் ஆய்வகத்தில் பல்கலைக்கழக ஆராய்ச்சியாளராக உள்ளார் (முன்பு அரசு கழகத்தின் டோரத்தி காட்ஜுகின் ஆய்வாளராக இருந்துள்ளார்). இவரது நடப்பு ஆய்வு சூரிய வளிமண்டலக் காந்தப்புலங்கலின் பாங்கை கருப்பொருளாகக் கொண்டமைகிறது. இந்தக் காந்தப்புலங்கள் அவ்வப்போது வெளியேறும்போது சுரிய ஒளிமுகட்டின் பொருண்மை உமிழ்வை ஏற்படுத்துகிறது; இவர் இந்நிகழ்வுக்கும் புவிக்காந்தச் செயல்பாடுகளுக்கும் உள்ள உறவை ஆய்ந்து புவி உயிரினங்களின் இவற்றின் தாக்கத்தைப் பகுத்தாய்கிறார்.\n\nஇவர் ஐரோப்பிய இயற்பியல் கழகத்தின் ஐரோப்பியச் சூரிய இயற்பியல் பிரிவின் குழும உறுப்பினராக அமர்கிறார். இவர்இலண்டன் அறிவியல் அருங்காட்சியகத்தின் அறிவுரைக் குழுமத்திலும் உள்ளார்.\n\nSection::::பணிகள்.\nகிரீனின் பணிப்பட்டியல் கீழே தரப்படுகிறது:\n\nSection::::ஆராய்ச்சி வெளியீடுகள்.\nகிரீனின் அறிவியல் வெளியீடுகள் கீழே தரப்படுகின்றன:\n\n2014\n2013\n2012 \n2011\n2010\n2009\n2008\n2007\n2005\n2004\n2003\n2002\n2001\nBefore 2001\n\n\n"}
{"id": "393544", "url": "https://ta.wikipedia.org/wiki?curid=393544", "title": "மெத்தாக்சிபுரோப்பேன்", "text": "மெத்தாக்சிபுரோப்பேன்\n\nமெத்தாக்சிபுரோப்பேன் \"(Methoxypropane)\" என்பது CHO என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். மெத்தில் புரோப்பைல் ஈதர் என்ற பெயராலும் அழைக்கப்படும் இந்த ஈதர் ஒரு காலத்தில் பொது மயக்கமருந்தாகப் பயன்படுத்தப்பட்டது. தெளிவான, நிறமற்ற இந்நீர்மம் எளிதில் தீப்பற்றி எரியக்கூடியது ஆகும். மெத்தாக்சிபுரோப்பேனின் கொதிநிலை 38.8 பாகை செல்சியசு வெப்பநிலை ஆகும் .\nமெட்டோபிரில் மற்றும் நியோதைல் என்ற வர்த்தகப் பெயர்களில் மெத்தாக்சிபுரோப்பேன் சந்தைப்படுத்தப்பட்டது. ஆற்றல் திறன் காரணமாக டை எத்தில் ஈதருக்கு மாற்றாக மெத்தாக்சிபுரோப்பேனைப் பயன்படுத்துகிறார்கள். ஒரு மயக்க மருந்தாகப் பயன்படுத்தப்பட்டு வந்த இந்த ஈதரை, எளிதாக தீப்பற்றாத நவீன ஆலசனேற்றமற்றப்பட்ட ஈதர்கள் இடப்பெயர்ச்சி செய்துவிட்டன. \n"}
{"id": "393550", "url": "https://ta.wikipedia.org/wiki?curid=393550", "title": "தே. லூர்து", "text": "தே. லூர்து\n\nதே. லூர்து (\"D. Lourdu\" சூன் 26 1937 - 5 ஏப்பிரல் 2008) தமிழ்நாட்டைச்சார்ந்த நாட்டார் வழக்காற்றியல் ஆய்வாளர், பேராசிரியர். இவர் பர்மாவில் ஐராவதி ஆற்றங்கரையில் உள்ள தாந்தபீன் என்ற ஊரில் 1937 சூன் 26 ஆம் நாள் அன்று பிறந்தவர். தமிழரின் நாட்டார் வழக்காற்றில் கல்விப்புலத்திற்கான அடிப்படை ஆய்வுகளை மேற்கொண்டவர்.\n\nSection::::பணி.\nதே. லூர்து பாளையங்கோட்டையிலுள்ள தூய சவேரியர் கல்லூரியில் தமிழ்த்துறையின் பேராசிரியர் மற்றும் தலைவராகப் பணியாற்றியதோடு இதேக்ககல்லூரியில் 1987 இல் நாட்டார் வழக்காற்றியல் ஆய்வு மையத்தினைத் தொடங்கி அதன் இயக்குநராகவும் செயல்பட்டுள்ளார். நா. வானமாமலையைப் பின்பற்றி நாட்டுப்புறவியல் என்னும் சொல்லுக்கு மாற்றாக நாட்டார் வழக்காற்றியல் என்னும் கலைச்சொல்லினை நிலைப்படுத்தினார். தமிழில் சாலை இளந்திரையனுக்கும் பெருமாளுக்கும் பிறகு தமிழ்ப்பழமொழிகள் குறித்த முனைவர்ப்பட்ட ஆய்வினை மதுரை காமராசர் பல்கலைக்கழகத்தில் மேற்கொண்டு பழமொழிகளின் செயற்பாட்டியல் ஆய்வினை முன்னெடுத்துள்ளார்.\n\nSection::::விருதுகள்.\nநாட்டர் வழக்காறியல் கல்விப்புலத்தில் இவரின் முன்னடுப்புகளையும் பங்களிப்புகளையும் போற்றும் வகையில் தமிழ்நாடு அரசு குறள்பீட விருதை 2000இல் வழங்கியுள்ளது.\n\nSection::::எழுதிய நூல்கள்.\nதே. லூர்து பின்வரும் நூல்களை எழுதியுள்ளார்.\n"}
{"id": "393567", "url": "https://ta.wikipedia.org/wiki?curid=393567", "title": "பஞ்சவடி ஆஞ்சநேயர் கோயில்", "text": "பஞ்சவடி ஆஞ்சநேயர் கோயில்\n\nபஞ்சவடி ஆஞ்சநேயர் கோயில் விழுப்புரம் மாவட்டத்தில் உள்ள பஞ்சவடி என்னும் சிற்றூரில் இந்த கோவில் உள்ளது. இது ஒரு \"ஜெயமங்கள பஞ்சமுக ஆஞ்சநேயர்\" கோயில் ஆகும்.\n\nSection::::தல வரலாறு.\nஒரு காலத்தில் இந்த பஞ்சவடியில் சித்தர்களும், முனிவர்களும் தவம் செய்து வந்தனர். பல ரிஷிகள் வேத சாஸ்திரங்களை பலருக்கும் உபதேசம் செய்தனர். இதுபற்றிய விபரம் ரமணி அண்ணா என்பவர் பார்த்த தேவபிரசன்னத்தில் தெரிய\nவந்தது. இதன் அடிப்படையில் இந்த புண்ணிய இடத்தில் ஆஞ்சநேயர் கோவில் கட்ட முடிவானது. ஆஞ்சநேயர் மாபெரும் சக்தி படைத்தவர் என்பதால், மிகப்பிரமாண்டமான சிலை அமைக்கப்பட்டது. செங்கல்பட்டு அருகிலுள்ள சிறுதாமூரில் கிடைத்த 150 டன் எடை கருங்கல்லைக் கொண்டு \"பஞ்சமுக ஆஞ்சநேயர்\" சிலை உருவாக்கப்பட்டது.\n\nSection::::பஞ்சமுகத்திற்கான காரணம்.\nராமனுக்கும், ராவணனுக்கும் போர் நடந்த போது, ராவணன் ஆயுதங்களை இழந்தான். இதனால் அவனை மறுநாள் வரும்படி அனுப்பி விட்டார். ராமர் இவ்வாறு செய்தது தன்னை திருத்துவதற்கு என்பதை ராவணன் உணரவில்லை. மீண்டும் ராமருடன் போர் செய்ய நினைத்த ராவணன், \"மயில் ராவணன்' என்ற மற்றொரு அசுரனின் துணையுடன் போருக்கு வந்தான். ராமரை அழிக்க மயில் ராவணன் கொடிய யாகம் நடத்த திட்டமிட்டான். இந்த யாகம் நடந்தால் ராம-லட்சுமணனின் உயிருக்கு ஆபத்து ஏற்படும் என்று விபீஷணன் ராமரிடம் தெரிவித்தான். அவனை அழிக்க ஆஞ்சநேயரை அனுப்பினார் ராமன். நரசிம்மர், ஹயக்கிரீவர், வராகர், கருடன், ஆகியோரை வணங்கி ஆசி பெற்ற ஆஞ்சநேயருக்கு, அந்த தெய்வங்கள் தங்களின் சக்தியை அளித்தனர். இதன்மூலம் ஆஞ்சநேயர் பஞ்சமுகம் கொண்டு விஸ்வரூபம் எடுத்து மயில் ராவணனை அழித்தார். \n\nSection::::தல சிறப்பு.\nஜெயமங்கள ஆஞ்சநேயரை வழிபடுபவர்களுக்கு நரசிம்மரின் அருளால் செயல்களில் வெற்றி, லட்சுமி கடாட்சம், ஹயக்கிரீவரின் அருளால் அறிவாற்றல், ஆன்மிக பலம், வராகரின் அருளால் மனத்துணிவு, கருடனின் அருளால் நஞ்சு ஆபத்து விலகும் தன்மை, ஆஞ்சநேயர் அருளால் மன அமைதி, சகல சவுபாக்கியம் கிடைக்கும்.\n\nSection::::கோவில் அமைப்பு.\n12 ஏக்கர் நிலப்பரப்பில் தெற்கு பார்த்து கோவில் அமைந்துள்ளது. ராமர், சீதை, இலட்சுமணன், சத்துருக்கன், பரதன் ஆகியோர் ஒரு சன்னதியில் அருள்பாலிக்கின்றனர். மூலவர் ஆஞ்சநேயருக்கு மேல் 118 அடி உயர விமானமும், அதன் மீது 5 அடி உயர கலசமும் அமைக்கப்பட்டுள்ளது. மூலவருக்கு அபிஷேகம் செய்ய உயர்தூக்கி இருக்கிறது. இதற்கு 1008 லிட்டர் பால் தேவைப்படும். இங்குள்ள 1200 கிலோ எடையுள்ள மணியை ஒலித்தால் 8 கி.மீ. தூரம் ஒலிக் கேட்கும்.\nபெரிய தீர்த்த கிணறும் உள்ளது. இங்கு ராமரின் பாதுகைகள் வழிபாட்டிற்காக வைக்கப்பட்டுள்ளன. இது சந்தன மரத்தால் செய்யப்பட்டது. இதற்கு 1.25 கிலோ எடையுள்ள தங்க கவசம் அணிவிக்கப்பட்டுள்ளது.\n\nSection::::மிதக்கும் கல்.\nசீதையை மீட்பதற்காக ராமர், ராமேஸ்வரத்தில் இருந்து இலங்கை சென்றபோது, சேது சமுத்திரத்தில் பாலம் அமைக்கப்பட்டது. நளன், நீலன் என்ற வானர வீரர்கள் இந்த பாலப்பணியை நடத்தினர். நளன் தேவசிற்பியான விஸ்வகர்மாவின் மகன். விஸ்வகர்மா தன் மனைவிக்கு, \"என்னைப்போலவே உனக்கொரு மகன் பிறப்பான். எனக்குரிய திறமை அனைத்தும் அவனிடமும் இருக்கும்,\"என வரம் கொடுத்தார். இதனால் நளன் தன் தந்தையைப்போல் சிற்ப பணியில் சிறந்து விளங்கினான். இவனால் கடலிலும் பாலம் கட்ட முடிந்தது. இந்த மிதக்கும் கல்லின் ஒரு பகுதி இக்கோவிலில் தரிசனத்திற்கு வைக்கப்பட்டுள்ளது. எட்டு கிலோ எடையுள்ள இந்தக்கல்லை தண்ணீர் நிறைந்த ஒரு பெரிய பாத்திரத்தில் போட்டு பூக்களால் அலங்கரித்துள்ளார்கள்.\n\nSection::::இருப்பிடம்.\nதிண்டிவனம் புதுச்சேரி சாலையில் திருச்சிற்றம்பலம் என்ற இடத்தில் இந்த கோயில் உள்ளது. இந்த இடத்தின் பெயர் பஞ்சவடி. திண்டிவணத்தில் இருந்து புதுச்சேரி சாலையில் 29 வது கி.மீ லும் ,புதுச்சேரியில் இருந்து திண்டிவனம் சாலையில் 9 வது கி.மீ லும் உள்ளது. இந்த கோயில் புதுச்சேரிக்கு மிக அருகிலே உள்ளது.\n\n"}
{"id": "393571", "url": "https://ta.wikipedia.org/wiki?curid=393571", "title": "வில்லியனூர் மாதா திருத்தலம்", "text": "வில்லியனூர் மாதா திருத்தலம்\n\nவில்லியனூர் மாதா திருத்தலம் புதுச்சேரி மாநிலத்தில் வில்லியனூரில் உள்ளது. இது ஒரு கிறிஸ்துவ திருத்தலம் ஆகும்.\n\nSection::::வரலாறு.\n1867 ஆம் ஆண்டில், புதுச்சேரி நகரில் இருந்து 11 கிலோமீட்டர் தொலைவில் உள்ள வில்லியனூரில் ஒரு தேவாலயத்தை கட்ட வேண்டும் என்று புதுச்சேரி மிஷனரிகள் விரும்பினர். எனவே, அவர்கள் வில்லியனூரிலும், ரெவ்.ஆர்.கூவுலிலும் ஒரு பகுதியை வாங்கினர். பின்னர் புதுச்சேரியின் பணியாளரை திருக்காமேஸ்வரர் கோகிலாம்பிகை கோவில் இந்து ஆலய அதிகாரிகளிடம் நீண்ட பேச்சுவார்த்தை நடத்திய பின்னர் வில்லியனூரின் புறநகர்ப்பகுதியில் கனுவாப்பேட்டையில் ஒரு தேவாலயம் கட்டத் தொடங்கினர். இந்த தேவாலயம் கட்டி முடிக்க சுமார் 10 ஆண்டுகள் ஆகிவிட்டது.\n\nSection::::இருப்பிடம்.\nஇந்த திருத்தலம் புதுச்சேரிக்கும் விழுப்புரத்திற்கும் இடையே உள்ள வில்லியனூர் என்னும் ஊரில் உள்ளது. இத்திருத்தலத்திலிருந்து புதுச்சேரி 11 கி.மீ.தொலைவிலும், விழுப்புரம் 30 கி.மீ.தொலைவிலும் உள்ளது.\n"}
{"id": "393582", "url": "https://ta.wikipedia.org/wiki?curid=393582", "title": "குரங்கு பொம்மை", "text": "குரங்கு பொம்மை\n\nகுரங்கு பொம்மை (\"Kurangu Bommai\") நித்திலன் சுவாமிநாதன் இயக்கத்திலும் எழுத்திலும் தமிழில் 2017இல் வெளியான திகில் திரைப்படம். இத்திரைப்படத்தினை ஷ்ரேயா ஸ்ரீ மூவீஸ் எல்எல்பி என்னும் நிறுவனம் வெளியிட்டுள்ளது. இப்படத்தில் விதார்த், பாரதிராஜா, டெல்வினா ஆகியோர் நடித்துள்ளனர். இத்திரைப்படம் என். எஸ். உதயகுமாரின் ஒளிப்பதிவிலும் பி. அஜ்னீஷ் லோக்நாத் இசையிலும் அபிநவ் சுந்தர் நாயக் படத்தொகுப்பிலும் செப்டம்பர் 1 2017 அன்று வெளியானது.\n\n\nSection::::கதை.\nபணப்பேராசை நல்ல ஒரு நட்பை, அன்பை, நல்லுறவை எப்படி எல்லாம் சீரழிக்கின்றது என்பதே குரங்கு பொம்மை திரைப்படத்தின் அடிப்படைக் கதைக்கருவாகும்..தஞ்சாவூரில் சிலை கடத்தல் வேலையச் செய்பவர் ஏகாம்பரம். ஏகாம்பரத்திடம் பல ஆண்டுகளாக நண்பன் என்னும் பாசத்தின் அடிப்படையில் சுந்தரம் வேலை செய்கிறார். அவரது மகனான கதிர், தஞ்சாவூரில் இருந்து சென்னைக்குச் சென்று அங்கு வாடகை மகிழுந்து ஓட்டுநராகப் பணி செய்கின்றார். ஏகாம்பரத்திடம் தன் தந்தை உடனிருந்து வேலை செய்வதை கதிர் வெறுக்கின்றார் அதை அவரின் தந்தையிடமும் தெரிவிக்கின்றார். ஏகாம்பரம், சுந்தரின் கூடா நட்பினால் கதிரின் திருமணம் தடைபடுகின்றது. இச்சூழலில், நண்பன் கொடுத்த ‘குரங்கு பொம்மை’ படம் வரைந்த பையுடன் மகனுக்குத் தெரியாமல் சென்னைக்கு செல்கின்றார் சுந்தரம். அந்தக் குரங்குபடம் வரையப்பட்ட பையில் ஐந்து கோடி மதிப்புடைய கடத்தல் பொருள் உள்ளது. அதை சுந்தரம் கொடுக்க வேண்டிய சரியான இடத்தில் கொடுக்கும் நிலையில் நடந்த நிகழ்வுகளும் அதனால் ஏற்படும் விளைவுகளும் என்ன என்பதே பரபரப்பான திகிலூட்டும் மீதிக்கதை.\n"}
{"id": "393585", "url": "https://ta.wikipedia.org/wiki?curid=393585", "title": "தி போஸ்ட் (திரைப்படம்)", "text": "தி போஸ்ட் (திரைப்படம்)\n\nதி போஸ்ட் (The Post) என்பது 2017 ஆண்டு வெளியான அமெரிக்க அரசியல் விறுவிறுப்புப் படமாகும் லிஸ் ஹன்னா மற்றும் ஜோஷ் சிங்கர் ஆகியோரால் எழுதப்பட்டு, தயாரித்து இயக்கியவர் ஸ்டீவன் ஸ்பில்பேர்க் ஆவார். இந்த படத்தின் நட்சத்திரங்களான மெரில் ஸ்ட்ரீப் கேதரின் கிராகாமாகவும், டொம் ஹாங்க்ஸ் பென் பிராட்லீயாகவும் முதன்மைப் பாத்திரங்களில் நடித்துள்ளனர். இவர்களுடன் சாரா பால்சன், பாப் ஓடென்ரிக், ட்ரேசி லெட்ஸ், பிராட்லி வைட்ஃபோர்ட், புரூஸ் கிரீன்வுட், கேரி கூன், மற்றும் மேத்யூ ரைஸ் ஆகியோர் துணைப் பாத்திரங்களில் நடித்துள்ளார். 1970களின் துவக்கத்தில் 30 ஆண்டுகள் நடந்த வியட்நாம் போர் குறித்து தி வாஷிங்டன் போஸ்ட் ஆசிரியர் குழு, அமெரிக்கா – வியட்நாம் நாடுகளின் உறவு தொடர்பான சில ரகசிய ஆவணங்களைக் கைப்பற்றி, ‘பெண்டகன் பேப்பர்ஸ்’ என்ற தலைப்பில் அடுத்தடுத்து செய்திகளை வெளியிடுவதற்கான முயற்சிகள் அதனால் ஏற்படும் சிக்கல்கள் என அப்போது உண்மையாக நடந்த கதையை அடிப்படையாக கொண்டு படம் எடுக்கப்பட்டுள்ளது.\n\nபடத்திற்கான துவக்க ஒளிப்படங்கள் 2017 மே மாதம் நியூயாரக் நகரில் எடுக்கப்பட்டன. திரைப்படமானது 2017 திசம்பர் 14 அன்று வாஷிங்டன், டி.சி. யில் காட்சிப்படுத்தப்பட்டது. மேலும் அமெரிக்காவில் 2017 திசம்பர் 22, அன்று குறைவான பகுதிகளில் வெளியிடப்பட்டது. பின்னர் அது 2018 சனவரி 12 அன்று பரந்த அளவில் வெளியிடப்பட்டு, உலகளவில் $ 33 மில்லியன் வசூலைப் பெற்றது.\nSection::::கதை.\nஅமெரிக்க அரசின் ராணுவ ஆய்வாளர் டேனியல் எல்ஸ்பெர்க் என்பவர் வியட்நாம் போர் தொடர்பான ரகசிய ஆவணங்களை தி நியூயார்க் டைம்ஸ் பத்திரிகைக்கு வழங்குவதிலிருந்து தொடங்குகிறது படம். பின்னர் அந்த ரகசிய ஆவணங்களை \"தி போஸ்ட்\" பத்திரிகையாளரால் கைப்பற்றப்படுகிறது. பிறகு அந்த ஆவணங்களை ஆராய்ந்து, அந்தச் செய்திகளை வெளியிடலாமா வேண்டாமா என்று கேத்தரின் கிரஹாமுக்கும் அந்தப் பத்திரிகையின் ஆசிரியர் பென் பிராட்லீக்கும் வாக்குவாதம் நடக்கிறது. இதழை லாபகரமாகவும், தரமாகவும் நடத்த வேண்டும். அதே நேரம், அரசையும் கோபித்துக்கொள்ளக்கூடாது என்று இரண்டு நிலைகளில் தவிக்கிறார் கேத்தரின் கிரஹாம்.\n\nரகசிய ஆவணங்கள் தொடர்பான செய்தியுடன் \"தி நியூயார்க் டைம்ஸ்\" வெளியான அதே நாளில், \"தி வாஷிங்டன் போஸ்ட்\" இதழில், அமெரிக்க அதிபர் நிக்ஸனின், முதல் மகள் ட்ரிஸியா நிக்ஸனின் திருமணச் செய்தி வெளியாகிறது. வியட்நாம் போர் தொடர்பான மிகப் பெரிய செய்தியை விட்டுவிட்டு, அதிபர் மகளின் திருமணம் என்ற சாதாரணச் செய்தியை வெளியிட்டதால், அந்தத் தாளை குப்பைத் தொட்டியில் போட்டுவிட்டு, தனது ஆசிரியர் குழுவினருடன் நாம் என்ன வேலை செய்கிறோம்? இனி என்ன செய்யவேண்டும் என்று ஆலோசனை நடத்துகிறார் பென் பிராட்லீ.\n\n\"தி நியூயார்க் டைம்ஸ்\" பத்திரிகைக்கு ரகசிய ஆவணங்களை வழங்கிய அதே நபரிடமிருந்து \"தி வாஷிங்டன் போஸ்ட்\" பத்திரிகையும் ஆவணங்களை வாங்கிறது. இதனால் பத்திரிகைகள் நீதிமன்ற வழக்கைச் சந்திக்கிறன. இறுதியில், ‘ஜனநாயகம் காக்கப்பட, பத்திரிகைச் சுதந்திரம் காக்கப்பட வேண்டும்’ என்று கூறி, உச்ச நீதிமன்றம் பத்திரிகைகளுக்கு விதிக்கப்பட்ட தடையை நீக்குகிறது. உச்ச நீதிமன்றத் தீர்ப்புக்குப் பிறகு ‘வெள்ளை மாளிகைக்குள் ‘தி போஸ்ட்’ பத்திரிகையின் நிருபர்கள் யாரும் வரக் கூடாது’ என்று அதிபர் நிக்ஸன் உத்தரவிடுகிறார்.\n\nநிக்ஸன் அவ்வாறு உத்தரவிடும் அதே நேரம், அரசு அலுவலகங்கள் உள்ள ‘வாட்டர்கேட்’ எனும் கட்டிடத்தில், கதவு ஒன்று உடைக்கப்பட்டிருப்பதைக் காட்டுவதோடு படம் முடிகிறது.\n"}
{"id": "393590", "url": "https://ta.wikipedia.org/wiki?curid=393590", "title": "தி வாசிங்டன் போஸ்ட்", "text": "தி வாசிங்டன் போஸ்ட்\n\nதி வாஷிங்டன் போஸ்ட் (The Washington Post) என்பது அமெரிக்க நாளிதழ் ஆகும். இது 1877 இல் துவக்கப்பட்டு, வாசிங்டன், டி. சி.யில் இருந்து வெளியிடப்படுகிறது.\n\nஅமெரிக்காவின் தலைநகரில் அமைந்துள்ள இந்த செய்தித்தாள் தேசிய அரசியலுக்கு முக்கியத்துவம் கொடுக்கிறது. இது வாசிங்டன், டி. சி., மேரிலாந்து, வர்ஜீனியா பகுதிகளில் இருந்து பதிப்புகள் வெளியிடப்படுகின்றன. இது விரிதாளாக பிரசுரிக்கப்படுகிறது.\n\nஇந்த செய்தித்தாள் 47 புலிட்சர் பரிசுகளை வென்றுள்ளது. 2008 ஆம் ஆண்டில் வழங்கப்பட்ட ஆறு தனித்திறன் புலிட்சர்களும் இதில் அடங்கும், 2002 ஆம் ஆண்டில் தி நியூயார்க் டைம்ஸ் ஏழு விருதுகள் பெற்றது. ஒரு ஆண்டில் ஒரே ஒரு செய்தித்தாளுக்கு வழங்கப்பட்ட மிக உயர்ந்த எண்ணிக்கையிலான பரிசுகளில் இது இரண்டாவது இடத்தைப் பிடித்தது. போஸ்ட் பத்திரிகையாளர்கள் 18 நிமேன் பெல்லோஷிப்ஸையும் 368 வெள்ளை மாளிகை செய்தி ஒளிப்பட சங்க விருதுகளையும் பெற்றுள்ளனர். 1970 களின் முற்பகுதியில், செய்தித்தாள் வரலாற்றில் மிக பிரபலமான புலனாய்வு, நிருபர்களான பாப் உட்வார்ட் மற்றும் கார்ல் பெர்ன்ஸ்டைன் ஆகியோர் அமெரிக்க பத்திரிகையாளர்களுக்கு 'வாட்டர்கேட் ஊழல்' என்று அறியப்பட்ட விசாரணைக்கு தலைமைத் தாங்கினர்; இந்த பத்திரிக்கை அந்த ஊழலை வெளிக்கொண்டு வந்ததால் ஜனாதிபதி ரிச்சர்ட் நிக்சன் பதவிவிலகும் நிலை ஏற்பட்டது.\n\n2013 ஆம் ஆண்டில், அதன் நீண்டகால உரிமையாளர் குடும்பமான, கிரஹாம் குடும்பமானது செய்தித்தாள் நிறுவனத்தை அமேசான்.காம் நிறுவனர் ஜெப் பெசோசுக்கு 250 மில்லியன் டாலர் விலைக்கு விற்றது. \nSection::::வரலாறு.\n\"தி வாஷிங்டன் போஸ்ட்\" பத்திரிக்கை 1877 ஆம் ஆண்டு அமெரிக்காவின் தலைநகரமான வாஷிங்டன் நகரத்தில் ஸ்டில்சன் ஹட்சின்ஸ் என்பவரால் தொடங்கப்பட்டது. பத்திரிக்கை துவங்கிய பிறகு, 1889 முதல் 1933 வரை, பலரிடம் கைமாறி யூஜீன் மேயர் என்பவரிடம் வந்து சேர்ந்தது. 1946 இல், அவர் பத்திரிகையைத் தன் மருமகன் பிலிப் கிரஹாமிடம் ஒப்படைத்தார்.\n\nபிலிப் கிரஹாம் தலைமையில் பத்திரிக்கை வெளிவந்து கொண்டிருந்தது. சிறிது காலத்துக்குப் பிறகு, மன அழுத்த நோயால் பாதிக்கப்பட்ட கிரஹாமால் பத்திரிகையின் மீது தனது கவனத்தைச் செலுத்த இயலாத நிலை ஏற்பட்டு பத்திரிக்கை சரிவை சந்திக்கத் தொடங்கியது. 1963 இல் கிரஹாம் தற்கொலை செய்துகொண்டதால், பத்திரிகை கிரஹாமின் மனைவி கேத்தரின் கிரஹாமின் கைகளில் வந்து சேர்ந்து பின் தலை நிமிர்ந்தது. அதன் பிறகு அவர்களின் குடும்ப சொத்தாக இருந்த இந்த இதழ் அக்கடும்பத்தால் 2013 ஆம் ஆண்டில், அமேசான்.காம் நிறுவனர் ஜெப் பெசோசுக்கு விற்கப்பட்டது.\n"}
{"id": "393591", "url": "https://ta.wikipedia.org/wiki?curid=393591", "title": "தரவு மாற்றுதல்", "text": "தரவு மாற்றுதல்\n\nதரவு மாற்றுதல் (Data conversion) என்பது கணினிக்கோப்பின் தரவை, ஒரு கோப்பு வடிவத்தில் இருந்து மற்றொரு கோப்பு வடிவுக்கு மாற்றுதலைக் குறிப்பதாகும். ffmpeg என்ற கட்டற்ற மென்பொருளை பயன்படுத்தி பல வித தரவுமாற்றிகள் இணையத்தில் கட்டணமில்லா சேவையை வழங்குகின்றன. கூகுள் நிறுவனத்தின் யூடியூப் நிகழ்படங்களை\nவேண்டிய தரவு வடிவத்தில் மாற்றித்தர பல பயர்பாக்சு கூட்டுநிரற்கூறுகள் (add-on) கிடைக்கின்றன.\n\n"}
{"id": "393598", "url": "https://ta.wikipedia.org/wiki?curid=393598", "title": "டைபியூட்டைல் ஈதர்", "text": "டைபியூட்டைல் ஈதர்\n\nடைபியூட்டைல் ஈதர் \"(Dibutyl ether)\" CHO என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். ஈதர் குடும்பத்தைச் சேர்ந்த இச்சேர்மம் தெளிவானதாகவும், நிறமற்றும், எளிதில் தீப்பற்றி எரியக்கூடியதாகவும் உள்ளது. பிரத்தியேகமாக ஈதரின் நறுமணத்தைப் பெற்ற நீர்மமாக டைபியூட்டைல் ஈதர் காணப்படுகிறது.\nநீர்மநிலையில் காணப்படும் டைபியூட்டைல் ஈதர் தண்ணீரைக் காட்டிலும் இலேசானது ஆகும். ஆனால் இதன் ஆவி காற்றைவிடக் கனமானது. டைபியூட்டைல் ஈதர் தண்ணீரில் கரையாது. ஆனால் அசிட்டோன் மற்றும் இதர கரிமக் கரைப்பான்களில் கரையும். இப்பண்பினால் டைபியூட்டைல் ஈதர் பல்வேறு வேதிவினைகள் மற்றும் செயல்முறைகளில் கரைப்பானாகப் பயன்படுத்தப்படுகிறது. உதாரணமாக டைபியூட்டைல் ஈதரில் கரைக்கப்பட்ட பீனைல் இலித்தியத்தின் 1.8 மோலார் கரைசல் வர்த்தகமுறையில் விற்பனைக்குக் கிடைக்கிறது.\n\nஎளிதில் பெராக்சைடாக உருவாகும் என்பதால் இதை வெப்பம், ஒளி மற்றும் காற்று படாமல் பாதுகாப்பாகத் தனித்து வைத்திருக்க வேண்டும்.\n\nSection::::தயாரிப்பு.\n1-பியூட்டனாலுடன் வினையூக்கியும் நீர்நீக்க முகவருமான கந்தக அமிலத்தைச் சேர்த்து வினைபுரியச் செய்தால் நீர்நீக்க வினை நடைபெற்று டைபியூட்டைல் ஈதர் உருவாகிறது. \n\n2C4H9OH → C8H18O + H2O\n\nSection::::வினைகள்.\nஆக்சிசனேற்றம், ஒடுக்கம், காரம் போன்றவற்றுடனான வினைகளில் டைபியூட்டைல் ஈதர் நிலைத்தன்மையுடன் காணப்படுகிறது. HI மற்றும் HBr போன்ற வலிமையான அமிலங்கள் இச்சேர்மத்தை பிளவுபடச் செய்கின்றன. ஆக்சிசன் முன்னிலையில் டைபியூட்டைல் ஈதர் ஆக்சிசனேற்றமடைந்து பெராக்சைடு அல்லது ஐதரோபெராக்சைடைக் கொடுக்கிறது.\n\n"}
{"id": "393601", "url": "https://ta.wikipedia.org/wiki?curid=393601", "title": "மன்கியாலா தூபி", "text": "மன்கியாலா தூபி\n\nமன்கியாலா தூபி (Mankiala Stupa) () பாகிஸ்தான் நாட்டின் பஞ்சாப் மாகாணத்தில், இசுலாமாபாத் நகரத்திற்கு அருகே உள்ள மன்கியாலா எனும் கிராமத்தில் கிபி இரண்டாம் நூற்றாண்டில் நிறுவப்பட்ட தூபியாகும்.\n\nSection::::வரலாறு.\nபௌத்த ஜாதக கதைகளின் படி, கௌதம புத்தரின் ஒரு பிறப்பான இளவரசன் சத்துவன், மிகவும் பசியுடன் இருந்த ஏழு இளம் புலிகளுக்கு தன்னையே உணவாக அர்பணித்தமையைப் பாரட்டும் விதமாக இத்தூபி எழுப்பப்பட்டது. \n\nSection::::அமைவிடம்.\nபாகிஸ்தான் தலைநகரமான இசுலாமாபாத் நகரத்திற்கு தென்கிழக்கே 36 கிமீ தொலைவில் உள்ள மன்கியாலா எனும் கிராமத்தில் இத்தூபி உள்ளது. \n\nSection::::தூபியின் காலம்.\nமன்கியாலா தூபி பேரரசர் கனிஷ்கர் ஆட்சியின் போது கிபி 128 -151க்கும் இடையே நிறுவப்பட்டதாகும். மௌரியப் பேரரசர் அசோகர் நிறுவிய 84 தூபிகளில் இதுவும் ஒன்று எனக் கூறுகின்றனர்.\n\nSection::::அகழாய்வு.\nஇத்தூபியை பிரித்தானியரான எல்பின்சுடோன் என்பவர், கிபி 1808 அகழாய்வின் போது கண்டுபிடித்தார். \n1891ல் இத்தூபி மறுசீரமைக்கப்பட்டது. \n\nSection::::தொல்பொருட்கள்.\nகிபி 1830ல் ஜீன் - பாப்டிஸ்ட் வென்சுரா என்பவர் இவ்விடத்தை மீண்டும் அகழாய்வு செய்த போது கிடைத்த தொல்பொருட்களை பிரித்தானிய அருங்காட்சியகத்தில் காட்சிக்கு வைகக்கப்பட்டுள்ளது.\n1891க்குப் பின்னர் மன்கியாலா தூபி மறுசீரமைக்கப்படவில்லை என்பதால் மிகவும் சிதிலமடைந்து காணப்படுகிறது. \n\n"}
{"id": "393623", "url": "https://ta.wikipedia.org/wiki?curid=393623", "title": "சிசு-2,3-பியூட்டைலின் கார்பனேட்டு", "text": "சிசு-2,3-பியூட்டைலின் கார்பனேட்டு\n\nசிசு-2,3-பியூட்டைலின் கார்பனேட்டு \"(cis-2,3-Butylene carbonate)\" CHO என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். (H3C)2(C2H2)(CO3) என்ற கட்டமைப்பு வாய்ப்பாடாகவும் இதை எழுதுகிறார்கள். கார்பனேட்டு என்ற வேதி வினைக்குழு சிசு-2,3-பியூட்டைலின் குழுவின் இரு முனைகளிலும் பெற்றுள்ள ஓர் எசுத்தர் என்று சிசு-2,3-பியூட்டைலின் கார்பனேட்டு வகைப்படுத்தப்படுகிறது. மேலும் இதை ஆக்சிசனைக் கொண்டுள்ள ஐந்து உறுப்பினர் பல்லின வளையம் என்றும் வகைப்படுத்துகின்றனர். சிசு-4,5-டைமெத்தில்-1,3-டையாக்சோலான்-2-ஒன் என்ற டையாக்சோலான் வழிப்பொருள் என்ற கோணத்திலும் இதைப் பார்க்கமுடியும். \n\nசிசு-2,3-பியூட்டைலின் கார்பனேட்டு ஒரு புரோட்டான் வழங்கா கரைப்பானாகும். \nசூடோமோனாசு டைமினுட்டா பாக்டீரியம் சிசு-2,3-பியூட்டைலின் கார்பனேட்டை நிராற்பகுப்பு செய்கிறது. ஆனால் இதனுடைய முப்பரிமாண மாற்றியம் டிரான்சு- 2,3-பியூட்டைலின் கார்பனேட்டை நீராற்பகுப்பதில்லை. 2,3-பியூட்டிலின் கார்பனேட்டுகளின் சுழிமாய்க் கலவையிலிருந்து டிரான்சு- 2,3-பியூட்டைலின் கார்பனேட்டை தயாரிக்க இதுவொரு திறமையான வழி என முன்மொழியப்பட்டது .\n"}
{"id": "393625", "url": "https://ta.wikipedia.org/wiki?curid=393625", "title": "பெலின்-பூராகா பட்டகம்", "text": "பெலின்-பூராகா பட்டகம்\n\nபெலின்-பூராகா பட்டகம் (Pellin–Broca prism) என்பது மாறாத விலக்கத்தைக் கொண்ட நிறப்பிரிகைத் திறனையுடைய பட்டகமாகும். இது அபி பட்டகத்திற்கு இணையானது. \n\nபிரான்சு நாட்டைச் சார்ந்த பெலின் மற்றும் ஆந்த்ரே பூராகா ஆகிய இயற்பியலாளர்களால் வடிவமைக்கப்பட்டது.\n\nஇது நான்கு பக்கங்களைக் கொண்ட கண்ணாடி பட்டகமாகும். 90°, 75°, 135°, மற்றும் 60° ஆகிய பக்கக் கோணங்களைக் கொண்டது. AB என்ற பக்கம் வழியாக உள்ளே நுழையும் ஒளி, BC என்ற பக்கம் வழியாக முழு அக எதிரொளிப்பை அடைகிறது. AD என்ற பக்கம் வழியாக வெளியேறுகிறது. உள் நுழையும் ஒளியில் ஒரு குறிப்பிட்ட அலைநீளம் கொண்ட ஒளி மட்டும் 90° கோணம் ஒளி விலகலடைகிறது. O என்ற புள்ளி வழியாகச் செல்லும் அச்சின் வழியாகப் பட்டகத்தைச் சுழற்றும் போது BC ஒளி எதிரொளிப்புப் பக்கம் வழியாகச் செல்லும் ஒரு குறிப்பிட்ட அலைநீளம் 90° கேணம் விலகலடைகிறது.\n\nஇந்த பட்டகம், சீரொளியிலிருந்து வரும் பல அலைநீளங்களிலிருந்து, ஒரு குறிப்பிட்ட அலைநீளத்தைப் பிரிக்க உதவுகிறது. இந்தக் காரணங்களுக்காக ஒளி அணு அலைமாலையியலில், இவ்வகை பட்டகங்கள் பயன்படுத்தப்படுகின்றன.\n"}
{"id": "393629", "url": "https://ta.wikipedia.org/wiki?curid=393629", "title": "எவ்ரி டே (திரைப்படம்)", "text": "எவ்ரி டே (திரைப்படம்)\n\nஎவ்ரி டே (Every Day) என்பது 2018 ஆம் ஆண்டு வெளிவந்த அமேரிக்க காதல் நாடகத் திரைப்படமாகும். இதை மைக்கேல் ச்ச்சியி இயக்கியுள்ளார். இப்படத்தின் கதை டேவிட் லெவிடன் எழுதிய புதினக் கதையை அடிப்படையாகக் கொண்டு எடுக்கப்பட்டது. இந்த படத்தில் 16 வயது கொண்ட நாயகியாக ரையன்நானாவாக அந்தோரி ரைஸ் நடித்துள்ளார். டெபி ரியான், ஜஸ்டிஸ் ஸ்மித், மைக்கேல் க்ராம் உள்ளிட்டோர் உடன் நடித்துள்ளனர். படத்தின் நாயகி ஏ என்ற பெயருடைய ஒரு ஆத்மாவுடன் காதலில் விழுகிறாள், அந்த ஆத்மா ஒவ்வொரு நாளும் வேறுபட்ட உடலில் புகுந்து வரும் ஆன்மா ஆகும். இதனால் நாயகி ஒவ்வொரு நாளும் ஒரு வித்தியாசமான வாழ்வை வாழ்கிறார்.\nSection::::கதைச் சுருக்கம்.\nகூச்ச சுபாவம் கொண்ட பதின்ம வயதுப் பெண்ணொருத்தி காதல் கொள்கிறாள். ஆனால், தான் நேசிக்கும் காதலனுக்கும் அவனது அப்போதைய உடலுக்கும் தொடர்பில்லை எனத் தெரியவரும்போது அதிர்ச்சியடைகிறாள். அன்று மட்டுமல்ல, ஒவ்வொரு நாள் புலரும்போதும் அவளைக் காதலிக்கும் ஆவி புதிய உடல் ஒன்றில் தனது நாளைத் தொடங்குகிறது. அவளுக்கு மட்டுமல்ல, அவளது காதலனான அந்த ஆவிக்கும் இந்த நாளை எந்த உடலில் புகுவோம் என்பதை முன்கூட்டியே கணிக்க முடியாது. ஆவியின் தேகப் பயணமும் அதைத் தேடும் அவளின் ஊகப் பயணமுமாக, ஒவ்வொரு நாளும் தங்களைப் புதிதாய்க் கண்டடைந்து காதலைக் கொண்டாடுகிறார்கள். ஆண், பெண், கறுப்பு, சிவப்பு, ஒல்லி, குண்டு என்று உடலின் அடையாளங்களைக் கடந்து தினசரி புதுப்புதிதாக சுவையாக தொடரும் நேசிப்பின் சுவாரசியமே, அவர்களின் காதலுக்கு எதிராகவும் உள்ளது.\n"}
{"id": "393672", "url": "https://ta.wikipedia.org/wiki?curid=393672", "title": "இரட்டைக் கோடு குதிக்கும் சிலந்தி", "text": "இரட்டைக் கோடு குதிக்கும் சிலந்தி\n\nஇரட்டைக்கோடு குதிக்கும் சிலந்தி (two-striped jumper, அல்லது Telamonia dimidiata) என்பது ஒரு குதிக்கும் சிலந்தி ஆகும். இவை ஆசியாவின் வெப்பமண்டல மழைக்காட்டுப்பகுதிகளிலும் மரக்காடுகளிலும் காணப்படுகின்றன.\n\nSection::::விளக்கம்.\nஇவற்றில் பெண் பூச்சிகளின் உடல் நீளம் வரை வளருகின்றன. அதே போல ஆண் பூச்சிகளின் உடல் வரையும் வளரும். இவற்றில் பெண் பூச்சிகள் இளமஞ்சள், இள வெண்கல நிறத்தோடும், கண்களைச் சுற்றி சிவப்பு வளையத்துடனும், இதன் பின்னுடல் பகுதியில் இரண்டு சிவப்பு நேர்கோடுகள் தெளிவாக காணப்படும். ஆண் பூச்சிகள் கருத்த நிறத்திலும், உடலில் வெள்ளைக் குறிகளுடனும், கண்களைச் சுற்றி சிவப்பு நிற முடிகள் கொண்டு இருக்கும். இவை சிங்கப்பூர், இந்தோனேசியா, பாக்கித்தான், ஈரான், இந்தியா, பூட்டான் ஆகிய நாடுகளில் காணப்படுகிறது. இந்த பூச்சிகள் நச்சுத் தன்மை அற்றவை, இவற்றால் மனிதர்களுக்கு எந்த தீங்கும் இல்லை.\n\n"}
{"id": "393682", "url": "https://ta.wikipedia.org/wiki?curid=393682", "title": "எத்தில் குழு", "text": "எத்தில் குழு\n\nஎத்தில் குழு \"(Ethyl group)\" என்பது ஈத்தேனிலிருந்து (C2H6) தருவிக்கப்பட்ட ஓர் ஆல்கைல் பதிலி ஆகும். இதன் மூலக்கூற்று வாய்ப்பாடு –CH2CH3 ஆகும். பெரும்பாலும் இதை Et என்று சுருக்கி அழைப்பார்கள். கரிம வேதியியல் ஐயுபிஏசி பெயரிடும் முறையில் எத்தில் என்ற சொல் பயன்படுத்தப்படுகிறது. ஒரு மூலக்கூறில் இடம்பெற்றுள்ள நிறைவுற்ற இரண்டு கார்பன் பகுதிக்கூறுகளைக் குறிக்க இச்சொல் பயன்படுத்தப்படுகிறது. அதே நேரத்தில் ’எத்’ என்ற முன்னொட்டானது மூலக்கூறிலுள்ள இரண்டு கார்பன் அணுக்களைக் குறிக்கப் பயன்படுத்தப்படுகிறது. \n\nSection::::எத்திலேற்றம்.\nஒரு சேர்மம் உருவாகும்போது அத்துடன் எத்தில் குழுவைச் சேர்க்கின்ற வினை எத்திலேற்ற வினை எனப்படும். அச்செயல் முறை எத்திலேற்றம் எனப்படும். பென்சீனுடன் எத்தில் குழுவைச் சேர்க்கும் வினையே பரவலாக எத்திலேற்ற வினைக்கு உதாரணமாகக் கூறப்படுகிறது. இவ்வினையில் எத்திலீன் எத்திலேற்ற முகவராகச் செயல்படுகிறது. \n\nதோராயமாக 1999 ஆம் ஆண்டு மட்டும் 24.7 மில்லியன் டன்கள் எத்தில் பென்சீன் தயாரிக்கப்பட்டது. சிடைரீன் தயாரிப்புக்கு முன்னோடி சேர்மமாக இது பயன்படுகிறது. சிடைரீனிலிருந்து பாலிசிடைரீன் தயாரிக்கப்படுகிறது.\nஎத்தில் குழுவைக் கொண்டுள்ள பல சேர்மங்கள் மின்னணு கவர் எத்திலேற்ற வினையினால் உருவாக்கப்படுகின்றன. அதாவது அணுக்கருவில் எத்தில் குழுவை ஆதாரமூலமாகக் கொண்ட சேர்மங்கள் சூடுபடுத்தப்பட்டு இவை தயாரிக்கப்ப்டுகின்றன. டிரையெத்திலாக்சோனியம் டெட்ராபுளோரோபோரேட்டு [Et3O]BF4 இத்தகையதொரு முகவராகும். நல்ல அணுக்கருகவரிகள் தேவையெனில் எத்தில் ஆலைடுகள் போன்ற குறைவான எலக்ட்ரான்கவர் வினைப்பொருள்கள் பயன்படுத்த வேண்டும். \n\nSection::::முப்பரிமானவேதியியல்.\nசமச்சீரற்று எத்தினேற்றமடைந்த கலவைகளில் உள்ள மெத்திலீன் புரோட்டான்கள் மாறு தோற்றுரு இணைகளாக உள்ளன. அத்தகைய பதிலீடுகளை மாற்றக்கூடிய முப்பரிமான தேர்திறன் நாற்தொகுதி வினைப்பொருள்கள் அறியப்படுகின்றன.\n\nSection::::பெயர்க்காரணம்.\nஇந்த குழுவின் பெயரானது ஏதெர் என்ற பெயரிலிருந்து பெறப்பட்டதாகும், கிரேக்கர்களின் முதல் காலகட்ட காற்றுக் கடவுள் ஏதெர் என்ற சொல்லால் குறிக்கப்பட்டது. அந்தக் காலகட்டத்தில் எளிதில் ஆவியாகக் கூடிய எந்தவொரு சேர்மமும் இப்பெயரால் அழைக்கப்பட்டது என்பது குறிப்பிடத்தக்கதாகும். பின்னொட்டாக விளங்கும் ’இல்’ என்பது பொருள் என்றும் கருதப்பட்டு சேர்க்கப்பட்டது. 1835 ஆம் ஆண்டில் சுவீடிய வேதியலாளர் யான் யோக்கோபு பெர்சிலியசு எத்தில் என்ற சொல்லை உருவாக்கினார்.\n"}
{"id": "393690", "url": "https://ta.wikipedia.org/wiki?curid=393690", "title": "புரோப்பைல் குழு", "text": "புரோப்பைல் குழு\n\nபுரோப்பைல் குழு \"(propyl group)\" என்பது புரோப்பேனிலிருந்து (C3H8) தருவிக்கப்பட்ட ஒரு மூன்று கார்பன் ஆல்கைல் பதிலி ஆகும். இதன் மூலக்கூற்று வாய்ப்பாடு –CH2CH2CH3 ஆகும். பெரும்பாலும் இதை Pr என்று சுருக்கி அழைப்பார்கள். தனிமம் பிரசியோடைமியத்திற்கும் இதுதான் குறியீடு என்பதை கவனித்தில் கொள்ள வேண்டும். புரோப்பேனிலிருந்து விளிம்பு நிலையிலுள்ள ஒரு ஐதரசன் அணுவை நீக்குவதால் புரோபைல் குழு கிடைக்கிறது . \n\nபுரோப்பேனின் விளிம்புநிலை கார்பனுக்குப் பதிலாக மைய கார்பன் அணுவின் ஐதரசன் அணுவை நீக்கம் செய்வதால் புரோபைல் குழுவின் மாற்றிய வடிவத்தைப் பெறலாம். இம்மாற்றிய வடிவத்தை 1-மெத்திலெத்தில் அல்லது ஐசோபுரோபைல் என்ற பெயரால் அழைப்பர். ஒவ்வொரு கார்பன் அணுவுக்கும் ஒரு பதிலியென நான்கு பதிலிகளை இடம்பெறச் செய்ய மைய கார்பன் அணுவுடனுள்ள ஐதரசன் அணு என்-புரோபைல் குழுவின் சேர்விட கார்பன் அணுவுக்கு நகர்கிறது. இது –CH(CH\n3)2 என்ற அமைப்பு வாய்ப்பாட்டால் குறிப்பிடப்படுகிறது .\n\nநேர்கோட்டு புரோப்பைல் முன்னொட்டு ’என்’ சேர்க்கப்பட்டு என்–புரோபைல் என்று அழைக்கப்படுகிறது. என் முன்னொட்டு குறிக்கப்படாமல் இருந்தால், அங்குள்ள எந்த கார்பனின் ஐதரசன் அணு நீக்கப்பட்டது என்பதை அறியமுடியாது. அதாவது தன்னிச்சையாக அது ஒர் ஐசோபுரோபைலாக இருக்கலாம் என்று கருதிவிடமுடியாது . \nகூடுதலாக வளைய புரோபைல் என்ற மூன்றவது புரோபைல் குழுவையும் கூற முடியும். இது மற்ற இரண்டு வடிவங்களின் மாற்றியம் கிடையாது. இதனுடைய மூலக்கூறு வய்ப்பாடு -C3H5 ஆகும். \n\nSection::::உதாரணங்கள்.\nஎன்-புரோபைல் அசிட்டேட்டு என்பது ஓர் எசுத்தர் ஆகும். இதைல் புரோபைல் குழு மைய ஆக்சிசன் அணுவுடன் இணைந்துள்ளது. \n"}
{"id": "393691", "url": "https://ta.wikipedia.org/wiki?curid=393691", "title": "தட்சசீலம் (நகரம்)", "text": "தட்சசீலம் (நகரம்)\n\nதட்சசீலம் (Taxila) (), பாகிஸ்தான் நாட்டின் பஞ்சாப் மாகாணத்தில் ராவல்பிண்டி மாவட்டத்தில் உள்ளது. பாகிஸ்தானின் தலைநகரான இஸ்லாமாபாத் நகரத்திலிருந்து வடமேற்கே 32 கிமீ தொலைவில் தட்சசீலம் நகரம் உள்ளது. \n\nசமசுகிருத மொழியில், பண்டைய தட்சசீலம் நகரத்தை தக்சசீலா என்றும் பாலி மொழியில் தக்கசிலா\nஎன்றும் அழைப்பர். பண்டைய தட்சசீலம் நகரத்தில் கிமு 3,360 ஆண்டுகளுக்கு முன்னரே மனிதக் குடியிருப்புகள் இருந்ததற்கான ஆதாரங்கள், இங்குள்ள ஹத்தியால் தொல்லியல் அகழ்வாய்வுகள் மூலம் அறியப்பட்டுள்ளது. \n\nSection::::தொல்லியல் களம்.\nபண்டைய தட்சசீலத்தில் கற்கால குகைகள், தர்மராஜிக தூபி உள்ளிட்ட நான்கு தொல்லியற்களங்களில் பௌத்த விகாரைகள் மற்றும் தூபிகளின் சிதிலங்கள் கண்டெடுக்கப்பட்டது. சிதிலமடைந்த பண்டைய தட்சசீல நகரத்தை 1980ல் யுனெஸ்கோ நிறுவனம் உலகப் பாரம்பரிய களமாக அறிவித்துள்ளது. \nSection::::பெயர்க்காரணம்.\nவெட்டி எடுக்கப்பட்ட கற்களால் இந்நகரம் நிறுவப்பட்டதால், சமசுகிருத மொழியில் தட்சசீலம் எனப்பெயராயிற்று. இராமரின் தம்பி பரதன் தன் மகன் தட்சனின் பெயரால் இந்நகரை நிறுவியதால், சமசுகிருத மொழியில் இந்நகரை \"தட்சனின் பாறை\" என்றும் அழைப்பர்.\n\nகிரேக்க புவியியல் அறிஞரான தாலமி வரைந்த உலகப் புவியியல் வரைபடத்தில் தட்சசீலம் நகரத்தை, தக்சீலா எனக் குறித்துள்ளார். \n\nSection::::வரலாறு.\nSection::::துவக்க கால குடியிருப்புகள்.\nகிமு 3360 முதல் தட்சசீலம் நகரத்தில் மனிதர்கள் நாகரீகத்துடன் வாழ்ந்தனர் என்பதை, இந்நகரத்தை சுற்றியுள்ள பகுதிகளில் கிடைத்த தொல்பொருட்கள் மூலம் அறியப்படுகிறது. \n\nபின்னர் தட்சசீலம் நகரத்தின் முதல் பெரிய குடியிருப்பு கிமு 1100ல் நிறுவப்பட்டது. கிமு 900ல், தட்சசீலம் காந்தார நாட்டின் தலைநகரான புஷ்கலாவதியுடன் வணிகத் தொடர்புகள் கொண்டிருந்தது என இந்நகரத்தில் கிடைத்த மட்பாண்ட சில்லுகள் மூலம், அறியப்படுகிறது. \n\nமகத நாட்டையும் நடு ஆசியாவையும் இணைக்கும் நெடுஞ்சாலையில் பண்டைய நகரங்களான பாடலிபுத்திரம், பெஷாவர், காஷ்மீர், தட்சசீலம், பெஷாவர், காந்தாரத்தின் புஷ்கலாவதி நகரம், கபீசா மற்றும் பாக்திரியா இருந்தது. \n\nSection::::பல்வேறு அரச வம்சங்களின் கீழ் தட்சசீலம்.\nதட்சீல நகரம், பல அரச வம்சங்களின் ஆதிக்கத்தில் இருந்தது. \n\n\n\n\n\n\nSection::::வீழ்ச்சி.\nசீன பௌத்த பிக்குவான யுவான் சுவாங் கிபி 400ல், பண்டைய தட்சசீல நகரத்திற்கு வருகை புரிந்த போது தட்சசீலப் பல்கலைக்கழகம் சிறப்புடன் செயல்பட்டுக் கொண்டிருந்ததாக தனது பயணக்குறிப்பில் குறித்துள்ளார்.\n\nவெள்ளை ஹூணர்களான ஹெப்தலைட்டுகள் ஆட்சியில், கிபி 470ல் காந்தாரம் மற்றும் பஞ்சாப் பகுதிகளை கைப்பற்றும் போது தட்சசீலம் நகரத்தின் பௌத்த விகாரங்கள் மற்றும் தூபிகள் முற்றிலும் அழிக்கப்பட்டது.\n\nSection::::அகழாய்வில் பண்டைய தட்சசீல நகரம்.\nஅலெக்சாண்டர் கன்னிங்காம் எனும் பிரித்தானிய தொல்லியல் அறிஞரால், 19ம் நூற்றாண்டின் மத்தியில், சராய் கோலா எனுமிடத்தில், நடத்தப்பட்ட அகழாய்வில், சிதிலமைடந்த பண்டைய தட்சசீல நகரம் கண்டெடுக்கப்பட்டது. தட்சசீலம் அருகே உள்ள தர்மராஜிக தூபியை ஜான் மார்ஷல் எனும் பிரித்தானியர் அகழ்வாய்வு செய்து பல பௌத்த தொல்பொருட்கள் மற்றும் தூபிகள் மற்றும் விகாரைகளை வெளிப்படுத்தினார். \n\nSection::::பொருளாதாரம்.\nSection::::சுற்றுலாத் துறை.\nஇந்நகரத்தில் தட்சசீல அருங்காட்சியகத்தில் பண்டைய தொல்பொருட்கள் காட்சிபடுத்தப்பட்டுள்ளது. மேலும் இந்நகரம் பன்னாட்டு பௌத்த யாத்திரைத் தலங்களில் ஒன்றாக உள்ளதால், பன்னாட்டு பௌத்த சமயப் பயணிகளின் வருகையால் சுற்றுலாத் துறை வருவாய் ஈட்டுகிறது. இந்நகரத்தில் தட்சசீல அருங்காட்சியகத்தில் பண்டைய தொல்பொருட்கள் காட்சிபடுத்தப்பட்டுள்ளது. \n\n\n"}
{"id": "393694", "url": "https://ta.wikipedia.org/wiki?curid=393694", "title": "2,3,4-டிரைமெத்தில்பென்டேன்", "text": "2,3,4-டிரைமெத்தில்பென்டேன்\n\n2,3,4- டிரைமெத்தில்பென்டேன் \"(2,3,4-Trimethylpentane)\" CH என்ற மூலக்கூற்று வாய்ப்பாடு கொண்ட ஒரு பக்கக் கிளையுள்ள ஆல்க்கேன் ஆகும். ஆக்டேனின் மாற்றியங்களில் இதுவும் ஒன்றாகும். நிறமற்ற, நெடியற்ற நீர்மமான இச்சேர்மத்தை 2,3,4- மும்மெத்தில் பென்டேன் என்றும் அழைக்கலாம். \n\n"}
{"id": "393697", "url": "https://ta.wikipedia.org/wiki?curid=393697", "title": "2,3,3- டிரைமெத்தில்பென்டேன்", "text": "2,3,3- டிரைமெத்தில்பென்டேன்\n\n2,3,3- டிரைமெத்தில்பென்டேன் \"(2,3,3-Trimethylpentane)\" CH என்ற மூலக்கூற்று வாய்ப்பாடு கொண்ட ஒரு பக்கக் கிளையுள்ள ஆல்க்கேன் ஆகும். ஆக்டேன் என்ற ஐதரோ கார்பனின் மாற்றியங்களில் இதுவும் ஒன்றாகும். நிறமற்ற, நெடியற்ற நீர்மமான இச்சேர்மத்தை 2,3,3- மும்மெத்தில் பென்டேன் என்றும் அழைக்கலாம்.\n"}
{"id": "393707", "url": "https://ta.wikipedia.org/wiki?curid=393707", "title": "எம்பி4", "text": "எம்பி4\n\nஎம். பி. 4(MPEG-4 Part 14or MP4 ) என்பது எண்ணிம பல்லூடக எண்ணிமக்கலன் வடிவம் ஆகும். பெரும்பாலும் இக்கல வடிவத்தில் எண்ணிம நிகழ்படமும், எண்ணிம ஒலியும் சேமித்து வைக்கப்படுகின்றன. எனினும், எண்ணிமமல்லாத ஊடக ஒலியும், ஒளியும் சேமித்து வைக்கலாம். இவ்வடிவத்தில் உரைக்கோப்பும், நிழற்படமும் சேமித்து வைக்கப்பயன்படுகின்றன.\n"}
{"id": "393710", "url": "https://ta.wikipedia.org/wiki?curid=393710", "title": "அண்ணாதுரை (திரைப்படம்)", "text": "அண்ணாதுரை (திரைப்படம்)\n\nஅண்ணாதுரை ஜி. சீனிவாசன் இயக்கத்தில், விஜய் ஆண்டனி முன்னணிப்பாத்திரத்தில் நடித்து தமிழில் வெளியான திரைப்படம். இத்திரைப்படத்திற்கு இசை இயக்குராகவும் முதன் முதலாக படத்தொகுப்பாளராகவும் விஜய் ஆண்டனி பணியாற்றியுள்ளார். இத்திரைப்படத்தினை ஃபாத்திமா விஜய் ஆண்டனியும் ராதிகா சரத்குமாரும் இணைந்து தயாரித்துள்ளனர். இத்திரைப்படத்தின் தயாரிப்புப்பணிகள் பிப்பிரவரி 2017இல் தொடங்கப்பட்டது.\n\nSection::::தயாரிப்பு.\nபிப்ரவரி 2017இல் விஜய் ஆண்டனி அண்ணாதுரை என்னும் தலைப்பிலானத் திரைப்படத்தினை ராதிகா சரத்குமாருடன் இணைந்து புதுமுக இயக்குநர் ஜி. சீனிவாசன் இயக்கத்தில் தான் நடிக்கவுள்ளதாக அறிவித்தார். இப்படத்தின் தலைப்பிற்கும் அரசியல்வாதி அண்ணாதுரைக்கும் எந்தத் தொடர்பும் இல்லையென்றும் மக்களிடையே பேர்பெற்ற ஒரு பெயர் தனது திரைப்படத்திற்கு சூட்டப்பட்டுள்ளதாகவும் விஜய் ஆண்டனி கூறியுள்ளார் இத்திரைப்படத்தில் விஜய் ஆண்டனி - அண்ணாதுரையாகவும் தம்பிதுரையாகவும் இரட்டை வேடங்களில் நடித்துள்ளதோடு, படத்திற்கு இசையமைத்து, படத்தொகுப்பையும் அவர் செய்துள்ளதாக இப்படத்தின் இயக்குநர் ஜி. சீனிவாசன் கூறியுள்ளார்\n\nSection::::கதை.\nகாதலி இறந்ததால் மதுப்பழகத்திற்கு அடிமையான ஒருவனின் வாழ்க்கைத்தடமும், அவனைச் சுற்றியுள்ளவர்களின் வாழ்வும் எப்படியெல்லாம் தடம்மாறுகிறது என்பதே அண்ணாதுரை திரைப்படத்தின் மூலக்கதையாகும். தெரியாமல் செய்தபிழையால் சீரழியும் தம்பியின் வாழ்க்கையை மாற்ற அண்ணன் செய்யும் ஈகத்தை இத்திரைப்படம் வெளிப்படுத்துகின்றது.\n"}
{"id": "393721", "url": "https://ta.wikipedia.org/wiki?curid=393721", "title": "2,5-டைமெத்தில்யெக்சேன்", "text": "2,5-டைமெத்தில்யெக்சேன்\n\n2,5- டைமெத்தில்யெக்சேன் \"(2,5-Dimethylhexane)\" என்பது CH என்ற மூலக்கூற்று வாய்ப்பாடு கொண்ட பக்கக் கிளையுள்ள ஆல்க்கேன் ஆகும். ஆக்டேன் என்ற ஐதரோ கார்பனின் மாற்றியங்களில் இதுவும் ஒன்றாகும். இதனுடைய கொதிநிலை ஆக்டேனின் கொதிநிலைக்கு மிக அருகில் உள்ளது. ஆனால் தூயநிலையில் உள்ள போது இதனுடைய கொதிநிலை சிறிதளவு குறைவாக உள்ளது. நிறமற்ற, நெடியற்ற நீர்மமான இச்சேர்மத்தை 2,5- இருமெத்தில்யெக்சேன் என்றும் அழைக்கலாம். இருமெத்தில்யெக்சேன் சிறிதளவு நச்சுத்தன்மை கொண்டது ஆகும். \n"}
{"id": "393722", "url": "https://ta.wikipedia.org/wiki?curid=393722", "title": "2,3-டைமெத்தில்யெக்சேன்", "text": "2,3-டைமெத்தில்யெக்சேன்\n\n2,3- டைமெத்தில்யெக்சேன் \"(2,3-Dimethylhexane)\" என்பது CH என்ற மூலக்கூற்று வாய்ப்பாடு கொண்ட பக்கக் கிளையுள்ள ஆல்க்கேன் ஆகும். ஆக்டேன் என்ற ஐதரோ கார்பனின் கட்டமைப்பு மாற்றியங்களில் இதுவும் ஒன்றாகும். நிறமற்ற, நெடியற்ற நீர்மமான இச்சேர்மத்தை 2,3- இருமெத்தில்யெக்சேன் என்றும் அழைக்கலாம்.\n"}
{"id": "393724", "url": "https://ta.wikipedia.org/wiki?curid=393724", "title": "டெட்ரா-டெர்ட்-பியூட்டைல்மெத்தேன்", "text": "டெட்ரா-டெர்ட்-பியூட்டைல்மெத்தேன்\n\nடெட்ரா-டெர்ட்-பியூட்டைல்மெத்தேன் \"(Tetra-tert-butylmethane)\" என்பது CH அல்லது (HC-)3C-)4C என்ற மூலக்கூற்று வாய்ப்பாடு கொண்ட கருத்தியலான ஒரு கரிமச் சேர்மமாகும். இச்சேர்மத்தை டெட்ரா-மூவிணைய—பியூட்டைல்மீத்தேன் என்றும் அழைக்கலாம். அநேகமாக இதுவொரு ஆல்கேனாக இருக்கும். குறிப்பாக எப்டாடெக்கேன் மாற்றியம் பக்கக் கிளையாக இணைந்திருக்கும். இதனுடை நேதியியல் முறைப்படியான பெயர் 3,3-டை-டெர்ட்-பியூட்டைல்-2,2,4,4-டெட்ராமெத்தில்பென்டேன் ஆகும். \n\nமிகச் சிறிய நிறைவுற்ற வளையமிலா ஐதரோகார்பனாக இது பரிந்துரைக்கப்பட்டு கவனத்தை ஈர்க்கிறது. கொள்ளிடத்தடை காரணமாக இச்சேர்மம் நிலைத்திருக்காது என்று கருதப்படுகிறது. இருப்பினும், கணிப்புக்கள் இம்மூலக்கூறு நிலையானதாக இருக்கும் என்கின்றன. 0.1661 nm C-C பிணைப்புகள் 0.1661 நானோமீட்டர் நீளத்துடன் வழக்கமான C-C பிணைப்பை விட நீளமாகவும், ஆனால் வேறு சில உண்மையான மூலக்கூறுகளை விட இன்னும் குறைவான நீளமும் கொண்டவையாக இருக்கும். \n"}
{"id": "393740", "url": "https://ta.wikipedia.org/wiki?curid=393740", "title": "அபி ஒளிவிலகல்மானி", "text": "அபி ஒளிவிலகல்மானி\n\nஅபி ஒளிவிலகல்மானி (\"Abbe refractometer\") என்பது ஒளிவிலகல் எண்ணை மிகத் துல்லியமாக அளக்கப் பயன்படும் கருவியாகும்.\n\nSection::::விளக்கம்.\nசெர்மனி நாட்டைச் சேர்ந்த எனெசுட் அபி (1840–1905) என்ற இயற்பியலாளரால் 19 ஆம் நூற்றாண்டில் இக்கருவி உருவாக்கப்பட்டது. இது வெப்பநிலைமானியுடன் கூடிய ஒளிவிலகல்மானியாகும், தண்ணீருடன் கூடிய வெப்பத்தைக் கட்டுப்படுத்தும் கருவியும் இணைக்கப்பட்டுள்ளது. நிறப்பிரிகையால் ஏற்படும் விளைவுகளைக் குறைக்கும் அமைப்பும் உள்ளது. இது திரவங்களின் ஒளிவிலகல் எண் காணப் பயன்படுகிறது.\n\nஅபி ஒளிவிலகல்மானியில், வெளிச்சம் தரும் பட்டகத்திற்கும், ஒளிவிலகல் உண்டாக்கும் பட்டகத்திற்கும் இடையே ஒளிவிலகல் எண் காணப்பட வேண்டிய திரவ மாதிரி வைக்கப்படுகிறது. ஒளிவிலகலை உண்டாக்கும் பட்டகத்தின் ஒளி விலகல் எண் 1.75 ஆக இருக்கும். இது கண்ணாடியால் ஆனது. ஆனால் பயன்படுத்தப்படும் திரவத்தின் ஒளி விலகல் எண், இதை விடக் குறைவாக இருக்க வேண்டும். ஒரு ஒளிமூலமானது, வெளிச்சம் தரும் பட்டகத்தை நோக்கி அமைக்கப்படுகிறது. இப் பட்டகத்தின் அடிப்பகுதி பட்டை தீட்டபடாமலிருக்கும்.\nஇதனால் ஒளியானது எல்லாப் பாதைகளிலும் செல்ல இயலும். ஒளிவிலகலை உண்டாக்கும் பட்டகத்தின் பின்புறம் உணரி (detector) இணைக்கப்பட்டிருக்கும்.\n\nஅபி கண்டுபிடித்து ஒரு நூற்றாண்டு ஆனாலும், இந்தக் கருவியின் பயன்பாடும், துல்லியமும் உயர்ந்துள்ளது. கண்ணாடி, நெகிழி மற்றும் பலபடி போன்ற திடப் பொருட்களின் ஒளி விலகல் எண்ணையும் காண உதவுகிறது. நவீன அபி ஒளிவிலகல்மானிகள் எண்ணிம அளவீடுகளைக் கொண்டுள்ளது.\n\nதிரவத்தின் வெப்பநிலையை சீராக்க, தண்ணீரைச் சுற்ற வைக்கும் அமைப்பு உள்ளது. குறிப்பிட்ட அலைநீளத்தைப் பிரித்தெடுக்க, உகந்த வடிகட்டிகள் பயன்படுத்தப்படுகின்றன. குறைந்த அலைநீளம் கொண்ட அகச் சிவப்பு கதிர்களைக் காணவும் இக்கருவிகள் பயன்படுகிறது. அனைத்து அலைநீளங்களையும் பயன்படுத்தும் அபி ஒளிவிலகல்மானி அபி எண்களைக் கண்டறிய உதவுகிறது.\n\nதண்ணீருக்குப் பதில் இன்றைய நிலையில் திட நிலைக் (solid-state) கருவிகளைக் கொண்டு, ஒளிவிலகல்மானியின் வெப்பநிலையைக் கட்டுப்படுத்தப்படுகிறது.\n\n\n"}
{"id": "393755", "url": "https://ta.wikipedia.org/wiki?curid=393755", "title": "கார்லோ தீவு", "text": "கார்லோ தீவு\n\nகார்லோ தீவு \"(Karlo Island)\" என்பது அந்தமான் தீவுகளின் ஒரு தீவு ஆகும். இந்தியாவின் ஒன்றியப் பகுதியான அந்தமான் தீவுகளின் மூன்று மாவட்டங்களில் ஒன்றான. வடக்கு மற்றும் மத்திய அந்தமான் மாவட்டத்தின் நிர்வாகக் கட்டுப்பாட்டுக்குள் கார்லோ தீவு அடங்குகிறது. போர்ட் பிளேயரில் இருந்து வடக்கே 142 கிலோ மீட்டர் தொலைவில் (88 மைல்) இந்த தீவு அமைந்துள்ளது.\nSection::::புவியியல்.\nசிடீவார்ட்டு சவுண்டு குழு எனப்படும் தீவுக்கூட்டத்தில் ஆயிசுடர் மற்றும் ஆர்ச்சிட்டு தீவுகளுக்கு நடுவில் கார்லோ தீவு பரந்து விரிந்துள்ளது.\n\nSection::::நிர்வாகம்.\nஅரசியல் ரீதியாக திக்லிபூர் நகரத் தாலுக்காவின் கட்டுப்பாட்டுக்குள் கார்லோ தீவு மற்றும் சிடீவார்ட்டு சவுண்டு குழு எனப்படும் தீவுக்கூட்டம் ஆகியவை அடங்குகின்றன.\n\nSection::::மக்கள் தொகையியல்.\nஒரு காலத்தில் கார்லோ தீவுக்குள் மக்கள் வசித்து வந்திருக்கின்றனர். ஒரு சிறிய படகுத்துறையும் தனித்த ஒரு வீடும் இக்கிராமத்தின் இடிபாடுகளாக எஞ்சியுள்ளன. \n"}
{"id": "393760", "url": "https://ta.wikipedia.org/wiki?curid=393760", "title": "கதிர் செறிவு வரைபடம்", "text": "கதிர் செறிவு வரைபடம்\n\nகதிர் செறிவு வரைபடம் (actinograph) என்பது ஒளியின் அளவை அளக்கப் பயன்படுகிறது. இதன் மூலம் புகைப்படத்தில், எந்த அளவிற்கு ஒளியைக் காட்ட வேண்டும் என்பது கணிக்கப்படுகிறது. அதாவது ஒளிப்படத்துறையில், இடத்திற்கு ஏற்றாற் போல் ஒளிச்செறிவின் அளவை நிர்ணயிக்க உதவுகிறது.\n\nஆரம்ப கால கதிர் செறிவு வரைபடங்கள் 24 மணி நேரமும் பதிவிடப்பட்டன. சுழலும் புகைப்படச் சுருளில் வரைபடமானது வரையப்பட்டது. அரச கார்ன்வெல் தொழிற்நுட்ப கழகத்தில் (Royal Cornwall Polytechnic Society) 1845 ஆம் ஆண்டு இராபர்ட் கண்ட் இப்படத்தைப் பற்றி விளக்கியுள்ளார்.\n\n1888 ல் பெர்டினன்ட் கர்டர் (Ferdinand Hurter) மற்றும் வெரோ சார்லசு டிாிபீல்டு (Vero Charles Driffield) ஆகியோர் சூரிய ஒளியின் திறனையும், புகைப்படக்கருவியின் துளையை எவ்வளவு நேரம் திறக்க வேண்டும் என்பதையும் அளக்கும் கருவியை உருவாக்கி, அதற்குக் காப்புரிமை பெற்றனர். \nஇவை முதலில் நழுவு சட்டங்களாக மட்டுமே வடிவமைக்கப்பட்டன. பின்னரே வரைப்படத்தாள் இணைக்கப்பட்டது.\n\n1911 ல் ஆர்தர் வில்லியம் கிளைடென் (Arthur William Clayden) இக் கருவியை வானிலையியலர்களும் பயன்படுத்தும் வண்ணம் வடிவமைத்தார். கதிர்வீசலில் ஏற்படும் மாற்றத்தைப் பதிவிட மற்றும் கண்காணிக்க இக் கருவி பயன்படுத்தப்பட்டது.\n\n"}
{"id": "393768", "url": "https://ta.wikipedia.org/wiki?curid=393768", "title": "சிமித் தீவு (அந்தமான் நிக்கோபார் தீவுகள்)", "text": "சிமித் தீவு (அந்தமான் நிக்கோபார் தீவுகள்)\n\nசிமித் தீவு \"(Smith Island )\" என்பது அந்தமான் தீவுகளின் ஒரு தீவு ஆகும். இந்தியாவின் ஒன்றியப் பகுதியான அந்தமான் தீவுகளின் மூன்று மாவட்டங்களில் ஒன்றான வடக்கு மற்றும் மத்திய அந்தமான் மாவட்டத்தின் நிர்வாகக் கட்டுப்பாட்டுக்குள் இத் தீவு அடங்குகிறது போர்ட் பிளேயரில் இருந்து வடக்கே 185 கிலோ மீட்டர் தொலைவில் (115 மைல்) இந்த தீவு அமைந்துள்ளது.\n\nSection::::புவியியல்.\nதிக்லிபூர் நகரத்திற்கு அருகிலுள்ள ஏரியல் விரிகுடாவில் சிமித் தீவு அமைந்துள்ளது. \n\nSection::::நிர்வாகம்.\nஅரசியல் ரீதியாக திக்லிபூர் நகரத் தாலுக்காவின் கட்டுப்பாட்டுக்குள் சிமித் தீவு மற்றும் ஏரியல் விரிகுடா தீவு ஆகியவை அடங்குகின்றன .\n\nSection::::மக்கள் தொகையியல்.\nசிமித் தீவில் மூன்று கிராமங்கள் உள்ளன. 2011 ஆம் ஆண்டு நடைபெற்ற இந்தியநாட்டின் மக்கள் தொகைக் கணக்கெடுப்பின்படி இத்தீவில் 160 குடும்பங்கள் வாழ்ந்திருந்தன. ஆறு வயதிற்கு கீழுள்ள குழந்தைகள் தவிர்த்து இத்தீவின் கல்வி கற்றல் வீதம் 100 சதவீதம் ஆகும் .\n\nSection::::போக்குவரத்து.\nஏரியல் விரிகுடா படகுத்துறை அல்லது கலிபூர் நீர் விளையாட்டு மையம் என்றழைக்கப்படும் படகுத்துறையிலிருந்து பயணப்படகு வசதியுடன் தீவின் போக்குவரத்து வசதி இயங்குகிறது . வாரத்திற்கு ஒரு முறை கப்பல் போக்குவரத்து வசதியும் இங்குண்டு. \n\nSection::::விலங்கினங்கள்.\nசிமித் தீவு கடற்கரை கடலாமைகள் கூடடைவுக்கு சிறந்த இடமாகும். \n"}
{"id": "393774", "url": "https://ta.wikipedia.org/wiki?curid=393774", "title": "டெட்ராயெத்தில்மெத்தேன்", "text": "டெட்ராயெத்தில்மெத்தேன்\n\nடெட்ராயெத்தில்மெத்தேன் \"(Tetraethylmethane)\" என்பது CH என்ற மூலக்கூற்று வாய்ப்பாடு கொண்ட ஒரு கரிமச் சேர்மமாகும். 9 கார்பன் அணுக்களை உறுப்பினராகக் கொண்டு பக்கக் கிளையுடன் கூடிய ஓர் ஆல்க்கேனாக இச்சேர்மம் கருதப்படுகிறது. அறை வெப்பநிலையில் எளிதில் தீப்பற்றக்கூடியதாகவும் எளிதில் ஆவியாகக் கூடியதாகவும் டெட்ராயெத்தில்மெத்தேன் காணப்படுகிறது. நோனேனின் மாற்றியமான இச்சேர்மத்தை டெட்ராயெத்தில்மீத்தேன் என்றும் அழைக்கலாம்.\n\n"}
{"id": "393778", "url": "https://ta.wikipedia.org/wiki?curid=393778", "title": "எப்சோமைட்டு", "text": "எப்சோமைட்டு\n\nஎப்சோமைட்டு \"(Epsomite)\" என்பது MgSO•7HO என்ற மூலக்கூற்று வாய்ப்பாடு கொண்ட ஒரு நீரிய மக்னீசியம் சல்பேட்டுக் கனிமம் ஆகும். பளிங்கு போன்ற ஊசியான செஞ்சாய்சதுர படிகமாக எப்சோமைட்டு கிடைக்கின்றது. பெரும்பாலும் திண்ணிய அல்லது நார்போன்ற படிகமாகவும் உள்ளது. எப்சோமைட்டின் ஒளிவீச்சு, பளிங்கு மிளிர்விலிருந்து பட்டு மிளிர்வு வரை வேறுபடுகிறது. இதன் கடினத் தன்மை 2 - 2.5 எனவும் அடர்த்தி 1.67 ஆகவும் உள்ளது. எப்சோமைட்டை எப்சம் உப்பு என்றும் அழைப்பதுண்டு. தண்ணீரில் எளிதாகக் கரையும் இக்கனிமம் உலர் காற்றில் ஒரு மூலக்கூறு தண்ணீரை இழந்து அறுநீரேற்றாக மாறுகிறது. இதனால் ஒற்றைச் சாய்வு கட்டமைப்பைப் பெறுகிறது. \n\nSection::::தோற்றமும் கண்டுபிடிப்பும்.\nகசப்புடன் உப்புக்கரிக்கும் சுவையும் கொண்ட இக்கனிமம் சுண்ணாம்புக் குகையிலும், நிலக்கரி சுரங்கப் பாதைகளிலும் காணப்படுகிறது. பெரும்பாலும் கிப்சத்துடன் சேர்ந்து .கடல் அல்லது உவர் ஏரிப்படிவுகளில் அமைந்துள்ள மெல்லிய உப்பு அடுக்குகளில் எப்சோமைட்டு கிடைக்கிறது. தென்கிழக்கு இங்கிலாந்தின் சர்ரே மாகாணத்திலுள்ள எப்சம் நகரில் 1806 ஆம் ஆண்டு எப்சோமைட்டு முதன்முதலில் விவரிக்கப்பட்டது. இதனாலேயே இதற்கு எப்சோமைட்டு என்ற பெயரும் சூட்டப்பட்டது. மெலாண்டிரைட்டு, கிப்சம், ஆலோடிரைகைட்டு, பிக்கெரிங்கைட்டு, அலுனோகென், ரோசனைட்டு, மிராபிலைட்டு போன்ற கனிமங்களுடன் இணைந்து எப்சோமைட்டு இயற்கையில் கிடைக்கிறது. \n\nSection::::தொடர்புடைய கனிமங்கள்.\nமோரினோசைட்டு (NiSO4•7H2O), கோசுலாரைட்டு (ZnSO4•7H2O போன்ற கனிமங்களின் திண்மக் கரைசல்களும் எப்சோமைட்டு குழுவுடன் தொடர்பு கொண்டுள்ள பிற கனிமங்களாகும். \nகையீசெரைட்டு (MgSO4•H2O) ஒரு குறைந்த நீரேற்று மக்னீசியம் சல்பேட்டு ஆகும். \n"}
{"id": "393804", "url": "https://ta.wikipedia.org/wiki?curid=393804", "title": "அம்பேத்கர் இன்றும் என்றும் (தொகுப்பு நூல்)", "text": "அம்பேத்கர் இன்றும் என்றும் (தொகுப்பு நூல்)\n\nஅம்பேத்கர் இன்றும் என்றும் என்ற தொகுப்பு நூலை விடியல் பதிப்பகம் வெளியிட்டுள்ளது. ரூபாய் 300 மதிப்புள்ள இத்தொகுப்பு நூல் 594 பக்கங்கள் கொண்டது.\n\nமகாராஷ்டிர அரசு வெளியிட்ட அம்பேத்கர் நூல்களிலிருந்து மொழி பெயர்க்கப்பட்டு, அம்பேத்கர் அறக்கட்டளை வெளியிட்டுள்ள தமிழ் நூல்களிலிருந்து தேர்ந்தெடுக்கப்பட்ட சில கட்டுரைகள் இந்நூலில் தொகுக்கப்பட்டிருக்கின்றன. இந்நூல் இந்து சமயத்தின் புதிர்கள், பண்டைய இந்தியாவில் புரட்சியும் எதிர்ப்புரட்சியும், தீண்டாமை என மூன்று பகுதிகளாகப் பிரிக்கப்பட்டிருக்கிறது.\n\nSection::::நூலின் உள்ளடக்கம்.\nஇந்நூலின் முதல் பகுதியில் வேதங்களின் உள்ளடக்கமும், இரண்டாம் பகுதியில், பௌத்த சமயத்தின் வீழ்ச்சி குறித்தும், இந்து சமய இலக்கியங்களான பகவத் கீதை, வேதாந்த சூத்திரங்கள், மகாபாரதம், இராமாயணம், புராணங்கள் ஆகியவை குறித்தும், மூன்றாவது பகுதியில் தீண்டாமை குறித்தும் அம்பேத்கர் எழுதிய கருத்துக்கள் இடம் பெற்றுள்ளன.\n"}
{"id": "393815", "url": "https://ta.wikipedia.org/wiki?curid=393815", "title": "மானசா, பஞ்சாப்", "text": "மானசா, பஞ்சாப்\n\nமனசா இந்தியாவின் பஞ்சாப் மாநிலத்தில் அமைந்துள்ள நகரமாகும். இது மனசா மாவட்டத்தின் நிர்வாக தலைமையகமாக உள்ளது. இந்நகரம் பட்டிண்டா-ஜின்ட்-டெல்லி தொடருந்து பாதையில் அமைந்துள்ளது. மேலும் பர்னாலா-சர்துல்கர்-சிர்சா மாநில நெடுஞ்சாலை இந்நகரின் ஊடே செல்கின்றது .\n\nபஞ்சாபி மொழி பேசும் மக்களே இந்நகரில் அதிகமாக உள்ளனர்.\n\nமானசா நகரம் பருத்தி மற்றும் அதனை சார்ந்த தொழில்களை முதன்மையாக கொண்டுள்ளது. உண்மையில், விவசாயம் இம்மாவட்ட பொருளாதாரத்தின் முதுகெலும்பாக உள்ளது. நவம்பர் மற்றும் டிசம்பர் மாதங்களில் பஞ்சாபின் இந்த பகுதிக்கு விஜயம் செய்வது, குளிர்கால பருத்தி தோட்டங்களை கண்டு ரசிப்பது ஆகியவை மிகவும் சிறப்பானதாகும். மான்சா நகரத்தின் தென்கிழக்கில் பாபா பாயி குருதாஸ் ஜி கோவில் உள்ளது. பாபா பாயி குருதஸ் ஜி கோவிலில் , ஒவ்வொரு ஆண்டும் மார்ச்-ஏப்ரல் பருவத்தில் திருவிழா நடைபெற்றது.\n\nSection::::நிலவியல் அமைப்பு.\nமானசா நகரம்   29.98 ° N 75.38 ° ஈ இல் அமைந்துள்ளது. இந்நகரம் கடல் மட்டத்தில் இருந்து  சராசரியாக 212 மீட்டர் (695 அடி) உயரத்தில் உள்ளது.\n\nSection::::பண்டைய காலம்.\nமானசா மாவட்டத்தின் பழங்கால வரலாறு சிந்து சமவெளி நாகரிகத்தோடு ஒன்றி காணப்படுகிறது. மன்சா மாவட்டத்தின் பல்வேறு கிராமங்களில் உள்ள தொல்பொருள் கண்டுபிடிப்புகள் ஹரப்பா மற்றும் மோகன்ஜோதாரோவில் கண்டெடுக்க பட்டது போலவே இருக்கின்றன. இந்நகரின் மூன்று பகுதிகள் முந்தைய ஹாரப்பா, ஹரப்பா மற்றும் லேட் ஹரப்பா என பிரிக்கப்பட்டுள்ளது. திரு.பாபா பாயி குருதஸ் தனது கடைசி காலத்தில் இங்கு வாழ்ந்து வந்தார் என்று நம்பப்படுகிறது.\n\nSection::::வரலாறு.\nமானசா முன்பு புல்கிய சீக்கிய வம்சத்தின் ஒரு பகுதியாக இருந்தது (1722-1948), பின்னர் கைத்தாள் சீக்கிய ராஜ்யத்தின் ஒரு பகுதியாகவும் இருந்துள்ளது (1762-1857). மானசா 1992 ஆம் ஆண்டு ஏப்ரல் 13 ஆம் தேதி, பஞ்சாபின் பதிந்தா மாவட்டத்திலிருந்து மாவட்டம் ஆனது.\n\nபுகழ் பெற்ற பை குர்தாஸ் என்பவரால் இந்த நகரம் நிறுவப்பட்டதாக கூறப்படுகிறது. \nஅவர் இந்த இடத்தில் தான் திருமணம் செய்து கொண்டார் என்று கூறப்படுகிறது.\nஒருமுறை அவர் தனது மனைவியை அவருடன் அழைத்துச் செல்ல அவரது மாமியார் வீட்டிற்கு வந்தார், ஆனால் பெண்வீட்டார் அவரது மனைவியை அனுப்ப மறுத்துவிட்டார்கள். இதனால் பாய் குர்தா தனது மனைவியின் வீட்டிற்கு முன்பாக தியானத்தில் ஈடுபட தொடங்கினார். சிறிது நேரத்திற்குப் பிறகு, அவரது மனைவியின் பெற்றோர் தங்களது மகளை பாய் குர்தாவுடன் அனுப்ப ஒப்புக்கொண்டனர். ஆனால், பாய் குர்தா அவருடன் சேர்ந்து அவரது மனைவியை அழைத்து செல்ல மறுத்துவிட்டார், மேலும் அதே நாளில் அவர் உலக வாழ்க்கையை விட்டுவிட்டு துறவு மேற்கொள்ள போவதாக கூறிவிட்டார். அவரது நினைவாக ஒவ்வொரு ஆண்டும் நவம்பர் மாதத்தில் திருவிழா கொண்டாட படுகின்றது, அந்நாட்களில் பெரும்பாலான மக்கள் மானசா மாவட்டத்தில் கூடி திருவிழாவை சிறப்பிக்கின்றனர் . 1952 ஆம் ஆண்டு முதல் இந்நகரம் முதல் வகுப்பு நகராட்சியாக செயல்பட்டு வருகிறது. \n\nSection::::விளையாட்டுகள்.\nஇளம் கிரிக்கெட் வீரர்களுக்கு பயிற்சி வசதிகளை வழங்கும் ஒரு கிரிக்கெட் அகாடமி உள்ளது. ஜக்மோகன் சிங் தலிவால் அகாடமியின் பயிற்சியாளராக உள்ளார்.\n\nசர்வதேச கபடி பொடிகளை நடத்தும் திடலும் இந்நகரில் அமைந்துள்ளது.\n\nSection::::கல்வி.\nமாநிலத்தின் குறைந்த எழுத்தறிவு விகிதம் கொண்ட நகரமாக மானசா உள்ளது, எனினும் இந்த நகரம் மாணவர்கள் மாநில தேசிய தகுதி தேர்வுகளில் சிறப்பான வெற்றிகளை பெற்றுள்ளனர் . இந்த நகரத்தில் இரண்டு கல்லூரிகள் உள்ளன. அரசு நேரு மெமோரியல் போஸ்ட் கிராஜுவேட் கல்லூரி மற்றும் எஸ்.டி. கன்யா மகாவித்யாலா கல்லூரி ( எஸ்.எஸ். கல்வியியல் கல்லூரி, சுனாம் ரோடு பீகி மானசா மாவட்டம்). மானசா மாவட்டத்தில் மூன்று மூத்த உயர்நிலை பள்ளிகளும் , தொண்ணூறு உயர்நிலைப் பள்ளிகளும் , ஒரு நடுநிலைப்பள்ளியும் மற்றும் ஒரு முதன்மை பள்ளியும் அமைந்துள்ளது . இங்கு ஒரு சிவில் மருத்துவமனையையும், மூன்று மருந்தகங்களும் , ஒரு ஆயுர்வேத மற்றும் ஒரு ஹோமியோபதி மருந்தகங்களும் கொண்டுள்ளது. எஸ்.சி. சிட்டி மற்றும் பி.எஸ். சதர் மற்றும் இரயில்வே நிறுத்தம் ஆகிய இரண்டு காவல் நிலையங்கள் உள்ளன. நகரத்தின் வளர்ச்சி மற்றும் வளர்ச்சிக்கு அரசாங்கத்தின் கவனம் போதுமானதாக இல்லை . இந்நகரின் சாலைகள் நல்ல பராமரிப்பு நிலையில் உள்ளன.\n\nகடந்த சில ஆண்டுகளாக புதிய பள்ளிகளையும் பி.டெக் கல்லூரிகளையும் திறக்க சில புதிய மாற்றங்களை ஏற்படுத்தி உள்ளனர் . ஆனால் இன்னும் நிறைய செய்யப்பட மாற்றங்கள் வேண்டியிருக்கிறது.  \n\nSection::::போக்குவரத்து.\nமானசா மற்ற நகரங்களுக்கும், குறிப்பாக தேசிய தலைநகரான புது தில்லிக்கும், சிறந்த இரயில் மற்றும் போக்குவரத்து அமைப்பு மூலம் நன்கு இணைக்கப்பட்டுள்ளது. அருகிலுள்ள விமான நிலையங்களாக புது தில்லி மற்றும் சண்டிகரில் 248 கிமீ மற்றும் 180 கி.மீ தூரத்தில் சாலை வழியாக அமைந்துள்ளது. அருகிலுள்ள புதிய விமான நிலையங்கள் மொஹலியி, பட்டிண்டாவில் உள்ள லூதியானா, சர்வதேச விமான நிலையங்கள் கட்டுமானங்கள் நடைபெற்று வருகின்றன . இந்நகரம் தொடருந்து மூலமாக மற்ற நகரங்களுடன் இணைக்கப்பட்டுள்ளது. வடக்கு ரயில்வே தில்லி - பதிந்தா கிளை தொடருந்து பாதையில் அமைந்துள்ளது. புதுடில்லி-பதிந்தா இன்டீசிட்டி எக்ஸ்பிரஸ், பெரோஸ்புர் மும்பை ஜந்தா எக்ஸ்பிரஸ், பிகானர் குவாஹ்தி எக்ஸ்பிரஸ், பஞ்சாப்-மெயின் மான்சா நிலையம் போன்ற பல ரயில்கள் இந்நகரின் ஊடே பயணிக்கின்றன . தவிர, புது தில்லி மற்றும் மானசாவுக்கும் தினமும் தொடர்ச்சியான இடைவெளியில் பல பயணிகள் ரயில்கள் இயங்குகின்றன. பஞ்சாபின் எல்லா நகரங்களுக்கும் பேருந்து வழித்தடங்களுடன் நன்கு இணைக்கப்பட்டுள்ளது.\n\nSection::::மக்கள்தொகை.\n2011 மக்கள் தொகை கணக்கெடுப்பின் படி, மன்க்ள் மானசா மக்கள்தொகை  82,956 ஆகும். மனசா  மக்களின் சராசரி கல்வியறிவு 58.08% ஆகும்: ஆண்களின் கல்வியறிவு 63.70%, பெண்களின் கல்வியறிவு 51.74% ஆகும். மான்சாவில் , மக்கள் தொகையில் 11.02% ஆறு வயதுக்குட்பட்டோர் ஆவார்கள்.\n"}
{"id": "393824", "url": "https://ta.wikipedia.org/wiki?curid=393824", "title": "மத்திய இந்தியா", "text": "மத்திய இந்தியா\n\nமத்திய இந்தியா (Central India), மத்தியப் பிரதேசம் மற்றும் சத்தீஸ்கர் மாநிலங்களின் பரப்புகளைக் கொண்டது. மத்திய இந்தியாவின் வணிகத் தலைநகரமான இந்தூர், மத்திய இந்தியாவில் மக்கள் தொகை அதிகம் கொண்ட நகரம் ஆகும். போபால் மற்றும் ராய்பூர் பிற முக்கிய நகரங்கள் ஆகும்.\nமத்திய இந்தியாவில் வட இந்தியாவின் பண்பாட்டுத் தாக்கம் கொண்டதால், இந்தி மொழி மற்றும் வட்டார மொழிகள் அதிகம் பேசப்படுகிறது. \n\nSection::::வரலாறு.\nமத்திய இந்தியாவில் கற்கால குடியிருப்புகள் இருந்ததற்கு பீம்பேட்கா குகைகள் சான்றாக உள்ளது. \nநர்மதை ஆற்றுச் சமவெளியின் பல்வேறு இடங்களில் கற்கால கருவிகள் கண்டெடுக்கப்பட்டுள்ளது. \nஏரண், கயதா, மகேஷ்வர், நாக்தா மற்றும் நவ்ததோலி இடங்களில் செம்புக்காலத்திய தொல்லியல் களங்கள் கண்டுபிடிக்கப்பட்டுள்ளது.\n\nகிமு 30,000 ஆண்டுகளுக்கு முந்தைய ஓவியங்களுடன் குகைகள் மத்திய இந்தியாவில் பல்வேறு இடங்களில் கண்பிடிக்கப்பட்டுள்ளது. \nதற்கால மனிதக் குடியிருப்புகள் துவக்கத்தில் நர்மதை ஆறு, சம்பல் ஆறு மற்றும் பேட்வா ஆற்றுச் சமவெளிகளில் உருவானது. \n\nவேதகாலத்தில் மத்திய இந்தியாவின் விந்திய மலைத்தொடர், இந்தோ ஆரியர்களின் தெற்கு எல்லையாக விளங்கியது. \nமராத்தியப் பேரரசின் ஒரு கிளையான ஓல்கர் வம்சத்தினர், இந்தூர் இராச்சியத்தை ஆண்டனர்.\nவிந்தியப் பிரதேசத்தின் தற்கால புந்தேல்கண்ட் மற்றும் பகேல்கண்ட் பகுதிகளை ஆண்ட 35 சுதேச சமஸ்தானங்கள், 1947ல் இந்திய விடுதலைக்குப் பின்னர் 1948ல் இந்தியாவுடன் இணைக்கப்பட்டது. 1956ல் மத்திய பாரதம் மற்றும் விந்தியப் பிரதேச மாநிலங்கள் மற்றும் போபால் ஆகிய பகுதிகள் மத்தியப் பிரதேசத்துடன் இணைக்கப்பட்டது. \n2000ம் ஆண்டில் மத்தியப் பிரதேச மாநிலத்தின் கிழக்குப் பகுதிகளைப் பிரித்து சத்தீஸ்கர் மாநிலம் நிறுவப்பட்டது. \n\nSection::::பொருளாதாரம்.\nமத்திய இந்தியாவின் மொத்த உள்நாட்டு உற்பத்தி 10.25 இலட்சம் கோடி ரூபாய் ஆகும். \n\nமத்திய இந்தியா, நிலக்கரியால் இயங்கும் அனல் மின்நிலையங்கள் மூலம் இந்தியாவின் 10.96% சதவீத மின்சாரம் உற்பத்தி செய்கிறது \n\nSection::::பண்பாடு.\nSection::::மொழி.\nமத்திய இந்தியா, இந்தி பேசும் பகுதியில் அமைந்துள்ளதால், இந்தி மொழி அதிகம் பேசப்படுகிறது. மேலும் பழங்குடி இன மக்கள் முண்டா மொழிகள், கொற்கு மொழி போண்டா மொழி மற்றும் கோண்டி மொழி பேசுகின்றனர். \n\nSection::::மத்திய இந்தியாவின் பிரச்சனைகள்.\nமத்திய இந்தியாவின் சத்தீஸ்கர் மலைக்காடுகளில் காடுகளை நம்பி உள்ள பழங்குடியின மக்கள் அதிகம் வாழும் சிவப்பு தாழ்வாரப் பகுதிகளான பஸ்தர், பிஜப்பூர், தந்தேவாடா, ராஜ்நாந்துகாவ், சுக்மா, நாராயண்பூர், சர்குஜா, கோரியா, ஜஷ்பூர், காங்கேர் மாவட்டங்களில் ஆயுதம் ஏந்திய மாவோயிஸ்டுகளால் இப்பகுதி மக்களுக்கும், அரசுப் படைக்களுக்கும் கடும் நெருக்கடி ஏற்பட்டுள்ளது.\n\n\n\nSection::::மேற்கோள்கள்.\n \n"}
{"id": "393825", "url": "https://ta.wikipedia.org/wiki?curid=393825", "title": "குனூ நேனோ", "text": "குனூ நேனோ\n\nகுனூ நேனோ (GNU nano) என்பது முனையத்திற்குள்ளேயே திறந்து பயன்படுத்தப்படும் உரைத்தொகுப்பி ஆகும். எனவே, இது கணினியின் விசைப்பலகைக்கு ஏற்ப, நாம் கொடுக்கப்படும் கட்டளைக்கு ஏற்ப திறக்க (சேமிக்க(nano கோப்பின்பெயர்), சேமிக்க(), மூட(), உரையைத்தேடி,மாற்றிட() பயன்படுகிறது. இது 'பிகோ' (Pico)என்ற உரைத்தொகுப்பியில் இருந்து 1999 ஆம் ஆண்டு சி மொழியால் வளர்த்தெடுக்கப்பட்டது. இதன் உரிமம் கட்டற்ற மென்பொருளின் அமைவதால், இது 2001 ஆம் ஆண்டு குனூ திட்டத்தில் இணைக்கப்பட்டது. \n"}
{"id": "393828", "url": "https://ta.wikipedia.org/wiki?curid=393828", "title": "எனக்கு வாய்த்த அடிமைகள்", "text": "எனக்கு வாய்த்த அடிமைகள்\n\nஎனக்கு வாய்த்த அடிமைகள் (Enakku Vaaitha Adimaigal) மகேந்திரன் ராஜாமணி எழுத்து, இயக்கத்தில், சன் சுதர்சன் தயாரிப்பில் வெளியாகியிருக்கும் தமிழ்த்திரைப்படம்.இத்திரைப்படத்தில் ஜெய், பிரணிதா முன்னணி கதைப்பாத்திரங்களில் நடித்துள்ளனர். கருணாகரன், காளி வெங்கட், நவீன் ஆகியார் துணைப்பாத்திரங்களில் நடித்துள்ளனர்.இத்திரைப்படம் சத்தோஷ் தயாநிதியின் இசையில், மகேஷ் முத்துசாமியின் ஒளிப்பதிவில், கோபி கிருஷ்ணாவின் படத்தொகுப்பில் 2016 இல் தொடங்கி 2017 இல் வெளிவந்துள்ளது.\n\n\nSection::::கதை.\nஇத்திரைப்படத்தின் கதை கைவிட்டுவிடும் காதலியா, கை கொடுத்துக்காப்பாற்றும் நண்பர்களா என்ற கருத்தைக் கொண்டுள்ளது. தொழிற்நுட்பவியல் துறையில் பணியாற்றும் கிருஷ்ணா (ஜெய்), தன்னுடன் பணியாற்றும் திவ்யாவை (பிரணிதா) காதலிக்கிறார். எதிர்பாராவகையில் கிருஷ்ணாவை கைவிட்டுவிடும் திவ்யா, மற்றொருவரை காதலிக்கின்றார். இந்த திருப்பத்தால் மனம் வெறுத்த கிருஷ்ணா தற்கொலை செய்துகொள்ள எண்ணுகின்றார். சாகும் முன் தனது உயிர் நண்பர்கள் மூன்று ஆகிய பேருக்கும் செய்தி அனுப்புகின்றார். மிகுந்த பதற்றத்தில் அவரின் மூன்று நண்பர்களும் கிருஷ்ணாவைத் தேடி விரைகின்றனர். நண்பனைக் காப்பற்றும் செயலில் ஈடுபட்ட அந்து மூன்று நண்பர்களும் சிக்கலில் மாட்டிக்கொள்கின்றனர். அந்த சிக்கலில் இருந்து அவர்கள் தப்பிக்க முடிந்ததா, கிருஷ்ணாவைக் காப்பாற்ற முடிந்ததா, கிருஷ்ணாவின் காதல் என்ன ஆயிற்று என்ற நிகழ்வுகள் நகைச்சுவையுடன் காட்டப்பட்டுள்ளன.\n"}
{"id": "393836", "url": "https://ta.wikipedia.org/wiki?curid=393836", "title": "அல்கைல் சல்போனேட்டு", "text": "அல்கைல் சல்போனேட்டு\n\nஅல்கைல் சல்போனேட்டுகள் (Alkyl sulfonates) R-SO-O-R' என்ற  பொதுவான மூலக்கூற்று வாய்ப்பாட்டைக்  கொண்ட ஆல்க்கேன் சல்போனிக் அமிலங்களின் எசுத்தர்கள் ஆகும். இவை ஆல்கைலேற்ற காரணிகளாக செயல்படுகின்றன. இவற்றில் சில அல்கைலேற்ற புற்று எதிர்ப்புப் பொருளாகவும் பயன்படுகின்றன. உதாரணமாக, புசல்ஃபான் போன்றவற்றைக் குறிப்பிடலாம்.\n"}
{"id": "393842", "url": "https://ta.wikipedia.org/wiki?curid=393842", "title": "பெங்களூரின் தமிழ் கல்வெட்டுகள்", "text": "பெங்களூரின் தமிழ் கல்வெட்டுகள்\n\nபெங்களூர், மைசூர், கோலார் மற்றும் மாண்டியா ஆகியவற்றின் தெற்கு கர்நாடகா மாவட்டங்களில் ஆயிரக்கணக்கான கல்வெட்டுகள் உள்ளன. இந்த கல்வெட்டுகளில் கிட்டத்தட்ட மூன்றில் ஒரு பங்கு கோலார் மாவட்டத்தில் காணப்படுகிறது. கோலார் மாவட்டத்தில் காணப்படும் மொத்த கல்வெட்டுகளில் 25% மட்டுமே Epigraphia Carnatica Volume X இல் பதிவு செய்யப்பட்டுள்ளன. பெரிய சோழ சாம்ராஜ்ய மன்னர் ராஜராஜ சோழனால் இப்பிராந்தியத்தை வென்ற பிறகு 1000 கி.மு. 1000 கி.மு. சோழர்கள் விட்டுச் சென்ற பின்னரும், ஹொய்சாலாவும் பின்னர் விஜயநகரராஜ்யங்களும் தமிழ் மொழியில் கல்வெட்டுகளில் தொடர்ந்து பயன்படுத்தப்பட்டன. \n\nபென்னில் இருந்து மைசூருக்கு தெற்கே மேற்கே பினாரி-பொன்னையார் பிரிவின் தெற்கே தமிழ்ப் கல்வெட்டுகள் காணப்படுகின்றன. பல தமிழ் கல்வெட்டுகள் ஹொன்னு-ஹோல் பள்ளத்தாக்கில் காணப்படுகின்றன. \n\nபல தமிழ் கல்வெட்டுகள் பெங்களூர் கிராமப்புற மாவட்டத்தில் , குறிப்பாக நெலமங்கல மற்றும் ஹொஸ்கொட் தாலுகளில் காணப்படுகின்றன.நெல்மங்கலையில் முக்திநாதேஸ்வரர் ஆலயம் குலோத்துங்க சோழ தேரரின் 11 கல்வெட்டுகளைக் கொண்டுள்ளது. கடகடி பகுதியில், ராஜேந்திரசோழவின் கல்வெட்டுகள் உள்ளன.\n\nSection::::கோவில் கல்வெட்டுகள்.\nபெங்களூரில் உள்ள பழங்கால தமிழ் கல்வெட்டுகளின் பட்டியல் பெஞ்சமின் லூயிஸ் ரைஸ் தொகுக்கப்பட்டு, \"Epigraphia Carnatica: Volume IX: Inscriptions in the Bangalore District\"\n\nSection::::சோக்நாதஸ்வாமி கோயில், டோம்லூர்.\nசோழநாதசுவாமி கோயில் டோம்லூரில் உள்ள 10 ஆம் நூற்றாண்டில் சோழ ஆலயம் ஆகும். கோவிலில் பல கல்வெட்டுகள் உள்ளன. இந்த கல்வெட்டுகளில் டோம்லூர் தொம்பலூர் அல்லது தேசிமணிகட்டப்பனம் என்று அழைக்கப்படுகிறது. சக்கரவர்த்தி போசலவீரராமநாத தேவா தனது இராச்சியத்தின் கோவில் அதிகாரிகளுக்கு வழிகாட்டுதலுடன் கல்வெட்டுகளை விட்டுள்ளார். சில கல்வெட்டுகள், விஜயநகர சாம்ராஜ்யத்தின்தேவராய இரண்டாம் ஆலயத்திற்கு உபதேசங்கள், வரிகள் மற்றும் வரிகளை பதிவு செய்கின்றன. இவற்றில் வீடுகள், கிணறுகள், தொம்பலூரைச் சுற்றியுள்ள நிலம் சோக்ரபூம்புலுக்காக வழங்கப்பட்டன. ஆலய வர்ணரால் வழங்கப்பட்ட 2 கதவு பதிவுகள் பற்றி 1270 பேச்சுக்களைக் கொண்ட மற்றொரு தமிழ் கல்வெட்டு. ஜலப்பள்ளி கிராமம் மற்றும் வின்னமங்கலம் தொட்டிலிருந்து தெய்வீகத்துக்கும் மனைவிக்கும் நன்கொடை அளித்த தமிழ் விவரங்களில் இன்னொரு கல்வெட்டு உள்ளது. டோமலூரின் வருவாயிலிருந்து பாயசல விரா ராமானந்தாவால் பத்து பேனாக்களை நன்கொடையாகப் பற்றி ஒரு 1290AD கல்வெட்டுப் பேச்சுக்கள்.\n\nSection::::சோமேஷ்வரா கோயில், மடிவாலா.\nமடவாலாவில் உள்ள சோமேஷ்வர் கோயில் பெங்களூரின் மிக பழமையான ஒன்றாகும், இது சோழர் காலத்திற்கு முன்பே உள்ளது. கோயிலின் வெளிப்புற சுவர்களில் பல தமிழ் மற்றும் கிராந்தா கல்வெட்டுகள் உள்ளன. இந்த கல்வெட்டுகளில் மிகப் பழமையானது, 1247 ம் ஆண்டு Veppur (நவீன Begur) வசிப்பிடத்தால் \"வேங்கலூரின் பெரிய தொட்டிக்கு கீழே\" ஒரு நில மானியங்களைப் பற்றி பேசுகிறது. மற்ற கல்வெட்டுகள் பல்லல III மற்றும் ராஜேந்திர சோழர் ஆட்சியின் போது செய்யப்பட்டவை உட்பட மற்ற நில மானியங்களையும் பற்றி பேசுகின்றன. தமிழகத்தின் \"தாமரைக் குளம்\" என்ற பெயரில் 1365 பேச்சுவார்த்தைகள் நடத்தப்பட்டன. இது, கர்நாடக இஹிகாசா அகாடமியின் செயலாளர் எச்.எஸ். கோபாலா ராவ் என்பவர் தவரேகரே புறநகர்ப்பகுதியை குறிப்பிடுகிறார்.\n\nSection::::பெங்களூரில் சுமார்.\nSection::::தர்மமேஸ்வர ஆலயம், கண்டராஹல்லி, ஹாஸ்கோட்.\nவிஜயநகர் காலம் தாமரை தகடுகள் கிரந்த்தா ஸ்கிரிப்ட்டில் எழுதப்பட்ட கோவில் பூசாரி:\n\nSection::::போகா நந்தீஸ்வரர் கோயில், நந்தி.\nபோகா நந்தீஸ்வரர் கோவில் , நந்தி ஹில்ஸ் (நந்தித்கர்) , பெங்களூரிலிருந்து 50 கிமீ தொலைவில் உள்ளது.\n\nSection::::கோலராமமா கோயில், கோலார்.\nகோலாரம கோயில் பெங்களூரிலிருந்து 60 கிமீ தொலைவில் உள்ள ராஜேந்திர சோழ ஐயா (AD1012-1044) என்பவரால் கட்டப்பட்டது. ஆலயத்தின் சுவர்களில் அவரது சட்டமும் தமிழ் கல்வெட்டுகளும் (KL110-KL115) உள்ளன. கோலார் மற்றும் பியரிங்ம்பெட்டைச் சுற்றி பல தமிழ் கல்வெட்டுகள் காணப்படுகின்றன.\nSection::::முக்தி நாதீஸ்வரர் கோயில், பிண்ணாமங்கலா.\nபெங்களூரிலிருந்து 60 கி.மீ., நெல்லமங்கல தாலுக்கா, பிண்ணாமங்கலையில் உள்ள முக்தி நாதீஸ்வரர் கோவில் குலோத்துங்க சோழ - 1 (AD1069-1120) காலத்தில் கட்டப்பட்டது. முத்துவேஸ்வர்த் உதயா மஹாதேவர் (சிவபெருமான்) எனும் கிராமத்தைச் சேர்ந்த சுற்றியுள்ள கிராமங்களின் சுற்றுவட்டாரங்கள் பற்றி தமிழ் உரையில் உள்ள கல்வெட்டுகள், \"விக்கிராமமள மண்டல மண்டபத்தின் குகநனூரில் உள்ள விஷ்மங்கங்கலம்\" \n\nSection::::சோமேஷ்வரா கோயில், உல்சோர்.\nசோஸ்ஷ்வரா கோயில் , உல்சோரில் முதலில் சோழர்களால் கட்டப்பட்டது, பின்னர் விஜயநகர் காலத்தில் புதுப்பிக்கப்பட்டது.\n\nSection::::கிராமம் கல்வெட்டுகள்.\nSection::::கால்டெர் ஏரி.\nசோழ மண்டலத்தில் இருந்து ஒரு பண்டைய தமிழ் கல்வெட்டு, கிழக்கு பெங்களூரில் உள்ள கல்கரே ஏரிக்கு இணைக்கின்ற ஒரு கழிவுநீர் சுத்திகரிப்பு நிலையின் கீழ் காணப்படுகிறது. இதேபோன்ற கல்லை அருகிலுள்ள கத்தகனூர் கிராமத்தில் ஒரு கோவில் நிறுவப்பட்டது. இந்த கல்வெட்டு இன்னும் தமிழில் பழைய வடிவத்தில் எழுதப்பட்டிருக்கிறது .\n\nSection::::காதுகொடி.\n1043AD இன் டேட்டாவின் ஒரு கல்வெட்டு, ராஜேந்திர சோழ தேரரின் காலப்பகுதியிலிருந்து, கிருஷ்ணர், துர்கா மற்றும் கெஷேபராலா கோவில்களில் கட்டப்பட்டது. சோழர் காலத்தில் ராஜேந்திர சோழனின் கல்வெட்டு, கிழக்கு பெங்களூரில் கடகடி என்ற இடத்தில் ஒரு கல்லறையில் அமைந்துள்ளது. ராஜதந்திர சோழனால் வழங்கப்பட்ட நிலம் மானியங்கள் கொண்ட மூன்று பசுமையின் வாயிலாக பட்டந்தூர் ஏரி கட்டுமானப் பணிகளை பதிவு செய்கிறது. மேலும், சிவன், துர்கா மற்றும் கணபதி ஆகியோரின் நிறுவல்கள் பற்றிய கல்வெட்டுகள் கூறுகின்றன. கல்வெட்டு பாதுகாக்க சில வார்த்தைகள் உள்ளன, கங்கை மற்றும் கேப் கோமரின் இடையே இறந்த அனைவரின் பாவங்களையும் சுதந்தரித்து பாதிக்கப்பட்ட எவரையும் சபித்தல் \n\nSection::::மராத்தஹள்ளி.\nமடதாஹள்ளிக்கு வடகிழக்கு , மராத்தஹள்ளிக்கு அப்பாலுள்ள பழைய தொட்டென்க்குண்டி கிராமம், தமிழில் இரண்டு பழமையான கல்வெட்டுகள் உள்ளன. 1304 இல் முதல் கல்வெட்டு 1304 இல் கட்டப்பட்ட கிராமத்தைச் சேர்ந்த நர்குண்டி எனும் கிராமத்தின் பெயரைக் குறிப்பிடுகிறது. 1304 ஆம் ஆண்டில் கட்டப்பட்ட கிராமத்தைச் சுற்றி ஒரு கோட்டை இருப்பதைப் பற்றிப் பேசுகிறது. ஹொய்சள மன்னர் பல்லல III பற்றிய இரண்டாவது கல்வெட்டுப் பேச்சுக்களில் டோடநெகுகுண்டி கிராமத்தின் மொத்த வருவாய் சிவகங்கை ஆலயத்துக்கு வழங்கப்பட்டது. மராத்தாஹல்லியில் ஒரு தெலுங்கு கல்வெட்டு உள்ளது. விஞ்ஞானிகள் படி, இது பெங்களூரில் தமிழ் மற்றும் தெலுங்குகளைப் பயன்படுத்துகிறது, விஜய்நகர் இராச்சியத்தின்கிருஷ்ணதேவராயரின் ஆட்சிக்காலத்திற்கு முன்பே.\n\nSection::::கே. ஆர் புரம்.\n2017 ஆம் ஆண்டில், ஹொய்சால காலத்தின் தமிழ் கல்வெட்டுகள் பெங்களூரை சுற்றி கண்டுபிடிக்கப்பட்டன. பல்லல இரண்டாம் (1173-1220) இரண்டு கல்வெட்டுகள் KR புரம் காணப்பட்டன. சதாமங்கலையில் காணப்படும் கல்வெட்டு தற்போது ஆந்திரப் பிரதேசத்திலிருந்து குடியேறிய பிராமணர்களுக்கு நில மானியங்களை விவரிக்கிறது. 1343 தேதியிட்ட மற்றொரு கல்வெட்டு யாலஹன்கா அருகிலுள்ள காட்டிகனேஹல்லியில் கைவிடப்பட்ட ஒரு தளத்தைக் கண்டுபிடித்தது. இந்த கல்வெட்டுக்கு ஹொய்சா கிங் பல்லல III இறந்த பிறகு 16 கோடுகள் மற்றும் ஆண்டுகளுக்கு ஒரு முறை உள்ளது. \n\nSection::::தசராஹஹல்லி.\nஆயிரம் கி.மு. ஒரு தமிழ் கல்வெட்டு ஒரு ஹீரோ கல் தசராஹல்லி அருகே நாகசந்திர மெட்ரோ நிலையம் அருகே கன்னட கல்வெட்டு மற்றொரு கல் கண்டுபிடிக்கப்பட்டது. \n\nSection::::ஆங்கிலத்தில் பிரிட்டிஷ் காலத்திய கல்வெட்டுகள்.\nSection::::சென்னை சாப்பர்ஸ் போர் நினைவகம், பிரிகேட் சாலை.\nபிரித்தானியரால் போர்க்கொடி தூக்கப்பட்டு , மட்ராஸ் சாப்பர்ஸ் படைப்பிரிவினரால் பல்வேறு போர்களில் இழந்த உயிர்களை நினைவூட்டுவதாக அமைந்தது. சீனாவில் இரண்டாவது ஓப்பியம் போரில் , மூன்றாம் ஆங்கிலோ-பர்மிஸ் போரில் (1885-87), முதலாம் உலகப் போரில் , மெசொப்பொத்தேமியா (நவீன ஈராக்) (1916-18), கிழக்கு ஆபிரிக்காவில் போராடிய பிரிட்டிஷ் அதிகாரிகள், (1914-18) மற்றும் வட மேற்கு எல்லைப்பகுதி(1915). அசாவின் இந்தியப் போரின்போது சிப்பாய்கள் வீழ்ந்தனர், செறிந்தபத்தம் , சீதாபூல்டி மற்றும் சோலிங்கர் ஆகியோர் ஒப்புக் கொண்டனர்.கல்வெட்டுகள் ஆங்கிலத்திலும் தமிழ் மொழியிலும் உள்ளன.\n\nSection::::பிராட்வே, சிவாஜினாகர்.\nசிவாஜினாகர் நகரில் ஒரு ஆக்கிரமிப்பு புயல் நீர் வடிகால் அகற்றப்பட்டபோது, ​​19 ஆம் நூற்றாண்டின் முற்பகுதியில் ஒரு பெரிய தகடு கண்டுபிடிக்கப்பட்டது. கல், பிரிட்டிஷ் பெங்களூர் கன்டோன்மென்ட் கட்டிடம் முன்னேற்றம் காட்டுகிறது. இது 1868 ஆம் ஆண்டில் பிரதான சேனலிலும், இரண்டு தலைகளின் கால்களாலும் அணியப்பட்ட இந்த கல் 16 பிப்ரவரி 1922 அன்று இந்த பாலம் மற்றும் சாலையை திறப்பதற்கு அடையாளமாக அமைக்கப்பட்டது. கல்வெட்டு ஆங்கிலம், தமிழ் மற்றும் உருது மொழியில் உள்ளது. இந்திய வரலாற்று ஆராய்ச்சி கவுன்சிலின் துணை இயக்குனரான எஸ்.கே. அருனி கூறுகையில், பிரித்தானிய தொழிலாளர்களின் அனைத்துத் தொழில்களும் தமிழ் மக்களாலும், உருது மொழியிலும் பிரிட்டிஷ் தொழிலாளர்களுக்கு இந்துஸ்தானியர்களிடம் பேசுவதைப் பயன்படுத்தியது.\n"}
{"id": "393863", "url": "https://ta.wikipedia.org/wiki?curid=393863", "title": "பிஸ்வாமோகன் டெபர்பர்மா", "text": "பிஸ்வாமோகன் டெபர்பர்மா\n\nபிஸ்வாமோகன் டெபர்பர்மா (Biswamohan Debbarma) என்பவர் திரிபுரா தேசிய விடுதலை முன்னணியின் தற்போதைய தலைவர் ஆவார். இவர் மீது உயிருக்கும் உடல்நலத்துக்கும் எதிராக ஆயுதங்கள்/வெடிமருந்துகள் பயன்படுத்திய குற்றங்கள் உள்ளிட்ட வழக்குகள் உள்ளதால், இவர் தற்போது இந்தியா மற்றும் பன்னாட்டுக் காவலகத்தால் தேடப்படும் குற்றவாளியாக உள்ளார்.\n"}
{"id": "393883", "url": "https://ta.wikipedia.org/wiki?curid=393883", "title": "அடையாளம், வகைப்பாடு மற்றும் நீர்களைகளின் தன்மை", "text": "அடையாளம், வகைப்பாடு மற்றும் நீர்களைகளின் தன்மை\n\nSection::::நீர்வாழ் களைகள்.\nகளைகள் நீரில் வளரும் அல்லது ஈரப்பதத்திற்கு மிகவும்  அதிகமான தேவைகள் கொண்டிருக்கும். இக்களை தாவரங்கள் நீர்வாழ் களைகள் ஆகும்.\n\nSection::::வகைப்பாடு.\nநீர்வாழ் களைகள் பெரும்பாலும் தங்கள் வாழ்விடத்தை பொறுத்து வகைப்படுத்தப்படுகின்றன.\n\nSection::::உண்மையில் நீர்வாழும் களைகள் அல்லது களைகள்.\nஇந்த களைகள் இலவச நீரில் மட்டுமே வளருகின்றன. அவை வான்வழி வளர்ச்சியைக் காய்ந்து விடுகின்றன. ஆனால் வேர் தண்டுகள் அல்லது கீழே உள்ள சேற்றில் வாழ்கின்றன. \n\nஎ.கா. eichhornia crassipies, Hydrilla Verticillata, Nolumbo nucifera\n\nSection::::மேற்பரப்பு களைகள் (இலவச மிதக்கும் களைகள்).\nஇந்த வகையிலான தாவரங்கள், அவற்றின் இலைகளை மேற்பரப்பில், நீர் மேற்பரப்பில் கொண்டுள்ளன. இலவச  மிதக்கும் வகைகள் நீரில் தொங்கும் உண்மை அல்லது திருத்தப்பட்ட வேர்கள் உள்ளன. \n\nஎ.கா. Lemna Minor, Eichhornia Crassipes, Azolla Spp, Salvinia Spp, Pistia Stratiotes, etc.,\n\nவேரூன்றி மிதக்கும் களைகள்  Nympinea spp k மற்றும் Nolumta Spp.\n\nSection::::நீரில் மூழ்கிய களைகள்.\nநீரில் மூழ்கும் களைகள் அதிகம் உள்ள பகுதிகளில், இனங்கள் சிலவற்றில் நீர் ஊற்று இலைகள் மற்றும் மஞ்சுளமானவை. நீர் மூழ்கிய களைகளின் பெரும்பாலானவை வளரத் தவறி விடுகின்றன.  தண்ணீர் 8 மீட்டரை விட ஆழமாக இருக்கும் போது குறைந்த அளவு ஆழங்கள் \n\nஎ.கா. Hydrilla Verticillata, Myriophylum Spicatum மற்றும் Ceratophyallum demassum.\n\nSection::::எழுந்த களைகள்.\nஎழுந்த நீர் களைகள் தண்ணீர் மற்றும் அவற்றின் தண்டுகள் மற்றும் மேற்பரப்புக்கு மேலே உள்ள வேர்கள் ஆகியவற்றின் கீழ் வேர்களை கொண்டுள்ளன. \n\nஎ.கா. பூனை வால்கள் (Typha latifolia), நீர் லில்லி (Nymphea Spp),  அம்புத் தலை (Sagittaria Spp) போன்றவை.\n\nSection::::சிதைந்த களைகள்.\nபிரிக்கப்பட்ட களைகள் தண்ணீர் நிறைந்த அளவில் வளர்ந்து பரவுகின்றன.\n\nSection::::கரையோரக் களைகள்.\nகரையோர நீரைக் கட்டுப்படுத்துகின்ற நீர்த்த களைகள் கரையோரக் களைகள் என்று அழைக்கப்படுகின்றன. இந்த களைகள் தண்ணீரின் கீழ் மூலக்கூறுகளிலிருந்து முளைத்தெடுக்கலாம் அல்லது கரையோரங்களில் கரையக் கூடியதாக இருக்கலாம் \n\nஎ.கா. Scirpus Spp, Cyperus Spp, Potamogeton nodesus, Marsilea quadrifoliata  போன்றவை.\n\nSection::::சாக்கடை களைகள்.\nஇந்த களைகள் தண்டுகள், வடிகால் மற்றும் நீர்பாசன தடைகள் ஆகியவற்றில் ஆக்கிரமிக்கின்றன. பள்ளத்தாக்கு களைகள் கால்வாய்களில், சாலையோர விதைகளில் காணப்படுகின்றன. \n\nஎ.கா. Hydrilla Spp, Typha Spp போன்றவை.\n\nSection::::டிச்-வங்கி களைகள்.\nஇவை ஆழமாக வேரூன்றியுள்ளவை மற்றும் துணிச்சலான களைகள் மற்றும் உலர் கரையோரங்கள் நீர் உடல்கள் ஆகியவற்றை பாதிக்கின்றன. டிச்-வங்கி களைகளில் நன்கு வளர்ந்த வாஸ்குலர் போக்குவரத்து அமைப்பு உள்ளது. \n\nஎ.கா. Paspalum Spp, Cynous Spp, Scirpus Spp, Typha Spp போன்றவை\n\nSection::::ஃபெரோஃபிட்கள்.\nஇந்த களைகள் நீர் நீரோடைகள், நீர்ப்பாசனம் மற்றும் வடிகால் கால்வாய்கள், நீர்த் தேக்கங்களைச் சுற்றி ஆறுகளின் வறண்ட படுக்கைகள் மற்றும் வெள்ளவெளியில் காணப்படுகின்றன. இந்த களைகள் இயற்கையில் மரத்தாலானவை, உயரமான வளரும் மற்றும் கட்டுப்படுத்த கடினமானவை.\n\nஎ.கா. Lantana, cotton wood, Willowsமற்றும் wild rose.\n"}
{"id": "393894", "url": "https://ta.wikipedia.org/wiki?curid=393894", "title": "ஆப்கானிஸ்தான் உச்சநீதிமன்றம்", "text": "ஆப்கானிஸ்தான் உச்சநீதிமன்றம்\n\nஆப்கானிஸ்தான் உச்ச நீதிமன்றம் ஆப்கானிஸ்தான் தலைநகர் காபூல் ல் உள்ளது. ஆப்கானிஸ்தானின் நீதி அதிகாரம் சுதந்திரமானதாக செயல்படுகிறது. \n\nSection::::நீதிமன்றத்தின் அரசியலமைப்பு.\nஇந்த நீதிமன்றம் ஆப்கானிஸ்தான் அரசியலமைப்பு சட்டத்தின் படி கட்டமைக்கப்பட்டது. \nSection::::நீதிபதிகள்.\n 10 ஆண்டு காலம் நீதிபதியாக பணியாற்றிய அனுபவமிக்கவர்கள் ஆப்கானிஸ்தானின் ஜனாதிபதியால் ஒன்பது நீதிபதிகள் நியமிக்கப்படுகின்றனர், தற்போது தலைமை நீதிபதியாக திரு. சையது யூஸுஃப் ஹலிம் பொறுப்பேற்றுள்ளார்.\n\n"}
